<CHAPTER ID="013">
Δικαιώματα των επιβατών στις θαλάσσιες και εσωτερικές πλωτές μεταφορές - Δικαιώματα των επιβατών λεωφορείων και πούλμαν (συζήτηση) 
<SPEAKER ID="364" NAME="Πρόεδρος">
Το επόμενο σημείο είναι η κοινή συζήτηση σχετικά με τις παρακάτω εκθέσεις:
<P>
η έκθεση του κ. Teychennι εξ ονόματος της Επιτροπής Μεταφορών και Τουρισμού για την πρόταση κανονισμού του Ευρωπαϊκού Κοινοβουλίου και του Συμβουλίου για τα δικαιώματα των επιβατών στις θαλάσσιες και εσωτερικές πλωτές μεταφορές και για την τροποποίηση του κανονισμού (ΕΚ) αριθ. 2006/2004 σχετικά με τη συνεργασία μεταξύ των εθνικών αρχών που είναι αρμόδιες για την επιβολή της νομοθεσίας για την προστασία των καταναλωτών - C6-0476/2008 -, και
<P>
η έκθεση του κ. Albertini εξ ονόματος της Επιτροπής Μεταφορών και Τουρισμού για την πρόταση κανονισμού του Ευρωπαϊκού Κοινοβουλίου και του Συμβουλίου για τα δικαιώματα των επιβατών λεωφορείων και πούλμαν και για την τροποποίηση του κανονισμού (ΕΚ) αριθ. 2006/2004 σχετικά με τη συνεργασία μεταξύ των εθνικών αρχών που είναι αρμόδιες για την επιβολή της νομοθεσίας για την προστασία των καταναλωτών - C6-0469/2008 -.
<SPEAKER ID="365" NAME="Michel Teychenné" LANGUAGE="FR">
Κύριε Πρόεδρε, κύριε Tajani, κυρίες και κύριοι, οι δύο αρχές που καθοδήγησαν τις εργασίες μου από την αρχή αυτής της διαδικασίας εγγυώνται ότι όλοι οι τρόποι μεταφορών είναι περισσότερο επί ίσοις όροις σε σχέση με τα δικαιώματα των επιβατών - που αποτελεί ένα στόχο που έθεσαν από μόνα τους η Επιτροπή και το Ευρωπαϊκό Κοινοβούλιο - και διασφαλίζουν ότι αυτά τα δικαιώματα προστατεύονται στο παρόν κείμενο. Στην τελευταία περίπτωση δόθηκε ιδιαίτερη προσοχή σε ανθρώπους με περιορισμένη κινητικότητα, καθώς ο τομέας των πλωτών μεταφορών υστερούσε κάπως όσον αφορά αυτούς τους ανθρώπους.
<P>
Το γενικό πνεύμα του κειμένου είναι ότι οι άνθρωποι πρέπει να είναι σε θέση να ταξιδεύουν στην Ευρώπη χωρίς να υπόκεινται στις ιδιοτροπίες των θιγόμενων εταιρειών, και θα πρέπει να είναι σε θέση να απαιτούν ένα ελάχιστο επίπεδο υπηρεσιών και ένα ελάχιστο επίπεδο πληροφοριών και τέλος ότι τα άτομα με μειωμένη κινητικότητα θα πρέπει να είναι σε θέση να επωφελούνται από την ίδια ποιότητα δικαιωμάτων όπως άλλοι ευρωπαίοι πολίτες χωρίς να τιμωρούνται εις διπλούν.
<P>
Το περιεχόμενο της έκδοσης που ενέκρινε η επιτροπή στις 31 Μαρτίου φαίνεται να είναι αποδεκτό από όλους. Αυτό ισχύει, πρώτον, επειδή τα δικαιώματα των ατόμων με περιορισμένη κινητικότητα αυξάνονται. Εάν εγκριθεί το εν λόγω κείμενο, δεν θα είναι πια δυνατή η άρνηση μεταφοράς σε άτομα λόγω της αναπηρίας τους, εκτός φυσικά αν πρόκειται για λόγους που αφορούν τις συνθήκες επιβίβασης, το σεβασμό της αξιοπρέπειάς τους και τα τεχνικά στοιχεία του σκάφους. Επιπλέον, πρέπει να παρασχεθεί βοήθεια για άτομα με περιορισμένη κινητικότητα και αυτό από τη στιγμή της κράτησης σήμερα χάριν στο διαδίκτυο, υπάρχει ανάγκη για δρομολόγια επιστροφής και επίσημες πληροφορίες. Αυτό εξετάζεται συνεπώς στο κείμενο.
<P>
Τέλος, οι πληροφορίες για τα δικαιώματα των επιβατών πρέπει να τυποποιηθούν και να παρασχεθούν σε προσβάσιμες μορφές, όπως συμβαίνει σήμερα στους τομείς των σιδηροδρομικών και αεροπορικών μεταφορών.
<P>
Όταν εξετάζαμε τα δικαιώματα όλων των επιβατών, αισθανθήκαμε ότι ήταν σημαντικό σε περίπτωση προβλημάτων να εναρμονίσουμε επίσης την αποζημίωση σε υψηλότερο επίπεδο, βάσει των όσων γίνονται στον τομέα των αεροπορικών μεταφορών. Ως αποτέλεσμα, οι επιβάτες που υπόκεινται σε καθυστερήσεις και ακυρώσεις θα μπορούν να λαμβάνουν το σύνολο του ποσού επιστροφής με μια κλίμακα επιστροφής που υπολογίζεται σύμφωνα με τα προβλήματα που αντιμετωπίστηκαν.
<P>
Οι πληροφορίες θα πρέπει να είναι σαφείς και προσβάσιμες, το οποίο αποτελεί συχνά πρόβλημα στον τομέα των μεταφορών. Το βλέπουμε συνέχεια: ανθρώπους να μην είναι επαρκώς ενημερωμένοι, να μην γνωρίζουν γιατί το πλοίο - στην προκειμένη περίπτωση, αλλά θα μπορούσε να είναι εξίσου το τρένο ή το αεροπλάνο - δεν αναχωρεί ή γιατί υπάρχουν καθυστερήσεις και θέλαμε να βελτιώσουμε αυτές τις μεθόδους παροχής πληροφοριών.
<P>
Τέλος, η διαχείριση των παραπόνων πρέπει να οργανωθεί καλύτερα. Πράγματι, η υποβολή ενός παραπόνου, όταν προκύπτει ένα πρόβλημα, είναι περίπλοκη υπόθεση, και το παρόν κείμενο πρόκειται να απλοποιήσει τη διαδικασία, τόσο σε επίπεδο κρατών μελών όσο και για τους ιδιώτες.
<P>
Έχει επίσης εξεταστεί και έχει καθοριστεί καλύτερα ο ρόλος των εθνικών φορέων που θα διαχειρίζονται τα παράπονα.
<P>
Τέλος, οι αστικές και υπεραστικές μεταφορές - αναφέρομαι σχετικά στα προσφιλή βαπορέτο στη Βενετία της Ιταλίας - εξαιρούνται από το εν λόγω κείμενο, καθώς δεν εμπίπτουν στο αντικείμενο των μείζονων υπηρεσιών μεταφορών.
<P>
Προχωρώ τώρα στις κρουαζιέρες και στη θέση τους στο παρόν κείμενο: Θα ήθελα να σας υπενθυμίσω ότι οι κρουαζιέρες αποτελούν εξαιρετικά σημαντικό τύπο διακοπών σήμερα και ότι η ομάδα-στόχος τους περιλαμβάνει ηλικιωμένους και άτομα με αναπηρία. Για το λόγο αυτό, φυσικά, οι κρουαζιέρες ενσωματώνονται στο παρόν κείμενο, όχι μόνο με αναφορά στην οδηγία για τα οργανωμένα ταξίδια στην οποία βασίζεται το κείμενο και η οποία είναι οδηγία του 1991, αλλά επίσης με τη διαβεβαίωση ότι οι καταναλωτές θα λαμβάνουν το ίδιο επίπεδο μεταχείρισης.
<P>
Διατυπώνεται ο ορισμός της ανωτέρας βίας - που αποτελεί λόγο για πιθανή άρνηση μεταφοράς - και, σχετικά με αυτό το θέμα, εργαστήκαμε σε μια τροπολογία συναίνεσης, την οποία παρήγαμε από κοινού. Θα ήθελα, ωστόσο, να σας υπενθυμίσω ότι στον τομέα των αεροπορικών μεταφορών, το Δικαστήριο των Ευρωπαϊκών Κοινοτήτων συχνά αναγκαζόταν να λάβει αποφάσεις λόγω περιπτώσεων που δεν είχε οριστεί επαρκώς η ανωτέρα βία. Συνεπώς, στο παρόν κείμενο προσπαθήσαμε να εξετάσουμε προβλήματα που συνδέονται με τις θαλάσσιες μεταφορές. Αναφέρομαι σε παλίρροιες, ανέμους και καταιγίδες, τα οποία είναι επίσης εξίσου σημαντικά για τις θαλάσσιες μεταφορές και έπρεπε να ληφθούν υπόψη.
<P>
Για να κλείσω, η ευθύνη των λιμένων να παρέχουν βοήθεια ήταν επίσης το αντικείμενο της συζήτησης. Πρόκειται για ένα κείμενο για τα δικαιώματα των επιβατών, όχι για κείμενο...
<P>
(Ο Πρόεδρος ζητεί από τον ομιλητή να ολοκληρώσει.)
<P>
... και έτσι με την εκτέλεση της διαιτησίας μεταξύ των λιμένων και των μεταφορέων, αυτή είναι η σύνοψη του κειμένου. Γνωρίζω ότι ο κύριος Jarzembowski πρόκειται να καταθέσει τις τροπολογίες του και έτσι θα απαντήσω στα δύο λεπτά που μου απέμειναν.
<SPEAKER ID="366" NAME="Gabriele Albertini" LANGUAGE="IT">
Κύριε Πρόεδρε, κυρίες και κύριοι, με την έγκριση της νομοθεσίας για τις αεροπορικές και τις σιδηροδρομικές μεταφορές, την έκθεση του κύριου Teychennι σχετικά με τις θαλάσσιες και εσωτερικές πλωτές μεταφορές και την εν λόγω πρόταση για τα δικαιώματα των επιβατών λεωφορείων και πούλμαν, η Ευρωπαϊκή Ένωση ολοκληρώνει το νομοθετικό πλαίσιο για όλους τους τρόπους μεταφοράς.
<P>
Κατά τη σύνταξη του σχεδίου κανονισμού βρεθήκαμε αντιμέτωποι με την ανάγκη να ισορροπήσουμε μεταξύ δύο προσεγγίσεων: η πρώτη αφορά τον "τομέα σχεδιασμού επιπέδου" για όλους τους τρόπους μεταφοράς, ενώ οι διαφορετικοί τρόποι μεταφοράς μπορούν να συναγωνιστούν υπό τις ίδιες συνθήκες και με ίσες ευκαιρίες, ενώ ταυτόχρονα οι επιβάτες απολαμβάνουν υψηλό επίπεδο προστασίας ανεξαρτήτως από το μέσο μεταφοράς που έχουν επιλέξει.
<P>
" δεύτερη προσέγγιση αντανακλά τα διαφορετικά χαρακτηριστικά κάθε τρόπου μεταφοράς και εξετάζει τα ιδιαίτερα γνωρίσματά τους, για παράδειγμα, στην περίπτωση των λεωφορείων ή πούλμαν θα θέλαμε να εξετάσουμε τη διαχείριση της ευθύνης για καθυστερήσεις και στην περίπτωση των οδικών μεταφορών θα θέλαμε να λάβουμε υπόψη τα ατυχήματα, τη συμφόρηση και ούτω καθεξής, τα οποία δεν ισχύουν για τις σιδηροδρομικές μεταφορές, καθώς χρησιμοποιούν ειδικές διαδρομές.
<P>
Θα ήθελα επίσης να συζητήσουμε για δύο αντιθετικά σημεία που προσπαθήσαμε, νομίζω επιτυχώς, να ισορροπήσουμε. Ο πραγματικός σκοπός του εν λόγω κανονισμού είναι να ενισχυθούν τα δικαιώματα των επιβατών, αλλά στις οδικές μεταφορές η βιομηχανία αποτελείται κυρίως από μικρές και μεσαίες επιχειρήσεις, τις οποίες θα χρειαστούμε χρόνο και πόρους για να προσαρμόσουμε στις νέες απαιτήσεις και, όπως τόσοι άλλοι τομείς της βιομηχανίας, αντιμετωπίζουν δυσκολίες λόγω της οικονομικής κρίσης.
<P>
Ερχόμαστε τώρα στις τροπολογίες που καταθέθηκαν στο Κοινοβούλιο και θα ήθελα να ευχαριστήσω τους συναδέλφους μου για τη σημαντική συμβολή τους στο κείμενο του κανονισμού και για την εξαιρετική συνεργασία τους. Το μεγαλύτερο μέρος της εν λόγω πρώτης κοινοβουλευτικής ανάγνωσης έγινε ήδη από την Επιτροπή Μεταφορών και Τουρισμού αφήνοντας το Κοινοβούλιο να ασχοληθεί μόνο με την αποσαφήνιση σε σχέση με τη νομική γλώσσα.
<P>
Εξ ονόματος της ομάδας μου, κατέθεσα μόνο τρεις επιπλέον τροπολογίες για την αυριανή ψηφοφορία. Επιτρέψτε μου να σας τις παρουσιάσω εν συντομία: η τροπολογία 73 αποτελεί απλή γλωσσική αποσαφήνιση και η τροπολογία 82 θέτει ένα όριο για την αυστηρή ευθύνη που περιγράφεται στο άρθρο 6(3) της πρότασης κανονισμού. Όσον αφορά το εύρος εφαρμογής του κειμένου της τροπολογίας που πέρασε η Επιτροπή Μεταφορών, όλες οι πολιτικές ομάδες συμφώνησαν στην ενσωμάτωση των περιφερειακών υπηρεσιών μεταφοράς. Όσον αφορά τις αστικές και υπεραστικές μεταφορές, θα κατατεθούν αύριο σε ψηφοφορία δύο βασικά κείμενα.
<P>
Ως εισηγητής επιδοκιμάζω την τροπολογία 80 σχετικά με την εξαίρεση tout court των τοπικών μεταφορών, την οποία κατέθεσε η ομάδα μου, αλλά επίσης έδειξα την υποστήριξή μου για την τροπολογία 81, η οποία δίνει στα κράτη μέλη την εξουσία να εξαιρούν τις τοπικές μεταφορές, δεδομένου ότι εγγυώνται στους επιβάτες ένα παρόμοιο επίπεδο δικαιωμάτων με εκείνο που περιγράφεται στον κανονισμό.
<P>
Πιστεύω ότι συντάξαμε ένα κείμενο που μας τοποθετεί σε καλή θέση από την οποία μπορούμε να ξεκινήσουμε τις μελλοντικές τριμερείς συζητήσεις με το Συμβούλιο και την Επιτροπή. Ως εκ τούτου, εύχομαι στην Τσεχική Προεδρία και τη Σουηδία, την επόμενη χώρα που θα αναλάβει την Προεδρία του Ευρωπαϊκού Συμβουλίου, καλή επιτυχία στις εργασίες τους για τα δικαιώματα των επιβατών και, φυσικά, ελπίζω να μπορέσουν να συνεισφέρουν στα επόμενα στάδια έγκρισης του εν λόγω κανονισμού κατά την επόμενη κοινοβουλευτική θητεία.
<SPEAKER ID="367" NAME="Pavel Svoboda" LANGUAGE="CS">
Κυρίες και κύριοι, θα ψηφίσετε αύριο για τα σχέδια τροπολογιών στις δύο προτάσεις της Επιτροπής για την προστασία των δικαιωμάτων των επιβατών λεωφορείων και πούλμαν και επίσης των επιβατών στις θαλάσσιες και εσωτερικές πλωτές μεταφορές.
<P>
Είναι σημαντικοί νομικοί κανονισμοί, οι οποίοι ενδιαφέρουν τόσο τους καταναλωτές όσο και τον τομέα των μεταφορών. " ΕΕ προσφάτως ενέκρινε κανονισμούς του ίδιου τύπου για αεροπορικές και σιδηροδρομικές μεταφορές. Οι προσφάτως υποβληθείσες προτάσεις της Επιτροπής θα ολοκληρώσουν το εν λόγω νομικό πλαίσιο. Πρακτικά αυτό σημαίνει μεγαλύτερη προστασία για όλους τους ταξιδιώτες, ειδικά για άτομα με αναπηρία και άτομα με μειωμένη κινητικότητα, ανεξαρτήτως του μέσου μεταφοράς. Επιπλέον, θα δημιουργήσει ίσους όρους για όλους τους τομείς μεταφορών. " Τσεχική Προεδρία επικροτεί φυσικά αυτές τις προτάσεις και δίνει μεγάλη σημασία σε αυτές. Πιστεύω ότι όλοι συμμεριζόμαστε το στόχο που ενέκρινε η ΕΕ τα τελευταία χρόνια για να ενισχύσει τα δικαιώματα των επιβατών.
<P>
Σε σχέση με τα σχέδια τροπολογιών τα οποία ψηφίσατε στην Επιτροπή Μεταφορών και Τουρισμού, θα ήθελα να αναφέρω δύο πτυχές ιδιαίτερα. " πρώτη είναι ότι προσδίδετε μεγάλη σημασία στα δικαιώματα των ατόμων με αναπηρία και των ατόμων με μειωμένη κινητικότητα. Συμμεριζόμαστε τις απόψεις σας σε αυτό τον τομέα, φυσικά, ο οποίος είναι εξαιρετικά σημαντικός, εάν θέλουμε να επιτύχουμε έγκριση κατά τη δεύτερη ανάγνωση για τους εν λόγω δύο σημαντικούς νομικούς κανονισμούς.
<P>
Το δεύτερο είναι ότι στοχεύσατε σε σχολαστική εναρμόνιση των σχεδίων κανονισμών με εκδόσεις των υπάρχοντων κανονισμών που ισχύουν για τα δικαιώματα των ατόμων που ταξιδεύουν με διαφορετικά μέσα μεταφοράς και συνεχίσατε πολύ προσεκτικά με την προσαρμογή των προτάσεων σε συγκεκριμένες απαιτήσεις μεταφοράς με λεωφορεία και πούλμαν ή με θαλάσσιες και εσωτερικές πλωτές μεταφορές, χωρίς να εγκαταλείψετε το στόχο της ενίσχυσης των δικαιωμάτων των επιβατών. Συμφωνούμε απολύτως με την ανάγκη προσαρμογής των νομικών κανονισμών σε συγκεκριμένα χαρακτηριστικά των διαφόρων μορφών μεταφοράς. Όπως όλοι γνωρίζουμε, δεν είναι δυνατό να εφαρμοστεί ακριβώς η ίδια προσέγγιση σε διαφορετικά είδη μεταφοράς. Οι σιδηροδρομικές και οι αεροπορικές μεταφορές έχουν τα δικά τους χαρακτηριστικά και το ίδιο ισχύει για τις μεταφορές με λεωφορεία και πούλμαν και τις θαλάσσιες μεταφορές και τις εσωτερικές πλωτές μεταφορές. Υπάρχουν τεράστιες διαφορές ακόμα και μεταξύ των ίδιων κλάδων. Δραστηριοποιούνται μεγάλες και μικρές εταιρείες και οι διαδρομές μπορεί να διαρκούν μερικές μέρες ή μερικά λεπτά. Είναι συνεπώς απαραίτητο να βρούμε μια λύση αποδεκτή για όλους που θα εξασφαλίζει την προστασία των καταναλωτών χωρίς να επιβάλλει περιττή διοικητική επιβάρυνση στον τομέα και ειδικότερα στις μικρές επιχειρήσεις της αγοράς. Το εν λόγω ζήτημα αποκτά ιδιαίτερη σημασία δεδομένης της τρέχουσας οικονομικής κατάστασης φυσικά.
<P>
Εκτιμούμε συνεπώς το έργο σας σε αυτά τα ζητήματα. Είναι άριστο σημείο αφετηρίας. Ταυτόχρονα συμβαδίζει επίσης σε μεγάλο βαθμό με την άποψή μας για τις προτάσεις. Πιστεύω ακράδαντα ότι θα μπορέσουμε να συνεργαστούμε εποικοδομητικά για τις νομικές ρυθμίσεις που θα προστατεύουν τα συμφέροντα όλων των συμμετεχόντων και ταυτόχρονα θα λάβουμε υπόψη το στόχο της ΕΕ για βελτίωση της νομοθεσίας. Συμπερασματικά, θα ήθελα να ευχαριστήσω ιδιαιτέρως τους εισηγητές, κύριο Albertini και κύριο Teychennι για την άριστη δουλειά τους και την προσεκτική διατύπωση του σχεδίου της έκθεσης.
<SPEAKER ID="368" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, κυρίες και κύριοι, πάντα μου δίνει ευχαρίστηση να αναπολώ τα τόσα χρόνια μου στο παρόν Κοινοβούλιο ως μέλος του Κοινοβουλίου και αυτό μου δίνει τη δυνατότητα να εκτιμώ ολοένα και περισσότερο το έργο που έχει κάνει το Ευρωπαϊκό Κοινοβούλιο σχετικά με την παρούσα συζήτηση.
<P>
Για το λόγο αυτό θα ήθελα να ευχαριστήσω τον κύριο Teychennι και τον κύριο Albertini για τη σημαντική συνεισφορά τους στην προστασία των δικαιωμάτων των πολιτών ως επιβατών σε όλους τους τομείς μεταφορών, διότι η ανάγκη παρέμβασης στον τομέα των μεταφορών με λεωφορεία και πούλμαν και των θαλάσσιων μεταφορών αποτελεί μια προσπάθεια πλήρωσης του κενού το οποίο, όπως έχετε όλοι επισημάνει, υπάρχει στο ευρωπαϊκό δίκαιο.
<P>
Έχουμε πολλούς επιβάτες με αναπηρία και πολλούς η κινητικότητα των οποίων είναι μειωμένη για διάφορους λόγους, και έτσι έχουμε το καθήκον να εγγυηθούμε την ελεύθερη κυκλοφορία, επειδή πρώτα από όλα είναι ζήτημα ελευθερίας εντός της Ευρωπαϊκής Ένωσης. Φυσικά, δεν είναι εύκολη η καλή νομοθεσία, αλλά σήμερα κάνουμε ένα μεγάλο βήμα προς τα εμπρός.
<P>
Επίσης άκουσα με ευχαρίστηση αυτά που είχε να πει ο κύριος Svoboda. Υπάρχουν σίγουρα ακόμα ορισμένες αμφιβολίες σχετικά με τα κείμενα που συμφωνούν να εγκρίνουν η Επιτροπή και το Κοινοβούλιο, αλλά επίσης παρατήρησα μια γενική πολιτική δεκτικότητα από μέρους του Συμβουλίου, που μου δίνει ελπίδες για το μέλλον.
<P>
Είμαι σίγουρος ότι, όπως έγινε στην περίπτωση των οδικών μεταφορών, θα καταλήξουμε σε ικανοποιητικό συμβιβασμό που εγγυάται στους ευρωπαίους πολίτες τη δυνατότητα να ταξιδεύουν ελεύθερα και να προστατεύονται δεόντως εντός της Ευρωπαϊκής Ένωσης.
<P>
Έτσι νομίζω ότι σήμερα συζητάμε θέματα που αφορούν τη ζωή όλων των πολιτών και για το λόγο αυτό είμαι πεπεισμένος όσον αφορά την πρόταση για τα λεωφορεία και τα πούλμαν, ότι πρέπει να λάβει υποστήριξη - και η συνεδρίαση της 30ής Μαρτίου έδωσε ενθαρρυντικά σημάδια για αυτό - στην προσέγγιση της Επιτροπής για την ευρύτερη δυνατή εφαρμογή καλύπτοντας όλες τις τακτικές υπηρεσίες μεταφοράς επιβατών είτε είναι διεθνείς, εθνικές, περιφερειακές, αστικές είτε υπεραστικές. Αυτό ανταποκρίνεται στην ανάγκη για απλοποίηση της νομοθεσίας, αλλά και στην εξασφάλιση ίσων δικαιωμάτων για όλους τους επιβάτες χωρίς καταρχήν εξαιρέσεις.
<P>
Ωστόσο, κύριε Albertini, δεδομένης της ιδιαίτερης φύσης του εν λόγω τομέα, η πρόταση αφήνει στα κράτη μέλη την επιλογή να εξαιρέσουν τις αστικές, υπεραστικές και περιφερειακές μεταφορές που καλύπτουν οι δημόσιες συμβάσεις παροχής υπηρεσιών, εάν οι εν λόγω συμβάσεις προσφέρουν στους επιβάτες υψηλό επίπεδο προστασίας συγκρίσιμο με εκείνο που ορίζει ο κανονισμός. Μου φαίνεται εύλογη λύση που προσφέρει το απαιτούμενο επίπεδο ευελιξίας διασφαλίζοντας ταυτόχρονα τα βασικά δικαιώματα των επιβατών.
<P>
" ευθύνη των εταιρειών λεωφορείων ή πούλμαν έναντι των επιβατών στην περίπτωση θανάτου ή τραυματισμού αποτελεί ακόμα ένα σημαντικό στοιχείο της πρότασης. Υπάρχουν υπερβολικά πολλές διαφορές σε σχέση με αυτό εντός της Κοινότητας, το οποίο δημιουργεί σοβαρές αβεβαιότητες για τους επιβάτες. Θα ήθελα να εξετάσω μερικά σημεία σχετικά με το εν λόγω θέμα με περισσότερες λεπτομέρειες: πρώτον, ο εν λόγω τομέας δεν ασχολείται με το θέμα της ασφάλισης, αλλά αφορά αποκλειστικά την ευθύνη των μεταφορέων έναντι των επιβατών. Δεύτερον, η εταιρεία λεωφορείων ή πούλμαν δεν θεωρείται αποκλειστικά υπεύθυνη για την αποζημίωση για βλάβες και δεν αμφισβητείται το δικαίωμα της να αξιώσει αποζημίωση από τρίτα μέρη. Τρίτον, ο εν λόγω τομέας δεν αφορά ούτε εισαγωγές ούτε τις διαδικασίες που περιγράφονται στην οδηγία του 2005 για την ασφάλιση της αστικής ευθύνης που προκύπτει από την κυκλοφορία αυτοκινήτων οχημάτων· τέταρτον, η Επιτροπή δεν ανέπτυξε στην πραγματικότητα νέο μοντέλο για την ευθύνη. Αυτό που προτείνεται σήμερα είναι μια ρύθμιση της ευθύνης που εμπνέεται από άλλα μέσα μεταφοράς, ενώ λαμβάνει υπόψη τα ιδιαίτερα χαρακτηριστικά του εν λόγω τομέα.
<P>
Όσον αφορά τις θαλάσσιες μεταφορές, πιστεύω ότι απαιτείται μόνο ένα νομοθετικό έγγραφο, ακόμα και αν υπάρχουν διαφορετικές απόψεις σχετικά με αυτό τόσο στο Κοινοβούλιο όσο και στο Συμβούλιο. Επιτρέψτε μου να επισημάνω ένα βασικό ζήτημα αναφορικά με το εύρος εφαρμογής σε σύγκριση με τις οδικές, σιδηροδρομικές και αεροπορικές μεταφορές, υπάρχουν πολύ λιγότεροι επιβάτες που ταξιδεύουν με θαλάσσια ή εσωτερικά πλωτά μέσα. Μεταξύ αυτών, εκείνοι που χρησιμοποιούν τα εσωτερικά πλωτά μέσα εκπροσωπούν μόνο μια μικρή μειονότητα. Κατά τη γνώμη μου, δεν φαίνεται ούτε λογικό ούτε ρεαλιστικό να έχουμε ξεχωριστούς κανονισμούς για επιβάτες θαλάσσιων μέσων και για εκείνους που χρησιμοποιούν τα εσωτερικά πλωτά μέσα, και ακόμα λιγότερο αν σκεφτούμε ότι συνήθως χρησιμοποιούν τον ίδιο τύπο σκάφους. Νομίζω ότι η απάντηση πρέπει να είναι το ένα και μοναδικό νομοθετικό έγγραφο.
<P>
Στις 30 Μαρτίου 2009, μαζί με τη συζήτηση για την έκθεση Teychennι στην Επιτροπή Μεταφορών και Τουρισμού, πραγματοποιήθηκε μια δημόσια συζήτηση μεταξύ υπουργών στο πλαίσιο του συμβουλίου μεταφορών της ΕΕ. Είμαι ικανοποιημένος που είχα την ευκαιρία από την εν λόγω συζήτηση να παρατηρήσω ορισμένες διαδραστικές παρεμβάσεις μεταξύ της Επιτροπής, των κρατών μελών και του Κοινοβουλίου όσον αφορά το στόχο να δώσουμε στους ευρωπαίους επιβάτες ένα νέο και φιλόδοξο κανονισμό όσο το δυνατόν συντομότερα.
<P>
Σε αυτό το πλαίσιο, η Επιτροπή είναι φυσικά προετοιμασμένη να προβεί σε τυχόν αποσαφηνίσεις και βελτιώσεις που μπορεί να απαιτούνται για να ληφθούν υπόψη τα ιδιαίτερα χαρακτηριστικά κάθε τύπου υπηρεσιών και συνεπώς να παρέχει στη βιομηχανία τα εργαλεία για να εφαρμόσει τον κανονισμό με την απαραίτητη ευελιξία. Επιτρέψτε μου να επισημάνω εκ νέου την ανάγκη να παράσχουμε τους πόρους για να εφαρμόσουμε αποτελεσματικά το μελλοντικό κανονισμό. Για το σκοπό αυτό, είναι σημαντικό οι εθνικές αρχές που είναι αρμόδιες για την εφαρμογή του να υποβάλλουν περιοδικές εκθέσεις σχετικά με τις δραστηριότητές τους. Κάθε κράτος μέλος θα είναι σε θέση να οργανώσει το δικό του εθνικό σύστημα, όπως το θεωρεί κατάλληλο, για παράδειγμα επιλέγοντας έαν θα πρέπει να έχει μία ή περισσότερες αρμόδιες αρχές.
<SPEAKER ID="369" NAME="Γεώργιος Παπαστάμκος">
Εισηγητής της γνωμοδότησης της Επιτροπής Νομικών Θεμάτων. - (EL) Κύριε Πρόεδρε, η πρόταση κανονισμού, όπως τροποποιείται από τη δημιουργική συνεισφορά του Ευρωπαϊκού Κοινοβουλίου, ενισχύει κατά τρόπο ικανοποιητικό τα δικαιώματα των επιβατών στις θαλάσσιες μεταφορές.
<P>
Φρονώ όμως ότι, σε επόμενη σχετική νομοθετική πρωτοβουλία, μια οριζόντια προσέγγιση - ένα ενιαίο νομικό εργαλείο που θα κάλυπτε όλα τα μέσα μεταφοράς - θα ήταν ορθότερη δεδομένης της υπαρκτής ανάγκης για χρήση συνδυασμένων μεταφορικών μέσων.
<P>
Συστηματικά αρτιότερη θα ήταν μελλοντικά και η κατάθεση χωριστών προτάσεων αφενός για τα δικαιώματα των επιβατών και, αφετέρου,·για τα άτομα μειωμένης κινητικότητας, και τούτο επειδή οι επιμέρους ρυθμίσεις έχουν διαφορετικό στόχο και διαφορετικούς αποδέκτες.
<P>
Θα ήθελα τέλος να επισημάνω την επαναλαμβανόμενη μονοσήμαντη προσέγγιση της Επιτροπής (αυτό δεν αφορά τον Αντιπρόεδρο κ. Tajani) σε θέματα που απαιτούν ευρύτερη και πολύπλευρη μελέτη, όπως αυτό των θαλασσίων μεταφορών.
<P>
Κύριες και κύριοι συνάδελφοι, διαφορετικές είναι οι συνθήκες διεξαγωγής θαλασσίων μεταφορών στη Μεσόγειο θάλασσα και διαφορετικές στις πλωτές μεταφορές πορθμειακών συνδέσεων.
<SPEAKER ID="370" NAME="Georg Jarzembowski" LANGUAGE="DE">
Κύριε Πρόεδρε, Αντιπρόεδρε της Επιτροπής, Πρόεδρε ασκούντα την Προεδρία του Συμβουλίου, θα ήθελα να πω στον προηγούμενο ομιλητή ότι πάντα έχουμε υπόψη τα ελληνικά νησιά και τις ελληνικές εταιρείες φεριμπότ: δεν χρειάζεται να ανησυχεί για αυτό.
<P>
Μπορώ να πω ότι η ομάδα μου κι εγώ είμαστε ικανοποιημένοι, για πρώτη φορά, που έχουμε θεσμοθετημένα δικαιώματα επιβατών με επίκεντρο τον πολίτη στην περίπτωση καθυστερήσεων και ακυρώσεων επίσης στις θαλάσσιες μεταφορές και στις εσωτερικές πλωτές μεταφορές και στα περιφερειακά λεωφορεία και τις μεταφορές με πούλμαν. Θα θέλαμε να ευχαριστήσουμε τους δύο εισηγητές μας, τον κύριο Albertini και τον κύριο Teychenné. Απολαύσαμε εποικοδομητική συνεργασία στις επιτροπές, οι οποίες παρήγαγαν καλά αποτελέσματα.
<P>
Υπάρχουν μόνο μερικά σημεία στα οποία θα ήθελα να επεκταθώ. Νομίζω ότι 25% αποζημίωση για επιβάτες θαλάσσιων μεταφορών για δύο έως τρεις ώρες καθυστέρηση είναι απολύτως σωστό, όπως και το 50% για καυθστερήσεις άνω των τριών ωρών - αλλά θα έλεγα στον κύριο Teychenné ότι 100% αποζημίωση για καθυστερήσεις που υπερβαίνουν αυτές τις ώρες είναι απλώς υπερβολική. Εάν λάβουμε υπόψη ότι οι υπηρεσίες θαλάσσιων μεταφορών δεν παρέχονται μόνο από κολοσσιαίες επιχειρήσεις, αλλά και, ιδιαίτερα στην περίπτωση των υπηρεσιών πορθμείων, από μικρές και μεσαίες επιχειρήσεις, πρέπει να προβούμε σε λογική προσέγγιση ως προς την αποζημίωση.
<P>
Όπως συζητήσαμε ήδη, πρέπει να είμαστε επίσης προσεκτικοί να μην αναθέσουμε ευθύνη στους λάθος ανθρώπους ή θεσμικά όργανα στις θαλάσσιες μεταφορές. Όλοι μας στο παρόν Κοινοβούλιο δεσμευόμαστε να εγγυηθούμε ότι αμφότεροι οι φάκελοι παρέχουν βοήθεια για επιβάτες με μειωμένη κινητικότητα, ειδικότερα, αλλά οι πλοιοκτήτες δεν μπορούν να ασχοληθούν με τις δυσκολίες πρόσβασης σε λιμένες· οι ίδιοι οι λιμένες πρέπει να το πράξουν αυτό. Με άλλα λόγια, πρέπει να είμαστε ιδιαίτερα προσεκτικοί.
<P>
Όσον αφορά τα δικαιώματα των επιβατών λεωφορείων και πούλμαν, θα ήθελα να επισημάνω ότι υπάρχουν πραγματικές διαφορές μεταξύ των υπεραστικών και αστικών λεωφορείων που πρέπει να ληφθούν υπόψη. Ως εκ τούτου, η ομάδα μου είναι της άποψης ότι έχουμε δίκιο που ζητούμε λογικά δικαιώματα επιβατών στα υπεραστικά λεωφορεία και τις μεταφορές με πούλμαν, αλλά ότι τα αστικά και προαστειακά λεωφορεία λειτουργούν με εντελώς διαφορετικούς όρους. Αυτοί οι κανόνες είναι άτοποι εδώ και αυτό πρέπει να αναγνωριστεί σαφώς.
<SPEAKER ID="371" NAME="Robert Evans">
εξ ονόματος της ομάδας PSE. - Κύριε Πρόεδρε, θέλω να συγχαρώ τους δύο εισηγητές. Πριν από μερικά χρόνια ήμουν ο εισηγητής για την πρόσβαση επιβατών με αναπηρία σε αεροπλάνα. " παρούσα νομοθεσία είναι ένα ακόμα κομμάτι στο παζλ για να κάνουμε τις μεταφορές όσο το δυνατόν πιο περιεκτικές, όπως το έθεσε ο συνάδελφός μας κύριος Albertini, για να ενισχύσουμε τα δικαιώματα των επιβατών.
<P>
Σε μια εποχή που ενθαρρύνουμε τον κόσμο να ταξιδεύει με δημόσια μέσα μεταφοράς, είναι τόσο σημαντικό να προσθέσουμε σε αυτό τον τομέα τα πούλμαν και τα λεωφορεία, όπως είπε ο κύριος Albertini. Ορισμένα μέλη, δεν παραβρίσκονται απαραίτητα σήμερα, έψαξαν τρόπους για να εξαιρέσουν συγκεκριμένους τομείς, αλλά πάντα εκλάμβανα ως σημείο αφετηρίας μου την επιθυμία να συμπεριληφθούν όσο το δυνατόν περισσότερα για να προχωρήσουμε προς μια περισσότερη κοινή αγορά για τον πληθυσμό της Ευρώπης. Για το λόγο αυτό είναι τόσο σημαντική η τροπολογία 81.
<P>
Ο Επίτροπος στις παρατηρήσεις του είπε ότι χρειαζόμαστε τα ίδια δικαιώματα για όλους τους επιβάτες χωρίς εξαιρέσεις - και έπειτα μίλησε για τις εξαιρέσεις, για παράδειγμα τις περιφερειακές μεταφορές. Δεν νομίζω ότι πρέπει να εξαιρέσουμε τις περιφερειακές μεταφορές Σε ορισμένα από τα κράτη μέλη μας μια περιφερειακή διαδρομή με πούλμαν μπορεί να διαρκεί έως έξι ώρες, το οποίο είναι περισσότερο από ό,τι μια διεθνής διαδρομή με πούλμαν από, ας πούμε, το Λονδίνο ως τις Βρυξέλλες ή το Παρίσι. Έτσι νομίζω ότι πρέπει να συμπεριληφθεί. Θεωρώ σωστό ότι, όπου δεν περιλαμβάνονται οι τοπικές μεταφορές - στις οποίες αναφέρθηκε ο κύριος Jarzembowski - υπάρχουν δημόσιες συμβάσεις παροχής υπηρεσιών, το οποίο συνεπάγεται ότι οι εταιρείες θα επιτύχουν το ίδιο είδος προτύπων.
<P>
Επίσης, θεωρώ ότι πρέπει να πείσουμε την κατασκευαστική βιομηχανία να κατασκευάσει πιο σύγχρονα λεωφορεία λαμβάνοντας περισσότερο υπόψη τις ανάγκες των ανθρώπων με αναπηρία. Ακριβώς όπως συμμετείχαμε σε συντονισμένες ενέργειες για να είναι περισσότερο προσβάσιμα τα αεροπλάνα σε ανθρώπους με αναπηρία, έτσι πρέπει ίσως να πράξουμε και για πούλμαν με φαρδύτερους διαδρόμους ή πιο προσβάσιμες τουαλέτες και χρειάζεται οι εταιρείες εκμετάλλευσης να κάνουν πιο προσβάσιμους τους τερματικούς σταθμούς για τα πούλμαν τους και να εκπαιδεύσουν το προσωπικό τους σε θέματα αναπηρίας και ενημέρωσης για την αναπηρία.
<P>
Πρόκειται για καλή έκθεση. Είναι καλή συλλογή εκθέσεων, που μας πάει αρκετά βήματα μπροστά και συγχαίρω οποιονδήποτε συμμετείχε.
<SPEAKER ID="372" NAME="Dirk Sterckx">
εξ ονόματος της ομάδας ALDE. - (NL) Θα ήθελα να ευχαριστήσω τους εισηγητές εξ ονόματος της ομάδας μας. Νομίζω ότι προσθέσαμε μερικά ακόμα στοιχεία στα δικαιώματα των επιβατών. Εργαστήκαμε σκληρά για θέσουμε τα πράγματα στη σωστή τροχιά για τα αεροπορικά και τα σιδηροδρομικά ταξίδια. Στην πραγματικότητα, συμμερίζομαι την άποψη ότι συλλέξαμε μεγάλη εμπειρία όταν συντάσσαμε αυτές τις εκθέσεις και είμαι ικανοποιημένος που ο κύριος Albertini ευθυγράμμισε τα διάφορα στοιχεία, έτσι ώστε να μην υπάρχει σχεδόν καμία ανάγκη, εάν υπάρχει, να διακρίνουμε μεταξύ των διαφορετικών τρόπων μεταφοράς, αλλά μόνο όπως και όταν είναι απαραίτητο.
<P>
Πιστεύω ότι τώρα βελτιώνουμε επίσης την ποιότητα των υπηρεσιών, κάτι που πρέπει πάντα να έχουμε στο νου μας. Διδαχτήκαμε από τα λάθη μας, με τον αυστηρότερο ορισμό της ανωτέρας βίας να αποτελεί σχετικό παράδειγμα. Πρέπει να επανεξετάσουμε αυτή την πτυχή ως προς τις αεροπορικές μεταφορές, για παράδειγμα, και είμαι ικανοποιημένος που το πράξαμε εδώ για τις θαλάσσιες μεταφορές.
<P>
Αναφορικά με την έκθεση του κύριου Albertini, μια σημαντική ερώτηση - στην οποία αναφέρθηκε επίσης ο κύριος Evans και ο κύριος Jarzembowski - είναι ποιο είναι σήμερα το πεδίο εφαρμογής του κανονισμού; Εμείς, ως ομάδα, ανακαλέσαμε την υποστήριξή μας για την τροπολογία που καταθέσαμε αρχικά μαζί με εσάς, όχι επειδή αισθανόμαστε ότι πρόκειται για ασήμαντη τροπολογία, αλλά επειδή οι Σοσιαλιστές βρήκαν καλύτερο τρόπο να τη διατυπώσουν, όπως περιέγραψε ο κύριος Evans. Παραλείπουμε σε κάθε περίπτωση τις περιφερειακές μεταφορές από τον κανονισμό, αλλά αφήνουμε ανοιχτή την επιλογή να συμπεριλάβουμε τις αστικές και προαστιακές μεταφορές, εάν το επιθυμούν τα κράτη μέλη. Τυχαίνει να πιστεύω ότι η εν λόγω προσέγγιση ανταποκρίνεται καλύτερα στους στόχους μας και συνεπώς θα υποστηρίξουμε την εν λόγω πρόταση της Σοσιαλιστικής Ομάδας στο Ευρωπαϊκό Κοινοβούλιο.
<SPEAKER ID="373" NAME="Eva Lichtenberger">
εξ ονόματος της ομάδας Verts/ALE. - (DE) Κύριε Πρόεδρε, τα δικαιώματα των επιβατών πρέπει να τοποθετηθούν στο επίκεντρο της πολιτικής μεταφορών συνολικά - ειδικότερα εδώ στην Ευρωπαϊκή Ένωση. Το καταφέραμε ήδη αυτό για τις σιδηροδρομικές και τις αεροπορικές μεταφορές, αν και υπάρχει σημαντικό περιθώριο βελτίωσης σε σχέση με την άρνηση επιβίβασης. Όπως εξακολουθώ να λέω σήμερα, τα προβλήματα είναι πολύ σημαντικότερα.
<P>
Μια ομάδα εξαρτάται ιδιαίτερα από σαφείς κανόνες. Στην περίπτωση των αεροπορικών μεταφορών, έγινε προφανές ότι οι κανόνες δεν είναι αρκετά σαφείς. Έως σήμερα, οι άνθρωποι με ειδικές ανάγκες θα μπορούσαν να γράψουν τόμους για το τι τους έχει συμβεί σε διαδρομές. Εγώ η ίδια έλαβα ορισμένες από τις περιγραφές τους. Είναι καταστροφή. Συνεπώς, δεν απαιτείται μόνο από το νόμο, αλλά είναι επίσης ηθικά επιτακτικό για την Ευρωπαϊκή Ένωση να τοποθετήσει αυτούς τους ανθρώπους επί ίσοις όροις.
<P>
Στον τομέα των μεταφορών με λεωφορεία, πούλμαν και των θαλάσσιων μεταφορών, για τις οποίες θεσπίζουμε σήμερα κανόνες, μπορεί να αντιμετωπίσουμε προβλήματα αναθέτοντας αρμοδιότητες, όταν πρόκεται για θαλάσσιες μεταφορές και λιμάνια - αλλά σε αυτό πρέπει να δοθεί μια πρακτική λύση στο μέλλον. " δεύτερη παρατήρησή μου είναι ότι πρέπει να συμπεριλάβουμε όσο το δυνατόν περισσότερα, όταν πρόκειται για μεταφορές με λεωφορεία και πούλμαν. Εάν κάνουμε υπερβολικά πολλές εξαιρέσεις, δίνουμε στους μεταφορείς την ευκαιρία να παρακάμψουν τους κανόνες. Δεν μπορούμε να συνεχίσουμε να φέρνουμε σε μειονεκτική θέση τους ανθρώπους που αντιμετωπίζουν ειδικές ανάγκες επιτρέποντας τη διαιώνιση αυτών των δυσκολιών. Είναι καθήκον μας να φροντίζουμε και τελικά επίσης να ενισχύουμε το δικαίωμά τους για κινητικότητα.
<SPEAKER ID="374" NAME="Erik Meijer">
εξ ονόματος της ομάδας GUE/NGL. - (NL) Κύριε Πρόεδρε, κατά τη διάρκεια της εν λόγω περιόδου συνόδου, προέκυψαν δύο ερωτήσεις σε σχέση με τις συλλογικές μεταφορές επιβατών.
<P>
" πρώτη ερώτηση είναι: τι θα πρέπει να πράξει η κυβέρνηση και τι θα πρέπει να αφήσουμε στην αρμοδιότητα της αγοράς μέσω της σύναψης συμβάσεων; Τελικά επιλέξαμε την ελευθερία επιλογής σε σχέση με τις αστικές και περιφερειακές μεταφορές, κατά την πρότασή μου. Οι νέοι κανόνες για τη μεταφορά ανθρώπων με λεωφορείο δεν θα πρέπει να επηρεάζουν δυσμενώς την ελευθερία των αρχών χαμηλότερου επιπέδου για να οργανώσουν μόνες τους τις δημόσιες μεταφορές.
<P>
Σε σχέση με τα δικαιώματα των επιβατών, πάντα υπήρχαν δύο εναλλακτικές λύσεις για να επιλέξουμε. Το επίκεντρο στην πρώτη εναλλακτική λύση αφορά τις μέγιστες πληροφορίες σχετικά με τη συνέχιση της διαδρομής σε άλλα κράτη μέλη, τη διαθεσιμότητα των εισιτηρίων διασυνοριακών μεταφορών και καλές συνδέσεις μεγάλων αποστάσεων, ώστε να αποφεύγονται οι δυσάρεστες εκπλήξεις κατά τη διάρκεια της διαδρομής.
<P>
Με την άλλη εναλλακτική λύση, το επίκεντρο αφορά την οικονομική αποζημίωση που καταβάλλεται αναδρομικά για καθυστερήσεις και ακυρώσεις υπηρεσιών. Υπερασπίζομαι πάντα την προηγούμενη εναλλακτική λύση, αλλά η πλειοψηφία του Κοινοβουλίου επιλέγει την τελευταία, ειδικά αφού αυτή ήταν η επιλογή και για τα αεροπορικά ταξίδια.
<P>
" μεγαλύτερη φροντίδα προς τις ανάγκες των ατόμων με αναπηρία είναι ένα σημαντικός λόγος για την επιδοκιμασία των προτάσεων, ακόμα και όταν δεν είναι οι βέλτιστες δυνατές.
<SPEAKER ID="375" NAME="Ρόδη Κράτσα-Τσαγκαροπούλου" AFFILIATION="PPE-DE">
(EL) Κύριε Πρόεδρε, κύριε Επίτροπε, κύριες και κύριοι συνάδελφοι, θα ήθελα κατ' αρχάς να συγχαρώ τους εισηγητές για την ουσιαστική τους παρουσίαση και την εξαιρετική συνθετική τους εργασία, με το πλήθος των τροπολογιών που είχαν υποβληθεί στην Επιτροπή Μεταφορών και Τουρισμού.
<P>
" Ευρωπαϊκή Ένωση τα τελευταία χρόνια έχει αναλάβει προσπάθεια βελτίωσης των δικαιωμάτων των επιβατών σε όλους τους τομείς μεταφορών με την καθοριστική συμβολή του Ευρωπαϊκού Κοινοβουλίου. Εγκρίθηκαν πρόσφατα από τα θεσμικά μας όργανα, όπως θα θυμάστε, διατάξεις για τα δικαιώματα των επιβατών στις αεροπορικές και σιδηροδρομικές μεταφορές. Σήμερα γίνεται ένα μεγάλο βήμα για την ενίσχυση της ισότητας των δικαιωμάτων των επιβατών που χρησιμοποιούν όλα τα μέσα μεταφορών χωρίς αποκλεισμούς και εξαιρέσεις όπως είπε ο Επίτροπος.
<P>
Πρόσφατα, σας υπενθυμίζω, υιοθετήσαμε μετά από δύσκολη συνδιαλλαγή με το Συμβούλιο, το τρίτο πακέτο για τη ναυτική ασφάλεια με επτά νομοθετικές προτάσεις, μεταξύ των οποίων και οι αποζημιώσεις των επιβατών σε περιπτώσεις ατυχήματος.
<P>
Ήθελα να επισημάνω σχετικά με την έκθεση Teychenné, ότι προωθείται ένα συνεκτικό πλαίσιο προστασίας των καταναλωτών επιβατών, με σεβασμό ταυτόχρονα των μικρών μεταφορικών επιχειρήσεων, προστασία της δραστηριότητας και της ανταγωνιστικότητάς τους σε περιπτώσεις δυστυχημάτων που οφείλονται σε συνθήκες πέραν του ελέγχου τους ή για περιπτώσεις θαλασσίων μεταφορών που επηρεάζονται από αρνητικά καιρικά φαινόμενα.
<P>
Είναι σημαντικό επίσης ότι καλύπτονται σημαντικοί τομείς, όπως τα δικαιώματα των ατόμων με αναπηρία, με μειωμένη κινητικότητα, και τούτο με στόχο την εξασφάλιση της αρχής της μη διάκρισης, κάτι που διέπει όλες μας τις πολιτικές. Επίσης, επισημαίνονται σαφώς υποχρεώσεις των μεταφορέων σε περίπτωση καθυστέρησης ή ακύρωσης του ταξιδιού, τα χρονικά όρια των καθυστερήσεων, το ύψος των αποζημιώσεων.
<P>
Στο τέλος αυτής της κοινοβουλευτικής περιόδου και προ των ευρωεκλογών, η εργασία μας υπέρ των δικαιωμάτων των επιβατών αποτελεί ένα από τα σημαντικότερα επιτεύγματά μας προς όφελος της Ευρώπης των πολιτών.
<SPEAKER ID="376" NAME="Brian Simpson" AFFILIATION="PSE">
Κύριε Πρόεδρε, θα ήθελα να ευχαριστήσω τους δύο εισηγητές για το έργο τους στον εν λόγω σημαντικό τομέα και επίσης τον Επίτροπο για την υποστήριξή του. Τα δικαιώματα των επιβατών ήταν πάντα προτεραιότητα της Σοσιαλιστικής Ομάδας και η παρούσα πρόταση ολοκληρώνει το σύνολο, μετά τα δικαιώματα των επιβατών στις αεροπορικές και σιδηροδρομικές μεταφορές.
<P>
Είναι ζωτικής σημασίας να θυμόμαστε όλοι ότι οι χρήστες των μεταφορών είναι οι σημαντικότεροι συντελεστές - γεγονός που συχνά ξεχνούν οι εταιρείες μεταφορών. Τώρα, για πρώτη φορά, θα έχουμε ένα σύνολο βασικών δικαιωμάτων για τους χρήστες λεωφορείων, πούλμαν και φεριμπότ που εξασφαλίζουν την κατάλληλη ευθύνη για ακύρωση και καθυστερήσεις, απολεσθείσες ή κατεστραμμένες αποσκευές, καθώς και θάνατο στην περίπτωση ατυχήματος.
<P>
Ίσως το σημαντικότερο είναι ότι θα έχουμε μια σειρά θεμελιωδών δικαιωμάτων για άτομα με μειωμένη κινητικότητα και ειδικές ανάγκες που θα θέσουν ένα τέλος στη θυματοποίηση που υπομένουν αυτοί οι άνθρωποι στα χέρια των εταιρειών μεταφορών για πολλά χρόνια. Οι μεταφορείς δεν θα είναι πια σε θέση να εξαιρέσουν άτομα με μειωμένη κινητικότητα από τα οχήματά τους· τα άτομα με μειωμένη κινητικότητα δεν θα έχουν πια λιγότερα δικαιώματα από ό,τι τα αρτιμελή· τα άτομα με μειωμένη κινητικότητα δεν θα αποκλείονται πια από το δίκτυο δημόσιων μεταφορών.
<P>
Ποιος το κατάφερε αυτό; Όχι ένα εθνικό ή περιφερειακό κοινοβούλιο, αλλά το Ευρωπαϊκό Κοινοβούλιο. Το Ευρωπαϊκό Κοινοβούλιο έθεσε τους χρήστες των μεταφορών στην κορυφή των προτεραιοτήτων μας για τις μεταφορές. Αυτό είναι το Ευρωπαϊκό Κοινοβούλιο που βάζει πρώτα τους ανθρώπους και αυτό είναι κάτι που ως Σοσιαλιστές μπορούμε να το υποστηρίξουμε σθεναρά.
<SPEAKER ID="377" NAME="Francesco Ferrari" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα να ευχαριστήσω τον εισηγητή και τον Επίτροπο για το έργο που κατάφεραν. " έκθεση διευκρινίζει πολύ ισορροπημένα τα δικαιώματα των επιβατών και όλους τους τρόπους μεταφοράς, συμπεριλαμβανομένης της μεταφοράς με λεωφορεία και πούλμαν και ασχολείται ευκρινώς με όλα τα σχετικά θέματα. Δόθηκε προσοχή στα άτομα με αναπηρία ή μειωμένη κινητικότητα, όπως δείχνει η έκθεση του κύριου Albertini, πρέπει να είμαστε σε θέση να παρέχουμε υπηρεσίες που λαμβάνουν υπόψη τις διαφορετικές απαιτήσεις αυτών των ατόμων.
<P>
Επιπλέον, όλες οι υποθέσεις που αφορούν αυτόν τον τρόπο μεταφοράς - επιστροφές χρημάτων, αποζημιώσεις, πληροφορίες επιβατών, αυστηρή ευθύνη και παράπονα - καλύφθηκαν με σαφή τρόπο. Τόσο εγώ όσο και η Ομάδα της Συμμαχίας Φιλελευθέρων και Δημοκρατών για την Ευρώπη συνεργαστήκαμε με προθυμία με τον εισηγητή για να επιτύχουμε το σαφέστερο δυνατό κείμενο λαμβάνοντας υπόψη αφενός τα συμφέροντα των επιβατών και αφετέρου τις απαιτήσεις των εταιρειών που διαχειρίζονται και παρέχουν αυτές τις υπηρεσίες, οι οποίες χρειάζονται αρκετό χρόνο για να συμμορφωθούν με τους κανόνες. Ως εκ τούτου, ελπίζω ότι το εν λόγω κείμενο θα εγκριθεί στην αυριανή ψηφοφορία.
<SPEAKER ID="378" NAME="Reinhard Rack" AFFILIATION="PPE-DE">
(DE) Κύριε Πρόεδρε, οι επιχειρήσεις που παρέχουν υπηρεσίες είναι εκεί για τους χρήστες των εν λόγω υπηρεσιών και όχι πρωταρχικά για τους ίδιους παροχείς υπηρεσίων. Υπό αυτό το πρίσμα, είναι σημαντικό να θεσπίσουμε τους κατάλληλους κανόνες για τους χρήστες όλων των μέσων μεταφοράς και να εγγυηθούμε ότι οι υπηρεσίες που χρησιμοποιούν είναι επίσης κατάλληλης ποιότητας. Σε αυτό το πλαίσιο - και εδώ ασχολούμαι με κάτι που αναφέρθηκε ξανά και ξανά - είναι πολύ σημαντικό να φροντίσουμε ιδιαίτερα τα δικαιώματα των ατόμων με μειωμένη κινητικότητα. Όπως το βλέπω, ένα σχετικό ζήτημα βρίσκεται τώρα σε αέναη κίνηση. Επιτρέψτε μου να σας πω, δεν είναι μόνο εκείνοι με ταυτότητα ατόμων με αναπηρία που είναι ανίκανοι. Γονείς - ενήλικες με μικρά παιδιά - φυσικά επίσης χρειάζονται υποστήριξη από τους κανόνες μας για όλους τους τρόπους μεταφοράς που διαθέτουμε. Ελπίζω ότι αυτό επίσης αποκτά αποδοχή με τη μία μορφή ή με την άλλη.
<P>
" δεύτερη παρατήρησή μου είναι ότι ακόμα και οι καλύτεροι κανόνες και εγγυήσεις δεν έχουν χρησιμότητα, εάν οι πληροφορίες για αυτά κρύβονται στην έσχατη γωνία του εν λόγω οδικού μεταφορέα. Το μέρος για τις πληροφορίες των δικαιωμάτων των επιβατών βρίσκεται στα ίδια τα εκδοτήρια εισιτηρίων ή πάνω στα λεωφορεία, τα πούλμαν και παρόμοιους τρόπους μεταφοράς.
<P>
" τρίτη και τελευταία παρατήρησή μου είναι ότι είχαμε ξεκινήσει να θεσπίζουμε κανόνες για τα δικαιώματα των επιβατών αεροπορικών μεταφορών προς το συμφέρον των επιβατών, αλλά ήταν υπερβολικά επιεικείς. Το επιχείρημα που προβάλλουν οι επιχειρήσεις σε σχέση με τις καθυστερήσεις, ανακοινώνοντας ότι το τελευταίο αεροσκάφος έφτασε με καθυστέρηση και έτσι το επόμενο καθυστέρησε, δεν είναι πλέον αποδεκτό. Θα έπρεπε τότε να έχουμε επιλύσει το ζήτημα με υψηλές αμοιβές αποζημίωσης, το οποίο θα είχε επιτύχει παρόμοιο αποτέλεσμα με εκείνο που επετεύχθη για την άρνηση επιβίβασης. Τώρα, δυστυχώς, αυτό το αποτέλεσμα δεν έχει επιτευχθεί. Δεν είναι ανωτέρα βία όταν ακυρώνεται ένα αεροσκάφος, επειδή είναι μισογεμάτο. Υπάρχουν πολλά σχετικά καθήκοντα για την επόμενη Επιτροπή. Αντιπρόεδρε, εάν ασχοληθείτε με το εν λόγω χαρτοφυλάκιο στην επόμενη Επιτροπή, θα σας παρότρυνα να αναθεωρήσετε τα δικαιώματα των επιβατών αεροπορικών μεταφορών. Είναι επείγουσα ανάγκη.
<SPEAKER ID="379" NAME="Emanuel Jardim Fernandes" AFFILIATION="PSE">
(PT) Κύριε Πρόεδρε, Επίτροπε Tajani, θα ήθελα να ξεκινήσω συγχαίροντας τον κύριο Teychenné για την ποιότητα της έκθεσής του. Σε σχέση με τη δέσμη μέτρων για τις θαλάσσιες μεταφορές που πρόκειται να υπογραφεί αύριο, σε έναν τομέα στον οποίο ήμουν εισηγητής για τη Σοσιαλιστική Ομάδα του Ευρωπαϊκού Κοινοβουλίου για τις απαιτήσεις του κράτους σημαίας και επίσης για τις ευθύνες των μεταφορέων επιβατών, είπα στην Ευρωπαϊκή Ένωση ότι πρέπει να έρχονται πρώτοι οι άνθρωποι. Σε αυτή την Ένωση, είναι επίσης σημαντικό να έρχονται πρώτοι οι επιβάτες.
<P>
" έκθεση Teychenné αξίζει την απόλυτη υποστήριξή μου, επειδή ενισχύει το ρυθμιστικό πλαίσιο όχι μόνο για τους επιβάτες λεωφορείων και πούλμαν, αλλά και για τους επιβάτες σε έναν τομέα αγαπητό σε εμένα, δηλαδή τους επιβάτες θαλάσσιων και εσωτερικών πλωτών μεταφορών. Ειδικότερα, παρέχει αποζημίωση 25% της τιμής του εισιτηρίου στην περίπτωση καθυστερήσεων μεταξύ μιας και δύο ωρών, 50% στην περίπτωση καθυστερήσεων ίσων ή μεγαλύτερων από δύο ώρες και 100%, εάν δεν παρέχει τυχόν εναλλακτικές υπηρεσίες μεταφοράς ή πληροφορίες.
<P>
Θα ήθελα να επισημάνω ότι η εν λόγω αποζημίωση πρέπει να καταβάλλεται σε περίπτωση ακύρωσης ή σοβαρών καθυστερήσεων σε διαδρομές εντός ενός μήνα από το αίτημα του επιβάτη. Στην περίπτωση μεταφορών με λεωφορείο ή πούλμαν, η εν λόγω έκθεση αναγνωρίζει την ανάγκη για επιπρόσθετα μέτρα για άτομα με αναπηρία και άτομα με μειωμένη κινητικότητα. Για όλους τους επιβάτες, το δικαίωμα επιστροφής των χρημάτων της ισχύουσας τιμής στην περίπτωση ακύρωσης, υπεράριθμων κρατήσεων ή σοβαρής καθυστέρησης στη διαδρομή τουλάχιστον δύο ωρών θα είναι τώρα πραγματικότητα.
<P>
Κύριε Πρόεδρε, κατέθεσα μια τροπολογία για την ανάγκη να εφαρμοστεί το εν λόγω ρυθμιστικό πλαίσιο και στις εξόχως απόκεντρες περιοχές. Είμαι σίγουρος ότι η νομοθεσία αυτής της ποιότητας δεν μπορεί να τεθεί υπό αμφισβήτηση και πρέπει να εκτιμηθεί από όλους τους ευρωπαίους πολίτες, συμπεριλαμβανομένων των απομακρυσμένων περιοχών όπως οι Αζόρες, η Μαδέρα, τα Κανάρια Νησιά και τα γαλλικά υπερπόντια διαμερίσματα.
<SPEAKER ID="380" NAME="Marian-Jean Marinescu" AFFILIATION="PPE-DE">
(RO) Οι θαλάσσιες μεταφορές διέπονται από έναν αριθμό διεθνών συμβάσεων, με τις πρέπει να συμμορφώνονται αυστηρά. Ωστόσο, είναι ζωτικής σημασίας να θεσπιστεί ένα σύνολο ελάχιστων κανόνων σε κοινοτικό επίπεδο σε αυτές τις ευαίσθητες περιοχές, ιδιαίτερα σε σχέση με την παρακολούθηση της επιβολής της νομοθεσίας. Για αυτό το λόγο, η θέσπιση ενός ανεξάρτητου μηχανισμού για τη λήψη των παραπόνων και τη δημιουργία μιας αρχής παρακολούθησης παρέχουν σαφές πλεονέκτημα για επιβάτες σε σχέση με τους οδικούς μεταφορείς.
<P>
Νομίζω ότι πρέπει να βρεθεί ισορροπία μεταξύ των δικαιωμάτων των επιβατών και των υποχρεώσεων των οδικών μεταφορέων, διότι ούτε η μια ομάδα ούτε η άλλη δεν πρέπει να επιβραδύνει τη μακροπρόθεσμη εξέλιξη του τομέα θαλάσσιων και εσωτερικών πλωτών μεταφορών. Πρέπει να λάβουμε επίσης υπόψη τις συνήθεις συνθήκες στις οποίες δραστηριοποιούνται οι μεταφορές στις διαφορετικές θαλάσσιες περιοχές της Ευρώπης, καθώς μπορεί να έχουν συγκεκριμένα χαρακτηριστικά που μπορεί στην πραγματικότητα να περιορίζουν τη δυνατότητα θέσπισης κοινών κανόνων.
<P>
Στο ευρύτερο πλαίσιο της ασφάλειας και της εγγύησης των θαλάσσιων μεταφορών, πρέπει να αναφέρω ορισμένες πρόσφατες πράξεις πειρατείας στον Κόλπο του Άντεν. " αναβίωση αυτών των πράξεων προκαλεί ανησυχίες, ειδικά σε σχέση με το γεγονός ότι ευρωπαίοι πολίτες έπεσαν θύματα κατά τις τελευταίες εβδομάδες, συμπεριλαμβανομένων πέντε Ρουμάνων.
<P>
Θα ήθελα να αξιοποιήσω την παρούσα ευκαιρία για να απευθύνω έκκληση προς την Επιτροπή και το Συμβούλιο, ώστε να καταβάλλει κάθε δυνατή προσπάθεια για να ενισχύσει τη συνεργασία της ΕΕ με άλλα κράτη στο Κέρας της Αφρικής για να αποτρέψει περιστατικά πειρατείας και να κάνει ασφαλέστερες τις διαδρομές σε αυτή την περιοχή.
<SPEAKER ID="381" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύριε Πρόεδρε, κύριε Αντιπρόεδρε της Επιτροπής, βρισκόμαστε σήμερα στην πολύ ευχάριστη θέση να διαπιστώνουμε ότι, με απόφαση του Ευρωπαϊκού Κοινοβουλίου, τα δικαιώματα των επιβατών προστατεύονται και για τομείς που μέχρι τώρα δεν καλύπτονταν.
<P>
Είμαστε περήφανοι όταν στα αεροδρόμια και στους σιδηροδρομικούς σταθμούς παίρνουμε ένα δελτίο με τις αποφάσεις της Ευρωπαϊκής Ένωσης για την προστασία των δικαιωμάτων των επιβατών. Εάν το ίδιο συμβαίνει και στους άλλους δύο τομείς, οι Ευρωπαίοι πολίτες θα καταλάβουν ότι η Ευρωπαϊκή Ένωση χρησιμεύει πράγματι στο να τους εξασφαλίζει ένα καλύτερο επίπεδο ζωής και να τους προστατεύει στην ασφάλεια κατά τις μετακινήσεις τους.
<P>
Όμως, θα πρέπει να σκεφτούμε ότι η προστασία που επιτυγχάνεται με τον νόμο, δεν είναι αυτή που ουσιαστικά απολαμβάνει ο πολίτης και αυτό έχει φανεί στις μέχρι τώρα εφαρμογές στους άλλους δύο τομείς των αεροπορικών και των σιδηροδρομικών συγκοινωνιών. Όσοι χρησιμοποιούν αυτά τα μέσα συγκοινωνίας, εμείς οι ευρωβουλευτές και εγώ προσωπικά που μετακινούμαι μεταξύ τριών διαφορετικών συνόρων, μπορούμε να πούμε ότι η εφαρμογή δεν είναι αποτελεσματική. Γι' αυτό και δικαιολογημένα ο Επίτροπος μίλησε για ένα πρώτο βήμα που θα πρέπει να βελτιωθεί κυρίως δε ως προς την αποτελεσματικότητα της συμβολής των επιχειρήσεων που είναι οι κυρίως υπεύθυνες για την απόδοση των δικαιωμάτων στους επιβάτες.
<P>
Δεν θα πρέπει να καταδικάσουμε τις μικρές επιχειρήσεις όταν αντιμετωπίζουν το πρόβλημα να αναλάβουν την υπηρεσία μεταφοράς, και μιλώ για τις ακτοπλοϊκές συγκοινωνίες για τις οποίες και άλλες φορές έχω απασχολήσει τον Επίτροπο. Όταν δεν αποφασίζουν να αναλάβουν την ακτοπλοϊκή γραμμή, πώς θα μπορούσαν να αναλάβουν μία τέτοια υπηρεσία όταν θα πρέπει να φροντίζουν και για δικαιώματα επιβατών; Θα πρέπει λοιπόν να δώσουμε τη δυνατότητα στους πολίτες να απολαμβάνουν το κυρίως δικαίωμα μεταφοράς και μετά να έχουν και τα επιπλέον προτερήματα του επιβάτη που δικαιούται αποζημιώσεως σε περίπτωση καθυστέρησης. Πρώτα λοιπόν το ταξίδι και μετά η αποζημίωση για την καθυστέρηση του ταξιδιού.
<P>
Είναι σίγουρο ότι η Ευρώπη προχωρεί για ένα καλύτερο μέλλον. Αυτό είναι το συμπέρασμα.
<SPEAKER ID="382" NAME="Christian Rovsing" AFFILIATION="PPE-DE">
(DA) Κύριε Πρόεδρε, εάν εξετάζαμε πώς βλέπει ο πληθυσμός την αναπηρία, θα διαπιστώναμε ότι σήμερα, όταν πρόκειται για διακοπές, τα άτομα με αναπηρία προτιμούν να ταξιδέψουν στις "ΠΑ. " νομοθεσία και οι κανόνες είναι πολύ καλύτερα εκεί και λαμβάνουν πολύ καλύτερη μεταχείριση στις "ΠΑ. " Ευρώπη δεν προτιμάται ως προορισμός από τους δικούς μας ανθρώπους. Οι ευρωπαίοι συμπατριώτες μας δεν θέλουν να ταξιδέψουν για διακοπές στην Ευρώπη, εάν έχουν αναπηρία. Ταξιδεύουν στις "ΠΑ. Νομίζω ότι είναι μια σαφής ένδειξη για το πόσο τεράστια σημασία έχει ο φάκελος που επεξεργαζόμαστε εδώ, αναφορικά με έναν αριθμό σημείων, συμπεριλαμβανομένου του τουρισμού.
<SPEAKER ID="383" NAME="Pavel Svoboda" LANGUAGE="CS">
Κύριε Πρόεδρε, Επίτροπε, κυρίες και κύριοι, η εξέλιξη της συζήτησης έως τώρα συνεπάγεται ότι δεν θα χρειαστώ τα πέντε λεπτά που μου αναλογούν, για το οποίο είμαι βέβαιος ότι είναι καλό. Σημειώνω με ευχαρίστηση ότι τα συμφέροντά μας συμπίπτουν ως προς το ζήτημα τη προστασίας των δικαιωμάτων των επιβατών και το μέλλον του εν λόγω τομέα. Προσβλέπουμε σε στενή συνεργασία με το Ευρωπαϊκό Κοινοβούλιο που μας επιτρέπει να επιτύχουμε τελική απόφαση που θα δείξει ξανά στους πολίτες τα οφέλη που έφερε η ΕΕ στον τομέα των δικαιωμάτων των επιβατών.
<SPEAKER ID="384" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, κύριε Svoboda, αξιότιμα μέλη, πιστεύω ότι οι πολίτες που παρακολουθούν την παρούσα συζήτηση για τα δικαιώματα των επιβατών και τους νέους νόμους που ελπίζουμε να εγκρίνουμε για να ενισχύσουμε ένα σύστημα ελευθερίας που διέπει την Ευρωπαϊκή Ένωση, θα συνειδητοποιήσουν σήμερα ότι η Επιτροπή, το Συμβούλιο και το Κοινοβούλιο, και το αντίστοιχο προσωπικό τους, δεν είναι ησυχαστήρια όπου συζητούνται θέματα που δεν έχουν καμία σχέση με τους πολίτες ή διαφορετικά εισβάλλουν στη ζωή τους με αρνητικό τρόπο, αλλά θεσμικά όργανα με επίκεντρο τα συμφέροντα του πολίτη προσπαθώντας να υπερασπιστούν τα δικαιώματά τους και θα ήθελα να επισημάνω, για να προστατεύουν τα θεμελιώδη δικαιώματα τους: κανένας δεν είναι ελεύθερος, εάν δεν μπορεί να κινηθεί ελεύθερα από το ένα μέρος της Ένωσης στο άλλο.
<P>
Για το λόγο αυτό, όταν ρώτησα για την εμπιστοσύνη σας, όταν επρόκειτο να επικυρωθεί ο διορισμός μου από το Κοινοβούλιο, τόνισα ότι μια από τις προτεραιότητές μου κατά τη διάρκεια της θητείας μου ως Επίτροπος Μεταφορών θα ήταν η προστασία των δικαιωμάτων των επιβατών. Πιστεύω ότι σήμερα έχουμε στείλει από κοινού ένα θετικό μήνυμα και δείξαμε με σαφή τεκμήρια ότι μπορούμε να σημειώσουμε πρόοδο και ότι τα ευρωπαϊκά θεσμικά όργανα είναι κοντά στον πολίτη και στο πλευρό του.
<P>
Όπως προέκυψε στην πορεία της συζήτησης, δεν υπάρχουν ουσιαστικές διαφορές μεταξύ των μελών των διαφόρων πολιτικών ομάδων· όλοι επισήμαναν, σε συμφωνία με την Επιτροπή και το Συμβούλιο, την επιθυμία να οικοδομηθεί πραγματικά, όπως δήλωσε η Αντιπρόεδρος Κράτσα-Τσαγκαροπούλου, μια Ευρώπη των πολιτών.
<P>
Για το λόγο αυτό, δίνω μεγάλη σημασία στο βασικό βήμα που κάνουμε σήμερα και θα κάνουμε με την αυριανή ψηφοφορία· φυσικά τόσο περίπλοκα ζητήματα, όπως αυτό, με περίπλοκα συστήματα μεταφορών και διαφορετικούς κανονισμούς από τη μια χώρα στην άλλη, απαιτούν εις βάθος προσέγγιση, καθώς και περιπτώσεις συμβιβασμού. Κάθε κανόνας που εγκρίνεται είναι προϊόν συμβιβασμού, προστασίας διαφορετικών συμφερόντων.
<P>
Θα ήθελα να πω ότι αυτή τη φορά, ωστόσο, πρέπει να επικρατήσει το γενικό συμφέρον, δηλαδή η προστασία της ελευθερίας των πολιτών και της ελευθερίας των επιβατών σε όλα τα υπάρχοντα συστήματα μεταφορών, διότι θα ήταν αντιφατικό να προστατευτούν μόνο εκείνοι που ταξιδεύουν με αεροπλάνο ή με τρένο και όχι εκείνοι που ταξιδεύουν με πλοίο, λεωφορείο ή πούλμαν. Φυσικά, επιτρέψτε μου να επαναλάβω ότι μπορεί να υπάρχουν διαφορετικές γνώμες μεταξύ της Επιτροπής και του Συμβουλίου και επίσης μεταξύ ορισμένων μελών του παρόντος Κοινοβουλίου όσον αφορά τον κανονισμό για τις πλωτές μεταφορές· υπάρχουν εκείνοι που θα προτιμούσαν ξεχωριστή νομοθεσία για τις ποτάμιες και τις θαλάσσιες μεταφορές.
<P>
" Επιτροπή επιβεβαίωσε τη θέση της, νομίζω ότι το σωστό είναι να έχουμε μία μορφή κανονισμού, αλλά δεν έχει πραγματικά σημασία, αυτό που έχει σημασία σήμερα είναι ότι λαμβάνουμε τα καλά νέα για την ισχυρή πολιτική βούληση του Κοινοβουλίου, της Επιτροπής και του Συμβουλίου να διασφαλίσουν τα δικαιώματα των επιβατών, ειδικότερα τα δικαιώματα των επιβατών με μειωμένη κινητικότητα. Δεν είναι απλώς, όπως μετά χαράς άκουσα, ζήτημα δικαιωμάτων και κυρίως ελευθεριών για ανθρώπους με αναπηρία· δίνοντας σε εκατομμύρια επιβάτες με μειωμένη κινητικότητα την ευκαιρία να κινούνται ελεύθερα εντός της Ευρωπαϊκής Ένωσης συνεπάγεται επίσης να επιτρέπουμε σε αυτούς τους ανθρώπους να συμβάλλουν στην ανάπτυξη της ΕΕ, καθώς η μετακίνηση αυτών των χιλιάδων ανθρώπων φέρνει ευημερία, βοηθά την ανάπτυξη των εταιρειών μεταφορών και δημιουργεί ευκαιρίες για τον τουρισμό σε όλα τα μέρη.
<P>
Για αυτό το λόγο είμαι ικανοποιημένος και θα ήθελα να ευχαριστήσω τους δύο εισηγητές, το Συμβούλιο και φυσικα το προσωπικό της Επιτροπής, το οποίο ευχαριστώ πάντα, καθώς μου δίνουν τη δυνατότητα να υποβάλλω προτάσεις προς το Κοινοβούλιο και το Συμβούλιο.
<P>
Πρόκειται για ένα ιδιαίτερα εγκάρδιο ευχαριστώ, διότι πιστεύω ότι σήμερα τα ευρωπαϊκά θεσμικά όργανα εν γένει δείχνουν ότι δίνουν μεγάλη προσοχή στα 500 εκατομμύρια ευρωπαίους πολίτες, οι οποίοι μπορεί ορισμένες φορές να είναι καχύποπτοι προς αυτά, αλλά νομίζω ότι σήμερα όσοι παρακολούθησαν την παρούσα συζήτηση θα αλλάξουν γνώμη και θα δείχνουν εμπιστοσύνη προς τα ευρωπαϊκά θεσμικά όργανα, τα οποία προσπαθούν να είναι όσο το δυνατόν πιο κοντά στους ανθρώπους.
<SPEAKER ID="386" NAME="Michel Teychenné" LANGUAGE="FR">
Κύριε Πρόεδρε, πρώτα από όλα θα ήθελα να αναφερθώ στις τροπολογίες που κατέθεσε ο κύριος Jarzembowski, ο οποίος μας έλεγε μόλις τώρα ότι πρέπει να είμαστε λογικοί - πιστεύω ότι το σημαντικό σχετικά με το εν λόγω κείμενο είναι ότι είναι πραγματικά λογικό.
<P>
Είναι λογικό να θέλουμε να απαλλαγούμε από την υποχρέωση των μεταφορέων να εκπαιδεύουν το προσωπικό που έρχεται σε επαφή με άτομα με μειωμένη κινητικότητα;
<P>
Είναι λογικό να καταργήσουμε την αποζημίωση για απολεσθέντα εξοπλισμό, ειδικά αναπηρικές καρέκλες για άτομα με μειωμένη κινητικότητα;
<P>
Είναι λογικό - και ο κύριος Rack που ήταν εδώ μόλις τώρα το επισήμανε και τον ευχαριστώ για την παρέμβασή του - να αποφεύγουμε να αποζημιώνουμε τους επιβάτες, μια πρακτική που συμβαίνει παντού, και ειδικά στις "νωμένες Πολιτείες, ιδιαίτερα όταν ακυρώνονται αναχωρήσεις και όταν δεν παρέχονται πληροφορίες ή εναλλακτική μεταφορά;
<P>
Συνεπώς, αυτά τα στοιχεία των τροπολογιών σας δεν μου φαίνονται λογικά και ανυπομονούσα να το πω.
<P>
Για τα υπόλοιπα πιστεύω ότι υπάρχει συναίνεση. Ήταν εμφανής από όλες τις συζητήσεις. Θα ήθελα να ευχαριστήσω την Επιτροπή, το Συμβούλιο και όλους τους συναδέλφους μου που εργάστηκαν για αυτά τα θέματα με άριστη ψυχική διάθεση, διότι καταλάβαμε ότι διακυβευόταν ένα εξαιρετικά σημαντικό θέμα για το λαό της Ευρώπης.
<P>
Ως εκ τούτου, πιστεύω ότι αύριο - και με το παρόν απευθύνομαι στην ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών: οι τροπολογίες σας δεν είναι λογικές - πρέπει να ψηφίσουμε υπέρ του εν λόγω κειμένου και πρέπει να στείλουμε ένα ισχυρό μήνυμα σε μια περίοδο που οι Ευρωπαίοι ορισμένες φορές αμφισβητούν την Ευρώπη. Όπως έλεγε ο κύριος Tajani, πρέπει να στείλουμε ένα ισχυρό μήνυμα σε αυτά τα 500 εκατομμύρια πολίτες λέγοντας τους ότι λαμβάνονται υπόψη οι ανάγκες τους ως Ευρωπαίοι. Αυτά ήθελα να πω.
<SPEAKER ID="387" NAME="Gabriele Albertini" LANGUAGE="IT">
Κύριε Πρόεδρε, κυρίες και κύριοι, αφού άκουσα προσεκτικά τη συζήτηση και τον κύριο Swoboda και τον κύριο Tajani, καθώς και τους συναδέλφους μου, αισθάνομαι ότι έχω κάθε λόγο να επεκτείνω τις ευχαριστίες μου για τη βοήθεια και τις πολύτιμες συμβουλές που έλαβα στο παρόν Κοινοβούλιο.
<P>
Δεν έχω χρόνο να αναλύσω και να σχολιάσω την κάθε πρόταση και πτυχή μιας τόσο ευρείας συζήτησης, αλλά, εφόσον πρέπει να ανακεφαλαίώσω στα λίγα δευτερόλεπτα που μένουν από το χρόνο αγόρευσής μου, θα χρησιμοποιήσω δύο επίθετα για να περιγράψω και να συμπτύξω τις σκέψεις και τις προτάσεις σας. Εξ όσων μπορούμε να προσδοκούμε με έναν τόσο περίπλοκο κανονισμό, κρίνατε ότι το έργο που διεξήχθη ήταν λογικό.
<P>
Ο εν λόγω κανονισμός λαμβάνει υπόψη τους στόχους επέκτασης των δικαιωμάτων των επιβατών και χορήγησης των ίδιων όρων προστασίας για όλους τους τύπους μεταφοράς, ενώ ταυτόχρονα έχει ως στόχο να εξετάσει την ιδιαίτερη φύση ενός αριθμού μικρότερων μεταφορέων που αντιμετωπίζουν δυσκολίες με την προσαρμογή σε υψηλότερες απαιτήσεις σε μια περίοδο οικονομικής κρίσης, ως εκ τούτου το πρώτο επίθετο μου είναι "λογικός".
<P>
Έπειτα υπάρχει η ιδέα της τελειοποίησης ή περιθώριο βελτίωσης, το οποίο αναφέρεται ακροθιγώς από μέλη, τα οποία αν και είναι καλοπροαίρετα σε σχέση με τις περιστάσεις στις οποίες προσαρμοστήκαμε, θέλουν να επεκταθεί περαιτέρω ο τομέας των δικαιωμάτων για να καλύπτει τις αστικές μεταφορές και να προστατεύει τους επιβάτες με μειωμένη κινητικότητα. Έτσι, λοιπόν, οδεύουμε προς την τελειοποίηση· οι ανθρώπινες σχέσεις πρέπει επίσης να τελειοποιηθούν, και ο εν λόγω κανονισμός, ο οποίος είναι "λογικός" και νομίζω έχει συνταχτεί καλά, είναι επίσης "τελειοποιήσιμος".
<P>
Ο εισηγητής δεν αρνείται στα κράτη μέλη την επιλογή της διεύρυνσης ή επέκτασης της ρύθμισης για να συμπεριλάβει αστικές μεταφορές και είναι ήδη υποχρεωτικό για τις περιφερειακές μεταφορές. Το ποσοστό κάλυψης έχει περιγραφεί ήδη και συχνά προσεγγίζει εκείνο των διεθνικών ή εθνικών διαδρομών· και το ίδιο ισχύει, φυσικά, για τις χρησιμοποιούμενες τεχνολογίες και την εφαρμογή της ρύθμισης σε άτομα με αναπηρία.
<P>
Για να ολοκληρώσω, θα ήθελα να σας ευχαριστήσω όλους εκ νέου και ελπίζω ότι η σημερινή δουλειά δεν είναι το τέλος, αλλά ότι μπορεί να επιτύχουμε ακόμα υψηλότερους στόχους.
<SPEAKER ID="388" NAME="Πρόεδρος">
" κοινή συζήτηση έληξε.
<P>
" ψηφοφορία θα πραγματοποιηθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="389" NAME="Daniel Strož  " LANGUAGE="CS">
Σε σχέση με την έκθεση για τα δικαιώματα των επιβατών, όταν ταξιδεύουν, θα ήθελα να επισημάνω κάτι που δεν αφορά την προστασία των συμφερόντων των καταναλωτών, αλλά περισσότερο μια παράβαση της αρχής ελεύθερης κυκλοφορίας ανθρώπων στο πλαίσιο της ζώνης του Σένγκεν. Αφορά ειδικότερα την κυκλοφορία ατόμων στα τσεχογερμανικά σύνορα. Οι τσέχοι πολίτες διαμαρτύρονται ολοένα και συχνότερα - τόσο σε εμένα προσωπικά όσο και στους εκπροσώπους της περιφερειακής και τοπικής αρχής στην περιοχή των τσεχογερμανικών συνόρων - για παρενόχληση από τη γερμανική αστυνομία όταν περνούν τα τσεχογερμανικά σύνορα, είτε σε ομάδες είτε με ιδιωτικά οχήματα. Οι πολίτες διαμαρτύρονται γιατί τους σταματούν χωρίς λόγο αστυνομικοί με πολιτικά ρούχα, τους ελέγχουν και τους ανακρίνουν ακόμα για το σκοπό του ταξιδιού τους στη Γερμανία. " συμπεριφορά της γερμανικής αστυνομίας δεν είναι παρά παρενόχληση και έρχεται σε άμεση σύγκρουση με τις αρχές της ελεύθερης κυκλοφορίας ατόμων εντός της ΕΕ. Θα ήθελα να τονίσω ότι τέτοιες παρόμοιες περιπτώσεις γίνονται ολοένα συχνότερες και καλώ επειγόντως τις αρχές της ΕΕ να διευθετήσουν αυτή την απαράδεκτη κατάσταση.
<P>
(" συνεδρίαση διακόπτεται στις 6.15 μ.μ. εν αναμονή της ώρας των ερωτήσεων και επαναλαμβάνεται στις 6.30 μ.μ.)

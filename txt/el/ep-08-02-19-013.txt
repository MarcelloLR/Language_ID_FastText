<CHAPTER ID="013">
Ευρωπαϊκή Στρατηγική για την Κεντρική Ασία (συζήτηση)
<SPEAKER ID="351" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Cem Özdemir, εξ ονόματος της Επιτροπής Εξωτερικών Υποθέσεων, σχετικά με μια Ευρωπαϊκή Στρατηγική για την Κεντρική Ασία.
<SPEAKER ID="352" NAME="Cem Özdemir">
εισηγητής. - (DE) Κυρία Πρόεδρε, κυρία Επίτροπε, κυρίες και κύριοι, καταρχάς επιτρέψτε μου να εκμεταλλευτώ αυτή την ευκαιρία για να ευχαριστήσω τους σκιώδεις εισηγητές για την υποστήριξή τους και τις ανεκτίμητες προτάσεις τους για την έκθεση σχετικά με την Κεντρική Ασία. Ωστόσο, θέλω επίσης να εκμεταλλευτώ αυτή την ευκαιρία, για να ευχαριστήσω συγκεκριμένα τη γραμματεία της Επιτροπής Εξωτερικών Υποθέσεων και ασφαλώς επίσης τους συναδέλφους της Ομάδας μου, τους οποίους δεν πρέπει να λησμονήσουμε σε αυτό το σημείο και χωρίς τους οποίους αυτή η έκθεση δεν θα μπορούσε να γίνει πραγματικότητα. Επιτρέψτε μου να αναφέρω μόνο μερικούς εξ αυτών: Dag Sourander, Paolo Bergamaschi, Rosemary Opacic, Andrew Woodcock, Margaret François και τη συνάδελφό μου Rana Aydın.
<P>
Εμείς στο Ευρωπαϊκό Κοινοβούλιο συζητάμε την έκθεση για την Κεντρική Ασία για πρώτη φορά απόψε. Πιστεύω ότι αυτή είναι μια ξεχωριστή στιγμή για το Κοινοβούλιο διότι αντικατοπτρίζει τη σημασία που προσδίδουμε στην περιοχή της Κεντρικής Ασίας στις σχέσεις μας. " Κεντρική Ασία καθίσταται ένας ολοένα και πιο σημαντικός στρατηγικός εταίρος για την Ευρωπαϊκή Ένωση. Μετά από χρόνια παραμέλησης η Ευρωπαϊκή Ένωση έχει αναγνωρίσει την ανάγκη για μια συνεκτική στρατηγική απέναντι στις πέντε δημοκρατίες της Κεντρικής Ασίας, το Καζακστάν, τη Δημοκρατία της Κιργιζίας, το Τατζικιστάν, το Τουρκμενιστάν και το Ουζμπεκιστάν. Μετά την κατάρρευση της Σοβιετικής Ένωσης, οι πέντε δημοκρατίες έγιναν μέλη του ΟΑΣΕ, πράγμα που σημαίνει ότι έχουν δεσμευτεί επίσης να δεχτούν τις αξίες, τα πρότυπα και τις αρχές που μοιραζόμαστε στο πλαίσιο του ΟΑΣΕ.
<P>
Κατά τη διάρκεια της γερμανικής Προεδρίας του Συμβουλίου, στις 20/21 Ιουνίου 2007 το Ευρωπαϊκό Συμβούλιο υιοθέτησε μια κοινή στρατηγική για την Κεντρική Ασία. Αυτή η στρατηγική προσφέρει στις πέντε δημοκρατίες ένα μερίδιο από την εμπειρία και τις γνώσεις της Ευρώπης σε βασικούς τομείς, όπως η χρηστή διακυβέρνηση, το κράτος δικαίου, ο εκδημοκρατισμός, τα ανθρώπινα δικαιώματα και η εκπαίδευση και κατάρτιση. " εξάρτηση της Ευρωπαϊκής Ένωσης από εξωτερικές πηγές ενέργειας και η ανάγκη της για μια διαφοροποιημένη ενεργειακή πολιτική προκειμένου να διασφαλιστεί η ασφάλεια του ενεργειακού εφοδιασμού είναι κοινού ενδιαφέροντος τόσο για την ΕΕ όσο και για τις δημοκρατίες της Κεντρικής Ασίας. Από αυτή την άποψη έχουμε κοινά συμφέροντα.
<P>
Βασικά, ωστόσο, όταν πρόκειται για ενεργειακές πηγές, μιλάμε για δύο χώρες, το Τουρκμενιστάν και το Καζακστάν. Το Ουζμπεκιστάν και το Τατζικιστάν, για παράδειγμα, έχουν ενεργειακά προβλήματα και τα ίδια, όπως έχουμε μάθει ξανά τον τελευταίο καιρό. Όσον αφορά τα ύδατα, η Δημοκρατία της Κιργιζίας είναι πλούσια σε ενέργεια, γι' αυτό το λόγο και την αναφέραμε εσκεμμένα. Εδώ ακολουθούμε τη πρόταση που υπέβαλαν η Επιτροπή και οι πρεσβείες επιτόπου σχετικά με τη σύσταση μιας Ακαδημίας Υδάτων και Ενέργειας που μπορεί να εξετάσει το θέμα συνολικά, από την άποψη επίσης του περιβάλλοντος και της βιωσιμότητας. Είναι επίσης προς το συμφέρον των ενεχόμενων χωρών να διαφοροποιήσουν τις ενεργειακές τους οδούς, διότι δεν μπορεί να είναι προς το συμφέρον μας να δούμε μια περαιτέρω αύξηση της εξάρτησης από τη Ρωσία.
<P>
Οι συμφωνίες εταιρικής σχέσης και συνεργασίας αποτελούν σημαντικά μέσα διμερούς συνεργασίας με αυτά τα κράτη. Οι συμφωνίες με το Καζακστάν, τη Δημοκρατία της Κιργιζίας και το Ουζμπεκιστάν έχουν τεθεί ήδη σε ισχύ, ενώ η συμφωνία με το Τατζικιστάν δεν έχει επικυρωθεί ακόμη από όλα τα κράτη μέλη. Μέχρι στιγμής δεν έχουμε υπογράψει συμφωνία με το Τουρκμενιστάν. Οι λόγοι είναι πολύ γνωστοί. Έχουν σχέση με το καθεστώς απομόνωσης που επικρατούσε στο Άσγκαμπατ ως το τέλος του 2006. Ελπίζουμε -και υποθέτω ότι μιλάω εξ ονόματος όλων εδώ- ότι θα δούμε μια νέα αρχή στο Τουρκμενιστάν και ελπίζουμε πολύ ότι θα συνεχίσει τις δημοκρατικές μεταρρυθμίσεις του. Ωστόσο, πρέπει επίσης να παραδεχτούμε σε αυτό το σημείο ότι έχουμε ακόμη πολύ δρόμο να διανύσουμε. Χαιρετίζουμε τα πρώτα βήματα που έχουν γίνει προς την κατεύθυνση μεγαλύτερου ανοίγματος. Ελπίζουμε, ωστόσο, ότι αυτή είναι μόνο η αρχή από αυτό που θα θέλαμε να δούμε.
<P>
Αυτή η έκθεση θέτει σαφείς στόχους και προτεραιότητες για τις σχέσεις με αυτές τις πέντε δημοκρατίες. Πρέπει να συνδυάσουμε μια ειδική για κάθε χώρα προσέγγιση και μια περιφερειακή προσέγγιση. Μας ενδιαφέρει η δημοκρατία και το κράτος δικαίου, χωρίς να ξεχνάμε τα ανθρώπινα δικαιώματα. Θέλουμε σαφή κριτήρια αξιολόγησης που να καθορίζουν δείκτες και στόχους ούτως ώστε οι εταίροι μας να ξέρουν τι αντιμετωπίζουν. Ελπίζω επίσης ότι η Επιτροπή και το Συμβούλιο θα συνεχίσουν να ζητούν πολύ ξεκάθαρα την απελευθέρωση των πολιτικών κρατουμένων και την ανεξαρτησία των μέσων ενημέρωσης. Ελπίζω επίσης ότι οι κυβερνήσεις θα ενθαρρυνθούν από αυτή την έκθεση ώστε να λάβουν τα απαραίτητα μέτρα σε σχέση με τα ανθρώπινα δικαιώματα και ιδιαίτερα ότι θα ελευθερώσουν άνευ όρων και χωρίς καθυστέρηση όλους τους υπερασπιστές των ανθρωπίνων δικαιωμάτων.
<P>
Ένα πράγμα είναι σαφές για μας: θα επιτύχουμε μακροπρόθεσμη σταθερότητα στην περιοχή μόνο αν συμβαδίζει με την ανάπτυξη της κοινωνίας των πολιτών. Χωρίς ενεργές κοινωνίες των πολιτών και το κράτος δικαίου δεν μπορεί να υπάρξει μακροπρόθεσμη σταθερότητα. Ακόμη και αν θέλουμε ενεργειακή ασφάλεια για μας, δεν πρέπει να την ανταλλάζουμε με τη δημοκρατία.
<SPEAKER ID="353" NAME="Benita Ferrero-Waldner">
Μέλος της Επιτροπής. - (DE) Κυρία Πρόεδρε, κυρίες και κύριοι, κύριε Özdemir, και εμείς επίσης θεωρούμε την Κεντρική Ασία ως μια περιοχή αυξανόμενης σημασίας και συμφωνώ απολύτως μαζί σας ότι αποτελεί γέφυρα μεταξύ Ευρώπης και Ασίας, έχει μεγάλη στρατηγική σημασία και είναι πράγματι γείτονας γειτόνων, όταν σκεφτείτε τον Καύκασο. Για την ακρίβεια, όπως είπατε, οι χώρες της Κεντρικής Ασίας είναι τώρα μέλη του ΟΑΣΕ και επομένως επιθυμούν επίσης στενούς δεσμούς με την Ευρώπη. Είναι σημαντικό να συνεχίσουμε να το υποστηρίζουμε αυτό. Θέλουμε να ικανοποιήσουμε αυτή την επιθυμία και συνεργαστήκαμε πολύ καλά με τη γερμανική Προεδρία. Εμείς, ως Επιτροπή, υποβάλλαμε προτάσεις που στη συνέχεια έγιναν δεκτές από όλους. Ως αποτέλεσμα, έχουμε μια νέα και πιο σημαντική στρατηγική για την Κεντρική Ασία.
<P>
Χαίρομαι που το Ευρωπαϊκό Κοινοβούλιο και ο κ. Özdemir έχουν εξετάσει ακριβώς αυτό το ζήτημα με αυτή την εκτενή έκθεση. Είναι πράγματι άκρως σημαντικό να σημειωθεί πρόοδος με την εφαρμογή αυτής της στρατηγικής στο μέλλον.
<P>
Φυσικά πρέπει να θυμόμαστε πάντα ότι μολονότι η Ευρωπαϊκή Ένωση είχε ενεργή παρουσία σε αυτές τις χώρες μετά την ανεξαρτησία τους, έχουμε λάβει σήμερα ένα νέο είδος ώθησης και τους αφιερώνουμε μεγαλύτερη προσοχή. Επομένως, χαιρετίζω θερμά τη σαφή δήλωση στην έκθεση ότι το Ευρωπαϊκό Κοινοβούλιο ενθαρρύνει τα κράτη μέλη να επικυρώσουν τη συμφωνία εταιρικής σχέσης και συνεργασίας με το Τατζικιστάν ιδιαίτερα. Ελπίζω ότι θα συμβεί το ίδιο επίσης και στην περίπτωση του Τουρκμενιστάν, όπου ένα ευρύτερο συμβατικό πλαίσιο θα επέτρεπε επίσης πιο εντατική στήριξη για τις συνθήκες πλαίσιο και για τις μεταρρυθμίσεις.
<P>
Όπως γνωρίζετε, παρέχουμε διμερή τεχνική βοήθεια εδώ και πολλά χρόνια στο πλαίσιο της μεταρρυθμιστικής διαδικασίας, καθώς και ανθρωπιστική βοήθεια. Δεν αρχίζουμε λοιπόν από το μηδέν. Υπάρχουν, ωστόσο, τεράστιες δυνατότητες για περαιτέρω ανάπτυξη των σχέσεών μας. Γι' αυτό ορίσαμε ξεκάθαρα στη νέα στρατηγική τι στόχους θέλουμε να πετύχουμε μέσω αυτή της πιο στενής ανάμειξης: πραγματική στήριξη για μεταρρυθμίσεις στο πεδίο των ανθρωπίνων δικαιωμάτων, της δημοκρατίας, στήριξη για την οικονομική ανάπτυξη, επενδυτική στήριξη, προστασία του περιβάλλοντος, περιβαλλοντική βιωσιμότητα, ανάπτυξη ενεργειακών και μεταφορικών συνδέσεων, καθώς επίσης και μέτρα για την αντιμετώπιση κοινών προκλήσεων όπως το εμπόριο ναρκωτικών.
<P>
Αυτή η στρατηγική συμπληρώνεται επίσης από τη στρατηγική της Ευρωπαϊκής Ένωσης για την περιφερειακή βοήθεια για την Κεντρική Ασία. Αυτή στηρίζει τους πολιτικούς μας στόχους και επίσης συμβάλλει σημαντικά στην επίτευξη των αναπτυξιακών στόχων της χιλιετίας, ιδιαίτερα στους τομείς της μείωσης της φτώχειας και της υγείας.
<P>
Πιστεύω ότι είναι άκρως σημαντικό να σημειώσουμε πρόοδο σε συγκεκριμένους τομείς όπως τα ανθρώπινα δικαιώματα, αλλά επίσης στην εκπαίδευση, στο κράτος δικαίου, σε σημαντικά περιφερειακά προγράμματα στη Δυτική και Κεντρική Ασία, στη βιομηχανία υδάτων, στην επέκταση της εντολής της ΕΤΕπ. Σωστά αναφερθήκατε στον διάλογο για την ενεργειακή πολιτική και στο γεγονός ότι πρέπει να συναφθεί η συμφωνία με το Τουρκμενιστάν σχετικά με τη συνεργασία στον τομέα της ενέργειας. Από αυτή την άποψη τόσο το Καζακστάν όσο και το Τουρκμενιστάν είναι ασφαλώς ιδιαίτερα σημαντικά για μας.
<P>
Σε σχέση μ' αυτό, επιτρέψτε μου να αναφέρω εν συντομία ότι την άνοιξη θα ανοίξει στην τουρκμενική πρωτεύουσα του Άσγκαμπατ το Σπίτι της ΕΕ, το κέντρο ενημέρωσης της ΕΕ, το οποίο θα κάνει τα μέτρα μας πολύ πιο ορατά εκεί. Ελπίζω ότι θα είμαι σε θέση να το εγκαινιάσω εγώ προσωπικά. Τέλος, οι προετοιμασίες για τη δημιουργία μιας αντιπροσωπείας στο Ουζμπεκιστάν και για την αναβάθμιση των αντιπροσωπειών στο Τατζικιστάν και στη Δημοκρατία της Κιργιζίας προχωρούν επίσης σύμφωνα με το σχέδιο.
<P>
Επιτρέψτε μου να ολοκληρώσω εν συντομία με τα τελευταία νέα για την τρέχουσα ενεργειακή και επισιτιστική κρίση στο Τατζικιστάν. Ο συνάδελφός μου Louis Michel εξετάζει την πρόταση της Ευρωπαϊκής Υπηρεσίας Ανθρωπιστικής Βοήθειας (ECHO) να διατεθούν 750 000 ευρώ για μια σειρά μέτρων επείγουσας βοήθειας, και ελπίζω ότι η πρόταση αυτή θα εγκριθεί στο άμεσο μέλλον.
<P>
Θα μπορούσα ασφαλώς να συνεχίσω για πολύ περισσότερο, αλλά ο χρόνος ομιλίας μου είναι περιορισμένος όπως και όλων των υπολοίπων.
<SPEAKER ID="354" NAME="Josep Borrell Fontelles">
συντάκτης γνωμοδότησης της Επιτροπής Ανάπτυξης. - (ES) Κυρία Πρόεδρε, όπως είπε ο εισηγητής, αυτή η περιοχή απαιτεί μια συνεπή στρατηγική από την Ευρώπη. Συνέπεια σημαίνει συμμόρφωση με την ευρωπαϊκή συναίνεση για την ανάπτυξη και, ιδιαίτερα, τη χρήση του χρηματοδοτικού μέσου για την αναπτυξιακή συνεργασία που αποσκοπεί κυρίως στην εξάλειψη της φτώχειας και στην επίτευξη των στόχων της Χιλιετίας.
<P>
Είναι, ωστόσο, πολύ απίθανο να καταφέρει η περιοχή να επιτύχει τους στόχους και είναι φανερό ότι η φτώχεια συνεχίζει να είναι ένα από τα πιο πιεστικά ζητήματα στις χώρες της περιοχής, με εξαίρεση εκείνες που έχουν πετρέλαιο.
<P>
Ωστόσο, αυτή η στρατηγική δεν κάνει καμία αναφορά ούτε στην εξάλειψη της ένδειας ούτε στην κοινωνική ένταξη μεταξύ των βασικών προτεραιοτήτων της, ούτε εφιστά ιδιαίτερη έμφαση σε θέματα δημόσιας υγείας ή σε θέματα εξάλειψης των διακρίσεων λόγω φύλου.
<P>
" Επιτροπή Ανάπτυξης ζητά να δοθεί έμφαση σε αυτούς τους στόχους σε κάθε στρατηγική που αποσκοπεί να είναι συνεπής αναφορικά με αυτές τις χώρες και αναφορικά με τα άλλα μέσα πολιτικής της Ευρωπαϊκής Ένωσης.
<P>
Χαιρετίζουμε το γεγονός ότι τα εκπαιδευτικά ζητήματα, ιδιαίτερα σε σχέση με την πρωτοβάθμια εκπαίδευση, αναφέρονται ως ένας τομέας συνεργασίας. Πρέπει να είναι, διότι η εκπαίδευση είναι ο στόχος της χιλιετίας από την επίτευξη του οποίου απέχουν περισσότερο οι χώρες αυτές.
<P>
Χαιρετίζουμε επίσης την αναφορά στις Συμβάσεις της ΔΟΕ για αξιοπρεπή εργασία και υπογραμμίζουμε ότι αυτά τα πρότυπα πρέπει να διαδραματίσουν αναπόσπαστο ρόλο στην οικονομική συνεργασία, στις επενδύσεις και στις εμπορικές σχέσεις, ιδιαίτερα για την καταπολέμηση της παιδικής εργασίας, η οποία εξακολουθεί να αποτελεί σοβαρότατο πρόβλημα σε αυτές τις χώρες, ιδιαίτερα στο Τατζικιστάν και το Ουζμπεκιστάν.
<SPEAKER ID="355" NAME="Alojz Peterle">
εξ ονόματος της Ομάδας PPE-DE. - (SL) Συγχαίρω τον εισηγητή, κ. Özdemir, για το εξαιρετικό έργο του και θέλω να τον ευχαριστήσω για τη συνεργασία του σε αυτή την έκθεση, η οποία εκφράζει την ξεκάθαρη πολιτική βούληση της Ευρωπαϊκής Ένωσης για μεγαλύτερη στρατηγική συνεργασία μεταξύ της Ευρωπαϊκής Ένωσης και των χωρών της Κεντρικής Ασίας, η δημοκρατική και οικονομική πρόοδος των οποίων είναι σημαντική για την παγκόσμια σταθερότητα.
<P>
" έκθεση χαιρετίζει με ρεαλιστικούς και ευνοϊκούς όρους την πρόοδο που επιτεύχθηκε από τις χώρες αυτής της περιοχής σε πολλούς διαφορετικούς τομείς. Ταυτόχρονα ασκεί εποικοδομητική κριτική για τα πολιτικά ελλείμματα, ιδιαίτερα στους τομείς των ανθρωπίνων δικαιωμάτων, της δημοκρατίας, του κράτους δικαίου, της προστασίας του περιβάλλοντος και της υγείας.
<P>
" έκθεση εκπονήθηκε με πλήρη επίγνωση της πολυμορφίας των χωρών της Κεντρικής Ασίας και με την πεποίθηση ότι είναι προς το αμοιβαίο συμφέρον να ενισχυθεί η συνεργασία όχι μόνο στον τομέα της ενέργειας, αλλά και στον ευρύτερο τομέα της πολιτικής και της ασφάλειας και σε άλλους τομείς. " φιλοδοξία για νέες δυναμικές σχέσεις αντανακλάται επίσης στην πρόταση να αξιολογείται η πρόοδος της συνεργασίας κάθε δύο χρόνια, και στη σύσταση ότι η Ευρωπαϊκή Επιτροπή θα πρέπει να προχωρήσει επειγόντως στη δημιουργία αντιπροσωπειών σε όλες τις χώρες της Κεντρικής Ασίας.
<P>
Οι χώρες της Κεντρικής Ασίας και όλα τα κράτη μέλη της Ευρωπαϊκής Ένωσης είναι μέλη του ΟΑΣΕ και έχουν δεσμευτεί για τις ίδιες αξίες και αρχές. Το Καζακστάν θα αναλάβει την Προεδρία του ΟΑΣΕ το 2010, και επομένως έχει αποκτήσει μεγάλη αυτοπεποίθηση και θα είναι η πρώτη από τις χώρες της Κεντρικής Ασίας που θα αναλάβει μια τόσο σημαντική ευθύνη. Ελπίζω ότι το γεγονός αυτό θα συμβάλει επίσης στην περαιτέρω δημοκρατική και γενική πρόοδο στο Καζακστάν και σε όλες τις άλλες χώρες της περιοχής, καθώς και σε πιο στενούς δεσμούς με την Ευρωπαϊκή Ένωση.
<P>
Κυρίες και κύριοι, χαίρομαι που, σε σχέση με την Κεντρική Ασία, η Ευρωπαϊκή Επιτροπή, το Συμβούλιο και το Κοινοβούλιο μιλάνε την ίδια γλώσσα. Είναι καιρός να αναβαθμιστεί η σχέση και η συνεργασία μεταξύ της Ευρωπαϊκής Ένωσης και των χωρών της Κεντρικής Ασίας σ' ένα υψηλότερο επίπεδο στη βάση μιας ξεκάθαρης και δεσμευτικής στρατηγικής.
<SPEAKER ID="356" NAME="Katrin Saks">
εξ ονόματος της Ομάδας PSE. - (ET) Κυρία Πρόεδρε, κυρία Επίτροπε, δυστυχώς η Ευρωπαϊκή Ένωση ανακάλυψε την Κεντρική Ασία σχετικά αργά και δεν είμαι απολύτως σίγουρη ότι ακόμη και σήμερα κατανοούμε τη σημασία της περιοχής από την άποψη της οικονομικής πολιτικής και της πολιτικής ασφαλείας. Μια ματιά σε αυτή την αίθουσα δείχνει ότι δεν πρόκειται ακριβώς για το πιο δημοφιλές μέρος του κόσμου. Εν πάση περιπτώσει, ωστόσο, η Στρατηγική για την Κεντρική Ασία που υιοθετήθηκε πέρυσι κατά τη διάρκεια της γερμανικής Προεδρίας και αυτή η έκθεση του Ευρωπαϊκού Κοινοβουλίου σηματοδοτούν ένα καλό βήμα προόδου. Συγχαίρω τον εισηγητή και τον ευχαριστώ για την ευχάριστη και εποικοδομητική συνεργασία του.
<P>
Τα κύρια θέματα που αφορούν την Κεντρική Ασία αντανακλώνται σε αυτή την έκθεση, μεταξύ των οποίων τα θέματα ασφαλείας, η καταπολέμηση της τρομοκρατίας, η ενέργεια, η καταπολέμηση της φτώχειας, η εμπορία ναρκωτικών, η εμπορία ανθρώπων, τα περιβαλλοντικά θέματα και η ανάπτυξη των σχέσεων με την Ευρωπαϊκή Ένωση, η περιφερειακή συνεργασία και οι προκλήσεις της παγκοσμιοποίησης. Οι σημαντικές πτυχές είναι, αφενός, η υιοθέτηση μιας περιφερειακής προσέγγισης και, αφετέρου, η αξιολόγηση κάθε χώρας σύμφωνα με την αξία της, διότι μολονότι εξετάζουμε μία ενιαία περιοχή εδώ, οι χώρες που την αποτελούν διαφέρουν εντούτοις η μια από την άλλη σε πολύ σημαντικό βαθμό.
<P>
" πιο σημαντική πτυχή της έκθεσης είναι η καλή ισορροπία που επιτυγχάνει μεταξύ των οικονομικών πτυχών και των ανθρωπίνων δικαιωμάτων. Καθώς οι εν λόγω χώρες είναι πλούσιες σε πόρους υπάρχει ο κίνδυνος τα συμφέροντα να υπερισχύσουν των αξιών στις σχέσεις μας. Αυτό ενδέχεται να περιπλεχθεί περισσότερο από το γεγονός ότι δεν υπάρχει προηγούμενη δημοκρατική εμπειρία στην Κεντρική Ασία, καθιστώντας κατά συνέπεια την εφαρμογή των διεθνών προτύπων εκεί δύσκολη.
<P>
" κατάσταση γίνεται ακόμη πιο περίπλοκη από τους παραδοσιακούς στενούς δεσμούς που βασίζονται στις φατρίες και τη συνεχιζόμενη σοβιετική κληρονομιά. Επομένως, θα μπορούσε να δημιουργηθεί η εντύπωση ότι χρησιμοποιούμε το ίδιο λεξιλόγιο, όπως ανθρώπινα δικαιώματα, ελευθερία του λόγου, ελευθερία του τύπου, αλλά το περιεχόμενο που τους αποδίδουμε είναι πολύ διαφορετικό. Ως αποτέλεσμα, η συνεργασία δεν είναι εύκολη αλλά πρέπει να εκμεταλλευτούμε το ενδιαφέρον που έχουν οι χώρες της Κεντρικής Ασίας για την Ευρωπαϊκή Ένωση. Δεν είμαστε, ωστόσο, το μοναδικό τους σωσίβιο. Τα τελευταία χρόνια, η Ρωσία αναπτύσσει δραστήρια σχέσεις εκεί εκ νέου, όπως και οι ασιατικές χώρες.
<P>
Ωστόσο, η Ευρωπαϊκή Ένωση έχει μια καλύτερη ευκαιρία από ποτέ να αναπτύξει τις σχέσεις της χρησιμοποιώντας τους δεσμούς και τις εμπειρίες που οι Βαλτικές χώρες, για παράδειγμα, οι οποίες σήμερα ανήκουν στην Ευρωπαϊκή Ένωση, μαζί με άλλα νέα μέλη, είχαν προηγουμένως με τις χώρες της Κεντρικής Ασίας. Ολοκληρώνοντας, είναι πολύ σημαντικό ν' αυξήσουμε την παρουσία μας στην περιοχή, αν και κρίνοντας από αυτό που είπε η Επίτροπος και από το γεγονός ότι στην Κεντρική Ασία έχουμε να κάνουμε με χώρες όπου η πλειοψηφία του πληθυσμού είναι, σε αντίθεση με την Ευρωπαϊκή Ένωση, νέοι, τα προγράμματά μας πρέπει να εστιάζουν σ' αυτούς ιδιαίτερα.
<SPEAKER ID="357" NAME="Samuli Pohjamo">
εξ ονόματος της Ομάδας ALDE. - (FI) Κυρία Πρόεδρε, κυρία Επίτροπε, καταρχάς θέλω να ευχαριστήσω τον εισηγητή, κ. Cem Özdemir, για την παρουσίαση μιας επιτυχημένης έκθεσης. Εργάστηκε σκληρά σε αυτό το θέμα και έθεσε μερικά βασικά ζητήματα σχετικά με τη στρατηγική της ΕΕ για την Κεντρική Ασία.
<P>
Είναι προφανές από την έκθεση ότι η ΕΕ εξετάζει την Κεντρική Ασία από δύο σκοπιές. " Ένωση θέλει να αυξήσει τις εισαγωγές φυσικού αερίου και πετρελαίου από την περιοχή και να διαφοροποιήσει τις οδούς διέλευσης. Ταυτόχρονα θέλει να βελτιώσει την κατάσταση των ανθρωπίνων δικαιωμάτων, να προωθήσει τη δημοκρατία και την ισότητα, και να μεταρρυθμίσει τα συστήματα διακυβέρνησης και τη δικαστική εξουσία. " εξεύρεση της σωστής ισορροπίας μεταξύ αυτών των στόχων θα είναι μεγάλη πρόκληση. " ΕΕ θα πρέπει να προωθήσει την εφαρμογή της στρατηγικής της για την Κεντρική Ασία, να επιταχύνει την εφαρμογή των προγραμμάτων, και να διευρύνει την προσέγγισή της τόσο σε εθνικό όσο και σε τοπικό επίπεδο.
<P>
Θέλω να τονίσω πόσο σημαντικό είναι να υπάρχει διάλογος και συνεργασία μεταξύ της ΕΕ και της Κεντρικής Ασίας. Ταυτόχρονα η Ένωση πρέπει να υποστηρίξει επίσης τις σχέσεις μεταξύ των χωρών της Κεντρικής Ασίας και να παράσχει τεχνική βοήθεια για την καταπολέμηση της εμπορίας ανθρώπων και ναρκωτικών. " βοήθεια της ΕΕ για την υγειονομική περίθαλψη, τις κοινωνικές και εκπαιδευτικές μεταρρυθμίσεις και τη συνεργασία στον τομέα της επιστήμης θα αυξήσει τον αριθμό επαφών στην κοινωνία των πολιτών και θα ενισχύσει τις ευρωπαϊκές αξίες, τη δημοκρατία, το κράτος δικαίου και τα ανθρώπινα δικαιώματα. Αυτό θα ανοίξει επίσης τον δρόμο για συνεργασία στην ενεργειακή πολιτική.
<P>
Θέλω επίσης να αναφέρω τη σημασία της στήριξης της ΕΕ για τη βασική και συνεχή εκπαίδευση και κατάρτιση, η οποία θα φέρει καλύτερες ευκαιρίες για σπουδές στην ΕΕ και για ανταλλαγές με φοιτητές από πανεπιστήμια της ΕΕ. " ΕΕ πρέπει επίσης να υποστηρίξει και να ενθαρρύνει τις χώρες της Κεντρικής Ασίας να λάβουν πιο αποτελεσματικά μέτρα στον τομέα της προστασίας του περιβάλλοντος και στην προσπάθειά τους για επίτευξη αειφόρου χρήσης των υδάτων και για τη χρήση άλλων φυσικών πόρων.
<SPEAKER ID="358" NAME="Adam Bielan">
εξ ονόματος της Ομάδας UEN. - (PL) Κυρία Πρόεδρε, θέλω και εγώ να ευχαριστήσω τον κ. Özdemir για την εξαίρετη έκθεσή του.
<P>
" ενεργειακή ασφάλεια, κυρία Επίτροπε, είναι αναμφισβήτητα μία από τις μεγαλύτερες προκλήσεις που αντιμετωπίζει η Ευρωπαϊκή Ένωση στον 21ο αιώνα. Μπορεί να επιτευχθεί μόνο διαφοροποιώντας τις πηγές μας ενεργειακού εφοδιασμού προκειμένου να ελευθερωθούν τα κράτη μέλη της ΕΕ από την εξάρτησή τους από εταιρίες που ελέγχονται από τις ρωσικές υπηρεσίες ασφαλείας.
<P>
" κύρια πηγή διαφοροποίησης θα μπορούσαν να είναι οι χώρες της Κεντρικής Ασίας. Αυτό φαίνεται ότι εξυπηρετεί και τις δυο πλευρές: τα κράτη μέλη της ΕΕ, τα οποία αναζητούν άλλες πηγές ενεργειακού εφοδιασμού, και τις χώρες της Κεντρικής Ασίας, που θέλουν να πουλήσουν τις πρώτες ύλες τους σε υψηλότερες τιμές.
<P>
Στο μεταξύ, η επέκταση του αγωγού Οδησσός-Μπρόντι ως το πολωνικό λιμάνι του Γκντανσκ δεν έχει γίνει, και ο αγωγός Nabucco, ο μοναδικός αγωγός που θα μπορούσε να μεταφέρει φυσικό αέριο στα κράτη μέλη της ΕΕ ανεξάρτητα από τη Ρωσία, φαίνεται τώρα ότι είναι πολύ λιγότερο πιθανό να κατασκευαστεί κατόπιν της συμφωνίας του Τουρκμενιστάν και του Καζακστάν με τη Ρωσία το περασμένο έτος για την κατασκευή ενός αγωγού φυσικού αερίου κατά μήκος των ακτών της Κασπίας Θάλασσας, καθώς και της πρόσφατης συμφωνίας μεταξύ Ρωσίας και Βουλγαρίας και την ιδιωτικοποίηση της σερβικής πετρελαιοβιομηχανίας.
<P>
Το αποτέλεσμα είναι ότι, λόγω της έλλειψης αλληλεγγύης στο εσωτερικό της Ευρωπαϊκής Ένωσης και της αναποτελεσματικής διπλωματίας της ΕΕ, οι χώρες μας αφήνουν τη Ρωσία και την Κίνα να τις παραμερίζουν από αυτή τη σημαντική περιοχή του κόσμου. Επομένως, ερωτώ την κ. Επίτροπο τι συγκεκριμένα μέτρα προτίθεται να λάβει η Ευρωπαϊκή Επιτροπή υπέρ σχεδίων όπως οι αγωγοί Οδησσός-Μπρόντι-Γκντανσκ και Nabucco.
<SPEAKER ID="359" NAME="Jiří Maštálka">
εξ ονόματος της Ομάδας GUE/NGL. - (CS) Κυρίες και κύριοι, καταρχάς θέλω να ευχαριστήσω τον εισηγητή που αφιέρωσε τόσο πολύ χρόνο και προσπάθεια στην εκπόνηση αυτής της έκθεσης. Ωστόσο, είμαι δυστυχώς υποχρεωμένος να συμπληρώσω αυτή τη θετική δήλωση με την παρατήρηση ότι η εν λόγω πρόταση είναι εξαιρετικά φλύαρη και με κακή διάρθρωση, με πολλά επαναλαμβανόμενα στοιχεία. Το κύριο ερώτημά μου είναι: σε ποιον ακριβώς απευθύνεται;
<P>
Φοβάμαι ότι θα υπάρχει μια αίσθηση αμηχανίας σχετικά με αυτό το κείμενο στις χώρες στις οποίες απευθύνεται. Θα είναι ένας πονοκέφαλος για τους διπλωμάτες των χωρών αυτών, καθώς θα αγωνίζονται να προσανατολιστούν ανάμεσα στις κριτικές που περιέχονται στην έκθεση. Πιστεύω ότι για μελλοντική αναφορά θα ήταν ενδεδειγμένο να διαχωριστούν το ψήφισμα και η αιτιολογική έκθεση. Θέλω να παραθέσω το παράδειγμα μιας από τις εν λόγω χώρες, του Καζακστάν. Στο τέλος του 2006 ο Πρόεδρος του Καζακστάν, Nursultan Nazarbajev, ήρθε στις Βρυξέλλες. Πιστεύω ότι η Επίτροπος ήταν παρούσα μαζί μας τότε. Σε εκείνη την περίσταση ειπώθηκαν λόγια εκτίμησης και εγκώμια. Διαβάζοντας την έκθεση, ωστόσο, η συνολική εντύπωση είναι ότι οι επιδοκιμασίες δεν ήταν σοβαρές ούτε ειλικρινείς. Είναι η τιμή εφοδιασμού φυσικού αερίου και του πετρελαίου το μέτρο της αντικειμενικότητάς μας; Δεν γνωρίζουμε ότι το Καζακστάν εφαρμόζει επί του παρόντος ένα πρόγραμμα με τίτλο "Πέρασμα στην Ευρώπη", το οποίο αντανακλά την ειλικρινή επιθυμία αυτής της δημοκρατίας να προσεγγίσει την ΕΕ στους σχετικούς τομείς; Πιστεύω ότι η έκθεση δεν προσφέρει μια ειλικρινή απάντηση στο ερώτημα των πολιτών του Καζακστάν για το αν το Καζακστάν μπορεί να θεωρείται τόσο γεωγραφικά όσο και από μια πιο γενική άποψη μέρος της Ευρώπης. Πιστεύω επίσης ότι ο παραδοσιακά πατροναριστικός τόνος της έκθεσης με τον οποίο απευθύνεται η ΕΕ στους αγράμματους φτωχούς συγγενείς της είναι ανάρμοστος.
<P>
Το κείμενο δεν κάνει καμία διάκριση μεταξύ των διαφορετικών χωρών της περιοχής, είτε σε σχέση με τα ανθρώπινα δικαιώματα, είτε σε θέματα οικονομικής και κοινωνικής ανάπτυξης. " υποχρέωση να συμπεριλάβει μεταξύ τους τις χώρες της Κεντρικής Ασίας και τη Μογγολία φαίνεται κατανοητή μόνο ως μια προσπάθεια να ενώσει κάτω από μια ομπρέλα κράτη που θεωρούνται από τους εισηγητές ως μέρη παρόμοιας γεωπολιτικής σημασίας, ενδεχομένως ως δυνητικές πλατφόρμες κατά της Ρωσίας και της Κίνας. Ένα μέρος της διατύπωσης στην πρόταση ψηφίσματος είναι αμφισβητήσιμο. Τι εννοεί η αιτιολογική σκέψη Ι" όταν δηλώνει ότι διάφορες χώρες είχαν, στο παρελθόν ή πιο πρόσφατα, συμφέροντα στην περιφέρεια; Εκφράζει την υποστήριξή μας για τις αποικιακές βλέψεις ορισμένων ευρωπαϊκών δυνάμεων στο παρελθόν ή είναι μια έκφραση ανησυχίας για τα συμφέροντα ορισμένων πετρελαϊκών εταιριών; Επιπλέον, η δήλωση ότι η Ρωσία και η Κίνα επιχείρησαν ν' αυξήσουν τη σφαίρα επιρροής τους στην Κεντρική Ασία μέσω του Οργανισμού Συνεργασίας της Σαγκάης δεν έχει νόημα για μένα.
<P>
Εν κατακλείδι, θέλω να πω ότι οι αξιοθαύμαστες προθέσεις βελτίωσης των σχέσεων της ΕΕ με τις χώρες της Κεντρικής Ασίας και οι προσπάθειες για τη στήριξη της τοπικής δημοκρατικής και κοινωνικοπολιτικής ανάπτυξης έχουν επισκιαστεί, στο σχέδιο ψηφίσματος, από τα άκρως προβληματικά συμφέροντα ορισμένων φιλόδοξων ομάδων. Λαμβάνοντας υπόψη τους πραγματικούς στόχους και τις ανάγκες της ΕΕ, το τελικό κείμενο είναι, κατά την άποψή μου, απαράδεκτο.
<SPEAKER ID="360" NAME="Bastiaan Belder">
εξ ονόματος της Ομάδας IND/DEM. - (NL) Κυρία Πρόεδρε, ο κ. Özdemir επισημαίνει ορθώς στην έκθεσή του ότι η Κεντρική Ασία έχει μεγάλη στρατηγική σημασία για την Ένωση. Λέει επίσης ότι οι συμφωνίες με τρίτες χώρες πρέπει να εξαρτώνται από μια σαφή δέσμευση για τα ανθρώπινα δικαιώματα στην χώρα εταίρο. Ο διάλογος πρέπει να είναι σαφής και ειλικρινής.
<P>
Το Τουρκμενιστάν είναι μια από τις χώρες της Κεντρικής Ασίας που αναφέρει ο εισηγητής. " θρησκευτική ελευθερία σε αυτή τη χώρα είναι μια παντελής μυθοπλασία. " θρησκεία είναι απολύτως ελεγχόμενη από το κράτος. " "ρουχνάμα" -η θρησκεία του κράτους και προσωπολατρία γύρω από τον πρώην Πρόεδρο Νιγιάζοφ- παραμένει ο κανόνας. Κατά συνέπεια, μη αναγνωρισμένες λατρευτικές ομάδες αντιμετωπίζουν μεγάλες δυσκολίες. Βρίσκονται μεταξύ της Σκύλλας και της Χάρυβδης. Ο εκφοβισμός από το επίσημο κράτος εμποδίζει τη θρησκευτική τους ελευθερία και συναντούν προβλήματα στην ελεύθερη κυκλοφορία και στην ιδιοκτησία ακινήτων. " κατάσταση των Ρώσων Βαπτιστών παστόρων Kalataevsky και Potolov, για τους οποίους έθεσα ερωτήσεις στην Επιτροπή το περασμένο φθινόπωρο, είναι μόνο ένα παράδειγμα αυτής της φοβερής καθημερινής πραγματικότητας.
<P>
Σας ζητώ για άλλη μια φορά λοιπόν να έχετε την καλοσύνη να εξετάσετε τις τροπολογίες που κατέθεσα, δηλαδή τις τροπολογίες 12 και 13. Το Τουρκμενιστάν είναι μια χώρα που είναι σημαντική καθώς η Ευρωπαϊκή Ένωση επιδιώκει να διαφοροποιήσει τις πηγές του ενεργειακού εφοδιασμού της· αυτό είναι αδιαμφισβήτητο. Αλλά αξίζει επίσης προσοχή εξαιτίας της θέσης των θρησκευτικών ομάδων που ανέφερα προηγουμένως και άλλων μειονοτήτων. Το ίδιο ισχύει και για τους άλλους εταίρους μας στην Κεντρική Ασία. Βασίζομαι στην υποστήριξή σας.
<SPEAKER ID="361" NAME="Charles Tannock" AFFILIATION="PPE-DE">
(ΕΝ) Κυρία Πρόεδρε, μια εταιρική σχέση ανάμεσα στην ΕΕ και την Κεντρική Ασία έχει καθυστερήσει ήδη πολύ, και συγχαίρω τον κ. Özdemir για την έκθεσή του. Αυτή η τεράστια και στρατηγικά ζωτική περιοχή βρίσκεται ανάμεσα σε τρεις πλευρές: την Κίνα, τη Ρωσία και την Ευρώπη. Είναι σημαντικό να κάνουμε ό,τι μπορούμε για να διασφαλίσουμε ότι η λογική επιλογή της Κεντρικής Ασίας είναι η εταιρική σχέση με την Ευρωπαϊκή Ένωση.
<P>
" σταδιακή έξοδος του Τουρκμενιστάν από την απομόνωση παρέχει στην ΕΕ ένα κρίσιμο παράθυρο ευκαιρίας. " εξασφάλιση τακτικού, αξιόπιστου εφοδιασμού άφθονων πόρων υδρογονανθράκων από το Τουρκμενιστάν θα μειώσει την τρέχουσα υπερβολική εξάρτηση της Ευρώπης από τη Ρωσία. Αυτό θα απαιτήσει έναν νέο αγωγό μέσω της Κασπίας για να συνδεθεί με το σχέδιο Nabucco.
<P>
Το Ουζμπεκιστάν, το οποίο σωστά εξοστρακίστηκε μετά τη σφαγή του Andijan, έχει αρχίσει τον διάλογο για τα ανθρώπινα δικαιώματα με την ΕΕ. Αυτό αποτελεί ένα σημαντικό βήμα προόδου. Σαφώς πρέπει να σημειωθεί ακόμη μεγάλη πρόοδος πριν μπορέσει να θεωρηθεί το Ουζμπεκιστάν μια πραγματικά δημοκρατική χώρα. Ωστόσο, το Ουζμπεκιστάν είναι ένας ζωτικής σημασίας σύμμαχος στον πόλεμο κατά της διεθνούς τρομοκρατίας, ιδιαίτερα σε σχέση με το Αφγανιστάν.
<P>
Για την ΕΕ, το Καζακστάν πρέπει να θεωρείται το πετράδι του στέμματος της Κεντρικής Ασίας. Τα τεράστια αποθέματα πετρελαίου, φυσικού αερίου και ορυκτών πόρων της χώρας, συμπεριλαμβανομένου του ουρανίου, αποτελούν έναν προφανή λόγο έλξης. Αν και το Καζακστάν δεν είναι μια δυτική φιλελεύθερη δημοκρατία σύμφωνα με την παράδοσή μας, επιτελεί σημαντική πρόοδο ως μια πολυθρησκευτική, λαϊκή χώρα με μουσουλμανική πλειοψηφία. Δεδομένου ότι μόλις 17 χρόνια πριν ήταν μια δημοκρατία της Σοβιετικής Ένωσης, η προεδρία του Καζακστάν στον ΟΑΣΕ το 2010 θα εδραιώσει περαιτέρω την πορεία προς μεγαλύτερη πολιτική ελευθερία και ανθρώπινα δικαιώματα σε αυτή τη χώρα.
<P>
Ως εισηγητής της ανατολικής διάστασης της ΕΠΓ, υπαινίχθηκα κάποτε ότι το Καζακστάν μπορεί να γίνει μια μέρα μέλος της Ευρωπαϊκής Πολιτικής Γειτονίας. Πιστεύω ότι κάτι πολύ σχετικό με αυτή τη ρύθμιση θα συμβεί, πράγματι, μια μέρα.
<SPEAKER ID="362" NAME="Jan Marinus Wiersma" AFFILIATION="PSE">
(NL) Κυρία Πρόεδρε, τα συγχαρητήριά μου επίσης στον εισηγητή, Cem Özdemir. Είναι κρίμα που το μεγαλύτερο μέρος του πληθυσμού της Κεντρικής Ασίας θα έχει πιθανότατα πέσει για ύπνο ώρες πριν.
<P>
" Ευρωπαϊκή Ένωση έχει παραμελήσει αρκετό καιρό την Κεντρική Ασία. " στρατηγική που σχεδιάστηκε τώρα αποτελεί ένα ευπρόσδεκτο βήμα για την κάλυψη αυτού του κενού. Όπως είπαν πολλοί ομιλητές, η Ένωση έχει σημαντικά συμφέροντα στην περιοχή. Επιλέγουμε μια ρεαλιστική στρατηγική που υιοθετεί μια συνεκτική προσέγγιση των διαφόρων πτυχών της σχέσης μας με την Κεντρική Ασία και τις εξελίξεις εκεί. Όπως έχει πει ο Ειδικός Εντεταλμένος της ΕΕ, σε αμέτρητες περιπτώσεις, δεν υπάρχει περίπτωση να μπορέσει να αναπτυχθεί ένας ενεργειακός διάλογος αν δεν βοηθήσουμε στην οικοδόμηση κρατών που λειτουργούν σωστά. Και κράτη που λειτουργούν σωστά σημαίνει εκδημοκρατισμό. Δεν υπάρχει καμία εγγύηση ότι η νέα στρατηγική θα πετύχει. Αυτό θα εξαρτηθεί σε πολύ μεγάλο βαθμό από το πώς θα εφαρμοστεί. Πάνω απ' όλους προσβλέπουμε στην Ευρωπαϊκή Επιτροπή για να εφαρμόσει τη στρατηγική στην πράξη. Φυσικά το θέμα των ανθρωπίνων δικαιωμάτων δεν πρέπει να χαθεί μέσα σε όλα αυτά.
<P>
Σχετικά με το Ουζμπεκιστάν, εμμένω στην άποψή μου ότι πρέπει να παραμείνουμε αδιάλλακτοι στις συναλλαγές μας με αυτή τη χώρα μέχρι τη στιγμή που το καθεστώς εκεί θα δώσει σαφείς ενδείξεις ότι είναι πραγματικά έτοιμο να προχωρήσει προς τη δημοκρατία.
<P>
Το Καζακστάν, ένα σημαντικό σημείο. Συμμερίζομαι τη γενική άποψη ότι αυτή η χώρα είναι ζωτικής σημασίας στην περιοχή. Δεν συμφωνώ με τον κ. Tannock ότι θα πρέπει να συμπεριληφθεί στην Ευρωπαϊκή Πολιτική Γειτονίας, αλλά πρέπει να αναζητήσουμε τρόπους για τη βελτίωση της σχέσης μας με το Καζακστάν. Έχω επισκεφτεί τη χώρα και εντυπωσιάστηκα από την ενέργειά της - όχι μόνο οικονομικά αλλά και κοινωνικά. Χαίρομαι που έχει επιτευχθεί συμφωνία για το αν το Καζακστάν μπορεί να αναλάβει την προεδρία του ΟΑΣΕ ή όχι. Χαίρομαι επίσης που αυτή η συμφωνία, αυτή η απόφαση, συνοδεύεται από μερικούς όρους. Μπορούμε να παρακολουθούμε το Καζακστάν τα επόμενα χρόνια για να δούμε αν πληροί αυτούς τους όρους.
<P>
Ένα τελευταίο σχόλιο. Υπάρχουν διάφορα πράγματα που μπορούμε να κάνουμε για την Κεντρική Ασία. Αλλά μόνο αν έχουμε επίσης υπόψη τον ρόλο της Ρωσίας και της Κίνας στην περιοχή. Άρα στην πολιτική μας απέναντι στη Ρωσία και την Κίνα πρέπει επίσης να εξετάσουμε την μορφή που θα πρέπει να πάρει το αυξανόμενο ενδιαφέρον μας για την περιοχή αυτή. Όταν ήμουν στο Καζακστάν, έμαθα ότι για κείνους η Κίνα και η Ρωσία δεν είναι οι μόνοι σημαντικοί εταίροι τους· επιθυμούν επίσης πιο στενούς δεσμούς με την Ευρωπαϊκή Ένωση. " στρατηγική μας μπορεί να αποδειχθεί μια πολύ καλή απάντηση σ' αυτό.
<SPEAKER ID="363" NAME="Ona Juknevičien" AFFILIATION="ALDE">
(EN) Κυρία Πρόεδρε, επιθυμώ να αρχίσω συγχαίροντας τον κ. Özdemir για την εκπόνηση αυτής της πολύ περιεκτικής έκθεσης.
<P>
Ως πρόεδρος της αντιπροσωπείας για τις σχέσεις με τις χώρες της Κεντρικής Ασίας, και σε σχέση με αυτό το ψήφισμα, θα ήθελα να σχολιάσω μερικά θέματα που θεωρώ σημαντικά.
<P>
Καταρχάς, η Κεντρική Ασία έχει μια προφανή αυξανόμενη σημασία για την Ευρωπαϊκή Ένωση και τον κόσμο γενικά, αναμφίβολα λόγω των πλούσιων ενεργειακών της πόρων. Έχουμε πολλά κοινά συμφέροντα στην προώθηση της ασφάλειας και την αντιμετώπιση των απειλών όπως η τρομοκρατία και το λαθρεμπόριο ναρκωτικών. Χαίρομαι που η στρατηγική της Ευρωπαϊκής Ένωσης για μια νέα εταιρική σχέση με την Κεντρική Ασία εξετάζει αυτά τα θέματα πολύ αποφασιστικά, όπως και το παρόν ψήφισμα.
<P>
Αυτή η περιοχή κατέχει μια κρίσιμη γεωστρατηγική θέση, ιδιαίτερα καθώς έχει κοινά σύνορα με το Αφγανιστάν, την Κίνα και τη Ρωσία. Επομένως, πρέπει να καθορίσουμε σαφώς τους στόχους και τις προτεραιότητές μας, λαμβάνοντας υπόψη αυτό το πλαίσιο.
<P>
Το 2010, το Καζακστάν θα αναλάβει την προεδρία του ΟΑΣΕ, που είναι υπεύθυνος για τη διασφάλιση της δημοκρατίας και των θεμελιωδών ανθρωπίνων δικαιωμάτων. Χαίρομαι για τους συναδέλφους μου, αλλά ανησυχώ για τον λαό του Καζακστάν, όπου το σημερινό εκλεγμένο Κοινοβούλιο δεν περιλαμβάνει ούτε έναν βουλευτή της αντιπολίτευσης.
<P>
Όλες οι χώρες της Κεντρικής Ασίας έχουν ακόμη πολύ δρόμο να διανύσουν προς την οικονομική και πολιτική μεταρρύθμιση και την οικοδόμηση δημοκρατικών κοινωνιών. Το παράδειγμα πρώην σοβιετικών δημοκρατιών, συμπεριλαμβανομένης της χώρας μου, της Λιθουανίας, δείχνει ότι 17 χρόνια ανεξαρτησίας δεν είναι αρκετό διάστημα για να επιτευχθεί πραγματική αλλαγή. Ωστόσο, πρέπει να στείλουμε το κυρίαρχο μήνυμά μας, που είναι ότι η Ευρώπη δεν θα επιδιώξει υλικά οφέλη εις βάρος των ανθρωπίνων αξιών.
<SPEAKER ID="364" NAME="Wiesław Stefan Kuc" AFFILIATION="UEN">
(PL) Κυρία Πρόεδρε, κυρία Επίτροπε, η επίτευξη της ανεξαρτησίας περίπου πριν από 20 χρόνια από τις χώρες της Κεντρικής Ασίας που αναλύεται στην έκθεση του κ. Özdemir έφερε μια ολοκληρωτική πολιτισμική αλλαγή μετά από χρόνια υποδούλωσης.
<P>
Προφανώς, αυτές οι χώρες χρησιμοποίησαν τη νέα ελευθερία τους σύμφωνα με τις πρακτικές και τις συνήθειες του παρελθόντος. " αλλαγή είναι δύσκολο να επιτευχθεί σε ένα τόσο σύντομο διάστημα. Αυτά τα έθνη άντεξαν στους αιώνες χάρη στην πολιτισμική διαφορετικότητά τους που βασίζεται σε μακρά παράδοση. Αυτό είναι κάτι που πρέπει να σεβόμαστε. " αλλαγή πρέπει να έρθει αργά, για να μην προκαλέσουμε εχθρότητα προς την κουλτούρα μας και τις προσδοκίες μας.
<P>
Οι οικονομικοί δεσμοί με τη Ρωσική Ομοσπονδία παρέμειναν και μετά την ανεξαρτησία, και εξακολουθούν να είναι ισχυροί. " ρωσική κουλτούρα, η επιστήμη της και η οικονομία της είχαν τεράστια επιρροή σε αυτά τα κράτη που είναι τώρα ανεξάρτητα. Αν δεν σφυρηλατήσουμε εναλλακτικούς δεσμούς με την Ευρωπαϊκή Ένωση είναι αναπόφευκτο να αποτύχουμε, παρά τις προσδοκίες που έχουν αυτές οι χώρες από εμάς.
<P>
Πρέπει να αρχίσουμε με την οικονομία: ας αντικαταστήσουμε τους ρωσικούς αγωγούς με δικούς μας, τη ρωσική τεχνογνωσία με τη δική μας και τη ρωσική γλώσσα με την αγγλική. Αυτό θα επιφέρει μια συστηματική αλλαγή στο μέλλον.
<SPEAKER ID="365" NAME="Gerard Batten" AFFILIATION="IND/DEM">
(EN) Κυρία Πρόεδρε, αυτή η έκθεση εκφράζει ανησυχία ότι το νέο Σύνταγμα της Δημοκρατίας της Κιργιζίας, που ψηφίστηκε με δημοψήφισμα τον Οκτώβριο του 2007 χωρίς να προηγηθεί ευρεία συζήτηση, θα μπορούσε ν' αλλάξει την ισορροπία των εξουσιών. Το Σύνταγμα της Κιργιζίας τροποποιήθηκε από ένα επίμαχο δημοψήφισμα το 1996, και το 2003 διεξήχθη άλλο ένα δημοψήφισμα που ενέκρινε περαιτέρω συνταγματικές αλλαγές.
<P>
" έκθεση συνεχίζει αποδοκιμάζοντας στις δημοκρατίες της Κεντρικής Ασίας, την "αγωνία διατήρησης του εσωτερικού ελέγχου" που "είναι δεδομένο σε καθεστώτα που λίγο ενδιαφέρονται να στηρίξουν την εξουσία τους σε λαϊκή συναίνεση".
<P>
Για μια στιγμή, για ποιον μιλάμε εδώ; Για τη συνταγματική αλλαγή που θα "μεταβάλλει την ισορροπία των εξουσιών". Την "αγωνία διατήρησης του εσωτερικού ελέγχου" σε καθεστώτα που "λίγο ενδιαφέρονται να αναζητήσουν τη λαϊκή συναίνεση" στην οποία θα βασίσουν το κράτος μιας πολιτικής ελίτ. Αυτό ακούγεται σαν απόσπασμα από έκθεση του Κόμματος Ανεξαρτησίας του "Β σχετικά με το Ευρωπαϊκό Σύνταγμα - συγνώμη, εννοούσα τη Συνθήκη της Λισαβόνας.
<P>
Αμφιβάλλω ότι οι πέντε δημοκρατίες της Κεντρικής Ασίας είναι πρότυπα της δημοκρατίας και του κράτους δικαίου, αλλά τουλάχιστον όταν οι πολιτικοί του Κιργιζιστάν ήθελαν ν' αλλάξουν το σύνταγμα, είχαν την αξιοπρέπεια να ζητάνε την έγκριση του λαού σε ένα δημοψήφισμα.
<P>
Αυτό είναι κάτι που η Ευρωπαϊκή Ένωση δεν είχε ποτέ ούτε την αξιοπρέπεια ούτε το θάρρος να ζητήσει από τον ευρωπαϊκό λαό.
<SPEAKER ID="366" NAME="Rihards Pīks" AFFILIATION="PPE-DE">
(LV) Σας ευχαριστώ, κυρία Πρόεδρε, κυρία Επίτροπε. Καταρχάς, θέλω να ευχαριστήσω τον εισηγητή, τον σκιώδη εισηγητή και τους βοηθούς τους, καθώς η έκθεση είναι πολύ περιεκτική και περιέχει πάρα πολλές αναφορές και τεκμηριωμένη έρευνα, με μια ξεχωριστή ανάλυση για κάθε χώρα. Ωστόσο, θα ήθελα να επιστήσω την προσοχή σας σε ορισμένα θέματα τα οποία, κατά την άποψή μου, δεν έχουν εξεταστεί δεόντως. Ναι, θέλω επίσης να προσθέσω ότι η περιγραφή από την Επίτροπο των συγκεκριμένων δράσεων που πρόκειται να διεξαχθούν σε αυτές τις χώρες στο άμεσο μέλλον ήταν πολύ ευπρόσδεκτη. Ωστόσο, έχω την εντύπωση ότι στην έκθεση και στη στρατηγική της Ευρωπαϊκής Ένωσης γενικά δεν υπάρχουν αρκετές στρατηγικές αποφάσεις ή δράσεις σχετικά με αυτές τις χώρες, ενώ πιστεύω ότι η Ρωσία, η Κίνα, η Νότια Κορέα και η Ινδία επηρεάζουν όλες πολύ σημαντικά αυτές τις περιοχές. Θέλω επίσης να επιστήσω την προσοχή σας σε κάτι που πιστεύω ότι έχει ήδη αναφέρει ο συνάδελφός μου Adam Bielan - στις 10 Οκτωβρίου 2007 οι ηγέτες αρκετών χωρών συναντήθηκαν στο Βίλνιους για να συζητήσουν για τους αγωγούς ενεργειακού εφοδιασμού από την Κασπία Θάλασσα. Μία εβδομάδα νωρίτερα, ο κ. Πούτιν, οποίος δεν είναι καθόλου συχνός επισκέπτης σε άλλες χώρες, πήγε μαζί με τον κ. Nazarbayev στο Τουρκμενιστάν και, προσφέροντας μια ελαφρά υψηλότερη τιμή για το φυσικό αέριο, υπέγραψε μια πολιτική συμφωνία σύμφωνα με την οποία όλο το φυσικό αέριο από το Τουρκμενιστάν και το Καζακστάν θα περνάει από τους αγωγούς της Ρωσίας. Μπορούμε να πούμε, επομένως, ότι στην πραγματικότητα πρόλαβε την απόφαση του συναδέλφου μας. Παρομοίως, πιστεύω ότι μπορεί να διαπιστώσει κανείς μια σχετική ομοιότητα με τα γεγονότα στο Andijan, όπου στη συνέχεια, λίγους μήνες αργότερα, ο Πρόεδρος του Ουζμπεκιστάν αναγκάστηκε να απαιτήσει το κλείσιμο της βάσης των "ΠΑ. Πιστεύω ότι πρέπει επίσης να επιστήσουμε μεγαλύτερη προσοχή σε αυτές τις πτυχές... Θα ήθελα απλά να επιστήσω την προσοχή στο γεγονός ότι πρέπει να αναλύσουμε πολύ πιο προσεκτικά και να λάβουμε υπόψη και αυτές τις στρατηγικές πτυχές. Σας ευχαριστώ.
<SPEAKER ID="367" NAME="Józef Pinior" AFFILIATION="PSE">
(EN) Κυρία Πρόεδρε, θέλω να ξεκινήσω συγχαίροντας τον κ. Özdemir για την εξαιρετική έκθεσή του σχετικά με τη στρατηγική της ΕΕ για την Κεντρική Ασία.
<P>
" Κεντρική Ασία είναι μέρος του δρόμου που συνδέει τους μεγάλους ευρωασιατικούς πολιτισμούς από την αρχαιότητα. Στο σημερινό παγκόσμιο πλαίσιο, ο αρχαίος Δρόμος του Μεταξιού μπορεί να εκληφθεί ως ένα σύμβολο του υψηλού πολιτικού, πολιτισμικού και εμπορικού δυναμικού αυτής της περιοχής. " Κεντρική Ασία είναι η περιοχή όπου συναντιούνται η Ευρωπαϊκή Ένωση, η Κίνα, η Ινδία και το Ιράν. Δεν υπάρχει αμφιβολία ότι οι χώρες αυτής της περιοχής -το Καζακστάν, η Δημοκρατία της Κιργιζίας, το Τουρκμενιστάν και το Ουζμπεκιστάν- θα είναι μία από τις κύριες περιοχές εξωτερικής δράσης της ΕΕ τα επόμενα χρόνια.
<P>
Παρεμπιπτόντως, η Κεντρική Ασία είναι μια περιοχή στην οποία η ΕΕ και η Τουρκία έχουν κοινά συμφέροντα. " πολιτισμική, γλωσσική και στρατηγική επιρροή της Τουρκίας στην περιοχή αποτελεί ένα από τα επιχειρήματα για την τουρκική ένταξη στην ΕΕ.
<P>
Επιτρέψτε μου να επισημάνω δύο σημεία. Καταρχάς, η ΕΕ πρέπει να παράσχει βοήθεια σε αυτές τις χώρες από την άποψη των ανθρωπίνων δικαιωμάτων, της δημοκρατίας και της εκπαίδευσης. Υπάρχει ανάγκη για υποστήριξη της ΕΕ για την ανάπτυξη της κοινωνίας των πολιτών, τη φιλελεύθερη δημοκρατική αλλαγή και το κράτος δικαίου σε αυτές τις χώρες.
<P>
Δεύτερον, θέλω να επισημάνω τη σημασία της εταιρικής σχέσης στον τομέα της ενεργειακής πολιτικής. Ιδιαίτερη προσοχή πρέπει να δοθεί σε σχέδια που συνδέουν τα κοιτάσματα πετρελαίου και φυσικού αερίου και το σύστημα διανομής στην Κεντρική Ασία με αγωγούς που συνδέονται με την Ευρωπαϊκή Ένωση, συμπεριλαμβανομένων μελλοντικών σχεδίων όπως το Nabucco. Περαιτέρω ενίσχυση της συνεργασίας μεταξύ της Κεντρικής Ασίας και της περιοχής της Μαύρης Θάλασσας στους τομείς της ενέργειας και των μεταφορών είναι σημαντική για την επίτευξη των στόχων της ΕΕ.
<SPEAKER ID="368" NAME="Olle Schmidt" AFFILIATION="ALDE">
(SV) Κυρία Πρόεδρε, κυρία Επίτροπε, η στρατηγική της ΕΕ για την Κεντρική Ασία αποτελεί ένα μεγάλο βήμα προόδου. Ενισχύοντας την κοινή μας παρουσία μέσω ενός ειδικού εντεταλμένου και του προγραμματισμού της δημιουργίας αντιπροσωπειών στη Δημοκρατία της Κιργιζίας και το Τατζικιστάν θα μας δοθούν καλύτερες ευκαιρίες να διεξάγουμε έναν εντατικό διάλογο με κάθε χώρα ξεχωριστά και θα αλλάξει ο τρόπος που μπορούμε να εργαστούμε στην περιοχή.
<P>
" Κεντρική Ασία θα γίνει πιο σημαντική, ιδιαίτερα, όπως έχει αναφερθεί, αναφορικά με την πρόσβαση σε ενέργεια που δεν ελέγχεται άμεσα ή έμμεσα από τη Ρωσία. " περιοχή αποτελείται από νέα κράτη που χρειάζονται υποστήριξη για την ανάπτυξη και ενίσχυση της δημοκρατίας τους, υποστήριξη για την καταπολέμηση του εγκλήματος και τη διακοπή της διακίνησης ναρκωτικών τόσο στη Ρωσία όσο και στην ΕΕ μέσω ορισμένων χωρών της περιοχής. Ταυτόχρονα αυτές οι χώρες είναι φυσικά σημαντικοί εταίροι στην καταπολέμηση ενός παγκόσμιου πρόσφορου εδάφους για την τρομοκρατία.
<P>
" ΕΕ έχει μια ευκαιρία να δείξει το πλεονέκτημά της από την άποψη της εξωτερικής πολιτικής, χρησιμοποιώντας όλα τα μέσα ήπιας πολιτικής, τόσο τη βοήθεια όσο και το εμπόριο. Επιπλέον, η ΕΕ μπορεί να βοηθήσει στην οικοδόμηση των δημοκρατικών θεσμών και ενός λειτουργικού κράτους βασισμένου στο κράτος δικαίου που σέβεται τα ανθρώπινα δικαιώματα και την πραγματική ελευθερία του λόγου και του τύπου.
<P>
Οι χώρες της Κεντρικής Ασίας έχουν μεγάλο ενδιαφέρον για τη δημιουργία μιας ευκαιρίας να διαφοροποιήσουν τις εξαγωγές τους πετρελαίου και του φυσικού αερίου. Εμείς στην ΕΕ πρέπει να προωθήσουμε αποτελεσματικές, κατάλληλα χρηματοδοτούμενες εναλλακτικές λύσεις στους ρωσικούς και κινεζικούς αγωγούς φυσικού αερίου. " ΕΕ πρέπει να δεχτεί την ευθύνη της για την κοινή ενεργειακή μας ασφάλεια. Διαφορετικά, υπάρχει ο κίνδυνος όλες οι κοινές μας προσπάθειες να αποτύχουν.
<P>
Περισσότεροι ρωσικοί πετρελαιαγωγοί και αγωγοί φυσικού αερίου από την Κεντρική Ασία δεν αποτελούν την ανεξαρτησία στον ενεργειακό τομέα την οποία πρέπει να επιδιώκουμε στην ΕΕ.
<SPEAKER ID="369" NAME="Janusz Wojciechowski" AFFILIATION="UEN">
(PL) Κυρία Πρόεδρε, το Καζακστάν είναι η χώρα της Κεντρικής Ασίας που γνωρίζω καλύτερα. Είναι μια μεγάλη χώρα που εκτείνεται ανάμεσα στην Κίνα, τη Σιβηρία και την Ευρώπη. Παραδόξως, θεωρούμε ότι οι χώρες αυτές ανήκουν στην Κεντρική Ασία όταν ένα μέρος των εδαφών τους ανήκει γεωγραφικά στην Ευρώπη. Το Καζακστάν, με έναν πληθυσμό 16 εκατομμυρίων και πάνω από 100 εθνοτικές ομάδες και θρησκείες, διαφέρει από εμάς στις παραδόσεις και την ιστορία του, και όμως η πολιτική αυτής της χώρας και οι φιλοδοξίες του λαού της δείχνουν μια έντονη επιθυμία για προσέγγιση με την Ευρώπη.
<P>
Εξάλλου, από πολιτιστική άποψη, το Καζακστάν είναι περισσότερο ευρωπαϊκό παρά ασιατικό. Αγωνίζεται να ξεπεράσει προβλήματα, αλλά είναι μια σταθερή χώρα που έχει αναλάβει δημοκρατικές μεταρρυθμίσεις, και η σταθερότητα σε αυτή την περιοχή είναι πολύ σημαντική για την ασφάλεια όλου του κόσμου. Πρέπει να υποστηρίξουμε την πρόοδο της σταθεροποίησης και της προσέγγισης με την Ευρώπη στο Καζακστάν και στις υπόλοιπες χώρες της Κεντρικής Ασίας. Πρέπει να υποστηρίξουμε οτιδήποτε μπορεί να φέρει τις χώρες της Κεντρικής Ασίας πιο κοντά στην Ευρώπη, ιδιαίτερα καθώς αυτές μπορούν να διαδραματίσουν σημαντικό ρόλο στην εγγύηση της ασφάλειας του ενεργειακού εφοδιασμού της Ευρώπης.
<SPEAKER ID="370" NAME="Roberta Alma Anastase" AFFILIATION="PPE-DE">
(RO) Κυρίες και κύριοι, ως εισηγήτρια για τη συνεργασία των χωρών του Ευξείνου Πόντου, θέλω να τονίσω τη μεγάλη σημασία της διαπεριφερειακής συνεργασίας μεταξύ της Κεντρικής Ασίας και της περιοχής του Ευξείνου Πόντου. Ευχαριστώ τον εισηγητή που έλαβε υπόψη τις προτάσεις μου σχετικά με αυτό το θέμα και ελπίζω ότι τόσο η Επιτροπή όσο και το Συμβούλιο θα καταβάλλουν διαρκείς προσπάθειες προκειμένου να τις θέσουν σε εφαρμογή εφαρμόζοντας τη νέα στρατηγική για την Κεντρική Ασία.
<P>
" συνεργασία μεταξύ των δύο περιφερειών και η εδραίωσή της αντιπροσωπεύει έναν στόχο τόσο για την Ευρωπαϊκή Ένωση όσο και για τις χώρες της Κεντρικής Ασίας και της περιοχής του Ευξείνου Πόντου. Αυτό φαίνεται πιο ξεκάθαρα στον τομέα της ενέργειας και των μεταφορών, καθώς η Κεντρική Ασία αντιπροσωπεύει μια σημαντική πηγή ενεργειακών πόρων για την Ευρωπαϊκή Ένωση. Κατά συνέπεια, χαιρετίζω το γεγονός ότι η έκθεση εστιάζει σε δύο βασικές ιδέες από αυτή την άποψη.
<P>
Καταρχάς, είναι απαραίτητο να αναπτυχθούν οι οδοί μεταφοράς και οι ενεργειακές υποδομές που συνδέουν τις πηγές από την Κεντρική Ασία με την περιοχή του Ευξείνου Πόντου και, τελικά, με την Ευρωπαϊκή Ένωση ως ένα σημαντικό στοιχείο για τη διασφάλιση της ενεργειακής ασφάλειας και διαφοροποίησης στην Ευρωπαϊκή Ένωση. Επομένως, επιμένω στη ζωτική σημασία του σχεδίου Nabucco και συμμερίζομαι την έκκληση της έκθεσης να δοθεί αυξημένη προσοχή στην επιτυχή ανάπτυξή του.
<P>
Δεύτερον, μια ισχυρή πολιτική στον ενεργειακό τομέα περιλαμβάνει επίσης τη δημιουργία μιας διάφανης και ανταγωνιστικής αγοράς ενέργειας. Είναι σημαντικό για την Ευρωπαϊκή Ένωση να ενθαρρύνει τις δράσεις προς αυτή την κατεύθυνση, τόσο εντείνοντας τον διάλογο με τις χώρες της Κεντρικής Ασίας και την περιοχή του Ευξείνου Πόντου, όσο και με επιπρόσθετα μέτρα, όπως την ενθάρρυνση της ένταξής τους στον Παγκόσμιο Οργανισμό Εμπορίου.
<P>
Ωστόσο, αυτοί οι στόχοι πρέπει να ενσωματώνονται σε μια συνολική στρατηγική για την Κεντρική Ασία, εστιασμένη στη βιώσιμη σταθερότητα και ανάπτυξη. Γι' αυτούς τους λόγους, εκτός από την ενεργειακή πολιτική, είναι πολύ σημαντικό να προωθήσουμε τις μεταρρυθμίσεις και στις πέντε δημοκρατίες, ενώ τα ανθρώπινα δικαιώματα και η χρηστή διακυβέρνηση, η εκπαίδευση και η διά βίου μάθηση πρέπει να αντιπροσωπεύουν τα βασικά στοιχεία τους.
<SPEAKER ID="371" NAME="Vural Öger" AFFILIATION="PSE">
(DE) Κυρία Πρόεδρε, κυρίες και κύριοι, καταρχάς θέλω να συγχαρώ τον κ. Özdemir για την πολύ επιτυχημένη έκθεσή του. " Ευρωπαϊκή Ένωση μπήκε στον αγώνα δρόμου για την Κεντρική Ασία με πολύ διστακτικά βήματα και άργησε να εκδηλώσει ενδιαφέρον για την περιοχή, μετά τη Ρωσία, την Κίνα και τις "ΠΑ. Μέχρι στιγμής, η Κεντρική Ασία δεν αντιλαμβάνεται την Ευρωπαϊκή Ένωση ως παγκόσμιο πρωταγωνιστή. Μια στρατηγική της ΕΕ για την Κεντρική Ασία έχει ήδη καθυστερήσει πολύ, ιδιαίτερα ως μέσο μείωσης της ενεργειακής εξάρτησής της από τη Ρωσία. " γερμανική Προεδρία την ξεκίνησε. Είναι σημαντικό που βλέπουμε τώρα τη συνέχισή της.
<P>
Δυστυχώς, διαπιστώνεται για άλλη μια φορά ότι η ΕΕ εξακολουθεί να μην μιλάει με μία φωνή στην εξωτερική ενεργειακή πολιτική της. Εμείς στην Ευρώπη πρέπει να εστιάσουμε πάνω απ' όλα στη διαφοροποίηση, στην εκπροσώπηση των κοινών συμφερόντων μας και στην αλληλεγγύη σε περίπτωση κρίσεων. Ωστόσο, οι διμερείς ενεργειακές συμφωνίες που συνάπτουν τα κράτη μέλη της ΕΕ με τρίτες χώρες συνεχίζουν να υπονομεύουν την ικανότητα της Ευρωπαϊκής Ένωσης να υιοθετήσει μια κοινή στάση. Αλλά είναι προς το συμφέρον της Ευρωπαϊκής Ένωσης και των πολιτών της να επιδιωχθεί μια κοινή εξωτερική ενεργειακή πολιτική.
<P>
Δεν πρέπει, ωστόσο, να θεωρούμε τον ενεργειακό εφοδιασμό, που είναι εξαιρετικά σημαντικός για τους πολίτες μας, ως τον μόνο λόγο για σχέσεις της ΕΕ με αυτή την περιοχή. Δεν προσπαθούμε να επωφεληθούμε μονομερώς από μια στρατηγική για την Κεντρική Ασία. Από αυτή την άποψη η Ευρώπη πρέπει να διαχωρίσει τη θέση της από άλλους παράγοντες στην περιοχή. Είναι περισσότερο θέμα βοήθειας προς τις δημοκρατίες της Κεντρικής Ασίας να αναπτύξουν το κράτος δικαίου και τις δημοκρατικές μορφές κοινωνίας, μαζί με μια υγιή οικονομία. Αν η Ευρώπη το κάνει αυτό, οι πολίτες της περιοχής θα το αντιληφθούν πολύ περισσότερο. Ωστόσο, η Ευρώπη πρέπει επίσης να κινηθεί με τη δέουσα προσοχή, διότι οι συμβουλές από τη Δύση θα μπορούσαν πολύ εύκολα να παρερμηνευθούν ως πατρονάρισμα ή παρεμβατισμός.
<P>
Ο κόσμος έρχεται πιο κοντά έξω από την ΕΕ επίσης και πρέπει να αναζητήσουμε μια εποικοδομητική εταιρική σχέση με τις χώρες της Κεντρικής Ασίας, μια εταιρική σχέση που δεν δίνει την εντύπωση ότι οι Ευρωπαίοι ενδιαφέρονται μόνο για ό,τι τους είναι χρήσιμο, μια εταιρική σχέση βασισμένη στο αμοιβαίο συμφέρον.
<SPEAKER ID="372" NAME="Péter Olajos" AFFILIATION="PPE-DE">
(HU) Κυρία Πρόεδρε, κυρία Επίτροπε, 150 χρόνια πριν, ένας συμπατριώτης μου ονόματι Ármin Vámbéry ήταν ο πρώτος Ευρωπαίος που έφερε νέα από τις κλειστές κοινωνίες της Κεντρικής Ασίας στον κόσμο, και πληροφορίες για την πολιτισμική, διοικητική και οικονομική κατάσταση στην περιοχή αυτή πριν από τη ρωσική κατάκτηση. Ακόμη και τότε αυτή η περιοχή, όπως και ο Δρόμος του Μεταξιού, αποτελούσε για αιώνες έναν ομφάλιο λώρο που συνέδεε την Ευρώπη με την Ασία.
<P>
Μετά από μια μακρά περίοδο ρωσικής και σοβιετικής κυριαρχίας, οι πέντε χώρες της Κεντρικής Ασίας μπορούν να αναλάβουν και πάλι αυτόν τον ρόλο του ομφάλιου λώρου που συνδέει την Ευρώπη με την Ασία. Σε πολλές περιπτώσεις, δυστυχώς το κάνουν ήδη· ένα μεγάλο ποσοστό του παράνομου εμπορίου ανθρώπων και ναρκωτικών φτάνει στην Ευρώπη μέσω αυτών των χωρών, όπως και το φυσικό αέριο.
<P>
Γι' αυτό τον λόγο η Ευρώπη χρειαζόταν, και χρειάζεται, μια στρατηγική για ν' αναπτύξει τις σχέσεις της με την Κεντρική Ασία. " Ευρώπη δεν μπορεί, ωστόσο, να περιμένει ότι η συνεργασία θα αφορά μόνο την πρόληψη των κινδύνων που προέρχονται από την περιοχή αυτή, ή την εξασφάλιση πρόσβασης σε ενεργειακούς πόρους και πρώτες ύλες, ή το πώς μπορεί να διδάξει η Ευρώπη αυτή την περιοχή σχετικά με τη δημοκρατία και τα ανθρώπινα δικαιώματα.
<P>
Πρέπει να αναπτύξουμε πραγματική συνεργασία με αυτή την περιοχή, και γι' αυτό τον λόγο υποστηρίζω τις προσπάθειες της Ευρωπαϊκής Ένωσης να προωθήσει την ένταξη των χωρών της Κεντρικής Ασίας στον ΠΟΕ και την ενσωμάτωσή τους στο παγκόσμιο εμπόριο. " Ευρώπη πρέπει να χρησιμοποιήσει όλα τα μέσα στη διάθεσή της για να ενισχύσει την οικονομική, κοινωνική και πολιτική ανάπτυξη και εκσυγχρονισμό αυτή της περιοχής. Αυτό, ωστόσο, μπορεί να γίνει μόνο στη βάση της αμοιβαίας εμπιστοσύνης.
<P>
Γι' αυτό είναι σημαντικό να δοθεί προτεραιότητα στην προστασία του περιβάλλοντος ως μέρος αυτής της συνεργασίας. " αλλαγή του κλίματος, χρόνια προβλήματα που σχετίζονται με τη χρήση των υδάτων και η αποκατάσταση άλλοτε μολυσμένων περιοχών είναι όλα θέματα που απαιτούν μεγαλύτερη προσοχή. Παράλληλα, η Ευρώπη πρέπει να απέχει ενεργά από οποιοδήποτε σχέδιο ρυπαίνει το περιβάλλον ή καταστρέφει τα βιοποριστικά μέσα των ανθρώπων που ζουν εκεί.
<P>
Έχω ήδη επιστήσει την προσοχή της Επιτροπής στην κριτική που έγινε από μη κυβερνητικές οργανώσεις της Κιργιζίας και Ουζμπεκιστάν σχετικά με εκμεταλλεύσεις εξόρυξης χρυσού που χρησιμοποιούν την τεχνολογία του κυανιδίου και οι οποίες χρηματοδοτούνται εν μέρει από την ΕΤΑΑ. " Ευρώπη δεν μπορεί σε καμία περίπτωση να υποστηρίζει τη χρήση αυτού του είδους τεχνολογίας, είτε εντός της Ευρώπης είτε εκτός της Ευρώπης. Σας ευχαριστώ πολύ.
<SPEAKER ID="373" NAME="Elisabeth Jeggle" AFFILIATION="PPE-DE">
(DE) Κυρία Πρόεδρε, κυρία Επίτροπε, κυρίες και κύριοι, θέλω και εγώ να αρχίσω ευχαριστώντας τον εισηγητή κ. Özdemir και όλους τους σκιώδεις εισηγητές που εργάστηκαν σε αυτή την έκθεση. Με αυτή τη στρατηγική για την Κεντρική Ασία και αυτή την πρώτη γενική συζήτηση στο Ευρωπαϊκό Κοινοβούλιο, κάνουμε δυναμικά τα απαραίτητα βήματα για να προωθήσουμε τον διάλογο και να αντιμετωπίσουμε όλες τις προκλήσεις που εξακολουθούν να μας περιμένουν και τις οποίες ανέλυσε η Επίτροπος. Αυτή η στρατηγική συνεπάγεται μικρά βήματα σ' έναν μακρύ δρόμο. Χαίρομαι που θα έχουμε πιο στενή συνεργασία και που αυτή δεν θα είναι μονόπλευρη, αλλά θα συνίσταται σε μια ανταλλαγή απόψεων βασισμένη στην αμοιβαία εμπιστοσύνη.
<P>
" σημερινή συζήτηση μας δείχνει ότι πρέπει να βρούμε μια ισορροπία όταν μιλάμε για την Κεντρική Ασία. Οι διάφορες δημοκρατίες της Κεντρικής Ασίας παρουσιάζουν πολύ διαφορετικά χαρακτηριστικά. Έχουμε πολύ διαφορετικές απαιτήσεις από αυτές. Θέλουμε να εισάγουμε ενέργεια αλλά σε μια ασφαλή βάση, και θέλουμε να εξάγουμε δημοκρατία και ανθρώπινα δικαιώματα. Θέλουμε να συνδυάσουμε τα δύο, πράγμα που δεν είναι εύκολο. Από το 1999 είμαι μέλος της αντιπροσωπείας για τις σχέσεις με τις χώρες της Κεντρικής Ασίας· τις γνωρίζω αυτές τις χώρες. Έχω διδαχθεί από τους ανθρώπους εκεί και ξέρω ότι έχουν και εκείνοι μια περηφάνια και δεν θέλουν να τη χάσουν. Πρέπει, επομένως, να προχωρήσουμε πολύ προσεκτικά και ενίοτε ρεαλιστικά.
<P>
Αυτό με φέρνει στο Ουζμπεκιστάν. Το Ουζμπεκιστάν κάνει επί του παρόντος μεγάλα βήματα που πρέπει να επικροτήσουμε θερμά. " θανατική ποινή καταργήθηκε την 1η Ιανουαρίου. Ευχαριστώ τον εισηγητή για την προφορική του τροπολογία. Επίσης εισήχθη η αρχή του habeas corpus, δηλαδή η αρχή ότι το δικαστήριο επιβεβαιώνει αν η κράτηση είναι νόμιμη. Τον Μάιο του τρέχοντος έτους θα διεξάγουμε τον δεύτερο διάλογο για τα ανθρώπινα δικαιώματα με την Επιτροπή. Είμαι πεπεισμένη ότι θα διεξαχθεί. Αυτό είναι άλλο ένα καλό βήμα που συνεχίζει αυτό που έχουμε ξεκινήσει.
<P>
Μπορώ να πω εδώ ότι θα υποστηρίξω τις τροπολογίες που κατέθεσε η Ομάδα Ένωση για την Ευρώπη των Εθνών διότι συμφωνώ μαζί τους, διότι τις θεωρώ ως ένα βήμα προς τον διάλογο και διότι πρέπει να επιδιώξουμε τον διάλογο και την εταιρική σχέση.
<SPEAKER ID="374" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, η Ευρωπαϊκή Ένωση πρέπει να αναμειχθεί πιο ενεργά στα γεγονότα στην Κεντρική Ασία και να υποστηρίξει την οικονομική και κοινωνική ανάπτυξη στην περιοχή. Επί του παρόντος, η επιρροή μας είναι ελάχιστη: η Μόσχα, το Πεκίνο και η Ουάσινγκτον δραστηριοποιούνται κυρίως εκεί.
<P>
Για να διαδραματίσουμε έναν πιο ενεργό ρόλο, πρέπει να αναπτύξουμε ένα όραμα για οικονομική και πολιτική συνεργασία και να συμμετάσχουμε σε έργα, επενδύσεις και προγράμματα σχεδιασμένα να ανταποκριθούν στις ανάγκες του Καζακστάν, της Δημοκρατίας της Κιργιζίας, του Τατζικιστάν, του Τουρκμενιστάν και του Ουζμπεκιστάν. Ταυτόχρονα, πρέπει να ενθαρρύνουμε όλες αυτές τις χώρες να δεσμευτούν για μια ενεργή διαπεριφερειακή συνεργασία. Πρέπει να έχουμε υπόψη, ωστόσο, ότι αυτό δεν θα είναι καθόλου εύκολο, διότι η περιοχή είναι ένα εθνοτικό, γλωσσικό, θρησκευτικό, πολιτικό και κοινωνικό συνονθύλευμα που εξακολουθεί να τελεί υπό ισχυρή ρωσική επιρροή.
<P>
" προτεραιότητα της Ευρωπαϊκής Ένωσης πρέπει να είναι η εντατικοποίηση της συνεργασίας σε τομείς όπως η ενέργεια, το εμπόριο, η εκπαίδευση, οι υποδομές, η ασφάλεια και η περιφερειακή ολοκλήρωση. Πρέπει να εστιάσουμε στη στήριξη της διαδικασίας του εκδημοκρατισμού, στην ανάπτυξη της εκπαίδευσης και στην εξάλειψη της ένδειας. Αυτό θα αυξήσει την ασφάλεια και την κοινωνική και οικονομική σταθερότητα σε αυτή τη στρατηγική περιοχή του κόσμου και θα καταστήσει τη συνεργασία μας πιο αποτελεσματική.
<SPEAKER ID="375" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, το πρώτο μου σχόλιο είναι το εξής: και οι πέντε χώρες της Κεντρικής Ασίας είναι μέλη του ΟΑΣΕ, πράγμα που σημαίνει ότι έχουν αναλάβει απέναντι στη διεθνή κοινότητα υποχρεώσεις σχετικά με τον σεβασμό των βασικών ελευθεριών, της δημοκρατίας και των ανθρωπίνων δικαιωμάτων, αν και διαφέρουν στον βαθμό που εκπληρώνουν αυτές τις υποχρεώσεις.
<P>
Δεύτερον, σε ένα πλαίσιο περιφερειακών αδυναμιών, το Καζακστάν ξεχωρίζει θετικά. Τον Αύγουστο του 2007 διεξήγε κοινοβουλευτικές εκλογές στις οποίες συμμετείχα ως παρατηρητής. Παρά ορισμένες επιφυλάξεις, οι εκλογές εκείνες αναγνωρίστηκαν από τη διεθνή κοινότητα ως δημοκρατικές.
<P>
Τρίτον, αν η Ευρωπαϊκή Ένωση επιθυμεί να βρει άλλες πηγές αργού πετρελαίου και φυσικού αερίου εκτός από τη Ρωσία, πρέπει να επιδιώξει τη στρατηγική συνεργασία με τις χώρες της Κεντρικής Ασίας, ιδιαίτερα με το Καζακστάν. Και αυτό σημαίνει την ενθάρρυνση και την υποστήριξη των ευρωπαϊκών φιλοδοξιών του Καζακστάν.
<SPEAKER ID="376" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, αυτή ήταν μια πολύ ενδιαφέρουσα συζήτηση. Λυπάμαι φυσικά που διεξάγεται αργά τη νύχτα και ίσως για να μείνουν λίγοι βουλευτές, αλλά σας ευχαριστώ που μείνατε. Πιστεύω ότι πολλοί από εσάς αναφέρατε αυτό που αισθάνομαι κι εγώ προσωπικά: υπάρχει μια στρατηγική που είναι απολύτως απαραίτητη και αυτή η στρατηγική στοχεύει στην επίτευξη σταθεροποίησης και ασφάλειας σε αυτή την περιοχή. Πραγματικά, εμείς, η Ευρωπαϊκή Ένωση, είμαστε απολύτως υπέρ της προόδου προς αυτή την κατεύθυνση.
<P>
Ήμουν πρόεδρος του ΟΑΣΕ το 2000 και είχα την ευκαιρία να γνωρίσω αυτές τις χώρες και, όπως είπαν και άλλοι, είναι πολύ ενδιαφέρουσες χώρες. Είναι όλες πολύ διαφορετικές. Είναι αλήθεια ότι το Καζακστάν ξεχωρίζει μεταξύ αυτών των χωρών, αλλά πρέπει να γίνουν πολλά ακόμη.
<P>
Υπάρχει το θέμα των ανθρωπίνων δικαιωμάτων το οποίο ανέφεραν όλοι. Υπάρχει το θέμα της εξάλειψης της φτώχειας και, ιδιαίτερα, της εκπαίδευσης, καθώς επίσης και τα θέματα στον γενικό τομέα των ανθρωπίνων δικαιωμάτων και, φυσικά, το μεγάλο ζήτημα της ενέργειας. Γνωρίζω λοιπόν πόσα πολλά έχουμε να κάνουμε και χαίρομαι που επιτέλους η Ευρωπαϊκή Ένωση έχει κάνει πολύ περισσότερα απ' ότι στο παρελθόν, μαζί, όπως είπα, με τη γερμανική Προεδρία. Θα πω τώρα μερικά λόγια σχετικά με αυτά τα διαφορετικά θέματα.
<P>
" εξάλειψη της ένδειας είναι εξαιρετικά σημαντική και αυτό είναι ένα από τα καίρια σημεία στα οποία εστιάζουμε στις στρατηγικές των χωρών. Το έγγραφο πολιτικής που έχουμε εκπονήσει για τη στρατηγική της ΕΕ για την Κεντρική Ασία είναι περισσότερο ένα πολιτικό έγγραφο σχετικά με τις πολιτικές προτεραιότητες, αλλά στις στρατηγικές των χωρών αναφέρουμε όλες τις απαιτήσεις στο πλαίσιο του Μέσου Αναπτυξιακής Συνεργασίας, το οποίο εστιάζεται ιδιαίτερα στην εκπαίδευση, την υγεία, την αγροτική ανάπτυξη, την κοινωνική προστασία και, ιδιαίτερα, στις ευάλωτες οικογένειες και τα παιδιά με δυσκολίες.
<P>
Υπάρχει επίσης, από την άποψη της δημόσιας υγείας και των μεταδοτικών ασθενειών, ένας σημαντικός παράγοντας: το παγκόσμιο ταμείο για το AIDS, την ελονοσία και τη φυματίωση, όπου, και πάλι, οι χώρες της Κεντρικής Ασίας είναι επιλέξιμες. Αυτή λοιπόν είναι μια πτυχή, και ασφαλώς θα τη συνεχίσουμε.
<P>
Αφετέρου, υπάρχει το θέμα της ενέργειας -αναφέρθηκαν τόσο ο αγωγός Nabucco όσο και ο αγωγός Οδησσός-Μπρόντι-Γκντανσκ- και γενικά, της ενεργειακής ασφάλειας. Συμφωνώ απολύτως μαζί σας ότι θέλουμε μια διαφοροποίηση της ενεργειακής μας πολιτικής, ακόμη και αν δεν έχουμε φτάσει εξολοκλήρου εκεί που θέλουμε να πάμε. Αλλά το πιο σημαντικό είναι ότι έχουμε λάβει αυτή τη σαφή απόφαση.
<P>
Σχετικά με τον αγωγό Οδησσός-Μπρόντι-Γκντανσκ, θέλω να πω ότι η Επιτροπή καταβάλει κάθε δυνατή προσπάθεια για να διαφοροποιήσει τον ενεργειακό εφοδιασμό και τις ενεργειακές οδούς της ΕΕ και, φυσικά, η Κεντρική Ασία είναι απολύτως αποφασιστικής σημασίας σε αυτό το θέμα. Ο αγωγός που αναφέρατε αποτελεί ένα σημαντικό σχέδιο στο πλαίσιο αυτών των προσπαθειών, και για να τροφοδοτήσουμε αυτόν τον αγωγό, πρέπει να εργαστούμε καταρχάς στον αγωγό της Κασπίας, για να φτάσουν οι πόροι της Κεντρικής Ασίας στον Εύξεινο Πόντο. Μόλις λίγες μέρες πριν, διεξήγαμε την πρώτη περιφερειακή διάσκεψης της Συνέργειας του Εύξεινου Πόντου, που ήταν ένα πολύ αρχικό βήμα για την εξέταση αυτών των θεμάτων σε μια περιφερειακή διάσταση.
<P>
Εκτός αυτού, αντιμετωπίζουμε επίσης το θέμα της ενεργειακής ασφάλειας σχετικά με τον αγωγό Nabucco. Εξακολουθεί να αποτελεί προτεραιότητα για την Επιτροπή και θα συνεχίσουμε να τον υποστηρίζουμε. Δεν είναι αδρανοποιημένος, όπως μπορεί να πιστεύετε ορισμένοι. Έχουμε λοιπόν ενεργειακές πολιτικές προτεραιότητες. Επί της ευκαιρίας, αρχίζουμε να έχουμε ένα είδος μνημονίου συμφωνίας σχετικά με την ενέργεια και με το Τουρκμενιστάν επίσης. Έχουμε ήδη ένα με το Καζακστάν, και θα προσπαθήσουμε ασφαλώς να συνεχίσουμε να χτίζουμε γέφυρες ανάμεσα στις διάφορες χώρες του Καύκασου και της Κεντρικής Ασίας.
<P>
Κάποιος με ρώτησε για τη Μογγολία. Οι πέντε χώρες της Κεντρικής Ασίας μοιράζονται το ίδιο πρόσφατο παρελθόν μετά τη διάλυση της Σοβιετικής Ένωσης, και είναι όλες, φυσικά, πολύ νέα έθνη. Αυτό σημαίνει ότι αντιμετωπίζουμε παρόμοιες προκλήσεις σχετικά με τον πολιτικό και οικονομικό μετασχηματισμό αυτών των κοινωνιών, αλλά, όπως γνωρίζετε, η ιστορία της Μογγολίας είναι πολύ διαφορετική, και γι' αυτό τον λόγο δεν συμπεριλάβαμε την Μογγολία στη στρατηγική. Ωστόσο, δεν αποκλείουμε το ενδεχόμενο να στραφούμε προς τον νότο των χωρών της Κεντρικής Ασίας και προσβλέπουμε στην πιθανότητα να συνεργαστούμε περαιτέρω με τη Μογγολία. Σήμερα, είναι μία αρκετά εκδημοκρατισμένη χώρα, στην οποία διαπιστώνουμε πολλά θετικά μέτρα και θετικά βήματα.
<P>
Το Καζακστάν θα αναλάβει πράγματι την προεδρία του ΟΑΣΕ το 2010. Θέλω να σας πω ότι ανέκαθεν το υποστήριζα αυτό, με την προϋπόθεση πάντα ότι το Καζακστάν θα συνεχίσει να κάνει πολλά σημαντικά βήματα που εξακολουθούν να είναι απαραίτητα. Πρέπει να γίνουν περισσότερα σχετικά με την ελευθερία των μέσων ενημέρωσης, τον εκλογικό νόμο και το θέμα της καταχώρησης των πολιτικών κομμάτων, αλλά κινούνται πράγματι προς τη σωστή κατεύθυνση.
<P>
Τέλος, το Καζακστάν είναι μέλος της Ευρωπαϊκής Πολιτικής Γειτονίας. Παρακαλώ, ας κρατήσουμε τη στρατηγική για την Κεντρική Ασία και την ΕΠΓ κάπως διαχωρισμένες, αν και στοιχεία της Πολιτικής Γειτονίας μπορεί να εμφανιστούν αργότερα σε μια ειδική συμφωνία, ιδιαίτερα με το Καζακστάν, διότι ξέρουμε ότι το Καζακστάν μπορεί να είναι η πρώτη χώρα στην περιοχή της Κεντρικής Ασίας που αρχίζει να εκπέμπει ένα θετικό πνεύμα. Ελπίζω ότι οι υπόλοιπες θα ακολουθήσουν.
<SPEAKER ID="377" NAME="Cem Özdemir">
εισηγητής. - (DE) Κυρία Πρόεδρε, κυρία Επίτροπε, καταρχάς θέλω να ευχαριστήσω όλους τους συναδέλφους που συμμετείχαν σε αυτή τη συζήτηση και να ευχαριστήσω επίσης τις επιτροπές από τις οποίες ζητήθηκε να γνωμοδοτήσουν για τη συνεισφορά τους και, φυσικά, την Πρόεδρο της Αντιπροσωπείας, κ. Juknevičienė. Είμαι επίσης ευγνώμων σε όσους κατέθεσαν τροπολογίες. " κ. Jeggle αναφέρθηκε ήδη στην τροπολογία, την οποία επικροτούμε θερμά, για την κατάργηση της θανατικής ποινής στο Ουζμπεκιστάν. Αισθάνομαι υποχρεωμένος να επισημάνω, ωστόσο, ότι παρατηρούμε με ανησυχία ότι πολιτικοί της αντιπολίτευσης και δημοσιογράφοι σε χώρες γειτονικές του Ουζμπεκιστάν χάνουν τη ζωή τους κάτω από μυστηριώδεις συνθήκες. Αυτό το θέμα πρέπει να εξεταστεί επίσης από αυτή την άποψη.
<P>
Το κρίσιμο ερώτημα είναι το εξής: πώς μπορούμε να μεταδώσουμε τις αξίες μας χωρίς να αρνηθούμε τα συμφέροντά μας επί του θέματος; Εδώ ακριβώς έχει η Ευρωπαϊκή Ένωση μια ευκαιρία, επειδή πολύ απλά έχουμε περισσότερα να προσφέρουμε από την εξάρτηση ή ακόμη και την εκμετάλλευση αυτών των χωρών. Το απλό και κρίσιμο ερώτημα είναι πώς μπορούμε να συνδυάσουμε τη μακροπρόθεσμη σταθερότητα με τη δημοκρατική ανάπτυξη. Σε αυτόν τον τομέα, υπάρχουν ακόμη μεγάλες δυνατότητες για την ανάπτυξη μιας πραγματικής εταιρικής σχέσης μεταξύ των δημοκρατιών της Κεντρικής Ασίας, αφενός, και της Ευρωπαϊκής Ένωσης αφετέρου. Δεν εξετάζουμε τίποτα λιγότερο από ένα πλήρες πακέτο οικονομικής και δημοκρατικής ανάπτυξης, μαζί με πολιτισμικές και επιστημονικές ανταλλαγές, το οποίο, ωστόσο, δίνει σαφή προτεραιότητα στην προστασία του περιβάλλοντος και στην ανάπτυξη της κοινωνίας των πολιτών.
<P>
Επιτρέψτε μου να σχολιάσω εν συντομία ένα σημείο που είμαι σίγουρος ότι είναι γνωστό σε όλους σας: η περιβαλλοντική καταστροφή στη λίμνη Αράλη, η οποία έχει γίνει έκτοτε γνωστή και πέρα από την περιοχή και είναι μία από τις μεγαλύτερες περιβαλλοντικές καταστροφές παγκοσμίως. Οι ενδιαφερόμενες χώρες δεν θα είναι σε θέση να επιλύσουν αυτό το πρόβλημα χωρίς τη βοήθειά μας. Και εδώ επίσης πρέπει να δείξουμε την αλληλεγγύη μας και να κάνουμε ό,τι μπορούμε για να βοηθήσουμε.
<P>
Υπάρχουν καλά νέα επίσης, όταν θυμόμαστε ότι έχουμε έναν σημαντικό εταίρο στην Τουρκία, που είναι ένας εγγύς γείτονας και, ως μια χώρα που επιθυμεί να ενταχθεί στην Ευρωπαϊκή Ένωση, μπορεί να συνεισφέρει την εμπειρογνωμοσύνη της στην κοινή ανάπτυξη μιας στρατηγικής.
<P>
" επιτυχία της Ευρωπαϊκής Ένωσης μπορεί επίσης να μετρηθεί από τον βαθμό στον οποίο θα καταφέρει να αναπτύξει μια συνεκτική στρατηγική για την Κεντρική Ασία. Αν θέλει να είναι πρωταγωνιστής στη διεθνή σκηνή, η Ευρωπαϊκή Ένωση πρέπει επίσης να αναπτύξει μια στρατηγική στο πλαίσιο της οποίας θα διατυπώνει τα κοινά της συμφέροντα.
<SPEAKER ID="378" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 20 Φεβρουαρίου 2008.
<P>
Γραπτές δηλώσεις (Άρθρο 142 του Κανονισμού)
<SPEAKER ID="379" NAME="Alessandro Battilocchio  " AFFILIATION="PSE">
γραπτώς. - (IT) Στο πλαίσιο του έργου της Αντιπροσωπείας για τις Σχέσεις με την Κεντρική Ασία, της οποίας είμαι μέλος, είχα την ευκαιρία να επισκεφτώ τις χώρες της περιοχής που καλύπτει η έκθεση.
<P>
Μπόρεσα, επομένως, να διαπιστώσω τη σημαντική πρόοδο που έχουν επιτελέσει αυτές οι χώρες σε πολλούς τομείς, από τον περιβαλλοντικό μέχρι τον κοινωνικό τομέα, ιδιαίτερα λόγω της ισχυρής ώθησης από την ΕΕ. Κατόπιν τούτου, ελπίζουμε ότι η ΕΕ θα συνεχίσει το έργο που έχει αναλάβει σε αυτή την περιοχή του κόσμου, λαμβάνοντας υπόψη ότι αυτά τα έθνη είναι βασικοί σύμμαχοι στην καταπολέμηση της διεθνούς τρομοκρατίας και της εμπορίας ναρκωτικών, συνεχίζοντας να εντείνει τον διάλογό της με αυτές τις χώρες.
<P>
Το Συμβούλιο και η Επιτροπή καλούνται επίσης να εντείνουν τις προσπάθειες για να προσφέρουν στους πολίτες μεγαλύτερη προστασία σε βασικούς τομείς της κοινωνικής ζωής και, επομένως, να ενισχύσουν τους ισχύοντες νόμους σχετικά με τα δικαιώματα των γυναικών και να βελτιώσουν την εφαρμογή τους, να συνεχίσουν τον επίπονο αγώνα κατά της εκμετάλλευσης των παιδιών, να υλοποιήσουν σημαντικές μεταρρυθμίσεις στην εκπαίδευση και, ενόψει της σημαντικής αύξησης των μεταδοτικών ασθενειών στην περιοχή, μια μεταρρύθμιση των υγειονομικών υπηρεσιών που θεωρείται βασική προτεραιότητα για τις χώρες αυτές.

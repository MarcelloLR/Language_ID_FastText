<CHAPTER ID="023">
Εργασίες της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ (2007) (συζήτηση) (συζήτηση) 
<SPEAKER ID="194" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Alain Hutchinson, εξ ονόματος της Επιτροπής Ανάπτυξης, σχετικά με τις εργασίες της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ το 2007.
<SPEAKER ID="195" NAME="Alain Hutchinson" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, η έκθεση που συνέταξα για την Επιτροπή Ανάπτυξης πραγματοποιεί μια ανασκόπηση των εργασιών της Κοινοβουλευτικής Συνέλευσης Ίσης Εκπροσώπησης (ΚΣΙΕ) ΑΚΕ-ΕΕ για το 2007. Όσοι από εσάς συμμετέχετε ενεργά σε αυτές τις εργασίες, ή ενδιαφέρεστε απλώς για αυτές, γνωρίζετε ότι η εν λόγω Συνέλευση δεν αποτελεί μια καθαρά τυπική ή συμβολική δομή· στην πραγματικότητα, είναι ακριβώς το αντίθετο, καθώς η Συνέλευση λειτουργεί ολοένα και περισσότερο ως μια γνήσια κοινοβουλευτική συνέλευση. Τα μέλη της ασχολούνται ολοένα και περισσότερο με αυτήν, βολιδοσκοπείται από ισχυρές προσωπικότητες και, ως αποτέλεσμα, αποκτά αυξανόμενη πολιτική σημασία. Αυτό είναι το πρώτο σημείο που ήθελα να επισημάνω.
<P>
" αυξανόμενη πολιτική σημασία αυτής της Συνέλευσης πηγάζει επίσης από το γεγονός ότι, πέρα από τα θεμελιώδη ζητήματα που σχετίζονται με τη συνεργασία μεταξύ των χωρών ΑΚΕ και της ΕΕ, συζητά επίσης θέματα που είναι επίκαιρα τόσο για τους Ευρωπαίους όσο και για τις χώρες ΑΚΕ. Αυτό ισχύει, για παράδειγμα, στην περίπτωση των συμφωνιών οικονομικής εταιρικής σχέσης, οι οποίες έχουν αποτελέσει αντικείμενο διαπραγμάτευσης μεταξύ της Ένωσης και των χωρών ΑΚΕ. Όσον αφορά το ζήτημα αυτό, η ΚΣΙΕ έχει επιβεβαιώσει με τη Δήλωση του Κιγκάλι ότι οι ενδιαφερόμενοι ηγέτες επιθυμούν ξεκάθαρα να δώσει η Ευρωπαϊκή Επιτροπή αρκετό χρόνο στις χώρες ΑΚΕ, προκειμένου να διαπραγματευθούν περιφερειακές συμφωνίες ανάπτυξης. Το Κιγκάλι δεν είναι μόνο μια ευκαιρία να δείξουμε ότι υπάρχει πραγματική αντίσταση απέναντι σε αυτές τις συμφωνίες, όπως έχουν σήμερα, αλλά επίσης ότι η αντίσταση αυτή στηρίζεται σε προβληματισμούς, οι οποίοι είναι απολύτως θεμιτοί και οι οποίοι πρέπει τώρα να ληφθούν δεόντως υπόψη.
<P>
Ομοίως, πολλοί βουλευτές των χωρών ΑΚΕ έχουν μάθει για την ύπαρξη των εγγράφων στρατηγικής ανά χώρα, τα οποία καθορίζουν τομείς συνεργασίας μεταξύ της ΕΕ και των δικών τους χωρών, μόνο μέσω της συμμετοχής στις εργασίες της Συνέλευσης. Αυτό μας θυμίζει ότι, για πολλούς βουλευτές των χωρών ΑΚΕ, η Συνέλευση αποτελεί ορισμένες φορές το μόνο δυνατό βήμα δημοκρατικής έκφρασης.
<P>
Θα ήθελα επίσης να τονίσω ότι το 2007 γίναμε μάρτυρες της αυξανόμενης δέσμευσης της κοινωνίας των πολιτών στις χώρες ΑΚΕ, με τη διοργάνωση εξαίρετων συναντήσεων και πρωτοβουλιών στο πλαίσιο κάθε συνόδου της ΚΣΙΕ. Στον αγώνα για ανάπτυξη που καταβάλλει η κοινωνία των πολιτών των χωρών ΑΚΕ, η Συνέλευση αντιπροσωπεύει επίσης μια εξαιρετική ευκαιρία για συνάντηση και ανταλλαγή ιδεών. Από την άποψη αυτή, η Ένωση πρέπει να είναι σε θέση να στηρίζει, από τεχνικής και οικονομικής πλευράς, την παρουσία των ενώσεων αυτών και των ΜΚΟ στις εργασίες της ΚΣΙΕ.
<P>
Τέλος, θα ήθελα να υπογραμμίσω ότι στην έκθεσή μας ενθαρρύνουμε την ΚΣΙΕ να ενισχύσει τον ρόλο της Επιτροπής Εξωτερικών Υποθέσεών της. Και αυτό προκειμένου να καταστεί η εν λόγω επιτροπή ένα πραγματικό φόρουμ πρόληψης και επίλυσης των συγκρούσεων, καθώς και να ενθαρρυνθεί η στενή σύνδεση των δραστηριοτήτων των βουλευτών των χωρών ΑΚΕ και εκείνων της ΕΕ ως εκλογικών παρατηρητών στο πλαίσιο των αποστολών εκλογικών παρατηρητών από την Ένωση.
<P>
Πρέπει επίσης να γνωρίζετε ότι το 2007 η Συνέλευση πραγματοποίησε συνάντηση στο Βισμπάντεν και έπειτα στο Κιγκάλι. Σε αυτές εγκρίθηκαν εννέα ψηφίσματα. Οι μόνιμες επιτροπές συνήλθαν τέσσερις φορές: δύο φορές στο περιθώριο των συνόδων και δύο φορές στο διάστημα μεταξύ των συνόδων αυτών, στις Βρυξέλλες. Οι εν λόγω επιτροπές, οι οποίες είναι υπεύθυνες για την παρακολούθηση των ψηφισμάτων, έχουν διοργανώσει από το 2007 την ακρόαση των μελών των αρμόδιων επιτροπών στους αντίστοιχους τομείς.
<P>
Εκτός από την κατάρτιση πολλών εκθέσεων, κατά τη σύνοδο του Βισμπάντεν εγκρίθηκε ένα ψήφισμα σχετικά με την κατάσταση στο Νταρφούρ. Πραγματοποιήθηκε μια πολύ εποικοδομητική κατεπείγουσα συζήτηση σχετικά με την κατάσταση στη Ζιμπάμπουε. Τα εργαστήρια για τη μετανάστευση, την αλλαγή του κλίματος και τα φάρμακα για παραμελημένες νόσους συγκέντρωσαν μεγάλο αριθμό συμμετεχόντων και ζωηρό ενδιαφέρον. Στη σύνοδο του Κιγκάλι εγκρίθηκαν τρία ψηφίσματα, τα οποία περιέχονται στις εκθέσεις των μόνιμων επιτροπών, καθώς και δύο κατεπείγοντα ψηφίσματα σχετικά με τις φυσικές καταστροφές στις χώρες ΑΚΕ και την κατάσταση στη Λαοκρατική Δημοκρατία του Κονγκό.
<P>
Κύριε Πρόεδρε, κυρία Επίτροπε, αυτό είναι το κείμενο. Συνόψισα μια επίσημη έκθεση, στην οποία ήθελα να προσδώσω πολιτικό περιεχόμενο, προκειμένου να βοηθήσω να γίνουν περισσότερο κατανοητές και να υποστηριχθούν αποτελεσματικότερα οι εργασίες της Κοινοβουλευτικής Συνέλευσης Ίσης Εκπροσώπησης.
<SPEAKER ID="196" NAME="Neelie Kroes">
μέλος της Επιτροπής. - (EN) Κύριε Πρόεδρε, σας ευχαριστώ πολύ, αλλά μπορώ να σας διαβεβαιώσω ότι το απολαμβάνω πραγματικά και ξέρω ότι ο αγαπητός μου συνάδελφος λυπάται πολύ που δεν μπορεί να παρίσταται εδώ για αυτήν τη συζήτηση. Αυτή η ανταλλαγή απόψεων του είναι ιδιαίτερα προσφιλής, αλλά μπορώ να σας διαβεβαιώσω ότι δεν σπαταλά τον χρόνο του: ταξιδεύει για μια σημαντική συνάντηση εκτός Βρυξελλών.
<P>
" Κοινοβουλευτική Συνέλευση Ίσης Εκπροσώπησης είναι ένα μοναδικό θεσμικό όργανο. Ο κ. Michel είναι γείτονάς μου στις συνεδριάσεις του σώματος των Επιτρόπων και σήμερα το πρωί μου εξήγησε τα πάντα σχετικά με τη λειτουργία της Συνέλευσης, επομένως μπορώ τώρα να ισχυριστώ ότι γνωρίζω λίγα πράγματα για αυτήν.
<P>
Ανέφερε ότι στην ΚΣΙΕ μπορεί κανείς να διαπιστώσει με άμεσο τρόπο το πνεύμα εταιρικής σχέσης που βρίσκεται στην καρδιά της Συμφωνίας της Κοτονού, καθώς 156 εκλεγμένοι αντιπρόσωποι από την Ευρωπαϊκή Ένωση και από τις χώρες της Αφρικής, της Καραϊβικής και του Ειρηνικού συζητούν από κοινού τα κεντρικά ζητήματα της συνεργασίας τους. Πρόκειται για έναν πραγματικό διάλογο μεταξύ Βορρά και Νότου, έναν διάλογο ο οποίος στηρίζεται στην ισότητα και στον αμοιβαίο σεβασμό και ο οποίος υπερβαίνει την παραδοσιακή σχέση μεταξύ δέκτη και χορηγού βοήθειας. Πρόκειται για την κοινοβουλευτική ενσάρκωση της κυριότητας και του ελέγχου.
<P>
Κατά τα τελευταία χρόνια, η Κοινοβουλευτική Συνέλευση Ίσης Εκπροσώπησης αποκτά ολοένα και περισσότερο κοινοβουλευτικό χαρακτήρα από πλευράς κύρους και δεοντολογίας, αντικατοπτρίζοντας την ωριμότητα της συνεργασίας μεταξύ της Ευρωπαϊκής Ένωσης και των χωρών της Αφρικής, της Καραϊβικής και του Ειρηνικού. Οι συζητήσεις αυτές είναι περισσότερο ανοιχτές και οι περιφερειακές συγκρούσεις έχουν γίνει λιγότερο συχνές. Πρόκειται πραγματικά για ένα αξιοθαύμαστο επίτευγμα.
<P>
" Συνέλευση έχει καταστεί πραγματικά ένα πλαίσιο για την πραγματοποίηση ανοιχτού πολιτικού διαλόγου, αποδεικνύοντας ότι είναι ικανή να συζητήσει πολύ ευαίσθητα και μείζονος πολιτικής σημασίας θέματα, όπως η χρηστή διακυβέρνηση, η πρόσβαση σε ιατροφαρμακευτική περίθαλψη και οι επιπτώσεις των ξένων άμεσων επενδύσεων, η μετανάστευση εξειδικευμένων εργαζομένων και οι συμφωνίες οικονομικής εταιρικής σχέσης.
<P>
" εξαίρετη έκθεση του κ. Hutchinson και της Επιτροπής Ανάπτυξης παρουσιάζει με εύγλωττο τρόπο την εξέλιξη αυτή και, εκ μέρους του κ. Michel και εμού της ιδίας, θα ήθελα να συγχαρώ τον εισηγητή για το έργο του. Παρουσιάζει τα επιτεύγματα και τις προκλήσεις και διερευνά τις δυνατότητες για μελλοντική ανάπτυξη.
<P>
Ένα εκ των επιτευγμάτων ήταν ο ηγετικός ρόλος που διαδραμάτισε η Κοινοβουλευτική Συνέλευση Ίσης Εκπροσώπησης στην παρακολούθηση των διαπραγματεύσεων για τις συμφωνίες οικονομικής εταιρικής σχέσης, διασφαλίζοντας μια διπλής κατεύθυνσης ροή πληροφοριών, χάρη στις συζητήσεις με τους κύριους διαπραγματευτές και με τον αγαπητό μου συνάδελφο, κ. Michel, επί του θέματος αυτού κατά τη διάρκεια του έτους.
<P>
Ένα άλλο σημαντικό βήμα ήταν η μεταβίβαση των εγγράφων στρατηγικής ανά χώρα από την Επιτροπή προς τη Συνέλευση. Αυτό καταδεικνύει την εμπιστοσύνη που υπάρχει στην ικανότητα της Συνέλευσης να διαδραματίσει μεγαλύτερο πολιτικό ρόλο και παρέχει μια ευκαιρία σε αυτήν να δείξει περαιτέρω σημάδια ωριμότητας.
<P>
Προκειμένου να ενισχυθεί ο κοινοβουλευτικός έλεγχος, ο Επίτροπος Michel ζήτησε από τις αντιπροσωπείες της Επιτροπής να μεταβιβάσουν αυτά τα έγγραφα στρατηγικής και στους Προέδρους των εθνικών κοινοβουλίων μέσω του εθνικού διατάκτη του ΕΤΑ στις δικαιούχους χώρες. Όπως γνωρίζετε, η Επιτροπή δεν μπορεί να μεταβιβάσει άμεσα τα εν λόγω έγγραφα, καθώς, σύμφωνα με τη συμφωνία της Κοτονού, ο εθνικός διατάκτης είναι το επίσημο σημείο επαφής μας για όλα τα ερωτήματα που έχουν σχέση με τον προγραμματισμό και την υλοποίηση του ΕΤΑ.
<P>
Ταυτόχρονα, ο γραμματέας της ΚΣΙΕ μεταβιβάζει επίσης τα έγγραφα αυτά στους αντιπροσώπους των σχετικών χωρών της ΚΣΙΕ. Επομένως, έχουμε λόγο να πιστεύουμε ότι τα εθνικά κοινοβούλια ενημερώνονται και μπορούν να συμμετάσχουν στην παρακολούθηση και στον έλεγχο των αναπτυξιακών προγραμμάτων.
<P>
Είναι αλήθεια ότι η ικανότητα των εθνικών κοινοβουλίων να διαδραματίσουν πλήρως τον ρόλο τους στην προετοιμασία και εκτέλεση του ΕΤΑ είναι συχνά περιορισμένη. Για τον λόγο αυτόν, το ΕΤΑ χρηματοδοτεί τη στήριξη των θεσμών σε πολλές χώρες ΑΚΕ.
<P>
Πέρα από τον έλεγχο των εγγράφων στρατηγικής ανά χώρα, ο καλύτερος τρόπος να διασφαλιστεί ο κοινοβουλευτικός έλεγχος των πόρων του ΕΤΑ είναι να θεσπιστούν γενικά ή τομεακά προγράμματα δημοσιονομικής στήριξης. Με τον τρόπο αυτόν, οι εξωτερικοί πόροι ενσωματώνονται πλήρως στην εθνική διαδικασία κατάρτισης του προϋπολογισμού, στην οποία τα κοινοβούλια διαδραματίζουν κεντρικό ρόλο. Αυτός είναι ένας από τους λόγους για τους οποίους η Επιτροπή αποφάσισε να διαθέσει περίπου το 45% του 10ου ΕΤΑ για τη δημοσιονομική στήριξη που έχει προγραμματιστεί σε 44 χώρες, σε σχέση με τις 25 που προβλέπονταν στην αρχή του 9ου ΕΤΑ, επομένως σημειώνεται ανοδική τάση.
<P>
Τέλος, επιτρέψτε μου να εκμεταλλευτώ την ευκαιρία αυτήν για να απευθύνω τα συγχαρητήρια μου και στην κυβέρνηση και στο Κοινοβούλιο της Ρουάντα, καθώς επίσης και στη γερμανική προεδρία, για την εξαίρετη οργάνωση των συνόδων της Συνέλευσης τον περασμένο χρόνο.
<SPEAKER ID="198" NAME="Filip Kaczmarek">
εξ ονόματος της Ομάδας PPE-DE. - (PL) Κύριε Πρόεδρε, θα ήθελα να ευχαριστήσω τον κ. Hutchinson και να τον συγχαρώ για την έκθεσή του, η οποία είναι πολύ καλή. Συμμερίζομαι τις απόψεις, τις παρατηρήσεις και την ικανοποίηση του εισηγητή όσον αφορά ζητήματα όπως η μεγαλύτερη συμμετοχή των μελών της Συνέλευσης στις εργασίες της, η ποιότητα των συζητήσεων και η μεγαλύτερη συνάφεια των συζητήσεων αυτών. Συμφωνώ ότι η μεγαλύτερη συμμετοχή μη κυβερνητικών οργανώσεων στις εργασίες της Συνέλευσης είναι ένα πολύ θετικό φαινόμενο.
<P>
Εντωμεταξύ, δεν μπορώ να παραμείνω σιωπηλός όσον αφορά ορισμένες λυπηρές πτυχές που προκύπτουν από την παρατήρηση των εργασιών της Κοινοβουλευτικής Συνέλευσης Ίσης Εκπροσώπησης. Πιστεύω ότι είναι ιδιαίτερα λυπηρό το γεγονός ότι, κατά τη διάρκεια των συζητήσεων και των διαπραγματεύσεων επί κοινών σχεδίων μεταξύ των χωρών ΑΚΕ και των εκπροσώπων του Ευρωπαϊκού Κοινοβουλίου, δεν εξετάζονται όλοι οι θεματικοί τομείς με εξίσου βαθύ διάλογο και επιθυμία για την εξεύρεση μιας κοινής θέσης. Έχω την εντύπωση ότι οι χώρες ΑΚΕ επικεντρώνονται περισσότερο σε οικονομικά ζητήματα, αφιερώνοντας λιγότερη προσοχή και συμμετοχή στα πολιτικά ζητήματα.
<P>
Το 2007, επέδειξαν ασυνήθιστο ενθουσιασμό και αποφασιστικότητα σε συζητήσεις οικονομικού χαρακτήρα, κατά κύριο λόγο στις διαπραγματεύσεις σχετικά με τις συμφωνίες οικονομικής εταιρικής σχέσης, και φυσικά αυτό δεν είναι κακό. Εντούτοις, είναι δύσκολο να αντιληφθεί κανείς τον ίδιο έντονο ενθουσιασμό για την επίλυση δύσκολων αλλά σημαντικών πολιτικών προβλημάτων. Ο κ. Hutchinson υπενθύμισε ότι είχαμε συζητήσει την κατάσταση στη Ζιμπάμπουε, παρόλα αυτά δεν υπήρξε ψήφισμα. " τάση αυτή της μη έγκρισης ψηφισμάτων, ωστόσο, συνεχίζεται. Φέτος, πραγματοποιήσαμε μια συζήτηση για το Τσάντ, εγκρίθηκε το συμβιβαστικό κείμενο ενός ψηφίσματος, όμως το ίδιο το ψήφισμα απορρίφθηκε από τους εταίρους μας ΑΚΕ.
<P>
Μου φαίνεται ότι στόχος μας θα πρέπει να είναι η επίτευξη μιας μεγαλύτερης ισορροπίας μεταξύ των οικονομικών και πολιτικών στόχων. Αντιλαμβάνομαι ότι είναι ορισμένες φορές ευκολότερο να επικεντρωθεί κανείς στα οικονομικά ζητήματα, καθώς φαίνονται σημαντικότερα και ευκολότερο να αναπτυχθούν από πολιτικής πλευράς. Εντούτοις, εμείς από την πλευρά μας, θα πρέπει να επικεντρωθούμε στο να καταδείξουμε ότι δεν μπορεί να υπάρξει διαρκής ανάπτυξη χωρίς ειρήνη, σταθερότητα, ανθρώπινα δικαιώματα, κράτος δικαίου και καλύτερη διαχείριση.
<SPEAKER ID="199" NAME="Marie-Arlette Carlotti" LANGUAGE="FR">
Κύριε Πρόεδρε, θα ήθελα καταρχάς να συγχαρώ τον κ. Hutchinson για την εξαίρετη έκθεσή του.
<P>
Το 2007 επιβεβαιώθηκε τόσο η αύξηση όσο και η σημασία του ρόλου της ΚΣΙΕ όσον αφορά τις πρωταρχικές προκλήσεις που αντιμετωπίζει ο διάλογος μεταξύ Βορρά και Νότου. Όσον αφορά τις καταστάσεις πολιτικής κρίσης, για παράδειγμα, οι κατεπείγουσες συζητήσεις που πραγματοποιήσαμε επέτρεψαν τη διεξαγωγή ενός εις βάθος και εποικοδομητικού διαλόγου, απαλλαγμένου από ταμπού σε θέματα όπως η Αϊτή, η Ζιμπάμπουε και η Αιθιοπία. " θεσμοθέτηση των περιφερειακών συναντήσεων της ΚΣΙΕ, η πρώτη εκ των οποίων ήταν ενδεχομένως στη Ναμίμπια, πιστεύω, θα βοηθήσουν στην περαιτέρω εμβάθυνση αυτού του πολιτικού διαλόγου.
<P>
Ως προς την υλοποίηση του ΕΤΑ, τα έγγραφα στρατηγικής ανά χώρα και περιφέρεια υποβλήθηκαν στις κυβερνήσεις ΑΚΕ από το τέλος του 2007. " ΚΣΙΕ πρέπει τώρα να υιοθετήσει κάποια στρατηγική και μέθοδο εργασίας προκειμένου να διασφαλίσει την καλύτερη παρακολούθηση και επίβλεψη της χρήσης των εν λόγω πόρων.
<P>
Όσον αφορά τις συμφωνίες οικονομικής εταιρικής σχέσης, μέσω των συζητήσεων και των συναντήσεών της με οικονομικούς ηγέτες και μέλη της κοινωνίας των πολιτών, καθώς και μέσω του ανοικτού πολιτικού διαλόγου της με τους κοινοβουλευτικούς μας συναδέλφους στον Νότο, το 2007 η ΚΣΙΕ μετέτρεψε τις συμφωνίες οικονομικής εταιρικής σχέσης σε πολιτική προτεραιότητα. " δήλωση του Κιγκάλι, στην οποία αναφέρθηκε νωρίτερα ο κ. Hutchinson, αποτελεί απτή απόδειξη για αυτό.
<P>
Λυπάμαι για το ότι το Ευρωπαϊκό Κοινοβούλιο απέρριψε τη δήλωση αυτή, παρά το γεγονός ότι οι εκπρόσωποι των διαφόρων πολιτικών ομάδων του Σώματος την διαπραγματεύθηκαν και την ψήφισαν ομόφωνα. Φαίνεται ότι, για ορισμένους, μια θέση που έχει υιοθετηθεί στην Αφρική είναι ορισμένες φορές δυσκολότερο να εφαρμοστεί, όταν επιστρέφουμε στην Ευρώπη.
<P>
Λυπάμαι επίσης για το ότι η Ευρωπαϊκή Επιτροπή αγνοεί τις απόψεις βουλευτών των χωρών ΑΚΕ στο πλαίσιο της ΚΣΙΕ και προτιμά μια ισοπεδωτική προσέγγιση, με την οποία αρνείται να εξετάσει οποιαδήποτε επαναδιαπραγμάτευση ή επαναπροσανατολισμό των συμφωνιών οικονομικής εταιρικής σχέσης. " πρόταση για τη δημιουργία ενός νέου κοινοβουλευτικού σώματος στο πλαίσιο της συμφωνίας της Καραϊβικής απλώς επαυξάνει τη σύγχυση.
<P>
Τέλος, δεν μπορώ να ξεπεράσω το γεγονός ότι το 2007 η επίσημη αναπτυξιακή βοήθεια που προερχόταν από το σύνολο της ΕΕ μειώθηκε για πρώτη φορά από το 2000. Είναι πεποίθησή μου ότι, από πλευράς διεθνούς αλληλεγγύης, αυτό που έχει μεγαλύτερη σημασία είναι να κρατούμε τον λόγο μας, και πολλά κράτη μέλη -συμπεριλαμβανομένου και του δικού μου- δεν κρατούν τον δικό τους. Το 2008, η ΚΣΙΕ θα πρέπει να συνεχίσει άγρυπνα και αποφασιστικά τον αγώνα για τις συμφωνίες οικονομικής εταιρικής σχέσης, ασκώντας πιέσεις για τη σωστή επαναδιαπραγμάτευση των προσωρινών συμφωνιών -για όσες χώρες το επιθυμούν-, σε συμφωνία με την υπόσχεση του Επιτρόπου Barroso, καθώς και για το 10ο ΕΤΑ, το οποίο εισέρχεται τώρα στο στάδιο της ενεργής υλοποίησής του, αλλά κινδυνεύει να δει τις πιστώσεις του να αποκλίνουν, με σκοπό να χρηματοδοτηθούν οι συμφωνίες οικονομικής εταιρικής σχέσης.
<P>
" ΚΣΙΕ συνιστά ένα μοναδικό φόρουμ και ένα μοναδικό εργαλείο για τον διάλογο μεταξύ Βορρά και Νότου. Αποτελεί μια ευκαιρία για δίκαιη, βιώσιμη και κοινή ανάπτυξη. Ο συνάδελφός μου, κ. Hutchinson, μίλησε ήδη για όλα αυτά και θα ήθελα να τον συγχαρώ ακόμη μια φορά.
<SPEAKER ID="200" NAME="Juan Fraile Cantón" AFFILIATION="PSE">
(ES) Κύριε Πρόεδρε, θα ξεκινήσω εκφράζοντας τα συγχαρητήριά μου στον κ. Hutchinson για το ότι σκιαγραφεί με σαφήνεια στην έκθεσή του τις εργασίες που πραγματοποίησε η Κοινοβουλευτική Συνέλευση Ίσης Εκπροσώπησης (ΚΣΙΕ) το 2007.
<P>
" Συνέλευση καθίσταται ο ισχυρότερος πυλώνας συνεργασίας μεταξύ της Ευρωπαϊκής Ένωσης και των χωρών της Αφρικής, της Καραϊβικής και του Ειρηνικού. Θα ήθελα να επισημάνω ότι αποτελεί τη μοναδική διεθνή συνέλευση, στο πλαίσιο της οποίας συναντώνται σε τακτική βάση εκλεγμένοι αντιπρόσωποι διαφόρων χωρών, προκειμένου να προαγάγουν την αλληλεξάρτηση Βορρά και Νότου.
<P>
" ΚΣΙΕ έχει ανοίξει τον δρόμο με τις συμφωνίες οικονομικής εταιρικής σχέσης, οι οποίες αποτελούν εργαλεία για την πολιτική της περιφερειακής ανάπτυξης και ολοκλήρωσης για τις χώρες ΑΚΕ, καθώς και ένα μέσο για τη σταδιακή ένταξή τους στην παγκόσμια οικονομία κατά βιώσιμο τρόπο.
<P>
Εντούτοις, οι συμφωνίες οικονομικής εταιρικής σχέσης δεν μπορούν να διαπραγματεύονται απλώς ως συμφωνίες ελευθέρων συναλλαγών. " Ομάδα μου επιμένει στη δυνατότητα να επαναδιαπραγματεύονται στις συμφωνίες αυτές ζητήματα, όπως οι υπηρεσίες, τα δικαιώματα πνευματικής ιδιοκτησίας καθώς και τα "ζητήματα της Σιγκαπούρης": οι επενδύσεις, οι εξουσίες και οι δημόσιες αγορές, καθώς και η απασχόληση, οι κοινωνικοί κανονισμοί και άλλα ζητήματα που συνδέονται με τη βιώσιμη ανάπτυξη.
<SPEAKER ID="201" NAME="Alessandro Battilocchio" AFFILIATION="PSE">
(IT) Κύριε Πρόεδρε, κυρίες και κύριοι, τα συγχαρητήριά μου στον κ. Hutchinson για το έργο του και για την πολιτική προσέγγιση της έκθεσής του, την οποία μπορώ να εγκρίνω. Επικροτώ το ότι επιλέγει το μονοπάτι του διαλόγου και της συνεργασίας.
<P>
Θα ήθελα να επισημάνω ένα σημείο. Προκειμένου να ανταποκριθούμε στις ανάγκες των πολιτών των χωρών ΑΚΕ και προκειμένου να επιτευχθούν οι φιλόδοξοι αναπτυξιακοί στόχοι της χιλιετίας, είναι αναγκαίο οι διαπραγματεύσεις για τις συμφωνίες οικονομικής εταιρικής σχέσης (ΣΟΕΣ) που διεξάγονται σε εθνική και περιφερειακή βάση να είναι ολοένα και πιο ανοιχτές στη δημοκρατική συμμετοχή και τον έλεγχο. Για τον λόγο αυτόν, επιβεβαιώνω ότι οι δεσμεύσεις που αναλάβαμε στο Κιγκάλι κατά τη 14η σύνοδο της Κοινοβουλευτικής Συνέλευσης Ίσης Εκπροσώπησης είναι κεντρικής σημασίας για τις ενέργειές μας.
<P>
Επίσης, επικροτώ την αναφορά που πραγματοποιείται στην ανάγκη να λαμβάνονται δεόντως υπόψη, κατά τη διαπραγμάτευση και την εφαρμογή των νέων συμφωνιών, η προστασία και η προάσπιση των δημοκρατικών οργάνων και των ανθρωπίνων δικαιωμάτων. Οι προσπάθειές μας δεν μπορούν και δεν πρέπει να περιορίζονται στην απλή οικονομική βοήθεια.
<SPEAKER ID="202" NAME="Ewa Tomaszewska" AFFILIATION="UEN">
(PL) Κύριε Πρόεδρε, θα ήθελα και εγώ με τη σειρά μου να συγχαρώ τον κ. Hutchinson για την εξαίρετη έκθεσή του.
<P>
Μου φαίνεται ότι είναι σημαντικό για εμάς να εξετάσουμε τη σημασία αυτού του είδους των επαφών μεταξύ των κοινοβουλίων, μεταξύ των κοινοβουλευτικών ομάδων και μεταξύ του Ευρωπαϊκού Κοινοβουλίου και των χωρών ΑΚΕ, καθώς και των χωρών που ανήκουν στην Κοινοβουλευτική Συνέλευση ΕΕ-Λατινικής Αμερικής (EuroLat) στο πλαίσιο ενός παγκόσμιου διαλόγου. Αισθάνομαι ότι αυτό είναι το είδος σχέσεων που θα πρέπει να κυριαρχεί στις επαφές μας. Οι σχέσεις που παγιώνονται μεταξύ των κυβερνήσεων έχουν μάλλον διαφορετικό χαρακτήρα. Ο διάλογος που πραγματοποιείται μεταξύ των κοινοβουλίων είναι ένας πολύ ευρύτερος διάλογος· περιλαμβάνει ευρύτερες συζητήσεις και μου φαίνεται ότι αντικατοπτρίζει καλύτερα τα συμφέροντα και τους προβληματισμούς των χωρών που συμμετέχουν σε αυτόν τον διάλογο, επομένως αυτό το είδος διαλόγου μου φαίνεται ιδιαίτερα πολύτιμο. Εξίσου σημαντικές είναι και οι πολιτικές πτυχές που θα θέλαμε να διατηρήσουμε, δηλαδή το ζήτημα της διατήρησης της ειρήνης, ο σεβασμός των ανθρωπίνων δικαιωμάτων και η λειτουργία της κοινωνίας των πολιτών.
<SPEAKER ID="203" NAME="Neelie Kroes">
μέλος της Επιτροπής. - (EN) Κύριε Πρόεδρε, άκουσα με μεγάλο ενδιαφέρον τις ομιλίες των αξιότιμων βουλευτών. Δεν νομίζω ότι είναι πρέπον για την Επιτροπή να αντιδρά ή να επεμβαίνει στην ημερήσια διάταξη και στις προτεραιότητές σας, επομένως δεν θα αναφέρω ακόμη ποιες είναι οι σκέψεις της δικής μας πλευράς. Από εσάς εξαρτάται.
<P>
Όσον αφορά το ζήτημα της επανέναρξης των διαπραγματεύσεων, πρέπει να είναι αρκετά σαφές ότι οι προσωρινές συμφωνίες είναι ο μόνος τρόπος για να διατηρηθούν οι εμπορικές ροές έπειτα από την προθεσμία της 1ης Ιανουαρίου 2008, και επομένως οι διαπραγματεύσεις δεν μπορούν να ξεκινήσουν εκ νέου. Εντούτοις, συνεχίζεται η συζήτηση και, κατά συνέπεια, και οι διαπραγματεύσεις προς την κατεύθυνση μιας πλήρους συμφωνίας οικονομικής εταιρικής σχέσης -δηλαδή μιας συμφωνίας περιφερειακού χαρακτήρα και με πλήρη κάλυψη των θεμάτων.
<SPEAKER ID="204" NAME="Alain Hutchinson">
εισηγητής. - (FR) Κύριε Πρόεδρε, κυρία Επίτροπε, σας ευχαριστώ για τις απαντήσεις και τις παρατηρήσεις σας. Θα ήθελα απλώς να επισημάνω ότι, εκ των πραγμάτων, η ΚΣΙΕ είναι ένα ζήτημα που αφορά τους βουλευτές, όμως η Επιτροπή διαδραματίζει φυσικά σημαντικό ρόλο στις αναπτυξιακές πολιτικές που χαράσσονται σε ευρωπαϊκό επίπεδο και, πάνω σε αυτήν τη βάση, δεν θα ήθελα να θεωρήσει η Επιτροπή -και νομίζω ότι, εν πάση περιπτώσει, συμπεριλαμβάνεται εδώ και ο Επίτροπος Michel- ότι οι εργασίες αυτής της Συνέλευσης είναι αμφισβητούμενης σημασίας και ότι η Συνέλευση αποτελεί ένα είδος ασφαλιστικής δικλείδας, στην οποία συζητούνται οι εντάσεις που υφίστανται μεταξύ μας, αλλά θα ήθελα να λάβει υπόψη της τις απόψεις που εκφράζονται σε αυτήν, καθώς για πολλούς από τους συναδέλφους μας στις χώρες ΑΚΕ η Συνέλευση αυτή αποτελεί δυστυχώς το μοναδικό βήμα, όπου μπορούν να εκφράσουν τις απόψεις τους.
<P>
Από την άποψη αυτή, θα ήθελα να τονίσω ότι μέχρι τώρα παρατηρήσατε ότι δεν έχει πραγματοποιηθεί καμία συζήτηση στα κοινοβούλια ΑΚΕ, είτε σχετικά με τις συμφωνίες οικονομικής εταιρικής σχέσης, είτε σχετικά με τα έγγραφα στρατηγικής ανά χώρα. Αν και υποστηρίζουμε τους εκλεγμένους αντιπροσώπους του λαού -χρηματοδοτώντας τις εκλογές δεξιά, αριστερά και στο κέντρο, προσπαθώντας να εξαγάγουμε το δημοκρατικό μας μοντέλο-, δεν έχουμε τον χρόνο να διαβουλευθούμε με αυτά τα εκλεγμένα κοινοβούλια και κάποιοι από τους συναδέλφους σας υιοθετούν, όπως είπε η κ. Carlotti, μια ισοπεδωτική προσέγγιση για τα πάντα. Ως εκ τούτου, ελπίζω ότι η Επιτροπή θα μπορέσει να λάβει πραγματικά υπόψη της τις εργασίες αυτές και να αναγνωρίσει πόσο εξαίρετες είναι.
<P>
Πολλοί με συνεχάρησαν για την έκθεσή μου. Θα ήθελα να ευχαριστήσω τους συναδέλφους μου και θα ήθελα επίσης να συγχαρώ την κ. Kinnock, η οποία δεν βρίσκεται εδώ, διότι ως Συμπρόεδρος της Συνέλευσης, βρίσκεται κάπου στην Καραϊβική. Θα ήθελα να την συγχαρώ για το λαμπρό έργο που επιτελεί ως Συμπρόεδρος αυτής της Συνέλευσης Ίσης Εκπροσώπησης.
<SPEAKER ID="205" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="206" NAME="Richard Seeber  " LANGUAGE="DE">
Υποστηρίζω εγκάρδια την καλή σχέση μεταξύ της Ευρωπαϊκής Ένωσης και των χωρών ΑΚΕ και είμαι, ως εκ τούτου, ικανοποιημένος για το ότι η Κοινοβουλευτική Συνέλευση Ίσης Εκπροσώπησης ΑΚΕ-ΕΕ συνεχίζει να προσλαμβάνει έναν περισσότερο πολιτικό χαρακτήρα και ποιότητα.
<P>
Στις διαπραγματεύσεις για τις συμφωνίες οικονομικής εταιρικής σχέσης και, γενικότερα, στη συνεργασία μεταξύ της ΕΕ και των χωρών ΑΚΕ, θέματα όπως η βιώσιμη ανάπτυξη, τα ανθρώπινα δικαιώματα, η δημοκρατία και η οικοδόμηση λειτουργικών συνταγματικών συστημάτων πρέπει να βρίσκονται οπωσδήποτε στην ημερήσια διάταξη.
<P>
Σε καμία περίπτωση δεν θα πρέπει να περιφρονούμε την προστασία του περιβάλλοντος και, ιδιαίτερα, την καταπολέμηση της αλλαγής του κλίματος. Ακόμη και στις περιφέρειες των χωρών ΑΚΕ, οι επιπτώσεις από την αλλαγή του κλίματος θα μπορούσαν να αποδειχθούν καταστροφικές.
<P>
" ΕΕ πρέπει να δώσει στο σημείο αυτό το καλό παράδειγμα και να ανταποκριθεί στους στόχους και στις υποχρεώσεις του 2007. Μόνο τότε μπορούμε να προσδοκούμε το ίδιο και από τις χώρες ΑΚΕ.
<P>
Ένα άλλο θέμα που πρέπει οπωσδήποτε να εξετάσουμε είναι το νερό. " λειψυδρία και η ξηρασία συνιστούν μείζον πρόβλημα στις χώρες ΑΚΕ, για τον λόγο αυτόν θα πρέπει να βρεθούν λύσεις, έτσι ώστε να μην υπάρχει μετανάστευση που να οφείλεται σε περιβαλλοντικούς λόγους.

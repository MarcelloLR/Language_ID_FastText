<CHAPTER ID="009">
«Νεολαία σε κίνηση» - ένα πλαίσιο για τη βελτίωση των ευρωπαϊκών συστημάτων εκπαίδευσης και κατάρτισης - Μάθηση κατά τα πρώτα έτη της ζωής - Πολιτιστικές διαστάσεις των εξωτερικών δράσεων της ΕΕ - Απελευθέρωση του δυναμικού των κλάδων του πολιτισμού και της δημιουργικότητας - Το Σαράγεβο πολιτιστική πρωτεύουσα της Ευρώπης για το 2014 (συζήτηση) 
<SPEAKER ID="014" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της έκθεσης του κ. Zver, εξ ονόματος της Επιτροπής Πολιτισμού και Παιδείας, σχετικά με "Νεολαία σε κίνηση" - ένα πλαίσιο για τη βελτίωση των ευρωπαϊκών συστημάτων εκπαίδευσης και κατάρτισης,
<P>
της έκθεσης της κ. Honeyball, εξ ονόματος της Επιτροπής Πολιτισμού και Παιδείας, σχετικά με τη μάθηση κατά τα πρώτα έτη της ζωής στην Ευρωπαϊκή Ένωση,
<P>
της έκθεσης της κ. Schaake, εξ ονόματος της Επιτροπής Πολιτισμού και Παιδείας, σχετικά με τις πολιτιστικές διαστάσεις των εξωτερικών δράσεων της ΕΕ,
<P>
της έκθεσης της κ. Sanchez-Schmid, εξ ονόματος της Επιτροπής Πολιτισμού και Παιδείας, σχετικά με την απελευθέρωση του δυναμικού των κλάδων του πολιτισμού και της δημιουργικότητας, και
<P>
της προφορικής ερώτησης προς την Επιτροπή σχετικά με το Σαράγεβο πολιτιστική πρωτεύουσα της Ευρώπης για το 2014 της βουλευτού κ. Pack, εξ ονόματος της Επιτροπής Πολιτισμού και Παιδείας - B7-0215/2011).
<SPEAKER ID="015" NAME="Milan Zver" LANGUAGE="SL">
Κύριε Πρόεδρε, θέλω καταρχάς να επισημάνω ότι, σε αυτή την πρωινή συνεδρίαση, θα δούμε απτά στοιχεία του έργου της επιτροπής μας, της Επιτροπής Πολιτισμού, Παιδείας και Νεότητας. Είμαι εισηγητής για ένα θέμα, για μια πολύ σημαντική έκθεση σχετικά με τη "Νεολαία σε κίνηση", η οποία βασίζεται σε σχετική ανακοίνωση της Ευρωπαϊκής Επιτροπής. Στο σημείο αυτό, θέλω να ευχαριστήσω τους συναδέλφους μου που μου έδωσαν την ευκαιρία να εκπονήσω αυτό το κείμενο, και θέλω επίσης να ευχαριστήσω την Ευρωπαϊκή Επιτροπή, η οποία προετοίμασε τη συγκεκριμένη έκθεση και η οποία έχει συμπεριλάβει τα προβλήματα που αντιμετωπίζουν οι νέοι μεταξύ των θεμελιωδών προτεραιοτήτων του 10ετούς σχεδίου ανάπτυξης της Ευρωπαϊκής Ένωσης.
<P>
Κατά την εκπόνηση της έκθεσης, συνεργάστηκα με πολλούς ενδιαφερόμενους, ιδίως εκπροσώπους της νεολαίας, τόσο από τα κράτη μέλη όσο και από την υπόλοιπη Ευρώπη, όπως για παράδειγμα με το Ευρωπαϊκό Φόρουμ Νεολαίας. Πραγματοποιήσαμε αρκετές συναντήσεις και συνέδρια. Συνεργάστηκα επίσης με την Επιτροπή των Περιφερειών και την Επιτροπή Οικονομικών και Κοινωνικών Υποθέσεων, οπότε η έκθεση είναι προϊόν πολλών ανταλλαγών απόψεων κατά τη διάρκεια της εκπόνησής της. Θέλω, επιπλέον, να επισημάνω ότι, κατά τη διάρκεια της διαδικασίας υιοθέτησης της έκθεσης, οι συνάδελφοί μου από τις υπόλοιπες πολιτικές ομάδες επέδειξαν ιδιαίτερα εποικοδομητική στάση. Θέλω λοιπόν να ευχαριστήσω ιδιαίτερα τους σκιώδεις εισηγητές για το εξαίρετο έργο τους, το οποίο μας επέτρεψε να έχουμε σήμερα μπροστά μας την έκθεση στην παρούσα της μορφή.
<P>
Επιθυμώ να διευκρινίσω ότι, σύμφωνα με διάφορες μελέτες, οι νέοι που αξιοποιούν τις διαθέσιμες ευκαιρίες για να σπουδάσουν ή να εργαστούν στο εξωτερικό έχουν καλύτερες επιδόσεις στο σχολείο, είναι πιο επιτυχημένοι και πιο ανταγωνιστικοί κατά την αναζήτηση εργασίας και, επιπλέον, όσον αφορά την ένταξή τους στην κοινωνία. Ωστόσο, η πολιτική από μόνη της δεν μπορεί να εγγυηθεί καλά σχολεία, καλή εκπαίδευση ή καλές θέσεις εργασίας για τους νέους. Εκείνο που μπορεί, όμως, να προσφέρει είναι να διαμορφώσει ευνοϊκές συνθήκες, οι οποίες να βοηθούν τους νέους να επιτύχουν αυτούς τους στόχους. Οι συνθήκες αυτές αναμφίβολα συνδέονται με τον εκσυγχρονισμό των συστημάτων σχολικής εκπαίδευσης. " Ευρώπη, και ιδίως τα κράτη μέλη, αντιμετωπίζουν τη μεγάλη πρόκληση της βελτίωσης, κατά τη διάρκεια της τρέχουσας δεκαετίας, της επαγγελματικής εκπαίδευσης και κατάρτισης, για παράδειγμα, και της βελτίωσης της ελκυστικότητας και της ποιότητάς της. " ευρωπαϊκή οικονομία έχει μεγάλη ανάγκη τα επαγγελματικά προσόντα εντός της προσεχούς δεκαετίας. Ήδη από το 2020 εκτιμώ ότι μέχρι και το 50% όλων των θέσεων εργασίας θα απαιτεί εκπαίδευση και κατάρτιση αυτού του είδους. Ως εκ τούτου, η επαγγελματική εκπαίδευση και κατάρτιση παραμένει μία από τις προτεραιότητες της πολιτικής μας, καθώς και των πολιτικών των κρατών μελών.
<P>
Ωστόσο, η συνέχιση της διαδικασίας μεταρρυθμίσεων της Μπολόνια είναι ακόμη πιο σημαντική. Τα ευρωπαϊκά πανεπιστήμια πρέπει να συνδεθούν σε ακόμη μεγαλύτερο βαθμό με την οικονομία και την κοινωνία ευρύτερα. Τα ευρωπαϊκά πανεπιστήμια θα γίνουν πιο ανταγωνιστικά όταν δώσουν μεγαλύτερη έμφαση στις ανάγκες της αγοράς, της οικονομίας, και, επίσης, όταν μπορέσουν να εξασφαλίσουν συμπληρωματικές πηγές χρηματοδότησης. Είναι γεγονός ότι, στην Ευρώπη, παρέχουμε εξαιρετικά ανεπαρκή χρηματοδότηση στην τριτοβάθμια εκπαίδευση. Οι ευρωπαϊκές χώρες, τα κράτη μέλη της Ευρωπαϊκής Ένωσης, δεν επενδύουν αρκετά στους σπουδαστές, και αυτό είναι πολύ σημαντικό πρόβλημα.
<P>
Προφανώς, στο πλαίσιο αυτής της προτεραιότητας, η Ευρωπαϊκή Ένωση έχει θέσει και άλλους στόχους οι οποίοι πρέπει να επιτευχθούν: πρέπει να μειωθεί το ποσοστό πρόωρης εγκατάλειψης του σχολείου, το οποίο κυμαίνεται στο 16%, ποσοστό αδικαιολόγητα υψηλό το οποίο πρέπει να μειώσουμε στο 10%. Ομοίως, αυτή τη δεκαετία θα χρειαστούμε πολύ καλύτερα εκπαιδευμένο εργατικό δυναμικό, αν θέλουμε η Ευρώπη να διατηρήσει το ανταγωνιστικό της πλεονέκτημα σε σχέση με άλλες περιοχές του κόσμου.
<P>
Μιας και έληξε ο χρόνος που είχα στη διάθεσή μου, θα μιλήσω για δύο ακόμα λεπτά αργότερα, στο τέλος της συζήτησης, για να αναφέρω ορισμένες επιπλέον πληροφορίες.
<SPEAKER ID="016" NAME="Mary Honeyball" LANGUAGE="EN">
Κύριε Πρόεδρε, είμαι πολύ ευτυχής που μου δίνεται η ευκαιρία να παρουσιάσω την έκθεσή μου σχετικά με τη μάθηση κατά τα πρώτα έτη της ζωής στην Ευρωπαϊκή Ένωση, η οποία αφορά μια εξαιρετικά σημαντική πτυχή της εκπαίδευσης την οποία δεν είχαμε προσέξει ιδιαίτερα στο παρελθόν.
<P>
Θέλω ειδικότερα να ευχαριστήσω την Επίτροπο κ. Βασιλείου και το προσωπικό της, με το οποίο συνεργαστήκαμε πολύ στενά κατά την επεξεργασία του κειμένου, καθώς και την ουγγρική Προεδρία, η οποία έθεσε τη μάθηση κατά τα πρώτα έτη της ζωής ως μία από τις προτεραιότητές της. " συνεργασία αυτή υπήρξε πολύ εποικοδομητική από κάθε άποψη, και μας επέτρεψε να παρουσιάσουμε τα αποτελέσματα που περιλαμβάνονται στην υπό εξέταση έκθεση.
<P>
Θέλω επίσης να ευχαριστήσω όλες και όλους τους σκιώδεις εισηγητές των υπολοίπων πολιτικών ομάδων. Συνεργαστήκαμε με εξαιρετικά γόνιμο τρόπο, όπως ανέφερε ο κ. Zver, για την εκπόνηση της έκθεσής του, και υιοθετήσαμε ομόφωνα στην αρμόδια επιτροπή την έκθεση σχετικά με τη μάθηση κατά τα πρώτα χρόνια της ζωής, γεγονός που καταδεικνύει τον βαθμό υποστήριξης αυτής της πολιτικής από ολόκληρο το πολιτικό φάσμα.
<P>
Γνωρίζουμε άλλωστε γιατί: ένας από τους κύριους λόγους είναι ότι τα πρώτα χρόνια της ζωής είναι πάρα πολύ σημαντικά. " παρέμβαση κατά τα πρώτα χρόνια της ζωής μπορεί να επηρεάσει ουσιαστικά τις ευκαιρίες που θα έχουν τα παιδιά στην υπόλοιπη ζωή τους, όχι μόνον την πορεία τους στο εκπαιδευτικό σύστημα, αλλά και τη μετέπειτα ζωή τους. Οι έρευνες που έχουν πραγματοποιηθεί, οι περισσότερες εκ των οποίων φοβούμαι ότι δεν διεξήχθησαν στο εσωτερικό της ΕΕ, καταδεικνύουν ότι, αν προσφέρουμε στα παιδιά την αναγκαία υποστήριξη και τα εφόδια που χρειάζονται σε μικρή ηλικία, αυτό τα βοηθά στη μετέπειτα ζωή τους: περιορίζει την εγκληματικότητα, βελτιώνει την υγεία και μειώνει την ανεργία, επομένως είναι προς όφελος όλων μας.
<P>
Τα ίδια τα παιδιά, στις περισσότερες περιπτώσεις, θα παρουσιάζουν καλύτερες σχολικές επιδόσεις, θα παίρνουν καλύτερους βαθμούς, θα εξασφαλίζουν υψηλά επίπεδα απασχόλησης και καλύτερες θέσεις εργασίας και οι οικογενειακές σχέσεις τους θα είναι καλύτερες - το ίδιο και η υγεία τους. " συμβολή μας, λοιπόν, είναι εκτεταμένη ως προς το θέμα αυτό, και είναι στο σύνολό της ευεργετική.
<P>
Εντός της ΕΕ υπάρχουν ποικίλα συστήματα που μεριμνούν για τα πρώτα χρόνια της ζωής, και στην έκθεσή μας δηλώνουμε ότι επιθυμούμε να τα σεβαστούμε και να τα διατηρήσουμε. Κάθε κράτος μέλος εφαρμόζει τις δικές του ιδιαίτερες πρακτικές, καθότι η αντιμετώπιση των πρώτων χρόνων της ζωής έχει εξελιχθεί σταδιακά στο πλαίσιο του εγχώριου συστήματος. " κατάσταση περιπλέκεται ακόμη περισσότερο λόγω του γεγονότος ότι η ηλικία έναρξης της υποχρεωτικής σχολικής εκπαίδευσης για τα παιδιά διαφέρει επίσης μεταξύ των επιμέρους κρατών μελών. Γι' αυτό δεν αναζητήσαμε μια "προκρούστεια" λύση, αλλά επιδιώξαμε να καθιερώσουμε αξίες και αρχές, καθώς και κατευθυντήριες γραμμές που θα επιτρέψουν στα κράτη μέλη να αναπτύξουν ένα ευρωπαϊκό πλαίσιο κοινών στόχων και κοινών αξιών και δικαιωμάτων.
<P>
Αυτή είναι, επομένως, η ουσία της συγκεκριμένης έκθεσης: αφορά, με άλλα λόγια, τη διαμόρφωση του γενικότερου πλαισίου. Γι' αυτό, ξεκινήσαμε, όπως είναι φυσικό, από το ίδιο το παιδί. Υποστηρίξαμε μια έντονα παιδοκεντρική προσέγγιση ως προς την εκπαίδευση και τη φροντίδα κατά τα πρώτα χρόνια της ζωής, έχοντας ως κύριο μέλημα το συμφέρον του παιδιού. Στηριχθήκαμε στα αποτελέσματα ερευνών από όλο τον κόσμο, η δε έκθεσή μου εξετάζει τα ακόλουθα ζητήματα: τη συνεργασία με τους γονείς, η οποία είναι πολύ σημαντική για τα πρώτα χρόνια της ζωής των παιδιών· το προσωπικό και την ποιότητα των υπηρεσιών και των απαιτούμενων προσόντων· και την ολοκλήρωση των υπηρεσιών που αφορούν τα πρώτα χρόνια της ζωής με τα υπόλοιπα στάδια των εκπαιδευτικών συστημάτων των κρατών μελών. Έχουμε καλύψει, λοιπόν, αυτούς τους καίριους τομείς, και εκεί πρέπει να εστιάσουμε την προσοχή μας στο μέλλον.
<P>
Τα προσόντα του προσωπικού είναι εξαιρετικά σημαντική υπόθεση, και παρουσιάζουν μεγάλες ελλείψεις σε αυτόν τον τομέα. Φαίνεται να επικρατεί η αντίληψη ότι οποιοσδήποτε μπορεί να φροντίζει τα μικρά παιδιά, ενώ κάτι τέτοιο δεν ισχύει καθόλου. Πρέπει να μας απασχολήσει πολύ έντονα το θέμα των προσόντων, τα οποία μάλιστα πρέπει να μπορούν να μεταφέρονται και να αναγνωρίζονται σε όλη την Ευρωπαϊκή Ένωση. Πρέπει επίσης να εξετάσουμε το θέμα της πρόσβασης, έτσι ώστε όλοι όσοι χρειάζονται υπηρεσίες προσχολικής αγωγής να έχουν εύκολη πρόσβαση σε αυτές.
<P>
Εξάντλησα τα τέσσερα λεπτά που είχα στη διάθεσή μου και θέλω να κρατήσω λίγο χρόνο για το κλείσιμο αυτής της συζήτησης, οπότε θα σταματήσω εδώ λέγοντας απλώς ότι, καίτοι διανύουμε περίοδο λιτότητας και οικονομικών δυσχερειών, οφείλουμε να μεριμνήσουμε ώστε η προσχολική ηλικία να παραμείνει στην ημερήσια διάταξη και να προωθήσουμε όλα τα μέτρα που επιβάλλεται να ληφθούν στον σημαντικό αυτόν τομέα.
<SPEAKER ID="017" NAME="Marietje Schaake" LANGUAGE="EN">
Κύριε Πρόεδρε, προτού επισημάνω ορισμένα στοιχεία αυτής της εμπεριστατωμένης έκθεσης σχετικά με τον ρόλο του πολιτισμού στις εξωτερικές δράσεις της ΕΕ, θέλω να ευχαριστήσω θερμά τους συναδέλφους μου της Επιτροπής Πολιτισμού και Παιδείας για την εποικοδομητική συνεργασία τους και για την ομόφωνη υιοθέτηση του αποτελέσματος της κοινής μας προσπάθειας κατά την ψηφοφορία στην επιτροπή. Φυσικά, η κοινωνία των πολιτών και οι λοιποί ενδιαφερόμενοι συνεισέφεραν επίσης πολύ γόνιμα στοιχεία.
<P>
Ο πολιτισμός έχει εγγενή αξία στις φιλελεύθερες δημοκρατίες μας. Εμπλουτίζει τις ζωές των ανθρώπων. " ΕΕ είναι γνωστή για την πολιτισμική της πολυμορφία, και αποτελεί συγχρόνως μια κοινότητα αξιών οι οποίες ισχύουν εξίσου για όλους τους πολίτες. Οι ευρωπαϊκές αυτές αξίες, όπως ο σεβασμός των ανθρωπίνων δικαιωμάτων, της δημοκρατίας και των θεμελιωδών ελευθεριών, περικλείονται επίσης στα πολιτισμικά μας προϊόντα. " πολιτιστική ταυτότητα, οι αξίες και η θέση της ΕΕ στο διεθνές προσκήνιο είναι στοιχεία άρρηκτα συνδεδεμένα. Τα ευρωπαϊκά συμφέροντα υπηρετούνται όταν οι πολιτισμικές πτυχές καθορίζονται με στρατηγικό τρόπο στο πλαίσιο συνεργασίας και εταιρικής σχέσης, τόσο μέσω πολιτισμικών προγραμμάτων όσο και όταν οι πολιτισμικές πτυχές αποτελούν αναπόσπαστο τμήμα της οικονομικής πολιτικής, της εξωτερικής πολιτικής, της πολιτικής ασφάλειας καθώς και της πολιτικής για την ανάπτυξη. Με την ανταλλαγή λογοτεχνικών έργων, κινηματογραφικών ταινιών, μουσικής και πολιτισμικής κληρονομιάς, ανοίγονται δίαυλοι κατανόησης και δημιουργούνται γέφυρες μεταξύ των ανθρώπων.
<P>
Επιπλέον, η ΕΕ είναι σε θέση να συνεισφέρει σημαντικές εμπειρίες ως προς την υπέρβαση των συγκρούσεων και την ανάπτυξη της σταθερότητας βάσει κοινών συμφερόντων και αλληλοκατανόησης. Κατά την ανάπτυξη της Ευρωπαϊκής Υπηρεσίας Εξωτερικής Δράσης, είναι σημαντικό να διερευνηθεί και να εδραιωθεί ο ρόλος που διαδραματίζει και πρέπει να διαδραματίζει ο πολιτισμός στις εξωτερικές δράσεις της ΕΕ. Πρέπει να αποτελεί ζωτικό και οριζοντίως ολοκληρωμένο στοιχείο του ευρέος φάσματος εξωτερικών πολιτικών που συναπαρτίζουν την εξωτερική πολιτική της ΕΕ, από τις εμπορικές σχέσεις της ΕΕ και τις πολιτικές διεύρυνσης και γειτονίας, μέχρι την πολιτική της για την αναπτυξιακή συνεργασία και την κοινή εξωτερική πολιτική και πολιτική ασφαλείας της.
<P>
Ο πολιτισμός έχει επίσης οικονομική αξία: Οι πολιτισμικές βιομηχανίες της ΕΕ συνεισφέρουν στην ευρωπαϊκή επιχειρηματικότητα, την καινοτομία και τις επιχειρήσεις, ενώ το πολύμορφο πολιτισμικό τοπίο της ΕΕ την καθιστά τον ελκυστικότερο παγκόσμιο τουριστικό προορισμό διεθνώς. Οι γνώσεις και οι διεθνείς δεξιότητες είναι κρίσιμες για την εκπαίδευση και την απασχόληση όπως επισημαίνεται στη στρατηγική "ΕΕ 2020"· όμως, ο πολιτισμός μπορεί να θεωρηθεί επίσης όχημα το οποίο συμβάλλει στην προαγωγή του εκδημοκρατισμού, της ελευθερίας της έκφρασης, της ένταξης, της ανάπτυξης, της εκπαίδευσης, της συμφιλίωσης και πολλών άλλων στόχων.
<P>
Το ευρύ φάσμα των πτυχών των πολιτισμικών σχέσεων με τρίτες χώρες έχει οδηγήσει σε κατακερματισμό των πολιτικών, ο οποίος πρέπει να αντικατασταθεί από μια πιο συντονισμένη και συνεκτική στρατηγική της ΕΕ. Επιλέξαμε να δώσουμε έμφαση στο οργανωτικό και πολιτικό πλαίσιο που απαιτεί ο βέλτιστος συντονισμός του πολιτισμού στις εξωτερικές δράσεις της ΕΕ. " συμπλήρωση του περιεχομένου δεν πρέπει να διέπεται και να ρυθμίζεται σε υπερβολικό βαθμό από την κορυφή.
<P>
Οι ευρωπαίοι πολίτες θα είναι σε θέση να αντλήσουν τα περισσότερα δυνατά οφέλη εάν η ΕΕ δραστηριοποιείται ως παγκόσμιος παράγοντας και ηγετική δύναμη στο διεθνές προσκήνιο. Αυτό προϋποθέτει αποδοτικότερη διάθεση των κονδυλίων, ενώ πρέπει να μεριμνούμε για την ανταγωνιστική θέση της Ευρώπης και τις προσπάθειες προσέλκυσης τουριστών, ταλέντου, καλλιτεχνών, επιχειρήσεων και σπουδαστών. Πρέπει να εκφραζόμαστε προς τα έξω με ενιαίο τρόπο και να λαμβάνουμε υπόψη τον ανταγωνισμό από πολιτιστικά προγράμματα της Κίνας και των "νωμένων Πολιτειών, για να αναφέρω δύο μόνον διεθνείς παράγοντες σε αυτό το πεδίο. Δεν χρειάζεται όμως να επανεφεύρουμε τον τροχό. " ΕΕ εφαρμόζει μια σειρά βέλτιστων πρακτικών σε επίπεδο κρατών μελών, καθώς και διαφορετικών πολιτιστικών ιδρυμάτων όπως η Alliance française ή το Βρετανικό Συμβούλιο.
<P>
Μια άλλη πτυχή είναι ο πρωταγωνιστικός ρόλος τον οποίο διαδραματίζουν στον 21ο αιώνα οι τεχνολογίες, τόσο στον πολιτισμό όσο και στις διεθνείς σχέσεις. Πολλοί άνθρωποι εξαρτώνται από το Διαδίκτυο για την πρόσβαση σε πληροφορίες, και μπορούν να εκφραστούν ελεύθερα μόνον όταν δεν λογοκρίνονται οι πληροφορίες αυτές αλλά και οι επικοινωνίες τους. Το δικαίωμα στην πολιτισμική ανάπτυξη και άλλα θεμελιώδη δικαιώματα διευκολύνονται ολοένα και περισσότερο από αυτές τις τεχνολογίες. " πρόσβαση σε πολιτισμικό περιεχόμενο πραγματοποιείται επίσης μέσω των νέων μέσων, και οι ευκαιρίες παγκόσμιας διασύνδεσης γύρω από ευρωπαϊκά πολιτισμικά προϊόντα και περιεχόμενο πρέπει να θεωρούνται ευπρόσδεκτες και να διευκολύνονται, λόγου χάρη μέσω της Europeana ή των ιστοτόπων μουσείων και φεστιβάλ. Είναι πολύ σημαντικό να αναπτύξει η ΕΕ μια στρατηγική για την ελευθερία στο Διαδίκτυο. Θα επανέλθω σε ορισμένες από τις συγκεκριμένες συστάσεις που περιλαμβάνονται στην υπό εξέταση έκθεση στο τελευταίο τμήμα της παρέμβασής μου.
<SPEAKER ID="018" NAME="Doris Pack" LANGUAGE="DE">
Κύριε Πρόεδρε, κυρία Επίτροπε, κυρίες και κύριοι, παίρνοντας τη σκυτάλη από την κ. Schaake, θέλω καταρχάς να πω δυο λόγια για τη σημαντική έκθεση την οποία εκπόνησε. " πολιτιστική διάσταση της εξωτερικής πολιτικής της ΕΕ είναι πολύτιμη. Χρειαζόμαστε λοιπόν -όπως ανέφερε και η ίδια- μια συνεκτική στρατηγική της ΕΕ για τον πολιτισμό στο πλαίσιο της εξωτερικής πολιτικής της ΕΕ.
<P>
" πολιτιστική διπλωματία μπορεί να διαδραματίσει σημαντικό ρόλο στην οικοδόμηση επιτυχημένων σχέσεων με τρίτες χώρες και, σε πολλές χώρες, υπάρχει ένα δίκτυο εθνικών ινστιτούτων για τον πολιτισμό, το EUNIC, το οποίο μπορούμε να αξιοποιήσουμε. Πολλοί, πάρα πολλοί, άνθρωποι έχουν συνδεθεί με το εν λόγω δίκτυο και είναι πρόθυμοι να βοηθήσουν.
<P>
Είμαι τώρα στην ευχάριστη θέση να στρέψω την προσοχή μου στο δεύτερο θέμα που συζητούμε σήμερα, το οποίο έχει εξετάσει και ο κ. Zver, συγκεκριμένα το θέμα της "Νεολαίας σε κίνηση", η οποία, φυσικά, είναι μια εμβληματική πρωτοβουλία της στρατηγικής "ΕΕ 2020". " εν λόγω εμβληματική πρωτοβουλία αποβλέπει να ενθαρρύνει τους φορείς που δραστηριοποιούνται στον τομέα της κατάρτισης και της εκπαίδευσης να δώσουν μεγαλύτερη έμφαση σε αυτούς τους τομείς πολιτικής. Χρειαζόμαστε καλύτερα καταρτισμένους πολίτες. Χρειαζόμαστε ανθρώπους που να γνωρίζουν καλά την Ευρώπη χάρη σε βελτιωμένες δυνατότητες κινητικότητας. Πρέπει να απελευθερώσουμε τις δυνατότητες των νέων μας με τη βοήθεια των επιτυχημένων προγραμμάτων μας. Όλα αυτά μπορούν να διαδραματίσουν μείζονα ρόλο στην ανταγωνιστικότητα μιας κοινωνίας της γνώσης.
<P>
Όσον αφορά τη διά βίου μάθηση, τα υφιστάμενα προγράμματά μας -Comenius, Erasmus, Leonardo και Grundtvig- έχουν προσφέρει σε πολλούς ανθρώπους θαυμάσιες ευκαιρίες για να ανακαλύψουν την Ευρώπη μέσα από την πολυμορφία της, να αποκτήσουν προσωπική πείρα και να βελτιώσουν τις γλωσσικές τους δεξιότητες. Επιπλέον, στο πλαίσιο αυτό, δεν πρέπει να υποτιμάται η σπουδαιότητα του προγράμματος "Νεολαία σε δράση" και της ευρωπαϊκής εθελοντικής υπηρεσίας.
<P>
" σημερινή συζήτηση πρέπει εξάλλου να στείλει στην Επιτροπή το μήνυμα ότι πρέπει να συνεχίσουμε αυτά τα πολύ δημοφιλή προγράμματα και ευκαιρίες στο πλαίσιο της επόμενης γενιάς των προγραμμάτων για την εκπαίδευση και τη νεολαία, καθώς και ότι η χρηματοδότησή τους πρέπει να είναι ικανοποιητική και ανάλογη της σπουδαιότητάς τους. Κάθε ευρώ που ξοδεύουμε σε αυτόν τον τομέα ανταμείβει το σύνολο της κοινωνίας σε διάστημα πολύ λίγων ετών.
<P>
Θα στρέψω τώρα την προσοχή μου σε ένα άλλο θέμα, και θα αναφερθώ συγκεκριμένα στο Σαράγεβο. Το Σαράγεβο κατέχει ξεχωριστή θέση στην ιστορία και τον πολιτισμό της Ευρώπης. Ανακηρύσσοντας την πόλη αυτή πολιτιστική πρωτεύουσα της Ευρώπης το 2014, θα μπορούσαμε να στείλουμε ένα σημαντικό μήνυμα υπέρ του πολυεθνικού χαρακτήρα της πόλης και του κράτους της Βοσνίας-Ερζεγοβίνης, κάτι που θα μπορούσε άλλωστε να δώσει στην πολιτική τάξη της χώρας αυτής την αφορμή να επανεξετάσει τις ιδέες της. Επιπλέον, πρόκειται για μια πόλη η οποία καταδεικνύει με μεγάλη ενάργεια τον βαθμό της αποτυχίας της Ευρώπης και το πόσο σημαντικό είναι να δρα από κοινού. Μια τέτοια απόφαση θα είχε έντονα συμβολικό χαρακτήρα, καθόσον το Σαράγεβο υπήρξε η σκηνή της δολοφονίας που οδήγησε στο ξέσπασμα του Πρώτου Παγκοσμίου Πολέμου το 1914. Γι' αυτό άλλωστε επελέγη το έτος 2014 - εκατό χρόνια μετά από αυτό το ιστορικό γεγονός.
<P>
Κατά τη διάρκεια του πολέμου της Βοσνίας, μεταξύ 1992 και 1996, το Σαράγεβο έπεσε θύμα της διαρκέστερης πολιορκίας πρωτεύουσας στη σύγχρονη ιστορία του πολέμου. Επιτρέψτε μου να σας υπενθυμίσω μία ημέρα στο Σαράγεβο, την 28η Μαΐου 1992. Ο τσελίστας Vedran Smajovic, ντυμένος στα μαύρα, έπαιζε το Αντάτζιο του Tomaso Albinoni. Σκηνή του ήταν τα ερείπια της ερειπωμένης εθνικής βιβλιοθήκης στο Σαράγεβο. Το ακροατήριό του αποτελούσε μια μικρή ομάδα ανθρώπων που είχε παραμείνει στην πόλη, παρά την πολιορκία, και άκουγε τη μουσική του. Επί 22 ημέρες, έπαιζε μουσική σε διάφορες τοποθεσίες στα ερείπια του Σαράγεβο. Ήταν ένα ρέκβιεμ για τους ανθρώπους που είχαν σκοτωθεί εκείνες τις σκοτεινές ημέρες. Είχα συγκινηθεί, και ήμουν έμπλεος θαυμασμό για τη γενναία και εμψυχωτική συμπεριφορά του τσελίστα και του κοινού του. Αυτό το οποίο εξέφραζαν οι άνθρωποι αυτοί με τη συμπεριφορά τους, απέναντι στη φρίκη και την απώλεια, με συνέδεσε για πάντα με την πόλη του Σαράγεβο.
<P>
" πολιτιστική ζωή της πόλης δεν διακόπηκε ποτέ. Το χειμερινό φεστιβάλ πραγματοποιούνταν ακόμα και υπό τις πλέον αντίξοες συνθήκες. Άνθρωποι κάθε εθνικότητας το επισκέπτονται κάθε χρόνο. Κάθε χρόνο, διοργανώνεται ένα χειμερινό φεστιβάλ, ένα φεστιβάλ για παιδιά και ένα φεστιβάλ κινηματογράφου. Το Σαράγεβο αποτελεί τον προορισμό πολλών κινηματογραφιστών, από την Κορέα ώς την Αυστραλία, και από τη Βουλγαρία ώς τη Σουηδία· πραγματοποιούνται επίσης συμπαραγωγές. " πόλη διατηρεί διαπολιτισμικό χαρακτήρα, στον οποίο κατατείνει - ακόμα και ενόψει της όλο και εντονότερης περιχαράκωσης του πολιτικού περιβάλλοντος πίσω από εθνοτικές διαχωριστικές γραμμές. Γι' αυτόν και μόνο τον λόγο, η πόλη αυτή αξίζει την ευκαιρία να δείξει στον κόσμο το τεράστιο διαπολιτισμικό δυναμικό της.
<P>
Το Σαράγεβο επιθυμεί να διεκδικήσει αυτόν τον τίτλο κατά παρέκκλιση, και έχει ήδη πραγματοποιήσει εκτεταμένες προετοιμασίες. Όλοι γνωρίζουμε πολύ καλά ότι, αν υιοθετήσουμε σήμερα την πρότασή μας, αυτό θα ισοδυναμεί με αίτημα για παρέκκλιση από την εφαρμογή της απόφασης του Ευρωπαϊκού Κοινοβουλίου και του Συμβουλίου. Ωστόσο, αν το Σώμα προσφέρει σήμερα την υποστήριξή του στην υποψηφιότητα του Σαράγεβο, έχω εμπιστοσύνη στην ευθυκρισία και τη διορατικότητα του Συμβουλίου, μιας και τα επιχειρήματά μας είναι κατ' ουσίαν αδιάσειστα. Ιδίως στην τρέχουσα συγκυρία, η Βοσνία-Ερζεγοβίνη και η πόλη του Σαράγεβο χρειάζονται μια απόδειξη ότι δεν έχουν όλα χαθεί, και ότι η Ευρώπη υποστηρίζει τις προσπάθειές τους.
<P>
(Χειροκροτήματα)
<SPEAKER ID="019" NAME="Marie-Thérèse Sanchez-Schmid" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, στη σημερινή μας συζήτηση το εξεταζόμενο θέμα δεν είναι απλώς ένα οικονομικό πρότυπο ή ένα νομικό σύστημα. Το θέμα που μας απασχολεί είναι η κουλτούρα και ο πολιτισμός.
<P>
Τι θέση επιθυμεί να δώσει η Ευρώπη στον πολιτισμό; Ποια θέλουμε να είναι η επιρροή των έργων μας και του δημιουργικού μας πολιτισμού; " ψηφιακή επανάσταση, η οποία συνδέεται με την παγκοσμιοποίηση και την ανάπτυξη του εμπορίου, μας υποχρεώνει να επανεξετάσουμε τα πολιτιστικά και οικονομικά μας πρότυπα. Ως προς το Διαδίκτυο και τα ψηφιακά μέσα, προς ποια κατεύθυνση επιθυμούμε να κινηθεί η Ευρώπη; " πολιτική είναι η τέχνη της πρόβλεψης, της προετοιμασίας αυτών στα οποία αποβλέπουμε, έτσι ώστε να μην χρειαστεί να συμβιβαστούμε με όσα μας απωθούν.
<P>
Ο αμερικανός κινηματογραφιστής James Cameron δαπάνησε για την ταινία του με τίτλο "Avatar" ποσό ίσο με τον προϋπολογισμό του προγράμματος "Πολιτισμός" της Ευρωπαϊκής Ένωσης για την περίοδο 2007-2013. Θα είμαστε καταναλωτές πολιτιστικών προϊόντων τα οποία έχουν πάψει να μας ανήκουν, θα συνεχίσουμε να εξαρτιόμαστε από πολυεθνικά ολιγοπώλια όπως η Google, η iTunes, το Amazon ή το Χόλιγουντ, χωρίς να μπορούμε να υπερασπιστούμε τον πλούτο μας;
<P>
Σήμερα το πρωί, μας απασχολούν οι προκλήσεις για τον πολιτισμό στον παγκοσμιοποιημένο κόσμο του 21ου αιώνα. " Ευρωπαϊκή Επιτροπή, με τη δημοσίευση της Πράσινης Βίβλου της πέρυσι, προέβη επιτέλους στον απολογισμό των δυνατοτήτων της δημιουργικής και πολιτιστικής βιομηχανίας μας. " Ευρωπαϊκή Ένωση διαθέτει πλούσια πολιτιστική κληρονομιά και πολιτιστικά αγαθά, καθώς και μια εξαιρετικά δυναμική και ζωντανή κινηματογραφική βιομηχανία. Το πρόγραμμα MEDIA γιορτάζει φέτος 20 χρόνια στο Φεστιβάλ των Καννών και υποστηρίζει 20 από τις υποψήφιες προς βράβευση ταινίες, καθώς και φεστιβάλ, τέχνες του θεάματος και μεγάλες εκθέσεις, οι οποίες πραγματοποιούνται καθ' όλη τη διάρκεια του έτους σε όλη την Ευρώπη.
<P>
Επιπλέον, παρά την ύφεση, ο τομέας της δημιουργικής και πολιτιστικής βιομηχανίας σημειώνει συστηματική πρόοδο κατά την τελευταία δεκαετία. Οι αριθμοί είναι εύγλωττοι. Το 2003, ο τομέας αυτός είχε κύκλο εργασιών 654 δισ. ευρώ. Συνεισέφερε το 2,6% του κοινοτικού ΑΕγχΠ και αντιπροσώπευε το 3,1% του συνόλου των θέσεων εργασίας εντός της Ευρωπαϊκής Ένωσης, με άλλα λόγια απασχολούσε 5,8 εκατομμύρια άτομα. Το 2008 αντιπροσώπευε ήδη 860 δισ. ευρώ, 14 εκατομμύρια θέσεις εργασίας και σχεδόν 7% του ΑΕγχΠ. Οι αριθμοί αυτοί υπερβαίνουν το άθροισμα των αντιστοίχων αριθμών που αφορούν την αυτοκινητοβιομηχανία και τη βιομηχανία γεωργικών ειδών διατροφής.
<P>
Ο διττός χαρακτήρας αυτών των βιομηχανιών, οι οποίες είναι ταυτόχρονα οικονομικές και πολιτιστικές, τις καθιστά σημαντικούς μοχλούς για τη βιώσιμη, ευφυή και χωρίς αποκλεισμούς ανάπτυξη στην Ευρώπη - με άλλα λόγια, για τους στόχους της στρατηγικής "Ευρώπη 2020". Εκτός του ότι αντιπροσωπεύουν οικονομικό πλούτο, συντηρούν και εμπλουτίζουν την πολιτισμική πολυμορφία. Συμβάλλουν στην κοινωνική συνοχή, στην ενίσχυση της ελκυστικότητας διαφόρων περιφερειών και στην επιρροή της Ευρωπαϊκής Ένωσης στον κόσμο. Είναι καιρός να προωθήσουμε, σε κοινοτικό επίπεδο, μια πραγματική δυναμική η οποία θα απελευθερώσει τις δυνατότητές τους και θα τονώσει την ανάπτυξή τους.
<P>
Γι' αυτό ήθελα να εξερευνήσω πολλές δυνατότητες παρέμβασης για την υποστήριξη της ανάπτυξης αυτών των βιομηχανιών. Τα μέτρα αυτά έχουν διάφορες συνιστώσες. Πρώτον, η εκπαίδευση και η κατάρτιση τίθενται στο επίκεντρο της στρατηγικής μας. Από τη μία πλευρά, η Ευρώπη πρέπει να ενθαρρύνει τα δημιουργικά ταλέντα από πολύ μικρή ηλικία, να ευαισθητοποιεί τους νέους για τον πολιτισμό, και να αναπτύσσει εταιρικές σχέσεις μεταξύ πανεπιστημίων και επιχειρήσεων. Από την άλλη πλευρά, πρέπει να επιτρέπει σε όσους δραστηριοποιούνται στον τομέα του πολιτισμού να εκπαιδεύονται σε θέματα νέων τεχνολογιών και επιχειρηματικότητας, ενώ πρέπει να προωθεί την ανταλλαγή βέλτιστων πρακτικών και τη μετάδοση τεχνογνωσίας. Δεύτερον, είναι απαραίτητο να προσαρμόσουμε τη νομοθεσία για τα πνευματικά δικαιώματα στην ψηφιακή εποχή. Πράγματι, η σημερινή διαδικασία κατοχύρωσης των δικαιωμάτων πνευματικής ιδιοκτησίας είναι υπερβολικά κατακερματισμένη, υπερβολικά περίπλοκη.
<P>
Το τρίτο ζωτικό στοιχείο της στρατηγικής μας πρέπει να είναι η προστασία της δημιουργικότητας. " πνευματική ιδιοκτησία είναι πολύτιμο αγαθό. Όταν η δημιουργικότητα υπονομεύεται καταδικάζεται σε αφανισμό. " κινητικότητα των δημιουργών πρέπει να ενθαρρύνεται. " Ευρωπαϊκή Ένωση πρέπει να επεξεργαστεί ένα ευρωπαϊκό καθεστώς το οποίο θα τους επιτρέπει να απολαμβάνουν δίκαιες συνθήκες εργασίας και κοινωνικής προστασίας. Πρέπει να διευκολύνει την αγορά, τη διανομή και την κυκλοφορία των έργων, να προσαρμόσει το καθεστώς της φορολογίας -εφαρμόζοντας, λόγου χάρη, μειωμένο ΦΠΑ για τα πολιτισμικά αγαθά- και, τέλος, να συμβάλει στον τομέα της χρηματοδότησης. Οι ιδιώτες επενδυτές πολύ συχνά διστάζουν να χρηματοδοτήσουν ΜΜΕ. Οι ευκαιρίες τις οποίες προσφέρει η δημόσια χρηματοδότηση, ιδίως τα διαρθρωτικά ταμεία, δεν αξιοποιούνται πλήρως. " δημιουργικότητα και ο πολιτισμός πρέπει να αντιμετωπίζονται ως ζωτικής σημασίας πτυχές της πολιτικής μας και, από αυτή την άποψη, η Ευρώπη έχει καθήκον να αναλάβει την προώθησή τους.
<SPEAKER ID="020" NAME="Ανδρούλλα Βασιλείου" LANGUAGE="EN">
Κύριε Πρόεδρε, φυσικά, καταλαβαίνετε ότι θα χρειαστώ λίγο περισσότερο από πέντε λεπτά για να απαντήσω στις πέντε εκθέσεις.
<P>
Θέλω να ευχαριστήσω τον κ. Zver για την έκθεσή του σχετικά με τη "Νεολαία σε κίνηση". Εκτιμούμε πραγματικά τις προσπάθειές του, καθώς και τις προσπάθειες των συνεισηγητών του, ως προς τη διαχείριση αυτού του πολύ σημαντικού θέματος. Όπως διευκρινίζεται στην έκθεση, βασικός στόχος της "Νεολαίας σε κίνηση" είναι να βοηθήσει τους νέους στην Ευρώπη να αποκτήσουν τις δεξιότητες και την πείρα που χρειάζονται για να επιτύχουν στη σημερινή όλο και πιο διεθνοποιημένη οικονομία της γνώσης.
<P>
Στόχος μας είναι εν πολλοίς να συμβάλουμε στη διαμόρφωση ενός περιβάλλοντος εντός του οποίου κάθε νέα και νέος θα μπορεί να αξιοποιεί πλήρως τις δυνατότητές του. Γι' αυτό η Επιτροπή έχει δρομολογήσει μέτρα υποστήριξης των προσπαθειών των κρατών μελών για τη βελτίωση της ποιότητας και της ουσίας της εκπαίδευσης και της κατάρτισης από τη νηπιακή ηλικία έως και την τριτοβάθμια εκπαίδευση. Γι' αυτό έχουμε σχεδιάσει μέτρα για την περαιτέρω ενίσχυση των ευκαιριών κινητικότητας που προσφέρονται στους νέους και γι' αυτό εγώ και ο συνάδελφός μου στην Επιτροπή κ. László Andor έχουμε δώσει τόσο μεγάλη έμφαση στη βελτίωση των συνθηκών υπό τις οποίες εισέρχονται οι νέοι και οι νέες στην αγορά εργασίας.
<P>
Για να επιτευχθεί αυτό, όπως διευκρινίζεται με τόση ενάργεια στην έκθεση του κ. Zver, είναι απαραίτητο να πραγματοποιούνται διαρκείς επενδύσεις στα πεδία της εκπαίδευσης και της κατάρτισης σε όλα τα επίπεδα, και, βεβαίως, η Ευρώπη οφείλει να διαδραματίσει τον ρόλο που της αναλογεί. Γι' αυτό υποστηρίζω τόσο ένθερμα την αύξηση των πόρων για τη νέα γενιά προγραμμάτων στους τομείς της εκπαίδευσης, της κατάρτισης και της νεολαίας την περίοδο μετά το 2013.
<P>
Θέλω να εκμεταλλευτώ αυτή την ευκαιρία για να απαντήσω ευθέως σε δύο επισημάνσεις που διατυπώνονται στην έκθεση. Καταρχάς, θέλω να σας διαβεβαιώσω για τις προθέσεις μας στο θέμα της βελτίωσης της διαφάνειας των συστημάτων τριτοβάθμιας εκπαίδευσης. Όπως υποστηρίζεται στην έκθεση, απώτερος στόχος μας είναι να βελτιωθούν οι πληροφορίες που διατίθενται σε υποψήφιους φοιτητές και άλλους σχετικά με διάφορες πτυχές των δραστηριοτήτων και των επιδόσεων των εκπαιδευτικών φορέων. Θέλουμε να αναπτύξουμε ένα εργαλείο το οποίο θα υπερβαίνει τις ατέλειες του υφιστάμενου συστήματος κατάταξης των πανεπιστημίων, λαμβάνοντας υπόψη ευρύτερο φάσμα παραγόντων. Δεν έχουμε πρόθεση να δημοσιεύουμε πίνακες ιεράρχησης των πανεπιστημίων.
<P>
Δεύτερον, ενόψει της έκκλησης που περιλαμβάνεται στην έκθεση για μέτρα άρσης των φραγμών όσον αφορά την κινητικότητα, θέλω να επισημάνω ότι τις προσεχείς ημέρες το Συμβούλιο αναμένεται να εγκρίνει σύσταση η οποία θα έχει ως στόχο να ενθαρρύνει τα κράτη μέλη να πράξουν αυτό ακριβώς. Αυτό θα είναι ένα ακόμη βήμα στις προσπάθειές μας υπέρ της διεύρυνσης των ευκαιριών κινητικότητας.
<P>
Εν κατακλείδι, όσον αφορά τη "Νεολαία σε κίνηση", θέλω να ευχαριστήσω για μια ακόμη φορά τον εισηγητή και τους αξιότιμους βουλευτές του ΕΚ για την υποστήριξή τους.
<P>
Ως προς το θέμα της εκπαίδευσης κατά τα πρώτα χρόνια της ζωής, επιτρέψτε μου να ευχαριστήσω την κ. Honeyball για την έκθεσή της και για την εποικοδομητική στάση που υιοθέτησε επί του θέματος της προσχολικής εκπαίδευσης και φροντίδας. " παροχή υψηλής ποιότητας και προσιτών στον ευρύ πληθυσμό, χωρίς αποκλεισμούς, υπηρεσιών εκπαίδευσης και φροντίδας για μικρά παιδιά θα συμβάλει καταρχάς στην επίτευξη του αρμονικού συνδυασμού οικογενειακής και επαγγελματικής ζωής. Δεύτερον, οι υπηρεσίες αυτές αποτελούν το θεμέλιο για τη διά βίου μάθηση, την κοινωνική ένταξη, την προσωπική ανάπτυξη και την απασχολησιμότητα στη μετέπειτα ζωή του ατόμου. " επένδυση στα πρώιμα στάδια είναι πολύ πιο αποτελεσματική από την εκ των υστέρων παρέμβαση.
<P>
Συνεπώς, η Επιτροπή εκτιμά ιδιαίτερα την προσέγγιση του Κοινοβουλίου, η οποία επικεντρώνεται στο μακροπρόθεσμο όφελος της επένδυσης στην εκπαίδευση κατά τα πρώτα χρόνια της ζωής. " Επιτροπή συμμερίζεται την άποψη που εξέφρασε το Κοινοβούλιο, ότι δηλαδή απαιτείται μια πιο παιδοκεντρική προσέγγιση. Εκτός από τον αριθμό των διαθέσιμων θέσεων, πρέπει επίσης να εξετάσουμε το ζήτημα της ποιότητας σε ευρωπαϊκό και εθνικό επίπεδο. Αναφέρομαι, για παράδειγμα, στην πρόσληψη προσωπικού και στην ποιότητά του, στην ολοκλήρωση της φροντίδας και της εκπαίδευσης, καθώς και στην ενεργό συνεργασία με τους γονείς, οι οποίοι είναι οι πρώτοι εκπαιδευτές των παιδιών τους. " Επιτροπή χαιρετίζει την έκκληση να διεξαχθούν περισσότερες ευρωπαϊκές έρευνες στον τομέα και να αξιοποιηθούν αποτελεσματικότερα τα υφιστάμενα χρηματοδοτικά μέσα, όπως τα διαρθρωτικά ταμεία και τα προγράμματα διά βίου μάθησης. Χαιρετίζουμε επίσης την ιδιαίτερη έμφαση που δίνεται στην ανάγκη εντοπισμού και ανταλλαγής ορθών πρακτικών σε ευρωπαϊκό επίπεδο.
<P>
Όσον αφορά την έκθεση Schaake σχετικά με την πολιτιστική διάσταση των εξωτερικών δράσεων της ΕΕ, συγχαίρω την κ. Schaake γι' αυτό το εξαιρετικό έγγραφο ιδίας πρωτοβουλίας. Υπογραμμίζει ορθώς τον ρόλο του πολιτισμού, όχι μόνον ως γέφυρας μεταξύ των λαών, αλλά και ως θεμελιώδους μέσου προώθησης των αξιών μας στον κόσμο. Παράλληλα, ζητεί μια πιο στρατηγική προσέγγιση της πολιτιστικής συνεργασίας μεταξύ της ΕΕ και τρίτων χωρών. Στην έκθεση διατυπώνονται επίσης ενδιαφέρουσες προτάσεις σχετικά με τους τρόπους με τους οποίους η Ευρωπαϊκή Υπηρεσία Εξωτερικής Δράσης θα μπορούσε να ανταποκριθεί στην πρόκληση της ανάπτυξης πραγματικά ευρωπαϊκής πολιτιστικής διπλωματίας.
<P>
Ως προς αυτή την πτυχή, κυρία Schaake, θα αναφερθώ σε δύο συγκεκριμένα σημεία της έκθεσής σας. Καταρχάς, επιτρέψτε μου να υπογραμμίσω τη σημασία της σύστασής σας για μια συνεκτική και ολοκληρωμένη στρατηγική όσον αφορά την πολιτιστική διπλωματία σε επίπεδο θεσμικών οργάνων της ΕΕ. Δεύτερον, επιτρέψτε μου να αναφερθώ στην ιδέα να δοθεί στην Ευρωπαϊκή Υπηρεσία Εξωτερικής Δράσης ουσιαστική δυνατότητα άσκησης πολιτιστικής διπλωματίας. Μία από τις πτυχές αυτής της προσπάθειας θα είναι η αποστολή πολιτιστικών ακολούθων σε μεγάλες πρωτεύουσες ανά τον κόσμο. " δημιουργία τέτοιων θέσεων θα καταστήσει δυνατό τον ενισχυμένο συντονισμό τόσο μεταξύ των σημερινών πολιτιστικών ακολούθων των πρεσβειών των κρατών μελών όσο και μεταξύ των εθνικών πολιτιστικών ινστιτούτων με τοπική παρουσία, κυρίως μέσω του δικτύου των Εθνικών Ιδρυμάτων Πολιτισμού της Ευρωπαϊκής Ένωσης (EUNIC). Είχα τη χαρά να συναντηθώ προσφάτως με μέλη του δικτύου EUNIC τόσο στην Κίνα όσο και στη Βραζιλία, και μου μετέφεραν πόσο αναγκαία θεωρούν τη συνεργασία και τον συντονισμό με σκοπό την προώθηση του πολιτισμού μας στις χώρες στις οποίες υπηρετούν.
<P>
Όσον αφορά τους αναδυόμενους στρατηγικούς εταίρους μας σε όλο τον κόσμο, προσφάτως διαπιστώσαμε πώς ο πολιτισμός μπορεί να γίνει αναπόσπαστο στοιχείο των εξωτερικών μας σχέσεων. Είμαι περισσότερο από ποτέ προσηλωμένη στην περαιτέρω προώθηση αυτής της πολύ σημαντικής πτυχής της ευρωπαϊκής στρατηγικής μας για τον πολιτισμό.
<P>
Στρέφομαι τώρα στην έκθεση Sanchez-Schmid σχετικά με την απελευθέρωση του δυναμικού των κλάδων του πολιτισμού και της δημιουργικότητας. Επιτρέψτε μου να ευχαριστήσω το Κοινοβούλιο και, ειδικότερα, την κ. Sanchez-Schmid, γι' αυτή την πολύ καλή έκθεση. Με ευχαριστεί ιδιαίτερα η έντονη σύγκλιση απόψεων μεταξύ της έκθεσής σας και της δικής μας ανάλυσης. Συμφωνούμε ως προς το ότι οι κλάδοι του πολιτισμού και της δημιουργικότητας αποτελούν ισχυρό κινητήρα, όχι μόνον για τη δημιουργία θέσεων εργασίας, για την ανάπτυξη και για εξαγωγικά έσοδα, αλλά και για την κοινωνική ένταξη και την πολιτιστική και γλωσσική πολυμορφία, καθώς και για τον διαπολιτισμικό διάλογο εντός της Ευρωπαϊκής Ένωσης και πέραν αυτής. Όπως ορθώς επισημαίνετε στην έκθεση, οι εν λόγω κλάδοι μπορούν να συμβάλουν καίρια στη στρατηγική "Ευρώπη 2020" και πρέπει να αποκτήσουν πιο εξέχουσα θέση στις δραστηριότητες της ΕΕ την περίοδο των επομένων ετών.
<P>
Συμμεριζόμαστε επίσης την άποψη ότι οι δυνατότητές τους δεν έχουν αναπτυχθεί πλήρως. Αν επιθυμούμε όντως την πλήρη ανάπτυξη αυτών των κάδων, πρέπει να σημειώσουμε πρόοδο σε διάφορα μέτωπα: προσαρμογή δεξιοτήτων και καλλιέργεια ικανοτήτων, πρόσβαση σε χρηματοδότηση, βελτίωση του επιχειρηματικού περιβάλλοντος, υποστήριξη της διασυνοριακής κυκλοφορίας και νέα μοντέλα διανομής, μεγιστοποίηση των δυνατοτήτων αυτών των κλάδων όσον αφορά την περιφερειακή και τοπική ανάπτυξη, προώθηση των δευτερογενών αποτελεσμάτων τους στο πεδίο της καινοτομίας, και προώθηση μιας δημιουργικής Ευρώπης στο παγκόσμιο προσκήνιο. Το ίδιο συμπέρασμα προκύπτει και από τη διαβούλευση που δρομολογήθηκε με βάση την Πράσινη Βίβλο μας, στο πλαίσιο της οποίας καταγράφηκαν οι αντιδράσεις 350 δημοσίων αρχών, του ευρύτερου κοινού, της κοινωνίας των πολιτών και εταιρειών που δραστηριοποιούνται στον τομέα του πολιτισμού σε όλη την Ευρώπη.
<P>
Είμαι στην ευχάριστη θέση να δηλώσω ότι η Πράσινη Βίβλος μας έχει προκαλέσει, ανά την Ευρώπη καθώς και στο εσωτερικό των ευρωπαϊκών θεσμικών οργάνων, πολύ πλούσιο διάλογο σχετικά με το περιβάλλον που ενδείκνυται να διαμορφωθεί έτσι ώστε να καλυφθούν οι συγκεκριμένες ανάγκες προώθησης της επιχειρηματικότητας, προκειμένου να αξιοποιηθούν οι νέες ευκαιρίες τις οποίες προσφέρουν η παγκοσμιοποίηση, η ψηφιοποίηση και η πολιτιστική πολυμορφία. Είμαι απόλυτα πεπεισμένη ότι οι κοινές προσπάθειές μας θα συμβάλουν στη διαμόρφωση προσφορότερου περιβάλλοντος, εντός του οποίου αυτοί οι ζωτικής σημασίας κλάδου θα μπορούν να διαδραματίσουν σημαντικό ρόλο στις συζητήσεις για τους μηχανισμούς χρηματοδότησης της ΕΕ μετά το 2013 και την εφαρμογή της στρατηγικής "Ευρώπη 2020".
<P>
Τέλος, χαίρομαι ιδιαίτερα για τον ενθουσιασμό του Κοινοβουλίου -και, ιδίως, της καλής φίλης μου, Doris Pack- για τις πολιτιστικές πρωτεύουσες της Ευρώπης και το ενδιαφέρον που έχει εκδηλώσει το Σαράγεβο για την απονομή αυτού του τίτλου. " Επιτροπή συμφωνεί, φυσικά, με την άποψη σας για την ιστορική και πολιτιστική σημασία του Σαράγεβο. " πόλη αυτή συμβολίζει ορισμένα από τα σκοτεινότερα επεισόδια της πρόσφατης ευρωπαϊκής ιστορίας, αλλά και εκφράζει τις ελπίδες μας για ένα καλύτερο μέλλον. Παρά τις επαναλαμβανόμενες συρράξεις, το Σαράγεβο έχει διατηρήσει το πολυπολιτισμικό πνεύμα του.
<P>
Επιτρέψτε μου να πω λίγα λόγια για τους κανόνες που διέπουν τις πολιτιστικές πρωτεύουσες της Ευρώπης. Το 2006, το Ευρωπαϊκό Κοινοβούλιο και το Συμβούλιο εξέδωσαν την απόφαση επί της οποίας θεμελιώνεται η εν λόγω πρωτοβουλία. Αυτό το νομικό κείμενο καθορίζει όλους τους κανόνες σχετικά με την επιλογή των πόλεων, και γνωρίζετε καλύτερα από εμένα ότι μια απόφαση αυτού του είδους μπορεί να τροποποιηθεί μόνον μέσω νέας πρωτοβουλίας, ακολουθώντας τη συνήθη νομοθετική διαδικασία. " απόφαση αναφέρει ότι η πρωτοβουλία αυτή αφορά αποκλειστικά τα 27 κράτη μέλη της Ευρωπαϊκής Ένωσης. Αναπόσπαστο στοιχείο της απόφασης είναι ένας χρονολογικός κατάλογος στον οποίο καταγράφονται, για κάθε έτος μέχρι το 2019, τα δύο κράτη μέλη που έχουν δικαίωμα να κατέχουν τον τίτλο. Δύο πόλεις έχουν ήδη επιλεγεί για το 2014, και το Συμβούλιο θα επιβεβαιώσει προσεχώς τις δύο πόλεις για το 2015.
<P>
" απόφαση καθορίζει τη διαδικασία απόδοσης του τίτλου της ευρωπαϊκής πολιτιστικής πρωτεύουσας, και οι κανόνες δεν αφήνουν κανένα περιθώριο στο Συμβούλιο να ορίσει πόλη κατά παρέκκλιση των εν λόγω διαδικασιών. " Επιτροπή έχει πλήρη και αποκλειστική ευθύνη για την εφαρμογή των αποφάσεων που εγκρίνονται από το Κοινοβούλιο και το Συμβούλιο. Τυχόν παρέκκλιση από την εφαρμογή της απόφασης σχετικά με τις πολιτιστικές πρωτεύουσες της Ευρώπης όσον αφορά ένα θέμα τόσο θεμελιώδους σημασίας όσο το γεωγραφικό πεδίο εφαρμογής της θα αποτελούσε παράβαση των κανόνων τους οποίους έχουμε κληθεί να τηρούμε.
<P>
Εκτιμώ ότι θα ήταν εξαιρετικά δύσκολο να δικαιολογήσουμε μια εξαίρεση τόσο σύντομα μετά τη συμφωνία όλων μας επί των κανόνων που διέπουν την πρωτοβουλία. Το Κοινοβούλιο και το Συμβούλιο ενέκριναν την ισχύουσα απόφαση πριν από λιγότερα από πέντε χρόνια. Αναμφίβολα, τότε ήταν η κατάλληλη στιγμή για να υποστηρίξουμε τη συμμετοχή τρίτων κρατών ή τη θέσπιση διατάξεων για εξαιρετικές περιπτώσεις. Τότε, όμως, είχε αποφασιστεί να μην συνεχιστεί η συμμετοχή μη κρατών μελών μετά το 2010.
<P>
Έχοντας το βλέμμα στραμμένο στο μέλλον του θεσμού της ευρωπαϊκής πολιτιστικής πρωτεύουσας, η Επιτροπή εργάζεται επί του παρόντος για την ανανέωση της πρωτοβουλίας μετά το 2019. Έχουμε ξεκινήσει δημόσια διαβούλευση και διεξάγουμε αξιολόγηση του ισχύοντος καθεστώτος. Στη συνέχεια θα προετοιμάσουμε σχετική πρόταση, η οποία αναμένουμε να υιοθετηθεί στις αρχές του 2012. Ως μέρος των προπαρασκευαστικών εργασιών μας, η Επιτροπή διερευνά την ιδέα της συμμετοχής στην πρωτοβουλία των υποψηφίων προς ένταξη χωρών μετά το 2019. Θέλω δε να σας ενημερώσω ότι ενδιαφέρον για τον θεσμό έχουν εκδηλώσει και πόλεις άλλων τρίτων χωρών.
<P>
Επιτρέψτε μου να ολοκληρώσω αυτή την παρέμβαση υπογραμμίζοντας για μια ακόμη φορά πόσο εκτιμώ τη θέση του Σαράγεβο στην ευρωπαϊκή ιστορία καθώς και την πολιτιστική σημασία του. Παρότι ο θεσμός της ευρωπαϊκής πολιτιστικής πρωτεύουσας δεν είναι διαθέσιμος, η ΕΕ μπορεί να προσφέρει άλλες μορφές στήριξης για το Σαράγεβο, το 2014 και μετέπειτα, μέσω του πολιτιστικού μας προγράμματος.
<SPEAKER ID="021" NAME="William  Dartmouth" LANGUAGE="EN">
Κύριε Πρόεδρε, εγκαταλείπω το προετοιμασμένο κείμενό μου, διότι οφείλω να πω κάτι σχετικά με την πρόταση ορισμού πολιτιστικών ακολούθων της ΕΕ. Δεν μπορούσα να πιστέψω στα αυτιά μου: Οφείλω να πω ότι αυτή η πρόταση της Επιτροπής είναι μια από τις πλέον παράδοξες και γελοίες προτάσεις που έχουν ακουστεί από ένα όργανο το φημίζεται για τις παράδοξες και γελοίες προτάσεις του.
<P>
Ο διορισμός πολιτιστικών ακολούθων της ΕΕ θα σημάνει απλώς τη δημιουργία ακόμη περισσότερων υψηλά αμειβόμενων θέσεων εργασίας με ανύπαρκτο αντικείμενο για ευνοούμενους δημοσίους υπαλλήλους της ΕΕ εις βάρος των συνεισφερουσών χωρών. Πρέπει επίσης να δηλώσω ότι είναι εξαιρετικά άκομψο από μέρους της Επιτροπής να διατυπώνει αυτή τη γελοία και δαπανηρή πρόταση για τον ορισμό άχρηστων πολιτιστικών ακολούθων σε μια περίοδο γενικής οικονομικής δυσπραγίας. Θα έπρεπε ίσως, για μια φορά, να ξεχάσετε τους χρυσοπληρωμένους μισθούς και συντάξεις σας και να σκεφτείτε την πραγματικότητα του κόστους αυτών των πρωτοβουλιών.
<SPEAKER ID="022" NAME="Jutta Steinruck" LANGUAGE="DE">
Κύριε Πρόεδρε, ας επανέλθουμε στο θέμα. Ως συντάκτρια της γνωμοδότησης της Επιτροπής Απασχόλησης και Κοινωνικών Υποθέσεων, θέλω να ευχαριστήσω όσες και όσους συνεργάστηκαν για την εκπόνηση αυτής της έκθεσης. Στην επιτροπή, όλες οι πολιτικές ομάδες προώθησαν τον ομόφωνα αποδεκτό στόχο να καταστεί η εκπαίδευση και κατάρτιση προσιτή σε όλους τους νέους στην Ευρώπη και να βελτιωθούν οι δυνατότητές τους να ακολουθήσουν μια επαγγελματική σταδιοδρομία, χωρίς κανέναν αποκλεισμό.
<P>
Δεν υποστήριξα τη γνωμοδότησή μου για λογαριασμό της επιτροπής μας στην έκθεση της Ευρωπαϊκής Επιτροπής, καθόσον την θεώρησα υπερβολικά ασαφή. Θεώρησα δε πολύ σημαντικό να συμπεριληφθούν στην έκθεση πολύ συγκεκριμένες δραστηριότητες. Σε ορισμένες περιπτώσεις, δεν μπόρεσα να υποστηρίξω τις θέσεις που προβάλλονται στην έκθεση.
<P>
Κατά την άποψη της Επιτροπής Απασχόλησης και Κοινωνικών Υποθέσεων, μια σημαντική πτυχή είναι η μετάβαση από την εκπαίδευση στην επαγγελματική σταδιοδρομία. Πρόκειται για κομβικής σημασίας μετάβαση. " διαδικασία αυτή πρέπει να ολοκληρώνεται χωρίς ενδιάμεση παύση. Εκφράσαμε άλλωστε την άποψη ότι η έναρξη της σταδιοδρομίας των νέων δεν πρέπει να συνδέεται με πρακτικές κοινωνικού ντάμπινγκ και ότι δεν πρέπει να πραγματοποιείται υπό συνθήκες ντάμπινγκ. Εκφράσαμε την εκτίμηση ότι ο ρόλος της πρακτικής άσκησης είναι σημαντικός. Είναι σημαντικός αναγκαίος, αλλά κατάχρηση αυτού του καθεστώτος πρέπει να αποφεύγεται και να απαγορεύεται. Επιθυμούμε να αναληφθεί πρωτοβουλία για ένα ευρωπαϊκό πλαίσιο προσόντων, το οποίο θα θεσπίζει ελάχιστα πρότυπα για την πρακτική άσκηση.
<P>
Θα ολοκληρώσω αυτή την παρέμβαση με το αίτημα του Κοινοβουλίου και της Επιτροπής να διασφαλιστεί ότι το πρόγραμμα "Νεολαία σε δράση" δεν θα υποστεί περικοπές, ούτε βέβαια θα καταργηθεί, προς όφελος του προγράμματος "Νεολαία σε κίνηση". Το έργο των οργανώσεων νεολαίας είναι σημαντικό για την κοινωνική συμμετοχή και βοηθά τους νέους ανθρώπους να προοδεύουν, και ουσιαστικά και προσωπικά. Αυτό είναι άλλωστε σημαντικό πλεονέκτημα και για τη μετέπειτα επαγγελματική ζωή.
<SPEAKER ID="023" NAME="Karima Delli" LANGUAGE="FR">
Κύριε Πρόεδρε, καταρχάς, θα αναφερθώ στους κλάδους του πολιτισμού και της δημιουργικότητας. Ως συντάκτρια της γνωμοδότησης της Επιτροπής Απασχόλησης και Κοινωνικών Υποθέσεων, θέλω να επισημάνω τον σημαντικό ρόλο του πολιτισμού και της δημιουργικότητας για την ευρωπαϊκή οικονομία και την επίτευξη των στόχων της στρατηγικής "Ευρώπη 2020", για μια κοινωνία της γνώσης και της καινοτομίας, καθώς και σε σχέση με τις δυνατότητες δημιουργίας νέων θέσεων εργασίας που αντιπροσωπεύουν οι εν λόγω κλάδοι.
<P>
Στην έκθεση αυτή, δίνεται ιδιαίτερη προσοχή στις συνθήκες εργασίας, όσον αφορά ιδίως το μη σταθερό εισόδημα και τις επισφαλείς σχέσεις εργασίας, στοιχεία τα οποία απαιτούν συζήτηση εις βάθος, έτσι ώστε να ληφθούν υπόψη οι ιδιαίτερες πτυχές του τομέα, για παράδειγμα, καταπολεμώντας τις διακρίσεις ως προς τις αμοιβές, και βελτιώνοντας την αντιστοίχηση μεταξύ θέσης εργασίας και επιπέδου επαγγελματικών προσόντων.
<P>
Θέλουμε να διευκολυνθεί η πρόσβαση των νέων και των πιο ευάλωτων ομάδων στον πολιτισμό και το δημιουργικό περιεχόμενο, και θέλουμε να ενθαρρύνουμε την κινητικότητα και την προαγωγή της πολιτιστικής πολυμορφίας καθώς και τη χρήση και διάδοση του ελεύθερου λογισμικού και των ανοικτών προτύπων.
<P>
Τέλος, θέλουμε να τονίσουμε τον ρόλο της διά βίου κατάρτισης σε αυτόν τον τομέα, ο οποίος μεταβάλλεται με ραγδαίους ρυθμούς. Στρέφομαι τώρα στο πρόγραμμα "Νεολαία σε κίνηση". Τα πράγματα είναι δύσκολα για τους νέους Ευρωπαίους: όσον αφορά την πρόσβαση τόσο στην απασχόληση, όσο και στην εκπαίδευση, τη στέγαση ή τις κοινωνικές υπηρεσίες, υποβάλλονται σε διαδικασίες οι οποίες ισοδυναμούν με τις δοκιμασίες μιας τελετής κοινωνικής μύησης. Πρέπει να αποκαταστήσουμε την εμπιστοσύνη τους στο μέλλον, προσφέροντας προσαρμοσμένες και φιλόδοξες λύσεις.
<P>
Χαιρετίζω το γεγονός ότι στο κείμενο αυτό δεν προσεγγίζεται η ένταξη των νέων μόνον υπό το πρίσμα της απασχόλησης, αλλά λαμβάνονται επίσης υπόψη οι παράγοντες της εκπαίδευσης και της κατάρτισης. Από αυτή την άποψη, θέλω να τονίσω το αίτημα προς την Ευρωπαϊκή Επιτροπή, το οποίο υποστηρίζω, να καταρτίσει Πράσινη Βίβλο σχετικά με τη συμμετοχή των νέων.
<P>
Στην έκθεσή μας επισημαίνεται επίσης η ιδέα της κινητικότητας, η οποία πρέπει να είναι προσιτή σε όλους, και χαιρετίζω αυτή τη στάση. Σήμερα, η κινητικότητα αφορά κυρίως τους φοιτητές, αλλά πρέπει να ενθαρρύνεται για όλους, νέους εργαζόμενους και νέους ανθρώπους που ασχολούνται με την επαγγελματική κατάρτιση. Θα ήταν λυπηρό να χωρίσουμε τους νέους Ευρωπαίους σε μια καλλιεργημένη ελίτ, πολύγλωσση και με αυτοπεποίθηση για το μέλλον, και σε νέους που εγκαταλείπονται στην τύχη τους με τη δικαιολογία ότι δεν διαθέτουν μεταπτυχιακό τίτλο ή εκτελούν μόνον χειρωνακτική εργασία.
<P>
Χαίρομαι ιδιαίτερα διότι, σε αυτό το κείμενο, ζητούμε την κατάργηση των διακρίσεων με βάση την ηλικία, όσον αφορά την πρόσβαση στο σύστημα κοινωνικής προστασίας. Ζητώ και από τούτο το βήμα να υποστηρίξουμε αυτή τη θέση· και, φυσικά, πιστεύω ότι το σύστημα του ελαχίστου εισοδήματος είναι βασική παράμετρος για τη διασφάλιση της αυτονομίας των νέων.
<P>
" έκθεσή μας επιμένει στη βασική επιθυμία των νέων να είναι αυτόνομοι, να έχουν πρόσβαση σε υγειονομική περίθαλψη, πρωτίστως, και να τους παρέχεται αξιοπρεπής στέγαση σε λογική τιμή. Όλοι γνωρίζουμε ότι ένας νέος που δεν έχει άλλη επιλογή εκτός από το να εργαστεί παράλληλα με τις σπουδές του οδεύει σε αποτυχία στις σπουδές του.
<P>
Τέλος, είμαι ευτυχής διότι το Σώμα αναγνωρίζει ότι η εργασία υπό καθεστώς πρακτικής άσκησης πρέπει να πάψει να χρησιμοποιείται ως πρόσχημα για την πρόσληψη προσωπικού σε θέσεις εργασίας πλήρους απασχόλησης. " πρακτική άσκηση πρέπει να συνοδεύεται από επαρκή αμοιβή και κοινωνική προστασία.
<P>
(Χειροκροτήματα)
<SPEAKER ID="024" NAME="Ivo Belet" LANGUAGE="NL">
Κύριε Πρόεδρε, κυρία Επίτροπε, κυρίες και κύριοι, πιστεύω ότι όλοι γνωρίζουμε ότι βρισκόμαστε αντιμέτωποι με πολύ ταραγμένους καιρούς στην Ευρώπη, τόσο από οικονομική όσο και από πολιτική άποψη. " αλληλεγγύη μας απειλείται, καθώς ενισχύονται εθνικιστικά και λαϊκιστικά κινήματα, όπως απέδειξε προ ολίγου ένας από τους βρετανούς συναδέλφους μας, ο οποίος είναι μάλιστα και μέλος της αριστοκρατίας.
<P>
Κυρίες και κύριοι, οι κυρίαρχες σήμερα τάσεις απειλούν το μέλλον της ΕΕ και την ευημερία των Ευρωπαίων. Έχουμε εκλεγεί για να δώσουμε λύσεις σε αυτά τα προβλήματα. Κυρία Επίτροπε, όπου είναι αναγκαίο, οι λύσεις αυτές μπορούν και πρέπει να προέρχονται και από τον πολιτιστικό τομέα. Πρέπει οπωσδήποτε να επενδύσουμε πολύ περισσότερο στη δημιουργία ενός κοινού ευρωπαϊκού δημοσίου χώρου. " παιδεία, όπως έχει ήδη επισημανθεί σε αυτή τη συζήτηση, θα μπορούσε να συνεισφέρει με ουσιαστικό, αν όχι κρίσιμο, τρόπο σε αυτόν τον στόχο. Πιστεύουμε ακράδαντα ότι μπορούμε να αξιοποιήσουμε πολύ καλύτερα τη συνεργασία μεταξύ των επιχειρηματιών του πολιτιστικού τομέα, αφενός, και της ακαδημαϊκής κοινότητας, τόσο της τριτοβάθμιας εκπαίδευσης -πανεπιστήμια και κολέγια τριτοβάθμιας εκπαίδευσης- όσο και της δευτεροβάθμιας εκπαίδευσης, αφετέρου, και ότι προσφέρουν πολύ περισσότερες ευκαιρίες από όσες σήμερα αξιοποιούμε.
<P>
Κυρία Επίτροπε, το παραδεχτήκατε προ ολίγου και εσείς η ίδια: ο τομέας αυτός προσφέρει εξαιρετικές δυνατότητες για την οικονομία και την απασχόληση στην ΕΕ, γι' αυτό οφείλουμε να λάβουμε συγκεκριμένα, αναζωογονητικά, μέτρα, όπως η μείωση της φορολόγησης των επιγραμμικών προγραμμάτων, καθώς το τρέχον σύστημα, και οπωσδήποτε το ποσοστό του ΦΠΑ, δεν συμβαδίζει με τους καιρούς και είναι απολύτως άδικο. Επιπλέον, οι επιχειρηματίες, οι υπεύθυνοι μικρών και μεσαίων επιχειρήσεων του δημιουργικού κλάδου, πρέπει να έχουν καλύτερη πρόσβαση στις δυνατότητες χρηματοδότησης, καθότι επί του παρόντος διαθέτουμε ελάχιστη τεχνογνωσία και εξαιρετικά περιορισμένη πρόσβαση σε χρηματοδότηση από τον τραπεζικό τομέα.
<P>
Στην έκθεση αυτή προτείνονται πολύ συγκεκριμένες προτάσεις για τα θέματα αυτά, κυρία Επίτροπε, και προσδοκούμε τόσο από την Επιτροπή όσο και από τις αρμόδιες εθνικές και περιφερειακές αρχές να σηκώσουν το γάντι και να ξεκινήσουν την υλοποίηση αυτής της πρότασης.
<SPEAKER ID="025" NAME="Oldřich Vlasák" LANGUAGE="CS">
Κύριε Πρόεδρε, η θέση της πολιτιστικής και δημιουργικής βιομηχανίας είναι μέρος της ευρωπαϊκής στρατηγικής για την καινοτομία και της στρατηγικής "ΕΕ 2020", ενώ συνδέεται στενά με τα μέτρα που στοχεύουν στην πιο αποτελεσματική αξιοποίηση των μνημείων, μουσείων και συλλογών εικαστικών έργων, ή των αστικών και αγροτικών τουριστικών μονάδων και συναφών δραστηριοτήτων. " ψηφιοποίηση του ιστορικού και πολιτιστικού περιεχομένου αποτελεί την κύρια ευκαιρία που προσφέρεται στον τομέα αυτόν. " ψηφιοποίηση πρέπει να αυξάνει την πρόσβαση του κοινού σε υλικά τα οποία είναι απαραίτητα για τη μελέτη, τη γνώση και την εκπαίδευση, καθώς και την ενίσχυση της πολιτιστικής ταυτότητας.
<P>
Οι επενδύσεις σε αυτούς τους τομείς προσφέρουν σχεδόν εγγυημένες αποδόσεις, όχι μόνο στον τομέα του τουρισμού, ο οποίος αποτελεί σίγουρα σημαντική συνιστώσα πολλών περιφερειακών οικονομιών, αλλά και στην εξωτερική πολιτική. Είναι πρόσφορη η καλλιέργεια γνώσεων για τις μακρόχρονες πολιτιστικές παραδόσεις των ευρωπαϊκών χωρών και, συγχρόνως, η ανάδειξη επιμέρους χωριών, κωμοπόλεων, περιφερειών, κρατών μελών και της ίδιας της ΕΕ σε παγκόσμιο πλαίσιο.
<P>
Επομένως, κατά τη νέα προγραμματική περίοδο μετά το 2013, πρέπει να συνεχίσουμε τη χρηματοδότηση πολιτιστικών προγραμμάτων από τα ευρωπαϊκά διαρθρωτικά ταμεία, να ενισχύσουμε το πρόγραμμα αδελφοποίησης για τη συνεργασία μεταξύ τοπικών αρχών και να διατηρήσουμε την ανεξαρτησία του κοινοτικού προγράμματος "Πολιτισμός" ως προς την υλοποίηση έργων σε αυτόν τον τομέα.
<SPEAKER ID="026" NAME="Cecilia Wikström" LANGUAGE="SV">
Κύριε Πρόεδρε, θέλω να ευχαριστήσω την εισηγήτρια, κ. Sanchez-Schmid, για το εξαίρετο έργο της κατά την εκπόνηση της έκθεσής της. Είμαι πολύ ευτυχής και υπερήφανη για το γεγονός ότι η Επιτροπή Νομικών Θεμάτων κατέθεσε τη γνωμοδότησή μας, επί της οποίας συμφωνήσαμε πλήρως, και θεωρώ θετικό το γεγονός ότι στην έκθεσή σας έχει συμπεριληφθεί η πλειονότητα των θέσεών μας. Προσβλέπουμε σε ευρεία υποστήριξη στους κόλπους της Ολομέλειας.
<P>
Διανύουμε μια χρονική συγκυρία στην οποία η ψηφιακή τεχνολογία και το Διαδίκτυο δημιουργούν τεράστιες ευκαιρίες αλλά και τεράστιες προκλήσεις για την πολιτιστικό και δημιουργικό κλάδο της Ευρώπης. Πρέπει να εμείνουμε στη θεμελιώδη αρχή της προάσπισης των δικαιωμάτων πνευματικής ιδιοκτησίας και, συγχρόνως, να λάβουμε τα αναγκαία μέτρα ώστε να μπορέσουμε να απελευθερώσουμε τις υπάρχουσες δυνατότητες και τη δημιουργικότητα μέσω της σύγχρονης τεχνολογίας. Οι επαγγελματίες στον τομέα του πολιτισμού, οι φορείς τεχνολογικής καινοτομίας και, πάνω από όλα, οι πολίτες της Ευρώπης έχουν δικαίωμα στην καλή λειτουργία μιας εσωτερικής αγοράς στην οποία το δημιουργικό περιεχόμενο θα ρέει ελεύθερα και γενναιόδωρα πέρα από τα σύνορά μας και στην οποία οι επαγγελματίες του πολιτισμού θα γνωρίζουν ότι θα αμείβονται για την εργασία τους.
<P>
Θέλω επίσης να ευχαριστήσω τους εισηγητές για τη συμπερίληψη της πρότασης της Επιτροπής Νομικών Θεμάτων να προσφέρει αυξημένη πρόσβαση σε βιβλία για τυφλούς ή άτομα με ασθενή όραση. Ευελπιστώ ότι έτσι θα βοηθηθούν οι συγκεκριμένοι άνθρωποι να βιώσουν σε ακόμη μεγαλύτερο βαθμό την ευχαρίστηση και τη δύναμη που προσφέρει η λογοτεχνία. " ελευθερία του λόγου πρέπει να είναι εξασφαλισμένη για όλους. Σας ευχαριστώ.
<SPEAKER ID="027" NAME="Πρόεδρος">
Στο σημείο αυτό ολοκληρώνεται ο κύκλος των ομιλητών για λογαριασμό των συναρμοδίων επιτροπών, και δεν μπορώ να αντισταθώ στον πειρασμό να επισημάνω κάτι.
<P>
Σε τέτοιου είδους ομιλίες, οι οποίες εκφωνούνται για λογαριασμό συγκεκριμένων επιτροπών, είναι πεποίθησή μου ότι ο ομιλητής οφείλει να προσπαθεί να εκπροσωπεί την επιτροπή εξ ονόματος της οποίας έχει λάβει τον λόγο.
<P>
Στη σημερινή συζήτηση υπήρξαν ομιλίες οι οποίες θα ήταν απολύτως θεμιτές αν εξέφραζαν ατομικές απόψεις, αλλά είναι εντελώς απαράδεκτες όταν εκφωνούνται για λογαριασμό μιας επιτροπής, τα μέλη της οποίας είμαι βέβαιος ότι δεν αισθάνθηκαν ότι τους εκπροσωπούσαν τα όσα ακούσαμε.
<P>
Εκτιμώ ότι το θέμα αυτό πρέπει, ει μη τι άλλο, να εξεταστεί από το Προεδρείο του Κοινοβουλίου, διότι δεν είναι δυνατόν να επιτρέπουμε ορισμένα από τα πράγματα που ακούσαμε εδώ σήμερα να λέγονται για λογαριασμό επιτροπών στις οποίες εκπροσωπούνται πολλοί βουλευτές του Κοινοβουλίου.
<P>
(Χειροκροτήματα)
<SPEAKER ID="028" NAME="Marco Scurria" LANGUAGE="IT">
Κύριε Πρόεδρε, κυρία Επίτροπε, κυρίες και κύριοι, θέλω πρώτα απ' όλα να ευχαριστήσω, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), όλες και όλους τους εισηγητές που παρουσίασαν εκθέσεις σήμερα το πρωί, καθόσον πιστεύω ότι οι εκθέσεις αυτές θα μας επιτρέψουν να θέσουμε τα θεμέλια για την Ευρώπη του μέλλοντος. Σήμερα το πρωί εργαζόμαστε για τις μελλοντικές γενιές, για τα παιδιά και τους νέους μας, τους οποίους πρέπει να καθοδηγήσουμε στον κόσμο της εργασίας, μέσω της σημαντικής εμβληματικής πρωτοβουλίας με τίτλο "Νεολαία σε κίνηση". Σήμερα το πρωί συζητούμε την επέκταση της Ένωσης προς τα Βαλκάνια μέσω του πολιτισμού, καθώς και την ανάπτυξη της πολιτιστικής και δημιουργικής βιομηχανίας.
<P>
Σε μια περίοδο οξείας οικονομικής κρίσης, είναι σημαντικό να τονιστεί ότι ο μόνος τομέας που δεν καταγράφει ζημίες -μάλιστα, ο κύκλος των εργασιών του αυξάνεται- είναι ο πολιτιστικός τομέας. Επιθυμούμε ο πολιτισμός να διαδραματίζει ρόλο στις εξωτερικές δράσεις της Ευρωπαϊκής Ένωσης, και όχι μόνον, Λόρδε Dartmouth και κύριε Kuhn, μέσω καλοπληρωμένων υπαλλήλων, αλλά μάλλον μέσω της διαμόρφωσης βελτιωμένων διαδικασιών για την προώθηση της ειρήνης, της σταθερότητας και της κατανόησης μεταξύ διαφορετικών πολιτισμών.
<P>
Σήμερα, όμως, πρέπει να επιδιώξουμε επίσης να ενισχύσουμε τα προγράμματά μας για τον πολιτισμό, την εκπαίδευση και τους νέους. Για εκατομμύρια Ευρωπαίους, προγράμματα όπως το Erasmus, η διά βίου μάθηση, το Comenius, το Leonardo, η "Νεολαία σε δράση", και πολλά άλλα ακόμη, δεν είναι απλώς ετικέτες, αλλά συμβολίζουν την ύπαρξη της Ευρωπαϊκής Ένωσης. Για πολλούς ανθρώπους, σηματοδοτούν την απαρχή της διαμόρφωσης ενός ευρωπαϊκού πνεύματος, την πρώτη φορά που ήρθαν σε επαφή με συναδέλφους και συνομηλίκους τους από τρίτες χώρες, γεγονός που συμβάλλει ουσιαστικά στην ενίσχυση της Ένωσης, δεδομένου κυρίως αν ληφθούν υπόψη οι νέες αρμοδιότητες για τον αθλητισμό που έχει αναλάβει η Ένωση μετά τη Συνθήκη της Λισαβόνας. Πρέπει να επενδύσουμε σε όλα αυτά τα προγράμματα, αλλά, πάνω από όλα, πρέπει να πιστέψουμε σε αυτά. Κανείς δεν αρνείται τη σημασία των ποσοστώσεων στα γαλακτοκομικά προϊόντα, τις επενδύσεις στη βιομηχανία και την προστασία του περιβάλλοντος. Ωστόσο, ο πολιτισμός είναι το στοιχείο που θα μας επιτρέψει να οικοδομήσουμε την Ευρώπη, και αυτό πρέπει να το πράξουμε όχι μόνον στα λόγια, αλλά με προγράμματα και δράσεις που θα μπορούμε και θα είμαστε πρόθυμοι να εφαρμόσουμε στην πράξη.
<P>
Κυρία Βασιλείου, οι χορδές του βιολιού που ηχούσαν στο Σαράγεβο, για το οποίο μας μίλησε η κ. Pack, εκφράζουν περισσότερο την Ευρώπη μας από ένα ολόκληρο πλήθος κανονισμών. Έτσι θα μπορέσει να οικοδομηθεί η Ευρώπη, και ορισμένες φορές μπορεί να καταστεί αναγκαίο να κάμψουμε ελαφρώς αυτούς τους κανονισμούς.
<SPEAKER ID="029" NAME="Katarína Neveďalová" LANGUAGE="SK">
Κύριε Πρόεδρε, χαίρομαι ιδιαίτερα που το Ευρωπαϊκό Κοινοβούλιο αφιέρωσε επιτέλους ένα ολόκληρο πρωινό της συνόδου της Ολομέλειάς του στον πολιτισμό και την εκπαίδευση. " εκπαίδευση είναι ένα από τα κεντρικά ζητήματα σε μια περίοδο κρίσης, και δεν πρέπει να ξεχνάμε ότι οι μορφωμένοι νέοι είναι το μέλλον μας.
<P>
Χαιρετίζω την πρωτοβουλία της Επιτροπής για τη "Νεολαία σε κίνηση" καθώς και το γεγονός ότι δεν ξεχνά τους νέους. " επένδυση στην εκπαίδευση είναι η λύση για τα χρονίζοντα προβλήματα της ΕΕ, ακόμη και σε μια περίοδο λιτότητας. Θέλω λοιπόν να συγχαρώ τον εισηγητή του Ευρωπαϊκού Κοινοβουλίου για τη "Νεολαία σε κίνηση", κ. Zver. Εκτιμώ ότι η έκθεσή του είναι πολύ καλή, δεδομένου ιδίως ότι είναι το έργο μιας ολόκληρης επιτροπής η οποία συμμερίζεται τον στόχο της ενίσχυσης των νέων.
<P>
" κινητικότητα των νέων στην ΕΕ, και ιδίως η διευκόλυνση αυτής της κινητικότητας, είναι σημαντική για την ευρωπαϊκή ταυτότητα και για τις δραστηριότητες στο πλαίσιο της ευρωπαϊκής ιθαγένειας. Όπως όλοι και όλες γνωρίζετε, όμως, υπήρξα πολύ επικριτική απέναντι στην αρχική πρωτοβουλία της Ευρωπαϊκής Επιτροπής, και γι' αυτό θέλω να τονίσω ορισμένα στοιχεία τα οποία καταφέραμε να συμπεριλάβουμε στην έκθεση αυτή.
<P>
Είναι σίγουρα σημαντικό να μην σταματήσουμε να επενδύουμε στην κινητικότητα και τη νεολαία, όπως τα υφιστάμενα προγράμματα Erasmus και Leonardo, καθώς και οι δραστηριότητες της "Νεολαίας σε δράση". Αυτός είναι σίγουρα ένας από τους τρόπους με τους οποίους μπορούμε να επιτύχουμε τους στόχους που έχουμε θέσει στη στρατηγική μας με τίτλο "ΕΕ 2020".
<P>
Θεωρώ πάντως εξίσου σημαντικό να υποστηρίξουμε προγράμματα διά βίου μάθησης και δραστηριότητες που δεν θα απευθύνονται μόνον σε νέους. Θέλω οπωσδήποτε να υπογραμμίσω το θέμα της ισότητας των ευκαιριών για όλους, όχι μόνον όσον αφορά την ισότητα των φύλων, αλλά και σε σχέση με τα άτομα με αναπηρίες και, ευρύτερα, τα μειονεκτούντα άτομα. Είναι αναμφίλεκτα σημαντικό να αναγνωρίσουμε την άτυπη εκπαίδευση ως ένα ακόμη πολύ σημαντικό μέσο βελτίωσης των δεξιοτήτων τις οποίες μπορούν να αξιοποιήσουν οι νέοι στη μελλοντική τους ζωή.
<P>
Ο διάλογος μεταξύ των κρατών μελών και μεταξύ των περιφερειών είναι επίσης πολύ σημαντικός, και χαίρομαι που καταφέραμε να συμπεριλάβουμε στο οικείο κείμενο μια σειρά παρατηρήσεων της Επιτροπής των Περιφερειών, καθώς και άλλων οργανώσεων, όπως για παράδειγμα το Ευρωπαϊκό Φόρουμ Νεολαίας.
<P>
Υπάρχουν τόσες πολλές πτυχές που θα μπορούσα να συνεχίσω να μιλώ όχι μόνον για δύο, αλλά για 10, λεπτά, όμως θα σταματήσω εδώ με μία τελευταία φράση. Με χαρά θα υποστήριζα -ως μία από τις αρχικές συντάκτριες- την πρωτοβουλία για το Σαράγεβο, καθώς είναι πολύ σημαντικό να δείξουμε στον λαό της περιοχής ότι η ΕΕ βρίσκεται στο πλευρό του.
<SPEAKER ID="030" NAME="Hannu Takkula" LANGUAGE="FI">
Κύριε Πρόεδρε, χαίρομαι που η συζήτηση της Ολομέλειας σήμερα το πρωί είναι αφιερωμένη σε θέματα πολιτισμού: είναι πολύ σημαντικό να συζητούμε γι' αυτά τα θέματα, όχι μόνον ένα πρωινό, αλλά γενικότερα. Εν πάση περιπτώσει, είναι ευχάριστο το ότι μας απασχολούν τα συγκεκριμένα ζητήματα. Είναι μεν δύσκολο να συνδυάσουμε όλες αυτές τις επιμέρους εκθέσεις και να τις αξιολογήσουμε, αλλά ίσως μπορέσω να διατυπώσω ορισμένες απόψεις επί του περιεχομένου τους.
<P>
Όσον αφορά την έκθεση του κ. Zver για τη "Νεολαία σε κίνηση", είναι πιθανότατα ακριβές ότι το συγκεκριμένο πρόγραμμα κινητικότητας έχει αποδειχθεί επιτυχές, και η έκθεσή του, προς τιμήν του, εμβαθύνει περισσότερο στο θέμα. Εκτιμώ ότι αυτό θα μπορούσε να οδηγήσει στη διαπίστωση πολλών ακόμη επιτυχιών στην ευρωπαϊκή ιστορία και ως προς το θέμα της νεολαίας στο μέλλον. Είναι σημαντικό να διασφαλίσουμε την εφαρμογή πανευρωπαϊκών εκπαιδευτικών προγραμμάτων στα οποία θα μπορούν να συμμετέχουν οι νέοι, καθώς και την αποτελεσματική ενίσχυση, μέσω αυτών, της πολυπολιτισμικότητας.
<P>
Είναι επίσης πολύ σημαντικό να λάβουμε υπόψη τα όσα αναφέρει η κ. Honeyball στην έκθεσή της για την προσχολική εκπαίδευση και φροντίδα. Θα προτιμούσα να μιλήσω για προσχολική εκπαίδευση και φροντίδα παρά για μάθηση κατά τα πρώτα χρόνια της ζωής, καθώς η διαδικασία προσωπικής ανάπτυξης ενός ατόμου είναι σημαντική. Οι άνθρωποι πρέπει να έχουν τη δυνατότητα να αναπτύσσουν την προσωπικότητά τους, και η εκπαίδευση είναι μέρος μόνον αυτής της διαδικασίας. Αν μπορούμε να ανατρέφουμε τα παιδιά και τους νέους μας ώστε να γίνουν καλοί άνθρωποι και ισορροπημένα μέλη της κοινωνίας, θα ανταποκρινόμαστε σίγουρα σε μια τεράστια πρόκληση. Προφανώς, η οικογένεια διαδραματίζει σημαντικό ρόλο εν προκειμένω, αλλά, όπως επισημαίνεται τόσο εύστοχα στην έκθεση, έχει επίσης ζωτική σημασία να διασφαλίζεται ότι τα άτομα που εργάζονται στον τομέα της προσχολικής εκπαίδευσης και φροντίδας θα διαδραματίζουν εξίσου ρόλο και ότι θα υπάρχει μια διαδικασία μεσολάβησης, κάτι που τα παιδιά και οι νέοι έχουν ιδιαίτερη ανάγκη αυτή την εποχή.
<P>
Όσον αφορά την έκθεση της κ. Schaake σχετικά με τις εξωτερικές δράσεις της ΕΕ, νομίζω ότι απαιτείται βαθύτερη κατανόηση του πολιτισμού όταν σχεδιάζουμε την εξωτερική μας πολιτική. Αυτό είναι πολύ σημαντικό. Υπάρχουν πολλά ατυχή παραδείγματα καταστάσεων στις οποίες η άγνοια του πολιτισμικού υποβάθρου και του πολιτισμικού περιβάλλοντος οδήγησε σε αποτυχίες στο πεδίο της εξωτερικής πολιτικής, γι' αυτό είναι πολύ σημαντικό να καταστήσουμε τον πολιτισμό αναπόσπαστο τμήμα της λειτουργίας της Ευρωπαϊκής Υπηρεσίας Εξωτερικής Δράσης.
<P>
Επιτρέψτε μου να ολοκληρώσω αυτή την παρέμβαση εκφράζοντας τη γνώμη μου σχετικά με την πρωτοβουλία για το Σαράγεβο, την οποία μας παρουσίασε σήμερα η κ. Pack: είναι αλήθεια ότι πριν από πέντε χρόνια ελήφθησαν αποφάσεις σχετικά με τις πολιτιστικές πρωτεύουσες· όπως, όμως, και στην επιστήμη, τα υφιστάμενα υποδείγματα πρέπει να αμφισβητούνται διαρκώς. Τώρα είναι ίσως η κατάλληλη στιγμή για να το πράξουμε σε σχέση με το συγκεκριμένο θέμα, σε ορισμένο βαθμό τουλάχιστον, και να προσπαθήσουμε να βρούμε μια λύση ώστε να τροποποιηθεί η προσέγγιση του θέματος στην περίπτωση του Σαράγεβο. Εκτιμώ ότι κάτι τέτοιο θα μπορούσε να προσφέρει προστιθέμενη αξία για το πρόγραμμα της πολιτιστικής πρωτεύουσας της Ευρώπης και για την Ευρωπαϊκή Ένωση στο σύνολό της.
<P>
Εν κατακλείδι, πρέπει να λάβουμε υπόψη τα ευρύτερα δεδομένα της πολιτιστικής πολιτικής και να προσπαθήσουμε να κατανοήσουμε τη σημασία της για το σύνολο της Ευρωπαϊκής Ένωσης. " εσωτερική αγορά και η εξωτερική πολιτική και πολιτική ασφάλειας δεν θα μπορέσουν να διατηρηθούν χωρίς την ύπαρξη ισχυρής πολιτιστικής βάσης που να τις υποστηρίζει. Ο πολιτισμός είναι η βάση των πάντων, η βάση του μέλλοντος για την Ευρωπαϊκή Ένωση συνολικά, και γι' αυτό είναι σημαντικό να διασφαλιστεί η αναγνώρισή του, όχι μόνον με όρους ΑΕγχΠ, αλλά και ως αυτόνομη αξία, τόσο για τα άτομα όσο και για τις κοινωνίες, και, σε τελική ανάλυση, για ολόκληρη την Ευρωπαϊκή Ένωση.
<SPEAKER ID="031" NAME="Emma McClarkin" LANGUAGE="EN">
Κύριε Πρόεδρε, τα τελευταία χρόνια το ενδιαφέρον του ακαδημαϊκού και πολιτικού κόσμου για τον πολιτισμό και την εκπαίδευση ενισχύθηκε έντονα, καθώς οι αναλύσεις τονίζουν τη ζωτική σημασία αυτών των τομέων όχι μόνον για την ενθάρρυνση της οικονομικής ανάπτυξης και της κοινωνικής συνοχής, αλλά και για τη διευκόλυνση της κινητικότητας των νέων σε όλη την Ευρώπη. Δυστυχώς, στο σημερινό οικονομικό κλίμα, και ενώ πολλά κράτη μέλη υιοθετούν τα μέτρα λιτότητας και περικοπής των δημοσιονομικών δαπανών που απαιτούνται για τη μείωση των ελλειμμάτων, αυτοί οι τομείς φαίνεται συχνά να παραμελούνται, όσο και αν θα ευχόμουν να μην συνέβαινε κάτι τέτοιο.
<P>
" επένδυση στην εκπαίδευση και τον πολιτισμό βοηθά τα κράτη μέλη να ανταγωνιστούν σε παγκόσμιο επίπεδο, εξοπλίζοντας τους νέους μας ώστε να αντεπεξέλθουν στις μελλοντικές προκλήσεις, και ενθαρρύνει τη δημιουργικότητα, την καινοτομία και την αλληλοκατανόηση. Ωστόσο, σε αυτούς ακριβώς τους τομείς είναι πιο πρόσφορη η δράση των κρατών μελών, και όχι της ΕΕ ως σύνολο, δεδομένου ότι γνωρίζουν τους καλύτερους τρόπους για να ανταποκριθούν στις εκπαιδευτικές προκλήσεις που αντιμετωπίζουν. Με ανησυχούν ορισμένες πτυχές των εκθέσεων τις οποίες συζητούμε σήμερα το πρωί, ιδίως όσον αφορά την παρέμβαση σε θέματα επικουρικότητας των κρατών μελών όσον αφορά τους εκπαιδευτικούς στόχους και την κοινωνική πολιτική. " απόπειρα υπαγόρευσης εκπαιδευτικών μεταρρυθμίσεων στα κράτη μέλη υπερβαίνει τις αρμοδιότητες της ΕΕ, και πρέπει να διασφαλίσουμε ότι αυτό θα γίνει σεβαστό.
<P>
Όσον αφορά τον πολιτισμό, η ΕΕ μπορεί να βοηθήσει τα κράτη μέλη να επιτύχουν τα βέλτιστα αποτελέσματα κατά την υλοποίηση των πολιτικών τους προτεραιοτήτων μέσω της ανταλλαγής βέλτιστων πρακτικών και της ανάδειξης κρίσιμων τομέων ιδιαίτερης σημασίας, όπως η μάθηση κατά τα πρώτα χρόνια της ζωής, η μείωση της πρόωρης εγκατάλειψης του σχολείου και η προώθηση της επαγγελματικής κατάρτισης. Ένα άλλο στοιχείο κλειδί που μπορεί να βοηθήσει τους νέους μας να αξιοποιήσουν τις ευκαιρίες που τους προσφέρονται είναι να επιτρέψουμε την ευέλικτη λειτουργία των αγορών εργασίας, έτσι ώστε να μπορεί κανείς να μαθαίνει κατά την εργασία. Ωστόσο, η αυθαίρετη δημιουργία νέων προγραμμάτων και οργανισμών για τη διευκόλυνση αυτών των στόχων έρχεται σε αντίθεση με τις δημοσιονομικές πραγματικότητες που εμφανώς κυριαρχούν σε ολόκληρη την ΕΕ.
<P>
Πρέπει να λάβουμε υπόψη αυτό το θλιβερό γεγονός και να προσπαθήσουμε να προσφέρουμε ό,τι μπορούμε ανταποκρινόμενοι στις συνθήκες του πραγματικού κόσμου. Παρ' όλα αυτά, υποστηρίζω ένθερμα τη δυνατότητα του πολιτισμού να διασφαλίζει την αμοιβαία κατανόηση και να προωθεί την καινοτομία και την οικονομική μεγέθυνση. Έχουμε πλούσιο πολιτισμό και δημιουργικότητα στην Ευρώπη, στοιχεία τα οποία οφείλουμε να ενισχύσουμε και να αναπτύξουμε. Οι δημιουργικές βιομηχανίες συμβάλλουν ουσιαστικά στην οικονομία της ΕΕ και στις πολιτιστικές μας εμπειρίες. Πρέπει να τους δώσουμε τα εργαλεία για να συνεχίσουν την ανάπτυξή τους και να κερδίσουν τις ανταμοιβές που τους αξίζουν. Είναι αυτονόητο ότι, όσο περισσότερο εκπαιδεύουμε τους νέους μας σε όλη την Ευρώπη, τόσο περισσότερο αρχίζει το μέλλον να διαγράφεται πιο φωτεινό ενόψει ενός δύσκολου διεθνούς περιβάλλοντος.
<SPEAKER ID="032" NAME="Oriol Junqueras Vies" LANGUAGE="ES">
Κύριε Πρόεδρε, κυρία Επίτροπε, κυρίες και κύριοι, ως σκιώδης εισηγητής της έκθεσης για τη "Νεολαίας σε κίνηση", και ενόψει των διαφόρων τροπολογιών που έχουν κατατεθεί στις εκθέσεις σχετικά με τους κλάδους του πολιτισμού και της δημιουργικότητας καθώς και τη μάθηση κατά τα πρώτα χρόνια της ζωής, θέλω να μοιραστώ μαζί σας τις ακόλουθες σκέψεις.
<P>
" οικονομική κρίση είναι ιδιαίτερα σκληρή για τους νέους. Σε πολλές περιφέρειες της Ευρωπαϊκής Ένωσης, η ανεργία των νέων υπερβαίνει το 40%. Αυτή ακριβώς η κατάσταση καθιστά τόσο αναγκαία την εις βάθος επανεξέταση των πολιτικών ενίσχυσης της εισόδου των νέων στην αγορά εργασίας, όπως η έκθεση για τη "Νεολαία σε κίνηση".
<P>
Θα επικεντρωθώ σε τέσσερις -κατά τη γνώμη μου- καίριες πτυχές της έκθεσης.
<P>
Πρώτον, πιστεύω ότι είναι υψίστης σημασίας για την προώθηση της κινητικότητας. Είναι ένα εξαιρετικά πολύτιμο μέσο άτυπης μάθησης το οποίο ευνοεί τις πολιτιστικές ανταλλαγές και δίνει στους νέους τα εργαλεία που χρειάζονται για να αναπτυχθούν εντός ενός διεθνοποιημένου επαγγελματικού περιβάλλοντος.
<P>
Δεύτερον, και αυτό συνδέεται στενά με την κινητικότητα, οι νέοι είναι σημαντικό να μαθαίνουν άλλες ευρωπαϊκές γλώσσες, για δύο λόγους: για να συνεννοούνται με ευχέρεια στο ευρωπαϊκό περιβάλλον και για να ενσωματώνονται ως πλήρη μέλη στις κοινότητες στις οποίες ζουν και εργάζονται, ή, με άλλα λόγια, για την προώθηση της κοινωνικής συνοχής.
<P>
Τρίτον, θέλω να υπογραμμίσω τη σημασία των πολιτικών για την τόνωση της επιχειρηματικότητας. Πράγματι, έχει ουσιαστική σημασία να προωθηθούν προγράμματα υπέρ της επιχειρηματικότητας τα οποία να απευθύνονται σε φοιτητές. Αυτό συνεπάγεται την προώθηση φόρουμ στα οποία θα μπορούν να συναντιούνται οικονομικοί φορείς και φοιτητές με καινοτόμες ιδέες.
<P>
Τέλος, εκτιμώ ότι έχει ζωτική σημασία να προωθηθούν οι ίσες ευκαιρίες όσον αφορά την πρόσβαση στο πανεπιστήμιο, έτσι ώστε να μην μένει αναξιοποίητο ούτε ίχνος ευρωπαϊκού ταλέντου. Οι νέοι πρέπει να αναλάβουν ενεργό ρόλο στην οικονομία. Οι νέοι πρέπει να αναπτύξουν πλήρως τις δυνατότητές τους, καθότι, και αυτοί, μπορούν να διαδραματίσουν ουσιαστικό ρόλο αν θέλουμε να εξέλθουμε από την κρίση.
<SPEAKER ID="033" NAME="Rui Tavares" LANGUAGE="PT">
Κύριε Πρόεδρε, καθώς έχω μόνον δύο λεπτά στη διάθεσή μου για να μιλήσω για πέντε εκθέσεις και μία προφορική ερώτηση, θα περιοριστώ σε δύο εκθέσεις: την έκθεση της κ. Sanchez Schmid για τις πολιτιστικές βιομηχανίες και την έκθεση της συναδέλφου μου, κ. Schaake, για τις πολιτιστικές διαστάσεις των εξωτερικών δράσεων της Ευρωπαϊκής Ένωσης. Επιλέγω αυτές τις εκθέσεις επειδή, και οι δύο μαζί, μας προσφέρουν το μικροσκοπικό και το μακροσκοπικό όραμα που χρειάζεται η Ευρώπη προκειμένου να μπορέσει να ανατρέψει την τρέχουσα κρίση, με τη βοήθεια του ταλέντου και της φαντασίας των Ευρωπαίων.
<P>
Στην περίπτωση της δημιουργικής βιομηχανίας, εκτιμώ ότι είναι απολύτως σαφές ότι η Ευρώπη διαθέτει ίσως τη μεγαλύτερη συγκέντρωση δυνατοτήτων στον τομέα της πολιτιστικής βιομηχανίας. Αυτό ισχύει εξαρχής για τις αστικές περιοχές μας, τις πόλεις μας, οι οποίες διαθέτουν, αφενός, πολύ καλή συνδεσιμότητα και, αφετέρου, πολύ ισχυρές και ποικίλες πολιτιστικές προσωπικότητες, οι οποίες χαρακτηρίζονται από μεγάλη πολυφωνία.
<P>
Ορισμένες από τις αστικές μακροπεριφέρειές μας διαθέτουν επίσης στοιχεία τα οποία έχει ανάγκη η δημιουργική βιομηχανία για να είναι βιώσιμη με αυτόνομο τρόπο: συγκεκριμένα, εντατικό κεφάλαιο, συγκέντρωση ταλέντου και γνώσης, και ευρύτατο φάσμα ήδη καθιερωμένων εταιρειών. Αυτό το διαπιστώνουμε, λόγου χάρη, στην περιοχή μεταξύ Παρισιού, Λονδίνου και Αμβέρσας.
<P>
Ωστόσο, αυτό δεν ισχύει για το σύνολο της Ευρώπης. Με άλλα λόγια, σε ορισμένες απομακρυσμένες περιφέρειες της Ευρώπης, υπάρχει ταλέντο, υπάρχει ιστορία, και υπάρχουν πόλεις που θα μπορούσαν να διαδραματίσουν σημαντικό ρόλο στην ανάκαμψη της ευρωπαϊκής οικονομίας, αλλά δεν μπορούν να τα καταφέρουν χωρίς βοήθεια, είτε σε επίπεδο Ευρωπαϊκής Ένωσης είτε σε επίπεδο κράτους μέλους.
<P>
Συνεπώς, δεν μπορούμε να τρέφουμε αυταπάτες ως προς αυτό: εάν η Ευρώπη δεν βάλει τάξη στην οικονομία της, όπως για παράδειγμα με την έκδοση ομολόγων, δεν μπορεί να γίνει τίποτε. Ενώ εμείς εδώ στο Κοινοβούλιο παρουσιάζουμε πολύ καλές ιδέες, την ίδια στιγμή οι κυβερνήσεις καταστρέφουν το ευρώ και καθιστούν αδύνατη την ανάκαμψη.
<P>
Όσον αφορά την πολιτική εξωτερικής δράσης, και δεδομένου ότι έχει σχεδόν λήξει ο χρόνος που είχα στη διάθεσή μου, θα πω απλώς ότι η Ευρωπαϊκή Ένωση έχει μια μοναδική ευκαιρία να αναπτύξει έναν εντελώς διαφορετικό τύπο εξωτερικής πολιτικής σε σύγκριση με τις εξωτερικές πολιτικές των κρατών μελών. Επιπλέον, με όρους πολιτισμού, αυτό δεν έχει να κάνει με τη δημιουργία μιας δυνητικής ευρωπαϊκής ταυτότητας, ή μιας απατηλής ευρωπαϊκής ταυτότητας, η οποία στη συνέχεια θα εξάγεται ή θα πωλείται στο εξωτερικό. " Ευρώπη θα μπορούσε, αντίθετα, να αξιοποιήσει τον πολιτισμό στην εξωτερική της δράση ως οδό διπλής κατεύθυνσης, με άλλα λόγια να διδάσκουμε αλλά και να διδασκόμαστε, και συγχρόνως να διατηρούμε γόνιμο διάλογο με άλλες μεγάλες περιφερειακές συμμαχίες, όπως είναι η Mercosur ή ο Σύνδεσμος των Κρατών της Νοτιανατολικής Ασίας (ASEAN).
<P>
Αυτός είναι ο καλύτερος τρόπος για να ωφελήσει όλο τον κόσμο το παράδειγμα της ευρωπαϊκής δημοκρατίας, αλλά θα ωφεληθεί εξίσου η Ευρωπαϊκή Ένωση, καθότι θα μπορούμε να διδασκόμαστε και εμείς από τους άλλους.
<SPEAKER ID="034" NAME="Giancarlo Scottà" LANGUAGE="IT">
Κύριε Πρόεδρε, κυρίες και κύριοι, επιτρέψτε μου να συνεισφέρω στη συζήτηση επισημαίνοντας την ανάγκη υιοθέτησης μιας νέας μεθοδολογικής προσέγγισης, ιδίως στον τομέα του πολιτισμού και της πολιτιστικής κληρονομιάς, σε σχέση με την έξυπνη χρήση της νέας τεχνολογίας. " συνειδητοποίηση των τεραστίων δυνατοτήτων βελτίωσης που μας προσφέρουν οι νέες τεχνολογίες, από την άποψη τόσο της αποδοτικότητας όσο και της αποτελεσματικότητας, προϋποθέτει αναγκαστικά την εγκατάλειψη των παλαιότερων τρόπων λειτουργίας μας. Οι νέες τεχνολογίες συνεπάγονται και νέες μεθόδους εργασίας.
<P>
Εγώ διαπιστώσει προσωπικά ότι, όταν αξιοποιούμε με έξυπνο τρόπο την τεχνολογία στον τομέα της προστασίας των μνημείων, είναι δυνατόν να εξασφαλίσουμε σημαντικά αποτελέσματα, όσον αφορά τόσο τον σχεδιασμό όσο και τις εργασίες αποκατάστασης. Επιπλέον, ως παράλληλο υποπροϊόν, και χωρίς να επιβαρυνόμαστε με πρόσθετες δαπάνες, μπορούμε να επιτύχουμε εξαιρετικά ακριβείς γεωμετρικές βάσεις δεδομένων που θα μπορούν να χρησιμοποιηθούν για την παρακολούθηση και τη διαχείριση τεχνουργημάτων σε περιπτώσεις φυσικών καταστροφών, καθώς και να δημιουργήσουμε προϊόντα για την επιστημονική εκπαίδευση και την προώθηση των τεχνουργημάτων σε παγκόσμια κλίμακα, ανταποκρινόμενοι στα κριτήρια πολιτιστικής αλληλοκατανόησης και ανταλλαγών.
<P>
Εκείνο που νομίζω ότι έχει μεγαλύτερη σημασία είναι να συμβάλουμε σε ένα σχέδιο δράσης σκοπός του οποίου θα είναι η μεγαλύτερη συνειδητοποίηση των δυνατοτήτων που προσφέρει η τεχνολογία, έτσι ώστε να δημιουργηθούν νέες οικονομικές ευκαιρίες για την Ευρώπη. Πιστεύω ιδιαίτερα στην ανάγκη εκπαίδευσης των νέων καθώς και στη διαμόρφωση επαγγελματιών, νέων και άρτια καταρτισμένων ατόμων, τα οποία θα μπορούν να αντεπεξέλθουν στις προκλήσεις που δημιουργεί η νέα παγκόσμια αγορά.
<SPEAKER ID="035" NAME="Dimitar Stoyanov" AFFILIATION="NI">
(BG) Κύριε Πρόεδρε, θα περιορίσω την παρέμβασή μου στον σχολιασμό της έκθεσης για τη "Νεολαία σε κίνηση".
<P>
Θέλω να συγχαρώ τον εισηγητή για το γεγονός ότι η έκθεση έχει καταφέρει να καλύψει πλήρως κάθε πτυχή του ζητήματος και αυτής της ευρωπαϊκής πολιτικής. Πιο συγκεκριμένα, θα περιορίσω την παρέμβασή μου σε τρία ζητήματα.
<P>
Πρώτον, όσον αφορά τα σημεία 24 και 25 της έκθεσης σχετικά με την παραμονή των παιδιών στο σχολείο και την αύξηση της συμμετοχής τους στο σχολείο, επιθυμώ να θέσω το ακόλουθο ερώτημα. Παρεμπιπτόντως, προσφάτως υπέβαλα επίσης ερώτημα προς την Επιτροπή με αίτημα γραπτής απάντησης. Αναμένω ακόμη την απάντηση, αλλά δράττομαι της ευκαιρίας για να αναφέρω ένα πρόβλημα το οποίο παρακολουθώ να οξύνεται για μεγάλο ήδη χρονικό διάστημα. Πολλές χώρες της Ανατολικής Ευρώπης που εντάχθηκαν στην Ένωση κατά τον τελευταίο γύρο διεύρυνσης βρίσκονται αντιμέτωπες με το πρόβλημα ότι ορισμένες μειονοτικές ομάδες εφαρμόζουν ήδη την πρακτική, η οποία έχει σχεδόν μετατραπεί σε παράδοση, να διακόπτουν τη φοίτηση των παιδιών τους στο σχολείο, τα οποία γίνονται στη συνέχεια αντικείμενο εκμετάλλευσης από τους γονείς τους. Όταν λαμβάνονται μέτρα για να αλλάξει αυτή η κατάσταση, τα εν λόγω μέτρα συνήθως περιγράφονται ως διακρίσεις. Γι' αυτό λοιπόν απευθύνω το ερώτημα: εις βάρος ποίων γίνεται η διάκριση, για να γίνουμε πιο ακριβείς; Αναρωτιέμαι αν γίνεται εις βάρος των γονιών, οι οποίοι εκμεταλλεύονται τα παιδιά τους, ή των ιδίων των παιδιών, τα οποία χάνουν, κατά συνέπεια, κάθε ευκαιρία κοινωνικής ένταξης, καθόσον στερούνται οιασδήποτε εκπαίδευσης, αν και, όπως γνωρίζετε, η οικονομική ένταξη μέσω της εργασίας και των πόρων αποτελεί τη βάση για οποιαδήποτε άλλη μορφή ένταξης.
<P>
Όσον αφορά το σημείο 27 της έκθεσης, στο συγκεκριμένο σημείο γίνεται και πάλι πολύ συγκεκριμένη αναφορά σε ένα πραγματικό πρόβλημα. Ένας κορυφαίος καθηγητής πανεπιστημίου μου μετέφερε προσφάτως την άποψή του ότι, στην πράξη, τα βουλγαρικά πανεπιστήμια δεν γνωρίζουν ότι υπάρχει και πρόγραμμα Erasmus για το διδακτικό προσωπικό. Πρέπει να ληφθούν περαιτέρω μέτρα σε αυτόν τον τομέα.
<P>
Τέλος, ως προς το θέμα της ανεργίας των νέων, το οποίο αναφέρεται στις αιτιολογικές σκέψεις ΣΤ και Ζ της έκθεσης, πρόκειται για εξίσου σημαντικό πρόβλημα. Το πρόβλημα στο οποίο αναφέρομαι συνίσταται στο ότι, όταν οι νέοι υποβάλλουν αιτήσεις για θέσεις εργασίας, πρέπει να έχουν ήδη υποβληθεί σε πρακτική άσκηση. Ωστόσο, όταν κάποιος έχει μόλις τελειώσει το σχολείο ή το πανεπιστήμιο, δεν μπορεί να έχει αποκτήσει ήδη τέτοια επαγγελματική πείρα. " απαίτηση αυτή είναι γελοία και συνιστά διάκριση, γι' αυτό πρέπει να την μελετήσουμε προσεκτικά. " διαδικασία αυτή εφαρμόζεται τόσο στον δημόσιο όσο και στον ιδιωτικό τομέα. Επ' αυτού, ένα μέτρο το οποίο μπορεί να ληφθεί, ιδίως, στον δημόσιο τομέα είναι να επιβληθούν αυστηροί κανόνες υπέρ της συνταξιοδότησης όσων έχουν συμπληρώσει την ηλικία συνταξιοδότησης, έτσι ώστε να απελευθερώνονται νέες θέσεις απασχόλησης για τους νέους.
<SPEAKER ID="036" NAME="Alajos Mészáros" AFFILIATION="PPE">
(HU) Κύριε Πρόεδρε, κυρία Επίτροπε, οφείλουμε να ευχαριστήσουμε την κ. Sanchez-Schmid για την έκθεσή της. Τα θεσμικά όργανα της ΕΕ έχουν θέσει ως στόχο να αξιοποιήσουν πιο αποτελεσματικά τις υπάρχουσες ευκαιρίες στο εσωτερικό της πολιτιστικής και δημιουργικής βιομηχανίας. Ο στόχος αυτός είναι σημαντικός, καθόσον η βελτίωση των συνθηκών στις εν λόγω βιομηχανίες θα επιτρέψει στην ΕΕ να καταστεί παγκόσμιος ηγέτης της αγοράς στον τομέα αυτόν.
<P>
Ο πολιτισμός συμβάλλει στην καταπολέμηση της φτώχειας και της περιθωριοποίησης, και διαδραματίζει ρόλο στην ενίσχυση και διατήρηση του κοινού ευρωπαϊκού πνεύματος και κληρονομιάς. Χαράσσοντας μια σαφή πορεία για τη δημιουργική σκέψη και τις απορρέουσες ιδέες, μπορούμε όλοι να αντλήσουμε πνευματικά και οικονομικά οφέλη. Οι κλάδοι του πολιτισμού και της δημιουργικότητας λειτουργούν ήδη ως σημαντικοί κινητήρες και παράγοντες επιρροής της οικονομίας, αν και οι συνθήκες που επικρατούν σε αυτούς δεν είναι πάντα ευνοϊκές. Αν και η δημιουργικότητα δεν μπορεί να περιοριστεί, είναι δυνατόν να επηρεαστεί αρνητικά η προθυμία των ανθρώπων να δημιουργήσουν. " ύπαρξη αβέβαιου επιχειρηματικού περιβάλλοντος και δυσμενούς νομοθετικού πλαισίου μπορεί να αμβλύνει το δημιουργικό πνεύμα των πολιτών. Είναι εύλογο να αναμένουμε από μια ευρωπαϊκή στρατηγική να βοηθήσει δημιουργικές ομάδες, οι οποίες ήταν μέχρι σήμερα περιορισμένες, να εκφραστούν σε ευρωπαϊκό επίπεδο. Συγχρόνως, θα μπορούσε να προωθήσει μέχρις ενός σημείου την ισορροπία ευκαιριών μεταξύ των κρατών μελών, κατά τρόπο που να γίνεται αισθητή σε όλους μας η παρουσία μιας βιομηχανίας με πέντε εκατομμύρια εργαζομένους, καθώς και η αύξηση του αριθμού τους σε κάθε κράτος μέλος. Σε αυτόν τον τομέα, σκοπεύουμε να αναθέσουμε εξίσου σημαντικό ρόλο στις μικρές και μεσαίες επιχειρήσεις. " Κεντρική Ευρώπη διαθέτει σημαντικό αριθμό λαμπρών πολιτών οι οποίοι επιθυμούν να δημιουργήσουν. Το ερώτημα είναι αν μπορούμε να προσφέρουμε σε όλους, από σήμερα ήδη, τις κατάλληλες συνθήκες. Δυστυχώς, η απάντηση είναι αρνητική, αλλά έχει δημιουργηθεί αυξανόμενος αριθμός στοχευμένων προγραμμάτων με σκοπό τη βελτίωση της κατάστασης, περιλαμβανομένης, για παράδειγμα, της στρατηγικής του Δούναβη.
<P>
" σημερινή συζήτηση αφορά επίσης τη νεολαία. Έχει ζωτική σημασία για τις μελλοντικές γενιές να λαμβάνουν από την Ευρώπη πλήρη στήριξη στους τομείς της πολιτιστικής εκπαίδευσης, της επιμόρφωσης και της καλλιτεχνικής δημιουργίας. Πρέπει να βρούμε λύσεις που να κάνουν την καλλιτεχνική δημιουργία ελκυστική στο εσωτερικό της Ευρωπαϊκής Ένωσης και, ταυτοχρόνως, να εξασφαλίσουμε ισότιμους όρους ανταγωνισμού στο διεθνές πεδίο.
<P>
Εν ολίγοις, έχει ζωτική σημασία να ασχοληθούμε με τους κλάδους του πολιτισμού και της δημιουργικότητας, γι' αυτό πρέπει να δημιουργήσουμε το συντομότερο δυνατόν -για τους καλλιτέχνες αλλά και για τα δημιουργικά μυαλά εν γένει- κατάλληλες συνθήκες που θα λαμβάνουν υπόψη επιμέρους ιδιαίτερα χαρακτηριστικά, στους τομείς της κινητικότητας, των δικαιωμάτων πνευματικής ιδιοκτησίας αλλά και της κοινωνικής προστασίας.
<SPEAKER ID="037" NAME="Knut Fleckenstein" AFFILIATION="S&amp;D">
(DE) Κύριε Πρόεδρε, κυρίες και κύριοι, μέσω της έκθεσής του σχετικά με τις πολιτιστικές διαστάσεις των εξωτερικών δράσεων της ΕΕ, το Κοινοβούλιο καθιστά σαφή τη φιλοδοξία του να βάλει και τη δική μας σφραγίδα σε αυτό το αναπτυσσόμενο πεδίο πολιτικής. Το γεγονός -και εν προκειμένω μετρώ πολύ προσεκτικά τα λόγια μου- ότι δεν βλέπω σήμερα στο Σώμα κανέναν εκπρόσωπο της Υπηρεσίας Εξωτερικής Δράσης δείχνει πόσο απαραίτητη είναι αυτή η έκθεση.
<P>
Πολύ σωστά, στην έκθεση τονίζεται ότι, στο μέλλον, οι πολιτιστικές πτυχές πρέπει να διαδραματίζουν πολύ πιο σημαντικό ρόλο στην εξωτερική πολιτική, στην οποία πρέπει να ενσωματώνονται πιο συστηματικά. Κατά τη γνώμη της πολιτικής μου ομάδας, ήταν σημαντικό να ζητηθεί η εφαρμογή μιας συνεκτικής στρατηγικής η οποία να συντονίζει πιο αποτελεσματικά τα υφιστάμενα προγράμματα εξωτερικής πολιτικής της ΕΕ με τις πολιτιστικές συνιστώσες, λαμβάνοντας υπόψη την πολιτιστική πολυμορφία στην Ευρωπαϊκή Ένωση. " κ. Pack αναφέρθηκε ήδη σε αυτό το θέμα, λέγοντας ότι οι υφιστάμενες δομές εντός, αλλά και μεταξύ, των κρατών μελών, όπως το δίκτυο εθνικών ιδρυμάτων πολιτισμού EUNIC, πρέπει να ολοκληρωθούν και ότι η κοινωνία των πολιτών πρέπει να αντιμετωπίζεται ως τμήμα της ευρωπαϊκής εξωτερικής πολιτιστικής πολιτικής. Το έμβλημα της ΕΕ "Ενωμένη στην πολυμορφία" πρέπει εξάλλου να εκφραστεί ξεκάθαρα στην εικόνα την οποία προβάλλει η Ένωση προς τον έξω κόσμο. Πρέπει επίσης να αξιοποιήσουμε ακόμη καλύτερα τα νέα μέσα ενημέρωσης ως πλατφόρμα επικοινωνίας για τον σκοπό αυτόν.
<P>
Στο πλαίσιο αυτών των προσπαθειών, πρέπει να μεριμνήσουμε ώστε η τέχνη και ο πολιτισμός να μην μετατραπούν σε εργαλεία επιδίωξης συγκεκριμένων σκοπών της εξωτερικής πολιτικής. Οι πολιτιστικές αξίες μας είναι το στοιχείο που χαρακτηρίζει την Ευρωπαϊκή μας Κοινότητα. Επομένως, είναι σημαντικό και ορθό η εν λόγω πολιτιστική πολυμορφία και ταυτότητα να διαδίδονται επίσης έξω από την Ένωση, μέσω των πολιτικών της. Είμαι βέβαιος ότι μπορούμε να επιτύχουμε πολύ περισσότερα με αυτόν τον τρόπο, περιλαμβανομένου του διαλόγου για τα ανθρώπινα δικαιώματα και τη δημοκρατία, παρά με το να εκτοξεύουμε απειλές από τούτο το βήμα, οι οποίες ορισμένες φορές είναι εντελώς κούφιες.
<SPEAKER ID="038" NAME="Morten Løkkegaard" AFFILIATION="ALDE">
(DA) Κύριε Πρόεδρε, κυρίες και κύριοι συνάδελφοι, βρισκόμαστε στη μέση μιας μάχης, κάτι που αντικατοπτρίζεται άλλωστε και στη σημερινή συζήτηση - μιας μάχης μεταξύ των δυνάμεων στην Ευρώπη που επιθυμούν να αποδυναμώσουν το ευρωπαϊκό εγχείρημα και όσων εξ ημών -εν μέσω της κρίσης την οποία διερχόμαστε αυτή την περίοδο- επιθυμούμε να προωθήσουμε και να ενισχύσουμε ουσιαστικά το ευρωπαϊκό εγχείρημα. Αυτή την περίοδο λέγονται πολλά για την οικονομία και για την ολοκλήρωση και την εξωτερική πολιτική, κάτι που είναι, σαφώς, εξίσου σημαντικό. Ωστόσο, δεν έχω καμία αμφιβολία ότι, αν θέλουμε να διατηρήσουμε το ευρωπαϊκό εγχείρημα και, κυρίως, αν θέλουμε να εξασφαλίσουμε την υποστήριξη των λαών της Ευρώπης, οι οποίοι σήμερα αντιμετωπίζουν με σκεπτικισμό την όλη ιδέα, πρέπει να επενδύσουμε στον πολιτισμό και στους νέους ανθρώπους. Ως εκ τούτου, χαιρετίζω προφανώς με μεγάλη ικανοποίηση τη σημερινή συζήτηση καθώς και τις πέντε εκθέσεις που εξετάζουμε.
<P>
Ήμουν σκιώδης εισηγητής για την έκθεση σχετικά με τη "Νεολαία σε κίνηση", και θέλω να ευχαριστήσω τον εισηγητή μας, κ. Zver, για την εξαιρετική συνεργασία. Καθώς ο χρόνος δεν μου επιτρέπει να υπεισέλθω σε πολλές λεπτομέρειες, θα επικεντρωθώ απλώς σε δύο πτυχές. " πρώτη αφορά τη δυνατότητα των νέων να διασχίζουν τα εθνικά σύνορα. Εκτιμώ ότι, κατά την τρέχουσα περίοδο κρίσης, είναι απαραίτητο να επικεντρωθούμε πραγματικά, τόσο πολιτικά όσο και οικονομικά, στην ουσιαστική υλοποίηση και υποστήριξη αυτής της κινητικότητας των νέων. Συνεπώς, με ικανοποιεί φυσικά το γεγονός ότι ένα από τα στοιχεία που επεξεργαζόμαστε είναι η ενίσχυση του λεγόμενου ευρωπαϊκού πλαισίου επαγγελματικών προσόντων, με άλλα λόγια, του συστήματος το οποίο επιτρέπει στους νέους να χρησιμοποιούν τις μονάδες που κερδίζουν σε διασυνοριακό επίπεδο. Αυτή είναι μια μικρή, αλλά απτή λεπτομέρεια την οποία είναι σημαντικό να προωθήσουμε, έτσι ώστε οι νέοι να μην αντιμετωπίζουν προβλήματα στο θέμα αυτό.
<P>
Δεύτερον, θέλω να υπογραμμίσω το σύστημα που έχουμε ονομάσει "πίνακα αποτελεσμάτων για την κινητικότητα", βάσει του οποίου καταγράφονται οι φραγμοί στην κινητικότητα στα κράτη μέλη. Αυτό είναι κάτι που επίσης υποστηρίζω σθεναρά - θεωρώ ότι είναι πολύ καλή ιδέα. Τα προαναφερθέντα είναι δύο μόνον συγκεκριμένα παραδείγματα που δείχνουν ότι σημειώνουμε πρόοδο και ότι ο διάβολος κρύβεται στις λεπτομέρειες. Πιο συγκεκριμένα, πρόκειται για τομείς στους οποίους πρέπει να καταβάλουμε προσπάθειες για τη βελτίωση των ευκαιριών που παρέχονται στους νέους, επενδύοντας έτσι στη νεολαία μας. Τέλος, θέλω να ευχαριστήσω τον εισηγητή για τη συνεργασία του και να ευχηθώ στην κ. Επίτροπο καλή επιτυχία στο τεράστιο έργο -όπως καλά γνωρίζω- να πείσει τα υπόλοιπα μέλη του σώματος των Επιτρόπων να αντιληφθούν τη σπουδαιότητα του πολιτισμού και της νεολαίας.
<SPEAKER ID="039" NAME="Marek Henryk Migalski" AFFILIATION="ECR">
(PL) Κύριε Πρόεδρε, θα εστιάσω την προσοχή μου στις πολιτιστικές διαστάσεις των εξωτερικών δράσεων και στην έκθεση που συνέταξε η κ. Schaake. Θέλω να επισημάνω ότι, από πολλές απόψεις, η έκθεση είναι άξια υποστήριξης και συγχαρητηρίων. Στην παράγραφο 17 καταδικάζονται τα ολοκληρωτικά καθεστώτα τα οποία χρησιμοποιούν τη λογοκρισία. Στην παράγραφο 50 καταγγέλλεται η χρήση πολιτιστικών επιχειρημάτων ως δικαιολογία για την παραβίαση ανθρωπίνων δικαιωμάτων, όταν αντιμετωπίζουμε προβλήματα με την εκμετάλλευση αυτού ακριβώς του είδους υποτιθέμενης ποικιλομορφίας στις επαφές με την Κίνα, για παράδειγμα. Στην παράγραφο 39 ενθαρρύνεται η συμμετοχή της κοινωνίας των πολιτών και τονίζεται η σημασία των δημοκρατικών ελευθεριών και των θεμελιωδών ανθρωπίνων δικαιωμάτων.
<P>
Σε όλους αυτούς τους τομείς, η έκθεση είναι άξια υποστήριξης και επαίνων. Παρεμπιπτόντως, κατά τη διάρκεια των εργασιών της Επιτροπής Πολιτισμού και Παιδείας, μπορέσαμε να εξαλείψουμε από την έκθεση την πρόταση ορισμού ειδικού πρέσβη της ΕΕ αποκλειστικά για θέματα πολιτισμού. Αυτές είναι οι επιτυχίες. Δυστυχώς, όμως, υπάρχουν και θέματα τα οποία θα αποκαλούσα προβληματικά, πράγμα που σημαίνει ότι, δυστυχώς, κατά τη διάρκεια των συνεδριάσεων της Επιτροπής Πολιτισμού και Παιδείας, τροποποιήθηκε η διάταξη έτσι ώστε να αναφέρει ότι η συγκεκριμένη πρόβλεψη αφορά τον διορισμό ενός προσώπου το οποίο θα είναι υπεύθυνο αποκλειστικά και μόνον για πολιτιστικά θέματα και τίποτε άλλο. Αυτό είναι ένα ζήτημα το οποίο οφείλουμε να επισημάνουμε. Υπάρχει και ένα δεύτερο ζήτημα: στην έκθεση απευθύνεται αίτημα για συμπληρωματική εκπαίδευση του προσωπικού της Ευρωπαϊκής Υπηρεσίας Εξωτερικής Δράσης στους τομείς της πολιτιστικής και ψηφιακής πολιτικής. Ως μέλη της Επιτροπής Πολιτισμού και Παιδείας, δεν θέλαμε η διάταξη αυτή να αυξήσει το κόστος στον συγκεκριμένο τομέα· δυστυχώς, όμως, η εν λόγω τροπολογία καταψηφίστηκε. Γι' αυτό η στάση μου απέναντι στη συγκεκριμένη έκθεση χαρακτηρίζεται σαφώς από αμφιθυμία.
<SPEAKER ID="040" NAME="Malika Benarab-Attou" AFFILIATION="Verts/ALE">
(FR) Κύριε Πρόεδρε, κυρία Επίτροπε, κυρίες και κύριοι, οι δύο εκθέσεις της κ. Schaake και της κ. Sanchez-Schmid μας υπενθυμίζουν ότι ο πολιτισμός δεν είναι διακοσμητικό στοιχείο, αλλά καρπός σύνθετων αλληλεξαρτήσεων, καταδεικνύοντας ότι τα πολιτιστικά ζητήματα πρέπει να αντιμετωπίζονται με κάθετο τρόπο και να ενσωματώνονται σε όλες τις ευρωπαϊκές πολιτικές, εσωτερικές και εξωτερικές, κοινωνικές και οικονομικές.
<P>
Ως εκ τούτου, σας ενθαρρύνουμε, κυρία Επίτροπε, να συνεχίσετε προς αυτή την κατεύθυνση και να αναπτύξετε συνεργασία με τις υπόλοιπες επιτροπές, με άλλες υπηρεσίες της Ευρωπαϊκής Επιτροπής, καθώς και με την Ευρωπαϊκή Υπηρεσία Εξωτερικής Δράσης της βαρόνης Ashton.
<P>
Επιπλέον, θέλω να επανέλθω σε ένα ζήτημα το οποίο δεν εξετάζεται λεπτομερώς στις εν λόγω εκθέσεις, και αφορά την κινητικότητα των καλλιτεχνών και των επαγγελματιών του πολιτιστικού τομέα. Πράγματι, το ζήτημα αυτό είναι μείζονος σημασίας για την ανάδειξη ενός ευρωπαϊκού πολιτιστικού χώρου. Σε αυτό το πλαίσιο, δύο πτυχές θεωρώ σημαντικές: Πρώτον, τη διάδοση από την Ευρωπαϊκή Ένωση και τα κράτη μέλη σαφών και κατανοητών πληροφοριών σχετικά με τους κανονισμούς και τις διαδικασίες που ισχύουν σήμερα.
<P>
Δεύτερον, την άρση -όπως έχει ήδη ειπωθεί- των κανονιστικών και διοικητικών εμποδίων στην ελεύθερη κυκλοφορία, εντός του χώρου Σένγκεν, των παραγόντων που δραστηριοποιούνται στον τομέα του πολιτισμού, ιδίως των υπηκόων τρίτων χωρών, μέσω της θέσπισης, παραδείγματος χάριν, κοινής ταχείας διαδικασίας εντός της Ευρωπαϊκής Ένωσης για τις βραχυπρόθεσμες και μακροπρόθεσμες θεωρήσεις, καθώς και ενιαίας διαδικασίας για την απόκτηση αδειών εργασίας στην Ένωση. Απευθύνω έκκληση στην Επιτροπή να συνεχίσει τις προσπάθειες σε αυτούς τους τομείς.
<P>
Τέλος, ενόψει της κυριαρχίας ενός σε μεγάλο βαθμό αμερικανικού παγκόσμιου προτύπου όσον αφορά την ψυχαγωγική διάσταση του πολιτισμού, είναι επείγον να υπενθυμίσουμε στην Ευρωπαϊκή Ένωση και τα κράτη μέλη της πόσο σημαντικό είναι να εξοπλιστούν με τα αναγκαία μέσα που θα τους επιτρέψουν να υπερασπιστούν και να προωθήσουν την πολυμορφία των ευρωπαϊκών πολιτισμών και των τρίτων χωρών. Ως εκ τούτου, η Ευρώπη πρέπει να ενισχύσει τη θέση της και να μην εγκαταλείψει τη μάχη στο πεδίο της ήπιας ισχύος, καθόσον εκείνο που διακυβεύεται εν προκειμένω είναι ο σεβασμός της πολιτιστικής πολυμορφίας ως μέσο προώθησης του διαλόγου και ως εγγύηση για την ειρήνη και τη σταθερότητα σε όλο τον κόσμο.
<SPEAKER ID="041" NAME="Marie-Christine Vergiat" AFFILIATION="GUE/NGL">
(FR) Κύριε Πρόεδρε, επιτρέψτε μου ορισμένες γενικές παρατηρήσεις για όλα τα θέματα που τίθενται προς συζήτηση σήμερα το πρωί.
<P>
Δυστυχώς, σε αυτή την αίθουσα δεν δίνεται επαρκής σημασία στα θέματα που αφορούν την εκπαίδευση και τον πολιτισμό. Εντούτοις, έχουν ζωτική σημασία για το μέλλον μας, για το μέλλον της Ευρώπης, το μέλλον της νεολαίας μας. Τα άτομα κάτω των 30 ετών αντιστοιχούν στο 20% του πληθυσμού της Ευρώπης, όμως η ανεργία μεταξύ των ατόμων κάτω των 24 ετών έχει φτάσει σχεδόν το 21%, ενώ σχεδόν το 15% των ατόμων ηλικίας 18-24 ετών εγκαταλείπει την τριτοβάθμια εκπαίδευση πριν από το τέλος του δεύτερου κύκλου και δεν παρακολουθεί κανένα πρόσθετο πρόγραμμα σπουδών ή κατάρτισης. Ακόμη χειρότερα, σχεδόν το 25% των νέων κάτω των 15 ετών αντιμετωπίζει δυσκολίες ανάγνωσης. Θεωρούμε τα στοιχεία αυτά απαράδεκτα και, ενόψει της ύφεσης, επιδεινώνονται ακόμη περισσότερο σε ορισμένα κράτη μέλη.
<P>
" έκθεση για τη "Νεολαία σε κίνηση", η οποία υποβλήθηκε στο Σώμα, αποτελεί βήμα προς τη σωστή κατεύθυνση σε σχέση με ορισμένες πτυχές, ενώ μεταφέρει μια σειρά από μηνύματα στην Επιτροπή και τα κράτη μέλη. Το Ευρωπαϊκό Κοινοβούλιο επιβεβαιώνει τη βούλησή του να μην αφήσει τη νεολαία μας να θυσιαστεί στον βωμό των πολιτικών λιτότητας που εφαρμόζονται σε όλη την Ευρώπη. Ας ελπίσουμε ότι αυτή η πρόθεση δεν θα μείνει μόνον στα λόγια!
<P>
Αυτή η έκθεση περιλαμβάνει επίσης μια σειρά από ανησυχητικές πτυχές, ιδίως όταν εκφράζεται υπέρ της μεταρρύθμισης των προγραμμάτων σπουδών των τριτοβάθμιων εκπαιδευτικών ιδρυμάτων αποκλειστικά με βάση τις απαιτήσεις της αγοράς, χωρίς να κάνει τον κόπο να επιβεβαιώσει τον ευρύτερο ρόλο της τριτοβάθμιας εκπαίδευσης σε σχέση με τη συνολική εκπαίδευση των αυριανών πολιτών.
<P>
Γνωρίζουμε ότι όσο ευρύτερη είναι η εκπαίδευση των νέων, τόσο καλύτερα μπορούν να αντεπεξέλθουν στις αβεβαιότητες της ζωής, ιδίως όταν αυτές σχετίζονται με την εργασία. Σύντομα, θα έχουμε την ευκαιρία να επεξεργαστούμε τα θέματα που σχετίζονται με τη διαδικασία της Μπολόνια, γεγονός το οποίο χαιρετίζω. Θέλω απλώς να πω ότι ο ρόλος μας είναι να ακούμε τις αυξανόμενες ανησυχίες -και η λέξη αυτή δεν είναι αρκετή για να εκφράσει την πραγματικότητα- που εκφράζονται σε ορισμένα κράτη σε σχέση με τις μεταρρυθμίσεις που έχουμε αναλάβει να υλοποιήσουμε στο όνομα της διαδικασίας της Μπολόνια. Δεν είναι δυνατόν να θυσιάσουμε τη νεολαία μας· τα λόγια δεν είναι αρκετά εν προκειμένω.
<P>
Επιτρέψτε μου να προσθέσω λίγα λόγια ευχαριστίας προς την κ. Honeyball για την έκθεσή της και για το έργο που επιτέλεσε σε σχέση με τα ζητήματα παιδικής μέριμνας. Υποστηρίζω πλήρως τις κατευθυντήριες γραμμές που περιλαμβάνονται στην έκθεσή της. Αντιθέτως, δεν μπορώ να συμμεριστώ τις κατευθυντήριες γραμμές της έκθεσης της κ. Sanchez-Schmid σχετικά με τους κλάδους του πολιτισμού και της δημιουργικότητας, καθότι οι εν λόγω κατευθυντήριες γραμμές θα εισήγαγαν εμπορικές λογικές, υπό τον έλεγχο των δυνάμεων της αγοράς, στη διαχείριση των πολιτιστικών αγαθών.
<P>
Τέλος, θέλω να εκφράσω την αποφασιστική στήριξή μου στην κ. Pack για την επιλογή του Σαράγεβο ως πολιτιστικής πρωτεύουσας της Ευρώπης.
<SPEAKER ID="042" NAME="Juozas Imbrasas" AFFILIATION="EFD">
(LT) Κύριε Πρόεδρε, ήθελα να πω λίγα λόγια σχετικά με το πρόγραμμα "Νεολαία σε κίνηση". " πρωτοβουλία αυτή θέτει έναν θαυμάσιο στόχο - να ενισχυθεί η εκπαίδευση και κατάρτιση των νέων μέσω της κινητικότητας και να διευκολυνθεί η μετάβαση των νέων από την εκπαίδευση στην αγορά εργασίας. Αυτό είναι ιδιαίτερα σημαντικό σήμερα για τους νέους, οι οποίοι αποτελούν μία από τις κοινωνικές ομάδες που πλήττονται σοβαρότερα από την παγκόσμια οικονομική κρίση. " είσοδος των νέων στην αγορά εργασίας πρέπει να διευκολύνεται, έτσι ώστε να εξασφαλίζουν το μέλλον τους, αλλά και να συμβάλλουν στην οικονομική μεγέθυνση και την ευημερία. Έχει ζωτική σημασία να προσφέρεται στους νέους η δυνατότητα ανάπτυξης των ικανοτήτων, των δεξιοτήτων και των γνώσεων που θα τους επιτρέψουν να συμβάλουν ενεργά στην οικονομική μεγέθυνση και το βιώσιμο μέλλον της Ευρωπαϊκής Ένωσης τα επόμενα χρόνια. Εκτιμώ ότι είναι αναγκαίο να διασφαλίζεται ότι η εκπαίδευση που τους παρέχεται είναι συμβατή με τις ανάγκες της αγοράς εργασίας. Είναι άλλωστε σημαντικό να διασφαλίζεται ότι οι νέοι της Ευρώπης δεν στερούνται τις αναγκαίες ευκαιρίες ώστε να αναπτυχθούν προσωπικά και να συμβάλουν στην ευημερία της Ευρωπαϊκής Ένωσης. " κινητικότητα προσκρούει όντως σε ορισμένα εμπόδια. Οι νέοι που έχουν αποκτήσει εκπαιδευτικά προσόντα σε άλλο κράτος μέλος τις περισσότερες φορές παραμένουν και εργάζονται εκεί. Συνεπώς, μια χώρα όπως η Λιθουανία, η οποία βρίσκεται αντιμέτωπη με πολύ δύσκολη οικονομική κατάσταση, κινδυνεύει να χάσει, για κάποιο χρονικό διάστημα, μορφωμένους ανθρώπους, οι οποίοι συγκροτούν τη βάση για την ανάπτυξη της χώρας, και όχι μόνον από οικονομική άποψη. Είναι αλήθεια ότι αυτό είναι δικό μας εσωτερικό πρόβλημα, και θα το λύσουμε μόνοι μας. Σε γενικές γραμμές, πάντως, είναι θαυμάσιο το γεγονός ότι προσπαθούμε σήμερα να αντιμετωπίσουμε ένα θέμα το οποίο έχει τόσο μεγάλη σημασία για τη νεολαία.
<SPEAKER ID="043" NAME="Róża Gräfin von Thun und Hohenstein" AFFILIATION="PPE">
(DE) Κύριε Πρόεδρε, κυρία Επίτροπε, κυρίες και κύριοι, αγαπητοί προσκεκλημένοι από τη Θουριγγία στο θεωρείο των επισκεπτών,
<P>
(EN) Κύριε Πρόεδρε, στον συνάδελφό μου που ανησυχεί για το ενδεχόμενο μετακίνησης των μορφωμένων νέων σε άλλο κράτος, θα έλεγα ότι ο πολιτισμός αναπτύσσεται και βαθαίνει όταν οι άνθρωποι μετακινούνται, και αυτό δεν πρέπει να μας φοβίζει. Συμβαίνει οπουδήποτε συναντιούνται άνθρωποι από διαφορετικές χώρες και ανταλλάσουν τις ποικίλες εμπειρίες τους: τέτοια παραδείγματα στην Ευρώπη υπάρχουν πολλά, και είναι θετικό το γεγονός ότι έχουμε να πούμε τόσα πολλά για την κινητικότητα. Αυτή η κινητικότητα θα εγγυηθεί τη συνεχιζόμενη υγεία και ευημερία της Ευρώπης.
<P>
Στην έκθεση του κ. Zver υπογραμμίζονται πολυάριθμα εμπόδια τα οποία λειτουργούν ως αντικίνητρα για την κινητικότητα στην Ευρώπη, και θέλω να επισημάνω ορισμένα από αυτά. Για να δώσω συνέχεια σε κάτι που ακροθιγώς ανέφερε ο κ. Løkkegaard, είναι πραγματικά απαράδεκτο νέοι οι οποίοι σπουδάζουν, καταρτίζονται ή εργάζονται στο εξωτερικό να αντιμετωπίζουν δυσκολίες, κατά τις μετακινήσεις τους, σε σχέση με απολύτως στοιχειώδεις πτυχές, όπως είναι η πρόσβαση σε τραπεζικές υπηρεσίες ή η ενοικίαση διαμερισμάτων. Επιπλέον, επιβαρύνονται με τέλη περιαγωγής όταν προσπαθούν να τηλεφωνήσουν στην πατρίδα τους ή να προσπελάσουν το Διαδίκτυο προκειμένου να αναζητήσουν βασικές, απαραίτητες πληροφορίες. Τα τέλη περιαγωγής δεδομένων είναι εξαιρετικά ακριβά.
<P>
" Επιτροπή πρότεινε τη θέσπιση ενός πίνακα αποτελεσμάτων για την κινητικότητα, στο πλαίσιο της πρωτοβουλίας "Νεολαία σε κίνηση". Αυτό θα επιτρέψει τη συστηματική παρακολούθηση της προόδου των κρατών μελών ως προς την εξάλειψη των εμποδίων. Ο πίνακας αποτελεσμάτων πρέπει να είναι λεπτομερής και απλός, έτσι ώστε να μπορεί να λειτουργήσει ως πραγματικός καταλύτης για την άρση αυτών των εμποδίων από τα κράτη μέλη. Αυτό θα ωφελούσε νέους και ηλικιωμένους, φοιτητές και εργαζομένους. Καλώ την Επιτροπή να υποβάλει λεπτομερή πρόταση σχετικά με τον τρόπο λειτουργίας αυτού του πίνακα αποτελεσμάτων για την κινητικότητα, και ελπίζω ότι θα το πράξει το ταχύτερο δυνατόν.
<P>
Εν κατακλείδι, η κινητικότητα είναι οριζόντιο ζήτημα, γι' αυτό καλώ τους συναδέλφους μου στην Επιτροπή Εσωτερικής Αγοράς και Προστασίας των Καταναλωτών, καθώς και σε άλλες επιτροπές, να μην παραβλέπουν καθόλου τη διάσταση της κινητικότητας κατά τις εργασίες τους σε όλους τους τομείς.
<SPEAKER ID="045" NAME="Silvia Costa" AFFILIATION="S&amp;D">
(IT) Κύριε Πρόεδρε, σε μια γηράσκουσα Ευρώπη η οποία πασχίζει να βρει λύσεις απέναντι στις παγκόσμιες προκλήσεις του μέλλοντος, η Ευρωπαϊκή Ένωση και τα κράτη μέλη της πρέπει να αξιοποιήσουν αμέσως αυτή την ισχυρή ώθηση που προσφέρει το Κοινοβούλιο ώστε να αποδείξουν ότι μπορούν να είναι πιο τολμηρά, επενδύοντας στις μελλοντικές γενιές, στην εκπαίδευση και στον πολιτισμό. Με αυτές τις τέσσερις εκθέσεις και την πρόταση για το Σαράγεβο, το Κοινοβούλιο ζητεί να τεθούν αυτά τα θέματα στο επίκεντρο της στρατηγικής "Ευρώπη 2020".
<P>
Ειδικότερα, τα οικονομικά πλεονεκτήματα, καθώς και τα πλεονεκτήματα στους τομείς της απασχόλησης και της καινοτομίας, αναδεικνύονται στην έκθεση σχετικά με τους κλάδους του πολιτισμού και της δημιουργικότητας, οι οποίοι αντιπροσωπεύουν ήδη σχεδόν το 3% του ακαθάριστου προϊόντος της Ευρώπης και απασχολούν 5 εκατομμύρια άτομα - αριθμός που αυξάνεται στο 7%, αν ληφθούν υπόψη οι επικουρικές βιομηχανίες. Ως σκιώδης εισηγήτρια σχετικά με το μέτρο αυτό για λογαριασμό της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, είμαι ευτυχής που βλέπω ότι η εισηγήτρια, κ. Sanchez Schmid, χαιρέτισε τις τροπολογίες μας.
<P>
Τι ακριβώς προτείναμε; Καταρχάς, ότι ο πολιτιστικός τουρισμός και η μόδα πρέπει να προστεθούν στους οκτώ τομείς που έχουν ήδη συμπεριληφθεί στο κείμενο. Εκφράζουμε επίσης την ελπίδα ότι η Επιτροπή -και είμαι σίγουρη ότι η κ. Βασιλείου θα παρέμβει προς αυτή την κατεύθυνση- θα εκπονήσει Λευκή Βίβλο σχετικά με τους κλάδους του πολιτισμού και της δημιουργικότητας όσο το δυνατόν ταχύτερα, προκειμένου να ενισχυθεί αυτή η διατομεακή στρατηγική σε όλη την Ευρώπη και τα κράτη μέλη. " περικοπή κονδυλίων για τον πολιτισμό και την εκπαίδευση σε περιόδους κρίσης -κάτι που πράττει η χώρα μου, με το αιτιολογικό ότι ο πολιτισμός δεν είναι απαραίτητος για την επιβίωση- σημαίνει ότι αρνούμαστε να επενδύσουμε στο μέλλον και στην έξυπνη, χωρίς αποκλεισμούς, ανάπτυξη· σημαίνει ότι δεν καταλαβαίνουμε ότι ο πολιτισμός είναι απαραίτητος για τη ζωή.
<P>
Το κείμενο της έκθεσης αναφέρει ότι το καθεστώς του ευρωπαίου καλλιτέχνη και όσων απασχολούνται σε δημιουργικά επαγγέλματα πρέπει να αναγνωριστεί επισήμως, και ότι οι μικρές και μεσαίες επιχειρήσεις της πολιτιστικής βιομηχανίας πρέπει να αναγνωριστούν πλήρως ως τέτοιες για τους σκοπούς της πρόσβασης σε πιστώσεις και ενίσχυσης της εκκίνησης τους, ιδίως για νέους κάτω των 35 ετών. Υπόσχεται επίσης ότι θα προστατέψει τις θέσεις εργασίας, και ότι θα θεσπιστούν ειδικά χρηματοδοτικά μέσα για την κατάρτιση και την καινοτομία, λαμβάνοντας υπόψη ότι το κεφάλαιο στον δημιουργικό τομέα συνίσταται συχνά σε αξίες, οι οποίες είναι μεν άυλες, αλλά έχουν αποφασιστική σημασία για την καινοτομία σε όλους τους τομείς.
<P>
Ο πανευρωπαϊκός πολιτιστικός τομέα πρέπει να ληφθεί υπόψη στο νομικό πλαίσιο για το διεθνές εμπόριο, και οπωσδήποτε στην ευρωπαϊκή διάσταση και την πολιτιστική διπλωματία, στην εσωτερική αγορά, στην κινητικότητα...
<P>
(Ο Πρόεδρος διακόπτει την ομιλήτρια)
<SPEAKER ID="046" NAME="Liam Aylward" AFFILIATION="ALDE">
(EN) Κύριε Πρόεδρε, για να είναι αποτελεσματικές και να αποφέρουν μετρήσιμα αποτελέσματα στρατηγικές όπως η "Νεολαία σε κίνηση", απαιτείται ενίσχυση της συνεργασίας μεταξύ εκπαιδευτικού συστήματος και επιχειρήσεων. Παρότι συμφωνώ με τον εισηγητή ότι η εκπαίδευση δεν πρέπει απλώς να εξασφαλίζει την απασχολησιμότητα, αλλά και να ενθαρρύνει τη δημιουργικότητα, είναι αναγκαίο να προσανατολιστούμε στον συνδυασμό εκπαιδευτικών και επιχειρηματικών στόχων. Τα πανεπιστημιακά προγράμματα σπουδών πρέπει να συγκλίνουν περισσότερο με τις απαιτήσεις της αγοράς εργασίας. Πρέπει να προσφέρονται στους νέους ευκαιρίες για να αποκτήσουν, χωρίς εμπόδια, την πείρα, τις ικανότητες, τις γνώσεις και την τεχνογνωσία που απαιτούνται ώστε να εξοπλιστούν για μελλοντικές σταδιοδρομίες και επιχειρηματικές δραστηριότητες. Ειδικότερα, είναι αναγκαίο να βελτιωθούν οι ευκαιρίες που προσφέρονται στους νέους όσον αφορά την επαγγελματική εκπαίδευση και κατάρτιση προκειμένου να διευκολυνθεί η κινητικότητά τους εντός της Ευρωπαϊκής Ένωσης και να προβλεφθούν περίοδοι μαθητείας στο εξωτερικό, διευρύνοντας έτσι το σύνολο των δεξιοτήτων και την απασχολησιμότητά τους.
<P>
Τα προγράμματα κινητικότητας και τα οφέλη που προσφέρουν οι εμπειρίες από την εργασία και τις σπουδές στο εξωτερικό πρέπει να είναι προσιτά σε όλους τους νέους, ανεξάρτητα από το είδος εκπαίδευσης που έχουν επιλέξει. " "Νεολαία σε κίνηση" έχει τη δυνατότητα να είναι επιτυχής, αλλά πρέπει επίσης να μετατραπεί σε συγκεκριμένα μέτρα που θα αποφέρουν οφέλη για τους νέους μας.
<SPEAKER ID="047" NAME="Kay Swinburne" AFFILIATION="ECR">
(EN) Κύριε Πρόεδρε, η εκλογική μου περιφέρεια έχει μακρά ιστορία συνδυασμού της προώθησης της ουαλικής γλώσσας στη νέα γενιά με καλλιτεχνικά και τεχνολογικά ταλέντα για την παραγωγή προγραμμάτων κινουμένων σχεδίων όπως τα Sally Mally, Super Ted και Sam Tân. Σήμερα, αυτό το παρελθόν έχει αναζωογονηθεί με νέες παραγωγές όπως οι τηλεοπτικές σειρές Dr Who και Torchwood, με αποτέλεσμα η Ουαλία να μετατρέπεται με γοργούς ρυθμούς σε κέντρο πολιτιστικής αριστείας όσον αφορά την παραγωγή ταινιών και προγραμμάτων, ενώ συγχρόνως φιλοξενεί και νεότερες δημιουργικές βιομηχανίες, όπως είναι η εξαιρετικά κερδοφόρα βιομηχανία ηλεκτρονικών παιχνιδιών.
<P>
Προκειμένου να συνεχιστεί αυτή η πορεία, το σημαντικότερο πράγμα που πρέπει να κάνουμε τώρα είναι να προσφέρουμε τη στήριξη που έχουν ανάγκη οι δημιουργικές μας βιομηχανίες ώστε να συνεχίσουν να αναπτύσσονται. Πρέπει να επικεντρώσουμε τις προσπάθειές μας στη μείωση των διοικητικών εμποδίων που αντιμετωπίζουν όλες οι μικρές επιχειρήσεις και να αναζητήσουμε τρόπους με τους οποίους θα μπορέσουμε να αντλήσουμε ουσιαστική προστιθέμενη αξία από την ενιαία αγορά, μέσω της συνεργασίας για τα δικαιώματα πνευματικής ιδιοκτησίας, του ευρωπαϊκού διπλώματος ευρεσιτεχνίας και της πλήρους αξιοποίησης του ψηφιακού θεματολογίου και, φυσικά, μέσω της εξάλειψης ασυνεπειών στην ισχύουσα κοινοτική νομοθεσία, όπως για παράδειγμα στον τομέα του ΦΠΑ.
<P>
Ο προϋπολογισμός της ΕΕ πρέπει να χρησιμοποιηθεί παραγωγικά για τη μετατροπή του τεράστιου όγκου δημιουργικής ενέργειας που μας περιβάλλει σε πραγματικά πλουτοπαραγωγικές επιχειρήσεις, οι οποίες θα προσφέρουν βιώσιμες θέσεις εργασίας και ένα ανθηρό και πλούσιο μέλλον για τους πολίτες μας στην Ουαλία και αλλού.
<SPEAKER ID="048" NAME="Helga Trüpel" AFFILIATION="Verts/ALE">
(DE) Κύριε Πρόεδρε, κυρία Επίτροπε, κατ' ουσίαν, σήμερα το πρωί συζητούμε για τη σημασία του πολιτισμού στους διάφορους τομείς πολιτικής -την εξωτερική, την οικονομική, την εκπαιδευτική και την κοινωνική πολιτική- και όλοι γνωρίζουμε ότι θα βγούμε όλοι κερδισμένοι αν αντιμετωπιστεί με μεγαλύτερη σοβαρότητα ο πολιτισμός. " δημοκρατική έκρηξη στις αραβικές χώρες δεν θα ήταν δυνατή χωρίς αυτή τη βασισμένη στον πολιτισμό επιθυμία για ανοικτούς ορίζοντες, για πολιτιστική πολυμορφία, δημοκρατία και ελευθεροτυπία.
<P>
Οι δημιουργικές βιομηχανίες αποτελούν σημαντική πτυχή της οικονομικής πολιτικής. Στην πατρίδα μου, τη Γερμανία, υπάρχουν περισσότερες θέσεις εργασίας στον δημιουργικό τομέα από ό,τι στην αυτοκινητοβιομηχανία. Αυτό είναι κάτι που πρέπει να λάβουμε υπόψη. Το αποτέλεσμα είναι ότι η συγκεκριμένη πτυχή είναι επίσης σημαντικό μέρος της στρατηγικής "ΕΕ 2020". Εκείνο, ωστόσο, που θέλω να επισημάνω είναι ότι, αν θέλουμε να ενισχύσουμε τις δημιουργικές βιομηχανίες, έχουμε αρκετή δουλειά μπροστά μας, κυρίως ως προς την ανάπτυξη της ψηφιακής τεχνολογίας. Γνωρίζουμε ότι οι παραγωγοί δημιουργικού περιεχομένου αποτελούν τη βάση της αλυσίδας αξιών στον πολιτιστικό τομέα. Επομένως, από τη μία πλευρά, υπάρχουν το έντονο ενδιαφέρον για την πολιτιστική πολυμορφία, η ενίσχυση δημιουργικών ανθρώπων και η διευκόλυνση της πρόσβασης σε επιγραμμικό δημιουργικό περιεχόμενο. Συγχρόνως, όμως, θέλουμε οι καλλιτέχνες να αμείβονται δίκαια, κάτι που δεν συμβαίνει πάντα στον σημερινό ψηφιακό κόσμο. Συνεπώς, πρέπει να τροποποιήσουμε το δίκαιο των συμβάσεων, έτσι ώστε να ενισχυθεί η διαπραγματευτική θέση των καλλιτεχνών μας. Πρέπει να αναπτύξουμε νέα κοινωνικά πρότυπα, προκειμένου να βρεθεί μια δίκαιη ισορροπία μεταξύ της εύκολης πρόσβασης των χρηστών και της ικανοποιητικής αμοιβής των δημιουργών νέου περιεχομένου.
<P>
Επιτρέψτε μου μια τελευταία επισήμανση. Θα είχε μεγάλη συμβολική αξία και θα αποτελούσε σημαντική ιστορική επιτυχία για την Ευρώπη, αν το Σαράγεβο ανακηρυσσόταν πολιτιστική πρωτεύουσα της Ευρώπης για το 2014.
<P>
(Ο Πρόεδρος διακόπτει την ομιλήτρια)
<SPEAKER ID="049" NAME="Paul Murphy" AFFILIATION="GUE/NGL">
(EN) Κύριε Πρόεδρε, η έκθεση για τη "Νεολαία σε κίνηση" περιλαμβάνει ορισμένες καλές ιδέες, όπως το αίτημα να μην χρησιμοποιηθεί η κρίση ως δικαιολογία για να μειωθούν οι δαπάνες στην εκπαίδευση. Ωστόσο, η έκθεση αποδέχεται τη διαδικασία της Μπολόνια, η οποία ενίσχυσε τη δυνατότητα άσκησης ασφυκτικού ελέγχου από μεγάλες επιχειρήσεις και προώθησε τη διαδικασία της εμπορευματοποίησης της εκπαίδευσης.
<P>
Ο εισηγητής ανέφερε ότι τα πανεπιστήμια υποχρηματοδοτούνται, γι' αυτό ζήτησε να αναζητήσουν περισσότερη χρηματοδότηση από ιδιωτικές πηγές. " λύση, όμως, στο πρόβλημα της υποχρηματοδότησης δεν μπορεί να είναι να στρεφόμαστε στον ιδιωτικό τομέα, με όλες τις στρεβλώσεις που δημιουργεί αυτό στην εκπαίδευση, ή να επιβάλλουμε δίδακτρα τα οποία εμποδίζουν την πρόσβαση στα πανεπιστήμια εκατοντάδων χιλιάδων ανθρώπων σε όλη την Ευρώπη, αλλά να πραγματοποιούνται επενδύσεις από το κράτος για την παροχή δωρεάν και επαρκώς χρηματοδοτούμενης εκπαίδευσης σε όλα επίπεδα. Επιπλέον, εξαιτίας των βάρβαρων μέτρων λιτότητας, σε πολλές χώρες οι νέοι είναι σχεδόν αδύνατο να εξασφαλίσουν αξιοπρεπείς θέσεις εργασίας μετά την ολοκλήρωση της εκπαίδευσης. Το ένα τέταρτο των νέων στην Ιρλανδία είναι πλέον άνεργοι και 1.000 άνθρωποι μεταναστεύουν κάθε εβδομάδα, οπότε για πολλές οικογένειες στην Ιρλανδία η ίδια η φράση "Νεολαία σε κίνηση" έχει πολύ διαφορετικό νόημα. Αυτή η κρίση ανεργίας μπορεί να λυθεί μόνον με βάση μαζικές κρατικές επενδύσεις για τη δημιουργία αξιοπρεπών θέσεων εργασίας.
<SPEAKER ID="050" NAME="Derek Roland Clark" AFFILIATION="EFD">
(EN) Κύριε Πρόεδρε, την περίοδο ακριβώς που κάθε υπεύθυνος άνθρωπος ή κυβέρνηση προσέχει πού ξοδεύει και την τελευταία δεκάρα, η Επιτροπή προτείνει περισσότερες δαπάνες -κάρτα "Νεολαίας σε κίνηση", ευρωπαϊκό διαβατήριο δεξιοτήτων, "ευρωπαϊκό σύστημα παρακολούθησης κενών θέσεων εργασίας" μέσω της "ΕΕ 2020", και όλα αυτά για την πολιτιστική διπλωματία και για να ενθαρρύνει τους νέους να ταξιδέψουν, τη στιγμή που το κάνουν ήδη, καθώς γυρίζουν όλο τον κόσμο με δική τους πρωτοβουλία. Γιατί λοιπόν χρειαζόμαστε δαπανηρές εκστρατείες προώθησης των μετακινήσεων;
<P>
Όσο για τη διάδοση του ευρωπαϊκού πολιτισμού, ευχαριστηθείτε τον όσο διαρκεί, γιατί έτσι όπως εξελίσσεται αυτή η τρελή παρανοϊκή ΕΕ, δεν πρόκειται να μείνει τίποτε, εκτός από ένα διαρκώς επαναλαμβανόμενο σύνθημα: "Ενωμένη στην πολυμορφία". Δεν καταλαβαίνετε ότι η Ευρώπη δεν είναι ενιαίο κράτος, αλλά ένα εκτεταμένο και λαμπρό μωσαϊκό ελκυστικών, αυτόνομων αλλά αρμονικά συνταιριασμένων πολιτιστικών ψηφίδων, και η συγχώνευσή τους ισοδυναμεί με υποβάθμισή τους σε μια γκρίζα άμορφη μάζα, καταστρέφοντας έτσι αυτό που υποστηρίζετε ότι θαυμάζετε;
<P>
Μην προωθείτε τον πολιτισμό της ΕΕ· δώστε τη δυνατότητα, σε όσους το επιθυμούν, να δοκιμάσουν τον ιταλικό, τον γερμανικό, τον γαλλικό, τον ολλανδικό, τον βρετανικό και όλους τους άλλους πολιτισμούς, και τα υπόλοιπα θα ακολουθήσουν.
<SPEAKER ID="051" NAME="Marielle Gallo" AFFILIATION="PPE">
(FR) Κύριε Πρόεδρε, κυρία Επίτροπε, κυρίες και κύριοι, ενόψει της ψηφιοποίησης των πολιτιστικών και καλλιτεχνικών αγαθών, πιστεύω ότι το ερώτημα που τίθεται είναι το ακόλουθο: είναι μήπως προορισμός της Ευρώπης να γίνει ένας τόπος κατανάλωσης για τις "νωμένες Πολιτείες, και προσεχώς για τις αναδυόμενες χώρες, ή θα ξυπνήσει επιτέλους και θα αρχίσει να διαθέτει πόρους για την ανάπτυξη των δικών της δυνατοτήτων στους τομείς της πληροφορικής, του πολιτισμού αλλά και της οικονομίας;
<P>
Φυσικά, πιστεύω ακράδαντα στον πλούτο και την πολυμορφία του ευρωπαϊκού πολιτισμού, αλλά μιλώ σήμερα από τη σκοπιά της ανταγωνιστικότητας, για να καταδικάσω μια ανοησία και έναν παραλογισμό. " ανοησία είναι οι δωρεάν υπηρεσίες τις οποίες ονειρεύονται ορισμένοι, η πρόσβαση στα πάντα χωρίς το παραμικρό κόστος. Αν ακολουθήσαμε αυτή την οδό, θα σταματούσαν οι επενδύσεις στον συγκεκριμένο τομέα. Οι δημιουργοί και οι εφευρέτες δεν θα ήταν σε θέση να λαμβάνουν δίκαιες αμοιβές και σταδιακά θα εξαφανίζονταν. Συνεπώς, από τα οικονομικά πρότυπα τα οποία θα εφαρμόσουμε για την επιγραμμική διακίνηση έργων της πολιτιστικής μας κληρονομιάς εξαιρούνται οι δωρεάν παρεχόμενες υπηρεσίες.
<P>
Ο παραλογισμός είναι ο φόρος που επιβάλλεται σε άυλα πολιτιστικά αγαθά, από δύο απόψεις. Καταρχάς, υπάρχει στρέβλωση του ΦΠΑ ανάλογα με τη χώρα στην οποία έχει την έδρα της η δραστηριότητα. Για παράδειγμα, για τις αμερικανικές πλατφόρμες ισχύει δικαιοστάσιο από το 1998, το οποίο οδήγησε στην πρωτόγνωρη άνθησή τους. Δεύτερον, υφίσταται διάκριση σε σχέση με τους συντελεστές ΦΠΑ η οποία επιβαρύνει τα ψηφιακά αγαθά έναντι των φυσικών αγαθών. Εκτιμώ ότι πρέπει να αντιμετωπίσουμε αυτά τα δύο ζητήματα μέσω νομοθεσίας.
<SPEAKER ID="052" NAME="Maria Badia i Cutchet" AFFILIATION="S&amp;D">
(ES) Κύριε Πρόεδρε, κυρία Επίτροπε, κυρίες και κύριοι, χαιρετίζω και εγώ την ευκαιρία που μας προσφέρει η σημερινή συζήτηση, μια συζήτηση για τέσσερις εκθέσεις επί των οποίων θα κληθούμε να ψηφίσουμε κατά το πέρας αυτής της πρωινής συνεδρίασης. Πρόκειται για εκθέσεις οι οποίες φρονώ ότι θίγουν θέματα τα οποία είναι πολύ σημαντικά για την αντιμετώπιση, για την προσπάθεια επίλυσης, κεντρικών προβλημάτων της Ευρωπαϊκής Ένωσης· είναι εκθέσεις οι οποίες ασχολούνται με το πώς μπορούμε να αντιμετωπίσουμε την πρόωρη εγκατάλειψη του σχολείου, την ανεργία των νέων, την οικονομική κρίση και τα μεταναστευτικά ρεύματα.
<P>
Από αυτή την άποψη, πρώτον, θέλω να διατυπώσω ένα σύντομο σχόλιο σχετικά με την προσχολική εκπαίδευση. Όπως ανέφερε η κ. Honeyball, πιστεύω ότι είναι ένα από τα θέματα που δεν έχουν τύχει της προσοχής που τους αξίζει. Γνωρίζουμε -και καθημερινά εκπονούνται περισσότερες μελέτες οι οποίες το επιβεβαιώνουν- ότι ακριβώς κατά την πρώιμη παιδική ηλικία συντελείται η πιο έντονη ανάπτυξη των νοητικών και συναισθηματικών ικανοτήτων μας. Για τον λόγο αυτόν, σε όλες τις μελέτες υποστηρίζεται ότι η επένδυση στα πρώτα χρόνια της ζωής παράγει πολύ καλύτερα αποτελέσματα από ό,τι οι μετέπειτα παρεμβάσεις. Πιστεύω ότι είναι πλέον καιρός, πέρα από την εστίαση στις πανεπιστημιακές σπουδές ή την επαγγελματική κατάρτιση, όπως κάνουμε μέχρι σήμερα, να στρέψουμε την προσοχή μας στην πρώιμη παιδική ηλικία.
<P>
Μια άλλη έκθεση την οποία θεωρώ πολύ σημαντική είναι η "Νεολαία σε κίνηση", ένας από τους κύριους στόχους της οποίας είναι η αντιμετώπιση της πρόωρης εγκατάλειψης του σχολείου. Φρονώ ότι το θέμα αυτό συνδέεται απόλυτα με την ανεργία των νέων, με το πολύ υψηλό ποσοστό ανεργίας που επικρατεί στην Ένωσή μας. Πρέπει να δώσει λύσεις για το μέλλον αυτών των νέων ανθρώπων, οι οποίοι είναι το μέλλον της Ευρωπαϊκής Ένωσης.
<P>
Εν κατακλείδι, όσον αφορά την έκθεση σχετικά με την πολιτιστική διάσταση των εξωτερικών δράσεων της ΕΕ, θέλω να υπογραμμίσω τη σημασία του πολιτισμού στις πολιτικές μας υπέρ της συνεργασίας. Είναι σημαντικό να καλλιεργήσουμε σχέσεις βαθύτερης αμοιβαίας κατανόησης με τρίτες χώρες και, σε αυτή την περίοδο έντονης αναταραχής νοτίως των συνόρων μας, πιστεύω ότι είναι πολύ εύλογο να δώσουμε απαντήσεις σε αυτά τα ερωτήματα.
<SPEAKER ID="053" NAME="Marietje Schaake" AFFILIATION="ALDE">
(EN) Κύριε Πρόεδρε, "αν θέλετε να μάθετε πού είναι η κόλαση, ρωτήστε τον καλλιτέχνη, και αν δεν μπορείτε να βρείτε τον καλλιτέχνη, γνωρίζετε ότι βρίσκεστε στην κόλαση". Νομίζω ότι αυτό το απόσπασμα, το οποίο εντόπισα σε έναν ανώνυμο συγγραφέα στο Σαράγεβο, συνοψίζει τη σημασία της τέχνης και του πολιτισμού, όχι μόνον για την ύπαρξη ανοικτών κοινωνιών, αλλά και για τις σχέσεις μας με τον υπόλοιπο κόσμο. " Βοσνία-Ερζεγοβίνη, με το Σαράγεβο ως πρωτεύουσά της, ανήκει σε μία από τις μαύρες τρύπες του χάρτη της Ευρώπης, και αυτό οφείλεται στην ιστορία μας. Τώρα, όμως, πρέπει να κοιτάξουμε προς το μέλλον.
<P>
Οι κάτοικοι του Σαράγεβο έφτασαν πολύ κοντά στο να γνωρίσουν την κόλαση, ιδίως κατά τη διάρκεια της πολιορκίας της πόλης, αλλά οι τέχνες και ο πολιτισμός τους βοήθησαν να επιβιώσουν. " ορχήστρα έκανε πρόβες, ενώ η πόλη βομβαρδιζόταν, και το χειμερινό φεστιβάλ τεχνών και πολιτισμού συνεχίστηκε αδιάλειπτα. Το Σαράγεβο αξίζει μια ευρωπαϊκή άνοιξη. " νέα γενιά υποφέρει από τις πληγές της ιστορίας, και έχουμε σημαντική ευθύνη ως Ευρωπαίοι να στρέψουμε μαζί τους το βλέμμα στο μέλλον και να τους συμπεριλάβουμε στον ευρωπαϊκό ορίζοντα.
<P>
Υποστηρίζω πλήρως την πρωτοβουλία της κ. Pack και θέλω να ζητήσω από το Κοινοβούλιο να την υποστηρίξει και να κάνουμε ό,τι μπορούμε για να συμπεριληφθεί το Σαράγεβο ως ευρωπαϊκή πολιτιστική πρωτεύουσα. Πιστεύω ότι, αν το θέλουμε όλοι, είναι απολύτως εφικτό, διότι θα ήταν πολύ απογοητευτικό αν οι ιδέες μας και η κοινή λογική προσέκρουαν σε ένα τέτοιο γραφειοκρατικό τείχος.
<SPEAKER ID="054" NAME="Paweł Robert Kowal" AFFILIATION="ECR">
(PL) Κύριε Πρόεδρε, τα τμήματα της έκθεσης της κ. Schaake στα οποία γίνεται λόγος για την ανάγκη αύξησης της κινητικότητας των νέων από ευρωπαϊκές γειτονικές χώρες είναι πολύ σημαντικά. Ενώ, από τη μία πλευρά, εκτιμώ ότι η υπερβολική παρέμβαση της Ευρωπαϊκής Ένωσης στην πολιτιστική ζωή των κρατών μελών δεν είναι απαραίτητη, νομίζω, ωστόσο, ότι, ενόψει των όσων συμβαίνουν σήμερα στην Τυνησία, αλλά και των γεγονότων πριν από δύο μήνες στη Λευκορωσία, είναι σημαντικό η Ευρωπαϊκή Ένωση, με το πολιτιστικό της μήνυμα και το μήνυμά της υπέρ της δημοκρατίας και του κράτους δικαίου, να απευθυνθεί στις νέες ελίτ των γειτονικών χωρών, και να εξασφαλίσει πόρους για τη χρηματοδότηση ανταλλαγών νέων, κοινών κύκλων σπουδών και ταξιδιών, αλλά και για την ίδρυση πανεπιστημίων και την υποστήριξη προγραμμάτων διδασκαλίας. Τέτοια προγράμματα υπάρχουν ήδη στα κράτη μέλη - όπως το Κέντρο Ανατολικοευρωπαϊκών Σπουδών του πανεπιστημίου της Βαρσοβίας στην Πολωνία, για παράδειγμα. Αυτό πρέπει να αντιμετωπιστεί ως παράδειγμα, είναι δε ευχάριστο το γεγονός ότι η κ. Schaake μας προσανατολίζει σήμερα προς αυτή την κατεύθυνση. Χωρίς αυτή την πτυχή, δεν θα μπορούσαμε να καταφέρουμε τίποτε.
<SPEAKER ID="055" NAME="Heinz K. Becker" AFFILIATION="PPE">
(DE) Κύριε Πρόεδρε, κυρία Επίτροπε, κυρίες και κύριοι συνάδελφοι, κυρίες και κύριοι επισκέπτες στα θεωρεία, αισθάνομαι μεγάλη τιμή που, ίσως όχι πλέον ως νεαρός, αλλά πάντως ως νέο μέλος αυτού του Σώματος, μου δίνεται η δυνατότητα να λάβω για πρώτη φορά τον λόγο από τούτο το βήμα.
<P>
Θα μπορούσα να χαρακτηρίσω την εμβληματική πρωτοβουλία "Νεολαία σε κίνηση", η οποία εντάσσεται στο πρόγραμμα "Ευρώπη 2020", ως εξαιρετικό στόχο για την όσο το δυνατόν μεγαλύτερη διευκόλυνση της εισόδου των νέων στην αγορά εργασίας, δίνοντας έμφαση σε δύο κυρίως συνιστώσες. Εκτός από την εκπαίδευση κατά τα πρώτα χρόνια της ζωής, εστιάζεται, πρώτον, στη μείωση των ποσοστών εγκατάλειψης του σχολείου και, δεύτερον, στην αύξηση του αριθμού των αποφοίτων. Ως συνέπεια, σε καθόλου αμελητέο βαθμό, των οπισθοδρομήσεων που προκάλεσε η οικονομική κρίση, αλλά επίσης, και πρωτίστως, ως συνέπεια των διαρθρωτικών προβλημάτων σε πολλά κράτη μέλη -σχεδόν σε όλα- σε άλλους τομείς, τα κράτη μέλη της ΕΕ έχουν εντελώς διαφορετικές ανάγκες.
<P>
Επιτρέψτε μου να αναφέρω ως παράδειγμα την πατρίδα μου: στην Αυστρία το ποσοστό πρόωρης εγκατάλειψης του σχολείου ανέρχεται μόλις στο 8,7%, έναντι μέσου όρου της τάξης του 14% στην ΕΕ, και ασφαλώς θα ήταν χρήσιμο να μελετηθεί το διπλό σύστημα επαγγελματικής κατάρτισης της Αυστρίας, το οποίο υποστηρίζεται από τους κοινωνικούς εταίρους. " Γερμανία, επίσης, είναι πολύ επιτυχημένη σε αυτόν τον τομέα. Ας χρησιμοποιήσουμε αυτές τις δύο περιπτώσεις ως στόχους. " ίδια η Αυστρία, ωστόσο, πρέπει να προσπαθήσει να ανταποκριθεί σε ένα άλλο στόχο, όσον αφορά τον μη ικανοποιητικό αριθμό πτυχιούχων υψηλής ειδίκευσης στη χώρα. Άλλα κράτη μέλη διαθέτουν πολύ μεγαλύτερο αριθμό καταρτισμένων επιστημόνων, και πρέπει να μελετήσουμε τα συστήματά τους. Σε αυτούς τους τομείς μπορούμε να διδαχθούμε πολλά ο ένας από τον άλλο.
<P>
Οι αποτυχίες καταδεικνύουν σαφέστατα την ανάγκη ανάληψης δράσης - ότι δηλαδή πρέπει να γεφυρώσουμε το χάσμα μεταξύ εκπαιδευτικού συστήματος και αγοράς εργασίας γρήγορα και αποτελεσματικά.
<P>
Εν κατακλείδι, πάντως, θέλω να ευχαριστήσω θερμά την κ. Pack και να εκφράσω τη συμφωνία μου με τη θέση της, λέγοντας μάλιστα ότι η ανακήρυξη του Σαράγεβο ως πολιτιστικής πρωτεύουσας της Ευρώπης δεν είναι παρέκκλιση, είναι απαίτηση!
<SPEAKER ID="056" NAME="Πρόεδρος">
Κύριε Becker, δεν ήθελα να σας διακόψω, μιας και ξέρω ότι αυτή είναι η πρώτη ομιλία σας σε τούτο το Σώμα, στο οποίο σας καλωσορίζω θερμά. Ελπίζω ότι, στο μέλλον, θα γίνεται σεβαστός ο προβλεπόμενος χρόνος ομιλίας· εν πάση περιπτώσει, όμως, σας εύχομαι καλή επιτυχία στο έργο σας ως μέλος αυτού του Κοινοβουλίου.
<SPEAKER ID="057" NAME="Cătălin Sorin Ivan" AFFILIATION="S&amp;D">
(RO) Κύριε Πρόεδρε, υπάρχουν χώρες στην Ευρωπαϊκή Ένωση στις οποίες το εθνικό ποσοστό ανεργίας ανέρχεται στο 20%, ενώ το ποσοστό ανεργίας των νέων φτάνει το 40%. Αυτό δεν συμβαίνει μόνον σε μία χώρα, αλλά σε πάρα πολλές χώρες, όπου το μέσο ποσοστό ανεργίας των νέων είναι διπλάσιο από το μέσο εθνικό επίπεδο.
<P>
Αν μιλάμε για ευρωπαϊκή ολοκλήρωση και για το μέλλον αυτών των προγραμμάτων και εγχειρημάτων τα οποία μας απασχολούν εν προκειμένω, όλοι αυτοί οι νέοι άνθρωποι πρέπει να αισθάνονται Ευρωπαίοι. Όλοι αυτοί οι νέοι πρέπει επίσης να θεωρούν ότι το μέλλον τους είναι εξασφαλισμένο εντός των συνόρων της Ευρωπαϊκής Ένωσης. Γι' αυτό έχω την έντονη αίσθηση ότι πρέπει να μιλάμε πολύ περισσότερο για το πώς θα προσφέρουμε στους νέους πρόσβαση σε θέσεις εργασίας και για το μέλλον των νέων αυτών στην Ευρωπαϊκή Ένωση, όταν αναφερόμαστε στο πρόγραμμα "Νεολαία σε κίνηση".
<P>
Πιστεύω ότι οι λύσεις τις οποίες προσφέρουμε σε αυτά τα ζητήματα δεν είναι ικανοποιητικές και ότι πρέπει να εστιάσουμε πολύ περισσότερο την προσοχή μας στον τρόπο με τον οποίο τα κράτη μέλη υλοποιούν τα προγράμματα και τα σχέδια που εξετάζουμε στη σημερινή συζήτηση. Εκτιμώ ότι ο ρόλος της Ευρωπαϊκής Επιτροπής είναι να ενθαρρύνει περισσότερα κράτη μέλη να εφαρμόζουν σωστά αυτά τα προγράμματα και να ανταποκρίνονται στις ανάγκες των νέων.
<SPEAKER ID="058" NAME="Ivo Vajgl" AFFILIATION="ALDE">
(SL) Κύριε Πρόεδρε, όταν οι πολιτιστικές διαφορές μεταξύ των εθνών οδηγούν τους γραφειοκράτες να κλείνουν τα σύνορα -όπως έπραξαν προσφάτως οι Δανοί- και να ανεγείρουν ψηλά τείχη, τότε επιλέγουν να επιλύσουν τις διαφορές με τα όπλα, και όχι με την κατανόηση και τη συμπόνια. Όταν τα καλλιτεχνικά επιτεύγματα μετατρέπονται σε προϊόντα μίας χρήσης και σε σημαντική πηγή κέρδους, όταν δημιουργούνται πανίσχυρα παγκόσμια μονοπώλια, τα οποία υπαγορεύουν τις τάσεις και τις αξίες, η έκθεση σχετικά με την πολιτιστική διάσταση της Υπηρεσίας Εξωτερικής Δράσης μας και την πολιτιστική διάσταση της Ευρωπαϊκής Ένωσης συνολικά είναι κάτι περισσότερο από ευπρόσδεκτη.
<P>
" έκθεση αυτή μας εξηγεί το πώς η κοινή πολιτιστική μας εικόνα και τα καλλιτεχνικά επιτεύγματα μικρών χωρών και κρατών μελών της Ευρωπαϊκής Ένωσης, σε επαφή με τον πολιτισμό άλλων εθνών, μπορούν να αναβαθμίσουν το επίπεδο του δημοσίου διαλόγου μας, ακόμη και να διευκολύνουν τους διπλωμάτες και τους στρατηγικούς αναλυτές μας να βρουν λύσεις σε αναρίθμητες κρίσεις, τόσο εντός της Ένωσης όσο και στον περίγυρό μας. Καθώς δεν περιορίζονται στα στενά όρια των συνόρων, τα νέα μέσα και οι νέες τεχνολογίες προσφέρουν πολύτιμες νέες ευκαιρίες. Θα προτιμούσα να είχαν αφιερωθεί στο κείμενο της έκθεσης λίγες λέξεις για τα βιβλία, για την ιδέα, παραδείγματος χάριν, ότι τα βιβλία δεν πρέπει να υπόκεινται σε φορολογία. Θα μπορούσαμε να μιλήσουμε για τη διαχείριση του πολιτισμού ή για το πώς μπορούμε να δώσουμε εκ νέου ώθηση στην ιδέα της Μελίνας Μερκούρη για την πολιτιστική πρωτεύουσα της Ευρώπης. Κυρίες και κύριοι συνάδελφοι, κυρία Επίτροπε, ας δώσουμε στο Σαράγεβο μια ευκαιρία!
<SPEAKER ID="059" NAME="Valdemar Tomaševski" AFFILIATION="ECR">
(PL) Κύριε Πρόεδρε, η προσχολική αγωγή είναι ένα από τα σημαντικότερα καθήκοντα των γονιών και του κράτους. Σε αυτό το πλαίσιο, είναι σημαντικό, και ορθό, το γεγονός ότι στο ψήφισμα τονίζεται η σημασία της πρώιμης διδασκαλίας περιφερειακών και μειονοτικών γλωσσών. Ιδιαίτερη σημασία έχει η διδασκαλία με μέσο τη μητρική γλώσσα, επειδή είναι γνωστό ότι η γλώσσα στην οποία σκέπτονται τα παιδιά είναι επίσης η γλώσσα στην οποία αφομοιώνουν γνώσεις με μεγαλύτερη επιτυχία. Ως εκ τούτου, είναι απαράδεκτο, σε σχολεία τα οποία προορίζονται για αυτόχθονες εθνικές μειονότητες, να προωθείται η διδασκαλία σε γλώσσα άλλη από τη μητρική, από το πρώτο και δεύτερο έτος, όπως αποφάσισε προσφάτως το κοινοβούλιο της Λιθουανίας. " θέσπιση της υποχρεωτικής δίγλωσσης διδασκαλίας γίνεται αντιληπτή, κατά τρόπο που δεν επιδέχεται αμφισβήτηση, από τους Πολωνούς οι οποίοι έχουν ζήσει στη Λιθουανία για πάνω από επτά αιώνες, ως διάκριση η οποία πρέπει να τερματιστεί.
<SPEAKER ID="060" NAME="Anna Záborská" AFFILIATION="PPE">
(FR) Κύριε Πρόεδρε, πληροφορήθηκα με ιδιαίτερη θλίψη τις συνέπειες του σεισμού στη χώρα σας.
<P>
(SK) Θέλω να εκφράσω την επιδοκιμασία μου για το έργο της Mary Honeyball όσον αφορά την έκθεση σχετικά με τη μάθηση κατά τα πρώτα έτη της ζωής. Αντιλαμβάνομαι από το ίδιο το κείμενο την προσπάθεια που καταβλήθηκε για να αντιμετωπιστούν ιδεολογικές προκαταλήψεις και να βρεθεί μια συμβιβαστική λύση που να είναι αποδεκτή από όλο το πολιτικό φάσμα. Αυτό είναι εύλογο και αναμενόμενο, καθόσον αφορά την οικογένεια και την ευημερία των παιδιών. Οι γονείς έχουν την κύρια ευθύνη για την ανατροφή και την εκπαίδευση των παιδιών τους. Αυτό επιβεβαιώνεται άλλωστε από τις παραπομπές της εισηγήτριας στα άρθρα του Χάρτη των Θεμελιωδών Δικαιωμάτων της Ευρωπαϊκής Ένωσης και της Σύμβασης των "νωμένων Εθνών για τα Δικαιώματα του Παιδιού. " ευθύνη των γονέων αναφέρεται επίσης στην Οικουμενική Διακήρυξη των Ανθρωπίνων Δικαιωμάτων - οι γονείς έχουν δικαίωμα προτίμησης ως προς την επιλογή του είδους εκπαίδευσης που θα προσφερθεί στα παιδιά τους.
<P>
Συμμερίζομαι επίσης την πεποίθηση ότι η επένδυση στην εκπαίδευση και τη μάθηση κατά τα πρώτα έτη της ζωής θα οδηγήσει στην επάνοδο σε ένα μέλλον ευημερίας. Υπάρχουν ενδείξεις ότι τα παιδιά αναπτύσσουν τις βάσεις της υπευθυνότητας, της κατανόησης και της κοινωνικής συμπεριφοράς ήδη από τα πρώτα χρόνια τους. Στην έκθεση υπογραμμίζεται επίσης ότι η φροντίδα για τους νέους είναι ο καλύτερος τρόπος πρόληψης της μελλοντικής νεανικής εγκληματικότητας. Εμβαθύνω περισσότερο σε αυτούς τους παράγοντες στην έκθεση που εκπονήθηκε σχετικά με τη συμβολή των πολιτικών για την ισότητα των φύλων και τη γονική μέριμνα στην καταπολέμηση της νεανικής εγκληματικότητας.
<P>
Όπως και η εισηγήτρια, αντιτίθεμαι και εγώ στην τεχνητή αύξηση του ποσοστού των γυναικών στην αγορά εργασίας με οποιοδήποτε κόστος. Πολλές μητέρες θα προτιμούσαν να φροντίζουν τα ανήλικα παιδιά τους, αντί να έχουν επίσημη απασχόληση. Δεν έχουν ελευθερία επιλογής, ωστόσο, καθώς η κοινωνία αποδίδει ελάχιστη έως μηδενική αξία στο έργο των γυναικών στο νοικοκυριό και ως προς τη φροντίδα των παιδιών. Στην υπό εξέταση έκθεση δεν προτείνεται στα κράτη να αποδώσουν χρηματική αξία στο έργο των μητέρων για την ανατροφή και την εκπαίδευση των παιδιών, τουλάχιστον κατ' αναλογία προς τις χρηματικές συνεισφορές των κρατών στη λειτουργία κέντρων προσχολικής εκπαίδευσης και φροντίδας. " έκθεση στο σύνολό της αποτελεί βήμα προς τη σωστή κατεύθυνση, και οι μελλοντικές κοινωνικές εξελίξεις θα μας υποχρεώσουν να δώσουμε μεγαλύτερη έμφαση σε αυτό το θέμα.
<SPEAKER ID="062" NAME="Χρυσούλα Παλιαδέλη" AFFILIATION="S&amp;D">
Κυρία Επίτροπε, η πρωτοβουλία "Νεολαία σε κίνηση" επικεντρώνεται στην ενίσχυση της κινητικότητας των νέων με σκοπό, κυρίως, την απασχόληση. Ωστόσο, σε περιόδους οικονομικής κρίσης αλλά και αμφισβήτησης των αξιών, η κινητικότητα των νέων δεν μπορεί να συνδέεται μόνο με την ανάσχεση της ανεργίας. Στις συντηρητικές τάσεις που απειλούν την ενότητα στην Ευρωπαϊκή Ένωση, και ακούσαμε μερικές από αυτές σήμερα το πρωί, η κινητικότητα των νέων μπορεί να αξιοποιηθεί ως μέγιστο εργαλείο για την ενίσχυση της ευρωπαϊκής συνοχής. Οι ανάγκες της αγοράς δεν πρέπει παρά να συνυπολογίζονται.
<P>
Τα Πανεπιστήμια, ωστόσο, πρέπει να διαφυλάξουν την αυτονομία και το δημόσιο χαρακτήρα τους και τα προγράμματα σπουδών τους πρέπει να διατηρήσουν την ακαδημαϊκή και την ερευνητική τους στόχευση. " ανώτατη εκπαίδευση στην Ευρωπαϊκή Ένωση δεν θα πρέπει να περιορίζεται στην αναπαραγωγή μοντέλων που δημιούργησαν και την κρίση και την αμφισβήτηση. Θα πρέπει, αντίθετα, να στοχεύει στη δημιουργία νέων προτύπων κοινωνικής συνοχής και συλλογικότητας που μόνο οι ανθρωπιστικές σπουδές και ένα ευρωπαϊκό σύστημα κατάταξης των Πανεπιστημίων που θα τις λαμβάνει υπόψη μπορεί να τις αξιοποιήσει προς τη σωστή κατεύθυνση.
<SPEAKER ID="063" NAME="Sabine Verheyen" AFFILIATION="PPE">
(DE) Κύριε Πρόεδρε, κυρίες και κύριοι, αγαπητοί επισκέπτες, η πολιτιστική πολυμορφία της Ευρώπης είναι ένα σημαντικό αγαθό το οποίο πρέπει να διαφυλάξουμε και να αναπτύξουμε ακόμη περισσότερο στο μέλλον. Για να καταστεί αυτό δυνατό, πρέπει να αντιμετωπίσουμε τις προκλήσεις της ψηφιακής εποχής, όχι μόνον στην κοινωνία της πληροφορίας και της γνώσης, αλλά, πάνω απ' όλα, στον πολιτιστικό και δημιουργικό τομέα.
<P>
" πολιτιστική πολυμορφία δεν είναι απλώς ένα ιδανικό· αποτελεί επίσης σημαντικό οικονομικό παράγοντα. Περίπου πέντε εκατομμύρια άνθρωποι στην Ευρωπαϊκή Ένωση απασχολούνται στον τομέα του πολιτισμού. Αυτό αντιστοιχεί περίπου στο 2,5% του συνολικού πληθυσμού. Ο κλάδος του πολιτισμού είναι ένας τομέας οικονομικής μεγέθυνσης ο οποίος αναπτύσσεται ταχύτερα από πολλούς άλλους τομείς της οικονομίας. " εξέλιξη των τεχνολογιών της πληροφορίας και των επικοινωνιών καθορίζεται από το περιεχόμενο το οποίο προσφέρει ο πολιτιστικός τομέας, ενώ συγχρόνως τα χαρακτηριστικά και η ποιότητα αυτού του περιεχομένου έχουν μεταβληθεί και εξελιχθεί μέσω της τεχνολογίας. Χρειαζόμαστε συνεπώς ένα πλαίσιο για τον πολιτιστικό και δημιουργικό τομέα εντός του οποίου θα μπορεί να αναπτυχθεί με βιώσιμο τρόπο ενόψει των προκλήσεων της ψηφιακής εποχής. Χρειαζόμαστε ένα σύγχρονο, προσιτό και χαρακτηριζόμενο από ασφάλεια δικαίου σύστημα το οποίο θα επιτρέπει την ανάπτυξη όλων επί ίσοις όροις.
<P>
Ο πολιτιστικός και δημιουργικός τομέας αποτελεί μοχλό για την Ευρώπη. Επομένως, πρέπει να μας απασχολήσει σε κάποιο βαθμό, συμπεριλαμβανομένων των πτυχών της εκπαίδευσης και της κατάρτισης. Πρέπει να καλλιεργήσουμε στους νέους πολιτιστικές και δημιουργικές ικανότητες - μεταξύ άλλων, και στο πλαίσιο της διά βίου μάθησης. Εντούτοις, πρέπει συγχρόνως να βελτιώσουμε τις επιχειρηματικές ικανότητες των δημιουργικών καλλιτεχνών μας, και να τους εξοικειώσουμε επαρκώς με τα νέα μέσα και τις νέες τεχνολογίες.
<P>
Πρέπει να δημιουργήσουμε ένα πλαίσιο εντός του οποίου όσοι απασχολούνται στον τομέα του πολιτισμού θα μπορούν να διασφαλίσουν την επιβίωσή τους. Συνεπώς, πρέπει να εργαστούμε εντατικά στους τομείς των δικαιωμάτων του δημιουργού, της κοινωνικής ασφάλισης και της πνευματικής ιδιοκτησίας, αλλά και της ανοικτής πρόσβασης σε πληροφορίες και περιεχόμενο, έτσι ώστε να εξασφαλιστεί η διαρκής μελλοντική ανάπτυξη του δημιουργικού και πολιτιστικού τομέα στο ψηφιακό περιβάλλον, και επίσης να μπορέσουμε να διατηρήσουμε την πολιτιστική ποικιλομορφία και την πολιτιστική κληρονομιά της Ευρώπης ως σημαντικό διακριτικό γνώρισμα της Ευρωπαϊκής Ένωσης.
<SPEAKER ID="064" NAME="Πρόεδρος">
Κυρία Verheyen, κατά τη διάρκεια της ομιλίας σας, οι διερμηνείς μου υπέδειξαν ότι δεν μπορούσαν να σας παρακολουθήσουν. Δεν σας διέκοψα, καθώς μου φάνηκε δύσκολο, και ζητώ συγνώμη από τους διερμηνείς γι' αυτό. Θέλω να ενημερώσω τους συναδέλφους ότι το σύστημα τροποποιείται, οπότε, αντί η προειδοποιητική ένδειξη να είναι ορατή από τον Πρόεδρο, θα είναι ορατή από τον ίδιο τον ομιλητή κατά τη διάρκεια της ομιλίας του. Έτσι, θα μπορείτε να δείτε αμέσως ότι οι ομάδες διερμηνείας δεν μπορούν να σας παρακολουθήσουν.
<SPEAKER ID="065" NAME="Barbara Matera" AFFILIATION="PPE">
(IT) Κύριε Πρόεδρε, κυρίες και κύριοι, "" ζωή είναι όμορφη, αγάπη μου. Κοιτάς έξω τον κόσμο, και είναι ήδη δικός σου". Αυτές οι πρώτες γραμμές ενός απλού ποιήματος δείχνουν το πόσο σπουδαία είναι η ζωή, και μας υπενθυμίζουν ότι είμαστε υπεύθυνοι για τον κόσμο που χτίζουμε για τα παιδιά μας. Στην έκθεση την οποία παρουσίασε, η κ. Honeyball υπενθυμίζει με επίκαιρο τρόπο ότι το μέλλον των παιδιών μας διαμορφώνεται από τα πρώτα κιόλας έτη της ζωής τους, έτη κατά τα οποία τα εκπαιδευτικά ιδρύματα πρέπει να διαδραματίζουν καίριο ρόλο, έτσι ώστε τα παιδιά μας να μεγαλώνουν όπως θα θέλαμε.
<P>
Συμφωνώ με όλες τις θέσεις της έκθεσης: είναι σημαντικό τα κράτη μέλη και η Ένωση να αναλάβουν την ευθύνη για τη λήψη μέτρων υποστήριξης της μάθησης κατά τα πρώτα έτη της ζωής των παιδιών, αλλά πρέπει να διεκδικήσουν έναν ρόλο ο οποίος δεν μπορεί να ανήκει αποκλειστικά και μόνον στους γονείς, ή στους εργαζόμενους στον τομέα της εκπαίδευσης. Όπως υποστηρίζω πάντα στις συνεδριάσεις της Επιτροπής Δικαιωμάτων των Γυναικών και Ισότητας των Φύλων, όταν οι γονείς είναι φτωχοί αυτό σημαίνει ότι και τα παιδιά μεγαλώνουν σε συνθήκες φτώχειας. Τα παιδιά έχουν δικαίωμα να υποστηρίζονται με βοήθεια και υπηρεσίες από τα κράτη μέλη και την Ένωση. Αν θέλουμε να καταπολεμήσουμε τη φτώχεια, τον κοινωνικό αποκλεισμό και τον αναλφαβητισμό, πρέπει να υποστηρίξουμε τα παιδιά μας από τα πρώτα τους βήματα.
<P>
Προς τον σκοπό αυτόν, πρέπει να επενδύσουμε στη φροντίδα και την εκπαίδευση από την πρώιμη παιδική ηλικία, και να παρακολουθούμε τις υπηρεσίες που παρέχονται καθώς και την επάρκεια των παρόχων. Όλα τα παιδιά πρέπει να μπορούν να έχουν πρόσβαση στην εκπαίδευση, ανεξαρτήτως κοινωνικής προέλευσης, και πρέπει να διασφαλίσουμε ότι αυτή η δυνατότητα θα είναι επίσης διαθέσιμη στα παιδιά των αιτούντων άσυλο, των προσφύγων και όλων των κατόχων άδειας διαμονής, έστω και προσωρινής, εντός της Ένωσης.
<P>
" κ. Honeyball δίνει έμφαση στην έρευνα και την ανταλλαγή βέλτιστων πρακτικών, στη συνετή χρήση των διαρθρωτικών ταμείων και προγραμμάτων όπως το Comenius και, τέλος, στην ανάγκη να διεκδικήσουν εκ νέου τα κράτη τον κρίσιμο ρόλο τους στα πρώτα χρόνια της εκπαίδευσης των παιδιών, ώστε να διασφαλιστεί η επίτευξη των στόχων για έξυπνη, χωρίς αποκλεισμούς και βιώσιμη οικονομική μεγέθυνση.
<SPEAKER ID="066" NAME="Olga Sehnalová" AFFILIATION="S&amp;D">
(CS) Κύριε Πρόεδρε, η έκθεση σχετικά με τη μάθηση κατά τα πρώτα έτη της ζωής δεν είναι και δεν μπορεί να αποτελέσει απόπειρα ενιαίας ρύθμισης ενός θέματος το οποίο χαρακτηρίζεται από ποικιλομορφία. Θεωρώ, ωστόσο, ότι αποτελεί σημαντική συμβολή στη συζήτηση σχετικά με τους κοινούς μας ευρωπαϊκούς στόχους και αξίες για την προσχολική εκπαίδευση. " έρευνα στον τομέα αυτόν τονίζει τον σημαντικό ρόλο της προσχολικής φροντίδας για την υγιή ανάπτυξη των παιδιών και την περαιτέρω ένταξή τους στην κοινωνία. " προσχολική εκπαίδευση εκτιμάται ότι επιδρά επίσης θετικά στην περαιτέρω εκπαίδευση του παιδιού, και ότι η επένδυση στη μάθηση κατά τα πρώτα έτη της ζωής, με την ευρύτερη έννοια της λέξης, είναι πιο αποτελεσματική από οποιαδήποτε μεταγενέστερη παρέμβαση. Συνεπώς, είναι προς το συμφέρον μας να υποστηρίξουμε αυτόν τον τύπο εκπαίδευσης, αποβλέποντας, μεταξύ άλλων, στην επίτευξη των στόχων της στρατηγικής "ΕΕ 2020" και στην αύξηση του αριθμού των κατοίκων με υψηλής ποιότητας πανεπιστημιακή εκπαίδευση, μειώνοντας ταυτόχρονα το ποσοστό των ανθρώπων που δεν έχουν ολοκληρώσει τις σπουδές τους. " υψηλής ποιότητας προσχολική εκπαίδευση μπορεί να μας φέρει πολύ πιο κοντά στην επίτευξη αυτών των στόχων, ίσως περισσότερο και από ό,τι είμαστε διατεθειμένοι να παραδεχτούμε επί του παρόντος.
<SPEAKER ID="067" NAME="Roberta Angelilli" AFFILIATION="PPE">
(IT) Κύριε Πρόεδρε, κυρίες και κύριοι, καταρχάς, θέλω να ευχαριστήσω την κ. Honeyball για το έργο που επιτέλεσε. " διασφάλιση της πρόσβασης όλων των παιδιών σε υπηρεσίες εκπαίδευσης και υποστήριξης στην πρώιμη παιδική ηλικία πρέπει να θεσπιστεί ως δικαίωμα των γονιών, ιδίως των μητέρων, αλλά πρωτίστως των ιδίων των παιδιών, γιατί τους προσφέρει τη δυνατότητα να αποκτήσουν γερές εκπαιδευτικές βάσεις, να ενισχυθούν στις προσπάθειές τους για κοινωνική ένταξη και προσωπική ανάπτυξη, και να έχουν περισσότερες ευκαιρίες εξεύρεσης εργασίας όταν ενηλικιωθούν.
<P>
Γενικότερα -όπως έχουν επαναλάβει και άλλοι συνάδελφοι- στην ανακοίνωση της Επιτροπής σχετικά με μια στρατηγική της Ευρωπαϊκής Ένωσης για τα δικαιώματα του παιδιού αναφέρεται ότι, το 2009, πάνω από 6 εκατομμύρια νέοι εγκατέλειψαν το σχολικό σύστημα προτού ακόμη ολοκληρώσουν τις πρώτες τάξεις της δευτεροβάθμιας εκπαίδευσης και, από αυτούς, το 17,4% δεν προχώρησε πέρα από το δημοτικό σχολείο. Τα στοιχεία αυτά είναι ανησυχητικά και μας κάνουν να σκεφτόμαστε ότι το σχολείο και το εκπαιδευτικό σύστημα συχνά παραμελούνται και δεν ενισχύονται όσο θα ήταν απαραίτητο.
<P>
" επένδυση στην ποιότητα της εκπαίδευσης, από τα πρώτα κιόλας χρόνια της ζωής, αντιπροσωπεύει όχι μόνον ένα ουσιαστικό αφετηριακό σημείο για τη γνωστική, αισθητηριακή και κινητική ανάπτυξη του παιδιού, αλλά είναι επίσης αναγκαία προϋπόθεση για την οικοδόμηση μιας κοινωνίας χωρίς αποκλεισμούς, η οποία προσφέρει πλούτο ευκαιριών για τις μελλοντικές γενιές.
<P>
Επιπλέον, η βελτίωση της ποιότητας και του αριθμού των νηπιαγωγείων και των υποδομών υποστήριξης της πρώιμης παιδικής ηλικίας -όπως προβλέπεται στους στόχους που περιγράφονται στα συμπεράσματα της συνόδου του Ευρωπαϊκού Συμβουλίου στη Βαρκελώνη- επιτρέπει στους εργαζόμενους γονείς να εξισορροπήσουν την επαγγελματική και την οικογενειακή τους ζωή. Δυστυχώς, όμως, τα στατιστικά στοιχεία δείχνουν ότι πολλά κράτη μέλη έχουν πολύ ακόμη δρόμο να διανύσουν προτού επιτύχουν τους στόχους αυτούς.
<SPEAKER ID="068" NAME="Nessa Childers" AFFILIATION="S&amp;D">
(EN) Κύριε Πρόεδρε, η "Νεολαία σε κίνηση" περιλαμβάνει πολλές ενθαρρυντικές πρωτοβουλίες. Μεταξύ αυτών συγκαταλέγονται, ειδικότερα, σχέδια για ένα ευρωπαϊκό μέσο δανειοδότησης φοιτητών, η Ευρωπαϊκή Εγγύηση Νέων, μέσω της οποίας διασφαλίζεται στους νέους η παροχή θέσης εργασίας ή κατάρτισης εντός τετραμήνου από την ολοκλήρωση της σχολικής φοίτησης, καθώς και το προσφάτως ανακοινωθέν πρόγραμμα "εργασία νέων", το οποίο αποσκοπεί στην ενίσχυση των επαφών μεταξύ των νέων και των επιχειρήσεων.
<P>
Ωστόσο, αισθάνομαι υποχρεωμένη να απευθύνω μια προειδοποίηση. Το 2010, οι χώρες της ΕΕ ανταποκρίθηκαν μόνον σε ένα από τα πέντε κριτήρια αξιολόγησης που είχαν οριστεί για την εκπαίδευση, και αυτό δεν είναι καλός οιωνός για τη στρατηγική "ΕΕ 2020". Αν θέλουμε να σημειώσει μεγαλύτερη επιτυχία η "Νεολαία σε κίνηση", η υλοποίηση και η πρόοδός της πρέπει να παρακολουθούνται στενά στην πράξη, μεταξύ άλλων και από τους βουλευτές του Σώματος στις εκλογικές μας περιφέρειες.
<SPEAKER ID="069" NAME="Piotr Borys" AFFILIATION="PPE">
(PL) Κύριε Πρόεδρε, η σημερινή συζήτηση είναι μια από τις πιο σημαντικές και ουσιαστικές συζητήσεις που έχουν διεξαχθεί στο Ευρωπαϊκό Κοινοβούλιο. Αφορά το σύνολο του πολιτισμού και της εκπαίδευσης και, κατά συνέπεια, τα θεμέλια που στηρίζουν μονίμως το εκτεταμένο ευρωπαϊκό μας σπίτι. Αυτό πρέπει να το θυμόμαστε και να αποδώσουμε τεράστια σημασία σε αυτή τη συζήτηση, έχοντας κατά νου ότι τίποτε δεν μας έχει δοθεί για πάντα. Πρέπει να γνωρίζουμε ότι, για να είναι ισχυρό, αυτό το μεγάλο ευρωπαϊκό σπίτι πρέπει να διαθέτει γερές βάσεις και να είναι ανθεκτικό σε περαιτέρω ενδεχόμενες κρίσεις και ίσως μεγάλες αλλαγές, οι οποίες δεν μπορούν να αποκλειστούν και μπορεί να εκδηλωθούν ανά πάσα στιγμή.
<P>
Ήθελα λοιπόν να ευχαριστήσω όλες και όλους τους εισηγητές για τις πολύ καλές εκθέσεις που μας υπέβαλαν, κυρίως δε τον κ. Zver και την κ. Honeyball, διότι, για πρώτη φορά, προσεγγίζουμε με ολοκληρωμένο τρόπο την εκπαίδευση. Θέλουμε να προσφέρουμε εξαιρετικές και ευρείες δυνατότητες σε όλα τα παιδιά μας, ξεκινώντας από τα πρώτα χρόνια και φτάνοντας ώς την τριτοβάθμια εκπαίδευση. Σήμερα, αν θέλουμε η ευρωπαϊκή κοινωνία να χαρακτηρίζεται από κινητικότητα και οι νέοι να είναι ανοικτοί, ευαίσθητοι και ικανοί, πρέπει να υιοθετήσουμε μια υπεύθυνη προσέγγιση στο σύνολο της εκπαίδευσης· εξάλλου, οι δείκτες τους οποίους έχουμε θεσπίσει προς το παρόν είναι ανησυχητικά χαμηλοί. Το ένα τρίτο των πολιτών της Ευρώπης δεν διαθέτει κανένα επαγγελματικό προσόν.
<P>
Όσον αφορά την πολιτιστική διάσταση, θέλω να ευχαριστήσω την κ. Επίτροπο για την πληροφορία ότι η Ευρωπαϊκή Υπηρεσία Εξωτερικής Δράσης θα διαθέτει πρεσβευτές και πολιτιστικούς ακολούθους σε όλες τις χώρες του κόσμου. Ευχαριστώ την κ. Sanchez-Schmid, καθότι η στήριξη του πολιτισμού συνεπάγεται, πάνω από όλα, τη στήριξη των επιχειρήσεων που συνδέονται με τον πολιτισμό, κυρίως όμως συνεπάγεται τη στήριξη της εσωτερικής διάστασης του πολιτισμού. Γι' αυτό οι επιχειρήσεις στον κλάδο του πολιτισμού πρέπει να διαθέτουν διοικητική υποστήριξη και γι' αυτό είναι αναγκαία η μείωση της γραφειοκρατίας στα διοικητικά συστήματα· όμως έχουν επίσης ανάγκη υποστήριξης για τη συγκέντρωση κεφαλαίων, τα οποία μπορούν να προέρχονται και από χρηματοδοτικά ταμεία της Ένωσης. Έχουμε αναλάβει από κοινού αυτή την αποστολή, και γι' αυτόν ακριβώς τον λόγο, ολοκληρώνοντας την παρέμβασή μου, θέλω να ζητήσω από την κ. Επίτροπο να μεταφέρει αυτή τη σοβαρή και σημαντική συζήτηση στο Συμβούλιο, το οποίο απουσιάζει σήμερα, έτσι ώστε να καταστεί δυνατή η συζήτηση αυτών των σημαντικών εγχειρημάτων της Ευρώπης και στους κόλπους του Συμβουλίου.
<SPEAKER ID="070" NAME="Monika Smolková" AFFILIATION="S&amp;D">
(SK) Κύριε Πρόεδρε, ως σκιώδης εισηγήτρια στην Επιτροπή Περιφερειακής Ανάπτυξης για την έκθεση σχετικά με την απελευθέρωση των δυνατοτήτων των κλάδων του πολιτισμού και της δημιουργικότητας, θεωρώ σημαντικό το γεγονός ότι οι κλάδοι του πολιτισμού και της δημιουργικότητας αναγνωρίζονται ως μέσο τοπικής και περιφερειακής ανάπτυξης. Πολλές περιφέρειες παρουσιάζουν υστέρηση -μεταξύ άλλων και λόγω της οικονομικής κρίσης- και η υλοποίηση πολιτιστικών και δημιουργικών έργων θα συμβάλει σίγουρα στη δημιουργία θέσεων απασχόλησης και στην προώθηση της ανταγωνιστικότητας αυτών των περιφερειών.
<P>
Είναι σημαντικό τα κράτη μέλη, οι περιφέρειες και οι τοπικές αρχές να αξιοποιήσουν στον βέλτιστο δυνατό βαθμό τα κοινοτικά προγράμματα ενίσχυσης του πολιτισμού και της δημιουργικότητας, της πολιτικής συνοχής, της διαρθρωτικής πολιτικής και άλλα. Ο καθορισμός των χρηματοδοτικών επιλογών είναι σημαντικός για την πολιτιστική και δημιουργική βιομηχανία. " χρηματοδότηση είναι το μεγαλύτερο εμπόδιο στην ανάπτυξη πολλών επιχειρήσεων. Συνεπώς, είναι επίσης σημαντικό να χρησιμοποιηθούν στην πολιτιστική και δημιουργική βιομηχανία ιδιωτικά κεφάλαια και συμπράξεις δημοσίου και ιδιωτικού τομέα, όπως ζητεί ο εισηγητής, και να υπογραμμιστεί η σημασία της χορηγίας. Υποστηρίζω την πρόταση ψηφίσματος.
<SPEAKER ID="071" NAME="Seán Kelly" AFFILIATION="PPE">
(GA) Κύριε Πρόεδρε, είναι πολύ ευχάριστο το ότι συζητούμε αυτό το σημαντικό θέμα σήμερα το πρωί, καθώς δείχνει πόσο σοβαρά μας απασχολούν τα πολιτιστικά και εκπαιδευτικά θέματα.
<P>
(EN) Ο πολιτισμός και η εκπαίδευση αποτελούν αυτόνομες αξίες. Και τα δύο διαδραματίζουν τεράστιο ρόλο στη δημιουργία μιας ενωμένης Ευρώπης και στην ανάπτυξη των οικονομιών μας, καθώς κινούμαστε προς τα εμπρός. Οι πρωτοβουλίες τις οποίες συζητούμε στο Σώμα σήμερα το πρωί θα διευκολύνουν αυτή την πορεία.
<P>
" "Νεολαία σε κίνηση" είναι μια θαυμάσια πρωτοβουλία. Πολλοί έχουν ήδη ωφεληθεί από την εφαρμογή της, το ίδιο θα συμβεί και στο μέλλον, όμως ένα πράγμα έχει ζωτική σημασία, και αυτό είναι η αμοιβαία αναγνώριση, σε όλα τα κράτη μέλη, των επαγγελματικών προσόντων και πτυχίων. Αυτό θα διευκολύνει την αύξηση των μετακινήσεων, αλλά και τη βελτίωση του επιπέδου όλων των εκπαιδευτικών ιδρυμάτων.
<P>
Θέλω επίσης να πω -mea culpa- ότι έγινα με καθυστέρηση οπαδός της προσχολικής εκπαίδευσης. Όπως πολλοί άλλοι, νόμιζα ότι ήταν κατ' ουσίαν μια υπηρεσία φύλαξης παιδιών, όμως τώρα γνωρίζω ότι είναι η καλύτερη επένδυση και προσφέρει τη μεγαλύτερη απόδοση από οποιαδήποτε άλλη εκπαιδευτική βαθμίδα. Ασφαλώς, αντανακλά ένα παλιό ιρλανδικό ρητό, "η αρχή είναι το ήμισυ του παντός", και μπορεί να επιτευχθεί στο επίπεδο της πρώιμης παιδικής ηλικίας.
<P>
Θέλω επίσης να υπογραμμίσω τη σημασία των δικαιωμάτων πνευματικής ιδιοκτησίας, ιδίως για τους ηθοποιούς. Πολλοί από αυτούς ζουν στα όρια της φτώχειας και έχουν δικαίωμα να δρέψουν τους καρπούς της ιδιοφυΐας τους, πράγμα που είναι σίγουρο ότι μπορεί να επιτευχθεί μέσω της προστασίας των δικαιωμάτων πνευματικής ιδιοκτησίας στο Διαδίκτυο και εκτός αυτού.
<P>
Επιτρέψτε μου στο σημείο αυτό να βάλω το αθλητικό μου καπέλο, και να πω ότι ο αθλητισμός είναι πολύ σημαντική πτυχή του πολιτισμού και της εκπαίδευσης. Έχω ζητήσει να καθιερωθεί ένα αυτόχθονο φεστιβάλ αθλητισμού στην Ευρώπη. Αν υλοποιήσουμε μια τέτοια πρωτοβουλία, θα μπορέσουμε να συμβάλουμε σε μεγάλο βαθμό στον αθλητισμό ως μέρος του πολιτισμού μας.
<P>
Το τελευταίο μου σχόλιο αφορά μια επίσκεψη που πραγματοποίησα πέρυσι στο Μανχάιμ. Εκεί, κάτω από την ίδια στέγη, λειτουργούσε ένα μουσικό σχολείο το οποίο περιελάμβανε δραστηριότητες παραγωγής, εκτέλεσης έργων, εκπαίδευσης, κατασκευής οργάνων κ.ο.κ. Αυτό θα μπορούσε να χρησιμεύσει ως παράδειγμα προς μίμηση και σε άλλες περιοχές.
<SPEAKER ID="073" NAME="Enrique Guerrero Salom" AFFILIATION="S&amp;D">
(ES) Κύριε Πρόεδρε, επιτρέψτε μου να εκφράσω και εγώ την υποστήριξή μου προς τους κατοίκους της κοινότητας Lorca στην Ισπανία, οι οποίοι επλήγησαν από μια φυσική καταστροφή. Είναι μια περιοχή η οποία έχει επιδείξει επανειλημμένα την αλληλεγγύη της, και θα μπορέσει να εκτιμήσει το πνεύμα αλληλεγγύης που επιδεικνύει σήμερα το Ευρωπαϊκό Κοινοβούλιο.
<P>
Κυρία Επίτροπε, το 1989, ο τότε Πρόεδρος της Επιτροπής, Jacques Delors, δήλωσε ότι η εκπαίδευση και ο πολιτισμός πρέπει να είναι η ψυχή της Ευρώπης. Σήμερα γνωρίζουμε ότι δεν είναι μόνον η ψυχή, αλλά και η καρδιά και οι μύες της Ευρώπης. Χωρίς ίσες ευκαιρίες, οι οποίες βελτιώνουν τις ευκαιρίες που προσφέρονται σε όλα τα παιδιά και σε όλους τους νέους Ευρωπαίους, χωρίς κοινωνική συνοχή, η οποία αποτελεί παράγοντα εκπαίδευσης, χωρίς δυνατότητα ανταγωνισμού, ο οποίος συμβάλλει στη διάδοση της γνώσης μεταξύ όλων των πολιτών, η Ευρωπαϊκή Ένωση θα είναι αδύναμη. Ωστόσο, με όλα αυτά τα στοιχεία και με τον πολιτισμό, θα έχει τη θέση που της αξίζει στον κόσμο.
<SPEAKER ID="074" NAME="Emine Bozkurt" AFFILIATION="S&amp;D">
(EN) Κύριε Πρόεδρε, το 2014 θα συμπληρωθεί 100ετία από τη δολοφονία του αρχιδούκα Φραγκίσκου Φερδινάνδου, η οποία πυροδότησε την έναρξη του Πρώτου Παγκοσμίου Πολέμου. Στη Βοσνία-Ερζεγοβίνη παρακολουθήσαμε άλλωστε να εξελίσσεται ένας αιματηρός πόλεμος στην Ευρώπη κατά τη δεκαετία του 1990. Είναι σημαντικό να τιμούμε αυτά τα τραγικά γεγονότα, τα οποία προκάλεσαν πολυάριθμους θανάτους, πόνο, διχασμό και φρίκη, αλλά είναι ακόμη πιο σημαντικό να εορτάζουμε και να τιμούμε την ευρωπαϊκή ενότητα και την ειρήνη που επικρατούν σήμερα.
<P>
Το Σαράγεβο είναι μια πόλη η οποία, παρά τα όσα συνέβησαν, έχει διατηρήσει το πολυπολιτισμικό πνεύμα και τον δυναμισμό της. Ως αναγνώριση του γεγονότος αυτού, θα αποτελούσε έντονα συμβολική χειρονομία να ανακηρύξουμε το Σαράγεβο πολιτιστική πρωτεύουσα της Ευρώπης το 2014, επιβεβαιώνοντας έτσι το μήνυμα ειρήνης και σταθερότητας της Ευρώπης. Είναι κρίμα να χάσουμε αυτή την ιστορική ευκαιρία μένοντας προσκολλημένοι στους κανόνες. Μόνον αν αντιμετωπίσουμε το παρελθόν μας, αν αναγνωρίσουμε και αντικρίσουμε κατάματα την ιστορία, θα μπορέσουμε να στρέψουμε ανεμπόδιστα το βλέμμα στο μέλλον· σας παρακαλώ, λοιπόν, να δώσετε στο Σαράγεβο αυτή την ευκαιρία.
<SPEAKER ID="075" NAME="Kinga Göncz" AFFILIATION="S&amp;D">
(HU) Κύριε Πρόεδρε, σε μια Ευρώπη η οποία γερνάει, έχει ζωτική σημασία να αξιοποιούν στο έπακρο όλοι οι νέοι τα ταλέντα τους και να επιτυγχάνουν αργότερα στην αγορά εργασίας. Αυτό προϋποθέτει εκπαίδευση η οποία, ήδη από τη νηπιακή ηλικία, θα έχει ως στόχο να εξισορροπήσει την ανισότητα των ευκαιριών· ένα εκπαιδευτικό σύστημα το οποίο θα δίνει ιδιαίτερη έμφαση στην προσφορά πλεονεκτημάτων στους τομείς της εκπαίδευσης, της επαγγελματικής κατάρτισης και της απασχόλησης σε όλες και όλους τους νέους, ανεξαρτήτως οικονομικής κατάστασης, κοινωνικής και εθνοτικής προέλευσης, αναπηρίας ή, ενδεχομένως, άλλων προβλημάτων υγείας.
<P>
" στρατηγική για το 2020 έχει ως στόχο να αυξηθεί το επίπεδο συμμετοχής στην τριτοβάθμια εκπαίδευση στο 40% και να μειωθεί το ποσοστό των ατόμων που εγκαταλείπουν πρόωρα το σχολείο στο 10%. Για να επιτευχθεί ο στόχος αυτός, κάθε κράτος μέλος πρέπει να καταβάλει προσπάθειες για να κινηθεί προς αυτή την κατεύθυνση. Υπάρχουν περιοχές στις οποίες, σήμερα, παρατηρούμε τις ακριβώς αντίθετες τάσεις: μείωση του ορίου ηλικίας υποχρεωτικής εκπαίδευσης και ελάττωση του αριθμού των χρηματοδοτούμενων από το κράτος θέσεων σε ιδρύματα ανώτατης εκπαίδευσης.
<P>
" μελλοντική βιώσιμη ανάπτυξη και δυνατότητα καινοτομίας της Ευρώπης μπορεί να διασφαλιστεί μόνον αν συνεισφέρουν όλοι σε αυτό, και αν κάθε χώρα ακολουθήσει την ίδια πορεία.
<SPEAKER ID="076" NAME="Francisco José Millán Mon" AFFILIATION="PPE">
(ES) Κύριε Πρόεδρε, θέλω και εγώ, φυσικά, να εκφράσω την υποστήριξή μου προς τους κατοίκους της κοινότητας Lorca.
<P>
Σε αυτή τη συζήτηση σχετικά με την εκπαίδευση, θέλω να επαναλάβω ένα σημαντικό ζήτημα: την ανάγκη συμπερίληψης στο πρόγραμμα σπουδών της δευτεροβάθμιας εκπαίδευσης ειδικού μαθήματος σχετικά με την ιστορία, τους στόχους και τη λειτουργία της Ευρωπαϊκής Ένωσης.
<P>
Έχω ήδη μιλήσει για το θέμα αυτό στην προηγούμενη σύνοδο, ενώπιον της Ολομέλειας, μετά την αποτυχία των δημοψηφισμάτων για τη Συνταγματική Συνθήκη. Ευτυχώς, πέρυσι το Σώμα, με την έκθεση Løkkegaard σχετικά με τη δημοσιογραφία και τα νέα μέσα μαζικής ενημέρωσης, η οποία εγκρίθηκε τον Σεπτέμβριο, υποστήριξε την καθιέρωση αυτού του μαθήματος στην παράγραφο 13. Μάλιστα, είχα καταθέσει τροπολογία προς αυτή την κατεύθυνση.
<P>
Προσφάτως, στην Ισπανία, η περιφερειακή κυβέρνηση της Βαλένθια αποφάσισε να συμπεριλάβει ένα τέτοιο μάθημα για το επόμενο ακαδημαϊκό έτος. Είναι μια πρωτοβουλία την οποία πρέπει να μιμηθούν και άλλες περιφέρειες και χώρες. Αντιλαμβάνομαι ότι η Επιτροπή, βεβαίως, υποστηρίζει και επικροτεί τέτοιου είδους πρωτοβουλίες.
<P>
Κυρίες και κύριοι, δίνουμε αξία, εκτιμούμε μόνον...
<P>
(Ο Πρόεδρος διακόπτει τον ομιλητή)
<SPEAKER ID="077" NAME="Wojciech Michał Olejniczak" AFFILIATION="S&amp;D">
(PL) Κύριε Πρόεδρε, η "Νεολαία σε κίνηση" είναι μια από τις σημαντικότερες πρωτοβουλίες της στρατηγικής "Ευρώπη 2020". Πρέπει να προωθήσουμε την οικονομική μεγέθυνση με βάση τις σύγχρονες τεχνολογίες, οι οποίες μπορούν να αναπτυχθούν μόνον από μορφωμένους ανθρώπους. Πρέπει να προσφέρουμε την κατάλληλη υποστήριξη στα παιδιά και τους νέους. Διδασκαλία ξένων γλωσσών, αθλητικές και πολιτιστικές δραστηριότητες, εθελοντική εργασία και ανταλλαγές νέων - όλα αυτά είναι προγράμματα τα οποία πρέπει να είναι προσιτά στα παιδιά και τους νέους όλων των περιφερειών της Ευρωπαϊκής Ένωσης.
<P>
Πρέπει να βελτιώσουμε τα εκπαιδευτικά πρότυπα και να μειώσουμε τις ανισότητες -σε όλα τα επίπεδα της εκπαίδευσης, από το νηπιαγωγείο έως το πανεπιστήμιο- σε κάθε περιφέρεια της Ευρωπαϊκής Ένωσης. Κατά την άποψη του καθηγητή Jacek Kochanowicz, η αδυναμία συνεργασίας είναι ένα από τα μεγαλύτερα προβλήματα για την ανάπτυξη της Πολωνίας και της Ευρωπαϊκής Ένωσης - η κατάσταση αυτή πρέπει επίσης να αλλάξει. Το ανθρώπινο κεφάλαιο απορρέει από την εκπαίδευση, και το κοινωνικό κεφάλαιο απορρέει από την εμπιστοσύνη μεταξύ των ανθρώπων. " επένδυση σε εκπαιδευτικά και πολιτιστικά προγράμματα...
<P>
(Ο Πρόεδρος διακόπτει τον ομιλητή)
<SPEAKER ID="078" NAME="João Ferreira" AFFILIATION="GUE/NGL">
(PT) Κύριε Πρόεδρε, καταρχάς, πρέπει να εξετάσουμε τις συνθήκες υπό τις οποίες διεξάγουμε αυτή τη συζήτηση. Πρέπει να συγκρίνουμε τα ωραία λόγια που ακούμε εδώ σχετικά με τη σπουδαιότητα του πολιτισμού και της εκπαίδευσης με την πραγματικότητα. " αδιάψευστη πραγματικότητα είναι ότι βρίσκεται σε εξέλιξη μια διαδικασία ραγδαίας εκποίησης αυτών των τομέων· το κράτος υποχωρεί, κατά τρόπο που απειλεί τον κοινωνικό του ρόλο και οδηγεί σε επιδείνωση των ανισοτήτων όσον αφορά την πρόσβαση στην εκπαίδευση, τη γνώση και τον πολιτισμό. Το αποτέλεσμα είναι ο πολλαπλασιασμός και η όξυνση των κοινωνικών ανισοτήτων.
<P>
" πραγματικότητα σε κράτη μέλη όπως η Πορτογαλία είναι το κλείσιμο χιλιάδων σχολείων, η ανεργία ή επισφαλής απασχόληση χιλιάδων εκπαιδευτικών, καθώς και η χρόνια υποχρηματοδότηση του δημοσίου συστήματος τριτοβάθμιας εκπαίδευσης και το αυξημένο κόστος συμμετοχής σε αυτό. " πραγματικότητα είναι ότι οι προϋπολογισμοί για τον πολιτισμό περικόπτονται σε βαθμό εξαθλίωσης.
<P>
Δεν πρέπει, λοιπόν, να αγνοούμε την πραγματικότητα ότι απαιτούνται επειγόντως επενδύσεις: πόσο μάλλον αν εφαρμοστεί το επαίσχυντο και σκοταδιστικό σχέδιο παρέμβασης που κατήρτισαν το Διεθνές Νομισματικό Ταμείο (ΔΝΤ), η Ευρωπαϊκή Κεντρική Τράπεζα (ΕΚΤ) και η Ευρωπαϊκή Επιτροπή.
<SPEAKER ID="079" NAME="Νικόλαος Σαλαβράκος" AFFILIATION="EFD">
Κύριε Πρόεδρε, θα ήθελα να εκφράσω στους συμπατριώτες σας τη συμπάθειά μου, θεωρούμε την Ισπανία φίλη χώρα και εκφράζουμε τη λύπη μας για ό,τι συνέβη. Κύριε Πρόεδρε, η έκθεση 'Νεολαία σε κίνηση' είναι μία από τις σημαντικότερες πρωτοβουλίες που συμπεριλαμβάνονται στη στρατηγική του 2020 για την προώθηση και την παροχή περισσοτέρων ευκαιριών εκπαίδευσης και κατάρτισης στους νέους και για τη διευκόλυνση στη μετάβασή τους από την εκπαίδευση στην αγορά εργασίας. Παιδεία, δια βίου μάθηση, καινοτομία, πολιτισμός οδηγούν σίγουρα σε πρόοδο. Υπάρχει μία ελληνική παροιμία που λέει ότι τα κεφάλια κάνουν τα κεφάλαια και όχι τα κεφάλαια τα κεφάλια, για αυτό λοιπόν πρέπει να ανιχνεύσουμε και να αναδείξουμε καθώς και να αξιοποιήσουμε τις δεξιότητες και τις ικανότητες των νέων μας, και αυτό θα γίνει αν εξασφαλίσουμε και διασφαλίσουμε απασχόληση ανάλογη με τα προσόντα και τις δυνατότητές τους.
<P>
(Ο Πρόεδρος διακόπτει τον ομιλητή)
<SPEAKER ID="080" NAME="Andrew Henry William Brons" AFFILIATION="NI">
(EN) Κύριε Πρόεδρε, οι εκθέσεις αυτές στην καλύτερη περίπτωση βρίθουν παραδόξων και στη χειρότερη είναι απολύτως υποκριτικές.
<P>
Αναφέρονται με επαινετικά λόγια στην πολυμορφία, αλλά επικροτούν την εξάλειψη της πολυμορφίας μεταξύ των εθνών. " πολυμορφία την οποία προωθούν στο εσωτερικό των κρατών μελών συνίσταται στην προώθηση των πολιτισμών των νεοαφιχθέντων, οι οποίοι είναι κάθε άλλο παρά ευρωπαϊκοί. Καθώς μεταβάλλονται οι πληθυσμοί, είναι δεδομένο ότι θα μεταβληθούν και οι πολιτισμοί τους. Οι αυτόχθονες πολιτισμοί θα εκτοπιστούν και θα χαθούν. Μιλούν για ελευθερία της έκφρασης, αλλά πείθουν μόνον όταν εκφράζουν μισαλλοδοξία για εκείνους με τους οποίους διαφωνούν.
<P>
Θέλουν να προωθήσουν μόνον τις πολιτιστικές αξίες τις οποίες εγκρίνουν· όσες συνάδουν με τις λεγόμενες "ευρωπαϊκές αξίες". Σε πολιτικό επίπεδο, είδαμε την Τρίτη τη στάση αυτού του Κοινοβουλίου έναντι της ελευθερίας της έκφρασης, όταν ψήφισε υπέρ της παράδοσης ενός μέλους αυτού του Σώματος στη Γαλλία, προκειμένου να παραπεμφθεί σε μια παρωδία δίκης για ένα έγκλημα σκέψης, χωρίς καν να του δοθεί η ευκαιρία να υπερασπιστεί τον εαυτό του.
<SPEAKER ID="081" NAME="Damien Abad" AFFILIATION="PPE">
(FR) Κύριε Πρόεδρε, η σημερινή κατάσταση των νέων στην Ευρώπη είναι πολύ ανησυχητική -όπως γνωρίζετε- καθόσον υπάρχουν πέντε εκατομμύρια άνεργοι νέοι.
<P>
Σήμερα, επικροτώ τη φιλοδοξία της Ευρωπαϊκής Επιτροπής να εκδημοκρατίσει την πρόσβαση των νέων στην Ευρώπη. Ωστόσο, πιστεύω ότι πρέπει να προχωρήσουμε πέρα από αυτό το πρόγραμμα για τη "Νεολαία σε κίνηση" και, πρωτίστως, να αποφύγουμε την παγίδα να θέλουμε να μπουν όλοι ανεξαιρέτως οι νέοι στο πανεπιστήμιο. Πρέπει να είμαστε ευαισθητοποιημένοι έναντι των αναγκών όλων των ομάδων νέων, περιλαμβανομένων των πλέον απομακρυσμένων από την Ευρωπαϊκή Ένωση και κυρίως, φυσικά, των μαθητευομένων. Σε αυτό ακριβώς το πνεύμα, εκτιμώ ότι πρέπει να θεσπίσουμε επειγόντως ένα ουσιαστικό πρόγραμμα κινητικότητας γι' αυτές τις ομάδες στόχους, επιπλέον του προγράμματος Leonardo. Νομίζω ότι το όνομα Erasmus, το σήμα κατατεθέν του Erasmus, πρέπει να χρησιμοποιείται για όλα τα προγράμματα και σε ποικίλες μορφές, ιδίως για τους μαθητευόμενους, επιδεικνύοντας έτσι την αναγκαία φιλοδοξία για να επιτύχουμε τους στόχους μας.
<P>
Το δεύτερο ζήτημα που ήθελα να θίξω αφορά τη χρηματοδότηση. Πρέπει να διαθέσουμε τους αναγκαίους πόρους, καθότι, όπως πολλοί επισημάνατε, η νεολαία και η εκπαίδευση πρέπει να αποτελεί την κορυφαία προτεραιότητα για το μέλλον της Ένωσης.
<SPEAKER ID="082" NAME="Luís Paulo Alves" AFFILIATION="S&amp;D">
(PT) Κύριε Πρόεδρε, αυτή η συζήτηση προσφέρει μια ευκαιρία ώστε να αναλάβουμε μια εξαιρετική δέσμευση υπέρ της κοινωνικής κινητικότητας των νέων καθώς και μια αποφασιστική δέσμευση υπέρ της κατάρτισης μιας γενιάς με ανοικτή κοσμοαντίληψη· μιας γενιάς με δεξιότητες η οποία, επειδή θα έχει παγκόσμιο όραμα και σκέψη, θα μπορέσει να συμβάλει στην ανάπτυξη των περιφερειών της και στην πρόοδο της Ευρώπης. Τούτο επειδή, αν όλοι οι νέοι Ευρωπαίοι έχουν την εμπειρία των σπουδών, της άσκησης ή της απασχόλησης σε μια διαφορετική χώρα, δεν θα αποκτήσουν απλώς περισσότερες δεξιότητες, μεγαλύτερη ανεξαρτησία και καλύτερο όραμα· πάνω απ' όλα, θα αποκομίσουν τεράστιο κέρδος από την επαφή τους με άλλους νέους Ευρωπαίους και την ανταλλαγή εμπειριών.
<P>
Περισσότερο από ποτέ, η Ευρώπη χρειάζεται μια γενιά Ευρωπαίων οι οποίοι θα γνωρίζουν και θα εμπιστεύονται ο ένας τον άλλον, και επίσης θα γνωρίζουν και θα εμπιστεύονται την Ευρώπη, έτσι ώστε να προωθήσουν περαιτέρω το ευρωπαϊκό εγχείρημα. Συνεπώς, πρέπει να επιτρέψουμε τη συμμετοχή όλων των νέων από τη Fajã Grande στις Αζόρες, το δυτικότερο σημείο της Ευρώπης. Πρέπει να διασφαλίσουμε ότι κανείς δεν θα μείνει εκτός για οικονομικούς λόγους.
<SPEAKER ID="083" NAME="Jaroslav Paška" AFFILIATION="EFD">
(SK) Κύριε Πρόεδρε, η έκθεση σχετικά με τη μάθηση στα πρώτα έτη της ζωής περιλαμβάνει μια αναφορά στην προσέγγιση της εργασιακής εμπειρίας όσον αφορά την εκπαίδευση των παιδιών από φτωχότερες οικογένειες. Μεταξύ αυτών, η εισηγήτρια ξεχωρίζει τα παιδιά από οικογένειες Ρομά, τα οποία έχουν πολύ περιορισμένη πρόσβαση στη μάθηση κατά τα πρώτα έτη της ζωής, αποτελώντας την πλέον ευάλωτη ομάδα.
<P>
Συνεπώς, είναι πολύ σημαντικό τα κράτη μέλη να διαμορφώσουν ειδικές συνθήκες για την πρόσβαση στη μάθηση κατά τα πρώτα έτη της ζωής παιδιών οι οικογένειες των οποίων, για διάφορους λόγους, δεν τους προσφέρουν το είδος υλικής και οικογενειακής στήριξης που θα τους επέτρεπε να ενταχθούν στο τυπικό εκπαιδευτικό σύστημα χωρίς σοβαρά προβλήματα. Εντούτοις, η ειδική μέριμνα για παιδιά τα οποία ανήκουν στις πλέον ευάλωτες κοινωνικές ομάδες πρέπει να παρέχονται με πολύ ευαίσθητο τρόπο, ώστε να αποφεύγεται ο στιγματισμός αυτών των παιδιών ή των οικογενειών τους, γεγονός που θα μπορούσε να αυξήσει τον κίνδυνο κοινωνικού αποκλεισμού τους.
<P>
Ως εκ τούτου, πρέπει να τροποποιήσουμε και να βελτιώσουμε συστηματικά τους ειδικούς μηχανισμούς φροντίδας αυτών των παιδιών, έτσι ώστε να μπορέσουμε να εντάξουμε επιτυχώς στην κοινωνία μας όσο το δυνατόν περισσότερα παιδιά από τις πλέον ευάλωτες κοινωνικές ομάδες.
<SPEAKER ID="084" NAME="Franz Obermayr" AFFILIATION="NI">
(DE) Κύριε Πρόεδρε, τα τρία πρώτα έτη της ζωής ενός παιδιού έχουν ζωτική σημασία για την ανάπτυξη του εγκεφάλου και την εκμάθηση γλωσσών. Χωρίς ορισμένο επίπεδο γλωσσικών γνώσεων, η περαιτέρω μάθηση είναι σχεδόν αδύνατη, καθώς τα γλωσσικά ελλείμματα μπορούν να ξεπεραστούν με πολύ μεγάλη δυσκολία όσο αυξάνεται η ηλικία.
<P>
Στην έκθεση επισημαίνεται ότι τα περισσότερα παιδιά μεταναστών στην ΕΕ εκπαιδεύονται χωρίς επαρκείς γλωσσικές γνώσεις. Συγχρόνως, δηλώνεται ότι οι οικογένειες μεταναστών και μελών μειονοτήτων, όπως οι Ρομά, χρησιμοποιούν σε πολύ μικρότερο βαθμό τις προσφερόμενες υπηρεσίες προσχολικής εκπαίδευσης σε σύγκριση με άλλες οικογένειες. Δεν είναι δυνατόν να επιτρέψουμε να συνεχίσει να μειώνεται διαρκώς το επίπεδο των σχολείων μας λόγω του ότι τόσα πολλά παιδιά αδυνατούν να κατανοήσουν τη διδασκαλία. Με άλλα λόγια, κάθε παιδί -μετανάστης ή μη- πρέπει να γνωρίζει την εθνική γλώσσα προτού ξεκινήσει το σχολείο, σε βαθμό που να του επιτρέπει να παρακολουθήσει τη διδασκαλία.
<SPEAKER ID="085" NAME="Joanna Katarzyna Skrzydlewska" AFFILIATION="PPE">
(PL) Κύριε Πρόεδρε, η προσπάθεια διαμόρφωσης ενός ευρωπαϊκού πλαισίου για τη μάθηση κατά τα πρώτα έτη της ζωής το οποίο θα βασίζεται σε κοινούς στόχους και αξίες κινείται προς τη σωστή κατεύθυνση για την εναρμόνιση των εκπαιδευτικών συστημάτων μας. " υπογράμμιση της σημασίας των πρώτων ετών της ζωής για τη μετέπειτα εξέλιξη του ατόμου και η ανάδειξη των δυνατοτήτων που ενυπάρχουν στην πρώιμη παιδική ηλικία έχει τεράστια σημασία στο πλαίσιο της υλοποίησης της στρατηγικής "ΕΕ 2020". Κατά τη γνώμη μου, το υπό συζήτηση θέμα συνδέεται άμεσα με την τρέχουσα κατάσταση. Στη χώρα μου, τον περασμένο μήνα τέθηκε σε ισχύ ένας νέος νόμος σχετικά με τις μορφές φροντίδας που προσφέρονται σε παιδιά μέχρι τριών ετών. Ο νέος νόμος επεκτείνει το φάσμα των υπηρεσιών φροντίδας των παιδιών και καθιερώνει πολλές νέες μορφές φροντίδας: παιδικές λέσχες, υπεύθυνους ημερήσιας φροντίδας, νομικές νταντάδες και βρεφονηπιακούς σταθμούς στον χώρο εργασίας. Αυτές οι αλλαγές έχουν ως στόχο να διαμορφώσουν ευνοϊκές συνθήκες για τη σωστή ανάπτυξη των παιδιών. " ποικιλία εκπαιδευτικών δυνατοτήτων επιτρέπει την ενίσχυση και προώθηση αυτής της εξέλιξης σε όλους τους τομείς, αξιοποιώντας συγχρόνως τις φυσικές δυνατότητες του παιδιού. " δημιουργία βρεφονηπιακών σταθμών στον χώρο εργασίας θα διευκολύνει τους γονείς να επιστρέψουν στην αγορά εργασίας μετά από μεγαλύτερο χρονικό διάστημα.
<P>
(Ο Πρόεδρος διακόπτει την ομιλήτρια)
<SPEAKER ID="086" NAME="Evelyn Regner" AFFILIATION="S&amp;D">
(EN) Κύριε Πρόεδρε, όταν αναφερόμαστε στη "Νεολαία σε κίνηση" μιλάμε για χρήματα, αλλά πρωτίστως μιλάμε για το μέλλον. " καινοτομία, η δημιουργικότητα, η απασχολησιμότητα είναι θέματα τα οποία έχουν τεράστια σημασία για όλους μας στην Ευρωπαϊκή Ένωση. Είναι θετικό το γεγονός ότι η Επιτροπή έχει εστιάσει την προσοχή της στην κρίσιμη στιγμή της εισόδου στην αγορά εργασίας, και σε αυτή ακριβώς την πτυχή θέλω να εστιάσω και εγώ την προσοχή μου. Οι νέοι βρίσκονται αντιμέτωποι με μια θλιβερή πραγματικότητα, με τις κακές συνθήκες εργασίας που επικρατούν στην πρακτική άσκηση όπως εφαρμόζεται σήμερα, ακόμη και με πρακτικές εκμετάλλευσης. Και, βεβαίως, υπάρχει το στίγμα, κατά την είσοδο στην αγορά εργασίας, που δημιουργεί το ερώτημα "είμαι πραγματικά αναγκαίος;" όταν υπάρχουν τόσο υψηλά ποσοστά ανεργίας.
<P>
Αυτό είναι κατά τη γνώμη μου το μείζον ζήτημα εν προκειμένω, γι' αυτό καλώ την Επίτροπο να συνεχίσει απαρέγκλιτα την προσπάθεια και να εστιάσει επίσης την προσοχή της στο μέλλον, να θεσπιστεί ένα είδος καθεστώτος για την πρακτική άσκηση το οποίο θα προβλέπει κανόνες ενάντια στην εκμετάλλευση...
<P>
(Ο Πρόεδρος διακόπτει την ομιλήτρια)
<SPEAKER ID="087" NAME="Ανδρούλλα Βασιλείου" LANGUAGE="EN">
Κύριε Πρόεδρε, θέλω καταρχάς να εκφράσω τα συλλυπητήρια της Επιτροπής και την αλληλεγγύη της προς τον λαό της κοινότητας Lorca και των περιχώρων της. Ως παιδί, βίωσα ένα πολύ ισχυρό σεισμό στην πόλη μου, και γνωρίζω πόσο φρικτή είναι η εμπειρία.
<P>
Ως Ευρωπαίοι, δεν πρέπει να είμαστε ικανοποιημένοι από την κατάσταση του ευρωπαϊκού εκπαιδευτικού συστήματος. Δεν είναι δυνατόν να επιτρέπουμε ένας στους επτά νέους να εγκαταλείπει το σχολείο χωρίς τις δεξιότητες και τα προσόντα που χρειάζεται προκειμένου να βρει εργασία και να εξασφαλίσει μια ικανοποιητική ζωή. Επίσης, δεν δέχομαι ένα στα πέντε μικρά παιδιά μας να μην μπορεί να διαβάσει σωστά.
<P>
Πρέπει όντως να εστιάσουμε πλήρως την προσοχή μας στα εκπαιδευτικά μας συστήματα. Πρέπει να τα ενισχύσουμε βελτιώνοντας τα προγράμματά μας υπέρ της κινητικότητας καθότι, μέσω της κινητικότητας, τα μικρά παιδιά, οι φοιτητές, οι εργαζόμενοι και οι εθελοντές αποκτούν τις εγκάρσιες δεξιότητες τις οποίες δεν μπορεί να τους προσφέρει η επίσημη εκπαίδευση. Εκτιμώ ότι η περικοπή των προϋπολογισμών μας για την παιδεία είναι πολύ κοντόφθαλμη πολιτική. Για άλλη μια φορά, καλώ τα κράτη μέλη και τις κυβερνήσεις να μην λαμβάνουν τέτοια μέτρα, ιδίως σε περιόδους κρίσης, διότι θα έχουν πολύ αρνητικές επιπτώσεις στο μέλλον. Πρέπει να συνεργαστούμε ώστε να διασφαλίσουμε ότι, στο επόμενο πολυετές δημοσιονομικό πλαίσιο, τα κονδύλια για την παιδεία και την κινητικότητα θα είναι υψηλότερα από τα σημερινά, και αυτό είναι αναγκαίο για να εξέλθουμε από την κρίση και να δώσουμε προοπτική στους πολίτες μας.
<P>
Μία αξιότιμη βουλευτής αναφέρθηκε στην επικουρικότητα. Επιτρέψτε μου να σας διαβεβαιώσω ότι σε όλες τις πολιτικές και τις συστάσεις μας για την παιδεία και τον πολιτισμό αναγνωρίζουμε πλήρως και τηρούμε τους κανόνες της επικουρικότητας. Δεν υπαγορεύουμε τίποτε στα κράτη μέλη. Τους απευθύνουμε απλώς συστάσεις. Τους προσφέρουμε ένα πλαίσιο συνεργασίας μεταξύ τους με σκοπό την ανταλλαγή ορθών πρακτικών και την αμοιβαία μάθηση.
<P>
Οι κλάδοι του πολιτισμού και της δημιουργικότητας είναι σημαντικοί -όπως πολλοί αναφέρατε- ως κινητήρια δύναμη για την ανάπτυξη και τη δημιουργία θέσεων εργασίας. Ωστόσο, δεν πρέπει επίσης να λησμονούμε ότι οι κλάδοι αυτοί διαθέτουν και αυτόνομη αξία. " δημιουργικότητα και ο πολιτισμός είναι αξίες της Ευρωπαϊκής Ένωσης τις οποίες έχουμε ενισχύσει και τις οποίες πρέπει να διατηρήσουμε. Μετά την ανάλυση των συνεισφορών που έχουμε λάβει για το θέμα αυτό από όλους τους ενδιαφερόμενους, και μετά τη δημόσια διαβούλευση με τους ενδιαφερόμενους, προετοιμαζόμαστε να υποβάλουμε συστάσεις σχετικά με τους τρόπους ενίσχυσης και υποστήριξης των κλάδων του πολιτισμού και της δημιουργικότητας προκειμένου να αναπτυχθούν και να προσφέρουν τα αποτελέσματα που αναμένουμε.
<P>
Όσον αφορά την εξωτερική διάσταση του πολιτισμού -τον πολιτισμό στις εξωτερικές μας σχέσεις- εκτιμώ ότι έχουμε καθήκον να κινηθούμε προς αυτή την κατεύθυνση. Ας μην ξεχνούμε ότι έχουμε όλοι συνυπογράψει και υιοθετήσει τη Σύμβαση της UNESCO για την Πολιτιστική Πολυμορφία. Πρέπει να συνεργαστούμε με όλες τις χώρες που έχουν υιοθετήσει τη σύμβαση, έτσι ώστε να εξασφαλίσουμε την εφαρμογή της. Επιτρέψτε μου να υπογραμμίσω ότι τέτοιου είδους πολιτιστικές ανταλλαγές με τρίτες χώρες θα είναι επωφελείς όχι μόνον για αυτές, αλλά και για εμάς, διότι έτσι εμπλουτίζουμε τον πολιτισμό μας, τις γνώσεις μας και τις αξίες μας στον κόσμο.
<P>
Τέλος, λαμβάνω υπόψη την έντονη υποστήριξη πολλών μελών του Κοινοβουλίου υπέρ της πρότασης να ανακηρυχθεί το Σαράγεβο πολιτιστική πρωτεύουσα της Ευρώπης για το 2014.
<SPEAKER ID="088" NAME="Milan Zver" LANGUAGE="SL">
Κύριε Πρόεδρε, σας ευχαριστώ που διευθύνατε αυτή τη συζήτηση με δημοκρατικό και γενναιόδωρο πνεύμα, επιτρέποντας έτσι τη συμμετοχή πολλών από τους συναδέλφους μου. " συζήτηση υπήρξε, πάνω απ' όλα, υψηλής ποιότητας, και εστιάστηκε στις ακόλουθες πτυχές: επιθυμούμε να ενισχύσουμε και να διατηρήσουμε τα σημερινά μας προγράμματα κινητικότητας, τα οποία εντάσσονται στα προγράμματα διά βίου μάθησης και "Νεολαίας σε κίνηση". Το μήνυμά μας προς τα κράτη μέλη είναι ότι πρέπει να δώσουν μεγαλύτερη έμφαση και να επενδύσουν περισσότερα χρήματα σε πολιτικές για τη νεολαία οι οποίες θα καλύπτουν πολλούς επιμέρους τομείς. Επιθυμούμε επίσης αυτή η συζήτηση να προσφέρει ένα επιπρόσθετο όφελος: θέλουμε τα κράτη μέλη να συνεχίσουν τις μεταρρυθμίσεις των εκπαιδευτικών συστημάτων και των κοινωνικών πολιτικών τους, καθώς και των αγορών και των συναφών τομέων τους.
<P>
Επιτρέψτε μου τώρα να απαντήσω σε μια ένσταση που διατυπώθηκε κατά τη διάρκεια της συζήτησης. Το πρόγραμμα "Νεολαία σε κίνηση" δεν εστιάζεται σε ιδιαίτερα μεγάλο βαθμό στη σημασία της αγοράς· θελήσαμε μάλιστα να αποφύγουμε τελείως αυτή την πτυχή, όμως τονίσαμε σε πολλά σημεία του κειμένου ότι τα εκπαιδευτικά συστήματα πρέπει να προσαρμοστούν στις ανάγκες της κοινωνίας και της οικονομίας, και ότι αυτή η μεγάλη απόκλιση, αυτό το τεράστιο χάσμα, πρέπει να γεφυρωθεί όσο το δυνατόν περισσότερο, καθώς και ότι οι νέοι πρέπει να μπορούν να ενταχθούν στην αγορά εργασίας με όσο το δυνατόν λιγότερα εμπόδια. Είναι ενδιαφέρον να αναφερθεί ότι αυτό ακριβώς είχαν επισημάνει οι οργανώσεις νεολαίας κατά τη διάρκεια της προετοιμασίας της έκθεσης.
<P>
Εν κατακλείδι, θέλω να τονίσω εν συντομία τα εξής: πρέπει να αξιοποιήσουμε όλη αυτή τη θετική ενέργεια που έχει συγκεντρωθεί στο Ευρωπαϊκό Κοινοβούλιο, τον ναό της ευρωπαϊκής δημοκρατίας, καθώς και στην Ευρωπαϊκή Επιτροπή, και να καταβάλουμε κάθε δυνατή προσπάθεια για να διασφαλίσουμε ότι η έκθεση αυτή δεν θα παραμείνει κενό γράμμα.
<SPEAKER ID="089" NAME="Mary Honeyball" LANGUAGE="EN">
Κύριε Πρόεδρε, θέλω να ευχαριστήσω όλες και όλους τους συμμετέχοντες για τον χρήσιμο και εποικοδομητικό χαρακτήρα της σημερινής μας συζήτησης. " συντριπτική πλειονότητα των ομιλητών, με μία ή δύο εμφανείς εξαιρέσεις, τάχθηκε ένθερμα υπέρ της έκθεσής μου σχετικά με τη μάθηση κατά τα πρώτα έτη της ζωής καθώς και υπέρ των άλλων εκθέσεων που συζητήσαμε σήμερα. Νομίζω ότι θέσαμε ένα ορόσημο για το μέλλον όσον αφορά την αναγνώριση της τεράστιας σπουδαιότητας της εκπαίδευσης. Δεν είναι σημαντική μόνον για τα παιδιά, τα πολύ μικρά παιδιά στα οποία αναφέρομαι ή τους νέους στους οποίους αναφέρθηκε ο συνάδελφός μου, αλλά είναι επίσης σημαντική για το μέλλον της Ευρώπης. Ως εκ τούτου, υποστηρίζω ένθερμα τα όσα ανέφερε η κ. Επίτροπος, ότι δηλαδή τα κράτη μέλη πρέπει τώρα να συνεχίσουν να επενδύουν στην εκπαίδευση και όχι να χρησιμοποιήσουν το οικονομικό κλίμα ως πρόσχημα για περικοπές, διότι οι περικοπές στην εκπαίδευση θα ήταν η χειρότερη δυνατή επιλογή.
<P>
" εκπαίδευση αφορά το μέλλον μας, τη διαμόρφωση ενηλίκων οι οποίοι θα μπορούν να εργαστούν, θα είναι εύρωστοι, υγιείς, δεν θα αποτελούν βάρος για τις κοινωνικές υπηρεσίες μας. Αυτό το αντιλαμβανόμαστε και οφείλουμε να μεταφέρουμε το συγκεκριμένο μήνυμα και στα κράτη μέλη μας, έτσι ώστε να ασκήσουν τις αρμοδιότητές τους με βάση την επικουρικότητα τους και να μεριμνήσουν για την πρακτική εφαρμογή αυτών που συζητούμε εδώ.
<SPEAKER ID="090" NAME="Marietje Schaake" LANGUAGE="EN">
Κύριε Πρόεδρε, λαμβάνω και πάλι τον λόγο για να σας αναφέρω ορισμένα συγκεκριμένα επόμενα βήματα όσον αφορά την έκθεση σχετικά με τον ρόλο του πολιτισμού στις εξωτερικές δράσεις της ΕΕ για την οποία μιλήσαμε σήμερα το πρωί. Θέλω να ξεκινήσω με μια φράση ενός ούγγρου διπλωμάτη στις "νωμένες Πολιτείες, του κ. Simonyi, ο οποίος είπε ότι "το ροκ-εν-ρολ, από πολιτισμική άποψη, υπήρξε αποφασιστική παράμετρος για τη χαλάρωση των κομμουνιστικών κοινωνιών και την προσέγγισή τους προς τον ελεύθερο κόσμο". Όταν παρακολουθούμε, ειδικότερα, τις σημερινές εξεγέρσεις της νέας γενιάς στη Βόρεια Αφρική και τη Μέση Ανατολή, μπορούμε να δούμε ότι, σήμερα, το ανοικτό Διαδίκτυο είναι το αποφασιστικό στοιχείο το οποίο στρέφει τις κοινωνίες αυτές προς τον ελεύθερο κόσμο. Χρειαζόμαστε μια στρατηγική για την ελευθερία στο Διαδίκτυο η οποία θα διευκολύνει την ελεύθερη έκφραση, την ελευθεροτυπία, την πρόσβαση σε πληροφορίες και την πρόσβαση σε πολιτιστικό και εκπαιδευτικό περιεχόμενο.
<P>
Αυτό αποτελεί προτεραιότητα, αλλά υπάρχουν πολλές ακόμη συγκεκριμένες προτάσεις στην έκθεση, για τις οποίες τα θεμέλια έχουν ήδη τεθεί τόσο από τη Συνθήκη της Λισαβόνας όσο και από την επικύρωση των συμβάσεων της UNESCO. Εκείνο που απομένει τώρα είναι η πρακτική εφαρμογή.
<P>
" Υπηρεσία Εξωτερικής Δράσης πρέπει να συντονίζει το έργο των διαφόρων Γενικών Διευθύνσεων και να δημιουργήσει μια Γενική Διεύθυνση για την πολιτιστική και ψηφιακή διπλωματία. Το προσωπικό της ΕΥΕΔ πρέπει να εκπαιδευτεί σε αυτόν τον τομέα, ενώ πρέπει επίσης να καθιερωθεί η παρουσία μορφωτικού ακολούθου σε κάθε αντιπροσωπεία της ΕΕ. Απαιτείται συντονισμός, εξορθολογισμός και ολοκλήρωση μέσω μιας διοργανικής ομάδας εργασίας η οποία πρέπει να είναι υπόλογη στο Ευρωπαϊκό Κοινοβούλιο.
<P>
Καλούμε την Επιτροπή να εγκρίνει μια Πράσινη Βίβλο το 2011, η οποία θα ακολουθηθεί από ανακοίνωση σχετικά με μια στρατηγική όσον αφορά την πολιτιστική συνεργασία στις εξωτερικές δράσεις της Ευρωπαϊκής Ένωσης. Ζητούμε επίσης να προωθηθεί η δημιουργία ικανοτήτων μέσω της χρηματοδότησης πρωτοβουλιών ανεξάρτητων από τις κυβερνήσεις, ενώ θέλουμε να προωθούνται οι πολιτιστικές δραστηριότητες της ΕΕ στον υπόλοιπο κόσμο και μέσω του Διαδικτύου.
<P>
Υφιστάμενα προγράμματα όπως η Ευρωπαϊκή Πολιτική Γειτονίας και το ευρωπαϊκό μέσο για τη δημοκρατία και τα ανθρώπινα δικαιώματα διαθέτουν πολιτιστικές συνιστώσες οι οποίες πρέπει να συντονίζονται και να αξιοποιούνται με στρατηγικό τρόπο. Πρέπει επίσης να προστατεύουμε και να προάγουμε την πολιτιστική κληρονομιά, όπως λόγου χάρη μέσω του προγράμματος Blue Shield, καθώς και να διεξάγουμε πολιτιστικό και πολιτικό διάλογο με τρίτες χώρες.
<P>
Τα ανθρώπινα δικαιώματα πρέπει να γίνονται σεβαστά, και δεν πρέπει σε καμία περίπτωση να χρησιμοποιούνται πολιτισμικά επιχειρήματα για να δικαιολογηθούν παραβιάσεις των ανθρωπίνων δικαιωμάτων. Συνιστώ στους συναδέλφους να διαβάσουν την έκθεση. Νομίζω ότι η συζήτηση αυτή δείχνει ότι χρειαζόμαστε πολύ περισσότερες συζητήσεις για τον πολιτισμό στην Ευρωπαϊκή Ένωση.
<SPEAKER ID="091" NAME="Marie-Thérèse Sanchez-Schmid" LANGUAGE="FR">
Κύριε Πρόεδρε, κυρία Επίτροπε, μετά από όλες αυτές τις ομιλίες, θέλω να ευχαριστήσω όλες και όλους τους συναδέλφους μου, τους σκιώδεις εισηγητές καθώς και τους εισηγητές των επιτροπών που εκπόνησαν γνωμοδοτήσεις, οι οποίες και οι οποίοι μου πρότειναν πολλές ιδέες και κατέστησαν δυνατή τη βελτίωση του κειμένου επί του οποίου καλούμαστε να ψηφίσουμε σήμερα.
<P>
Θέλω τώρα να στρέψω μαζί σας το βλέμμα στα επόμενα βήματα της πορείας μας. Πώς θα δώσουμε συνέχεια σε αυτή την έκθεση; Ζητούμε από την Ευρωπαϊκή Επιτροπή να συντάξει μια Λευκή Βίβλο, σε συνέχεια της Πράσινης Βίβλου της, έτσι ώστε να εκπονηθεί μια μελέτη η οποία θα οδηγήσει σε μια ουσιαστική στρατηγική για τους κλάδους του πολιτισμού και της δημιουργικότητας. Αναμένουμε εξάλλου με ανυπομονησία την υποβολή νομοθετικών προτάσεων σχετικά με τους τρόπους φορολόγησης των πολιτιστικών αγαθών, σχετικά με τη διακυβέρνηση των εταιρειών συλλογικής διαχείρισης, καθώς και σχετικά με τις δημοσιονομικές πιστώσεις για τα προγράμματα που άπτονται του πολιτισμού, της εκπαίδευσης και των μέσων ενημέρωσης.
<P>
Πρέπει να μετατρέψουμε τις φιλοδοξίες μας σε συγκεκριμένα μέτρα. Γιατί να μην θεσπίσουμε αμέσως μειωμένο συντελεστή ΦΠΑ για όλα τα πολιτιστικά προϊόντα, είτε χρησιμοποιούν φυσικό μέσο είτε διατίθενται στο Διαδίκτυο; Οι ανισότητες στη φορολογία παράγουν στρεβλώσεις οι οποίες, χωρίς καμία εξαίρεση, συγκρούονται με τον στόχο της ανταγωνιστικότητας των ευρωπαϊκών εταιρειών. Οι Αμερικανοί διαθέτουν προ πολλού ανταγωνιστικό πλεονέκτημα, χάρη στην εφαρμογή δικαιοστασίου ως προς τη φορολόγηση αυτών των υπηρεσιών. Σκοπεύει η Ευρώπη να λάβει μέτρα για να αντιμετωπίσει αυτή την κατάσταση; Γιατί να μην εξετάσουμε επίσης την εφαρμογή ενιαίας τιμής για τα ψηφιακά βιβλία σε όλη την Ευρώπη; Ο γάλλος πολιτικός Edouard Herriot είχε πει κάποτε: "Ο πολιτισμός είναι αυτό που μας μένει όταν έχουμε ξεχάσει τα πάντα". Εντούτοις, ο πολιτισμός μπορεί γρήγορα να ξεχαστεί αν δεν τον προστατέψουμε, αν δεν τον διατηρήσουμε, αν δεν επιδείξουμε ενδιαφέρον γι' αυτόν.
<P>
Ευελπιστώ ότι η Ευρώπη θα προσφέρει στον εαυτό της τα μέσα για την προώθηση του πολιτισμού της, έτσι ώστε το πρότυπο και η κληρονομιά της να μπορούν να ασκούν επιρροή, να μπορεί η Ευρώπη να υπερασπιστεί την ταυτότητά της και να καταφέρει να αναπτύξει την οικονομία της.
<SPEAKER ID="092" NAME="Πρόεδρος">
Έλαβα μία πρόταση ψηφίσματος που υποβλήθηκε σύμφωνα με το άρθρο 115, παράγραφος 5, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί σήμερα το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="093" NAME="Elena Oana Antonescu" LANGUAGE="RO">
Το μέλλον της Ευρωπαϊκής Ένωσης εναπόκειται στους νέους της, στις δυνατότητές τους και στη διάθεσή τους να αγκαλιάσουν το σημερινό εγχείρημα της ΕΕ και να το οδηγήσουν σε μια νέα διάσταση ολοκλήρωσης και συνεργασίας μεταξύ των κρατών μελών. " πρώτη προϋπόθεση ώστε να εξασφαλιστεί ότι οι σημερινοί νέοι θα γίνουν οι αυριανοί πολίτες της Ευρώπης είναι να γνωριστούν μεταξύ τους. Αυτό συνεπάγεται να έρχονται σε επαφή με όσο το δυνατόν περισσότερους πολιτισμούς στο εσωτερικό της Ευρώπης, να μετακινούνται ελεύθερα και να σπουδάζουν σε όσο το δυνατόν περισσότερα κράτη μέλη. Κατ' αυτή την έννοια, θεωρώ ότι τα προγράμματα διά βίου μάθησης, όπως το Erasmus ή το Leonardo da Vinci, πρέπει να λάβουν ουσιαστικότερη οικονομική στήριξη από τις αρχές τα επόμενα χρόνια. Διαρκώς αυξανόμενος αριθμός μαθητών και φοιτητών της Ευρώπης πρέπει να έρχεται σε επαφή με ένα νέο κοινωνικό, εκπαιδευτικό και πολιτιστικό πρότυπο. Φρονώ ότι τα προγράμματα κινητικότητας που απευθύνονται στους νέους θα καταφέρουν να μεταβάλουν ουσιαστικά τη στάση των νέων της Ευρώπης και να διαμορφώσουν ένα κοινό όραμα όσον αφορά το τι εκπροσωπεί γι' αυτούς η Ευρώπη, σε ευρύ φάσμα τομέων, από την εκπαίδευση, την επιστήμη και την έρευνα ώς τον πολιτισμό και τις κοινές μας αξίες.
<SPEAKER ID="107" NAME="Dominique Baudis" LANGUAGE="FR">
" έκθεση αυτή στέλνει ένα σαφές μήνυμα: η Ευρωπαϊκή Ένωση πρέπει να εντάξει στην εξωτερική της πολιτική μια συνεπή και συντονισμένη στρατηγική στον πολιτιστικό τομέα. Πιο συγκεκριμένα, οι δεσμοί που ενώνουν την Ευρώπη και τις χώρες νότια της Μεσογείου διέρχονται βαθιές αλλαγές. Ένας άνεμος ελευθερίας πνέει στον αραβικό κόσμο. Ο πολιτισμός είναι ένα σημαντικό στοιχείο πλούτου. Συμβάλλει στη ζωτικότητα και τη μακροβιότητα της δημοκρατίας. Οι πολιτιστικές και εκπαιδευτικές ανταλλαγές ενθαρρύνουν την ανάδυση μιας οργανωμένης κοινωνίας των πολιτών. " πολιτιστική συνεργασία είναι επίσης ένα από τα κλειδιά της επιτυχίας της Ένωσης στη Μεσόγειο. Βοηθά τους λαούς να καλλιεργούν σχέσεις και να επιδεικνύουν αλληλεγγύη μεταξύ τους, να σέβονται και να κατανοούν καλύτερα ο ένας τον άλλο σε καθημερινή βάση.
<SPEAKER ID="108" NAME="Sergio Berlato" LANGUAGE="IT">
Από τη δεκαετία του 1990, στην Ευρωπαϊκή Ένωση παρατηρείται εκθετική επέκταση των κάδων του πολιτισμού και της δημιουργικότητας, όσον αφορά τόσο τον αριθμό των θέσεων εργασίας που έχουν δημιουργήσει όσο και τη συμβολή τους στο ακαθάριστο εγχώριο προϊόν. Ο χαρακτήρας αυτών των κλάδων είναι διττός: από οικονομική άποψη συμβάλλουν στη δημιουργία θέσεων εργασίας και στην οικονομική μεγέθυνση, ενώ από πολιτιστική άποψη διευκολύνουν την κοινωνική ένταξη των πολιτών. Στην Πράσινη Βίβλο της Επιτροπής αναγνωρίζεται επισήμως η οικονομική και κοινωνική σημασία αυτού του τομέα της οικονομίας. Ωστόσο, αν και ορισμένοι από τους διεθνείς μας εταίρους αξιοποιούν ήδη σε μεγάλη έκταση τις πολλές δυνατότητες που προσφέρουν οι εν λόγω κλάδοι, η Ευρωπαϊκή Ένωση δεν έχει ακόμη χαράξει μια στρατηγική με βάση τις πολιτιστικές δραστηριότητες. Κατά τη γνώμη μου, οι προκλήσεις που δημιουργεί η παγκοσμιοποίηση προσφέρουν σε αυτούς τους κλάδους εξαιρετικές ευκαιρίες ανάπτυξης, οι οποίες είναι πιθανό να αυξήσουν τις δυνατότητες ανάπτυξης τόσο της οικονομίας όσο και της απασχόλησης. Πιο συγκεκριμένα, η δυνατότητα των κλάδων του πολιτισμού και της δημιουργικότητας να ενισχύσουν την κοινωνική και εδαφική συνοχή θα εξαρτηθεί από την πραγματοποίηση στρατηγικών επενδύσεων. Θα είναι επίσης αναγκαία η συνεργασία με τοπικούς φορείς, με σκοπό τη μεταφορά εμπειρογνωμοσύνης και την ανταλλαγή ορθών πρακτικών. Πιστεύω επίσης ότι η αυστηρότερη προστασία των δικαιωμάτων πνευματικής ιδιοκτησίας αποτελεί αναγκαία προϋπόθεση για την προστασία της πολιτιστικής πολυμορφίας στην Ευρώπη.
<SPEAKER ID="094" NAME="Vilija Blinkevičiūt" LANGUAGE="LT">
" ανακοίνωση της Ευρωπαϊκής Επιτροπής με τίτλο "Προσχολική εκπαίδευση και φροντίδα" (ΠΕΦ) αποτελεί ευπρόσδεκτη πρωτοβουλία, καθότι εξετάζει τα προβλήματα όσον αφορά την εκπαίδευση των παιδιών και αποβλέπει στην καθιέρωση μέσων τα οποία να προσφέρουν στα παιδιά τις καλύτερες δυνατές προϋποθέσεις για τη μελλοντική τους ζωή. Κατά τη γνώμη μου, όμως, από το έγγραφο αυτό της Επιτροπής απουσιάζει μια ανάλυση των ερευνών και των στοιχείων για την εκπαίδευση, τη φροντίδα και την κοινωνική προστασία των παιδιών στην οποία να λαμβάνονται υπόψη πληροφορίες για το σύνολο των 27 κρατών μελών της Ευρωπαϊκής Ένωσης. Επιπλέον, θέλω να υπογραμμίσω τη στενή σχέση μεταξύ κοινωνικοοικονομικών μειονεκτημάτων και ευκαιριών πρόσβασης των παιδιών σε εκπαίδευση και διδασκαλία από πρώιμη ηλικία, καθόσον οι οικογένειες με χαμηλά εισοδήματα είναι πολύ λιγότερο πιθανό να χρησιμοποιούν υπηρεσίες ΠΕΦ. Κατά συνέπεια, αργότερα, ορισμένοι από αυτούς τους νέους βρίσκονται εκτός εκπαίδευσης, απασχόλησης ή κατάρτισης. Κατανοώ τις προσπάθειες της Επιτροπής να ενθαρρύνει τα κράτη μέλη να ανταλλάσσουν παραδείγματα ορθών πολιτικών και πρακτικών, αξιοποιώντας την ανοικτή μέθοδο συντονισμού, αλλά θα ήταν πολύ πιο χρήσιμο και αποτελεσματικό να συντάξει και να υιοθετήσει κοινά κριτήρια ποιότητας. Έτσι θα μπορούσε να προωθηθεί η συλλογή στοιχείων και η συγκριτική αξιολόγηση σε όλα τα κράτη μέλη της Ευρωπαϊκής Ένωσης, καθόσον η συλλογή δεδομένων είναι ιδιαίτερα σημαντική για την παρατήρηση της προόδου και τη μέτρηση των αποτελεσμάτων. Θέλω, τέλος, να επισημάνω την ουσιαστική έλλειψη πληροφοριών σχετικά με τα παιδιά από οικογένειες με κοινωνικά προβλήματα, ή τα παιδιά με ειδικές ανάγκες και τα παιδιά με αναπηρίες.
<SPEAKER ID="095" NAME="Zuzana Brzobohatá" LANGUAGE="CS">
Αυτή η έκθεση ιδίας πρωτοβουλίας είναι αφιερωμένη στο θέμα της κινητικότητας των νέων για λόγους σπουδών, σε σχέση με τη στρατηγική "ΕΕ 2020". Είναι αναμφίβολα σωστό να ενισχυθεί η ανταγωνιστικότητα των νέων μέσω της δημιουργίας κατάλληλων συνθηκών στο πλαίσιο της πανεπιστημιακής εκπαίδευσης ώστε να περάσουν τουλάχιστον ένα έτος σε άλλο κράτος μέλος. " κινητικότητα, ένα σύστημα αναγνώρισης μονάδων και άλλα παρόμοια μέτρα θα περιορίσουν την αύξηση της ανεργίας μεταξύ των νέων, η οποία στην ΕΕ σήμερα φτάνει κατά μέσο όρο το 21%, ποσοστό το οποίο είναι ιδιαίτερα ανησυχητικό. Προσωπικά, χαιρετίζω ιδιαίτερα την έκκληση προς την Επιτροπή και τα κράτη μέλη να υποστηρίξουν τις εθελοντικές δραστηριότητες, καθώς και να λάβουν νομοθετικά μέτρα τα οποία θα επιτρέπουν την αναγνώριση της εθελοντικής δραστηριότητας από τους ανέργους ως χρόνου εργασίας. Το μέτρο αυτό θα οδηγήσει, ιδιαίτερα όσον αφορά τους νέους, σε βελτίωση των συνηθειών στον τομέα της εργασίας, σε αύξηση της ανταγωνιστικότητας και σε μεγαλύτερη δραστηριοποίηση για την αναζήτηση εργασίας. Κατά τη γνώμη μου, είναι εξίσου σημαντικό να καθιερωθούν μόνιμοι δεσμοί μεταξύ των απαιτήσεων της αγοράς εργασίας και της επαγγελματικής εκπαίδευσης, δεσμοί οι οποίοι πρέπει να είναι ιδιαίτερα ευέλικτοι ως προς το θέμα αυτό, έτσι ώστε να διευκολύνεται η πρόσβαση των μελλοντικών αποφοίτων στην αγορά εργασίας, οδηγώντας σε σταδιακή μείωση της ανεργίας μεταξύ των νέων.
<SPEAKER ID="096" NAME="Ioan Enciu" LANGUAGE="RO">
Θέλω να τονίσω ότι υποστηρίζω με θέρμη το πλαίσιο της "Νεολαίας σε κίνηση", το οποίο αποβλέπει στη βελτίωση των συστημάτων εκπαίδευσης και επαγγελματικής κατάρτισης στην Ευρώπη. Εκτιμώ ότι αυτό έχει πρωταρχική σημασία προκειμένου να αναπτυχθούν συγκεκριμένες πολιτικές για την υποστήριξη της κινητικότητας των νέων και τη διευκόλυνση της ομαλής μετάβασής τους από το εκπαιδευτικό σύστημα στην απασχόληση. Ένας σημαντικός παράγοντας που πρέπει να ληφθεί υπόψη είναι ότι οι νέοι είναι μία από τις κοινωνικές ομάδες που επλήγησαν σκληρά από την παγκόσμια οικονομική κρίση. Έχουμε καθήκον να υποστηρίξουμε την είσοδο των νέων στην αγορά εργασίας, τόσο προς δικό τους όφελος όσο και για να ενισχύσουμε την ευρωπαϊκή οικονομία. Οι σημερινοί νέοι είναι οι ηγέτες του αύριο. Γι' αυτό έχει ζωτική σημασία να τους δίνεται η ευκαιρία να καλλιεργήσουν τις δεξιότητες, τις ικανότητες και τις γνώσεις τους τώρα, έτσι ώστε, στο εγγύς μέλλον, να μπορούν να συμβάλουν ενεργά στην οικονομική μεγέθυνση και την ανάπτυξη της Ευρωπαϊκής Ένωσης. Πρέπει να θέσουμε τα θεμέλια συγκεκριμένων πολιτικών οι οποίες θα υποστηρίζουν τους νέους και θα τους προσφέρουν περισσότερες δυνατότητες κινητικότητας και ευκαιρίες για σπουδές στο εξωτερικό. Ο ρόλος αυτής της κινητικότητας δεν είναι απλώς η ενίσχυση της οικονομίας· συγχρόνως, συμβάλλει με πολύ ουσιαστικό τρόπο στην προώθηση της πολιτιστικής συνοχής σε ευρωπαϊκό επίπεδο.
<SPEAKER ID="097" NAME="Kinga Gál" LANGUAGE="HU">
Θεωρώ πολύ σημαντική τη συζήτησή μας σχετικά με την εκπαίδευση και τον πολιτισμό, και θέλω να προσθέσω μια προσέγγιση η οποία μέχρι στιγμής απουσιάζει από πολλές σημαντικές παρεμβάσεις. " αμοιβαία κατανόηση και ο αμοιβαίος σεβασμός είναι θεμελιώδεις προϋποθέσεις για τις παραδοσιακές εθνικές κοινότητες, μειονότητες και πλειονότητες που ζουν μαζί αρμονικά και υπό συνθήκες ευημερίας. Σημαντικό ρόλο επ' αυτού διαδραματίζει η εκπαίδευση. Αν διδάσκονταν στα σχολεία της πλειονότητας η ιστορία και η λογοτεχνία των μειονοτικών κοινοτήτων, και αν οι προσπάθειες υπέρ της μειονοτικής εκπαίδευσης συμπεριελάμβαναν τον πολιτισμό της πλειονότητας, οι κοινότητες που ζουν μαζί θα συμβίωναν πολύ πιο αρμονικά. " γλωσσική εκπαίδευση επηρεάζει άλλωστε με καίριο τρόπο την αλληλοκατανόηση μεταξύ των πολιτισμών. Αυτό ισχύει όχι μόνο στη διαδικασία εκμάθησης διεθνών γλωσσών, αλλά και στις σχέσεις μεταξύ πλειονοτήτων και μειονοτήτων που ζουν η μία πλάι στην άλλη. Φρονώ ότι δεν πρέπει να μελετούν μόνον οι μειονότητες τη γλώσσα της πλειοψηφίας, αλλά να συμβαίνει και το αντίστροφο. Όλοι θα μπορούσαν να ζήσουν πολύ πιο πλούσια ζωή, και να επιδεικνύουν τον αμοιβαίο τους σεβασμό. Συγχρόνως, αν η μία κοινότητα γνώριζε τη γλώσσα της άλλης, οι γενιές που θα ανατρέφονταν σε ένα τέτοιο περιβάλλον θα ανέπτυσσαν πιο θετικές στάσεις για τα άτομα της άλλης κοινότητας, κάτι που θα τους επέτρεπε να δημιουργούν πιο εύκολα σχέσεις με συνομηλίκους τους, στοιχείο καθοριστικό για το μέλλον αυτών των περιφερειών. Τέλος, θεωρώ ότι είναι σημαντικό να επισημανθεί η σπουδαιότητα της βαθιάς κατανόησης της πολιτιστικής κληρονομιάς, έτσι ώστε οι κοινότητες που ζουν μαζί να μπορούν να αναγνωρίζουν και να σέβονται τις πολιτιστικές αξίες της άλλη πλευράς. Εκτιμώ ότι το συγκεκριμένο καθήκον της Επιτροπής είναι να προωθεί όλες αυτές τις πτυχές, ενώ το Κοινοβούλιο οφείλει να ενισχύει τη θεωρητική και πολιτική στήριξη.
<SPEAKER ID="098" NAME="Filiz Hakaeva Hyusmenovа" LANGUAGE="BG">
Οι νέοι αποτελούν την κινητήρια δύναμη κάθε κοινωνίας και το μέλλον της. " εκπαίδευση, η επαγγελματική κατάρτιση, τα προσόντα και η ένταξή τους στην αγορά εργασίας αποτελούν τη βάση για την επίτευξη των στόχων της στρατηγικής "Ευρώπη 2020" με στόχο την ευφυή, βιώσιμη και χωρίς αποκλεισμούς οικονομική μεγέθυνση. Γι' αυτό άλλωστε πιστεύω ακράδαντα ότι η Ευρώπη πρέπει να συνεχίσει να επενδύει στην ανάπτυξή τους, ενώ πρωτοβουλίες όπως τα προγράμματα Erasmus, Leonardo και "Νεολαία σε κίνηση" πρέπει να αναπτύσσονται διαρκώς περαιτέρω και να επεκτείνεται η χρήση τους. " βελτίωση της ποιότητας της εκπαίδευσης και της κατάρτισης, καθώς και της πρόσβασης των νέων σε αυτές, αποτελούν σημαντικά μέτρα στην προσπάθεια μείωσης της ανεργίας και ανάπτυξης της ευρωπαϊκής οικονομίας. Δυστυχώς, στην Ευρώπη εξακολουθούν να υπάρχουν περιφέρειες και κοινωνικές ομάδες ως προς τις οποίες οι προϋποθέσεις για την υλοποίηση αυτών των μέτρων είναι περιορισμένες. Για την επίλυση αυτού του προβλήματος απαιτείται συντονισμός των προσπαθειών. Είναι άλλωστε σημαντικό τα προγράμματα εκπαίδευσης και κατάρτισης να συνδέονται στενότερα με τις ανάγκες των επιχειρήσεων και να προάγουν τις δυνατότητες και τη δημιουργικότητα των νέων, έτσι ώστε να γίνονται πιο ανταγωνιστικοί στην αγορά εργασίας. Υποστηρίζω τις προσπάθειες ενθάρρυνσης της κινητικότητας των νέων, τόσο κατά τη διάρκεια της εκπαίδευσής τους όσο και σε σχέση με την επαγγελματική τους ζωή. Εκτιμώ ότι αυτή είναι σημαντική προϋπόθεση για την ανάπτυξη νέων δεξιοτήτων και τη συνειδητοποίηση της ευρωπαϊκής τους ταυτότητας.
<SPEAKER ID="099" NAME="Filip Kaczmarek" LANGUAGE="PL">
" πολιτιστική διάσταση της εξωτερικής δράσης της ΕΕ είναι σημαντική και εξαιρετικά αναγκαία. Γενικώς, σε όλο τον κόσμο ο ευρωπαϊκός πολιτισμός θεωρείται ελκυστικός και επιθυμητός. Πιο δύσκολη είναι η αποδοχή των ευρωπαϊκών αξιών. Κατά την εργασία μου στους κόλπους της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ, έχω βιώσει επανειλημμένα τις πολιτισμικές διαφορές και τις συνέπειές τους.
<P>
Ως Ευρωπαίοι, προσπαθούμε συστηματικά να προωθούμε αρχές και αξίες οι οποίες, για εμάς, είναι θεμελιώδεις και αναφαίρετες. Αυτό προσκρούει πολύ συχνά σε έλλειψη κατανόησης από τους εταίρους μας. Ορισμένοι θεωρούν ότι δεν είναι τίποτε περισσότερο από ένα είδος πολιτιστικού ιμπεριαλισμού. Γι' αυτό ακριβώς είναι τόσο δύσκολο να πείσουμε τους εταίρους μας ότι οι αξίες τις οποίες προάγει η Ευρωπαϊκή Ένωση δεν είναι προσπάθεια να επιβάλουμε τον δικό μας τρόπο σκέψης σε άλλους. Το γεγονός ότι προσπαθούμε να διαδώσουμε τα ιδανικά μας, για παράδειγμα, στον τομέα των ανθρωπίνων δικαιωμάτων, απορρέει απλώς από μια ηθική επιταγή. Σεβόμαστε τη διαφορά και την πολυμορφία, αλλά δεν μπορούμε να απεμπολήσουμε αρχές τις οποίες θεωρούμε θεμελιώδεις. Δεν ανεχόμαστε διακρίσεις, και δεν εγκαταλείπουμε την προστασία της ανθρώπινης ζωής και της ανθρώπινης αξιοπρέπειας. Επ' αυτού, η θέση της Ένωσης είναι ομόφωνη και ομόψυχη.
<SPEAKER ID="106" NAME="Ádám Kósa" LANGUAGE="HU">
Θέλω να συγχαρώ την κ. Honeyball για την εξαιρετική έκθεσή της, καθώς και για το γεγονός ότι επεσήμανε κρίσιμα στοιχεία στα οποία ενδέχεται να μην είχε δοθεί επαρκής προσοχή στο παρελθόν. Σε αυτά περιλαμβάνονται, ειδικότερα, η αναγνώριση της σύνδεσης μεταξύ φτώχειας, μειονεκτικής θέσης και κακών σχολικών επιδόσεων. Υπενθυμίζω στους συναδέλφους μου ότι υπάρχει μια επιπλέον σύνδεση: η κατάσταση μειονεξίας είναι ιδιαίτερα έντονη σε περιπτώσεις στις οποίες το παιδί ζει με αναπηρίες τις οποίες οι γονείς, που δεν είναι επαρκώς ενημερωμένοι, ούτε κατανοούν ούτε αποδέχονται. Θα δώσω ιδιαίτερη έμφαση σε αυτό το πρόβλημα στην έκθεση την οποία επεξεργάζομαι αυτό το διάστημα. Το έργο που επιτέλεσε η κ. Honeyball και, ιδίως, η υιοθέτηση παιδοκεντρικής προσέγγισης, θα αποτελέσει εξαιρετική βάση αναφοράς στο μέλλον. Στο σχέδιο έκθεσης "εφιστάται η προσοχή στη γενική σημασία της μελέτης πριν από την είσοδο στο σχολείο, με ιδιαίτερη έμφαση στην εκμάθηση γλωσσών καθώς και στην πολυγλωσσία και τη γλωσσική πολυμορφία", κάτι που υποστηρίζω με ιδιαίτερη χαρά και ενθουσιασμό. Συμφωνώ ως προς το ότι η ενίσχυση της πρώιμης ανάπτυξης των παιδιών με αναπηρίες και η υποστήριξή τους ώστε να αποκτήσουν επαρκείς γλωσσικές ικανότητες είναι θεμελιώδης επένδυση στο ανθρώπινο δυναμικό η οποία συνιστά μοναδική ευκαιρία για τη ζωή ενός ανθρώπου. Είναι επίσης σημαντικό, για την ανάπτυξη των γλωσσικών ικανοτήτων των κωφών παιδιών, να μαθαίνουν πρώτα τη μητρική τους γλώσσα (τη νοηματική γλώσσα), πράγμα που θα τους επιτρέψει να γίνουν πραγματικά πολύγλωσσοι στο μέλλον. Και αυτή είναι επένδυση για την επίτευξη των στόχων της στρατηγικής "ΕΕ 2020" και για τη βελτίωση του επιπέδου της απασχόλησης, έτσι ώστε να δημιουργηθεί μια πιο προσιτή και βιώσιμη κοινωνία χωρίς αποκλεισμούς.
<SPEAKER ID="100" NAME="Paweł Robert Kowal" LANGUAGE="PL">
" υποστήριξη της κινητικότητας των νέων, ιδίως των νέων από τις χώρες της Ανατολικής Εταιρικής Σχέσης και της Ένωσης για τη Μεσόγειο, είναι ιδιαίτερα σημαντική ενόψει των πρόσφατων γεγονότων στη Λευκορωσία και τη Βόρεια Αφρική. Οι διαδικασίες δημοκρατικού μετασχηματισμού που ξεκινούν αυτή την περίοδο στην Αίγυπτο και την Τυνησία μπορούν να ενισχυθούν χάρη στις προσπάθειες της ΕΕ να εκπαιδεύσει τους πολίτες των χωρών αυτών στο πνεύμα της δημοκρατίας και του σεβασμού του κράτους δικαίου και των ανθρωπίνων δικαιωμάτων.
<P>
Οι μορφωμένοι πολίτες είναι ο μεγαλύτερος εχθρός των δικτατόρων και των ολοκληρωτικών καθεστώτων. Κατά την οργάνωση τέτοιων προγραμμάτων μπορούν να αξιοποιηθούν οι εμπειρίες των κρατών μελών της ΕΕ. Στην Πολωνία, για παράδειγμα, υπάρχει το πρόγραμμα υποτροφιών Konstanty Kalinowski, το οποίο διευθύνει, μεταξύ άλλων, το Κέντρο Ανατολικοευρωπαϊκών Σπουδών στο πανεπιστήμιο της Βαρσοβίας - ένα διεθνές κέντρο μελετών το οποίο προσφέρει τη δυνατότητα σε φοιτητές από την ανατολική Ευρώπη και τα Βαλκάνια να σπουδάσουν στην Πολωνία. " Ένωση πρέπει επίσης να εντείνει τις προσπάθειες για την ίδρυση του Πανεπιστημίου της Ανατολικής Εταιρικής Σχέσης, με πρότυπο το Ευρωμεσογειακό Πανεπιστήμιο στη Σλοβενία. " ΕΕ πρέπει να υποστηρίξει τις πρωτοβουλίες νέων και ταλαντούχων ανθρώπων για την προώθηση επιμέρους πολιτικών στρατηγικών. Ένα καλό παράδειγμα μιας τέτοιας δραστηριότητας είναι η ιστοσελίδα Eastbook.eu, οι ιδρυτές της οποίας προσφέρουν καθημερινά σε χιλιάδες χρήστες του Διαδικτύου πληροφορίες σχετικά με τις εξελίξεις στις χώρες της Ανατολικής Εταιρικής Σχέσης και την πρόοδο του προγράμματος. " ΕΕ πρέπει να ενισχύει επίσης τους νέους των κρατών μελών της προκειμένου να επισκέπτονται γειτονικές χώρες στο πλαίσιο των σπουδών τους. Αυτό συμβάλλει στην άρση των πολιτιστικών φραγμών. Αξιέπαινη εν προκειμένω είναι η πρωτοβουλία Eurobus - η διοργάνωση ενός γύρου της Ουκρανίας σε ετήσια βάση για νέους από τα κράτη μέλη της Ευρωπαϊκής Ένωσης.
<SPEAKER ID="101" NAME="Elżbieta Katarzyna Łukacijewska" LANGUAGE="PL">
" έγκριση, τον Ιούνιο του περασμένου έτους, μιας νέας στρατηγικής της ΕΕ, της "Ευρώπης 2020", έχει ως στόχο να συμβάλει στην έξοδο της Ευρωπαϊκής Ένωσης από την οικονομική κρίση καθώς και στην περαιτέρω ανάπτυξή της. Αποτελεί εξάλλου σημαντικό βήμα όσον αφορά τη διατήρηση ή ακόμη και την αύξηση της κινητικότητας των νέων.
<P>
Μια από τις προτεραιότητες της στρατηγικής "Ευρώπη 2020" είναι η "Νεολαία σε κίνηση", στόχος της οποίας είναι η βελτίωση των αποτελεσμάτων των εκπαιδευτικών μας συστημάτων και η διευκόλυνση της εισόδου των νέων στην αγορά εργασίας. Ο στόχος αυτός επιδιώκεται, όπως υποδηλώνει η ονομασία της πρωτοβουλίας, μέσω της ανάπτυξης της ιδέας των ανταλλαγών νέων και της υποστήριξης των νέων προκειμένου να αποκτήσουν νέες δεξιότητες. Από τα διαθέσιμα στατιστικά στοιχεία προκύπτει ότι, επί του παρόντος, έως και το 15% των νέων εγκαταλείπουν πρόωρα την εκπαίδευση, και έτσι δεν αποκτούν προσόντα τα οποία να ανταποκρίνονται στις ανάγκες της αγοράς εργασίας. Επιπλέον, μόνον το ένα τρίτο περίπου του πληθυσμού έχει ολοκληρώσει τριτοβάθμιες σπουδές, και το ποσοστό αυτό είναι σημαντικά χαμηλότερο σε σύγκριση με τις "νωμένες Πολιτείες ή την Ιαπωνία, παραδείγματος χάριν. Επομένως, μια από τις σημαντικότερες προκλήσεις για την Ευρωπαϊκή Ένωση είναι η ανάγκη να δώσει ιδιαίτερη έμφαση και να προσφέρει οικονομική στήριξη με σκοπό την αντιμετώπιση αυτών των δύο προβλημάτων. Ωστόσο, η κατάσταση δεν θα βελτιωθεί όσο η Επιτροπή και τα κράτη μέλη δεν ακολουθούν τις κατευθυντήριες γραμμές που προβλέπονται στη στρατηγική "ΕΕ 2020". " κινητικότητα της νεολαίας είναι το κλειδί για την περαιτέρω ανάπτυξη της Ευρώπης και, αν φιλοδοξούμε να κατακτήσουμε τον τίτλο της πιο καινοτόμου οικονομίας του κόσμου, δεν πρέπει να παραλείπουμε να επενδύουμε στο ανθρώπινο κεφάλαιο, και ιδίως στους νέους.
<SPEAKER ID="109" NAME="Ramona Nicole Mănescu" LANGUAGE="RO">
Στο πλαίσιο της τρέχουσας οικονομικής κρίσης, η ΕΕ χρειάζεται μια παγκόσμια στρατηγική με βάση την καινοτομία και τη δημιουργικότητα, η οποία να συμβάλλει στην οικονομική μεγέθυνση και τη δημιουργία θέσεων εργασίας. Γι' αυτό ακριβώς πρέπει να ενθαρρυνθούν οι κλάδοι του πολιτισμού και της δημιουργικότητας. Κατά συνέπεια, εκτιμώ ότι πρέπει να διασφαλίσουμε σήμερα στην Ευρώπη την ευρύτερη διανομή των δημιουργικών έργων και την ελεύθερη πρόσβαση σε αυτά μέσω του Διαδικτύου, χωρίς, ωστόσο, να αγνοούμε το γεγονός ότι οι καλλιτέχνες και τα έργα τους πρέπει να προστατεύονται και να αμείβονται δίκαια. Επομένως, πρέπει να θεσπιστεί ένα νομοθετικό πλαίσιο το οποίο θα μπορεί να υποστηρίζει την ανάπτυξη των κλάδων αυτών και να εμπνέει εμπιστοσύνη στους καταναλωτές και τους παράγοντες που δραστηριοποιούνται στην ψηφιακή αγορά, δεδομένου ότι ο τομέας αυτός μπορεί να διευκολύνει τη δημιουργία νέων θέσεων εργασίας, αξιοποιώντας έτσι οικονομικά την πολιτιστική πολυμορφία της Ευρωπαϊκής Ένωσης και τις δυνατότητές της όσον αφορά την καινοτομία. Συγχρόνως, θεωρώ ότι χρειαζόμαστε νέα επιχειρηματικά πρότυπα τα οποία να υποστηρίζουν αυτές τις βιομηχανίες, αξιοποιώντας τα πλεονεκτήματα που προσφέρει η ενιαία ψηφιακή αγορά. Εν κατακλείδι, φρονώ ότι η έκθεση αυτή αποτελεί ένα πρώτο βήμα για την ανάπτυξη του συγκεκριμένου τομέα. Εντούτοις, η Επιτροπή και τα κράτη μέλη πρέπει να εντείνουν τις προσπάθειές τους προκειμένου να μετατρέψουν τους κλάδους του πολιτισμού και της δημιουργικότητας σε κεντρικό τομέα της ευρωπαϊκής οικονομίας.
<SPEAKER ID="102" NAME="Iosif Matula" LANGUAGE="RO">
Χαίρομαι διότι, στο πλαίσιο της στρατηγικής "Ευρώπη 2020", επικεντρώνουμε ιδιαίτερα την προσοχή μας στους νέους, ενόψει των δημογραφικών προκλήσεων στις οποίες οφείλει να ανταποκριθεί η ήπειρός μας. Στο πλαίσιο αυτό, η "Νεολαία σε κίνηση", μια εμβληματική πρωτοβουλία της Ευρωπαϊκής Επιτροπής, προσφέρει συγκεκριμένα μέτρα για τη βελτίωση του επιπέδου της εκπαίδευσης και της επαγγελματικής κατάρτισης, μεταξύ άλλων μέσω της κινητικότητας και της διευκόλυνσης της πρόσβασης στην απασχόληση. Εκτός από τη μείωση της συχνότητας της πρόωρης εγκατάλειψης του σχολείου και την αύξηση του ποσοστού των αποφοίτων πανεπιστημίου έως το 2020, θέλω να επισημάνω ορισμένες πτυχές οι οποίες μπορούν να οδηγήσουν στην παροχή στήριξης στους νέους. " πρώτη πτυχή είναι η σημασία του σχεδιασμού πιο ευέλικτων προγραμμάτων σπουδών τα οποία να είναι συμβατά με την παράλληλη απασχόληση. " δεύτερη πτυχή αφορά τα πλεονεκτήματα που προσφέρει η ύπαρξη ενός συστήματος ψηφιακής κινητικότητας, ως συμπλήρωμα της γεωγραφικής κινητικότητας. Μια άλλη πτυχή είναι η ενθάρρυνση της παροχής υποτροφιών σε φοιτητές από ιδιωτικές εταιρείες. " παροχή υποστήριξης είναι άλλωστε εξίσου σημαντική για ιδιωτικές πρωτοβουλίες στο πεδίο της νεολαίας, οι οποίες μπορούν να οδηγήσουν στη δημιουργία θέσεων εργασίας και, κατ' επέκταση, στην κοινωνική ένταξη.
<SPEAKER ID="103" NAME="Alajos Mészáros" LANGUAGE="HU">
" ανεργία των νέων εξαιτίας της οικονομικής κρίσης είναι μια σημαντική πρόκληση για όλη την ΕΕ και, μέχρι στιγμής, ούτε η ΕΕ ούτε τα κράτη μέλη την έχουν χειριστεί με σωστό τρόπο. " κατάσταση ως προς την απασχόληση των νέων εξαρτάται από τη γενική οικονομική πολιτική· τα κράτη μέλη πρέπει, επομένως, να προσανατολιστούν στην πραγματοποίηση επενδύσεων και τη δημιουργία θέσεων εργασίας. Δυστυχώς, τα μέτρα λιτότητας, τα οποία γίνονται αισθητά και στην Ουγγαρία και τα οποία πλήττουν, μεταξύ άλλων, το εκπαιδευτικό σύστημα, καθώς και οι περικοπές δαπανών που επηρεάζουν τη δημιουργία θέσεων εργασίας δεν βοηθούν πραγματικά τους νέους· απεναντίας, η αίσθηση απομόνωσής τους από την κοινωνία και την αγορά εργασίας είναι πιθανό να αποτελέσει μακροπρόθεσμη απειλή για την οικονομία. " οικονομική κρίση δεν πρέπει να προβάλλεται ως λόγος για περικοπές δαπανών στον τομέα της εκπαίδευσης, διότι η καταπολέμηση των επιπτώσεων της κρίσης προϋποθέτει υψηλότερα επίπεδα εκπαίδευσης μεταξύ των νέων. " επιτυχία και η αποτελεσματικότητα της πρωτοβουλίας "Νεολαία σε κίνηση" εξαρτάται, σε μεγάλο βαθμό, από τη στάση και τις βασικές δραστηριότητες των κρατών μελών καθώς και την οικονομική στήριξη που παρέχουν για την υλοποίηση αυτών των προγραμμάτων σε εθνικό επίπεδο, η οποία θα μπορούσε να συμβάλει στην κοινωνική ένταξη των νέων. Ο ρόλος των τοπικών εκπαιδευτικών ιδρυμάτων, καθώς και των τοπικών και περιφερειακών αρχών, στα πεδία της εκπαίδευσης και της κινητικότητας είναι επίσης πολύ σημαντικός, γι' αυτό πιστεύω ότι είναι σημαντικό να υποστηριχθεί η κινητικότητα των εκπαιδευτικών και της νεολαίας αλλά και των εργαζομένων στον χώρο της εκπαίδευσης, δεδομένου ότι αυτοί είναι οι παράγοντες που μπορούν να προσφέρουν κίνητρα στους νέους. Για να επιτευχθούν αυτοί οι στόχοι της ΕΕ, πρέπει συνεπώς να διαμορφωθεί μια προσέγγιση εταιρικής σχέσης με τις τοπικές και περιφερειακές αρχές.
<SPEAKER ID="103" NAME="Marie-Thérèse Sanchez-Schmid" LANGUAGE="FR">
Υποστήριξα αυτή την έκθεση, η οποία επιβεβαιώνει τις φιλοδοξίες μας για τους νέους στην Ευρώπη. " στρατηγική "Ευρώπη 2020" θέτει την εκπαίδευση των νέων στο επίκεντρο των στόχων της ενώ προτείνει στόχους για το 2020: μείωση της πρόωρης εγκατάλειψης του σχολείου από 15% σε 10% και αύξηση του ποσοστού των ατόμων που έχουν ολοκληρώσει πανεπιστημιακές σπουδές από 31% σε 40%. Παρ' όλα αυτά, θέλω να επιμείνω σε ένα σημείο: στα εμπόδια ως προς την κινητικότητα των νέων. Επί του παρόντος, εκτιμάται ότι μόνον 4% των ευρωπαίων φοιτητών λαμβάνουν επιχορήγηση Erasmus κατά τη διάρκεια των σπουδών τους. Το ποσοστό αυτό είναι πάρα πολύ μικρό, όταν όλοι γνωρίζουν ότι ένα βιογραφικό σημείωμα μπορεί να ενισχυθεί σημαντικά από ένα έτος στο εξωτερικό, από άποψη γνώσεων -ιδίως όσον αφορά την εκμάθηση ξένων γλωσσών- ευρύτητας πνεύματος και δεξιοτήτων. Τρεις παράγοντες μπορούν να ερμηνεύσουν αυτό το ποσοστό: το γεγονός ότι πολλοί σπουδαστές δεν γνωρίζουν καν την ύπαρξη αυτών των ευκαιριών για σπουδές στο εξωτερικό, το κόστος ενός έτους συμμετοχής στο πρόγραμμα Erasmus για τον προϋπολογισμό του φοιτητή, και η πολυπλοκότητα της αναγνώρισης των επιτευγμάτων. Σε όλους αυτούς τους τομείς, η Ευρώπη και τα κράτη μέλη πρέπει να δεσμευτούν ότι το πρόγραμμα Erasmus, το οποίο είναι μια από τις μεγαλύτερες επιτυχίες της ΕΕ, θα εφαρμοστεί με επιτυχία για όλους.
<SPEAKER ID="104" NAME="Csaba Sógor" LANGUAGE="HU">
Κύριος στόχος της πρωτοβουλίας "Νεολαία σε κίνηση" είναι η προώθηση της κινητικότητας των νέων και η άρση των φραγμών που εξακολουθούν να την εμποδίζουν. Εντούτοις, χαιρετίζω το γεγονός ότι δίνεται επίσης ιδιαίτερη έμφαση στην εναρμόνιση της εκπαίδευσης και των αναγκών της αγοράς εργασίας. Ίσως η σοβαρότερη ανησυχία των νέων κατόχων μεταπτυχιακών τίτλων είναι σήμερα το ενδεχόμενο, μετά την ολοκλήρωση των σπουδών τους, να μην έχουν τη δυνατότητα να αξιοποιήσουν τις γνώσεις τους στην αγορά εργασίας. Αυτή η ανησυχία είναι εύλογη ενόψει των δυσμενών στατιστικών στοιχείων όσον αφορά την ανεργία των νέων· οι επιπτώσεις αυτού του φαινομένου έχουν ως δευτερογενές αποτέλεσμα να μειώνεται η επιθυμία των νέων να αποκτήσουν παιδιά και να καθυστερεί δραστικά η έναρξη οικογένειας, ενισχύοντας έτσι την αρνητική εξέλιξη της δημογραφικής κατάστασης. Το πρόβλημα, βεβαίως, είναι γνωστό τόσο σε επίπεδο Ευρωπαϊκής Ένωσης όσο και σε επίπεδο κρατών μελών. Εντούτοις, η λύση είναι κατά κύριο λόγο στα χέρια των τελευταίων, δεδομένου ότι μόνο αυτά μπορούν να αναδιοργανώσουν και να μεταρρυθμίσουν τα εθνικά συστήματα εκπαίδευσης και να τα προσαρμόσουν στις νέες κοινωνικοοικονομικές πραγματικότητες. Αποστολή της ΕΕ είναι να δημιουργήσει ένα πλαίσιο διαδικασιών και να μην επιτρέψει στα κράτη μέλη να απομακρυνθούν από τον αρχικό στόχο, ενθαρρύνοντάς τα, συγχρόνως, και προσφέροντάς τους κίνητρα ώστε να υλοποιήσουν μεταρρυθμίσεις οι οποίες είναι δύσκολες σε βραχυπρόθεσμο ορίζοντα, αλλά σίγουρα αποδίδουν μακροπρόθεσμα.
<SPEAKER ID="105" NAME="Bogusław Sonik" LANGUAGE="PL">
Σε μια περίοδο οικονομικής κρίσης, στην οποία ορισμένα κράτη μέλη μειώνουν τις επενδύσεις στην εκπαίδευση και την κατάρτιση, χαίρομαι που το Κοινοβούλιο ενέκρινε σήμερα την έκθεση για την πρωτοβουλία "Νεολαία σε κίνηση".
<P>
Στην πραγματικότητα, τα τελευταία χρόνια οι νέοι είναι η ομάδα που έχει αισθανθεί πιο έντονα τις συνέπειες της κρίσης. Το ποσοστό ανεργίας των νέων στην ΕΕ έχει υπερβεί το 20%, διπλάσιο από το αντίστοιχο ποσοστό για τους ενηλίκους, ενώ σε ορισμένα κράτη μέλη έχει φτάσει το 40%. Οι δημοσιονομικές περικοπές έχουν άμεση επίδραση στις προοπτικές και τις ευκαιρίες προσωπικής ανάπτυξης των νέων. Οι γνώσεις και οι δεξιότητες των νέων είναι αναγκαίες για την επίτευξη ευφυούς και βιώσιμης ανάπτυξης. " "Νεολαία σε κίνηση", μια εμβληματική πρωτοβουλία της στρατηγικής "Ευρώπη 2020", πρέπει να στοχεύει στην ενίσχυση της ελκυστικότητας της τριτοβάθμιας εκπαίδευσης στην Ευρώπη, στη βελτίωση της ποιότητας της εκπαίδευσης και στην αύξηση της κινητικότητας των φοιτητών και των εργαζομένων. " πρωτοβουλία αυτή δίνει τη δυνατότητα στους νέους να αποκτήσουν γνώσεις, δεξιότητες και ικανότητες που είναι απαραίτητες για την εργασία και τη ζωή. Αυτές οι προτεραιότητες και στόχοι δεν θα υλοποιηθούν πλήρως και δεν θα επιτευχθούν αν δεν μεριμνήσει η ΕΕ για την απαιτούμενη μακροπρόθεσμη χρηματοδοτική στήριξη στον προϋπολογισμό της. Ως εκ τούτου, είναι άκρως σημαντικό να διατεθούν αυξημένα κονδύλια για το πρόγραμμα αυτό, χωρίς, συγχρόνως, να λησμονούμε πόσο σημαντικό είναι να συνεχιστεί η προώθησή του και να εφαρμοστεί μια κατάλληλη πολιτική πληροφόρησης.
<SPEAKER ID="110" NAME="Jutta Steinruck" LANGUAGE="DE">
" έκθεση αυτή έφερε στο προσκήνιο μια επαγγελματική κατηγορία η οποία πάρα πολύ συχνά παραμελείται. Πού θα βρισκόταν ο ευρωπαϊκός πολιτισμός χωρίς τους δημιουργικούς καλλιτέχνες; Στο πλαίσιο των προσπαθειών για την οικονομική ανάπτυξη των δημιουργικών βιομηχανιών, δεν πρέπει να λησμονούμε τους ανθρώπους που εργάζονται σε αυτόν τον τομέα. Ως σκιώδης εισηγήτρια της Ομάδας μου στην Επιτροπή Απασχόλησης και Κοινωνικών Υποθέσεων, γνωρίζω ότι η κοινωνική κατάσταση και οι συνθήκες υπό τις οποίες ζουν οι δημιουργικοί καλλιτέχνες στην Ευρώπη είναι ιδιαίτερα σημαντικές. Δυστυχώς, πολλά από τα 5 εκατομμύρια άτομα που βιοπορίζονται από τον δημιουργικό τομέα ζουν υπό επισφαλείς συνθήκες. Οι δεύτερες και τρίτες δουλειές δεν είναι σπάνιο φαινόμενο, καθώς μία δουλειά δεν είναι αρκετή για να ζήσει κανείς. " απουσία ασφάλισης υγείας και συνταξιοδότησης είναι επίσης συχνό φαινόμενο. Οι συμβάσεις εργασίας χαρακτηρίζονται ως επί το πλείστον από αβεβαιότητα, ενώ πολλοί εργαζόμενοι στον δημιουργικό κλάδο μόλις και μετά βίας μπορούν να σχεδιάζουν τη ζωή τους για το αμέσως επόμενο δίμηνο. Επιπλέον, η ύπαρξη δίκαιου επιπέδου προστασίας μέσω της κοινωνικής ασφάλισης, με επαρκείς διασφαλίσεις έναντι της ανεργίας, της ασθένειας και του γήρατος, πρέπει να αποτελεί πάγια πρακτική και για όσους εργάζονται στον δημιουργικό τομέα. Χαίρομαι ιδιαίτερα που η εισηγήτρια ακολούθησε τη θέση της Επιτροπής Απασχόλησης και Κοινωνικών Υποθέσεων στο θέμα αυτό και το συμπεριέλαβε στην έκθεση. Τώρα η Επιτροπή και τα κράτη μέλη πρέπει να στραφούν στην αντιμετώπιση αυτών των κοινωνικών αδυναμιών και να υποσχεθούν στα πολλά δημιουργικά μυαλά της Ευρώπης ότι οι δημιουργικοί καλλιτέχνες στην Ευρώπη δεν χρειάζεται να ζουν ως κατώτερη τάξη.
<SPEAKER ID="111" NAME="Emil Stoyanov" LANGUAGE="BG">
Θέλω να συγχαρώ τον εισηγητή για το εξαίρετο έργο του και για την εποικοδομητική συνεργασία κατά την εκπόνηση της έκθεσης αυτής. Επιτρέψτε μου να υπογραμμίσω και πάλι την τεράστια οικονομική και πολιτιστική δυναμική, καθώς και τον μοναδικό χαρακτήρα του κλάδου της δημιουργικότητας. Βρίσκεται σε μια πολύ ευαίσθητη περιοχή μεταξύ της συνήθους επιχειρηματικής δραστηριότητας και της δημιουργίας πολιτιστικών προϊόντων. Είναι ευχάριστο το γεγονός ότι, ακόμη και υπό τις παρούσες συνθήκες, ο τομέας αυτός είναι ένας από τους πιο δυναμικούς και καινοτόμους στην Ευρώπη. Ένα άλλο σημείο που αξίζει να αναφερθεί είναι ότι προσφέρει δυνατότητες οικονομικής μεγέθυνσης και απασχολεί περίπου 5 εκατομμύρια άτομα στην Ευρωπαϊκή Ένωση. Δυστυχώς, η πρότασή μου να κληθούν η Ευρωπαϊκή Επιτροπή και τα κράτη μέλη να συζητήσουν τις δυνατότητες δημιουργίας ειδικών ευρωπαϊκών και εθνικών ταμείων, τα οποία θα εξασφάλιζαν πόρους για τον δανεισμό αυτών των κλάδων με ευνοϊκούς όρους, απορρίφθηκε με μικρή διαφορά κατά την ψηφοφορία στην Επιτροπή Πολιτισμού και Παιδείας. Παρ' όλα αυτά, πιστεύω ακράδαντα ότι αυτή η ιδέα μου θα καρποφορήσει και θα υιοθετηθεί στο εγγύς μέλλον. Εκτιμώ ότι ένα τέτοιο σύστημα είναι εξαιρετικά σημαντικό για τη στήριξη και ανάπτυξη των κλάδων του πολιτισμού και της δημιουργικότητας, διότι, επειδή δεν συνιστούν ακριβώς εμπορικές δραστηριότητες, χρειάζονται "μαλακή χρηματοδότηση", την οποία αυτή την περίοδο δεν μπορούν να προσφέρουν οι τράπεζες όπως γίνεται με άλλες βιομηχανίες.
<SPEAKER ID="111" NAME="Rafał Trzaskowski" LANGUAGE="PL">
Στο Ευρωπαϊκό Κοινοβούλιο, ζητούμε τη λήψη συγκεκριμένων μέτρων - να αναγνωρίσει η Ευρωπαϊκή Επιτροπή τον κλάδο της δημιουργικότητας ως έναν από τους πιο παραγωγικούς τομείς της οικονομίας της Ένωσης, έτσι ώστε να αντιμετωπίσει την ανάπτυξή του ως απόλυτη προτεραιότητα. Για να επιτευχθεί αυτό, θέλουμε πρωτίστως να αυξηθούν οι ευκαιρίες χρηματοδότησης του δημιουργικού τομέα, ως πυλώνα ευφυούς οικονομικής ανάπτυξης, από τον προϋπολογισμό της Ένωσης. Άλλωστε, είναι δυνατή η δημιουργία συνεργίας μεταξύ των προγραμμάτων της Ένωσης για την ενίσχυση του πολιτισμού, όπως το "Πολιτισμός 2007-2013", λόγου χάρη, με υπάρχοντα ερευνητικά προγράμματα της Ένωσης (όπως είναι το όγδοο πρόγραμμα πλαίσιο, το οποίο υποστηρίζει την τεχνολογική ανάπτυξη της ΕΕ), ή η επέκταση των δυνατοτήτων διάθεσης πόρων από υπάρχοντα ταμεία (όπως το Ευρωπαϊκό Κοινωνικό Ταμείο, παραδείγματος χάριν). Προτείνουμε επίσης να υποστηριχθεί η ανάπτυξη νέων και καινοτόμων χρηματοδοτικών μέσων (συνδυασμοί τραπεζικών εγγυήσεων, επιστρεφόμενες εγγυήσεις και ευφυή δάνεια), χάρη στα οποία θα διευκολύνονταν οι προσπάθειες δημιουργών ή μικρών και μεσαίων επιχειρήσεων του δημιουργικού τομέα να προωθήσουν αυτόνομα εγχειρήματα. Φυσικά, τα χρήματα δεν είναι το παν. Μεταξύ άλλων, προτείνουμε την ενίσχυση της συνεργασίας μεταξύ των κλάδων του πολιτισμού και της δημιουργικότητας και των ευρωπαϊκών πανεπιστημίων, την αύξηση του αριθμού των προγραμμάτων ειδικής κατάρτισης για νέους, καθώς και τη βελτίωση της κινητικότητας όλων των δημιουργών και των ανθρώπων του πολιτισμού. Για τον σκοπό αυτόν, σκοπεύουμε να δημιουργήσουμε μια πολύγλωσση διαδικτυακή πλατφόρμα η οποία θα μπορούσε να χρησιμοποιηθεί για την ανταλλαγή εμπειριών μεταξύ δημιουργών και, κατά συνέπεια, για τη δημιουργία ενός ακόμα πιο στενού δικτύου επαφών μεταξύ όλων των ανθρώπων και φορέων για τους οποίους είναι σημαντική η ανάπτυξη της δημιουργικής βιομηχανίας στην Ευρώπη.

<CHAPTER ID="021">
Προληπτική αξιολόγηση της απόκτησης και αύξησης συμμετοχής στο μετοχικό κεφάλαιο στον χρηματοπιστωτικό τομέα (συζήτηση) 
<SPEAKER ID="164" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Wolf Klinz, εξ ονόματος της Επιτροπής Οικονομικών και Νομισματικών Θεμάτων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που τροποποιεί την οδηγία 92/49/ΕΟΚ του Συμβουλίου και τις οδηγίες 2002/83/ΕΚ, 2004/39/ΕΚ, 2005/68/ΕΚ και 2006/48/ΕΚ όσον αφορά τους διαδικαστικούς κανόνες και τα κριτήρια αξιολόγησης για την προληπτική αξιολόγηση της απόκτησης και αύξησης συμμετοχής στο μετοχικό κεφάλαιο στον χρηματοπιστωτικό τομέα - C6-0298/2006 -.
<SPEAKER ID="165" NAME="Vladimír Špidla">
μέλος της Επιτροπής. (CS) Κύριε Πρόεδρε, αξιότιμοι βουλευτές, θα ήθελα να ευχαριστήσω την Επιτροπή Οικονομικών και Νομισματικών Θεμάτων και ιδιαίτερα τον κ. Klinz για την εξαιρετική έκθεσή του σχετικά με τις προληπτικές αξιολογήσεις στον χρηματοπιστωτικό τομέα και για τη μεγάλη προσπάθεια που κατέβαλε για να επιτύχει μία κοινή θέση μεταξύ των τριών θεσμικών οργάνων.
<P>
Συμμεριζόμαστε την άποψη του κ. Klinz ότι αυτή η προτεινόμενη οδηγία θα κάνει πιο αποτελεσματική την όλη προσέγγιση των αξιολογήσεων στον χρηματοπιστωτικό τομέα. Πρέπει να εξασφαλίσουμε σαφώς ότι οι εμπορικές αποφάσεις σχετικά με τις αξιολογήσεις στον χρηματοπιστωτικό τομέα εξετάζονται με σαφήνεια και διαφάνεια από το αρμόδιο όργανο. " νόμιμη εμπορική λήψη αποφάσεων δεν πρέπει να αποθαρρυνθεί από όργανα με υπερβολικά μεγάλο ζήλο ή από πολιτικές παρεμβάσεις. Όταν τόσο ο υποψήφιος αγοραστής όσο και ο στόχος του βρίσκονται υπό επιθεώρηση, τα αρμόδια όργανα πρέπει να εργάζονται από κοινού, να ανταλλάσσουν πληροφορίες και να αλληλοβοηθούνται. Αυτό θα εξυπηρετήσει στην επίσπευση της διαδικασίας αξιολόγησης.
<P>
Λέγεται συχνά ότι δεν θα πρέπει να ανοίξουμε αδιακρίτως τις πόρτες στην εισροή κεφαλαίου από τρίτες χώρες ούτε στην εξαγορά των ιδρυμάτων μας από μεγάλες επιχειρήσεις. Πιστεύω ακράδαντα ότι, μολονότι πρέπει να προστατέψουμε τα συμφέροντα των αγορών μας, των ιδρυμάτων μας και των καταναλωτών μας, πρέπει να συνεχίσουμε να τηρούμε τις δεσμεύσεις μας σε διεθνή φόρα, όπως ο ΠΟΕ. Πρέπει επίσης να εξασφαλίσουμε ότι οι εμπορικοί μας εταίροι θα τηρούν επίσης τις δικές τους δεσμεύσεις. " σημερινή κατάσταση είναι πολύ ενθαρρυντική. Αρκετά ιδρύματα που εδρεύουν στην ΕΕ έχουν εισέλθει επιτυχώς σε τρίτες χώρες, όπου έχουν προβεί σε συγχωνεύσεις και εξαγορές στον χρηματοπιστωτικό τομέα. Ταυτόχρονα, ωστόσο, δεν θα πρέπει να παραβλέψουμε προβλήματα στην ΕΕ, όπου οι οργανισμοί ορισμένων κρατών μελών αντιμετωπίζουν προβλήματα σχετικά με την απόκτηση εταιρειών σε άλλα κράτη μέλη.
<P>
Στόχος αυτής της οδηγίας δεν είναι ούτε να ενθαρρύνει ούτε να αποθαρρύνει τις αποκτήσεις στον χρηματοπιστωτικό τομέα. Στόχος μας δεν πρέπει να είναι η διατάραξη της φυσιολογικής λειτουργίας της αγοράς. Πρέπει, ωστόσο, να εξασφαλίσουμε ότι θα εφαρμοστεί ένα σταθερό πλαίσιο που θα οδηγήσει στην αξιολόγηση και, εν συνεχεία, στην έγκριση ή την απόρριψη μιας ενδεχόμενης απόκτησης. Το βασικό σημείο εδώ είναι ότι οι προληπτικές αξιολογήσεις δεν πρέπει να γίνουν απλή άσκηση προαιρετικών εξουσιών, καθώς κάτι τέτοιο θα είχε ως αποτέλεσμα καθυστερήσεις και εμπόδια και θα ήταν αναποτελεσματικό και μη οικονομικό. Επίσης, στην έκθεση καλύπτονται θέματα εχθρικών εξαγορών, σε αντίθεση με τις φιλικές εξαγορές. Οι εχθρικές εξαγορές είναι μέρος της φυσιολογικής λειτουργίας της αγοράς.
<P>
" Επιτροπή πιστεύει ότι οι αρχές θα πρέπει να εγκρίνουν μία θέση υπέρ ή κατά τέτοιων πρωτοβουλιών. Ανεξάρτητα από το εάν μία πρωτοβουλία είναι φιλική ή εχθρική, η απόφαση εμπίπτει στους μετόχους. Πρέπει να υπάρχουν πρόθυμοι πωλητές σε κάθε απόκτηση. Εάν, σύμφωνα με την οδηγία, έχουν εκπληρωθεί τα προληπτικά κριτήρια, δεν υπάρχει λόγος αμφιβολίας για την αξία των συμφωνιών μεταξύ πρόθυμων αγοραστών και πωλητών.
<P>
Συνοψίζοντας, οι σαφείς, δίκαιες και προβλέψιμες προσεγγίσεις και διαδικασίες είναι πολύ σημαντικές για τη σωστή λειτουργία της εσωτερικής αγοράς. Πιστεύω ότι με αυτήν την οδηγία θα εξαλείψουμε τις σημερινές αμφιβολίες. Σας ευχαριστώ για την προσοχή σας.
<SPEAKER ID="166" NAME="Wolf Klinz " AFFILIATION="ALDE">
εισηγητής. - (DE) Κύριε Πρόεδρε, αξιότιμοι εκπρόσωποι του Συμβουλίου και της Επιτροπής, κυρίες και κύριοι, μετά από έξι μόνον μήνες, το Συμβούλιο, η Επιτροπή και το Κοινοβούλιο συμφώνησαν για την αναθεώρηση της οδηγίας σχετικά με την προληπτική αξιολόγηση της απόκτησης και αύξησης συμμετοχής στο μετοχικό κεφάλαιο στον χρηματοπιστωτικό τομέα.
<P>
Χάρη στη γρήγορη εργασία της Επιτροπής Οικονομικών και Νομισματικών Θεμάτων και τις στοχοθετημένες τριμερείς διαπραγματεύσεις θα καταστεί δυνατόν να κλείσει αυτός ο φάκελος αυτήν την άνοιξη, εάν συμφωνήσει το ECOFIN στις 27 Μαρτίου. Αυτό αποδεικνύει πέραν πάσης αμφιβολίας στους πολίτες ότι η Ευρώπη μπορεί να λειτουργήσει ακόμα και με 27 κράτη μέλη και να λαμβάνει γρήγορα σημαντικές αποφάσεις, και μάλιστα για ένα περίπλοκο ζήτημα, όπως μόλις είπε και ο Επίτροπος.
<P>
Για τον λόγο αυτό, θα ήθελα αρχίζοντας την ομιλία μου να ευχαριστήσω όλους όσους συμμετείχαν για την καλή συνεργασία τους. Ευχαριστώ ιδίως τους σκιώδεις εισηγητές κκ. Purvis και Muscat, την πρόεδρο της επιτροπής κ. Berès και όλους τους συναδέλφους που συνέβαλαν, ώστε αύριο να μπορέσουμε κατά πάσα πιθανότητα να εγκρίνουμε την οδηγία σε ψηφοφορία κατά τμήματα.
<P>
Θα ήθελα επίσης να υπογραμμίσω την εποικοδομητική συνεργασία με τους εκπροσώπους των χωρών της Μεσογείου, τους οποίους μπορέσαμε να πείσουμε ότι λάβαμε υπόψη τις ανησυχίες τους όσον αφορά την κατακερματισμένη δομή των εταίρων που είναι τόσο διαδεδομένη στις χώρες τους.
<P>
Τελειώνοντας, θα ήθελα να ευχαριστήσω επίσης θερμά τη φινλανδική και τη γερμανική Προεδρία του Συμβουλίου, καθώς και την Επιτροπή που παρακολούθησαν με επάρκεια το έργο μας και φρόντισαν για μία άψογη συνεργασία.
<P>
Χρειαζόμαστε αυτήν την αναθεώρηση της οδηγίας. Στο παρελθόν, αρκετές φορές επιμέρους επιχειρήσεις δεν κατάφεραν να αποκτήσουν διασυνοριακή συμμετοχή στο μετοχικό κεφάλαιο ή να ολοκληρώσουν εξαγορές. Ο λόγος ήταν ότι δεν υπήρχε σαφές νομικό πλαίσιο που θα υπαγόρευε στις εποπτικές αρχές σε ολόκληρη την Ευρώπη ενιαία κριτήρια αξιολόγησης και, συνακόλουθα, μία ενιαία διαδικασία. Αυτό τώρα θα αλλάξει.
<P>
" πρόταση οδηγίας που παρουσίασε η Επιτροπή το περασμένο φθινόπωρο είχε ως στόχο μεγαλύτερη ασφάλεια δικαίου, σαφή αξιοπιστία, δυνατότητα σαφούς πρόβλεψης και σαφώς καθορισμένες διαδικασίες λήψης αποφάσεων. Αυτό είναι μέλημα όλων των ενδιαφερομένων και γι' αυτό το υποστηρίξαμε. Και τα τρία θεσμικά όργανα -η Επιτροπή, το Συμβούλιο και το Κοινοβούλιο- θεωρούν ότι πρέπει να ακολουθήσουμε αυτήν την κατεύθυνση και ότι χρειαζόμαστε τη μέγιστη δυνατή εναρμόνιση, προκειμένου να θεσπίσουμε πραγματικά ίσους όρους για όλους τους παράγοντες της αγοράς σε όλα τα κράτη μέλη της Ευρωπαϊκής Ένωσης.
<P>
Φυσικά, ήταν αναπόφευκτο να διατυπωθούν διαφορετικές απόψεις σε διάφορα θέματα, κυρίως αναφορικά με την περίοδο αξιολόγησης ή τις εναλλακτικές ενέργειες όταν η απόφαση είναι αρνητική, όταν δηλαδή απορριφθεί το αίτημα απόκτησης συμμετοχής ή εξαγοράς μιας ολόκληρης επιχείρησης. Τελικά όμως κατέστη δυνατόν να λυθούν τα προβλήματα αυτά στις διαπραγματεύσεις και να επιτύχουμε συναίνεση.
<P>
Γι' αυτό, μελλοντικά θα διευκολύνονται προοδευτικά οι διασυνοριακές ενοποιήσεις στον τομέα των χρηματοπιστωτικών οργανισμών, των ασφαλιστικών επιχειρήσεων και των επενδυτικών εταιρειών. Αυτό γίνεται για τους εξής τέσσερεις λόγους: πρώτον, μελλοντικά οι εποπτικές αρχές θα έχουν το πολύ 60 ημέρες στη διάθεσή τους, προκειμένου να λάβουν απόφαση για αύξηση της συμμετοχής. " περίοδος αξιολόγησης μπορεί να διακοπεί μόνον μία φορά για να ζητηθούν συμπληρωματικές πληροφορίες, και μάλιστα για 20 ημέρες όταν ο υποψήφιος αγοραστής είναι από άλλο κράτος μέλος της Ευρωπαϊκής Ένωσης και για 30 ημέρες όταν κατάγεται από τρίτη χώρα.
<P>
" διάκριση μεταξύ επιχειρήσεων της ΕΕ και επιχειρήσεων τρίτων χωρών λαμβάνει υπόψη το γεγονός ότι συχνά οι εποπτικές δομές και οι δομές της αγοράς σε τρίτες χώρες δεν είναι ίδιες με εκείνες της Ευρωπαϊκής Ένωσης και, για τον λόγο αυτό, οι ευρωπαϊκές αρχές δεν είναι πάντα πλήρως ενήμερες για την κατάσταση που επικρατεί σε αυτές τις χώρες. Συνεπώς, πρέπει να δοθεί στις εποπτικές αρχές περισσότερος χρόνος για να ζητήσουν και να αξιολογήσουν συγκεκριμένες πληροφορίες. Ταυτόχρονα, οι επιχειρήσεις τρίτων χωρών χρειάζονται επίσης περισσότερο χρόνο για να συγκεντρώσουν, να μεταφράσουν και να υποβάλουν τέτοιες πληροφορίες. Αυτά εξασφαλίζονται και τα δύο με μία διαφοροποίηση της περιόδου διακοπής χωρίς να παραβιάζονται οι κανόνες του ΠΟΕ.
<P>
Δεύτερον, τα πέντε κριτήρια αξιολόγησης είναι σαφή και οριστικά. Τα κράτη μέλη έχουν έτσι τη δυνατότητα να ορίσουν βάσει αυτών των κριτηρίων τον συγκεκριμένο κατάλογο πληροφοριών που πρέπει να υποβάλει ο υποψήφιος αγοραστής και πρέπει να περιλαμβάνει το είδος της συμμετοχής και το είδος του υποψήφιου αγοραστή. Δηλαδή όταν πρόκειται για απλές και ευσύνοπτες αυξήσεις συμμετοχής, πρέπει να απαιτούνται λιγότερες πληροφορίες από ό,τι για πολύπλοκες εξαγορές που ενδεχομένως αφορούν περισσότερους από έναν τομέα.
<P>
Δύο χρόνια μετά από την έναρξη ισχύος της οδηγίας αυτής, η Επιτροπή πρέπει να εξετάσει αν οι διάφορες πληροφορίες που απαιτούνται στα κράτη μέλη παρουσιάζουν σχετική ομοιότητα ή αν έχουν διαφοροποιηθεί, και τότε η Επιτροπή ενδέχεται να πρέπει να παρέμβει φροντίζοντας να μην υπάρχουν τέτοιες διαφορές.
<P>
Τρίτον, οι εποπτικές αρχές πρέπει -όπως επεσήμανε ο Επίτροπος- να συνεργάζονται στενά. Ταυτόχρονα όμως καθορίζεται ξεκάθαρα ότι η απόφαση λαμβάνεται από την εποπτική αρχή που είναι αρμόδια για την εταιρεία στόχο. " αρχή που λαμβάνει την απόφαση πρέπει να ανακοινώνει τους λόγους της απόρριψης σε περίπτωση αρνητικής απόφασης. Δεν προβλέπεται υποχρεωτική δημοσιοποίηση των λόγων, αυτό ωστόσο μπορεί να ζητηθεί από την επιχείρηση, της οποίας το αίτημα για απόκτηση συμμετοχής απορρίφθηκε. Επίσης, είναι δυνατόν επιμέρους κράτη μέλη να δημοσιεύουν τους λόγους βάσει του εθνικού τους δικαίου.
<P>
Τέταρτον, η Επιτροπή ήθελε να έχει άμεση πρόσβαση στα έγγραφα με σκοπό να εξασφαλίσει τον έλεγχο της τήρησης των οδηγιών. Αυτό το απορρίψαμε, διότι μελλοντικά η οδηγία θα φέρει μεγαλύτερη ασφάλεια δικαίου και σαφήνεια. Είμαι βαθύτατα πεπεισμένος ότι έτσι θα γίνει ένα ακόμα βήμα προς διασυνοριακές ενοποιήσεις και, συνακόλουθα, προς μία όλο και πιο μεγάλη ολοκλήρωση της εσωτερικής αγοράς.
<SPEAKER ID="167" NAME="John Purvis">
εξ ονόματος της Ομάδας PPE-DE. - (EN) Κύριε Πρόεδρε, θα ήθελα να ευχαριστήσω τον κ. Klinz για το θαρραλέο έργο του, ώστε να καταλήξουμε σε αυτήν τη συμφωνία. Μολονότι στηρίζουμε τον συμβιβασμό με το Συμβούλιο, πράγματι αποδυναμώνει τον αρχικό στόχο της Επιτροπής και, ειλικρινά, το αρχικό κείμενο της Επιτροπής θα ήταν καλύτερο, κατά τη γνώμη μας. Ο κ. Klinz, όπως είπα, αγωνίστηκε θαρραλέα, ώστε να μείνει όσο το δυνατόν πιο πιστός στον αρχικό σκοπό και να τον βελτιώσει. " ομάδα μου θα ήταν ικανοποιημένη εάν υπήρχε μεγαλύτερη αυστηρότητα, μεγαλύτερη διαφάνεια και λιγότερα περιθώρια ελιγμών για τους οπαδούς του προστατευτισμού.
<P>
" αρχική προθεσμία των 30 ημερών που έδωσε η Επιτροπή για μία συνετή αξιολόγηση παρατάθηκε σε πιθανόν 90 ημέρες για τους υποψήφιους αγοραστές εκτός ΕΕ, αλλά το σημαντικό εδώ είναι ότι τουλάχιστον θα υπάρξει μια απόλυτη προθεσμία. Ως εκ τούτου, μπορούμε να ελπίζουμε ότι θα αποφύγουμε καταστάσεις όπου ένας ρυθμιστής που είναι οπαδός του προστατευτισμού μπορεί να εμποδίσει μια εξαγορά με τακτικές καθυστέρησης. Προς όφελος της διαφάνειας, θα προτιμούσαμε την αποκάλυψη των λόγων για την απόφαση μιας εποπτικής αρχής, και αυτό θα βοηθούσε στην ανάπτυξη ενός συνόλου δεδικασμένων και βέλτιστων πρακτικών στην ΕΕ. Δυστυχώς, υπάρχει σε ορισμένα κράτη μέλη συνεχής προτίμηση για μυστικότητα.
<P>
Και πάλι, η απειλή αμοιβαίων κεφαλαίων κινδύνου τέθηκε στο πλαίσιο των τροπολογιών που κατέθεσε η ομάδα μου, οι οποίες είχαν ως στόχο την αποφυγή δυσκολιών για τους διαχειριστές επενδύσεων. Πρέπει να αποφύγουμε αυτήν την αντανακλαστική αντίδραση στα αμοιβαία κεφάλαια κινδύνου και τα κεφάλαια ιδιωτικών επενδύσεων. Βοηθούν στη βελτίωση της οικονομίας μας απλώς και μόνον, διότι είναι ενεργοί και απαιτητικοί μέτοχοι.
<P>
Ελπίζω τώρα ότι οι εποπτικές αρχές θα πεισθούν να εργαστούν πιο στενά μεταξύ τους, ανταλλάσσοντας πληροφορίες και οικοδομώντας σχέσεις εμπιστοσύνης. Είναι προς το δικό τους συμφέρον και, κυρίως, προς το συμφέρον του τομέα των χρηματοπιστωτικών υπηρεσιών και ολόκληρης της οικονομίας της ΕΕ. Εργαζόμαστε για μία πιο ανοικτή και ανταγωνιστική ευρωπαϊκή αγορά στις χρηματοπιστωτικές υπηρεσίες. Αυτό το συγκεκριμένο αποτέλεσμα δεν είναι το μόνο που θα επιθυμούσαμε η ομάδα μου και εγώ. Το σφάλμα για αυτό είναι κυρίως του Συμβουλίου των Υπουργών, αλλά θα παρακολουθούμε για να διαπιστώσουμε ότι θα υπάρξει διαχείριση με σωστό πνεύμα και ότι δεν θα χρησιμοποιηθούν πιθανά νομικά κενά και ασάφειες για παρακώλυση. Πρέπει να μετατρέψουμε τα λόγια της ατζέντας της Λισαβόνας σε έργα, και αυτό είναι ένα μικρό βήμα προς αυτήν την κατεύθυνση.
<SPEAKER ID="168" NAME="Joseph Muscat">
εξ ονόματος της Ομάδας PSE. - (MT) Το προφανές αποτέλεσμα αυτού του έργου είναι ότι έχουμε τώρα ένα σαφές χρονοδιάγραμμα για τον χρόνο που θα χρειαστούν οι ρυθμιστές, προκειμένου να πραγματοποιήσουν μια διαδικασία στον τομέα των εξαγορών, και πιστεύω ότι το αξιόλογο αποτέλεσμα που έχουμε επιτύχει οφείλεται στο εξαιρετικό έργο του κ. Klinz και στο έργο που επιτελέσαμε από κοινού. Όπως συμβαίνει σε κάθε συμβιβασμό, προφανώς θα θέλαμε όλοι ορισμένα πράγματα να ήταν διαφορετικά. Ωστόσο, θεωρώ ότι επιτύχαμε ένα πολύ καλό αποτέλεσμα. Συμφωνώ πλήρως με τον κ. Purvis ότι υπάρχει τώρα συγκεκριμένος αριθμός ημερών, μετά το πέρας των οποίων θα ληφθεί απόφαση σχετικά με τις εξαγορές, και αυτή είναι η μεγαλύτερη επιτυχία που σημειώθηκε σε αυτές τις διαπραγματεύσεις.
<P>
Πιστεύω επίσης ότι βελτιώσαμε το έργο της Επιτροπής, διότι δίνουμε στους ρυθμιστές τον χρόνο που χρειάζονται για να επιτελέσουν το έργο τους. Είναι μάταιο να προσπαθήσουμε να ασκούμε πιέσεις, προκειμένου να μειωθεί ο χρόνος που απαιτείται για να ληφθεί απόφαση, εάν τελικά αυτό οδηγήσει σε μια κατάσταση μεγαλύτερης βιασύνης και μικρότερης ταχύτητας. Σε αυτόν τον τομέα, πιστεύω ότι οι ρυθμιστές, κυρίως οι μικροί ρυθμιστές που διαθέτουν λιγότερους πόρους, πρέπει να έχουν όσο χρόνο χρειάζονται για να καταλήξουν κατόπιν σκέψεως σε σωστές αποφάσεις επί σημαντικών θεμάτων, όπως αυτό. Πιστεύω ότι αυτό είναι ένα εξαιρετικά διακριτικό βήμα προς την επίτευξη μιας διαφανούς και ευρωπαϊκής προοπτικής σε αυτόν τον τομέα. Τέλος, μολονότι είναι, δυστυχώς, τεχνικά αδύνατον να συμπεριληφθούν σε αυτήν τη νομοθεσία, οι πτυχές που λάβαμε υπόψη εκ των προτέρων περιλαμβάνουν την προοπτική της κοινωνικής και εταιρικής διακυβέρνησης στον τομέα των εξαγορών. Αυτό δεν συνδέεται αυστηρά με τον τομέα της νομοθεσίας, αλλά είναι ένας τομέας που οι πολίτες μας μάς ζητούν να εξετάσουμε εις βάθος.
<SPEAKER ID="169" NAME="Margarita Starkevičiūtė">
εξ ονόματος της Ομάδας ALDE. - (LT) Θα ήθελα και εγώ να ευχαριστήσω τον εισηγητή για το καλό έργο του και να υποστηρίξω τις ιδέες που εξέφρασαν πολλοί συνάδελφοι. Ωστόσο, θα ήθελα επίσης να αναφέρω άλλη μία πτυχή, την οποία λησμονούμε αρκετά συχνά, κυρίως τα μέλη της Επιτροπής· δηλαδή ότι συζητούμε για μία διαδικασία που δεν είναι καινούργια. Ήδη λειτουργούν στην Ευρωπαϊκή Ένωση χρηματοπιστωτικές ομάδες, και γνωρίζουμε ότι για την ομοιόμορφη ανάπτυξη της αγοράς κάθε χώρας πρέπει να εξασφαλίσουμε ότι αυτές οι μείζονες ομάδες δεν θα ωθήσουν τις μικρότερες εταιρείες εκτός αγοράς, καθώς είναι καινοτόμοι και δεν είναι σε θέση να θίξουν τα συμφέροντα των καταναλωτών.
<P>
Μπορώ να σας δώσω το παράδειγμα της χώρας μου, όπου οι μείζονες χρηματοπιστωτικές ομάδες λειτουργούν τόσο καλά, ώστε έχουν κέρδη της τάξεως του 90%, κάτι που σαφώς αποδεικνύει ότι οι καταναλωτές υποφέρουν. Με άλλα λόγια, όταν λαμβάνουμε αποφάσεις για αποκτήσεις και εξαγορές εταιρειών και για τη δημιουργία νέων χρηματοπιστωτικών ομάδων, πρέπει να επιτρέπουμε στα εποπτικά όργανα να αξιολογούν τη δομή αυτών των ομάδων και τον βαθμό στον οποίο αυτές οι νέες χρηματοπιστωτικές ομάδες θα είναι πρόθυμες να καινοτομήσουν και θα καταφέρουν να σεβαστούν τις ανάγκες των πελατών τους.
<P>
Σίγουρα δεν μπορούμε να παραβλέψουμε το γεγονός ότι, ενώ ασχολούμαστε επί του παρόντος με τις δραστηριότητες των χρηματοπιστωτικών ομάδων, αυτές δεν έχουν ακόμη καθορίσει με σαφήνεια τι θα συνέβαινε εάν μία από τις θυγατρικές εταιρείες τους σε κάποια χώρα δεν λειτουργούσε αποδοτικά και εάν, ας υποθέσουμε, ήταν στα πρόθυρα της χρεοκοπίας. Ακόμη δεν έχουμε λάβει μια απάντηση για το ποιος θα αποζημίωνε τους πελάτες.
<P>
Φρονώ ότι πρόκειται για ένα περίπλοκο πρόβλημα, ένα πρόβλημα που αφορά την οργάνωση μιας καλύτερης εποπτείας. Συνεπώς, σημαντικό μέρος της διαδικασίας είναι η εποπτεία των συγχωνεύσεων και της αύξησης του κεφαλαίου στη χρηματοπιστωτική αγορά με τέτοιον τρόπο, ώστε να είναι δυνατή η υπεράσπιση των συμφερόντων των μικρών επιχειρήσεων και των καταναλωτών.
<SPEAKER ID="170" NAME="Alexander Radwan" AFFILIATION="PPE-DE">
(DE) Κύριε Πρόεδρε, κυρίες και κύριοι, κύριε Επίτροπε, θα ήθελα να ευχαριστήσω και εγώ τον εισηγητή κ. Klinz. Το σημερινό αποτέλεσμα είναι πολύ θετικό, δεδομένου ότι επιτεύχθηκε γρήγορα χάρη στην καλή συνεργασία μεταξύ Επιτροπής, Κοινοβουλίου και Συμβουλίου.
<P>
Αυτό ήταν απαραίτητο, διότι στα εθνικά κράτη ο προστατευτισμός επεκτείνεται ολοένα και πιο πολύ στον χρηματοπιστωτικό κλάδο αλλά και σε άλλους τομείς. Κάθε κράτος μέλος χαίρεται όταν μία δική του επιχείρηση μπορεί να κάνει επενδύσεις σε μία άλλη χώρα και να εξαγοράσει εκεί επιχειρήσεις, αλλοίμονο όμως σε μία επιχείρηση άλλης χώρας αν επιχειρήσει το ίδιο. Τότε κάνουν τα πάντα και αντιδρούν σκληρά, όπως είδαμε τόσο στον χρηματοπιστωτικό κλάδο όσο και π.χ. στον τομέα της ενέργειας στην περίπτωση των Endesa και E.ON.
<P>
Γι' αυτό ήταν αναγκαίο να ενεργήσουμε ανάλογα. Το γεγονός ότι μπορέσαμε να συμφωνήσουμε για κριτήρια και προθεσμίες με κάνει να αισιοδοξώ. Όμως, με προβληματίζει ο ρόλος που έπαιξαν στη συζήτηση τα εποπτικά όργανα, που ήδη στη συζήτηση για τη "Βασιλεία ΙΙ" δεν είχαν συνεισφέρει σημαντικά στο να διασαφηνιστεί πώς θα παρακολουθούσαν την ολοκλήρωση των χρηματοπιστωτικών αγορών. Οπωσδήποτε, εδώ δεν συνηγορώ υπέρ ενός ευρωπαϊκού εποπτικού σώματος, όμως από τον τρόπο που οργάνωσαν τα πράγματα στην Ευρώπη, φαίνεται πως βασικά ενδιαφέρονται κυρίως για την οριοθέτηση των εθνικών τους ορίων. Γι' αυτό θα πρέπει η ευρωπαϊκή πλευρά, η Επιτροπή, να κάνει την πρώτη κίνηση και να καλέσει τους επόπτες σε αντίστοιχη συζήτηση.
<P>
Θα ήθελα να αναφερθώ στα κεφάλαια υψηλού κινδύνου, τα οποία έθιξε ήδη ο κ. Purvis. Συμφωνώ απόλυτα μαζί του πως δεν πρέπει να τα δαιμονοποιούμε, ωστόσο θα ήθελα να γίνουν συζητήσεις, και με τα άλλα μέρη του κόσμου, για να δραστηριοποιηθεί εδώ η Επιτροπή, να αξιολογήσει -όπως γίνεται πλέον διαρκώς σε άλλους τομείς- πώς πρέπει να αντιμετωπίζονται τα κεφάλαια υψηλού κινδύνου και πώς θα πρέπει να εννοηθούν οι δηλώσεις της Bundesbank και της Ευρωπαϊκής Κεντρικής Τράπεζας για τη σταθερότητα των χρηματοπιστωτικών αγορών και να γίνει παρουσίαση του θέματος. Μετά τις δηλώσεις του Κοινοβουλίου προς την Επιτροπή έχω την εντύπωση ότι εδώ κάποιοι αρνούνται τώρα να εργαστούν, και θα χαιρόμουν αν κάποιος αντιδρούσε και σημείωνε πρόοδο σε αυτόν τον τομέα. Επίτροπε Špidla, φαίνεται ότι στον τομέα για τον οποίο είστε αρμόδιος έχουν γίνει αρκετές προτάσεις και έτσι ίσως να μπορούσατε να μεταδώσετε στον Επίτροπο McCreevy τη φιλοδοξία να πράξει το ίδιο.
<SPEAKER ID="171" NAME="Antolín Sánchez Presedo" AFFILIATION="PSE">
(ES) Κύριε Πρόεδρε, οι διασυνοριακές υποθέσεις και η απόκτηση μετοχικού κεφαλαίου σε τράπεζες, ασφαλιστικές και επενδυτικές εταιρείες είναι μικρότερες απ' ό,τι σε άλλους τομείς. Ένα εμπόδιο είναι η ανασφάλεια στις διαδικασίες προληπτικών αξιολογήσεων ενώπιον των εθνικών εποπτικών αρχών, δεδομένης της έλλειψης κριτηρίων σχετικά με την καταλληλότητα του αγοραστή και τη λεπτομερή ρύθμιση των διαδικασιών.
<P>
" πρόταση οδηγίας εξετάζει αυτά τα προβλήματα και εναρμονίζει τον χειρισμό τους. Οι τροπολογίες που εγκρίθηκαν στην Επιτροπή Οικονομικών και Νομισματικών Θεμάτων καθιστούν τις απαιτήσεις πιο σαφείς, διευκολύνουν την εποπτική δράση, προστατεύουν την αξιοπιστία και βελτιώνουν τον έλεγχο. Το αποτέλεσμά τους σε γενικές γραμμές είναι θετικό και συγχαίρω τον εισηγητή, κ. Klinz.
<P>
Ένα ευαίσθητο θέμα είναι ότι, σε περιπτώσεις μεγάλη διάλυσης της ιδιοκτησίας με χαμηλή συμμετοχή, μπορεί να επιτευχθεί μεγάλη επιρροή. Επομένως, υπερασπιστήκαμε την υποχρέωση γνωστοποίησης οποιασδήποτε σημαντικής συμμετοχής και υποστηρίζουμε την ιδέα να είναι σε θέση τα κράτη μέλη να ορίσουν ένα κατώφλι διαφάνειας κατώτερο του 10% για τη λήψη πληροφοριών και τον καθορισμό της ύπαρξής του.
<SPEAKER ID="172" NAME="Piia-Noora Kauppi" AFFILIATION="PPE-DE">
(EN) Κύριε Πρόεδρε, όπως και όλοι οι συνάδελφοι πριν από εμένα, θα ήθελα και εγώ να ευχαριστήσω τον εισηγητή μας κ. Klinz. Γενικά, μπορούμε να είμαστε ικανοποιημένοι με το αποτέλεσμα αυτής της οδηγίας. Στηρίζει έναν αξιόλογο στόχο: τη διευκόλυνση της συσσωμάτωσης του χρηματοπιστωτικού τομέα στην Ευρώπη. Χωρίς ρευστές χρηματοπιστωτικές αγορές, οι υπόλοιπες μορφές της ολοκλήρωσης της αγοράς θα αποτύχουν. Ο χρηματοπιστωτικός κόσμος πρέπει να δείξει τον τρόπο· δεν μπορεί να εμποδιστεί από το να λαμβάνει αποφάσεις σχετικά με επενδύσεις και συγχωνεύσεις με αυθαίρετους περιορισμούς, όπως συνέβαινε μέχρι τώρα.
<P>
Εφεξής, οι κανόνες για τις εθνικές αρχές θα πρέπει να είναι διαφανείς και αυστηρώς προληπτικοί, και ελπίζω ότι θα μείνουν πιστοί σε όσα έχουν συμφωνηθεί. Σας παρακαλώ, όχι άλλος ψευδοπροληπτικός προστατευτισμός! " απόφαση της αρμόδιας αρχής σχετικά με την έγκριση ή την απόρριψη της δράσης θα πρέπει να είναι όσο το δυνατόν πιο ταχεία και πιο κατάλληλη. Όπως συμφωνήθηκε τώρα στην οδηγία, είμαστε υπέρ πολύ αυστηρών προθεσμιών για αποφάσεις. Επιπλέον, δράσεις που στοχεύουν κυρίως σε επενδυτικά κέρδη και που δεν αλλάζουν τις δομές ιδιοκτησίας δεν πρέπει να προκαλούν τους εθνικούς φόβους που βλέπουμε στην αγορά. " συσσωμάτωση στον χρηματοπιστωτικό τομέα θα πρέπει, όσο το δυνατόν περισσότερο, να αφορά κίνητρα και προϋποθέσεις της αγοράς και όχι πολιτικές σκέψεις.
<P>
Όσον αφορά τη συσσώρευση μετοχών, ας παραμείνουμε επίσης πιστοί σε όσα έχουν συμφωνηθεί. Εάν οι αποφάσεις για τις μετοχές ληφθούν από ανεξάρτητες επενδυτικές οντότητες, δεν υπάρχει ανάγκη για συσσώρευση μετοχών σε μια ομάδα εταιρειών. Διαθέτουμε χρηματοπιστωτικούς ομίλους ετερογενών δραστηριοτήτων σε αυτήν την αγορά και πρέπει να εγγυηθούμε την ελεύθερη δράση των ανεξάρτητων παραγόντων. Αυτό αφορά επίσης τα αμοιβαία κεφάλαια κινδύνου που ανέφεραν οι συνάδελφοί μου.
<SPEAKER ID="173" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.

<CHAPTER ID="006">
Αιτιολογήσεις ψήφου
<SPEAKER ID="044" NAME="Πρόεδρος">
" ημερήσια διάταξη προβλέπει αιτιολογήσεις ψήφου.
<SPEAKER ID="047" NAME="Daniel Hannan" AFFILIATION="NI">
(EN) Κυρία Πρόεδρε, δεν χρειάστηκε να περάσει και πολύς καιρός για να επιστρέψουμε στα συνηθισμένα μας καθήκοντα. Ενόψει του ιρλανδικού δημοψηφίσματος ατέλειωτες ήταν οι αναφορές που δήλωναν: "Παρακαλούμε να μην δημοσιευτεί πριν από την ψηφοφορία των Ιρλανδών". Μόλις καταμετρήθηκαν με ασφάλεια τα ψηφοδέλτια, επανεντάξαμε στην ημερήσια διάταξη την εναρμόνιση της πολιτικής, ειδικότερα στο πεδίο της στρατιωτικοποίησης, της δικαιοσύνης και των εσωτερικών υποθέσεων.
<P>
Την τελευταία φορά που συναντηθήκαμε σε αυτήν την Αίθουσα ως Συνέλευση, οι ομιλητές, ο ένας μετά τον άλλον, μιλούσαν για σεβασμό της ιρλανδικής ψήφου, "αλλά...". Σήμερα κατανοούμε τι σήμαινε αυτό το "αλλά". Το "αλλά" σήμαινε ότι θα παραβλέπαμε το αποτέλεσμα και θα προωθούσαμε τη διαδικασία εναρμόνισης της ποινικής δικαιοσύνης, του αστικού δικαίου, της μετανάστευσης, του ασύλου και άλλων τομέων που ανήκουν στο πεδίο των εσωτερικών υποθέσεων. Δεν μπαίνουμε στον κόπο ούτε καν να προσποιηθούμε ότι σεβόμαστε τη λαϊκή ετυμηγορία. Γυρίσαμε στον δικό μας μικρόκοσμο, όπου δεν υπάρχουν ψηφοφόροι και εμείς συνεχίζουμε ανενόχλητοι τη δουλειά μας.
<SPEAKER ID="048" NAME="Bogusław Rogalski" AFFILIATION="UEN">
(PL) Κυρία Πρόεδρε, λόγω των αυστηρότερων ασφαλιστικών μέτρων που ελήφθησαν σήμερα στο Στρασβούργο, κάτι που δεν έχει ξανασυμβεί κατά τη διάρκεια συνόδου της Ολομέλειας, δεν μπόρεσα να είμαι παρών στο πρώτο μέρος της ψηφοφορίας. Θα ήθελα, επομένως, να εκφράσω τον λόγο της απουσίας μου κατά την ονομαστική ψηφοφορία. Το όχημα το οποίο θα με μετέφερε στο Ευρωπαϊκό Κοινοβούλιο άργησε πάνω από μισή ώρα και θα ήθελα αυτή η δικαιολογία να καταγραφεί.
<SPEAKER ID="050" NAME="Πρόεδρος">
Κύριε Rogalski, καλύψαμε το θέμα στην έναρξη: όσοι αφίχθησαν κατά τη διάρκεια των διαδικασιών φυσικά και θα δικαιολογηθούν.
<SPEAKER ID="051" NAME="Syed Kamall" AFFILIATION="PPE-DE">
(EN) Κυρία Πρόεδρε, είμαι σίγουρος ότι αυτά που θα πω ενδιαφέρουν πολλούς.
<P>
Θα ήθελα, πράγματι, να μιλήσω για τις επαναλαμβανόμενες κρίσεις που αντιμετωπίζει ο αλιευτικός τομέας, χωρίς ουσιαστικά να προσπαθούμε να επιλύσουμε το βασικό πρόβλημα. Και το βασικό πρόβλημα του αλιευτικού τομέα δεν είναι άλλο από την κοινή αλιευτική πολιτική, η οποία βασίζεται σε έναν σοβιετικού τύπου κεντρικό σχεδιασμό όπου χορηγούνται ποσοστώσεις στα διάφορα κράτη μέλη.
<P>
Ήρθε πια ο καιρός να αποποιηθούμε αυτό το απομεινάρι του κομμουνιστικού κεντρικού σχεδιασμού και να περάσουμε σε μια κατάσταση όπου οι λύσεις θα βασίζονται στα δικαιώματα.
<P>
Ας δούμε κάποιες από τις πιο επιτυχημένες λύσεις για διατήρηση των αλιευτικών πόρων: για παράδειγμα, η Νέα Ζηλανδία και η Ισλανδία βασίστηκαν στα δικαιώματα κυριότητας και στα μεταβιβάσιμα δικαιώματα κυριότητας.
<P>
Έφτασε η ώρα που η ΕΕ θα πάψει να σκέφτεται βάσει ενός κεντρικού σχεδιασμού και ως κράτος σοβιετικό. Ήρθε η ώρα να περάσουμε στην οικονομία της ελεύθερης αγοράς.
<SPEAKER ID="053" NAME="Frank Vanhecke" AFFILIATION="NI">
(NL) Το γεγονός ότι το παρόν Κοινοβούλιο, τις τελευταίες ημέρες, μαίνεται κατάφωρα εναντίον της απολύτως λογικής απόφασης της ιταλικής κυβέρνησης είναι ενδεικτικό της αποπνικτικής ατμόσφαιρας που επικρατεί στην αριστερή πτέρυγα του πολιτικού ορθολογισμού αυτού του θεσμικού οργάνου. Ωστόσο, μπορώ να σας διαβεβαιώσω ότι ο πληθυσμός των ευρωπαϊκών χωρών, στη συντριπτική του πλειονότητα, είναι εντελώς αντίθετος με αυτά που τώρα ψηφίζει η πλειοψηφία των βουλευτών του Ευρωπαϊκού Κοινοβουλίου. " συντριπτική πλειοψηφία του λαού υποστηρίζει τη θέση σε ισχύ ενός συστήματος λήψης δακτυλικών αποτυπωμάτων από την ιταλική κυβέρνηση ως μια ώθηση για την αντιμετώπιση των τεράστιων προβλημάτων που προκύπτουν από τη μαζική μετανάστευση των Ρομά στη χώρα.
<P>
Εξάλλου, είναι απαράδεκτη η εμπλοκή της Ευρώπης σε αυτόν τον φάκελο. Με εκπλήσσει το γεγονός ότι η Ευρωπαϊκή Ένωση δεν ανοίγει τις πόρτες των πολυτελέστατων κτηρίων της και των ιδιωτικών σχολείων της στους Ρομά και στα παιδιά των Ρομά, αντίστοιχα. Τα περιβόητα "ανθρώπινα δικαιώματα" ξαφνικά σταματούν μπροστά στα ευνοημένα πεδία της ευρωκρατίας.
<SPEAKER ID="054" NAME="Daniel Hannan" AFFILIATION="NI">
(EN) Κυρία Πρόεδρε, συνειδητοποιώ ότι η Επιτροπή Πολιτικών Ελευθεριών του Κοινοβουλίου μπορεί να είναι και το τελευταίο μέρος όπου κάποιος βρίσκει την παραμικρή υπεράσπιση των πολιτικών ελευθεριών. Είδαμε την έναρξη ενός αρκετά ανησυχητικού δείγματος μη ανοχής στην επιτροπή όταν ο κ. Buttiglione αντιτάχθηκε ως υποψήφιος της Επιτροπής. Στη συνέχεια, είδαμε να προωθείται η πιο δρακόντεια νομοθεσία ως υποτιθέμενα αντιτρομοκρατικά μέτρα.
<P>
Δεν μπορώ να ξεχάσω το σχόλιο του Graham Watson, αρχηγού των Φιλελευθέρων Δημοκρατών, ότι ο Οσάμα Μπιν Λάντεν, μετά τον Ζακ Ντελόρ, ήταν εκείνος που έκανε τα περισσότερα για την πορεία προς την ευρωπαϊκή ολοκλήρωση! Και τώρα, στην ψηφοφορία που μόλις διεξήχθη, βλέπουμε αυτήν την αρκετά παράξενη άρνηση ακόμα και να εξεταστούν τα γεγονότα της υπόθεσης.
<P>
Δεν γνωρίζω εάν είναι σωστοί οι ισχυρισμοί της ιταλικής κυβέρνησης ότι υπάρχουν ανακρίβειες σε αυτήν την έκθεση. Διαθέτω ένα πιο φιλελεύθερο πνεύμα για αυτό το ζήτημα. Δεν μου αρέσει η ιδέα των βάσεων δεδομένων. Δεν μου αρέσει η ιδέα της λήψης δαχτυλικών αποτυπωμάτων. Σίγουρα, όμως, η στοιχειώδης ευγένεια και η στοιχειώδης δικαιοσύνη μας επιβάλλουν να επιτρέψουμε στην κυβέρνηση να προσκαλέσει μια ομάδα από αυτό το Κοινοβούλιο για να αξιολογήσει τα γεγονότα της υπόθεσης, πριν από την ψηφοφορία. Προβαίνοντας σε ψηφοφορία πριν καν ακούσουμε όλα τα γεγονότα, επιβεβαιώνεται ότι, όπως η Επιτροπή Απασχόλησης είναι αυτή που υπερασπίζεται τελευταία την εργασία, η Επιτροπή Αλιείας είναι η τελευταία που υπερασπίζεται την αλιεία...
<P>
(" Πρόεδρος διακόπτει τον ομιλητή)
<SPEAKER ID="055" NAME="Reinhard Rack" AFFILIATION="PPE-DE">
(DE) Κυρία Πρόεδρε, εξ ονόματος της αντιπροσωπείας του Αυστριακού Λαϊκού Κόμματος, επιθυμώ να δηλώσω ότι όλοι, φυσικά, συμφωνούμε ότι πρέπει να ληφθεί κάθε δυνατό μέτρο για τη βελτίωση της δυσχερούς κατάστασης των Ρομά, όχι μόνο στην Ιταλία αλλά και αλλού, και να χειριστούμε με σύνεση αυτήν την κατάσταση. Πιστεύουμε, ωστόσο, ότι στη δεδομένη κατάσταση, για την οποία δεν διαθέτουμε όλα τα στοιχεία, δεν θα πρέπει να εγκρίνουμε ένα ψήφισμα, διότι κάτι τέτοιο θα σήμαινε ότι προηγούμαστε των γεγονότων.
<SPEAKER ID="057" NAME="Zita Pleštinská" AFFILIATION="PPE-DE">
(SK) Απείχα από την πρόταση ψηφίσματος σχετικά με την κατάσταση στην Kίνα μετά τον σεισμό και πριν από τους Oλυμπιακούς Αγώνες, διότι η ψηφοφορία δεν περιελάμβανε καμία τροπολογία σχετικά με το αίτημα απελευθέρωσης των πολιτικών κρατουμένων, και ειδικότερα του υποψήφιου για το βραβείο Ζαχάρωφ. Θα ήθελα επίσης, επ' ευκαιρίας, να τονίσω τη σπουδαιότητα της ελευθερίας της έκφρασης, που αποτελεί και το κύριο προαπαιτούμενο για την έναρξη του εκδημοκρατισμού της Κίνας.
<P>
" ελευθερία του Τύπου είναι πολύ σημαντική, δεδομένου ότι τα ανεξάρτητα μέσα ενημέρωσης είναι αυτά που παρέχουν πληροφορίες, χωρίς λογοκρισία, σχετικά με την κατάσταση των ανθρωπίνων δικαιωμάτων στην Κίνα. Κατά συνέπεια, είναι ουσιαστικό να μπορούν να εκπέμπουν τηλεοπτικοί σταθμοί, όπως είναι ο NTDTV. Ο παραπάνω δορυφορικός τηλεοπτικός σταθμός εκπέμπει μέσω δορυφόρων, 24 ώρες την ημέρα, στην κινεζική και αγγλική γλώσσα, σε Ασία, Ευρώπη, Αυστραλία και Βόρεια Αμερική. " γαλλική εταιρεία Eutelsat, που υποστηρίζει τις δορυφορικές μεταδόσεις του NTDTV, ξαφνικά τις διέκοψε στην Ασία στις 16 Ιουνίου 2008, προφανώς ύστερα από πιέσεις του Κινεζικού Κομμουνιστικού Κόμματος.
<P>
Προκειμένου το ψήφισμα να έχει επιτυχία, πρέπει να συνοδεύσουμε τα λόγια του ψηφίσματος με πράξεις. Καλούμε την ηγεσία του Ευρωπαϊκού Κοινοβουλίου να επιμείνει στην επανεκκίνηση αυτών των τηλεοπτικών μεταδόσεων στην Ασία.
<SPEAKER ID="058" NAME="Bernd Posselt" AFFILIATION="PPE-DE">
(DE) Κυρία Πρόεδρε, μπορούμε να είμαστε υπερήφανοι για τη μακρά παράδοση που έχει αυτό εδώ το Κοινοβούλιο στα ανθρώπινα δικαιώματα. Κάτι τέτοιο, όμως, δεν φαίνεται από τις πολιτικές μας σχετικά με την Κίνα και το Θιβέτ. Για αυτόν τον λόγο, μετανιώνω όλο και πιο πολύ που το σημερινό μας ψήφισμα δεν πληροί αυτές τις απαιτήσεις με κανένα τρόπο. Σε μια ιστορική στιγμή, δεν είχε το σθένος να θίξει αυτά που όφειλε να θίξει ενόψει των Ολυμπιακών Αγώνων στην Κίνα.
<P>
Επομένως, επιτρέψτε μου να δηλώσω κατηγορηματικά: ο Πρόεδρός μας, ο κ. Pöttering, κατά τους προηγούμενους μήνες εκπροσώπησε σαφώς τις αρχές μας για τα ανθρώπινα δικαιώματα. " γερμανίδα καγκελάριος Ανκέλα Μέρκελ έκανε σαφώς το ίδιο, με κατηγορηματικό και εντυπωσιακό τρόπο. Οφείλω, λοιπόν, να καλέσω το Κοινοβούλιο να επιστρέψει στις ξεκάθαρες δηλώσεις όσον αφορά την πολιτική του για την Κίνα και το Θιβέτ τα προηγούμενα χρόνια και δεκαετίες και να θεωρήσει το παρόν ψήφισμα ως στιγμή αδυναμίας πριν από την καλοκαιρινή παύση των εργασιών.
<SPEAKER ID="059" NAME="Laima Liucija Andrikien" AFFILIATION="PPE-DE">
(LT) Θα ήθελα να πω δυο λόγια αναφορικά με το έγγραφο και την Κίνα. Υπερψήφισα το έγγραφο, αλλά, προς μεγάλη μου λύπη, πολλές σημαντικές τροπολογίες απορρίφθηκαν. Σήμερα δηλώσαμε ότι η κατάσταση που επικρατεί στο Θιβέτ είναι φυσιολογική, κάτι που δεν είναι αλήθεια. Ήταν μεγάλο λάθος μας που αρνηθήκαμε να προσκαλέσουμε τον πνευματικό ηγέτη του Θιβέτ στο Συμβούλιο Γενικών Υποθέσεων. Δεν σταθήκαμε ικανοί ούτε να ψηφίσουμε ενάντια σε όσους εξασκούν το Falun Gong. Συνεπώς, λυπάμαι πολύ για αυτό και θεωρώ ότι πρέπει να επαναπροσεγγίσουμε αυτά τα θέματα το συντομότερο δυνατόν.
<SPEAKER ID="060" NAME="Vytautas Landsbergis" AFFILIATION="PPE-DE">
(EN) Κυρία Πρόεδρε, θέλω μόνο να πω ότι πολλοί από την Ομάδα μου, όπως και εγώ, μπερδευτήκαμε από τον κατάλογο ψηφοφορίας, διότι ακολουθώντας τις προτάσεις του, ψηφίσαμε ορισμένες παράλογες απόψεις. Για παράδειγμα, πρόσκληση στον Δαλάι Λάμα: όχι, κατά. " κατάσταση στο Θιβέτ δεν είναι φυσιολογική: όχι, ψηφίσαμε ότι είναι φυσιολογική. Πολλοί από εμάς μπερδεύτηκαν. Φυσικά, προσπάθησα να διορθώσω την κατάσταση, αλλά οι πληροφορίες ήταν λανθασμένες και ο κατάλογος μας έβριθε λαθών.
<SPEAKER ID="062" NAME="Georg Jarzembowski" AFFILIATION="PPE-DE">
(DE) Κυρία Πρόεδρε, κυρίες και κύριοι, δεν πιστεύω ότι ο κ. Landsbergis στην πραγματικότητα διάβασε το ψήφισμα που δύο στους τρεις επικυρώσαμε. Εάν το είχε διαβάσει, θα γνώριζε ότι αναφερόμαστε στην ανυπόφορη κατάσταση στο Θιβέτ τέσσερις φορές και ότι καλούμε την κινεζική κυβέρνηση να σεβαστεί τα ανθρώπινα και τα πολιτισμικά δικαιώματα στο Θιβέτ. Κύριε Landsbergis, μην ψεύδεστε. " συντριπτική πλειοψηφία του παρόντος Κοινοβουλίου μίλησε για τα ανθρώπινα δικαιώματα και για την πολιτισμική αυτονομία του Θιβέτ.
<SPEAKER ID="063" NAME="Ryszard Czarnecki" AFFILIATION="UEN">
(PL) Κυρία Πρόεδρε, θα ήθελα να εκφράσω τους λόγους για τους οποίους καταψήφισα αυτήν την έκθεση. Πραγματικά πιστεύω, και είμαι βαθύτατα πεπεισμένος, ότι πρόκειται για ένα από τα πιο αντιφατικά έγγραφα που ενέκρινε το Κοινοβούλιο τα τελευταία χρόνια. Είμαι σίγουρος ότι η έλλειψη σαφούς σχεδίου για τον τρόπο με τον οποίο η ΕΕ θα ανοίξει τις πύλες της στην Ανατολή, ειδικά όσον αφορά την πιθανή μελλοντική ένταξη της Ουκρανίας, αποτελεί εντελώς βάσιμη αιτία για την καταψήφιση της έκθεσης. Για να μην αναφέρω και το γεγονός ότι και το προκαταρκτικό σχέδιο της εν λόγω έκθεσης ήταν τελείως μπερδεμένο.
<P>
Κλείνοντας, μια παρατήρηση για εσάς, κυρία Πρόεδρε. Επιτρέψατε να λάβουν τον λόγο δύο άτομα που δεν ήταν προγραμματισμένο να μιλήσουν. Θα σας παρακαλούσα να μείνετε πιστή στη διαδικασία.
<SPEAKER ID="064" NAME="Πρόεδρος">
Ο Πρόεδρος μπορεί να δίνει τον λόγο σε οποιονδήποτε επιλέγει. Θέλησα να δώσω τον λόγο σε βουλευτές που όντως δεν τον είχαν, αλλά κάτι τέτοιο έγκειται στη δικαιοδοσία μου.
<SPEAKER ID="065" NAME="Philip Claeys" AFFILIATION="NI">
(NL) Ένας από τους λόγους για τους οποίους καταψήφισα την έκθεση Brok, έτσι όπως είναι αλλοιωμένη από τις τροπολογίες, είναι η πρότασή της για "επικοινωνιακή πολιτική", που θα οδηγήσει σε ακόμη περισσότερη προπαγάνδα της ΕΕ.
<P>
Το παραπάνω αποτελεί ένδειξη του βασικού σφάλματος που γίνεται στην ΕΕ. Αντί να λαμβάνει υπόψη της τις απόψεις του εκλογικού σώματος, η ΕΕ. προσπαθεί να τις αλλάξει μέσω προπαγάνδας. Παρόλα αυτά, το δημοψήφισμα της Ιρλανδίας έδειξε ακόμη μία φορά ότι αυτού του είδους οι κοινωνικοί μηχανισμοί προκαλούν αντίθετο αποτέλεσμα. Κατά συνέπεια, θα ήταν προτιμότερο για την ΕΕ να σταματήσει αυτήν την τακτική και να δείξει σεβασμό απέναντι στις απόψεις και τα παράπονα των Ευρωπαίων, αντί να κάνει ακριβώς το αντίθετο.
<SPEAKER ID="066" NAME="Bernd Posselt" AFFILIATION="PPE-DE">
(DE) Κυρία Πρόεδρε, ψήφισα υπέρ της έκθεσης Brok, καθώς πιστεύω ότι αποτελεί ένα βήμα προς τη σωστή κατεύθυνση. Ενστερνίζομαι, επιπλέον, την επικοινωνιακή πολιτική την οποία επικαλείται. " επικοινωνία, ωστόσο, έχει να κάνει επίσης με την αλήθεια και τη σαφήνεια. Ήρθε η ώρα να δηλώσουμε επιτέλους ξεκάθαρα ότι η Κροατία μπορεί και πρέπει να μπει στην ΕΕ εντός της τρέχουσας δεκαετίας. Οι χώρες της Νοτιοανατολικής Ευρώπης οπωσδήποτε έχουν προοπτικές ένταξης στην ΕΕ, όμως η αλήθεια και η σαφήνεια απαιτούν να αναγνωρίσουμε ότι προχωρώντας στην προσχώρηση της Τουρκίας θα υπονομεύαμε την ΕΕ. Οφείλουμε, επομένως, να είμαστε ειλικρινείς με τον εταίρο μας, την Τουρκία, και να δηλώσουμε επιτέλους ότι θα πρέπει να βρούμε άλλους τρόπους συνεργασίας. Παρόλο που η έκθεση Brok δεν το θέτει ακριβώς έτσι, αυτό συνάγεται από τα περιεχόμενά της, που είναι όπως πρέπει.
<SPEAKER ID="068" NAME="Ryszard Czarnecki" AFFILIATION="UEN">
(PL) Κυρία Πρόεδρε, είμαι ένας από τους συντάκτες της εν λόγω έκθεσης. Θα έλεγα ότι η κατάσταση στη Ζιμπάμπουε είναι σαν μια ιστορία χωρίς τέλος. Το Ευρωπαϊκό Κοινοβούλιο εκφράζει για άλλη μία φορά τις απόψεις του επί του θέματος, και είμαι πολύ χαρούμενος διότι κατορθώσαμε να υπερπηδήσουμε τις πολιτικές μας διαφορές και να μιλήσουμε με δύναμη και αποφασιστικότητα για τη προκλητική κατάσταση που εκτυλίσσεται εκεί. Για αυτόν τον λόγο, υπερψήφισα την έκθεση, στης οποίας, άλλωστε, τη σύνταξη βοήθησα.
<SPEAKER ID="069" NAME="Syed Kamall" AFFILIATION="PPE-DE">
(EN) Κυρία Πρόεδρε, είμαι πολύ χαρούμενος που θα αναφερθώ σε αυτήν την πρόταση, καθώς ψήφισα υπέρ, όπως και πολλοί συνάδελφοι στο Σώμα.
<P>
Ωστόσο, το αίτημά μου προς όλους τους βουλευτές και πολιτικούς ολόκληρης της Ευρώπης είναι το εξής: ας διασφαλίσουμε ότι δεν πρόκειται μόνο για μεγάλα λόγια, που απλά ελαφρύνουν τη συνείδησή μας. Ας περάσουμε από τα λόγια στην πράξη. Βεβαίως, αναφέρομαι στη σύνοδο κορυφής της Λισαβόνας, όπου, παρά τις κυρώσεις, προσκαλέσαμε τον Μουγκάμπε.
<P>
Αναφέρομαι, βεβαίως, στη σύνοδο κορυφής της Ρώμης σχετικά με την ασφάλεια των τροφίμων και την διατροφική κρίση, όπου προσκαλέσαμε τον Ρόμπερτ Μουγκάμπε και τους ιπποκόμους του να κάνουν τα ψώνια τους σε μερικά από τα πιο πολυτελή καταστήματα της Ευρώπης, ενώ ο λαός του πέθαινε από την πείνα.
<P>
Ο καιρός των μεγάλων λόγων έχει παρέλθει. Σίγουρα όλοι μας αισθανόμαστε υπέροχα για τις δηλώσεις μας, αλλά πρέπει να θέσουμε αυτά τα λόγια στην πράξη: πρέπει να επιβάλουμε αυτές τις κυρώσεις στο καθεστώς του Μουγκάμπε. Ας σταματήσουμε να υποκρινόμαστε, και κυρίως αναφέρομαι στους πορτογάλους και ιταλούς φίλους μου.
<SPEAKER ID="070" NAME="Christopher Heaton-Harris" AFFILIATION="PPE-DE">
(EN) Κυρία Πρόεδρε, ψήφισα υπέρ αυτού του ψηφίσματος και, όπως και ο κ. Kamall, τα τελευταία χρόνια λαμβάνω και ο ίδιος έναν όλο και μεγαλύτερο αριθμό επιστολών για την κατάσταση στη Ζιμπάμπουε.
<P>
Ο λαός των East Midlands του "νωμένου Βασιλείου, τον οποίο εκπροσωπώ, αδυνατεί να καταλάβει πώς μπορούμε να προβαίνουμε σε τόσο έντονες δηλώσεις για τη Ζιμπάμπουε, αλλά και να επιτρέπουμε στον κ. Μουγκάμπε να τρώει μαζί με τους ηγέτες μας μέσα στην Ευρώπη. Αυτό είναι τόσο λάθος και τόσο υποκριτικό που απαξιώνει το θεσμό του Κοινοβουλίου και πολλά άλλα θεσμικά όργανα. Ευελπιστώ, λοιπόν, ότι στο μέλλον θα μπορέσουμε να απαλλαγούμε από αυτήν την κατάσταση και από αυτόν τον απαίσιο άνθρωπο και ότι η δημοκρατία θα ανθίσει στη Ζιμπάμπουε.
<SPEAKER ID="072" NAME="Syed Kamall" AFFILIATION="PPE-DE">
(EN) Κυρία Πρόεδρε, πριν ξεκινήσω θα ήθελα να ζητήσω συγγνώμη από όλους τους συναδέλφους βουλευτές που καθυστερώ τον επόμενο ομιλητή. Μου διαφεύγει το όνομά του, αλλά ελπίζω να στέκεται όρθιος όταν μιλάει, επιδεικνύοντας σεβασμό προς αυτό το Κοινοβούλιο.
<P>
Μας δόθηκε η υπόσχεση ότι το Galileo δεν θα αποτελούσε έναν λευκό ελέφαντα, αλλά θα του δίναμε έναν ρόλο. Αν ρίξετε μια ματιά στα άλλα δορυφορικά συστήματα, όπως τα κινέζικα και ρωσικά δορυφορικά συστήματα, αλλά και τα αμερικανικά GPS, ο κόσμος αναρωτιέται γιατί χρειαζόμαστε το Galileo. Είναι απολύτως σαφές ότι αναζητούμε όλο και περισσότερες χρήσεις για αυτό το σύστημα, τον ουράνιο λευκό ελέφαντα.
<P>
Και τώρα αναζητούμε και μια στρατιωτική διάσταση. Γιατί χρειαζόμαστε μια τέτοια διάσταση; Προφανώς δεν μας είναι απαραίτητη. Βασίζεται αποκλειστικά σε ζηλοφθονία για τους Αμερικανούς και στην πολιτική του "μιμητισμού". Ας απαλλαγούμε από αυτήν την ανοησία και ας εξοικονομήσουμε τα χρήματα των φορολογουμένων, επιστρέφοντάς τους τα χρήματα και βασιζόμενοι σε πολύ καλύτερη τεχνολογία.
<SPEAKER ID="073" NAME="Ewa Klamt" AFFILIATION="PPE-DE">
(DE) Κυρία Πρόεδρε, θεωρώ η κατάσταση που επικρατεί δεν συνάδει με την καλή φήμη αυτού του Κοινοβουλίου. Είναι ανεπίτρεπτο να ακούγονται σχόλια από όλη την Αίθουσα, ενώ οι ομιλητές λαμβάνουν τον λόγο. Κυρία Πρόεδρε, θα σας παρακαλέσω να επιβάλετε την τάξη στην Αίθουσα και να εξασφαλίσετε την απομάκρυνση από την Αίθουσα όσων δεν θέλουν να ακούσουν.
<SPEAKER ID="074" NAME="Πρόεδρος">
Κυρία Klamt, συμφωνώ απόλυτα μαζί σας, όμως, όπως γνωρίζετε, κάθε φορά ζητούμε το ίδιο πράγμα και κάθε φορά αντιμετωπίζουμε τα ίδια προβλήματα.
<SPEAKER ID="999" NAME="Jean-Pierre Audy  " AFFILIATION="PPE-DE">
γραπτώς. - (FR) Στηριζόμενος στην έκθεση της βρετανίδας συναδέλφου κ. Ludford, ψήφισα υπέρ του νομοθετικού ψηφίσματος για την τροποποίηση, σε πρώτη ανάγνωση της διαδικασίας συναπόφασης, της πρότασης κανονισμού του Ευρωπαϊκού Κοινοβουλίου και του Συμβουλίου για την τροποποίηση της Κοινής Προξενικής Εγκυκλίου περί θεωρήσεων εισόδου για τις διπλωματικές και τις έμμισθες προξενικές αρχές σε σχέση με την εισαγωγή των βιομετρικών στοιχείων, συμπεριλαμβανόμενων διατάξεων για την οργάνωση της παραλαβής και της διεκπεραίωσης των αιτήσεων θεώρησης. " εν λόγω πρόταση στοχεύει στη δημιουργία μιας νομικής βάσης απαραίτητης για τα κράτη μέλη για την εξακρίβωση βιομετρικών στοιχείων αναγνώρισης, όπως κατά πρόσωπο φωτογραφία και δέκα δακτυλικά αποτυπώματα, των αιτούντων θεωρήσεων και στην εδραίωση ενός νομικού πλαισίου για την οργάνωση των προξενείων των κρατών μελών προκειμένου να εφαρμόσουν το Σύστημα Πληροφοριών για τις Θεωρήσεις (VIS) παράλληλα με τη σύσταση κοινών κέντρων διεκπεραίωσης. Με τα παραπάνω δεν θα χρειαζόταν όλα τα κράτη μέλη να εφοδιάζουν τα προξενεία τους με τον απαραίτητο εξοπλισμό για τη συλλογή βιομετρικών στοιχείων. Στηρίζω την πλειονότητα των τροπολογιών, ειδικότερα όσες αναφέρονται στην εκπροσώπηση ενός κράτους μέλους από ένα άλλο, στα μέτρα ασφαλείας των εξωτερικών παρόχων υπηρεσιών και στις εκστρατείες ενημέρωσης.
<SPEAKER ID="077" NAME="Pedro Guerreiro  " LANGUAGE="PT">
Οι στόχοι αυτής της πρότασης κανονισμού είναι η οργάνωση της παραλαβής και διεκπεραίωσης των αιτήσεων θεώρησης σε σχέση με την εισαγωγή βιομετρικών στοιχείων στο σύστημα πληροφοριών για τις θεωρήσεις (VIS) σε επίπεδο ΕΕ, παρέχοντας καταρχάς την υποχρέωση παροχής βιομετρικών στοιχείων που θα αποθηκεύονται στο VIS και τις προδιαγραφές για να γίνει κάτι τέτοιο και, κατά δεύτερον, τις προβλέψεις για την οργάνωση παραλαβής των αιτήσεων θεώρησης.
<P>
Αυτή η πρόταση, που αποτελεί τμήμα της κοινοτικοποίησης της διαχείρισης συνόρων (χώρος Σένγκεν), θα θέσει σε εφαρμογή τη συλλογή "βιομετρικών στοιχείων αναγνώρισης"(φωτογραφίες και δακτυλικά αποτυπώματα) των αιτούντων θεωρήσεων, το οποίο πρόκειται για ένα μέτρο που παραμένει θα λέγαμε τουλάχιστον υπό συζήτηση, καθώς υπάρχουν πολλά αναπάντητα ερωτήματα κυρίως όσον αφορά την αποτελεσματικότητά του, την προστασία των προσωπικών δεδομένων, τους σκοπούς και τα κριτήρια της συλλογής στοιχείων, τις προδιαγραφές διαχείρισης του περιεχομένου των φακέλων των θεωρήσεων, τα δικαιώματα πρόσβασης (στο πλαίσιο κυρίως των συμφωνιών μεταξύ ΕΕ και τρίτων χωρών για την ανταλλαγή πληροφοριών), και τέλος, όσον αφορά την προστασία των ελευθεριών, των δικαιωμάτων και των εγγυήσεων των πολιτών.
<P>
Διαφωνούμε με την κοινοτικοποίηση της δικαιοσύνης και των εσωτερικών υποθέσεων και τη δημιουργία δομών και μέσων επίβλεψης και ελέγχου σε επίπεδο ΕΕ, προωθώντας με αυτόν τον τρόπο πολιτικές ασφάλειας.
<P>
Επομένως, ψηφίσαμε κατά.
<SPEAKER ID="078" NAME="Marian Zlotea  " AFFILIATION="PPE-DE">
γραπτώς. - (RO) Ελπίζω ότι η ψήφος που έδωσα σήμερα θα διευκολύνει τις διαπραγματεύσεις με τις "ΠΑ σχετικά με την έκδοση θεωρήσεων και ότι σύντομα οι πολίτες όλων των κρατών μελών θα μπορούν να ταξιδεύουν ελεύθερα και να απολαύουν την ίδια μεταχείριση.
<P>
Ένα από τα αντικείμενα διαπραγμάτευσης για τη γαλλική Προεδρία πρέπει να είναι τα κριτήρια χορήγησης θεώρησης για τις "ΠΑ σε όλους τους πολίτες της Ευρωπαϊκής Κοινότητας.
<SPEAKER ID="080" NAME="John Attard-Montalto  " AFFILIATION="PSE">
γραπτώς. - (EN) " αλιευτική συμφωνία μεταξύ της ΕΕ και της Μαυριτανίας είναι απολύτως σημαντική και για τα δύο μέρη.
<P>
Μέσω αυτής της συμφωνίας, οι αλιείς της Μεσογείου θα μπορούν να ασκούν το εμπόριο τους και αλλού, καθώς η Μεσόγειος είναι υπεραλιευμένη. Το πρόσφατο ζήτημα που προέκυψε με τον τόνο είναι απλώς η αρχή. Ενημερώθηκα ότι δύο αλιευτικές εταιρείες από τη Μάλτα έχουν χρησιμοποιήσει την εν λόγω συμφωνία για να ψαρεύουν στον Ατλαντικό. Το παραπάνω έφτασε στα αυτιά μου, ενώ βρισκόμουν στη Μαυριτανία ως μέλος επίσημης αντιπροσωπείας του Ευρωπαϊκού Κοινοβουλίου και η αντιπροσωπεία ενημερώθηκε από τον Πρόεδρο ότι όλες οι προσπάθειες εξεύρεσης λύσης για αυτήν τη συμφωνία είχαν, ως εκ τούτου, αποτύχει.
<P>
Τότε ζήτησα να μιλήσω με τον Πρόεδρο κατ' ιδίαν. Τον ρώτησα εάν ποτέ συζήτησε το θέμα με τον Επίτροπο Δρ. Joe Borg που είναι ο μαλτέζος Επίτροπος. Ο Πρόεδρος μου απάντησε ότι δεν είχε μιλήσει μαζί του, αλλά αν επιθυμούσα μπορούσα να μιλήσω εγώ μαζί του. Ανέλαβα έτσι να επικοινωνήσω άμεσα με τον Δρ. Borg, ο οποίος, αφού αξιολόγησε τον φάκελο, μου παρέδωσε μια σύνοψη των θεμάτων που διακυβεύονται. Γνωστοποίησα το παραπάνω γεγονός στον Πρόεδρο, πληροφορώντας τον και για την επιθυμία του Επίτροπου για επανεκκίνηση των διαβουλεύσεων.
<SPEAKER ID="081" NAME="Sylwester Chruszcz  " AFFILIATION="NI">
γραπτώς. - (PL) " Ευρωπαϊκή Ένωση για άλλη μία φορά σφετερίζεται το δικαίωμα να αποτελεί ξεχωριστό κράτος. Θεωρώ ότι η σύναψη διεθνών συμφωνιών εμπίπτει στον τομέα του κράτους και όχι στην αρμοδιότητα περιφερειακών, διεθνών οργανισμών όπως είναι η ΕΕ, επομένως ψήφισα κατά αυτής της έκθεσης.
<SPEAKER ID="082" NAME="Dorette Corbey  " LANGUAGE="NL">
" αντιπροσωπεία του ολλανδικού Εργατικού Κόμματος ψήφισε υπέρ της συμφωνίας με τη Μαυριτανία, όχι επειδή πρόκειται για καλή συμφωνία, αλλά επειδή αποτελεί μια μικρή βελτίωση της υπάρχουσας κατάστασης (μειωμένα αλιεύματα).
<P>
Συνολικά, αντιτιθέμεθα σε τέτοιες συμφωνίες, καθώς στερούν από τις αναπτυσσόμενες χώρες τις πηγές τροφίμων και εισοδημάτων τους. Στην περίπτωση της Μαυριτανίας, το πιο λυπηρό είναι ότι οι αναπτυξιακοί πόροι χρησιμοποιούνται για την ενίσχυση των συμφερόντων της αλιείας. Αυτό είναι απαράδεκτο!
<SPEAKER ID="083" NAME="Christofer Fjellner  " AFFILIATION="PPE-DE">
γραπτώς. - (SV) Απείχαμε από τη σημερινή ψηφοφορία σχετικά με την αλιευτική συμφωνία σύμπραξης μεταξύ ΕΕ και Μαυριτανίας. Βρεθήκαμε αντιμέτωποι με δύο ανεπιθύμητες εναλλακτικές, είτε δηλαδή μια μικρότερης διάρκειας συμφωνία με υψηλές αλιευτικές ποσοστώσεις είτε μια μεγαλύτερης διάρκειας συμφωνία με χαμηλότερες αλιευτικές ποσοστώσεις. Δυστυχώς, δεν υπήρχε επιλογή ψήφου για λήξη της συμφωνίας.
<P>
Εμείς οι μετριοπαθείς είμαστε ενάντια στις αλιευτικές συμφωνίες με τα αφρικανικά κράτη. " έκθεση περιείχε ελάχιστες βελτιώσεις συγκριτικά με την παρούσα συμφωνία, αλλά και στοιχεία οπισθοδρόμησης, όπως είναι η παράταση της περιόδου ισχύος.
<P>
Αντιμέτωποι με μια επιλογή μεταξύ αυτών των ανεπιθύμητων εναλλακτικών, απείχαμε από την ψηφοφορία.
<SPEAKER ID="084" NAME="Duarte Freitas  " LANGUAGE="PT">
Χαιρετίζω την συνέχιση της αλιευτικής συμφωνίας με τη Μαυριτανία, παρόλο που πρέπει να σημειώσουμε ότι η διαδικασία των διαπραγματεύσεων δεν διεξήχθη πάντα με τον πιο ανοιχτό και διαφανή τρόπο.
<P>
Τα κράτη μέλη δεν είχαν ενημερωθεί επαρκώς κατά την περίοδο των διαπραγματεύσεων, με αποτέλεσμα ένα πρωτόκολλο που μείωνε σημαντικά τις αλιευτικές δυνατότητες, ενώ κρατάει την οικονομική αποζημίωση φαινομενικά στα ίδια επίπεδα. Σε βασικά τεχνικά θέματα που επηρεάζουν τους βασικούς στόλους δεν δόθηκε λύση, ενώ αντίθετα επεβλήθησαν νέοι περιορισμοί όπως μια πρόσθετη περίοδος βιολογικής ανάπαυλας, χωρίς μεγάλη επιστημονική ακρίβεια.
<P>
Εκτός από αυτό, η Πορτογαλία απέκτησε μια σειρά εύλογων αλιευτικών δυνατοτήτων στις εν λόγω αλιευτικές περιοχές: συγκεκριμένα 886 GT (μικτή χωρητικότητα) ετησίως για την κατηγορία 1 (σκάφη αλιείας οστρακόδερμων εκτός αστακού και καβουριών), κερδίζοντας μια άδεια στην κατηγορία 5 (κεφαλόποδα) και αποκτώντας 300 GT στην κατηγορία αστακού.
<P>
Στηριζόμενος στις παραπάνω πληροφορίες, θεωρώ ότι πρόκειται για μια θετική συμφωνία για τη χώρα μου και ψήφισα υπέρ.
<SPEAKER ID="998" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ του νομοθετικού ψηφίσματος του Ευρωπαϊκού Κοινοβουλίου της 10ης Ιουλίου 2008 σχετικά με την πρόταση κανονισμού του Συμβουλίου περί της θέσπισης προσωρινών ειδικών μέτρων με στόχο την προώθηση της αναδιάρθρωσης των αλιευτικών στόλων της Ευρωπαϊκής Ένωσης οι οποίοι έχουν πληγεί από την οικονομική κρίση. Μία από τις σημαντικότερες προκλήσεις που αντιμετωπίζει ο κλάδος της αλιείας στην ΕΕ παραμένει, σε πολλές περιπτώσεις, η διαρθρωτική έλλειψη ισορροπίας μεταξύ της χωρητικότητας των αλιευτικών στόλων και των διαθέσιμων αποθεμάτων. Το πλεόνασμα αλιευτικής ικανότητας των στόλων της ΕΕ λίγα χρόνια πριν εκτιμήθηκε γύρω στο 40%. Το εν λόγω πλεόνασμα, σε συνδυασμό με την εξάντληση των αλιευτικών αποθεμάτων λόγω της επί δεκαετιών υπεραλίευσης, σημαίνει ότι ο κλάδος πασχίζει να αντικρούσει εξωτερικές οικονομικές πιέσεις, όπως είναι η εκτίναξη των τιμών καυσίμων. Μακάρι κάποιο κοινοτικό όργανο να είχε προβλέψει την ετήσια άνοδο των τιμών του πετρελαίου, ώστε ολόκληρη η αγορά να μπορούσε εγκαίρως να αντιδράσει στην αύξηση των τιμών. Χαιρετίζω τις ενέργειες του κ. Michel Barnier, του γάλλου υπουργού Γεωργίας και Αλιείας, ο οποίος εργάστηκε σκληρά για να επιτύχει αυτό το αποτέλεσμα. Χάρη σε αυτόν, εγκρίθηκαν μέτρα άμεσης ενίσχυσης.
<SPEAKER ID="087" NAME="Duarte Freitas  " AFFILIATION="PPE-DE">
γραπτώς. - (PT) Ο κλάδος της αλιείας είναι από τους κλάδους που υπέφεραν περισσότερο από την τρέχουσα ενεργειακή κρίση.
<P>
" ιλιγγιώδης αύξηση των τιμών καυσίμων μαζί με τη μείωση της αλιευτικής προσπάθειας που εισήγε η κοινή αλιευτική πολιτική και τη στασιμότητα των τιμών χονδρικής πώλησης των αλιευμάτων οδήγησαν τους πλοιοκτήτες και τους αλιείς σε δύσκολη θέση.
<P>
Επομένως, αυτό δικαιολογεί την πρόταση για έναν επείγοντα κανονισμό του Συμβουλίου που θα προσπαθεί να διασφαλίσει ότι τα σκάφη της ΕΕ θα προσαρμοστούν στην τρέχουσα οικονομική κατάσταση που καθορίζεται από την ενεργειακή κρίση.
<P>
Για του λόγου το αληθές, η εν λόγω πρόταση έρχεται ύστερα από μια ανακοίνωση της Επιτροπής στην οποία τα προβλήματα και οι δυσκολίες που αντιμετωπίζει ο τομέας της αλιείας, όπως και τα αναγκαία μέτρα ανακούφισης από την τρέχουσα κρίση, μοιάζουν να έχουν διαγνωστεί σωστά.
<P>
Παρόλο που θεωρώ θετική την πρωτοβουλία για την παρουσίαση αυτού του κανονισμού, πιστεύω ότι θα περιμέναμε κάτι περισσότερο μετά την ανάγνωση της παραπάνω ανακοίνωσης.
<P>
" προσωρινή παύση των αλιευτικών δραστηριοτήτων που αναφέρει το άρθρο 6, με την υποχρέωση της συμπερίληψης σχεδίων αναδιάρθρωσης των στόλων, χωρίς να περιλαμβάνονται οι μηχανές όπως αναφέρει το άρθρο 7, όλο το άρθρο 9 και το άρθρο 12 (σημείο 3), που απλώς υπερασπίζεται τα συμφέροντα της αλιείας με τράτες, αποτελούν τα λιγότερο δόκιμα σημεία της παρούσας πρότασης.
<P>
Παρά τα παραπάνω και λαμβάνοντας υπόψη τις μεγάλες δυσκολίες που βιώνει ο κλάδος της αλιείας σε ευρωπαϊκό επίπεδο, θεωρώ ότι το εν λόγω έγγραφο αξίζει την ψήφο μου.
<SPEAKER ID="088" NAME="Pedro Guerreiro  " LANGUAGE="PT">
Όπως εξηγήσαμε και στην ομιλία μας κατά τη χθεσινή συζήτηση, οι λόγοι για τους οποίους καταψηφίσαμε την εν λόγω πρόταση κανονισμού είναι θεμελιώδεις. Και για όποιες αμφιβολίες υπάρχουν σχετικά με το δίκαιό τους, μια ματιά στις ομιλίες της Ευρωπαϊκής Επιτροπής αρκεί για να τις διαλύσει.
<P>
Το πρόβλημα για την Ευρωπαϊκή Επιτροπή είναι η πλεονάζουσα ικανότητα και στόχο και λύση αποτελεί η "αναδιάρθρωση των στόλων". Τι συμβαίνει, όμως, με την κοινωνικοοικονομική κρίση; Με τις αυξημένες τιμές των καυσίμων (της βενζίνης και ειδικά του πετρελαίου); Τι γίνεται με τις χονδρικές τιμές των αλιευμάτων; Για την Επιτροπή είναι απλό: "εάν υπάρξει περαιτέρω μείωση της ικανότητας σε κάποια κράτη μέλη, αυτό θα ευνοήσει άλλα κράτη μέλη, διότι εάν υπάρξει μείωση της ικανότητας με επακόλουθη μείωση της προσπάθειας, θα υπάρξουν περισσότεροι πόροι και αγοραστικές ευκαιρίες".
<P>
Ως εκ τούτου, προκύπτει το ποσό του 1,6 δισεκατομμυρίων ευρώ (!) μόνο για την οριστική παύση της λειτουργίας αλιευτικών σκαφών.
<P>
"Απλώς", εάν η αρρώστια δεν σκοτώσει τον κλάδο της αλιείας, τότε θα το κάνει η "θεραπεία".
<P>
Δεν υπάρχει καμία επιδότηση που να βοηθάει τον κλάδο να αντιμετωπίσει το αυξημένο κόστος παραγωγής και να προστατεύει τις αποδοχές. Ωστόσο, 1,6 δισεκατομμύρια ευρώ προορίζονται για οριστική, μερική ή "προσωρινή" παύση των αλιευτικών δραστηριοτήτων.
<P>
" πορτογαλική κυβέρνηση ακολουθεί αυτήν την αρχή, και, απλά για την ιστορία, προορίζει 8,2 δισεκατομμύρια ευρώ για την οριστική παύση 27 αλιευτικών σκαφών εντός του 2008.
<SPEAKER ID="085" NAME="Catherine Stihler  " AFFILIATION="PSE">
γραπτώς. - (EN) Ο αρνητικός αντίκτυπος που έχουν οι τρέχουσες τιμές πετρελαίου και καυσίμων επηρεάζει όλους τους πολίτες της ΕΕ. " υποτιθέμενη αυτή δέσμη διάσωσης δεν κάνει πολλά για να διασφαλίσει μια αειφόρο βιομηχανία αλιείας. Παρόλο που υποστηρίζω τη μείωση της ικανότητας, καθώς σήμερα ορισμένες από τις κοινοτικές αλιείες υπερβαίνουν κατά τουλάχιστον 40% την ικανότητά τους, δεν θεωρώ ότι αυτή η πρόταση θα πετύχει τις αλλαγές που χρειάζονται για την επίτευξη ενός αειφόρου αλιευτικού κλάδου στην ΕΕ. Με το 80% των αποθεμάτων της ΕΕ να βρίσκονται σε ανησυχητικά επίπεδα, χρειαζόμαστε πραγματική μείωση της ικανότητας και όχι κατασκευή νέων πλοίων εις βάρος των φορολογουμένων.
<SPEAKER ID="090" NAME="Roberta Alma Anastase  " AFFILIATION="PPE-DE">
γραπτώς. - (RO) " κατάσταση του πληθυσμού των Ρομά τίθεται εκ νέου υπό συζήτηση σε μια εξαιρετικά σημαντική στιγμή, κατά την οποία συγκεκριμένα γεγονότα αποδεικνύουν ότι ακόμη υπάρχουν σοβαρές ελλείψεις σε αυτόν τον τομέα, τόσο σε επίπεδο εθνικής όσο και ευρωπαϊκής πολιτικής, και ότι υπάρχει προφανής ανάγκη παρακολούθησης και ενοποίησής τους.
<P>
Πιστεύω ότι το αποτέλεσμα της συζήτησης και της ψηφοφορίας σχετικά με τη λήψη δαχτυλικών αποτυπωμάτων των Ρομά στην Ιταλία θα πρέπει να βασιστεί σε δύο ουσιαστικά συμπεράσματα. Καταρχάς, είναι σημαντικό τα εθνικά μέτρα από αφορούν τους Ρομά να είναι προσανατολισμένα στην κοινωνική ένταξη και στη δημιουργία ενός πλαισίου δικαιωμάτων και υποχρεώσεων αυτών των πολιτών. Ωστόσο, τα παραπάνω δικαιώματα και υποχρεώσεις θα πρέπει να συμβαδίζουν με τις θεμελιώδεις αρχές της ΕΕ για την αποφυγή διακρίσεων, όπως και με τον σεβασμό για τις θεμελιώδεις ελευθερίες και την ανθρώπινη αξιοπρέπεια. Τα δικαιώματα των ανηλίκων, άσχετα με την εθνικότητα στην οποία ανήκουν, θα πρέπει να διασφαλίζονται κατά προτεραιότητα. " παραπάνω προσέγγιση χρησιμοποιήθηκε στη Ρουμανία και θα πρέπει να επεκταθεί και σε άλλα κράτη μέλη όσον αφορά αυτήν την κατάσταση.
<P>
Δεύτερον, λαμβάνοντας υπόψη τις πολιτισμικές ιδιαιτερότητες των Ρομά, η λύση για την ένταξή τους θα πρέπει να βρεθεί σε ευρωπαϊκό επίπεδο, καταρτίζοντας μια συνεκτική και περιεκτική στρατηγική. Πέρα από την παροχή εγγύησης των θεμελιωδών δικαιωμάτων, η εν λόγω στρατηγική θα πρέπει να προωθεί και την πρόσβαση στην εκπαίδευση, ειδικά στην εκπαίδευση για ανεκτικότητα, καθώς βρισκόμαστε στο 2008, στο Έτος Διαπολιτισμικού Διαλόγου.
<SPEAKER ID="997" NAME="Jean-Pierre Audy  " LANGUAGE="FR">
Καταψήφισα το ψήφισμα του Ευρωπαϊκού Κοινοβουλίου που ζητά από την Ιταλία να σταματήσει την απογραφή των Ρομά βάσει της εθνικότητας, διότι κάτι τέτοιο είναι πρόωρο, και με λυπεί το γεγονός ότι η πρόταση για αναβολή μέχρι τον Σεπτέμβριο του 2008 που κατέθεσε η πολιτική μου ομάδα, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, δεν έγινε δεκτή από το Κοινοβούλιο. Ας είμαστε ξεκάθαροι. Φυσικά και τάσσομαι υπέρ της απαγόρευσης της λήψης δακτυλικών αποτυπωμάτων από τους Ρομά και από ανηλίκους Ρομά. Τάσσομαι υπέρ και της απαγόρευσης της χρήσης των συγκεντρωμένων δακτυλικών αποτυπωμάτων, καθώς κάτι τέτοιο θα αποτελούσε σαφή πράξη άμεσης διάκρισης βάσει φυλετικής και εθνοτικής καταγωγής, την οποία απαγορεύει το άρθρο 14 της Ευρωπαϊκής Σύμβασης για τα Δικαιώματα του Ανθρώπου και τις Θεμελιώδεις Ελευθερίες και θα αποτελούσε πράξη διάκρισης. Παρόλα αυτά, επηρεάστηκα από τα λόγια του Αντιπροέδρου της Ευρωπαϊκής Επιτροπής και φίλου μου Jacques Barrot, ο οποίος δήλωσε ότι η Επιτροπή παρακολουθεί στενά την κατάσταση με απόλυτη διαφάνεια ώστε να διασφαλίσει ότι το κοινοτικό δίκαιο εφαρμόζεται. Με όλη την καλή μου διάθεση, αποφάσισα ότι θα πρέπει να περιμένουμε τις απαντήσεις της ιταλικής κυβέρνησης προτού αναλάβουμε πολιτικές πρωτοβουλίες, όπως είναι η έγκριση του ψηφίσματος, το οποίο θα μπορούσε να παρερμηνευθεί από τους ευρωπαίους πολίτες.
<SPEAKER ID="091" NAME="Alessandro Battilocchio  " LANGUAGE="IT">
Ψηφίζω υπέρ αυτού του ψηφίσματος, ελπίζοντας να μην αποτελέσει αντικείμενο εκμετάλλευσης πολιτικών και κομματικών επιδιώξεων. Το θέμα των Ρομά δεν αποτελεί ζήτημα ούτε της Δεξιάς ούτε της Αριστεράς, άλλα ένα σοβαρό και άλυτο πρόβλημα που απαιτεί επείγουσα δράση, καθώς εδώ και πολύ καιρό βρίσκεται στο περιθώριο. Είμαστε υπέρ ενός πολιτισμού ένταξης και για αυτό χρειάζεται να επενδύσουμε σε έμπρακτες προσπάθειες και δεσμεύσεις.
<P>
Τα υπό συζήτηση μέτρα της κυβέρνησής μας, εκτός από τις αμφίσημες επαναβεβαιώσεις του υπουργού Maroni, θα πρέπει να περιοριστούν στα πιο βασικά: το πρόβλημα με το παρόν μέτρο δεν είναι η εξακρίβωση της ταυτότητας, αλλά το γεγονός ότι στοχεύει στη χρήση ενός εθνοτικού κριτηρίου και μιας πρακτικής που εισάγει διακρίσεις (λήψη δακτυλικών αποτυπωμάτων), ειδικά όσον αφορά ανηλίκους. Δεν είμαστε οι μόνοι που επισημαίνουν αυτές τις καταχρήσεις: ηχηρές διαμαρτυρίες εξέφρασε μεγάλο μέρος της καθολικής εκκλησίας και κοσμικοί ή θρησκευτικοί σύλλογοι και οργανώσεις εθελοντών. Ο πρόεδρος της Unicef στην Ιταλία, επίσης, απέρριψε σθεναρά την ουσία αυτού του ψηφίσματος. Ελπίζω αυτή η ψήφος που ουσιαστικά καταδικάζει την Ιταλία να δώσει ένα μάθημα στην κυβέρνηση για να εγκαταλείψει τον λάθος δρόμο που ακολουθεί.
<SPEAKER ID="092" NAME="Philip Bradbourn  " AFFILIATION="PPE-DE">
γραπτώς. - (EN) " βρετανική ομάδα των Συντηρητικών του Ευρωπαϊκού Κοινοβουλίου καταψήφισε αυτήν την πρόταση, διότι το θέμα στο οποίο αναφέρεται το κείμενο αποτελεί εξ ολοκλήρου εσωτερική υπόθεση για κάθε κράτος μέλος και δεν εμπίπτει σε επίπεδο Ευρωπαϊκής Ένωσης.
<SPEAKER ID="093" NAME="Glyn Ford  " AFFILIATION="PSE">
γραπτώς. - (EN) Αν απλώς αντικαταστήσετε τη λέξη "Ρομά" με τη λέξη "Εβραίος", θα καταλάβετε από πού προέρχεται η εν λόγω πρόταση και πού μπορεί να φτάσει αν δεν αντισταθούμε σθεναρά.
<SPEAKER ID="094" NAME="Pedro Guerreiro  " LANGUAGE="PT">
Με ανησυχία αντικρίζουμε το αυξανόμενο και απαράδεκτο κλίμα ρατσισμού και ξενοφοβίας στην Ευρώπη, ειδικότερα όταν αυτό προωθείται από νεοφιλελεύθερες πολιτικές που περισσότερο επιδεινώνουν παρά παρέχουν απαντήσεις στις ανάγκες και τα προβλήματα που αυξάνουν το αίσθημα ανασφάλειας και επιδεινώνουν τις συνθήκες διαβίωσης των εργαζομένων και άλλων πληθυσμών.
<P>
Τα μέτρα που πρόσφατα εγκρίθηκαν στην Ιταλία, όπου στις 21 Μαΐου κηρύχθηκε για έναν χρόνο " κατάσταση έκτακτης ανάγκης σχετικά με τις εγκαταστάσεις νομάδων στις περιφέρειες Καμπανία, Λάτσιο και Λομβαρδία", αποτελούν παράδειγμα αυτών των επικίνδυνων και απαράδεκτων μέτρων που προωθούν τις διακρίσεις, τον διαχωρισμό και την "ποινικοποίηση" πολιτών και πληθυσμών, παραβιάζοντας τα δικαιώματα, τις ελευθερίες και τις εγγυήσεις τους, τα βασικότερα ανθρώπινα δικαιώματά τους.
<P>
Τα παραπάνω πολλαπλασιάζουν τις καταστάσεις φτώχειας, αποκλεισμού και κοινωνικής απομόνωσης, προκαλώντας κατά συνέπεια περιθωριοποίηση και γκετοποίηση, αναλφαβητισμό και ενσωμάτωση στην παραοικονομία, και τέλος ενθαρρύνουν πολλούς πολίτες Ρομά να μην συμμετέχουν στην κοινωνία.
<P>
Αντίθετα, όπως έχει αποδειχθεί, ο καλύτερος τρόπος προστασίας των δικαιωμάτων των Ρομά είναι η εγγύηση πρόσβασης στην εκπαίδευση, παροχής στέγης και υγειονομικής περίθαλψης, απασχόλησης και κοινωνικής ασφάλειας στο πλαίσιο των πολιτικών ενσωμάτωσης και ένταξης.
<SPEAKER ID="095" NAME="Gunnar Hökmark  " AFFILIATION="PPE-DE">
γραπτώς. - (SV) Οι διακρίσεις απέναντι στους Ρομά είναι ένα σοβαρό πρόβλημα που κάθε κράτος μέλος στην Ευρώπη πρέπει να αντιμετωπίσει. Κάθε ευρωπαίος πολίτης έχει τα ίδια δικαιώματα, άσχετα με την εθνικότητα, την εθνοτική του προέλευση, τη θρησκεία και το φύλο. Πρόκειται για το θεμέλιο των επιτυχιών και της ανάπτυξης της Ευρωπαϊκής Ένωσης και αποτελεί αρχή την οποία έχουμε κοινό καθήκον να τηρήσουμε.
<P>
Αυξάνονται έτσι οι απαιτήσεις για πρόσβαση στην εκπαίδευση και στην υγειονομική περίθαλψη, όπως και για το δικαίωμα σεβασμού προς την ακεραιότητα και την αξιοπρέπεια του ατόμου. " κατάσταση που σήμερα χαρακτηρίζει τη μεταχείριση των Ρομά στην Ιταλία πρέπει να εξεταστεί υπό αυτό το πρίσμα. " ΕΕ έχει την υποχρέωση να διασφαλίσει ότι τα θεμελιώδη ανθρώπινα δικαιώματα υποστηρίζονται σε κάθε χώρα.
<P>
Ωστόσο, εγείρει και το αίτημα των ανθρώπων για ένταξη στην κοινωνία που ζουν, ανεξάρτητα από την καταγωγή τους, με τις απαιτήσεις για ίση μεταχείριση που αυτό συνεπάγεται, διαμορφωμένη χωρίς διακρίσεις, πάνω σε ίσους όρους για όλους τους πολίτες. Αυτό είναι σημαντικό στη μάχη ενάντια στην εμπορία ανθρώπων, στην πορνεία και στον κοινωνικό αποκλεισμό. Ούτε ενήλικες αλλά ούτε και παιδιά πρέπει να αφήνονται έξω από τη σκέπη αυτής της υποχρέωσης.
<P>
Στο πλαίσιο αυτό, δεν μπορέσαμε να στηρίξουμε κανένα από τα ψηφίσματα που το Κοινοβούλιο συζήτησε σήμερα.
<SPEAKER ID="096" NAME="Monica Maria Iacob-Ridzi  " AFFILIATION="PPE-DE">
γραπτώς. - (RO) Ψήφισα υπέρ αυτού του ψηφίσματος και χαιρετίζω το γεγονός ότι το Ευρωπαϊκό Κοινοβούλιο αντιστέκεται στη διακριτική και παράνομη ενέργεια από την άποψη της ευρωπαϊκής νομοθεσίας για τα ανθρώπινα δικαιώματα.
<P>
Ωστόσο, επισημαίνω το γεγονός ότι ένα απλό ψήφισμα δεν θα λύσει το βασικό πρόβλημα, από τη στιγμή που αυτή η ενέργεια δεν έχει δεσμευτικό χαρακτήρα. Για αυτόν τον λόγο, θεωρώ ότι θα πρέπει να ζητήσουμε από την Ευρωπαϊκή Επιτροπή να αναλάβει δράση κατά της Ιταλίας προκειμένου να την αναγκάσει να εγκαταλείψει τη βασισμένη σε διακρίσεις εις βάρος των Ρομά πολιτική της.
<P>
Το μέτρο λήψης δακτυλικών αποτυπωμάτων δεν συμβαδίζει ούτε με την ευρωπαϊκή νομοθεσία ούτε με κάποιο άλλο όργανο στην Ευρώπη που εγγυάται τα ανθρώπινα δικαιώματα. Σε επίπεδο Ευρωπαϊκής Κοινότητας, υπάρχει η οδηγία 380 της 28ης Απριλίου 2008, σύμφωνα με την οποία υπάρχει η υποχρέωση λήψης δακτυλικών αποτυπωμάτων από πολίτες τρίτων χωρών, από την ηλικία των 6 ετών. Ωστόσο, τονίζω το γεγονός ότι αναφέρεται σε τρίτες χώρες, που δεν ανήκουν στην Ευρωπαϊκή Ένωση. Επιπλέον, η οδηγία 2004/38/ΕΚ εγγυάται την ελεύθερη μετακίνηση των πολιτών κάθε κράτους μέλους, επομένως η εθνικότητα σε καμία περίπτωση δεν θα μπορούσε να αποτελέσει τη βάση ενός νομοθετικού μέτρου.
<SPEAKER ID="097" NAME="David Martin  " AFFILIATION="PSE">
γραπτώς. - (EN) Οι ενέργειες της Ιταλίας αψηφούν κάθε έκκληση για συνεκτική πολιτική της ΕΕ σχετικά με την ένταξη των Ρομά. Οι Ρομά αποτελούν έναν από τους κύριους στόχους ρατσισμού και διακρίσεων. " ιταλική κυβέρνηση προσπαθεί να εμφανίσει ως αποδεκτά και να θεσμοποιήσει τέτοιου είδους ρατσισμό και διακρίσεις. Οι ιταλικές αρχές πρέπει να απέχουν από τη λήψη δακτυλικών αποτυπωμάτων από τους Ρομά, οπότε τάχθηκα υπέρ του ψηφίσματος.
<SPEAKER ID="098" NAME="Mairead McGuinness  " AFFILIATION="PPE-DE">
γραπτώς. - (EN) Ψήφισα υπέρ της αναβολής της ψηφοφορίας για την ευαίσθητη αυτή έκθεση, πιστεύοντας ότι θα ήταν προτιμότερο να περιμένουμε μέχρι να έχουμε στη διάθεσή μας όλες τις πληροφορίες που η Επιτροπή ζήτησε από την ιταλική κυβέρνηση.
<P>
Ενώ το Κοινοβούλιο τάχθηκε υπέρ της απόρριψης αυτής της αναβολής, απείχα από την τελική ψηφοφορία, καθώς δεν επιθυμούσα να στηρίξω το ψήφισμα χωρίς όλα τα διαθέσιμα προς χρήση στοιχεία και ενώ είχα τις αμφιβολίες μου για ένα τμήμα του κειμένου και, παράλληλα, λάμβανα υπόψη μου ότι οποιαδήποτε δυναστική ενέργεια των αρχών που έχει ως στόχο της μια συγκεκριμένη κοινωνική ομάδα δεν μπορεί να παρουσιάζεται ως αποδεκτή.
<SPEAKER ID="099" NAME="Catherine Stihler  " AFFILIATION="PSE">
γραπτώς. - (EN) " μεταχείριση των Ρομά στην Ιταλία θα πρέπει να κρούσει τον κώδωνα του κινδύνου για το γεγονός ότι όλες τις μειονότητες στην Ευρώπη γίνονται αντικείμενο απάνθρωπης, διακριτικής και εξευτελιστικής μεταχείρισης από δεξιές κυβερνήσεις του λαϊκισμού. " λήψη δακτυλικών αποτυπωμάτων από παιδιά είναι σαφέστατα εσφαλμένη. Τέτοιες τακτικές αποτελούν απόηχους του παρελθόντος και δεν έχουν θέση στη σύγχρονη Ευρώπη. Καλώ όλες τις κυβερνήσεις να καταδικάσουν την ιταλική κυβέρνηση και να δράσουν γρήγορα για να προστατεύσουν τα παιδιά των Ρομά στην Ιταλία.
<SPEAKER ID="100" NAME="Silvia-Adriana Ţicău  " AFFILIATION="PSE">
γραπτώς. - (RO) Θεωρώ ότι η απόφαση της ιταλικής κυβέρνησης να λάβει δακτυλικά αποτυπώματα των πολιτών καταγωγής Ρομά, και ειδικότερα των παιδιών, παραβιάζει σημαντικά τα θεμελιώδη δικαιώματα των ευρωπαίων πολιτών.
<P>
" λήψη δακτυλικών αποτυπωμάτων από ένα παιδί μπορεί να το στιγματίσει για όλη την υπόλοιπη ζωή του. " λήψη δακτυλικών αποτυπωμάτων από παιδιά κάτω των 14 ετών γίνεται με βάση μια τακτική που χρησιμοποιείται σε εγκληματολογικές έρευνες, γεγονός το οποίο παραβιάζει τα θεμελιώδη δικαιώματα των πολιτών.
<P>
Δεν συμφώνησα με την αναβολή της ψηφοφορίας επί του ψηφίσματος, διότι πρόκειται για επείγουσα κατάσταση και η λήψη δακτυλικών αποτυπωμάτων από παιδιά πρέπει να σταματήσει. Δεν μπορούμε να ξεκινάμε με τεκμήριο ενοχής για κάποια παιδιά και είναι απαράδεκτη η σημερινή μεταχείριση των παιδιών καταγωγής Ρομά στην Ιταλία.
<P>
Ζητούμε από την ιταλική κυβέρνηση να σταματήσει τις ενέργειες λήψης δακτυλικών αποτυπωμάτων από ανηλίκους καταγωγής Ρομά στην Ιταλία.
<P>
" Ένωση οφείλει να δώσει το παράδειγμα όσον αφορά τον σεβασμό των θεμελιωδών δικαιωμάτων, και για αυτόν τον λόγο η Επιτροπή θα πρέπει να ερευνήσει την κατάσταση στην Ιταλία και να ζητήσει από την ιταλική κυβέρνηση να σταματήσει άμεσα τη λήψη δακτυλικών αποτυπωμάτων από παιδιά καταγωγής Ρομά.
<P>
Αυτός είναι ο λόγος που τάχθηκα υπέρ του ψηφίσματος του Ευρωπαϊκού Κοινοβουλίου σχετικά με τη διακοπή της λήψης δακτυλικών αποτυπωμάτων από ανθρώπους καταγωγής Ρομά, και ειδικά από παιδιά Ρομά, μέσα στο ευρύτερο πλαίσιο της "Δημιουργίας βάσης δεδομένων δακτυλικών αποτυπωμάτων των Ρομά στην Ιταλία".
<SPEAKER ID="101" NAME="Manfred Weber  " LANGUAGE="DE">
Ως συντονιστής της Ομάδας τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και τωv Ευρωπαίωv Δημoκρατώv στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, θα ήθελα να δώσω τη δική μου αιτιολόγηση ψήφου εξ ονόματος εμού του ιδίου και της Ομάδας μου. Όλες οι Ομάδες είναι ενωμένες στη μάχη κατά του ρατσισμού, κατά κάθε μορφής εθνοτικών διακρίσεων και στη μάχη υπέρ της προώθησης των ανθρωπίνων δικαιωμάτων. Αναμφίβολα και η Ομάδα ΕΛΚ-ΕΔ επιθυμεί να ριχτεί άπλετο φως στα γεγονότα που συμβαίνουν στην Ιταλία.
<P>
Στο ψήφισμα, αναφερόμαστε κυρίως σε αναφορές του Τύπου και σε ντοκουμέντα και μαρτυρίες διάφορων ανθρώπων και οργανώσεων. Οι περισσότεροι βουλευτές δεν ήταν σε θέση να σχηματίσουν άποψη βασισμένη σε δικές τους πηγές.
<P>
Οι ιταλικές αρχές προσκάλεσαν εκπροσώπους του Κοινοβουλίου να ταξιδέψουν στην Ιταλία για να ανακαλύψουν περισσότερα, όπως και προσφέρθηκαν να τους παρέχουν περαιτέρω πληροφορίες. Ο αρμόδιος Επίτροπος Jacques Barrot υποσχέθηκε να παρουσιάσει μια ενημερωτική έκθεση μέχρι το τέλος Ιουλίου, γεγονός που έκανε την Ομάδα μας να την αναμένει. Στόχος μας ήταν και είναι καταρχάς η σωστή διαλεύκανση των γεγονότων. Και για αυτό επιθυμούσαμε την αναβολή της ψηφοφορίας επί του ψηφίσματος μέχρι τη σύνοδο του Σεπτεμβρίου. Δυστυχώς, η πρότασή μας δεν έγινε δεκτή, μαζί με μια σειρά τροπολογιών που κατατέθηκαν, και αυτό αιτιολογεί την ψήφο μας.
<P>
" Ομάδα τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και τωv Ευρωπαίωv Δημoκρατώv εξακολουθεί να υποστηρίζει την άποψη ότι μια έρευνα σε βάθος θα ήταν πιο χρήσιμη από το παρόν ψήφισμα, το οποίο εγκρίθηκε εσπευσμένα. Οι αντίπαλοί μας στόχευαν μόνο στο να κερδίσουν τις εντυπώσεις και υπονόμευσαν ανησυχητικά τη διαδικασία.
<SPEAKER ID="103" NAME="Glyn Ford  " AFFILIATION="PSE">
γραπτώς. - (EN) Θεωρώ ότι την απόφαση για το αν θα παραβρεθούμε στην τελετή έναρξης των Ολυμπιακών αγώνων θα πρέπει να την λάβουμε συλλογικά. Την παραπάνω άποψη δεν ενστερνίζονται απαραίτητα και όλοι οι σοσιαλιστές συνάδελφοί μου. Παρόλα αυτά, στη βάση αυτή, δεν βρίσκω κάποιον ουσιαστικό λόγο για να μποϊκοτάρουμε την τελετή ή τους αγώνες. Ακόμη και ο Δαλάι Λάμα υποστηρίζει αυτήν την άποψη.
<P>
Εξίσου παράλογη μοιάζει η πρόταση για πρόσκληση του Δαλάι Λάμα στο Συμβούλιο Γενικών Υποθέσεων για οποιονδήποτε προσπαθεί σκόπιμα να υπονομεύσει τις σχέσεις ΕΕ-Κίνας. Όσο για τις διακρίσεις εις βάρος ομάδων στην Κίνα, όπως οι συνδικαλιστές, υπάρχει όντως λόγος ανησυχίας, αλλά επικρίσεις που προέρχονται από όσους προσπαθούν να στιγματίσουν την κοινότητα των Ρομά στην Ιταλία είναι λίγο υπερβολικές. "Πρώτα βγάλε το μαδέρι που έχεις μέσα στο μάτι σου και έπειτα θα βγάλεις τον κόκκο που βρίσκεται στο μάτι του αδελφού σου".
<SPEAKER ID="104" NAME="Patrick Gaubert  " AFFILIATION="PPE-DE">
γραπτώς. - (FR) Με χαροποιεί η έγκριση αυτής της κοινής πρότασης ψηφίσματος σχετικά με την κατάσταση στην Κίνα. Είναι σημαντικό να συνεχίσουμε να ασκούμε πιέσεις στην Κίνα λιγότερο από έναν μήνα πριν από τη διεξαγωγή των Ολυμπιακών Αγώνων.
<P>
Δεν μπορούμε να κλείνουμε τα μάτια μας στην ύπαρξη σοβαρών παραβιάσεων ανθρωπίνων δικαιωμάτων, σε αντίθεση με τις δεσμεύσεις της Κίνας. Το Ευρωπαϊκό Κοινοβούλιο έχει υποχρέωση να υπενθυμίσει στην Κίνα τις δημόσιες υποσχέσεις που έδωσε. Έχει σημασία να αναφερθούμε και στα δικαιώματα των μειονοτήτων, στο κράτος δικαίου και στη συχνή ακόμα χρήση της θανατικής ποινής.
<P>
Τέλος, εύχομαι να είχαν εγκριθεί κάποιες από τις αυστηρότερες εις βάρος της Κίνας τροπολογίες, και ειδικότερα αναφέρομαι στο αίτημα απελευθέρωσης των αντιφρονούντων και των υπερασπιστών των ανθρωπίνων δικαιωμάτων όπως είναι ο Hu Jia και η σύζυγός του Zeng Jinyan, στην αναφορά στην κατάσταση στο Θιβέτ, που απέχει πολύ από την επίλυση της και στις δυσανάλογες και αδιαφανείς ποινές που επιβάλλονται σε διαδηλωτές που συμμετείχαν στις διαδηλώσεις της άνοιξης που μας πέρασε.
<SPEAKER ID="105" NAME="Filip Kaczmarek  " AFFILIATION="PPE-DE">
γραπτώς. - (PL) Απείχα από την ψηφοφορία επί του ψηφίσματος σχετικά με την κατάσταση στην Κίνα μετά τον σεισμό και πριν από τους Ολυμπιακούς Αγώνες. Και το έκανα διότι το Κοινοβούλιο απέρριψε τις τροπολογίες που έθεσαν ορισμένα ερωτήματα σχετικά με την τήρηση των ανθρωπίνων δικαιωμάτων στην Κίνα. Έτσι, είχαμε ως αποτέλεσμα ένα ψήφισμα που διακατέχεται από διαφορετικό χαρακτήρα σε σχέση με εκείνον στον οποίο στόχευαν οι πρωτεργάτες αυτής της συζήτησης. Γιατί το Κοινοβούλιο δεν ενέκρινε το παρόν ψήφισμα πριν από το ευρωπαϊκό πρωτάθλημα ποδοσφαίρου ΕURO 2008; Ο λόγος είναι ότι στην Αυστρία και στην Ελβετία δεν υπάρχουν προβλήματα τήρησης των ανθρωπίνων δικαιωμάτων. " επισήμανση των προβλημάτων της Κίνας σε αυτόν τον τομέα δεν αποτελεί ενέργεια κατά της Κίνας, αλλά προσδοκία ότι οι ελάχιστες προδιαγραφές που έθεσε ο πολιτισμός μας θα διατηρηθούν.
<SPEAKER ID="106" NAME="Tunne Kelam  " AFFILIATION="PPE-DE">
γραπτώς. - (EN) Υπερψήφισα την τροπολογία 19 διότι πιστεύω ακράδαντα ότι κρίνεται αναγκαία η πρόσκληση του Δαλάι Λάμα σε μια συνεδρίαση του Συμβουλίου Γενικών Υποθέσεων για να παρουσιάσει τη δική του εκτίμηση σχετικά με την κατάσταση στο Θιβέτ και να εξηγήσει στους 27 υπουργούς Εξωτερικών την ενδιάμεση θέση του και τη σκέψη του περί μιας γνήσιας αυτονομίας που θα πρέπει να καλύπτει όλους τους Θιβετιανούς εντός της Κίνας.
<SPEAKER ID="107" NAME="Eija-Riitta Korhola  " AFFILIATION="PPE-DE">
γραπτώς. - (FI) Στο ψήφισμα σχετικά με την κατάσταση στην Κίνα τάχθηκα υπέρ της τροπολογίας που πρότειναν οι Πράσινοι, διότι η ασυμβατότητα ανάμεσα στην κατάσταση που επικρατεί σήμερα στην Κίνα, λίγο πριν από τους Ολυμπιακούς, και στις υποσχέσεις και δημόσιες δεσμεύσεις που έδωσε για βελτίωση των ανθρωπίνων δικαιωμάτων και της κατάστασης στο Θιβέτ αναφέρεται ακριβώς στην τροπολογία 15.
<P>
Δίνω ιδιαίτερη προσοχή στο αίτημα που εκφράζει η τροπολογία 16 ότι πρέπει να επιτευχθούν απτά αποτελέσματα από τη διαπραγμάτευση μεταξύ εκπροσώπων του Δαλάι Λάμα και της Κίνας, πριν από τη διεξαγωγή των Ολυμπιακών Αγώνων. Άξια προσοχής είναι επίσης και η ανησυχία που εκφράζεται στις τροπολογίες 11 και 12 σχετικά με τα γεγονότα που συνέβησαν στη Λάσα.
<P>
Χαιρετίζω την έκκληση που απευθύνει η τροπολογία 20 στην Ευρωπαϊκή Ένωση και στα κράτη μέλη να λάβουν μέτρα όσον αφορά την Κίνα. Δεν θα απέκλεια και το πλήρες μποϊκοτάζ των Ολυμπιακών Αγώνων. " απόφαση του Προέδρου Pöttering ήταν γεμάτη ευαισθησία και ανθρωπιά. Στο όνομα του ολυμπιακού ιδεώδους και των αξιών μας, δεν μπορούμε να επιτρέψουμε και πάλι στην Κίνα να συνεχίσει να χρησιμοποιεί ταχυδακτυλουργικά τεχνάσματα για να χτίσει το ολυμπιακό σκηνικό.
<SPEAKER ID="108" NAME="David Martin  " AFFILIATION="PSE">
γραπτώς. - (EN) Ο τρόπος με τον οποίο οι Κινέζοι αντιμετώπισαν τα επακόλουθα του σεισμού στη νοτιοδυτική Κίνα ήταν ενδεικτικό της προόδου που σημείωσε η χώρα κατά τα τελευταία έτη. Ωστόσο, είναι ακόμη αναγκαία και η περαιτέρω πρόοδος της χώρας όσον αφορά τα ανθρώπινα δικαιώματα. Μόνο εάν εμπλακούν και οι δύο πλευρές σε έναν εποικοδομητικό διάλογο μπορεί να σημειωθεί απτή πρόοδος σχετικά με αυτό το θέμα. " Ολυμπιάδα έγινε δεκτή με ενθουσιασμό ως σημαντική ευκαιρία να δοθεί περαιτέρω έμφαση στον εν λόγω διάλογο και να ενθαρρυνθούν βελτιώσεις όσον αφορά τις ανθρώπινες ελευθερίες και δικαιώματα. Τονίζω, επομένως, ότι η Κίνα οφείλει να εντατικοποιήσει τις προσπάθειές της για να εκπληρώσει τις υποσχέσεις που παρουσίασε δημοσίως ενώπιον της Διεθνούς Ολυμπιακής Επιτροπής σχετικά με τη βελτίωση των ανθρωπίνων και δημοκρατικών δικαιωμάτων. Τάχθηκα υπέρ αυτού του ψηφίσματος.
<SPEAKER ID="109" NAME="Marian Zlotea  " AFFILIATION="PPE-DE">
γραπτώς. - (RO) Ως μέλος της αντιπροσωπείας για τις σχέσεις με τη Λαϊκή Δημοκρατία της Κίνας, ευελπιστώ ότι με τη σημερινή ψηφοφορία θα πείσουμε τις κινεζικές αρχές να συμμορφωθούν με τις δικές τους δημόσιες δεσμεύσεις όσον αφορά τα ανθρώπινα δικαιώματα, τα δικαιώματα των μειονοτήτων και το κράτος δικαίου.
<P>
Προτρέπω τις κινεζικές αρχές να αναλάβουν επείγουσα δράση προκειμένου να βελτιώσουν την κατάσταση των ανθρωπίνων δικαιωμάτων, δίνοντας χάρη σε όλους τους πολιτικούς κρατούμενους και τους αγωνιστές υπέρ των ανθρωπίνων δικαιωμάτων που βρίσκονται στην φυλακή, συμπεριλαμβανομένων των φυλακισμένων του Θιβέτ μετά από τις διαμαρτυρίες του Μαρτίου του 2008.
<SPEAKER ID="111" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Εμείς, οι σουηδοί Σοσιαλδημοκράτες, απείχαμε από την ψηφοφορία επί της έκθεσης Brok. Στην παρούσα αιτιολόγηση ψήφου θα θέλαμε να αποσαφηνίσουμε τη θέση μας σχετικά με τη μελλοντική διεύρυνση της ΕΕ.
<P>
Θεωρούμε ότι τα κριτήρια της Κοπεγχάγης είναι οι μοναδικές απαιτήσεις που μπορούν να επιβάλλονται κατά τις διαπραγματεύσεις με υποψήφιες προς ένταξη στην ΕΕ χώρες. Τασσόμαστε υπέρ της συνεχούς διεύρυνσης της ΕΕ, την οποία και θεωρούμε ένα από τα μεγαλύτερα ζητήματα για το μέλλον της Ένωσης. Πιστεύουμε, επίσης, ότι οι διαπραγματεύσεις με την Τουρκία πρέπει να συνεχιστούν και ότι η χώρα αυτή θα πρέπει να αξιολογηθεί με τα ίδια αντικειμενικά κριτήρια που ισχύουν και για άλλες υποψήφιες χώρες.
<SPEAKER ID="112" NAME="Adam Bielan  " AFFILIATION="UEN">
γραπτώς. - (PL) Κυρία Πρόεδρε, η έκθεση του κ. Brok υπογραμμίζει την επιθυμία για βελτίωση των σχέσεών μας με την Ανατολή, και αυτός είναι ο λόγος που την στήριξα. Θεωρώ, ωστόσο, ότι η παρούσα έκθεση δεν είναι πολύ εκφραστική και ότι της λείπει το σαφές σχέδιο για το άνοιγμα της Ευρωπαϊκής Ένωσης προς την Ανατολή, στο οποίο όλοι ελπίζαμε. Προσδοκούσαμε ένα καλύτερα καταρτισμένο έγγραφο από τον πρώην πρόεδρο της Επιτροπής Εξωτερικών Υποθέσεων.
<SPEAKER ID="113" NAME="Petru Filip  " AFFILIATION="PPE-DE">
γραπτώς. - (RO) Κύριε Πρόεδρε, εκτιμώντας την πολυπλοκότητα και τη συνεπή χρησιμότητα του εγγράφου της Επιτροπής για τη στρατηγική διεύρυνσης για το έτος 2007, θεωρούμε ότι, στο νέο πλαίσιο που καθορίστηκε από την ψήφο του ιρλανδικού λαού, η εσωτερική τουλάχιστον διάσταση της στρατηγικής διεύρυνσης θα πρέπει εκ νέου να αποτελέσει αντικείμενο περισσότερο εξειδικευμένων συζητήσεων. " ικανότητα της Ένωσης να ανταποκριθεί στους στόχους των πολιτικών της και να επιτύχει μια λειτουργική περιφερειακή συνεργασία, ειδικά με χώρες της νοτιοανατολικής Ευρώπης, εξαρτάται από τον τρόπο με τον οποίο θα καθοριστούν οι ενδοκοινοτικές σχέσεις.
<P>
Θα ήθελα να τονίσω το γεγονός ότι οποιαδήποτε φόρμουλα διαπραγματεύσεων που εισάγει διαφορετικούς χειρισμούς για διαφορετικά κράτη μέλη, ανεξάρτητα από τους επικαλούμενους λόγους, θα αποτελέσει την αρχή μιας "αλυσίδας αδυναμιών" και θεωρώ ότι μια τέτοια προσέγγιση δεν μπορεί να φέρει μακροπρόθεσμα οφέλη. " επιτυχία των μελλοντικών μας ενεργειών εξαρτάται από τον τρόπο με τον οποίο θα μπορέσουμε να εξηγήσουμε στην κοινή γνώμη τον άμεσο αντίκτυπο και τα μακροπρόθεσμα πλεονεκτήματα της διεύρυνσης. Θα έλεγα ότι μπορούμε να δούμε ακόμη και την ιρλανδική ψηφοφορία μέσα από μια εποικοδομητική οπτική: η εν λόγω ψήφος αποτελεί απόδειξη του γεγονότος ότι δεν γνωρίζαμε πάντοτε πώς να είμαστε ανοιχτοί εταίροι του απλού πολίτη, ο οποίος είναι συχνότερα το αντικείμενο αποτελεσματικών πολιτικών πρακτικών, παρά ο υπερασπιστής ιδεών και οραμάτων.
<SPEAKER ID="114" NAME="Robert Goebbels  " LANGUAGE="FR">
Ψήφισα υπέρ της έκθεσης Brok σχετικά με τη στρατηγική για τη μελλοντική διεύρυνση της ΕΕ, προκειμένου να επιβεβαιώσω την πεποίθησή μου ότι καμία περαιτέρω διεύρυνση δεν θα είναι εφικτή χωρίς μια νέα συνθήκη που θα επιτρέπει στην Ένωση να εργάζεται με 27 ή παραπάνω κράτη μέλη και θα συνοδεύεται από ένα κατάλληλο δημοσιονομικό πλαίσιο.
<SPEAKER ID="115" NAME="Bruno Gollnisch  " LANGUAGE="FR">
Κυρία Πρόεδρε, κυρίες και κύριοι, από την έκθεση του κ. Brok για τη διεύρυνση αντιλαμβάνομαι ότι οποιαδήποτε νέα είσοδος μπορεί να επιτευχθεί μόνο, επί λέξει αναφέρω, "εφόσον υπάρχει σαφής και μακροπρόθεσμη δημόσια υποστήριξη".
<P>
" εν λόγω φράση φαίνεται τελείως υποκριτική καθώς έρχεται λίγες μόνο ημέρες μετά την περιφρονητική αντίδραση της ευρωκρατίας έναντι του ξεκάθαρου "όχι" της Ιρλανδίας στη Συνθήκη της Λισαβόνας, που αποτελεί απόηχο του γαλλικού και ολλανδικού "όχι" του 2005. Έρχεται, επίσης, ύστερα και από την αντικατάσταση, στο γαλλικό σύνταγμα, του υποχρεωτικού δημοψηφίσματος σχετικά με την προσχώρηση στην ΕΕ από ένα ψευτο-δημοψήφισμα βασισμένο στη "λαϊκή βούληση", η οποία στην πραγματικότητα εξαρτάται από την καλή θέληση της γαλλικής Συνέλευσης και της Γερουσίας.
<P>
Ομολογουμένως, ο κ. Brok γνωρίζοντας ότι η συντριπτική πλειονότητα των Ευρωπαίων είναι αντίθετη με την ένταξη της Τουρκίας στην ΕΕ, δεν αναφέρει καν τη δημόσια διαβούλευση μέσω δημοψηφίσματος. Για να κερδίσει την υποστήριξη που περιγράφει, απλώς προτείνει την παλιά, καλή προπαγάνδα απέναντι σε ένα κοινό που θεωρείται ανίδεο ή και απλοϊκό στη σκέψη.
<P>
Εάν ο κ. Brok και οι ομόλογοί του, σε εθνικό και ευρωπαϊκό επίπεδο, φοβούνται ή απεχθάνονται τόσο πολύ το κοινό, θα πρέπει τουλάχιστον να έχουν την εντιμότητα να πάψουν να αποζητούν την έγκρισή του. " ευρωπαϊκή δημοκρατία πρέπει να είναι δυνατή.
<SPEAKER ID="116" NAME="David Martin  " AFFILIATION="PSE">
γραπτώς. - (EN) Χαιρετίζω την έκθεση του κ. Brok σχετικά με το έγγραφο της Επιτροπής για τη στρατηγική διεύρυνσης για το έτος 2007. " ΕΕ πρέπει να δείχνει ότι συνεχίζει να τηρεί τις υποσχέσεις που έδωσε κατά το παρελθόν σχετικά με τη διεύρυνση. Πράγματι, πρέπει να εφαρμοστούν αυστηροί και δίκαιοι όροι για όλους τους υποψήφιους ή εν δυνάμει υποψήφιους στους οποίους δίνουμε αυτές τις υποσχέσεις. Θεωρώντας ότι η έκθεση Brok ασχολείται ορθώς με αυτά τα θέματα την υπερψήφισα.
<SPEAKER ID="117" NAME="Αθανάσιος Παφίλης  " AFFILIATION="GUE/NGL">
γραπτώς. - Tο ψήφισμα, διαστρεβλώνει προκλητικά την πραγματικότητα που βιώνουν οι λαοί τόσο των παλαιών όσο και των νέων χωρών της Ένωσης, εμφανίζοντας την εμβάθυνση και διεύρυνσή της ως δήθεν προς όφελός τους, ενώ η αλήθεια είναι το εντελώς αντίθετο. Tα σχέδια που προτείνονται για τη νέα διεύρυνσή της αποσκοπούν στη μεγαλύτερη εκμετάλλευση και χειραγώγηση των λαών των υπό ένταξη χωρών, που ήδη βρίσκονται σε δεινή θέση, στην εντονότερη καταλήστευση αυτών των χωρών από το ευρωπαϊκό κεφάλαιο. Ειδικά η διαδικασία διεύρυνσης προς τα Δυτικά Bαλκάνια συνοδεύεται από μια τεράστια επιχείρηση υποδούλωσης αλλά και ταπείνωσης των λαών αυτών των χωρών. Xαρακτηριστικό παράδειγμα η επιμονή για πλήρη συνεργασία με το Διεθνές Ποινικό Δικαστήριο για την Πρώην Γιουγκοσλαβία, το ψευτο-Δικαστήριο που κατασκεύασαν οι θύτες αμερικανο-ευρωπαίοι ιμπεριαλιστές, για να δικάσουν τα θύματα των πολέμων και των εγκλημάτων τους στην περιοχή, αυτό που χρησιμοποιήθηκε για την εξόντωση του πρώην Προέδρου Σλόμπονταν Mιλόσεβιτς. Είναι επίσης ιδιαίτερα επικίνδυνο για τους λαούς ότι η διαδικασία διεύρυνσης εξακολουθεί να στηρίζεται στην αλλαγή συνόρων και τη δημιουργία προτεκτοράτων των ιμπεριαλιστών, όπως αυτό του Kοσσυφοπέδιου, που θα οδηγήσει σε νέο γύρο ιμπεριαλιστικών ανταγωνισμών και συγκρούσεων με θύματα τους λαούς της περιοχής.
<P>
Γι' αυτό οι ευρωβουλευτές του KKΕ καταψηφίζουμε το ψήφισμα επαναλαμβάνοντας τη θέση μας κατά της ιμπεριαλιστικής ΕΕ και της διεύρυνσής της.
<SPEAKER ID="118" NAME="Charles Tannock  " AFFILIATION="PPE-DE">
γραπτώς. - (EN) Οι βρετανοί Συντηρητικοί ήταν και παραμένουν ένθερμοι υποστηρικτές της διεύρυνσης της ΕΕ, καθώς παρέχει μεγαλύτερη ενιαία αγορά και μια χαλαρότερη και πιο ευέλικτη Ευρώπη εθνικών κρατών.
<P>
Παρόλα αυτά, η παρούσα έκθεση περιλαμβάνει στοιχεία που δεν μπορούμε να στηρίξουμε. Δεν πιστεύουμε στην Ευρώπη ως "εγχείρημα της πολιτικής ολοκλήρωσης". Επιπλέον, διαφωνούμε με τα βασικά σημεία της παραγράφου 19, η οποία απευθύνει έκκληση για "ένα χώρο που θα βασίζεται σε κοινές πολιτικές" σε πεδία όπως είναι η δικαιοσύνη, η ασφάλεια, η μετανάστευση, η κυκλοφορία χωρίς θεωρήσεις διαβατηρίων και η εκπαίδευση, το οποίο οι βρετανοί Συντηρητικοί αδυνατούν να στηρίξουν. Μας δυσαρεστεί, επίσης, η παράγραφος 6 που αναφέρει: "της ανάπτυξης ενός χώρου ελευθερίας, ασφάλειας και δικαιοσύνης, της πλήρους διατήρησης και ανάπτυξης του κοινοτικού κεκτημένου της και της προάσπισης των θεμελιωδών δικαιωμάτων και ελευθεριών, όπως ορίζονται στον Χάρτη των Θεμελιωδών Δικαιωμάτων της Ευρωπαϊκής Ένωσης".
<P>
" ανησυχία μας όσον αφορά τα παραπάνω ή και άλλα σημεία της έκθεσης δεν μειώνει με κανένα τρόπο τη στήριξή μας για διεύρυνση της ΕΕ, εφόσον τα κράτη που υποβάλλουν αίτηση πληρούν τα κριτήρια της Κοπεγχάγης.
<P>
Για τους λόγους που παρουσίασα, αποφασίσαμε να απέχουμε από την ψηφοφορία.
<SPEAKER ID="120" NAME="Alessandro Battilocchio  " LANGUAGE="IT">
Κύριε Πρόεδρε, είναι θετικό που η φωνή της Ευρώπης ακούγεται σε αυτό το μέρος της Αφρικής, το οποίο για άλλη μία φορά κινδυνεύει να μετατραπεί σε αρένα θανατηφόρας διαμάχης, ύστερα από μια προεδρική εκστρατεία-φάρσα της οποίας γίναμε μάρτυρες λίγες ημέρες πριν.
<P>
" G8 υιοθέτησε μια πολύ ξεκάθαρη στάση, όχι μέσω της επιβολής κυρώσεων που θα έβλαπταν συγκεκριμένα τον πληθυσμό των πολιτών, αλλά μέσω "οικονομικών μέτρων" που σχετίζονται ειδικά με εταιρείες, τράπεζες και με πρόσωπα του καθεστώτος που βρίσκονται στην εξουσία από το 1980. " κατάσταση έχει φτάσει σε απαράδεκτο σημείο, καθώς διεξάγονται εκλογές κάτω από ακατάλληλες συνθήκες και εν τω μέσω συστηματικής άσκησης βίας. Ευελπιστώ, επίσης, ότι η κοινοτική μας διπλωματία θα προχωρήσει στη στήριξη της πρότασης της Αφρικανικής Ένωσης που ζητάει κυβέρνηση εθνικής ενότητας για να ξεπεράσει αυτήν την σοβαρή κρίση.
<SPEAKER ID="121" NAME="Adam Bielan  " AFFILIATION="UEN">
γραπτώς. - (PL) Κυρία Πρόεδρε, στήριξα το σημερινό ψήφισμα διότι πιστεύω ότι πρέπει να είμαστε σκληροί ενάντια στη βία στη Ζιμπάμπουε, να αυξήσουμε τις κυρώσεις και να ζητήσουμε να αποσυρθεί το καθεστώτος Μουγκάμπε. " εκστρατεία της βίας που είχε στόχο τους πολιτικούς αντιπάλους και χρηματοδοτήθηκε από το κράτος, απέκλεισε την πιθανότητα για διεξαγωγή ενός ελεύθερου δεύτερου γύρου των προεδρικών εκλογών.
<SPEAKER ID="122" NAME="Marie-Arlette Carlotti  " AFFILIATION="PSE">
γραπτώς. - (FR) O λαός της Ζιμπάμπουε, όπως οι λαοί όλου του κόσμου, θέλει ειρήνη, δημοκρατία και ευημερία.
<P>
Και όσο βρίσκονται υπό την κυριαρχία του Ρόμπερτ Μουγκάμπε, δεν έχουν τίποτα από τα παραπάνω. Ο πρώην απελευθερωτής της χώρας έγινε τώρα ο δυνάστης της. Σήμερα, η Βουλή στέλνει ένα σαφές μήνυμα: δεν θέλει πια τον Μουγκάμπε και το καθεστώς του. Ο λαός της Ζιμπάμπουε πήρε την απόφασή του. " ΕΕ πρέπει να αναλάβει όλο το βάρος προκειμένου να βοηθήσει τους πολίτες της Ζιμπάμπουε και τους Αφρικανούς να βρουν μια λύση απέναντι στην κρίση.
<P>
Προτεραιότητά μας είναι να θέσουμε τέλος στη βία. Μόνο ένας διάλογος ανοιχτός προς όλα τα μέλη της κοινωνίας της Ζιμπάμπουε θα επιτρέψει την ίδρυση ενός μεταβατικού καθεστώτος, που θα έχει σαφή αποστολή για τη διοργάνωση ελεύθερων και διαφανών εκλογών που θα παρακολουθούνται από τη διεθνή κοινότητα.
<P>
Ωστόσο, ο Ρόμπερτ Μουγκάμπε δεν πρόκειται να προσέλθει στο τραπέζι των διαπραγματεύσεων εάν δεν αναγκαστεί να το κάνει. Για τον λόγο αυτόν, πρέπει να ενισχύσουμε το οπλοστάσιο των κυρώσεων που διαθέτουμε ενάντια στο καθεστώς.
<P>
Τέλος, χρειάζεται να σχεδιάσουμε τώρα την αναδιάρθρωση της Ζιμπάμπουε του μέλλοντος. Χαιρετίζω την πρόταση της Επιτροπής να διαθέσει 250 εκατομμύρια ευρώ σε έκτακτη χρηματοδότηση μόλις η Ζιμπάμπουε αποκτήσει μια νόμιμη και αξιόπιστη κυβέρνηση.
<SPEAKER ID="123" NAME="Edite Estrela  " LANGUAGE="PT">
Υπερψήφισα την πρόταση ψηφίσματος του Ευρωπαϊκού Κοινοβουλίου σχετικά με την κατάσταση στη Ζιμπάμπουε, καταδικάζοντας το καθεστώς Μουγκάμπε.
<P>
" εκστρατεία βίας της κυβέρνησης κατά των οπαδών της αντιπολίτευσης, οι επανειλημμένες παραβιάσεις ανθρωπίνων δικαιωμάτων και η απαξίωση των δημοκρατικών αρχών είναι απαράδεκτες. Ο πολιτισμένος κόσμος πρέπει χωρίς κανένα δισταγμό να καταδικάσει αυτά που συμβαίνουν στην Ζιμπάμπουε. Οι πολιτικές διώξεις, η αδικαιολόγητη χρήση βίας, η πείνα, ο πόνος και ο θάνατος τόσο πολλών πολιτών αποτελούν το πρόσφατο "έργο" του Μουγκάμπε που πρέπει να καταγραφεί στα χρονικά. Ο λαός της Ζιμπάμπουε αξίζει καλύτερη τύχη. Θεωρώ καίρια τη δράση της διεθνούς κοινότητας για την επίλυση της τρέχουσας ανθρωπιστικής κρίσης. " Ευρωπαϊκή Ένωση πρέπει να αποτελέσει το παράδειγμα.
<SPEAKER ID="124" NAME="Filip Kaczmarek  " AFFILIATION="PPE-DE">
γραπτώς. - (PL) Τάχθηκα υπέρ του ψηφίσματος σχετικά με τη Ζιμπάμπουε. Αυτό που κάνει ο Ρόμπερτ Μουγκάμπε είναι απαράδεκτο. Δεν τον αποκαλώ πρόεδρο, καθώς αυτό που πρόσφατα διεξήχθη στη Ζιμπάμπουε δεν μπορεί να ονομαστεί εκλογές. Θα συμφωνήσω με έναν πολιτικό της Ναμίμπια που δήλωσε ότι, εκτός από τις παραδοσιακές ασθένειες που ταλανίζουν την Αφρική, όπως η ελονοσία, η φυματίωση και το ΑIDS, η σοβαρότερη σημερινή ασθένεια που πρέπει επειγόντως να αντιμετωπιστεί είναι ο Μουγκαμπεϊσμός. Ο Μουγκάμπε έγινε εχθρός του ίδιου του λαού του. Προκαλεί μεγάλη απογοήτευση το γεγονός ότι ένας άνθρωπος που αγωνίστηκε για την ελευθερία και την ανεξαρτησία μετατράπηκε σε έναν επικίνδυνο δυνάστη. Ελπίζω οι Αφρικανοί να ανοίξουν τα μάτια τους και να συνειδητοποιήσουν ότι άνθρωποι σαν τον Μουγκάμπε κάνουν κακό στην Αφρική συνολικά.
<SPEAKER ID="125" NAME="Eija-Riitta Korhola  " AFFILIATION="PPE-DE">
γραπτώς. - (FI) Κυρία Πρόεδρε, τάχθηκα υπέρ του ψηφίσματος σχετικά με την κατάσταση στη Ζιμπάμπουε διότι στις 27 Ιουλίου το βασίλειο της τρομοκρατίας του προέδρου Μουγκάμπε για άλλη μία φορά χλεύασε ανοιχτά τις απόψεις της διεθνούς κοινότητας, τη δικαιοσύνη και τη δημοκρατία. Δεν υπάρχει αμφιβολία ότι οι προεδρικές εκλογές στη Ζιμπάμπουε ήταν παράνομες και ότι η βία, οι δολοφονίες, οι συλλήψεις και οι παρενοχλήσεις οπαδών της αντιπολίτευσης εντός της χώρας αποτελούν την άγρια πλευρά της απουσίας δικαίου.
<P>
Όπως το ψήφισμα αναφέρει, η Ζιμπάμπουε έχει μεγάλη ανάγκη διαμεσολαβητικής διεργασίας που θα περικλείει διάφορα κόμματα από τη διεθνή και την αφρικανική κοινότητα. Τα κόμματα πρέπει μέσω διαλόγου να παρουσιάσουν βιώσιμα αποτελέσματα για τη Ζιμπάμπουε και κάτι τέτοιο θα είναι εφικτό μόνο αν λάβουν μέρος ολόκληρη η διεθνής κοινότητα και ευρείες δημοκρατικές της δυνάμεις. Ο λαός της Ζιμπάμπουε λαχταρά βαθιά τη δημοκρατία.
<P>
" κατάσταση στη Ζιμπάμπουε αποτελεί ζήτημα όλης της διεθνούς κοινότητας και της κοινότητας των αφρικανικών κρατών και είναι απολύτως απαραίτητο να αναγνωρίσουμε την τυραννία του Μουγκάμπε. Δυστυχώς, η Κίνα και η Λιβύη δεν συμμερίζονται την άποψη της διεθνούς κοινότητας σχετικά με το θέμα.
<P>
" ΕΕ πρέπει να υποστηρίξει και να ενθαρρύνει τα αφρικανικά κράτη που προσπαθούν να μποϊκοτάρουν τις σχέσεις της Ζιμπάμπουε με την Αφρική. Από την άλλη, η πολιτική και οικονομική στήριξη της εξουσίας του Μουγκάμπε από τη Νότια Αφρική και η απέλαση των προσφύγων από τη Ζιμπάμπουε είναι αντίθετες με τις κοινές μας αξίες. Επιθυμώ, επίσης να εκφράσω την στήριξή μου στην άποψη που παρουσιάστηκε στο ψήφισμα ότι η εν λόγω διαμάχη μπορεί και θα πρέπει να έχει αρνητικές επιπτώσεις στις σχέσεις μεταξύ ΕΕ και Νότιας Αφρικής
<SPEAKER ID="126" NAME="Jean Lambert  " AFFILIATION="Verts/ALE">
γραπτώς. - (ΕΝ) Σήμερα τάχθηκα υπέρ του ψηφίσματος και ελπίζω ότι το Συμβούλιο θα το τηρήσει κατά γράμμα με ισχυρή συντονισμένη δράση. Ευελπιστώ, επίσης, ότι η αλλαγή που βλέπουμε στη συμπεριφορά των αφρικανών ηγετών να σημαίνει ότι δεν θα υποστούμε ξανά την ταπείνωση από την παρουσία του Μουγκάμπε σε διεθνείς συναντήσεις που πραγματοποιούνται στο έδαφος της ΕΕ. Ο Μουγκάμπε απέκτησε τη σημερινή του εξουσία μέσα από το αίμα και τον πόνο του λαού του. Οι κυβερνήσεις μας δεν θα πρέπει να πιστεύουν ότι εξαναγκαστικά θα επιστρέψουν τη Ζιμπάμπουε στον λαό της. Όχι μόνο μπορούν να βρεθούν σε σωματικό κίνδυνο, αλλά μπορεί, επίσης, να επιδεινώσουν στην ήδη ασταθή κατάσταση και πίεση για τη μείωση των πόρων. Ένα εγγυημένα θετικό μέτρο που οι κυβερνήσεις μας μπορούν να λάβουν είναι να αναγνωρίσουν αυτούς τους ανθρώπους ως πρόσφυγες και να τους επιτρέψουν να εργαστούν. Αυτό θα σήμαινε, επίσης, ότι με μια πιθανή επιστροφή τους, οι άνθρωποι θα γυρίζουν εφοδιασμένοι με δεξιότητες και ενδεχόμενους οικονομικούς πόρους που θα βοηθούσαν για μια ριζική ανάπτυξη. Πράγματι, οι κυβερνήσεις θα πρέπει να εγκρίνουν μια τέτοια πολιτική απέναντι σε όσους δεν μπορούν να επιστρέψουν σε άλλες χώρες με τις οποίες βρίσκονται σε διαμάχη. Ο λαός της Ζιμπάμπουε χρειάζεται την υποστήριξή μας με κάθε δυνατό τρόπο.
<SPEAKER ID="127" NAME="David Martin  " AFFILIATION="PSE">
γραπτώς. - (EN) " κατάσταση στη Ζιμπάμπουε αποτελεί λόγο ανησυχίας. Συμφωνώ με τους συναδέλφους που καταδίκασαν τη συμπεριφορά του κόμματος Zanu-PF κατά τις εκλογές και τονίζω ότι οι εκλογές της 27ης Ιουνίου δεν μπορούν να θεωρηθούν νόμιμες. Νέες εκλογές που θα σέβονται τους κανόνες της δημοκρατίας θα πρέπει να διοργανωθούν. Αξίζει να εξεταστεί η πρόταση για επίτευξη συμφωνίας για μια μεταβατική διοίκηση της χώρας, ως ένας τρόπος που θα βγάλει τη Ζιμπάμπουε από το δημοκρατικό αδιέξοδο στο οποίο βρίσκεται σήμερα. Τάχθηκα υπέρ του ψηφίσματος.
<SPEAKER ID="128" NAME="Catherine Stihler  " AFFILIATION="PSE">
γραπτώς. - (EN) Αποδοκιμάζω την κατάσταση στη Ζιμπάμπουε και καλώ όλους τους βουλευτές του ΕΚ, την Επιτροπή, το Συμβούλιο και όλες τις εθνικές κυβερνήσεις να καταδικάσουν τον Μουγκάμπε και να αναζητήσουν έξοδο από αυτήν την κρίση. Χαιρετίζω τη δήλωση της G8 στην οποία αρνούνται να δεχθούν τη νομιμότητα κάθε κυβέρνησης που δεν αντικατοπτρίζει τη θέληση του λαού της Ζιμπάμπουε.
<SPEAKER ID="996" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης πρωτοβουλίας του γερμανού συναδέλφου μου κ. von Wogau για το διάστημα και την ασφάλεια. Ήρθε η ώρα να υπερασπιστούμε τα ευρωπαϊκά συμφέροντα στο διάστημα μέσω μιας κοινής προσέγγισης. Κάθε μέρα γίνεται όλο και πιο προφανές ότι είναι απαραίτητοι οι διαστημικοί πόροι προκειμένου να μπορούν οι πολιτικές και διπλωματικές δραστηριότητες της Ευρωπαϊκής Ένωσης να βασίζονται σε ανεξάρτητες, αξιόπιστες και πλήρεις πληροφορίες για την υποστήριξη των πολιτικών πρόληψης των συγκρούσεων, των ενεργειών διαχείρισης κρίσεων και της παγκόσμιας ασφάλειας (ιδίως όσον αφορά τον έλεγχο της διάδοσης των όπλων μαζικής καταστροφής και των μέσων μεταφοράς τους) της επιβεβαίωσης σεβασμού των διεθνών συνθηκών, του ελέγχου του διεθνικού λαθρεμπορίου ελαφρού οπλισμού και φορητών όπλων, της προστασίας των κρίσιμων υποδομών και των συνόρων της Ευρωπαϊκής Ένωσης, καθώς και της προστασίας των πολιτών σε περίπτωση φυσικών καταστροφών καθώς και καταστροφών και κρίσεων που προκαλούνται από τον άνθρωπο. Το Galileo, υπό αυτήν την έννοια, αποτελεί τον ακρογωνιαίο λίθο της ΕΕ στο διάστημα. " εν λόγω προσέγγιση πρέπει να συμβαδίζει με την ευρωπαϊκή άμυνα και με την ενίσχυση της ευρωπαϊκής βιομηχανίας άμυνας, ειδικότερα όσον αφορά τον αεροδιαστημικό κλάδο.
<SPEAKER ID="130" NAME="Glyn Ford  " AFFILIATION="PSE">
γραπτώς. - (EN) " Ευρωπαϊκή Ένωση πρέπει να αναπτύξει τις δικές της διαστημικές δυνατότητες. Είμαστε ενάντια στην οπλοποίηση του διαστήματος, αλλά αναγνωρίζουμε ότι όσο οι "ΠΑ αρνούνται να συνεργαστούν στενά με την Ένωση για κοινή χρήση των δορυφορικών εγκαταστάσεων εν καιρώ ειρήνης και πολέμου, δεν έχουμε άλλη εναλλακτική εκτός από την ανάπτυξη του δικού μας συστήματος στην Ευρώπη.
<P>
" ανάπτυξη κοινής εξωτερικής πολιτικής και πολιτικής ασφάλειας και οι ικανότητες ασφάλειας και άμυνας της Ευρώπης απαιτούν τη διάσταση του διαστήματος. Ο κ. von Wogau, πρόεδρος της Υποεπιτροπής Ασφάλειας και Άμυνας, πρόσφερε μια μεγάλη υπηρεσία στο Κοινοβούλιο και στην Ευρώπη με αυτήν εδώ την έκθεση, την οποία και πρέπει, επομένως, να τηρήσουμε.
<SPEAKER ID="131" NAME="Pedro Guerreiro  " LANGUAGE="PT">
Δεν θα μπορούσα να είμαι περισσότερο σαφής.
<P>
Στην έκθεση πρωτοβουλίας σχετικά με "το διάστημα και την ασφάλεια", η πλειοψηφία των βουλευτών του ΕΚ απέρριψε τις προτάσεις μας οι οποίες:
<P>
τόνιζαν ότι η χρήση του διαστήματος θα πρέπει να υπηρετεί αποκλειστικά μη στρατιωτικούς σκοπούς, απορρίπτοντας οποιαδήποτε άμεση ή έμμεση στρατιωτική χρήση·
<P>
υπογραμμίζει ότι το Galileo είναι ένα αποκλειστικά μη-στρατιωτικό εγχείρημα.
<P>
Παράλληλα, ενέκρινε, μεταξύ άλλων επικίνδυνων μέτρων:
<P>
την αναγκαιότητα του Galileo για αυτόνομες επιχειρήσεις ΕΠΑΑ και για την κοινή εξωτερική πολιτική και πολιτική ασφάλειας (ΚΕΠΠΑ)·
<P>
την ανάπτυξη κοινής αντίληψης για τις γεωδιαστημικές πληροφορίες, δημιουργώντας τις συνθήκες για τη συμμετοχή του Δορυφορικού Κέντρου της Ευρωπαϊκής Ένωσης στον σχεδιασμό κάθε επιχείρησης της ευρωπαϊκής πολιτικής ασφάλειας και άμυνας που απαιτεί παρατήρηση και πληροφορίες σχετικά με το διάστημα·
<P>
ότι η ΕΕ πρέπει να διερευνήσει τη δυνατότητα οικονομικής ενίσχυσης του Δορυφορικού Κέντρου της Ευρωπαϊκής Ένωσης από τον προϋπολογισμό της ΕΕ, ώστε να διαθέτει επαρκή κονδύλια για την αντιμετώπιση των αυξανόμενων αναγκών για επιχειρήσεις στο πλαίσιο της ΕΠΑΑ·
<P>
τη δυνατότητα να χρηματοδοτούνται από τον προϋπολογισμό της ΕΕ μελλοντικά συστήματα τηλεπικοινωνιών μέσω δορυφόρου, με στόχο τη στήριξη επιχειρήσεων της ΕΠΑΑ.
<P>
Με άλλα λόγια, βλέπουμε τη στρατικοποίηση του σχεδίου Galileo και την αυξημένη χρήση του κοινοτικού προϋπολογισμού για στρατιωτικούς σκοπούς. Ιδού, λοιπόν, γιατί ψηφίσαμε κατά.
<SPEAKER ID="132" NAME="Anna Hedh  " AFFILIATION="PSE">
γραπτώς. - (SV) Ψήφισα κατά της έκθεσης διότι πιστεύω ότι το διάστημα θα πρέπει να χρησιμοποιείται μόνο για ειρηνικούς σκοπούς. " έκθεση το παρατράβηξε.
<SPEAKER ID="133" NAME="David Martin  " AFFILIATION="PSE">
γραπτώς. - (EN) Σε γενικές γραμμές, επικροτώ την έκθεση Von Wogau για το διάστημα και την ασφάλεια. Στηρίζω την εκτίμηση του εισηγητή ότι το διάστημα δεν θα πρέπει να οπλοποιηθεί. " ανάπτυξη εθελοντικών μέσων που μπορούν να εγγυηθούν την ασφάλεια του διαστήματος αποτελεί ένα θετικό βήμα στη διασφάλιση μιας υπεύθυνης πολιτικής του διαστήματος. Οι κοινοτικοί προϋπολογισμοί από τους οποίους χρηματοδοτείται η ΕΠΑΑ·είναι προς το παρόν διακυβερνητικοί· επομένως, πιστεύω ότι δεν είναι σωστό να προδικάζουμε αυτές τις δαπάνες στην έκθεση. " ψήφος μου αντανακλά τις παραπάνω απόψεις.
<SPEAKER ID="134" NAME="Αθανάσιος Παφίλης  " AFFILIATION="GUE/NGL">
γραπτώς. - H χρήση του διαστήματος είναι αναγκαία για την αποτελεσματικότητα των ιμπεριαλιστικών επεμβάσεων της ΕΕ. Aυτό είναι το συμπέρασμα της έκθεσης, που υιοθέτησε το Ευρωπαϊκό Κοινοβούλιο, σχετικά με το διάστημα και την ασφάλεια της ΕΕ. H έκθεση υπογραμμίζει την ανάγκη χρήσης του διαστήματος για "τις στρατιωτικές επιχειρήσεις των κρατών μελών στα πλαίσια του OHΕ, NATO και άλλων παρόμοιων οργανισμών"!! Kαλεί στην ταχεία ανάπτυξη των προγραμμάτων EGNOS και Galileo, στην πλήρη ανάπτυξη του Δορυφορικού Kέντρου της ΕΕ, στο συντονισμό, μέσω του Ευρωπαϊκού Οργανισμού Διαστήματος, των δορυφορικών συστημάτων τηλεπικοινωνιών των χωρών μελών της ΕΕ, για σκοπούς κατασκοπείας και παρακολούθησης, ώστε να παρέχονται "ανεξάρτητες, αξιόπιστες και πλήρεις πληροφορίες για την υποστήριξη των πολιτικών πρόληψης συγκρούσεων, ενεργειών διαχείρισης κρίσεων..."
<P>
Ήδη στην κατεύθυνση αυτή, ο προϋπολογισμός της ΕΕ διαθέτει το αστρονομικό ποσό των 5,25 δισ. ευρώ, μόνο για την περίοδο 2007-2013. Tο γεγονός αυτό, καθώς και η απόφαση για την ταχύτερη προώθηση του προγράμματος Galileo, δείχνει ότι η ΕΕ προτίθεται να εντάξει τη χρήση του διαστήματος στα στρατιωτικά μέσα και δυνατότητες για την προώθηση της "KΕΠΠA" και της "ΕΠAA", του μηχανισμού δηλαδή των ιμπεριαλιστικών επεμβάσεών της στον πλανήτη.
<P>
Ύστερα απ' αυτά συνιστά απύθμενη υποκρισία η δήθεν έκκληση της έκθεσης για τη μη στρατιωτικοποίηση του διαστήματος, χαρακτηριστική απόδειξη της προκλητικής διγλωσσίας των πολιτικών εκφραστών του ιμπεριαλισμού.
<SPEAKER ID="135" NAME="Glenis Willmott  " AFFILIATION="PSE">
γραπτώς. - (EN) Το Εργατικό Κόμμα του Ευρωπαϊκού Κοινοβουλίου χαιρετίζει αυτήν την κοινοβουλευτική έκθεση και, ειδικότερα, στηρίζει την ανάπτυξη ενός κώδικα δεοντολογίας της Ευρωπαϊκής Ένωσης σχετικά με τις διαστημικές δραστηριότητες, παράλληλα με τα εθελοντικά μέσα που μπορούν να αυξήσουν τη διαστημική ασφάλεια.
<P>
Ωστόσο, μας ανησυχεί το γεγονός της μη λήψης αποφάσεων σχετικά με τον μελλοντικό προϋπολογισμό της ΕΕ, τις δραστηριότητες της ΕΠΑΑ που χρηματοδοτούνται από κοινοτικούς προϋπολογισμούς που επί του παρόντος είναι διακυβερνητικοί. Για αυτόν τον λόγο, ψηφίσαμε κατά δύο τροπολογιών που πρότειναν το παραπάνω αναφορικά με τις δραστηριότητες της ΕΠΑΑ που έχουν σχέση με το διάστημα.
<SPEAKER ID="136" NAME="Πρόεδρος">
Οι αιτιολογήσεις ψήφου ολοκληρώθηκαν.

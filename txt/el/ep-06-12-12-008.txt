<CHAPTER ID="008">
Μηχανισμός χρηματοδότησης της αναπτυξιακής συνεργασίας - Μηχανισμός χρηματοδότησης της συνεργασίας με τις εκβιομηχανισμένες χώρες και εδάφη και τις λοιπές υψηλού εισοδήματος χώρες και εδάφη (συζήτηση) 
<SPEAKER ID="016" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της σύστασης για τη δεύτερη ανάγνωση, του κ. Mitchell, εξ ονόματος της Επιτροπής Ανάπτυξης, σχετικά με την κοινή θέση του Συμβουλίου για την έκδοση του κανονισμού του Ευρωπαϊκού Κοινοβουλίου και του Συμβουλίου όσον αφορά τη θέσπιση μηχανισμού χρηματοδότησης της αναπτυξιακής συνεργασίας (11944/2/2006 - C6-0357/2006 -
<P>
και
<P>
της έκθεσης του κ. Martin εξ ονόματος της Επιτροπής Διεθνούς Εμπορίου σχετικά με την πρόταση κανονισμού του Συμβουλίου που αφορά τη θέσπιση χρηματοδοτικού μέσου για τη συνεργασία με τις εκβιομηχανισμένες και τις λοιπές υψηλού εισοδήματος χώρες και εδάφη (11877/2006 - C6-0265/2006 -
<SPEAKER ID="017" NAME="Gay Mitchell " AFFILIATION="PPE-DE">
εισηγητής. - (EN) Κύριε Πρόεδρε, ο παρών κανονισμός κυοφορείται επί περίπου δύο χρόνια. Κατά διαστήματα, η πίεση στο Κοινοβούλιο να ενδώσουμε, να διχαστούμε, να εγκαταλείψουμε τον νομοθετικό ρόλο μας, ήταν μετά βίας ανεκτή. Με εκπλήσσει η προθυμία των συναδέλφων βουλευτών του ΕΚ, κατά καιρούς, να δώσουν στα υπόλοιπα θεσμικά όργανα πλήρη ελευθερία σε αυτόν το σημαντικό τομέα, στον βαθμό που δεν απειλείται το ελάχιστο συμφέρον τους ή η επιρροή τους. Εντούτοις, θα ήθελα να αποτίσω φόρο τιμής στους συναδέλφους μου στην Επιτροπή Ανάπτυξης - τους βουλευτές που δεν επέτρεψαν στην πίεση να μας διχάσει, ανεξαρτήτως ομάδων, και που, στο τέλος, κέρδισαν τη μάχη. Θα ήθελα επίσης να αποτίσω φόρο τιμής στη γραμματεία της Επιτροπής Ανάπτυξης και στις γραμματείες των ομάδων που συνεργάστηκαν εποικοδομητικά μαζί μας σε αυτές τις διαπραγματεύσεις.
<P>
Έχοντας απειλήσει να απορρίψουμε το αρχικό Μέσο Αναπτυξιακής και Οικονομικής Συνεργασίας (ΜΑΟΣ), όπως αποκαλείτο, το οποίο αποσκοπούσε να αποσπάσει τις εξουσίες συναπόφασης μεταβάλλοντας τη νομική βάση από το άρθρο 179 στο άρθρο 181 παράγραφος α, και να συμπεριλάβει αναπτυσσόμενες χώρες και δαπάνες για μη αναπτυξιακά θέματα σε ένα αναπτυξιακό μέσο, διαπραγματευτήκαμε με το Συμβούλιο και την Επιτροπή ένα μέσο που λίγοι θεωρούσαν πιθανό πριν από 12 μήνες, ένα μέσο που θα διευκολύνει τις δραστηριότητες της ΕΕ για τον αναπτυσσόμενο κόσμο διατηρώντας παράλληλα λογοδοσία και διαφάνεια.
<P>
Θα ήθελα να αποτίσω φόρο τιμής ιδιαίτερα στη διαπραγματευτική ομάδα που με συνόδευσε σε αυτές τις συνομιλίες, στις διαδοχικές προεδρίες για το έργο που επιτέλεσαν και στην Επιτροπή για την καλή έκβαση. Διατηρώ, εντούτοις, μια επιφύλαξη. Πιστεύω ότι ήταν ο Βολταίρος που είπε ότι "διαφωνώ με ό,τι λες, αλλά θα υπερασπιστώ μέχρι θανάτου το δικαίωμά σου να το λες". Έχοντας προσεγγίσει το σύνολο των διαπραγματεύσεων με τρόπο ο οποίος αποσκοπούσε στην εξεύρεση συμβιβαστικής λύσης, με απογοήτευσε πολύ το γεγονός ότι, σε ένα συγκεκριμένο θέμα, οι απόψεις μου δεν ελήφθησαν υπόψη.
<P>
Δεν αφορά την εξασθένιση της διαθεσιμότητας των υγειονομικών υπηρεσιών για γυναίκες που βρίσκονται σε ανάγκη. Στην πραγματικότητα, εάν οι τροπολογίες μου -οι οποίες ήταν μετριοπαθείς- είχαν ψηφιστεί, η Διάσκεψη του Καΐρου και όλα τα συναφή θέματα θα είχαν τύχει σεβασμού. Στην πραγματικότητα, καθώς βρισκόμουν στο επίκεντρο της συμβιβαστικής λύσης, συναντώντας και υποστηρίζοντας τους υπόλοιπους, με εξέπληξε το γεγονός ότι οι μετριοπαθείς προτάσεις μου δεν έλαβαν τη δέουσα προσοχή. Μου φαίνεται ότι για αυτό ευθύνεται εν μέρει μια γραπτή προειδοποίηση η οποία κυκλοφόρησε και που προλάβαινε τις προτάσεις μου υποστηρίζοντας ότι η πολιτική της Ομάδας τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv είχε αποφασιστεί. Όπως δείχνουν οι υπογραφές στις τροπολογίες εδώ σήμερα, δεν ισχύει κάτι τέτοιο και δεν θα έπρεπε να είχε ειπωθεί, ειδικά σε μια πολύ ευαίσθητη χρονική στιγμή κατά τα καταληκτικά στάδια των διαπραγματεύσεων.
<P>
Μπορώ να στηρίξω το γενικό περιεχόμενο της κοινής θέσης, με αυτή τη μία επιφύλαξη. Θεωρώ ότι αποτελεί μια πολύ καλή έκβαση για μας: το Κοινοβούλιο κέρδισε, στο μέτρο που διατηρήσαμε τη συναπόφαση σύμφωνα με το άρθρο 179, που είναι μια πολύ σημαντική αρχή για μας. Πρόκειται για νομοθεσία ορισμένης χρονικής διάρκειας. Το ειδικό μέσο για την αναπτυξιακή πολιτική είναι αυτό το μέσο· δεν θα έχει άλλο περιεχόμενο. Θα υπάρξουν λεπτομερέστερες χρηματοδοτικές διατάξεις: οι χρηματοδοτικές διατάξεις της πρότασης ήταν ακόμη ένας τομέας σοβαρής ανησυχίας για την επιτροπή, καθώς ήταν εξαιρετικά γενικές και απείχαν πολύ από το επίπεδο λεπτομέρειας στο οποίο είναι συνηθισμένο το Κοινοβούλιο, ως μέρος της αρμόδιας επί του προϋπολογισμού αρχής. Αυτό έχει αλλάξει τώρα, και η κοινή θέση περιλαμβάνει πλέον μια κατανομή χρηματοδότησης ανά πρόγραμμα και, σε ορισμένες περιπτώσεις, εντός των προγραμμάτων.
<P>
Ανοίγουμε επίσης νέους ορίζοντες. Το νέο μέσο αναπτυξιακής συνεργασίας θα κατοχυρώσει, για πρώτη φορά, σε ένα νομικό κείμενο τον διεθνώς αποδεκτό ορισμό της αναπτυξιακής πολιτικής που διατυπώθηκε από την Επιτροπή Αναπτυξιακής Βοήθειας του ΟΟΣΑ. Μια δήλωση της Επιτροπής προσαρτημένη στο νέο μέσο αναπτυξιακής συνεργασίας θα περιέχει, επίσης για πρώτη φορά, το σημείο αναφοράς που χρησιμοποιεί η Επιτροπή Ανάπτυξης από το 2003 προκειμένου να ενισχύσει την εστίαση στους καίριους τομείς των ΑΣΧ της βασικής εκπαίδευσης και υγείας, και η Επιτροπή δεν έχει ποτέ στο παρελθόν δεχτεί το σημείο αναφοράς 20 % της επιτροπής για τους εν λόγω τομείς, το οποίο έγινε δεκτό στην προκειμένη περίπτωση.
<P>
Σε σχέση με τον δημοκρατικό έλεγχο, έχει σημειωθεί επίσης περαιτέρω πρόοδος όσον αφορά το θέμα του διαλόγου μεταξύ του Κοινοβουλίου και της Επιτροπής για τα σχέδια εγγράφων στρατηγικής προκειμένου να καταστεί δυνατός ο ουσιαστικός κοινοβουλευτικός έλεγχος της εφαρμογής του μέσου αναπτυξιακής συνεργασίας, και θέλω να ευχαριστήσω την Επίτροπο Ferrero-Waldner και τον Επίτροπο Michel για την επιστολή τους σε μένα και τον πρόεδρο της επιτροπής που το επιβεβαιώνει αυτό. Το Κοινοβούλιο δεν επιθυμεί, ούτε χρειάζεται, να συμμετάσχει στη μικροδιαχείριση, μας προσφέρει όμως μια ευκαιρία, μέσω οιωνδήποτε δομών αποφασίσουμε οι ίδιοι, να συμμετάσχουμε σε αρχικό στάδιο, παρέχοντας στο Κοινοβούλιο έναν σημαντικά βελτιωμένο ρόλο στον συνολικό τομέα της διαφάνειας και της λογοδοσίας.
<P>
Με την εξαίρεση την οποία ανέφερα, θεωρώ ότι η κοινή θέση όπως διατυπώθηκε από το Συμβούλιο είναι μια πολύ καλή έκβαση για το Ευρωπαϊκό Κοινοβούλιο. Όπως είπα στην αρχή, αμφιβάλλω εντόνως ότι οιοσδήποτε πριν από 12 μήνες θα είχε διανοηθεί ότι θα μπορούσαμε να επιτύχουμε αυτό το οποίο επιτύχαμε. Αυτό δείχνει όμως ότι, όταν το Κοινοβούλιο μένει ενωμένο, όταν οι διάφορες ομάδες δεν επιτρέπουν στους εαυτούς τους να διχαστούν και είναι αποφασισμένες να μην παραχωρήσουν τις εξουσίες του παρόντος Κοινοβουλίου, μπορούμε, μαζί με τα άλλα θεσμικά όργανα, να προσφέρουμε ένα πολύ καλό μέσο το οποίο διασφαλίζει ότι τα προνόμια του παρόντος Κοινοβουλίου χαίρουν προστασίας.
<SPEAKER ID="018" NAME="David Martin " AFFILIATION="PSE">
εισηγητής. - (EN) Κύριε Πρόεδρε, πριν αναφερθώ στη δική μου έκθεση, επιτρέψτε μου να συγχαρώ τον κ. Mitchell για τη δική του. Όπως θα γνωρίζει το Κοινοβούλιο, αυτά τα δύο μέσα ξεκίνησαν ως ένα ενιαίο μέσο και η Επιτροπή Ανάπτυξης ορθά υποστήριξε ότι έπρεπε να διαχωριστούν επειδή αναμιγνύαμε ανόμοια πράγματα. Το αναπτυξιακό μέσο αποσκοπεί ουσιαστικά στην προώθηση των συμφερόντων των αναπτυσσόμενων χωρών. Το οικονομικό μέσο, για το οποίο είμαι υπεύθυνος, αφορά την προώθηση -όχι αποκλειστικά, αλλά κυρίως- των συμφερόντων της Ευρωπαϊκής Ένωσης. Ήταν συνεπώς λανθασμένο οι δύο αυτοί στόχοι να περιέχονται σε ένα ενιαίο μέσο. " Επιτροπή Ανάπτυξης ορθά υποστήριξε τη δημιουργία ενός χωριστού μέσου και ορθά επίσης υποστήριξε ότι θα έπρεπε να ασκηθεί έντονη πίεση προκειμένου η συμμετοχή του Ευρωπαϊκού Κοινοβουλίου να είναι τουλάχιστον η ίδια με τη συμμετοχή του στο πλαίσιο των πολυάριθμων υφιστάμενων μέσων. Συνεπώς, συγχαίρω τον κ. Mitchell για την έκθεσή του.
<P>
Αναφερόμενος στην έκθεσή μου, δεν έχει τόσο μεγάλη σημασία σε σύγκριση με τα άλλα εξωτερικά μέσα, αλλά εξακολουθεί να είναι ένα σημαντικό εργαλείο για την Ευρωπαϊκή Ένωση. Επεκτείνεται στα υφιστάμενα προγράμματα, πρώτον όσον αφορά τους γεωγραφικούς τομείς: τα υφιστάμενα προγράμματα καλύπτουν μόλις έξι χώρες, αυτό το νέο μέσο θα καλύπτει 17 χώρες. Έχει διευρυνθεί ως προς τους στόχους και, όπως κάποιος θα ήλπιζε δεδομένου ότι και οι στόχοι και ο γεωγραφικός τομέας έχουν διευρυνθεί, έχει επίσης διευρυνθεί από την άποψη του προϋπολογισμού του. Κατά συνέπεια, ενώ είναι το μικρότερο από τα εξωτερικά μέσα, εξακολουθεί να είναι ένα σημαντικό μέσο.
<P>
Επικεντρώνεται στην προώθηση των συμφερόντων της ΕΕ στις εκβιομηχανισμένες χώρες και προάγει περαιτέρω το άκρως επιτυχές πρόγραμμα κατάρτισης επιχειρηματικών στελεχών για την Ιαπωνία και την Κορέα καθώς και το πρόγραμμα Πύλη στην Ιαπωνία. Και τα δύο αποτέλεσαν αντικείμενο μιας μελέτης χρηματοδοτούμενης από την Επιτροπή, η οποία αποδεικνύει ότι έχουν αυξήσει την πρόσβαση των ευρωπαϊκών εταιρειών τόσο στην Ιαπωνία όσο και στην Κορέα και ενίσχυσαν την αντίληψη περί Ευρωπαϊκής Κοινότητας σε αυτές τις δύο χώρες και συνεπώς είναι σημαντικά αυτά καθαυτά.
<P>
Το νέο πρόγραμμα θα έχει πέντε βασικούς στόχους: την περαιτέρω προαγωγή της δημόσιας διπλωματίας και επικούρησης· την προώθηση της οικονομικής εταιρικής σχέσης και των συναλλαγών· τη σύναψη δεσμών μεταξύ των λαών, ιδίως μέσω της εκπαίδευσης· την ενθάρρυνση του διαλόγου· και τέλος την αξιολόγηση μικρής κλίμακας σχεδίων συνεργασίας για τη στήριξη μικρομεσαίων επιχειρήσεων προκειμένου να αποκτήσουν πρόσβαση σε αγορές τρίτων χωρών. Όλοι αυτοί οι στόχοι είναι πολύ αξιόλογοι.
<P>
Όσον αφορά την προσέγγιση της Επιτροπής Διεθνούς Εμπορίου, έχουμε επικεντρωθεί σε τρία πράγματα. Πρώτον, δεδομένου ότι το πεδίο εφαρμογής των προγραμμάτων έχει επεκταθεί από 6 σε 17 χώρες, επιμείναμε να υπάρξει περιθώριο διαφοροποίησης στο πλαίσιο του προγράμματος - μια ενιαία προσέγγιση απλώς δεν θα λειτουργούσε σε ένα πρόγραμμα σαν αυτό. Με χαρά δηλώνω ότι η Επιτροπή συμφωνεί με την ιδέα ότι το πρόγραμμα θα πρέπει να είναι εξειδικευμένο ανά χώρα, και όχι ένα γενικό πρόγραμμα για 17 χώρες.
<P>
Υποβάλλαμε επίσης τροπολογίες προκειμένου να διασφαλίσουμε ότι το εν λόγω πρόγραμμα είναι συμπληρωματικό των άλλων μέσων που θα εγκρίνουμε είτε σήμερα είτε σε μεταγενέστερο στάδιο.
<P>
Επίσης, δεδομένου ότι το πρόγραμμα έχει διευρυνθεί, επιμείναμε να συμπεριληφθούν σε αυτά τα μέσα οι ρήτρες για τα ανθρώπινα δικαιώματα και το κράτος δικαίου. Και το Συμβούλιο και η Επιτροπή επέδειξαν εκ νέου προθυμία να δεχτούν αυτές τις τροπολογίες.
<P>
Με χαρά επίσης λέω ότι, παρόλο που πρόκειται για ένα θέμα διαβούλευσης και όχι συναπόφασης, αντίθετα με την έκθεση του κ. Mitchell, το Συμβούλιο συμφώνησε να συνδέσει τις δύο διοργανικές συμφωνίες για τη δημοσιονομική πειθαρχία και τον δημοκρατικό έλεγχο. Συμφώνησε επίσης ότι το Κοινοβούλιο θα πρέπει να συμμετάσχει περισσότερο στο εν λόγω πρόγραμμα από ό,τι προβλεπόταν αρχικά και αποδέχτηκε ότι, εάν τροποποιηθεί το πεδίο εφαρμογής του προγράμματος, είτε γεωγραφικά είτε όσον αφορά τους στόχους, θα διεξαχθεί πλήρης διαβούλευση με το Κοινοβούλιο. " Επιτροπή συμφώνησε επίσης να θέσει προς διαβούλευση με το Κοινοβούλιο πολυετή σχεδιασμό σχετικά με αυτό. Συνεπώς το επίπεδο κοινοβουλευτικής συμμετοχής έχει αυξηθεί σημαντικά.
<P>
Τέλος, επιτρέψτε μου να ολοκληρώσω λέγοντας ότι υπάρχει πιθανότητα, εάν εγκρίνουμε σήμερα όλες τις τροπολογίες, το παρόν μέσο να εγκριθεί από το Συμβούλιο με ακριβώς την ίδια μορφή που φεύγει από το Κοινοβούλιο. Αυτό αποτελεί σημαντικό επίτευγμα, δεδομένου ότι πρόκειται μόνο για μια άσκηση διαβούλευσης. Θα ήθελα να ευχαριστήσω την Επιτροπή για την εξαιρετική συνεργασία της, και ιδίως τη φινλανδική Προεδρία, η οποία, για ένα μέσο σχετικά έλασσον σε σύγκριση με τα άλλα μέσα, αφοσιώθηκε πλήρως στο έργο του Κοινοβουλίου, μας κράτησε ενήμερους για τη θέση της και επέτυχε συμβιβαστικές λύσεις. Προβήκαμε σε συμβιβαστικές λύσεις με την Προεδρία. Θεωρώ ότι τελικά επιτύχαμε ένα πολύ λειτουργικό μέσο και θα ήθελα να ευχαριστήσω όλα τα θεσμικά όργανα για τη συνεργασία τους.
<SPEAKER ID="019" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, η παρούσα περίοδος σύνοδος του Δεκεμβρίου αποτελεί ένα σημαντικό ορόσημο για τη θέσπιση ενός ουσιαστικού και απλοποιημένου νομοθετικού πλαισίου για τις εξωτερικές δαπάνες της Επιτροπής. Πρέπει να πω ότι αισθάνομαι τιμή που εκπροσωπώ την Επιτροπή σε αυτή τη περίοδο συνόδου, καθώς βρισκόμαστε πλέον κοντά στην ολοκλήρωση των διαπραγματεύσεων σχετικά με τα τέσσερα εναπομείναντα μέσα για τη διανομή των εξωτερικών δαπανών, για την προσεχή περίοδο 2007-2013.
<P>
Έχουμε σημειώσει όλοι μεγάλη πρόοδο από τότε που η Επιτροπή υπέβαλε αυτές τις προτάσεις πριν από δύο χρόνια. " νέα απλουστευμένη δομή ήταν η πρώτη απόπειρα απλοποίησης όλων των μέσων για τις εξωτερικές δαπάνες. Αυτό θεωρήθηκε ως ύψιστη προτεραιότητα της Επιτροπής προκειμένου να αυξήσει τη δική μας αποτελεσματικότητα και συνοχή αλλά και της εξωτερικής δράσης μας συνολικά.
<P>
Ενώ και το Κοινοβούλιο και το Συμβούλιο χαιρέτισαν τη διαδικασία απλούστευσης, αυτές οι προτάσεις προκάλεσαν μια πολύ ουσιαστική συζήτηση. Ετέθησαν σημαντικά ζητήματα αμέσως μετά την έναρξη εργασιών του Κοινοβουλίου. Εκτιμώ σε μεγάλο βαθμό τις προσπάθειες που καταβλήθηκαν από το Κοινοβούλιο και τις διαδοχικές προεδρίες του Συμβουλίου για ανεύρεση εποικοδομητικών λύσεων στις προκλήσεις που αντιμετωπίσαμε με τις καινοτόμες αυτές προτάσεις. Αυτές οι προτάσεις κατέληξαν σε έναν επιτυχή τριμερή διάλογο τον Ιούνιο του 2006 όπου επιτεύχθηκε μια συνολική συμφωνία για την αρχιτεκτονική των μέσων εξωτερικής χρηματοδότησης.
<P>
Εκφράζοντας την ανησυχία σας για τη διασφάλιση μιας ισχυρής εστίασης στην ανάπτυξη για το μέσο αναπτυξιακής συνεργασίας, συμφωνήσαμε να διαχωρίσουμε το μέσο συνεργασίας με τις εκβιομηχανισμένες χώρες. Θεσπίστηκε επίσης ένα ειδικό μέσο ανθρωπίνων δικαιωμάτων.
<P>
Για την αντιμετώπιση των περαιτέρω ανησυχιών σας, συμφωνήθηκε τα μέσα να εγκριθούν στο πλαίσιο της συναπόφασης όπου αυτό καθίστατο δυνατό βάσει της Συνθήκης, και δημιουργήθηκε ένα χωριστό μέσο συνεργασίας για την πυρηνική ασφάλεια ούτως ώστε το μέσο σταθερότητας να μπορέσει να μεταβεί από τη διαβούλευση στη συναπόφαση. Συνολικά τέσσερα από τα επτά νέα μέσα υπόκεινται σε συναπόφαση. Αυτό δίνει στο Κοινοβούλιο ένα θεμιτό και πρωτοφανή βαθμό νομοθετικής εξουσίας στο πλαίσιο κάλυψης των εξωτερικών δαπανών.
<P>
Όσον αφορά το μέσο αναπτυξιακής συνεργασίας, το οποίο αποτελεί τον θεμέλιο λίθο σε αυτό το νέο οικοδόμημα, εκτιμώ σε μεγάλο βαθμό την εποικοδομητική συνεργασία με το Κοινοβούλιο, ειδικά κατά τη διάρκεια των τελευταίων πέντε μηνών, και ευχαριστώ τον εισηγητή, κ. Mitchell, για τον ζωτικό ρόλο τον οποίο διαδραμάτισε στη θετική και έγκαιρη ολοκλήρωση των διαπραγματεύσεων. Θα ήθελα επίσης να ευχαριστήσω τη διαπραγματευτική ομάδα της Επιτροπής Ανάπτυξης. " συμβιβαστική λύση όπως διατυπώθηκε στη διαπραγματευθείσα κοινή θέση του Συμβουλίου αποτελεί μια πλήρως ισορροπημένη λύση. Εκτιμώ επίσης το ότι η Επιτροπή Ανάπτυξης προσυπέγραψε αυτή τη συμβιβαστική λύση και συνέστησε την έγκριση της διαπραγματευθείσας κοινής θέσης του Συμβουλίου σε δεύτερη ανάγνωση.
<P>
Όπως ζητήθηκε από το Κοινοβούλιο, το μέσο αναπτυξιακής συνεργασίας περιλαμβάνει πλέον ενδεικτικά κονδύλια, μια ενδιάμεση αναθεώρηση και μια προθεσμία λήξης. Για τα νέα μέσα που προήλθαν μέσω συναπόφασης, συμφωνήσαμε επίσης ότι πριν από την ανάληψη της αναθεώρησης το Κοινοβούλιο θα πρέπει να εξετάσει τη λειτουργία των μέσων για τον εντοπισμό τυχόν δυσλειτουργικών καταστάσεων που ενδέχεται να έχουν ανακύψει. " έκθεση του Κοινοβουλίου θα εξεταστεί από την Επιτροπή κατά τη διεξαγωγή της αναθεώρησης των μέσων. Αυτή η αναθεώρηση θα υλοποιηθεί το 2009. Σε απάντηση της επιστολής που εστάλη από την πρόεδρο της Επιτροπής Ανάπτυξης, κ. Morgantini, με χαρά επιβεβαιώνω ότι αυτή η προθεσμία αναθεώρησης θα ισχύσει επίσης και για το μέσο αναπτυξιακής συνεργασίας.
<P>
Σε σύγκριση με το μέσο αναπτυξιακής συνεργασίας, και εάν η δημοσιονομική επιρροή αποτελεί μέτρο της σημασίας, το μέσο συνεργασίας με τις εκβιομηχανισμένες χώρες δεν διακρίνεται ως το μεγαλύτερο μεταξύ των μέσων εξωτερικής δράσης, αυτό όμως δεν θα πρέπει να οδηγήσει στην υποτίμηση της χρησιμότητάς του και της σημασίας του για την ενίσχυση του ρόλου της Ευρωπαϊκής Ένωσης στον ευρύτερο κόσμο. Μάλιστα, το μέσο αυτό θα συντελέσει άμεσα στην προώθηση του στόχου της ΕΕ να καταστεί ένας πιο ορατός παράγοντας στην παγκόσμιο σκηνή. Θα επιτύχει αυτόν τον στόχο παρέχοντας ένα πλαίσιο στο οποίο, μέσω απτών πρωτοβουλιών, θα μπορούμε να ενισχύσουμε τις σχέσεις με τους βασικούς αναπτυγμένους εταίρους, να προωθήσουμε τα κοινοτικά συμφέροντα, και επίσης να ενισχύσουμε την αντίληψη περί ΕΕ εκεί.
<P>
Από τον περασμένο Ιούνιο, ο εισηγητής, η φινλανδική Προεδρία και η Επιτροπή εργάστηκαν σκληρά από κοινού με στόχο την έγκαιρη έγκριση του μέσου, διασφαλίζοντας παράλληλα ότι οι απόψεις κάθε θεσμικού οργάνου λαμβάνονται δεόντως υπόψη. Θα ήθελα εν προκειμένω να εκφράσω την εκτίμησή μου στον εισηγητή, David Martin, και την Επιτροπή Διεθνούς Εμπορίου στο σύνολό της για το επίπονο έργο της και το πνεύμα συνεργασίας που επέδειξαν στην ταχεία επεξεργασία του φακέλου.
<P>
Ο συνεχιζόμενος διάλογος επέτρεψε την συμπερίληψη των απόψεων του Κοινοβουλίου στις προπαρασκευαστικές συζητήσεις στο Συμβούλιο που διεξήχθησαν εκ παραλλήλου με το κοινοβουλευτικό έργο και ως εκ τούτου, χάριν επίσης σε αυτή τη συνεργατική προσέγγιση, πέραν της άποψης της Επιτροπής και χωρίς παραβιάσεις των προνομίων του Συμβουλίου.
<P>
Μπορώ να οραματιστώ με κάποια βεβαιότητα ότι βασικές τροπολογίες που αφορούν, ειδικότερα, αναφορές στις βασικές αξίες της Κοινότητας -τη δημοκρατία, το κράτος δικαίου, τον σεβασμό των ανθρωπίνων δικαιωμάτων· την προστασία των κοινοτικών συμφερόντων· την ενίσχυση των διατάξεων αξιολόγησης και υποβολής εκθέσεων για τον προσδιορισμό ενός ενδεικτικού χρηματοδοτικού πλαισίου για την περίοδο 2007-2013· ή τη συμπερίληψη μιας ρήτρας αναθεώρησης- θα συμπεριληφθούν στο τελικό κείμενο. Επίσης, πρόσθετες φραστικές αλλαγές θα ευθυγραμμίσουν περισσότερο το τελικό κείμενο με την προτεινόμενη ορολογία του Κοινοβουλίου και με την ορολογία που έχει ήδη συμφωνηθεί σε άλλα μέσα εξωτερικής δράσης, για τη διασφάλιση ισχυρής συνοχής μεταξύ τους.
<P>
Προσβλέπω σε ένα θετικό αποτέλεσμα στις ψηφοφορίες για το μέσο αναπτυξιακής συνεργασίας σήμερα. Αυτό θα επιτρέψει στην Επιτροπή να ξεκινήσει το έργο της από 1ης Ιανουαρίου καθώς και την παροχή της εξωτερικής βοήθειας χωρίς περαιτέρω καθυστέρηση, το οποίο είναι πολύ σημαντικό. Με μια συμφωνία για τις εναπομείνασες νομοθετικές προτάσεις η Ευρωπαϊκή Ένωση θα αυξήσει σημαντικά την αποτελεσματικότητα των εξωτερικών δαπανών της και, ιδίως, την προβολή της στη διεθνή σκηνή, η οποία θα της επιτρέψει να ανταποκριθεί στον ρόλο της ως σημαντικός δωρητής αναπτυξιακής βοήθειας.
<P>
Ομοίως, χαιρετίζω τη θετική άποψη που υιοθετήθηκε σχετικά με το μέσο για τις εκβιομηχανισμένες χώρες στην έκθεση που ετέθη ενώπιον του Κοινοβουλίου σήμερα. Μπορώ να σας διαβεβαιώσω κατηγορηματικά ότι το τελικό κείμενο, που το Συμβούλιο πρόκειται να εγκρίνει πολύ σύντομα, θα εκφράζει επίσης σε σημαντικό βαθμό το κύριο περιεχόμενο του ψηφίσματος του Κοινοβουλίου. Αυτό μαρτυρεί την προθυμία μας να συνεργαστούμε εποικοδομητικά με το Κοινοβούλιο σε αυτή την υπόθεση, κάτι το οποίο θα συνεχιστεί στο μέλλον για την εφαρμογή των δραστηριοτήτων συνεργασίας, και με τις εκβιομηχανισμένες χώρες.
<SPEAKER ID="020" NAME="Syed Kamall">
εξ ονόματος της Ομάδας PPE-DE. - (EN) Κύριε Πρόεδρε, θέλω να ευχαριστήσω την Επίτροπο και τον εισηγητή για όλο το έργο και τη συνεργασία του σε αυτήν την έκθεση.
<P>
Ο εισηγητής και εγώ συχνά αστειευόμαστε ότι διαφωνούμε σε ελάχιστα όσον αφορά τα θέματα διεθνούς εμπορίου. Αναφορικά με την εποπτεία της παρούσας έκθεσης, και πάλι διαφωνήσαμε σε ελάχιστα, εν μέρει επειδή ο εισηγητής είναι ειδικός στον εν λόγω τομέα και έχει ασχοληθεί με αυτόν και σε αρκετές άλλες εκθέσεις. Θα ήθελα απλώς να επαναλάβω πόσο καλή ήταν η συνεργασία, και έμαθα όντως αρκετά από αυτόν καθ' όλη τη διάρκεια της διαδικασίας. Κάποια μέρα θα βρω κάτι για να διαφωνήσω μαζί του, αλλά επί του παρόντος ας εξετάσουμε τα θέματα.
<P>
Συμφωνούμε όλοι ότι η πρόταση πρέπει να καταστεί αυστηρότερη και σαφέστερη. Είναι πολύ σημαντικό να προσδιορίσουμε το στρατηγικό συμφέρον της ΕΕ, και χαιρετίζω τις τροπολογίες που εγκρίθηκαν από την επιτροπή για αυτόν τον σκοπό. Πρέπει επίσης να υπάρχει συνέπεια μεταξύ των χρηματοδοτικών μέσων. Για μία ακόμη φορά, ο εισηγητής και εγώ διεξήγαμε αρκετές συζητήσεις σε αυτόν τον τομέα και είμαι πολύ ευτυχής που αυτά εγκρίθηκαν.
<P>
Ο άλλος τομέας είναι η ρήτρα αναθεώρησης. Είναι πολύ σημαντικό να αποφασιστεί κατά πόσον το εν λόγω μέσο θα πρέπει να αναθεωρηθεί κατά τη διάρκεια της θητείας του παρόντος Κοινοβουλίου ή μετά τις ευρωεκλογές του 2009 όταν θα εισέλθουν νέοι βουλευτές. Αυτοί οι νέοι βουλευτές δεν θα έχουν την εμπειρία μας σε αυτό το θέμα, και για αυτόν τον λόγο θα προτιμούσα να διενεργηθεί μια αναθεώρηση κατά τη διάρκεια της θητείας του παρόντος Κοινοβουλίου.
<P>
Τέλος, η έκθεση είναι ορθή όσον αφορά τα ανθρώπινα δικαιώματα και τη δημοκρατία, ειδικά όταν συναλλασσόμαστε με αναπτυγμένες χώρες. Ας ελπίσουμε ότι θα μπορέσουμε να συνεχίσουμε να επιδιώκουμε αυτούς τους στόχους στο πλαίσιο εμπορικών συμφωνιών και να συνεργαζόμαστε με τους εταίρους μας.
<SPEAKER ID="021" NAME="Margrietus van den Berg" LANGUAGE="NL">
Κύριε Πρόεδρε, κυρία Επίτροπε, με το νέο αναπτυξιακό μέσο αποκτούμε επιτέλους ένα νομοθέτημα το οποίο θα φέρει στο προσκήνιο τους Στόχους της Χιλιετίας, που αποτελούν μια υπόσχεση την οποία δώσαμε σε εκατομμύρια παιδιά στην Αφρική, μια υπόσχεση η οποία αφορά την εκπαίδευση και την υγειονομική περίθαλψη. Δυστυχώς, η πικρή αλήθεια είναι ότι τα τελευταία χρόνια, οι Στόχοι της Χιλιετίας παρουσιάζουν την τάση, αντί να καθίστανται πλησιέστεροι, να καθίστανται περισσότερο απόμακροι, λόγος για τον οποίο ήμασταν ακριβώς τόσο αδιάλλακτοι στη συζήτηση για το παρόν χρηματοδοτικό μέσο.
<P>
Επί ενάμισι έτος, διεξήγαμε μακρές και σκληρές συζητήσεις για το νέο αυτό νομοθέτημα· που δεν ήταν μικρό επίτευγμα, και δεν αποδείχτηκε μάταιο. Την επόμενη επταετία, θα έχουμε μια σαφή ευρωπαϊκή πράξη για την ανάπτυξη η οποία, με σαφές, θεματικό πρόγραμμα και γεωγραφικό πρόγραμμα που συμποσούνται σε σχεδόν 70 δισεκατομμύρια, θα προδιαγράψει την πορεία. Αυτό θέτει ένα τέρμα σε 16 διαφορετικούς κανονισμούς, η εφαρμογή και η παρακολούθηση των οποίων είναι δύσκολη. " νέα πράξη έχει δύο σαφείς προτεραιότητες, ήτοι τους Στόχους της Χιλιετίας, και στο πλαίσιο αυτών των στόχων την εκπαίδευση και την βασική υγειονομική περίθαλψη, τομείς, εν ολίγοις, που έχουν ουσιαστική σημασία.
<P>
Οι εκστρατείες που ξεκινήσαμε για να το επιτύχουμε αυτό δεν ήτανε μάταιες. Διεξήγαμε εκστρατείες με συνδικαλιστικές οργανώσεις εκπαιδευτικών και πολλές οργανώσεις από τον εκπαιδευτικό χώρο, συμπεριλαμβανομένης της Εκπαιδευτικής Διεθνούς, προκειμένου να επιχειρήσουμε να καταστήσουμε την εκπαίδευση περισσότερο καίρια όσον αφορά τα ευρωπαϊκά προγράμματα ανάπτυξης. Το ίδιο ισχύει στις εκστρατείες μας που περιλαμβάνουν επαγγελματίες υγείας σε μια προσπάθεια διπλασιασμού των δαπανών στη βασική υγειονομική περίθαλψη. Τέλος, η Επιτροπή έχει δεσμευτεί επισήμως να διπλασιάσει τουλάχιστον τις δαπάνες της έως το 2008, με τουλάχιστον το 20% του γεωγραφικού προϋπολογισμού να δαπανάται στην εκπαίδευση και τη βασική υγειονομική περίθαλψη. Συμπεριλαμβανομένης της θεματικής διάστασης της Πράξης, αυτό ισοδυναμεί με άνω των 2,5 δισεκατομμυρίων ευρώ.
<P>
Με αυτό το νέο χρηματοδοτικό μέσο, η Ευρώπη, με τα κράτη μέλη της, μπορούν να κάνουν τη διαφορά στην Αφρική. Εξακολουθούν να υπάρχουν πάνω από 45 εκατομμύρια παιδιά τα οποία δεν έχουν πρόσβαση στην εκπαίδευση και εκατομμύρια ασθενών, ειδικά κορίτσια, που πρέπει να αντεπεξέλθουν χωρίς βασική υγειονομική περίθαλψη. Το 2015, θα απολαμβάνουν την παροχή εκπαίδευσης και υγειονομικής περίθαλψης που δικαιούνται. Αυτό θα θέσει τέρμα στον αγώνα τον οποίο εγώ, με την ομάδα μου, κατεβάλαμε, από τη στιγμή που κατέλαβα τη θέση ως βουλευτής του ΕΚ το 1999. Θα ήθελα να ευχαριστήσω όλους τους ευρωπαίους πολίτες και τις οργανώσεις που με βοήθησαν καθ' όλη την πορεία, από τη συμμαχία "σταματήστε το AIDS" έως τον 'Bono' - ευχαριστώ!
<P>
Την 1η Ιανουαρίου 2007, ξεκινούμε ένα νέο κεφάλαιο, ήτοι την έμπρακτη εφαρμογή της εν λόγω πράξης, με όλες τις αρχές και τις υποσχέσεις της. Αυτό είναι κάτι στο οποίο η Επιτροπή Ανάπτυξης θα αφιερώσει πολύ από τον κοινοβουλευτικό χρόνο της, τόσο όσον αφορά τον προγραμματισμό των σχεδίων εθνικής πολιτικής όσο και την παρακολούθηση της εφαρμογής τους. Δεν επιθυμούμε μια αδέσμευτη στάση. Επιθυμούμε δέσμευση 100% από όλα τα ενδιαφερόμενα μέρη. Για αυτόν τον λόγο δεν δεχόμαστε ότι το στάδιο προγραμματισμού για την περίοδο έως το 2008 έχει ήδη ολοκληρωθεί. Πρέπει να διεξαχθούν διαβουλεύσεις με οργανώσεις πολιτών και τα εκεί κοινοβούλια και ΜΚΟ και με το εδώ Κοινοβούλιό μας στο πνεύμα των νέων συμφωνιών. Αυτό είναι υποχρεωτικό για την Επιτροπή διά νόμου από 1ης Ιανουαρίου. Υποθέτω ότι η Επίτροπος συμφωνεί σε αυτό μαζί μου και ότι προτίθεται να το επιβεβαιώσει ανεπιφύλακτα.
<P>
Πριν από δέκα μέρες, η χρηματοδότηση του Παγκόσμιου Ταμείου επρόκειτο να διακυβεύσει εκ νέου τις επιτευχθείσες ρυθμίσεις σε σχέση με το θεματικό τμήμα της πράξης του 2007. Δυστυχώς, με επιστολή της 8ης Δεκεμβρίου, η Επιτροπή επιβεβαίωσε την προθυμία της να σεβαστεί τη ρύθμιση του θεματικού προγραμματισμού για το 2007. Θα ήταν καλό εάν η Επίτροπος το διαβεβαίωνε αυτό, και πράττοντάς το, καθησύχαζε τις 23 ΜΚΟ που πρόκειται να επιδώσουν στον Πρόεδρο Barroso επείγουσα προειδοποίηση για αυτό το θέμα το σαββατοκύριακο. Θα ήθελα να ευχηθώ στον Πρόεδρο, τον κ. Mitchell, το Συμβούλιο και την Επιτροπή καλή τύχη με αυτή την επιτυχία. Είμαι επίσης απεριόριστα ευγνώμων σε αυτούς για την πλήρη συνεργασία· ευελπιστώ μάλιστα ότι το παρόν Κοινοβούλιο θα απορρίψει την τροπολογία ακύρωσης, επειδή πιστεύω ότι καταστήσαμε σαφές ότι δεν αποδεχόμαστε πλέον τροπολογίες. Αυτή είναι η πράξη· ας την καταστήσουμε επιτυχή.
<SPEAKER ID="022" NAME="DanutBudreikaitė" LANGUAGE="LT">
Κύριε Πρόεδρε, κυρίες και κύριοι, η πρόταση κανονισμού του χρηματοδοτικού μέσου της αναπτυξιακής και οικονομικής συνεργασίας που υπέβαλε η Ευρωπαϊκή Επιτροπή πριν από δύο χρόνια στο Ευρωπαϊκό Κοινοβούλιο δεν ικανοποίησε το Ευρωπαϊκό Κοινοβούλιο. Ο κανονισμός είχε ως στόχο να κάμψει τη γενική εξουσία λήψης αποφάσεων του Ευρωπαϊκού Κοινοβουλίου, και δεν τήρησε τις αρχές της πολιτικής της αναπτυξιακής συνεργασίας, συγχωνεύοντας την οικονομική συνεργασία με τις αναπτυσσόμενες και τις αναπτυγμένες χώρες.
<P>
Σήμερα σε δεύτερη ανάγνωση συζητούμε ένα έγγραφο με διαφορετική ονομασία σχετικά με τον κανονισμό του Ευρωπαϊκού Κοινοβουλίου και της Ευρωπαϊκής Επιτροπής για τη θέσπιση χρηματοδοτικού μέσου για συνεργασία που στηρίζει την ανάπτυξη.
<P>
Ήταν ιδιαίτερα σημαντικό για την Επιτροπή Ανάπτυξης να έχει ένα χρηματοδοτικό μέσο αναπτυξιακής συνεργασίας προοριζόμενο μόνο για τις αναπτυσσόμενες χώρες.
<P>
Το έγγραφο που υποβλήθηκε για δεύτερη ανάγνωση αποτελεί στην πραγματικότητα συμβιβαστικό έγγραφο του Ευρωπαϊκού Κοινοβουλίου, του Ευρωπαϊκού Συμβουλίου και της Ευρωπαϊκής Επιτροπής, προϊόν τριμερών διαπραγματεύσεων. Έχει επανέλθει ο κανόνας της συναίνεσης, καθώς επίσης και η δημοσιονομική διαφάνεια και λογοδοσία στο Κοινοβούλιο· έχουν επιστρέψει θέσεις προϋπολογισμού μαζί με λεπτομερείς κατευθυντήριες γραμμές και ειδικές διατάξεις αναπτυξιακής συνεργασίας.
<P>
Θα πρέπει να τονιστεί ότι συμφωνήσαμε να βασιστούμε στο άρθρο 179 της Συνθήκης ΕΚ, καθώς ένας ευρύς ορισμός της συνεργασίας για την ανάπτυξη και μια ευρεία επιλογή δράσης σύμφωνα με τα γεωγραφικά και θεματικά προγράμματα διασφαλίζεται μέσω της συναίνεσης.
<P>
Τα γεωγραφικά προγράμματα καλύπτουν τη Λατινική Αμερική, την Ασία, την Κεντρική Ασία, τη Μέση Ανατολή και τη Νότια Αφρική.
<P>
Τα ειδικά θεματικά προγράμματα περιλαμβάνουν προγράμματα όπως οι επενδύσεις σε ανθρώπους, η διαχείριση του περιβάλλοντος και οι αειφόροι φυσικοί πόροι, περιλαμβανομένων των ενεργειακών πόρων, η συμμετοχή μη κυβερνητικών οργανώσεων και οργανισμών τοπικής διοίκησης κατά την αναπτυξιακή διαδικασία, η επισιτιστική ασφάλεια και μετανάστευση, και το άσυλο.
<P>
Είναι ευχάριστο ότι επιτεύχθηκε συμφωνία όσον αφορά τη χρηματοδότηση της βασικής εκπαίδευσης και της υγειονομικής περίθαλψης και ότι πάνω από το 20% των κονδυλίων που διατίθενται στην ανάπτυξη θα προοριστούν για αυτό, που αποτελεί μία από τις προτεραιότητες της Επιτροπής Ανάπτυξης του Ευρωπαϊκού Κοινοβουλίου.
<P>
" Επιτροπή ανέλαβε τη δέσμευση να προβεί σε αυξημένη και ακριβέστερη παρακολούθηση της εφαρμογής. Πιστεύαμε ότι αυτό έλειπε κατά την έγκριση της εκτέλεσης του προϋπολογισμού.
<P>
Ο κανονισμός για το χρηματοδοτικό μέσο αναπτυξιακής συνεργασίας αντικατέστησε 16 υφιστάμενα νομοθετήματα, πράγμα που αποτελεί καλό βήμα προς τη βελτίωση και την απλούστευση της κοινοτικής νομοθεσίας.
<P>
Συνιστώ την έγκριση του κανονισμού χωρίς προσθήκες ή τροπολογίες.
<SPEAKER ID="023" NAME="Gabriele Zimmer">
εξ ονόματος της Ομάδας GUE/NGL. - (DE) Κύριε Πρόεδρε, κυρίες και κύριοι, κύριε Mitchell, το Κοινοβούλιο, το Συμβούλιο και η Επιτροπή έδιναν για πολύν καιρό μάχη σχετικά με το μελλοντικό μέσο της αναπτυξιακής χρηματοδότησης. Τελικά βρέθηκε πραγματικά ένας αρκετά βιώσιμος συμβιβασμός. Το νέο μέσον θα μας βοηθήσει να επιτύχουμε τους αναπτυξιακούς στόχους της χιλιετίας. Έτσι μπορεί να προαχθεί πραγματικά ένας πολύ σημαντικός στόχος που έχουμε υπερασπιστεί επανειλημμένα εδώ στο Σώμα, αλλά και στην επιτροπή. Σε συνάρτηση με την πρόσφατη εκτίμηση του Ο"Ε για τη μέχρι τώρα αποτελεσματικότητα, ιδίως στο πλαίσιο της καταπολέμησης της φτώχειας, θεωρώ ότι αυτό είναι ένα πολύ ουσιαστικό μήνυμα εκ μέρους της Ευρωπαϊκής Ένωσης.
<P>
Είναι φανερό ότι οπωσδήποτε ανταμείφθηκε η αφοσίωση του εισηγητή κ. Mitchell, αλλά και ολόκληρης της Επιτροπής Ανάπτυξης, για να τροποποιηθεί η αρχική πρόταση κανονισμού. Για τον λόγο αυτόν, για χάρη του συμβιβασμού όλες οι Ομάδες φάνηκαν επιφυλακτικές σε σχέση με την κατάθεση τροπολογιών, όχι όμως και ο εισηγητής. Λυπάμαι, αλλά εδώ είμαι υποχρεωμένη να τον επικρίνω κατηγορηματικά διότι αντί να κάνει αυτό που είχε πει και να υποστηρίξει εκείνους που ασχολήθηκαν με τη διατύπωση της συμβιβαστικής συμφωνίας, ο κ. Mitchell υπέβαλε ο ίδιος τις σχετικές τροπολογίες, που είναι κατά τη γνώμη μου από πολλές απόψεις προβληματικές και εξωφρενικές, φθάνουν δε στο σημείο να ζητούν τη διαγραφή της αναπαραγωγικής υγείας των γυναικών από τους στόχους της αναπτυξιακής συνεργασίας. Με τις τροπολογίες για τη διαγραφή της αιτιολογικής σκέψης 18 και τμημάτων των άρθρων 5 και 12 δεν διαγράφει μόνο τις διατυπώσεις που δεν του άρεσαν, αντίθετα με όσα είχε εξαγγείλει, αλλά διαγράφει ταυτόχρονα και άλλους στόχους: το δικαίωμα απόκτησης παιδιών χωρίς κίνδυνο και σε γενικευμένη πρόσβαση σε ευρεία, ασφαλή και αξιόπιστη μέριμνα και υπηρεσίες στον τομέα της αναπαραγωγικής σεξουαλικής υγείας, τον περιορισμό της παιδικής θνησιμότητας και την καταπολέμηση των ασθενειών που οφείλονται στη φτώχεια και ιδίως του HIV/AIDS, της φυματίωσης και της ελονοσίας. Με τον τρόπο αυτόν δεν αγνοεί μόνο τον συμβιβασμό που επιτεύχθηκε, αλλά και την άποψη της παγκόσμιας κοινής γνώμης όπως διατυπώθηκε στις διασκέψεις του Ο"Ε για την πληθυσμιακή εξέλιξη στο Κάιρο και για την κατάσταση των γυναικών στο Πεκίνο, και συνακόλουθα τον ορισμό της ΠΟΥ. Αυτό το θεωρώ σκάνδαλο και κατά τη γνώμη μου, αν αύριο το Κοινοβούλιο εγκρίνει τις τροπολογίες σας, θα γελοιοποιηθεί πλήρως. " Ομάδα μου θα τις απορρίψει εκ πεποιθήσεως.
<P>
Θεωρώ πολύ εύλογη τη συγκέντρωση σε ένα και μόνο μέσον των μέχρι τώρα πολύ χαοτικών δυνατοτήτων κοινοτικής στήριξης. Αυτό όμως δεν πρέπει να έχει ως αποτέλεσμα απλά να διαγραφούν ουσιαστικά ζητήματα. Εφόσον λοιπόν εσείς αμφισβητείτε τον συμβιβασμό, μπορώ να σας πω από τώρα ότι μελλοντικά η Ομάδα μου θα υποβάλει διερευνητικές ερωτήσεις για μία πτυχή του νέου χρηματοδοτικού μηχανισμού: τη χρηματοδότηση της καταπολέμησης της παράνομης μετανάστευσης και της ενίσχυσης των ελέγχων στα σύνορα με πόρους για την αναπτυξιακή συνεργασία.
<P>
Όσα εισήχθησαν στον συμβιβασμό με το άρθρο 16, παράγραφος 2, εδάφιο γ καταλήγουν σε σχεδόν συνολική διαστρέβλωση της θετικής προσέγγισης των θεμάτων που αφορούν την πολιτική μετανάστευσης και ασύλου όπως διατυπώνεται σε άλλα σημεία του άρθρου 16.
<P>
" Ομάδα μου ασφαλώς θα χρησιμοποιήσει μία ιδιαίτερα θετική πτυχή του νέου μέσου, δηλαδή τη βελτιωμένη δυνατότητα άμεσης συμμετοχής του Κοινοβουλίου παράλληλα με το Συμβούλιο και την Επιτροπή. Μετά από πίεση του Συμβουλίου και της Επιτροπής θα προστεθεί μελλοντικά στην αναπτυξιακή χρηματοδότηση μια σημαντική πτυχή: το εμπόριο. Μολονότι στο εισαγωγικό κείμενο για το νέο μέσο υπογραμμίζεται ήδη η σημασία των εμπορικών δυνατοτήτων των αναπτυσσομένων χωρών, εμείς θα προσέξουμε να μην καταλήξουμε και πάλι σε μια νέα δεκαετία που θα χαρακτηρίζεται από την καλυμμένη προαγωγή του εξωτερικού εμπορίου. Αν το μόνο που θέλετε είναι να βοηθήσετε τις χώρες του Νότου να πουλάνε απρόσκοπτα στην Ευρώπη τις πρώτες ύλες που χρειάζεται, εμείς θα το εξετάζουμε και θα το επικρίνουμε αυτό. Το δίκαιο εμπόριο επεξεργασμένων αγαθών, και όχι το ξεπούλημα των πρώτων υλών, είναι αυτό που θα προσφέρει στις κοινωνίες του Νότου μια ευκαιρία για να ξεπεράσουν τη φτώχεια. Ο πρόεδρος της Ευρωπαϊκής Τράπεζας Επενδύσεων Philippe Maystadt απηύθυνε πριν από δύο εβδομάδες, στην εφημερίδα Financial Times, προειδοποίηση ότι οι πολιτικοί όροι της Ευρώπης για χρηματοδότηση είναι πολύ αυστηροί για να μπορούν να αντέξουν στον ανταγωνισμό με κινέζικες ή ρωσικές επιχειρήσεις για τις πρώτες ύλες της Αφρικής. Πού οδηγεί αυτό το επιχείρημα; Δεν θα ανεχτούμε έτσι και πάλι την εργασία σκλάβων μόνο και μόνο για να μην χάσουμε στον αγώνα για τις πρώτες ύλες; Θεωρώ ιδιαίτερα αξιοπρόσεκτο και επιδοκιμάζω θερμά το γεγονός ότι στο σημερινό χρηματοδοτικό μέσον και στον συμβιβασμό μας ορίζεται πως πρέπει να πληρούνται κριτήρια όπως η αξιοπρεπής εργασία, σχετικά με τα οποία θα εκφέρει γνώμη σύντομα με έκθεσή του και το Ευρωπαϊκό Κοινοβούλιο. Θεωρώ ότι αυτό είναι άλλο ένα σημαντικό μήνυμα που αφορά την αξίωση -την οποία εγώ θεωρώ λανθασμένη- να μην προβάλλει πια μελλοντικά η Ευρωπαϊκή Ένωση τόσο μεγάλες πολιτικές απαιτήσεις αναφορικά με την καταπολέμηση της φτώχειας και την προώθηση της ανάπτυξης.
<P>
Ας αξιοποιήσουμε αντί γι' αυτό το νέο μέσον, αφού γνωρίζουμε τη σημασία της συνεκτικότητας και της πολιτικής, προκειμένου να υποβάλουμε καλύτερες προσφορές. Ο βωξίτης πρέπει να γίνεται αλουμίνιο επί τόπου, αλλά με φιλικές για το περιβάλλον μεθόδους και αξιοπρεπείς συνθήκες εργασίας και μισθούς. Το νέο μέσον θα θεωρηθεί ότι έχει κάποια αξία αν δημιουργήσει στον τομέα της εκπαίδευσης και της υγείας τις προϋποθέσεις που είναι απολύτως απαραίτητες για μια παραγωγική οικονομική απόδοση προς όφελος της τοπικής κοινωνίας.
<SPEAKER ID="024" NAME="Konrad Szymański" LANGUAGE="PL">
Κύριε Πρόεδρε, το προνομιούχο και πλούσιο μέρος του κόσμου μας φέρει μεγάλη ευθύνη έναντι αυτών που πεινούν και δεν έχουν προοπτικές ανάπτυξης. Φυσικά, η βοήθεια η οποία παρέχουμε σε αυτούς τους ανθρώπους δεν μπορεί να επιλύσει όλα τα προβλήματά τους, ορισμένα εκ των οποίων έχουν βαθύτερα, πολιτικά αίτια. Εντούτοις, μπορεί να συντελέσει στην επίλυση κρίσεων.
<P>
Πιστεύω ότι αναγνωρίζουμε ομόφωνα τα ανθρωπιστικά μας καθήκοντα, και αυτό μας δίνει μεγάλη δύναμη. Για αυτόν τον λόγο είμαι όλο και περισσότερο αντίθετος στη θέσπιση νομοθεσίας σχετικά με τα αποκαλούμενα αναπαραγωγικά και σεξουαλικά δικαιώματα, η οποία συνεπάγεται την πολιτική και οικονομική μας στήριξη στην άμβλωση. Αυτή η πρόταση δεν περιλαμβανόταν στο αρχικό σχέδιο της Ευρωπαϊκής Επιτροπής, αλλά εισήχθηκε στο παρόν Κοινοβούλιο.
<P>
Αυτό εκπέμπει ένα πολύ αρνητικό μήνυμα στους Ευρωπαίους που προβάλλουν δεοντολογικές ενστάσεις όσον αφορά την άμβλωση και δεν επιθυμούν να πληρώσουν για δραστηριότητες που υποκρύπτονται πίσω από το προκάλυμμα του τεχνικού όρου "αναπαραγωγικά δικαιώματα". Εξάλλου, αποτελεί μέσο υπονόμευσης του κοινού μετώπου ενάντια στη φτώχεια και εξασθένισης της ευρωπαϊκής ολοκλήρωσης. Αυτό επιθυμούμε; Μπορούμε να αγνοήσουμε τις συνειδήσεις πολλών Χριστιανών απλώς λόγω του γεγονότος ότι σήμερα αποτελούν μειονότητα; Σήμερα, τους πληροφορούμε ότι η Ευρώπη έχει εξελιχθεί σε ένα σχέδιο στο οποίο δεν θα διαδραματίζουν πλέον κανέναν ρόλο. Σας καλώ συνεπώς να στηρίξετε τις τροπολογίες 1, 2 και 3. Χωρίς τις εν λόγω τροπολογίες, δεν θα είμαι σε θέση να υπερψηφίσω την παρούσα έκθεση.
<SPEAKER ID="025" NAME="Hélène Goudin" LANGUAGE="SV">
Κύριε Πρόεδρε, διαπιστώνω ότι υπάρχει μεγάλη προθυμία στο παρόν Κοινοβούλιο να εκφράζει άποψη επί παντός επιστητού. Τα πάντα από εξαιρετικά σημαντικά θέματα όπως η νομοθεσία για τις χημικές ουσίες έως τα μικρά όπως η τυποποίηση των υαλοκαθαριστήρων τίθενται προς εξέταση. Συζητούμε τώρα για το χρηματοδοτικό μέσο για την αναπτυξιακή συνεργασία της ΕΕ. Είμαι πεπεισμένη ότι όλοι οι συνάδελφοί μου στην Επιτροπή Ανάπτυξης θέλουν να επιτευχθεί μείωση της παγκόσμιας φτώχειας ούτως ώστε οι ευάλωτοι άνθρωποι ανά τον κόσμο να μπορούν να διάγουν ανεκτή ζωή. Πιστεύω ότι οι περισσότεροι συνάδελφοι βουλευτές επιθυμούν το ίδιο πράγμα. Θα ήθελα, εντούτοις, να τους προτρέψω να σταματήσουν και να σκεφτούν μια στιγμή.
<P>
Καταβάλλει η ΕΕ όντως κάθε δυνατή προσπάθεια να μειώσει τη φτώχεια παγκοσμίως; Θεωρώ αδιανόητο πως, τη μια στιγμή, οι άνθρωποι μπορούν να συνεδριάζουν και να συνιστούν την παροχή βοήθειας υπό την αιγίδα της ΕΕ και εν συνεχεία, την επόμενη στιγμή, να υποστηρίζουν επιχορηγήσεις για τη γεωργία της ΕΕ ή μια επιβλαβή αλιευτική συμφωνία με μια φτωχή αφρικανική χώρα στην οποία η διαφθορά αποτελεί μείζον πρόβλημα. Εάν επιθυμούμε πράγματι να παράσχουμε βοήθεια σε φτωχούς και ευάλωτους ανθρώπους παγκοσμίως, θα πρέπει να εξετάσουμε τα πράγματα υπό άλλη οπτική γωνία. Ας καταργήσουμε την κοινή γεωργική πολιτική της ΕΕ και την προστατευτική πολιτική εμπορίου και ας σταματήσουμε να προστατεύουμε τη μη ανταγωνιστική ευρωπαϊκή παραγωγή. Οι προτάσεις μου δεν θα επιλύσουν προφανώς όλα τα προβλήματα στον κόσμο, αλλά πιστεύω ότι θα αποτελέσουν καλή αρχή.
<SPEAKER ID="026" NAME="Irena Belohorská" AFFILIATION="NI">
- (SK) Πρώτα από όλα, θα ήθελα να δηλώσω ότι κατά τη γνώμη μου και η οικονομική και η αναπτυξιακή συνεργασία θα πρέπει να περιληφθούν σε ένα ενιαίο χρηματοδοτικό μέσο το οποίο θα στηρίζεται σε μια διπλή νομική βάση, ήτοι τα άρθρα 179 και 181 στοιχείο α. Εντούτοις, σέβομαι τα συμπεράσματα των τριμερών συναντήσεων που είχαν ως αποτέλεσμα το αρχικό χρηματοδοτικό μέσο να διαχωριστεί σε οικονομική και αναπτυξιακή συνεργασία.
<P>
Το μέσο που χρησιμοποιείται για τη χρηματοδότηση της συνεργασίας με τις εκβιομηχανισμένες και τις λοιπές υψηλού εισοδήματος χώρες και εδάφη είναι οικονομικά ευέλικτο, και με διευρυμένη γεωγραφική εμβέλεια. Αντικατοπτρίζει την παρούσα κατάσταση. Θεωρεί επίσης χώρες που εξακολουθούν να περιλαμβάνονται στον κατάλογο της ΕΑΒ ως αναπτυσσόμενες χώρες παρά το γεγονός ότι έχουν πάψει από καιρό να είναι. Σε αυτόν περιλαμβάνονται χώρες όπως το Μπρουνέι, η Ταϊβάν, η Σιγκαπούρη, η Σαουδική Αραβία, το Μπαχρέιν, το Κατάρ κλπ. Αυτά τα κράτη είναι σημαντικοί εμπορικοί εταίροι της Ευρωπαϊκής Ένωσης, και είναι συνεπώς απαραίτητο να επεκταθεί η υφιστάμενη συνεργασία με χώρες όπως η Ιαπωνία, η Νότια Αφρική και η Αυστραλία προκειμένου να συμπεριλάβει τις προαναφερθείσες νέες χώρες.
<P>
Καθώς οι χώρες που καλύπτονται από αυτό το χρηματοδοτικό μέσο αποτελούν ένα πολύ ετερόκλητο σύνολο, είναι επιτακτικό όλες οι συνθήκες να περιλαμβάνουν ρήτρες για τα ανθρώπινα δικαιώματα και τον σεβασμό των δημοκρατικών αρχών. Στις τροπολογίες μου για την έκθεση, υπογράμμισα την ανάγκη ενίσχυσης του ρόλου του Ευρωπαϊκού Κοινοβουλίου.
<P>
Εν κατακλείδι, είμαι υπέρ του να προσυπογράψει το Ευρωπαϊκό Κοινοβούλιο όλες τις αλλαγές στον κατάλογο των εκβιομηχανισμένων χωρών και την υποχρέωση της Επιτροπής να αξιολογεί τακτικά τη συμμόρφωση με τους αρχικούς στόχους και δαπάνες. Τέλος, κυρία Επίτροπε, θα ήθελα να εκφράσω τον θαυμασμό μου για το έργο σας.
<SPEAKER ID="027" NAME="Maria Martens" AFFILIATION="PPE-DE">
- (NL) Κύριε Πρόεδρε, καθώς η αναπτυξιακή συνεργασία έχει τον δικό της Επίτροπο, τον δικό της προϋπολογισμό, και τη δική της επιτροπή στο Ευρωπαϊκό Κοινοβούλιο, και εφόσον το παρόν Κοινοβούλιο έχει εξουσίες συναπόφασης στον εν λόγω τομέα, αποτέλεσε σημαντικό πεδίο δραστηριότητας από την έναρξη της ευρωπαϊκής συνεργασίας. " Ευρωπαϊκή Ένωση δικαίως αισθάνεται υπεύθυνη να συνεισφέρει στην ειρήνη και την ευημερία σε χώρες εκτός της Ένωσης. Το γεγονός ότι η Επιτροπή επιχείρησε να προβεί σε βελτιώσεις είναι καλό πράγμα. Ενώ επενδύουμε πολλά, τα αποτελέσματα ορισμένες φορές είναι κάθε άλλο παρά ικανοποιητικά. " Αφρική αποτελεί αντιπροσωπευτικό παράδειγμα, επειδή εκεί η φτώχεια φαίνεται ότι σημειώνει αύξηση. Πολλά πρέπει να γίνουν προκειμένου να επιτευχθούν οι Αναπτυξιακοί Στόχοι της Χιλιετίας.
<P>
" αρχική πρόταση της Επιτροπής αποσκοπούσε σε βελτίωση των πραγμάτων, αλλά, στην πραγματικότητα, ήταν άκρως απογοητευτική και δεν ενέπνεε σχεδόν καθόλου εμπιστοσύνη. Τόσο ο προϋπολογισμός για την αναπτυξιακή συνεργασία όσο και η συμμετοχή του παρόντος Κοινοβουλίου διέτρεχαν τον κίνδυνο να επηρεαστούν δυσμενώς. Κατά συνέπεια οι διαπραγματεύσεις δεν ήταν εύκολες. Όλα τα εύσημα ανήκουν στον κ. Mitchell που επιτέλεσε φανταστικό έργο. Το αποτέλεσμα είναι ότι εν πάση περιπτώσει θα εξακολουθεί να υπάρχει ένα ξεχωριστό αναπτυξιακό μέσο, σε συναπόφαση και με μόνη νομική βάση το άρθρο 179. Έχει επιτευχθεί συμφωνία όσον αφορά τις προτεραιότητες των Αναπτυξιακών Στόχων της Χιλιετίας στο πλαίσιο της οποίας έχει δοθεί προτεραιότητα στην εκπαίδευση και τη βασική υγειονομική περίθαλψη.
<P>
Σε αυτή περιλαμβάνεται επίσης η αναπαραγωγική υγεία, και θα ήθελα να προσθέσω, επίσης σε αντίθεση με την κ. Zimmer, ότι τροπολογίες υποβλήθηκαν προκειμένου να υπογραμμίσουν τη σημασία του θέματος. Είναι εσφαλμένο να ειπωθεί ότι οι τροπολογίες του κ. Mitchell είναι αντίθετες στην αναπαραγωγική υγεία. Δηλώνει -και παραθέτω από την επεξηγηματική σημείωσή του για τις τροπολογίες- ότι είναι πάρα πολύ σημαντικό ζήτημα για να καλυφθεί απλώς σε δύο σειρές, που λέει κάτι εντελώς διαφορετικό. Το νέο χρηματοδοτικό μέσο αναπτυξιακής συνεργασίας πρόκειται να αλλάξει τον τρόπο με τον οποίο λειτουργεί το Κοινοβούλιο· θα πρέπει να επικεντρωθούμε περισσότερο στην παρακολούθηση και την εφαρμογή των προγραμμάτων. Ελπίζω ότι μπορούμε να βασιστούμε στην υποσχεθείσα συνεργασία και διαφάνεια της Επιτροπής σχετικά.
<SPEAKER ID="028" NAME="Miguel Angel Martínez Martínez" AFFILIATION="PSE">
(ES) Κύριε Πρόεδρε, αυτή η συζήτηση είναι σημαντική επειδή πρόκειται να εγκρίνουμε το μέσο που θα αποτελέσει τη νομική βάση για τη χρησιμοποίηση των πόρων που διαθέτει η Ευρωπαϊκή Ένωση για την αναπτυξιακή συνεργασία και την ανθρωπιστική δράση.
<P>
Ενώ οι δημοσιονομικές προοπτικές για την περίοδο 2007-2013 μειώνουν την ικανότητα της Ένωσης να ενεργεί σχεδόν σε όλα τα πεδία, παραδόξως, τα χρήματα που διαθέτουμε για την αλληλεγγύη μας προς τον αναπτυσσόμενο κόσμο δεν μειώνονται, αλλά αντίθετα αυξάνονται ελαφρά.
<P>
Αυτή η συζήτηση δίνει ένα ικανοποιητικό τέλος σε μια διαδικασία που διήρκεσε εξαιρετικά πολύ καιρό, καθώς έπρεπε να υπερβεί σοβαρές δυσκολίες. Ωστόσο, το μέσο που θα εγκρίνουμε έχει το πλεονέκτημα ότι φτάνει στο Κοινοβούλιο ως αποτέλεσμα μιας συναίνεσης μεταξύ του Κοινοβουλίου, της Επιτροπής και του Συμβουλίου.
<P>
" αναζήτηση αυτής της συναίνεσης ήταν ο λόγος για τον οποίο η διαδικασία διήρκεσε τόσο πολύ. Ήταν μια περίπλοκη πρόκληση, καθώς η αποστολή ήταν να συμπυκνώσουμε, σε ένα ενιαίο νομικό μέσο, τα πάνω από δεκαπέντε νομικά μέσα που ίσχυαν στο παρελθόν, πάνω στα οποία βασίστηκαν οι δράσεις μας της αναπτυξιακής συνεργασίας.
<P>
Ήταν θέμα εκλογίκευσης αυτής της αποστολής και το Κοινοβούλιο συμφώνησε με αυτό. Ωστόσο, έπρεπε να απορρίψει τις αρχικές προτάσεις της Επιτροπής όταν, θεωρητικά προς όφελος της μεγαλύτερης αποτελεσματικότητας, οδηγούσαν στον περιορισμό του ρόλου του Κοινοβουλίου, δηλαδή, στον περιορισμό της δημοκρατίας. Αυτό ήταν κάτι που το Κοινοβούλιο δεν μπορούσε να δεχτεί και η Επιτροπή Ανάπτυξης ενήργησε με έναν βαθμό υπευθυνότητας για τον οποίο πρέπει να είμαστε περήφανοι.
<P>
Παρά τα όσα υποστήριζαν ορισμένοι, δεν ήταν θέμα προώθησης του ρόλου της επιτροπής μας. Ήταν θέμα διατήρησης και αύξησης του ρόλου του Κοινοβουλίου, δηλαδή, της δημοκρατικής ευθύνης του Κοινοβουλίου μας, σε έναν τομέα που είναι σημαντικός από πολιτική και δημοσιονομική άποψη.
<P>
Πολλοί από εμάς έπρεπε να αντιμετωπίσουμε απολυταρχικές δυνάμεις, οι οποίες δικαιολογούσαν τον απολυταρχισμό τους δηλώνοντας ότι η δημοκρατία περιέπλεκε τις διαδικασίες και καθιστούσε τη διαχείριση λιγότερο αποτελεσματική. Ωστόσο, όλοι γνωρίζουμε πόσο μεγάλη πλάνη είναι αυτό και ότι δεν μπορεί να υπάρξει καμία αποτελεσματικότητα χωρίς δημοκρατικούς κανόνες, τόσο όταν αποφασίζονται οι δράσεις, όσο και όταν οι δράσεις της εκτελεστικής εξουσίας υπόκεινται σε έλεγχο.
<P>
Χάρη στην αποφασιστικότητά μας όσον αφορά το έργο του εισηγητή, του κ. Mitchell, και χάρη στη συσπείρωση όλων των ομάδων, οι προσπάθειές μας κατέληξαν σε επιτυχία. Πρέπει να ευχαριστήσουμε τη βρετανική, την αυστριακή και τη φινλανδική Προεδρία για την κατανόηση που έδειξαν για τις απόψεις μας και επίσης την Επιτροπή, η οποία αναζήτησε τρόπους να λάβει υπόψη τις απαιτήσεις του Κοινοβουλίου.
<P>
Το κείμενο του μέσου είναι συνεπές με την ευρωπαϊκή κοινή αντίληψη για την ανάπτυξη και με τις διάφορες στρατηγικές που εγκρίναμε, ειδικά με την ευρωπαϊκή στρατηγική για την ανάπτυξη της Αφρικής. Είναι επίσης συνεπές με το κείμενο του Συντάγματος, το οποίο καθιστά την αλληλεγγύη προς τις χώρες του Νότου θεσμική προτεραιότητα για την Ευρωπαϊκή Ένωση.
<P>
" ανησυχία μου είναι ότι, έχοντας εδραιώσει τις εξουσίες του Κοινοβουλίου, δεν θα καταφέρουμε τώρα να εκπληρώσουμε τις ευθύνες που μας ανατίθενται από το μέσο και οι οποίες θα απαιτήσουν πολλή δουλειά εκ μέρους του Κοινοβουλίου, της Επιτροπής Ανάπτυξης και του προσωπικού της, το οποίο πρέπει να αυξηθεί, παρεμπιπτόντως, αν θέλουμε να είμαστε σε θέση να αναλάβουμε το έργο, και, πάνω απ' όλα, εκ μέρους των κοινοβουλευτικών ομάδων, οι υποχρεώσεις των οποίων θα αυξηθούν καθώς θα πρέπει να συνδράμουν στα στρατηγικά έγγραφα κάθε χώρας που αποτελεί στόχο της αναπτυξιακής συνεργασίας της Ευρωπαϊκής Ένωσης και στην επίβλεψη των προγραμμάτων που εγκρίνονται.
<P>
Δεν πρέπει να βρεθούμε στη γελοία θέση να μην μπορούμε να εκπληρώσουμε την υποχρέωση που εργαστήκαμε τόσο σκληρά να αποσπάσουμε από τους κοινοτικούς θεσμικούς εταίρους.
<SPEAKER ID="029" NAME="Thierry Cornillet" AFFILIATION="ALDE">
(FR) Κύριε Πρόεδρε, είναι πάντα ευχάριστο να επικροτεί κανείς μια συναίνεση και ένα θετικό αποτέλεσμα: προσυπογράφω, επομένως, τα όσα είπαν οι συνάδελφοί μου. Επιτέλους αποκαταστάθηκε η ισορροπία. Έχουμε ένα κοινό νομικό μέσο το οποίο έχει ημερομηνία λήξης, το 2013, και έχουμε μια ενδιάμεση αναθεώρηση. Έχουμε, επιτέλους, ένα κατάλληλο μέσο. Αποφύγαμε την εννοιολογική σύγχυση μεταξύ διαφορετικών όρων: καμία αναφορά στις εκβιομηχανισμένες χώρες ή στα ανθρώπινα δικαιώματα δεν μιλάμε παρά μόνο για την ανάπτυξη. Μπορούμε να θέσουμε σαφείς στόχους και να μνημονεύσουμε τις πολιτικές μας προτεραιότητες.
<P>
Έχουμε, επιτέλους, ένα μέσο το οποίο, όπως υπογράμμισαν οι συνάδελφοι, έχει τη νομική βάση του στο άρθρο 179, το οποίο επαναφέρει τη διαδικασία της συναπόφασης. Δεν πρόκειται ποτέ πια να αδυνατεί το Ευρωπαϊκό Κοινοβούλιο να συναποφασίσει επί της αναπτυξιακής πολιτικής.
<P>
Καταφέραμε, επιτέλους, τα χρηματοδοτικά κονδύλια να κατανέμονται ανά πρόγραμμα, ούτως ώστε να ενισχυθεί ο έλεγχός μας. Θέλω, συνεπώς, να υπογραμμίσω το έργο του εισηγητή μας, του κ. Mitchell, και την προσοχή που επέδειξαν η Επιτροπή και το Συμβούλιο.
<P>
Σημειώσαμε προσεχτικά, κυρία Ferrero-Waldner, τις δεσμεύσεις που ανέλαβε η Επιτροπή όσον αφορά τον ρόλο μας κατά τη διάρκεια της ενδιάμεσης αναθεώρησης και σε σχέση με την ορθολογική σταθεροποίηση των οικονομικών, τον διάλογο για τα έγγραφα στρατηγικής, θέλω δε να υπενθυμίσω τις προτεραιότητές μας, την υγεία και την εκπαίδευση.
<P>
Για να ολοκληρώσω, θεωρώ ότι το Ευρωπαϊκό Κοινοβούλιο θα εγκρίνει χωρίς επιφυλάξεις και χωρίς τροπολογίες αυτή την έκθεση. Δεν θα σπαταλήσω τον χρόνο σας συζητώντας για αυτές τις τροπολογίες, οι οποίες αναμφίβολα είναι εκτός τόπου και χρόνου, εξολοκλήρου παρωχημένες και παράλογες από πάσης απόψεως.
<SPEAKER ID="030" NAME="Witold Tomczak" AFFILIATION="IND/DEM">
- (PL) Κύριε Πρόεδρε, η ιδέα του να παρέχει η Ευρωπαϊκή Ένωση βοήθεια στις χώρες που βρίσκονται σε ανάγκη αξίζει τη στήριξή μας. Εντούτοις, υπάρχουν αμφιβολίες σχετικά με το εάν πρέπει να συμπεριληφθούν στην πολιτική συνεργασίας πολιτικά θέματα ως προϋποθέσεις για την παροχή της εν λόγω βοήθειας.
<P>
Κατανοώ την αρχή της μη παροχής βοήθειας σε χώρες που παραβιάζουν τα ανθρώπινα δικαιώματα ή διαπράττουν διάφορα εγκλήματα. Εντούτοις, η χρησιμοποίηση της πολιτικής συνεργασίας ως μέσο εξαναγκασμού των χωρών που βρίσκονται σε ανάγκη να υιοθετήσουν λύσεις που εφαρμόζονται στην Ευρωπαϊκή Ένωση ως προϋπόθεση για την παροχή βοήθειας ισοδυναμεί με την άσκηση αθέμιτης πίεσης σε αυτά τα κράτη και αντιβαίνει στην ιδέα της αλληλεγγύης.
<P>
Θα προωθήσουμε αποτελεσματικότερα τις δημοκρατικές διαδικασίες εάν δείξουμε, στην ίδια μας την αυλή, ότι μπορούμε να προστατεύσουμε τα ατομικά δικαιώματα και ελευθερίες και να διασφαλίσουμε τον σεβασμό και την ανάπτυξη των αξιών που αποτελούσαν ανέκαθεν μέρος της ευρωπαϊκής ταυτότητας. " μετατροπή της πολιτικής συνεργασίας σε όπλο του ενεργού φεμινισμού, επί παραδείγματι, που προκαλεί μεγάλη αντιπαράθεση στην ίδια την Ευρώπη, θα υπονομεύσει τη θέση και την εξουσία μας να δρούμε σε άλλα μέρη του κόσμου.
<SPEAKER ID="031" NAME="Andreas Mölzer" AFFILIATION="NI">
(DE) Κύριε Πρόεδρε, κυρία Επίτροπε, θέσαμε τον φιλόδοξο στόχο να αυξήσουμε την επίσημη αναπτυξιακή βοήθεια και να μειώσουμε στο μισό την παγκόσμια φτώχεια μέχρι το 2015. Ωστόσο, βασικά απέχουμε ακόμα πάρα πολύ από την επίτευξη αυτών των στόχων. Κατά τη γνώμη μου, η αναπτυξιακή βοήθεια πρέπει να δίδεται βραχυπρόθεσμα εκεί όπου λείπουν τα πάντα, όπως π.χ. στις περιοχές όπου υπάρχουν πολλοί πρόσφυγες ή στις περιοχές κρίσεων, μακροπρόθεσμα όμως δεν μπορεί να αποτελέσει υποκατάστατο για πραγματικά λειτουργικά συστήματα.
<P>
Ως εκ τούτου, πρέπει να ενισχύσουμε την ανεξαρτησία των αποδεκτών ενίσχυσης και να καθιερώσουμε κάποιο είδος υποχρέωσης λογοδοσίας ως μέσον για να αντιμετωπιστεί η διαφθορά και τα παρόμοια. Ειδικά το παράδειγμα της Αφρικής δείχνει ότι η αναπτυξιακή συνεργασία δεν είναι πάντα ιδανική και αυτό δεν είναι περίεργο τη στιγμή που πολλές φορές έχει χρησιμοποιηθεί για να προαχθούν οι εξαγωγές των δωρητριών χωρών, να υποστηριχτούν δικτάτορες ή να επιτευχθεί η εξάρτηση χωρών μέσω της δημιουργίας χρεών. Γι' αυτό είναι απαράδεκτο να παρακινεί για παράδειγμα η Κίνα κράτη που μόλις αποπλήρωσαν τα χρέη τους να αναλάβουν καινούργια και να δημιουργήσουν νέες εξαρτήσεις μόνο και μόνο για να εξασφαλίσει την προμήθεια πρώτων υλών. Όμως είναι επίσης απαράδεκτο να απλώνουν τα κράτη πρόθυμα τα χέρια τους για να λάβουν αναπτυξιακή βοήθεια όταν δεν είναι πρόθυμα να δεχτούν και πάλι εκείνους τους συμπολίτες τους που αναζήτησαν μαζικά καταφύγιο κάπου αλλού.
<SPEAKER ID="032" NAME="Nirj Deva" AFFILIATION="PPE-DE">
(EN) Κύριε Πρόεδρε, συγχαίρω αρκετούς συναδέλφους μου στην Επιτροπή Ανάπτυξης, και τον εισηγητή, Gay Mitchell, ιδιαίτερα, καθώς και τη συνάδελφό μου συντονίστρια, κ. Martens, και όλους τους συντονιστές των πολιτικών ομάδων, που χειρίστηκαν το θέμα επί μία διετία παράγοντας αυτό το αποτέλεσμα.
<P>
Για ποιον λόγο χρειάστηκαν δύο χρόνια, θα μπορούσε να ρωτήσει κάποιος, δεδομένου ότι αυτό το οποίο επιτύχαμε τώρα θα μπορούσε να έχει επιτευχθεί σε τρεις μήνες; Χρειάστηκε όλος αυτός ο καιρός λόγω της πολύ πεισματώδους στάσης ενός μέλους της Επιτροπής -ενός "κομισάριου" θα μπορούσε να πει κανείς- που κατείχε ανώτερη θέση στη ΓΔ Εξωτερικών Σχέσεων. Μόνον επειδή οι Επίτροποι και το Συμβούλιο αναγνωρίζουν ότι το Ευρωπαϊκό Κοινοβούλιο είναι ένας προεξάρχων δημοκρατικός θεσμός, ο οποίος πρέπει να είναι σε θέση να επικρίνει τη νομοθεσία και να την καθιστά υπόλογη.
<P>
Τη στιγμή που το Ευρωπαϊκό Κοινοβούλιο και τα ευρωπαϊκά θεσμικά όργανα θεωρούνται ότι είναι απομακρυσμένα από τους πολίτες μας, για την Επιτροπή, όπως ήταν τότε, η εκπόνηση ενός εγγράφου που θα αποσπούσε τις εξουσίες της Επιτροπής Ανάπτυξης και του Ευρωπαϊκού Κοινοβουλίου για τον καθορισμό της αναπτυξιακής πολιτικής, ήταν εξωφρενική. Μόνον επειδή το Κοινοβούλιο έμεινε ενωμένο, παρά τις προσπάθειες ορισμένων να διχάσουν τους βουλευτές και να προκαλέσουν διαμάχες, κατορθώσαμε να το επιτύχουμε αυτό. Θέλω αυτό να καταγραφεί στα πρακτικά επειδή, ως συντονιστής της Επιτροπής Ανάπτυξης, μπορώ να πω ότι διήλθαμε διά πυρός και σιδήρου προκειμένου να επιτύχουμε να ψηφιστεί αυτό κατά τρόπον ώστε ο κοινοβουλευτικός έλεγχος, ο κοινοβουλευτικός έλεγχος πολιτικής, ο κοινοβουλευτικός έλεγχος των στρατηγικών εγγράφων, ο κοινοβουλευτικός έλεγχος των χρονικών ορίων της νομοθεσίας και ο κοινοβουλευτικός έλεγχος των ειδικών μέσων αναπτυξιακής πολιτικής να είναι όλοι πολύ σημαντικοί.
<P>
Πρέπει να επικοινωνούμε με τους ανθρώπους μας, με τους εκλογείς μας, με τους ψηφοφόρους μας. Το να παρεμβαίνει η Επιτροπή, ωσάν να προερχόταν από τη Μόσχα της παλαιάς σοβιετικής εποχής, ήταν παράλογο. Απευθύνω τις θερμές μου ευχαριστίες στους Επιτρόπους, την κ. Ferrero-Waldner, ιδιαίτερα, και τον κ. Michel, επειδή κατανόησαν ότι πρέπει να διαδραματίσουμε έναν δημοκρατικό ρόλο.
<SPEAKER ID="033" NAME="Marie-Arlette Carlotti" AFFILIATION="PSE">
(FR) Κύριε Πρόεδρε, κοινή δήλωση για την ανάπτυξη, στρατηγική για την Αφρική, δέσμευση για τα ποσά της αναπτυξιακής βοήθειας: αναμφίβολα, η ΕΕ έχει αναθεωρήσει επί το βέλτιον τις πολιτικές φιλοδοξίες της αυτά τα τελευταία χρόνια στα θέματα συνεργασίας για την ανάπτυξη και με αυτό το νέο μέσο χρηματοδότησης, θα εφοδιαστεί με ένα εργαλείο, το οποίο να ανταποκρίνεται στις φιλοδοξίες της. Ένα επταετές χρηματοδοτικό πρόγραμμα, αποκλειστικά αφιερωμένο στη διεθνή αλληλεγγύη είναι μια ωραία νίκη για τους εταίρους μας του Νότου και είναι μια ωραία νίκη για εμάς τους ευρωπαίους βουλευτές, αφού, μετά από δύο χρόνια έντονων διαξιφισμών με το Συμβούλιο και την Επιτροπή, ικανοποιήθηκαν οι βασικές μας διεκδικήσεις. Αποτελεί νίκη όσον αφορά τη δέσμευση για τη χορήγηση του 20% τουλάχιστον των πιστώσεων στους τομείς της παιδείας και της βασικής υγειονομικής περίθαλψης, για να προχωρήσουμε ταχύτερα προς τους στόχους της Χιλιετίας νίκη όσον αφορά τη δημιουργία ενός ειδικού μέσου για τη χρηματοδότηση της προαγωγής των ανθρωπίνων δικαιωμάτων και της δημοκρατίας στις χώρες του Νότου νίκη επίσης όσον αφορά τον περιορισμό του πεδίου εφαρμογής του νέου μέσου μόνον στις χώρες του Νότου, προκειμένου να αποφευχθεί η βαθμιαία απογύμνωση των αναπτυξιακών πιστώσεων προς όφελος άλλων πολιτικών.
<P>
Τέλος, η πρόνοια για ενδιάμεση αναθεώρηση αυτού του καίριας σημασίας μέσου θα μας δώσει την ευκαιρία να το επαναφέρουμε στη σωστή τροχιά προσεχώς και να του επιφέρουμε τις όποιες αναγκαίες βελτιώσεις. Αυτό είναι μια λίαν θετική προοπτική, η οποία μας επιτρέπει σήμερα να ολοκληρώσουμε τη διαδικασία εξέτασης αυτού του κειμένου σε ήρεμο κλίμα. Αυτές οι νίκες θα φέρουν και άλλες: αναφέρομαι κυρίως στις διαπραγματεύσεις που βρίσκονται σε εξέλιξη αναφορικά με τον προγραμματισμό του Ευρωπαϊκού Ταμείου Ανάπτυξης (ΕΤΑ), για τον οποίο, ως εισηγήτρια, θα βάλω τα δυνατά μου να τεθούν οι ίδιες προτεραιότητες.
<P>
Έστω και αν είναι γεγονός ότι, παρά τις προσπάθειές μας, δεν καταφέραμε να εξασφαλίσουμε την εγγραφή του ΕΤΑ στον προϋπολογισμό, ούτε να αναμειχθούμε επίσημα στη διαδικασία επιτροπολογίας, για να ελέγξουμε εκ του σύνεγγυς την υλοποίηση της αναπτυξιακής πολιτικής, οφείλουμε αντιθέτως να επιχαίρουμε για τις πολυάριθμες νίκες μας, με προεξέχουσα νίκη την προώθηση μιας γενναιόδωρης θεώρησης της αναπτυξιακής πολιτικής. Θεσπίζοντας αυτό το μέσο συνεργασίας για την ανάπτυξη, η Ευρωπαϊκή Ένωση καθιερώνεται, περισσότερο από ποτέ, ως ηγετικός παράγοντας σε αυτό το πεδίο. Ήδη ήταν μακράν ο μεγαλύτερος χορηγός στον κόσμο σε αυτόν τον τομέα και έπραττε περισσότερα από οποιονδήποτε άλλον στα θέματα της διεθνούς αλληλεγγύης: στο εξής, θα τα καταφέρει ακόμα καλύτερα!
<P>
Πιστεύω ότι σήμερα η Ευρώπη μπορεί να υπερηφανεύεται ότι έμεινε πιστή στις αξίες της γενναιοδωρίας και αλληλεγγύης. Θα ήθελα κι εγώ να προσυπογράψω ό,τι ειπώθηκε και να ευχαριστήσω τον εισηγητή, τον κ. Mitchell, καθώς και όλους όσοι εργάστηκαν -ιδίως τον συνάδελφό μου Max van den Berg- όλους όσοι συνέβαλαν τα μάλα σε αυτό το αποτέλεσμα. Εύχομαι αυτή η έκθεση να υπερψηφιστεί χωρίς τροπολογίες.
<SPEAKER ID="034" NAME="Toomas Savi" AFFILIATION="ALDE">
- (ET) Το χρηματοδοτικό μέσο αναπτυξιακής συνεργασίας συνεπάγεται μια πολύ ευαίσθητη συμβιβαστική λύση μεταξύ της Επιτροπής, του Συμβουλίου και του Κοινοβουλίου. Θα πρέπει να αναγνωρίσουμε επίσης ότι οι απόψεις του Κοινοβουλίου έχουν ληφθεί κατά το μεγαλύτερο μέρος υπόψη κατά τη διάρκεια της διαδικασίας συναπόφασης.
<P>
Οιαδήποτε πρόταση προσθήκης ενός νέου μέσου θα συνεπάγετο ότι το μέσο δεν θα εφαρμοστεί από την αρχή του επόμενου έτους, και η βοήθεια ενδεχομένως να μην φθάσει καν σε αυτούς που την χρειάζονται. Το μέσο θα καλύψει ένα ευρύ φάσμα αναπτυσσόμενων χωρών, από τις λιγότερο ανεπτυγμένες χώρες έως τις υψηλού εισοδήματος χώρες. Το μέσο θα καλύψει επίσης ένα ευρύ φάσμα θεμάτων και θα συμπεριλάβει δραστηριότητες που χρηματοδοτούνταν παλαιότερα από τον προϋπολογισμό για το περιβάλλον.
<P>
Είμαι ικανοποιημένος με την πορεία των διαδικασιών, κατά τη διάρκεια των οποίων το Ευρωπαϊκό Λαϊκό Κόμμα απέσυρε τις προτάσεις τροπολογίας που περιείχαν αναφορές σε πολιτικούς θεσμούς, και συνεπώς θα παρέχω ένα σύντομο συμπέρασμα. Θα ήθελα να τονίσω για μια ακόμη φορά ότι το χρηματοδοτικό μέσο αναπτυξιακής συνεργασίας αποτελεί συμβιβαστική λύση μεταξύ θεσμικών οργάνων, και η επιβράδυνση της επεξεργασίας της θα συνεπάγετο την καθυστέρηση και τη διακοπή της βοήθειας, η οποία δεν εξυπηρετεί ασφαλώς τον σκοπό του μέσου για την προώθηση της δημοκρατίας και των ανθρωπίνων δικαιωμάτων. Συνεπώς, στηρίζω την ψήφιση της έκθεσης χωρίς καμία τροπολογία.
<SPEAKER ID="035" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, η παρέμβασή μου αναφέρεται στην έκθεση του κ. Martin, τον οποίο και συγχαίρω για τη δημιουργική του συνεισφορά. Αναφέρεται στο χρηματοδοτικό μέσο συνεργασίας με τις βιομηχανικές χώρες και εδάφη.
<P>
" συζήτηση για τη θέσπιση του εν λόγω χρηματοδοτικού μέσου εντάσσεται σε μία ευρύτερη προβληματική που αφορά, πρώτον, στην εναρμόνιση των δράσεων της Ένωσης στο εσωτερικό και στο εξωτερικό -in foro interno, in foro externo- και δεύτερον, στη συνεκτικότητα της σύνολης εξωτερικής δράσης της Ένωσης πολιτικής, οικονομικής και εμπορικής.
<P>
Ειδικότερα, ο προτεινόμενος κανονισμός συνενώνει μια ετερογενή ομάδα χωρών καθώς και μια διευρυμένη σειρά δραστηριοτήτων σε τομείς όπως η οικονομία, το εμπόριο, η έρευνα και η επιστημονική συνεργασία. " κατανομή των πόρων ανά τομέα δραστηριοτήτων αφενός, και ανά χώρα ή ομάδα χωρών αφετέρου, θα πρέπει να αντανακλά τις στρατηγικές, πολιτικές, οικονομικές και εμπορικές επιδιώξεις της Ένωσης.
<P>
Κυρίες και κύριοι συνάδελφοι, μιλώντας για τη συνοχή της εξωτερικής δράσης της Ένωσης, θα ήθελα να αναφερθώ στη νέα στρατηγική εμπορικής πολιτικής που εξήγγειλε ο Επίτροπος Διεθνούς Εμπορίου. Δεδομένου ότι η στρατηγική αυτή αφορά στις επόμενες κινήσεις με σημαντικούς εμπορικούς εταίρους της Ένωσης, τίθεται θέμα συμβατότητας των πολιτικών προτεραιοτήτων της Ένωσης; Συνδέεται το εύρος των θεματικών που καλύπτει το προτεινόμενο χρηματοδοτικό μέσο, με εσωτερικές πολιτικές επιλογές της Ένωσης; Επίσης, δεν θα έπρεπε να αναδειχθεί ακόμη περισσότερο ο ενεργός ρόλος του Ευρωπαϊκού Κοινοβουλίου, τόσο όσον αφορά στον καθορισμό των προτεραιοτήτων, όσο και στην αξιολόγηση της αποτελεσματικότητας των προγραμμάτων;
<SPEAKER ID="037" NAME="Erika Mann" AFFILIATION="PSE">
(DE) Κυρία Πρόεδρε, κυρία Επίτροπε, κυρίες και κύριοι, αυτή η κοινή συζήτηση είναι καλή αφού μελλοντικά θα έχουμε μία κοινή νομική βάση που θα διαφέρει ανάλογα με το αν αφορά τις αναπτυσσόμενες χώρες ή τις πλουσιότερες, εκβιομηχανισμένες χώρες. Γι' αυτό είναι καλό που κάνουμε μαζί αυτήν τη συζήτηση.
<P>
Ο εισηγητής κ. Martin επεσήμανε δικαιολογημένα ότι πρέπει να επιδιώξουμε περισσότερο λογική και συστηματική προσέγγιση σχετικά με την εκπροσώπηση των συμφερόντων της Ευρωπαϊκής Ένωσης στις συνεργασίες μας με άλλους. Υποστήριξε -και χαίρομαι διότι το σέβεται αυτό και η Επιτροπή- ότι χρειαζόμαστε περαιτέρω διαφοροποίηση και ότι πρέπει να επικεντρωθούμε περισσότερο στα ιδιαίτερα συμφέροντα των χωρών, ότι χρειαζόμαστε περισσότερη αξιολόγηση και έγκαιρο έλεγχο.
<P>
Θα ήθελα να προσθέσω μερικά ακόμα σημεία που τα έθιξε ήδη ο κ. Παπαστάμκος. Κατά τη διεξαγωγή του ελέγχου πρέπει να γίνεται αυτή η διαφοροποίηση με πιο λογικό τρόπο στον τομέα της εξωτερικής πολιτικής και της πολιτικής εμπορίου. Με αυτό εννοώ ότι διατηρούμε ήδη σήμερα πολύ στενές σχέσεις με ορισμένες χώρες, έχουμε συμφωνίες ελευθέρου εμπορίου και εταιρικής σχέσης, αλλά η λογική της συνεργασίας μας μέσω των χρηματοδοτικών μας μέσων δεν συμφωνεί πάντα αναγκαστικά με την πολιτική μας λογική.
<P>
Ως εκ τούτου, θα πρέπει να προσπαθήσουμε να επιτύχουμε εντατικοποίηση της στρατηγικής και στην οικονομική συνεργασία. Δεν έχει άλλωστε νόημα να έχουμε συμφωνίες ελευθέρου εμπορίου, π.χ. με το Μεξικό ή τη Χιλή, και να σχεδιάζουμε περαιτέρω τέτοιες συμφωνίες για το μέλλον, αλλά μετά να μην έχουμε καμία λογική στη συνεργασία μας. Επίσης, δεν είναι λογικό να μην υποστηρίζουμε περισσότερο τις λιγότερο ανεπτυγμένες χώρες από εκείνες που βρίσκονται ήδη σε ανάκαμψη και χαρακτηρίζονται ως αναδυόμενες χώρες. Μελλοντικά χρειαζόμαστε εδώ μια αυξημένη διαφοροποίηση. Παρενθετικά, σε αυτήν δεν συγκαταλέγεται μόνο η ανάλογη συμπερίληψη του Κοινοβουλίου στα χρηματοδοτικά μέσα με τη διαδικασία συναπόφασης, αλλά και η ανάλογη συμμετοχή του ήδη από την έναρξη του διαλόγου για τη σύναψη διμερών συμφωνιών, καθώς και η υποχρεωτική συναίνεσή του. Αν δεν γίνει αυτό, η συμμετοχή του Κοινοβουλίου θα έχει τελικά ως μόνο αποτέλεσμα τη δημιουργία χάσματος μεταξύ της Επιτροπής και των κρατών μελών και έτσι δεν θα είναι, απλά, εφικτή η πλήρης και δημοκρατική υποστήριξη.
<P>
Απευθύνω επείγουσα έκκληση στην κ. Επίτροπο να υπογραμμίσει κατά τις συζητήσεις με την Επιτροπή και τα κράτη μέλη ότι το Κοινοβούλιο πρέπει να δίνει την έγκρισή του σε όλους τους τομείς προκειμένου το σύστημα αξιών μας που διαρκώς μνημονεύουμε να παραμένει άθικτο όχι μόνο όταν μιλάμε για άλλες χώρες, αλλά και όταν ασκούμε οι ίδιοι πολιτική.
<SPEAKER ID="038" NAME="Jana Hybášková" AFFILIATION="PPE-DE">
- (CS) Κυρία Πρόεδρε, κυρία Επίτροπε, θα ήθελα να ευχαριστήσω τον κ. Mitchell και τους συντονιστές, και να τους συγχαρώ που κατόρθωσαν να διατρανώσουν, μέσω κοινών ηθικών αξιών, τη βούληση ενός άμεσα εκλεγμένου Κοινοβουλίου, πράγμα που πέτυχαν εν μέρει χάρη στη στήριξή μας. " αναπτυξιακή συνεργασία πρέπει να οδηγεί σε ανάπτυξη και όχι σε αποτελμάτωση. Πρέπει να οδηγεί σε κράτος δικαίου, στην ανάπτυξη μιας ελεύθερης οικονομίας και, εν συνεχεία, στον πλουραλισμό κατά τη λήψη αποφάσεων και τον σεβασμό των ανθρωπίνων δικαιωμάτων.
<P>
Όπως έχουν δείξει πολλές χώρες στον κόσμο, η οικονομική ανάπτυξη δεν επαρκεί από μόνη της. " επιδίωξη οικονομικής διαφάνειας και ταχείας οικονομικής ανάπτυξης δεν αρκεί όταν, ελλείψει του κράτους δικαίου, υπάρχει πολιτική αποτελμάτωση, κλειστή κοινωνία, διαφθορά και κατάχρηση εξουσίας. " οικονομική ανάπτυξη αυτού του είδους οδηγεί σε σοβαρές πολιτικές αποτυχίες και προβλήματα ασφάλειας, και καταλήγει στην τρομοκρατία.
<P>
Εμείς στο Κοινοβούλιο έχουμε στη διάθεσή μας ένα μέσο διά του οποίου μπορούμε να θέσουμε προϋποθέσεις για την παροχή αναπτυξιακής βοήθειας, κατευθύνοντας και προορίζοντάς την ούτως ώστε να εκπληρωθούν δεόντως τα κριτήρια και να επιτευχθεί ουσιαστική ανάπτυξη. Αυτό το μέσο ορίζει επακριβώς τους οικονομικούς όρους και προβλέπει ακριβή έλεγχο της χρηματοδότησης αναπτυξιακών προγραμμάτων, συμπεριλαμβανομένων των προγραμμάτων για μη κρατικούς δικαιούχους και τοπικές αρχές. Με ικανοποιημένους τους πάντες, θα είναι δυνατό για το Κοινοβούλιο να επηρεάσει την τελική μορφή των εθνικών στρατηγικών εγγράφων και να αξιολογήσει την εφαρμογή τους. Μιλώντας ως μέλος της Εκτελεστικής Επιτροπής του Παγκόσμιου Κινήματος για τη Δημοκρατία, χαιρετίζω την πιθανότητα προώθησης μιας ουσιαστικής δημοκρατίας μέσω του δημοκρατικά εκλεγμένου Κοινοβουλίου μας. Θα ήθελα απλώς να υποσχεθώ ότι, από κοινού με τους άλλους βουλευτές του Κοινοβουλίου, θα καταβάλλω κάθε προσπάθεια να συνεργαστούμε αποτελεσματικά με την Επιτροπή και το Συμβούλιο προκειμένου να επιτύχουμε ανάπτυξη σε ολόκληρο τον κόσμο.
<SPEAKER ID="039" NAME="Proinsias De Rossa" AFFILIATION="PSE">
(EN) Κυρία Πρόεδρε, θα ήθελα να συγχαρώ τον κ. Mitchell και τον κ. Van den Berg για την εξαιρετική εργασία τους όσον αφορά το μέσο αναπτυξιακής συνεργασίας. Πρέπει, ωστόσο, να πω ότι αντιτίθεμαι σθεναρά στις τροπολογίες που κατέθεσε ο κ. Mitchell για την αιτιολογική σκέψη 18, το άρθρο 5 και το άρθρο 12.
<P>
Σε διάστημα ολίγων ημερών δεν θα έχουμε πλέον χωριστή γραμμή για τη χρηματοδότηση των δικαιωμάτων της σεξουαλικής και αναπαραγωγικής υγείας και θεωρώ ότι η αφαίρεση αυτών των αναφορών θα είναι μια σοβαρή αδικία, ιδίως για τις γυναίκες που διατρέχουν κίνδυνο πολύ σοβαρών ασθενειών κατά τη διάρκεια της μητρότητας. Έχουμε δεσμευτεί σε διάφορες συμφωνίες που έχει συνάψει το Ευρωπαϊκό Κοινοβούλιο με την Επιτροπή και το Συμβούλιο καθώς και σε διεθνείς συμφωνίες, για την ακριβή ορολογία που περιέχεται ήδη σε αυτό το μέσο αναπτυξιακής συνεργασίας, και θεωρώ ιδιαίτερα υποκριτικό εκ μέρους του κ. Mitchell να δίνει υπό μορφή εξήγησης για αυτές τις τροπολογίες τη διαβεβαίωση ότι αυτά τα θέματα δεν μπορούν να αντιμετωπίζονται σε δύο γραμμές.
<P>
Αυτά τα θέματα συζητήθηκαν κατά κόρον από το παρόν Κοινοβούλιο και από τα περισσότερα εθνικά κοινοβούλια και το αποτέλεσμα είναι πάντα το ίδιο στο παρόν Κοινοβούλιο. Αυτό το Κοινοβούλιο υποστηρίζει τα δικαιώματα των ανθρώπων να επιλέγουν ανεξάρτητα τη σεξουαλική τους δραστηριότητα, τις σεξουαλικές τους προτιμήσεις και το δικαίωμά τους σε κατάλληλες υπηρεσίες υγείας και να αποτρέπουν τον τρομακτικό φόρο αίματος περίπου 90 000 γυναικών που πεθαίνουν ετησίως συνεπεία παράνομων αμβλώσεων. Πρέπει να θέσουμε τέλος σε αυτό και πιστεύω ότι πρέπει να αφήσουμε την έκθεση ως έχει.
<SPEAKER ID="040" NAME="Justas Vincas Paleckis" AFFILIATION="PSE">
- (LT) Σήμερα τα συγχαρητήρια αντηχούν ιδιαίτερα δυνατά για τον εισηγητή κ. Mitchell, που επέτυχε μια καλή συμβιβαστική λύση μετά από δύο χρόνια διαπραγματεύσεων με το Συμβούλιο για ένα πολύ σημαντικό ζήτημα. Για πρώτη φορά έχουμε έναν ορισμό της αναπτυξιακής πολιτικής που παρέχει τη δυνατότητα διάθεσης των πόρων για τη στήριξη της αναπτυξιακής συνεργασίας μόνο στις χώρες που τους χρειάζονται περισσότερο. Το ένα πέμπτο των πόρων θα καταλήξει στους τομείς υγειονομικής περίθαλψης και εκπαίδευσης, ποσό το οποίο αποτελεί δίκαιη κοινωνικά στήριξη για χώρες που προσπαθούν να απελευθερωθούν από τον ασφυκτικό κλοιό της φτώχειας, των ασθενειών και της ανεπαρκούς εκπαίδευσης.
<P>
Είναι πολύ σημαντικό το Κοινοβούλιο να είναι σε θέση να ασκεί συνεχή έλεγχο και να έχει απήχηση στην κατανομή των πόρων. " συμβιβαστική λύση που εκπονείται δείχνει ότι αυτό είναι απαραίτητο.
<P>
Πιστεύω ότι οι αναπτυσσόμενες χώρες θα χαιρετίσουν το εποικοδομητικό αυτό βήμα του Ευρωπαϊκού Κοινοβουλίου και της Ευρωπαϊκής Επιτροπής, που μας δίνει τη δυνατότητα να ελπίζουμε ότι η χρηματοδότηση των 17 δισεκατομμυρίων ευρώ θα κατανεμηθεί με περίσκεψη, με μέγιστο όφελος στους ανθρώπους που αντιμετωπίζουν τις μεγαλύτερες αντιξοότητες. Είναι σημαντικό να διαδώσουμε αυτά τα νέα και στις χώρες της Ευρωπαϊκής Ένωσης, ιδίως στα νέα κράτη μέλη.
<SPEAKER ID="041" NAME="Eoin Ryan" AFFILIATION="UEN">
(EN) Κυρία Πρόεδρε, θα ήθελα και εγώ να συγχαρώ τον κ. Mitchell και τον κ. van den Berg για την επιτυχία της παρούσας έκθεσης, η οποία επικεντρώνεται στην απλούστευση του τρόπου με τον οποίο δαπανάται η κοινοτική βοήθεια στις αναπτυσσόμενες χώρες. Θα ήθελα επίσης να δηλώσω ότι δυστυχώς δεν θα μπορέσω να στηρίξω τις τροπολογίες που υπέβαλε ο κ. Mitchell, για τους ίδιους λόγους που παρέθεσε και ο κ. De Rossa. Όπως είπε, πρόκειται για ένα θέμα το οποίο έχει εξεταστεί επανειλημμένως, τόσο στο πλαίσιο του Κοινοβουλίου όσο και διεθνώς. Πιστεύω ότι θα πρέπει να εμμείνουμε στις συμφωνίες που υπάρχουν από το Κάιρο.
<P>
"Οι "ΠΑ πολεμούν, ο Ο"Ε τροφοδοτεί και η ΕΕ χρηματοδοτεί". Αυτά είναι τα λόγια ενός γάλλου φοιτητή διεθνών σπουδών. Αν και άδικα, απεικονίζουν τη σημασία της ΕΕ στις αναπτυσσόμενες χώρες. Τα τελευταία χρόνια, ο κόσμος έχει πληγεί σοβαρά από καταστροφές όπως τσουνάμι, σεισμοί στο Πακιστάν και την πρόσφατη πλημμύρα στο Μπαγκλαντές. Το κεντρικό ταμείο ανθρωπιστικής βοήθειας (CERF) των "νωμένων Εθνών σχεδιάστηκε για τη χρηματοδότηση και την άμεση ανταπόκριση σε αιφνίδιες καταστάσεις έκτακτης ανάγκης παγκοσμίως καθώς και την παροχή ζωτικής χρηματοδότησης που έχει ήδη συγκεντρωθεί από διεθνείς δωρητές. Κατά τους πρώτους πέντε μήνες αυτού του έτους, το CERF χορήγησε περισσότερα από 200 εκατομμύρια ευρώ σε περισσότερα από 320 σχέδια σε 26 χώρες. Ωστόσο, η Υπηρεσία Ανθρωπιστικής Βοήθειας της Ευρωπαϊκής Κοινότητας αρνήθηκε να συνεισφέρει στο CERF έως σήμερα, υποστηρίζοντας ότι διαθέτει το δικό της μηχανισμό άμεσης χρηματοδότησης για ταχεία και ισομερή χρηματοδότηση σε επείγουσες καταστάσεις. Θα διαφωνήσω: ποιο είναι το νόημα ύπαρξης δύο ταμείων για την επίτευξη των ίδιων στόχων; Γιατί να μην υπάρχει ένα κεντρικό ταμείο το οποίο να επιλαμβάνεται αυτών των επειγουσών καταστάσεων;
<P>
Θα προέτρεπα τον Ευρωπαίο Επίτροπο για την Ανθρωπιστική Βοήθεια κ. Michel, να ξεκινήσει σειρά συζητήσεων με τα "νωμένα Έθνη για την απλούστευση της παγκόσμιας ανταπόκρισης σε διεθνείς καταστάσεις έκτακτης ανάγκης. " γραφειοκρατία δεν πρέπει να παρεμποδίζει τη διάσωση ανθρώπινων ζωών, επειδή γι αυτό μιλάμε. Ας μην διαπληκτιζόμαστε για δύο διαφορετικούς συνασπισμούς χρηματοδότησης όταν ο στόχος είναι ο επισιτισμός και η χρηματοδότηση πληθυσμών που έχουν πληγεί από καταστροφές όσο το δυνατόν ταχύτερα.
<SPEAKER ID="042" NAME="Benita Ferrero-Waldner">
Μέλος της Επιτροπής. (EN) Κυρία Πρόεδρε, θα ήθελα να σας ευχαριστήσω για μια ακόμη φορά για αυτή την καταληκτική συζήτηση. Διεξήγαμε μακρές διαπραγματεύσεις, οι οποίες ενίοτε δεν ήταν εύκολες, και πολλές επίσημες και άτυπες τριμερείς συνομιλίες. Όπως πάντα, κάθε μέρος πρέπει να διατυπώσει σαφώς τις απόψεις του, και ορισμένες φορές αυτό απαιτεί χρόνο. Εντούτοις, το σημαντικό είναι να επιτύχουμε ένα καλό αποτέλεσμα στο τέλος. Σας άκουσα όλους πολύ προσεκτικά και πιστεύω ότι μπορούμε όλοι να συμβιβαστούμε με το αποτέλεσμα και να κοιτάξουμε το μέλλον. Υπάρχει πλέον μια νέα δέσμη χρηματοδοτικών μέσων και επιθυμούμε να διασφαλίσουμε καλύτερη εξωτερική δράση και καλύτερη προβολή υπέρ της ανάπτυξης, της σταθερότητας και των ανθρωπίνων δικαιωμάτων.
<P>
Επιτρέψτε μου τώρα να πω λίγα λόγια για ορισμένα θέματα τα οποία αναφέρθηκαν στη συζήτηση. Όσον αφορά το θέμα της σεξουαλικής και αναπαραγωγικής υγείας και των αντίστοιχων δικαιωμάτων, γνωρίζω ότι είναι ένα θέμα πολύ ευαίσθητου χαρακτήρα οπουδήποτε ανέκυψε σε όλα τα διαφορετικά φόρουμ. Καθίσταται ακόμη πιο σύνθετο θέμα σε μια Ένωση 25 κρατών μελών, τα οποία έχουν όλα τις δικές τους διαφορετικές παραδόσεις. Για αυτόν τον λόγο, οι αντίστοιχες διατάξεις στο Μέσο Αναπτυξιακής Συνεργασίας αποτελούν μια απολύτως ισορροπημένη συμβιβαστική λύση, η οποία ομολογώ ότι ήταν δύσκολο να επιτευχθεί και η οποία δεν θα πρέπει να ανοίξει εκ νέου. Αυτές οι διατάξεις έχουν κατά μεγάλο μέρος ληφθεί από τον παλαιό κανονισμό για την παροχή βοήθειας για δράσεις σχετικά με τη σεξουαλική και αναπαραγωγική υγεία και δικαιώματα στις αναπτυσσόμενες χώρες. Συνεπώς, οι εν λόγω διατάξεις αντανακλούν ήδη κάποιο βαθμό συναίνεσης καθώς ο παλαιός κανονισμός είχε εγκριθεί από το Κοινοβούλιο σε συναπόφαση. " μεταφορά του θέματος από το Μέσο Αναπτυξιακής Συνεργασίας σε έναν ξεχωριστό κανονισμό δεν θα διευκόλυνε το πρόβλημα, αλλά μάλλον θα παρέτεινε τις συζητήσεις σχετικά με το πολύ ευαίσθητο αυτό θέμα. Μια τέτοια λύση θα ήταν επίσης αντίθετη στον στόχο της απλούστευσης, που ήταν η κατευθυντήρια αρχή για τη μεταρρύθμιση των μέσων εξωτερικής δράσης. Οι αντίστοιχες διατάξεις για το Μέσο Αναπτυξιακής Συνεργασίας αντανακλούν μια ισόρροπη συμβιβαστική λύση, η οποία πιθανότατα δεν θα βελτιωθεί με τη ρύθμιση του θέματος της σεξουαλικής και αναπαραγωγικής υγείας σε έναν χωριστό κανονισμό.
<P>
Θα ήθελα επίσης να πω μια λέξη για το ζήτημα του κύριου περιεχομένου. " Επιτροπή επιβεβαιώνει ότι η εξάλειψη της φτώχιας και η επιδίωξη των Αναπτυξιακών Στόχων της Χιλιετίας αποτελούν τον πυρήνα του πρωταρχικού σκοπού της αναπτυξιακής της βοήθειας. " Επιτροπή δεσμεύεται να δώσει προτεραιότητα στη βασική υγεία και εκπαίδευση και την κοινωνική συνοχή συνολικά στο πλαίσιο του ρόλου της όσον αφορά τον προγραμματισμό και την εφαρμογή των εθνικών προγραμμάτων. Επίσης, η Επιτροπή θα επιχειρήσει να διασφαλίσει ότι ένα σημείο αναφοράς 20% της διατεθείσας βοήθειας στο πλαίσιο των εθνικών προγραμμάτων που καλύπτονται από το μέσο αναπτυξιακής συνεργασίας θα αφιερωθεί έως το έτος αναθεώρησης, το 2009, στη βασική και δευτεροβάθμια εκπαίδευση και τη βασική υγειονομική περίθαλψη.
<P>
Πρέπει να πω όμως επίσης ότι το μέσο αναπτυξιακής συνεργασίας περιλαμβάνει επίσης ένα θεματικό πρόγραμμα για τη μετανάστευση και το άσυλο, που αποτελεί διάδοχο του παλαιού προγράμματος AENEAS. Τα περιεχόμενα αυτού του θεματικού προγράμματος αποτελούν και πάλι την έκφραση μιας πλήρως ισορροπημένης συμβιβαστικής λύσης, ιδίως με τα κράτη μέλη στο Συμβούλιο. Υπό το πρίσμα των προκλήσεων που αντιμετωπίζει επί του παρόντος η Ευρωπαϊκή Ένωση στον τομέα της μετανάστευσης, τα θεματικά προγράμματα θα ανταποκριθούν σε αυτές τις ανάγκες. Πράγματι οι γενεσιουργές αιτίες της μετανάστευσης θα αντιμετωπιστούν πρωτίστως μέσω της γεωγραφικής συνεργασίας μας - μόλις μίλησα για αυτό. Αυτοί που έχουν προοπτικές δεν θα μεταναστεύσουν, αλλά υπάρχουν πολλοί άλλοι. Αφενός είναι η καταπολέμηση της παράνομης μετανάστευσης και αφετέρου η ενίσχυση της νόμιμης μετανάστευσης. Δεν πρέπει να κλείνουμε τα μάτια μας στο γεγονός ότι η μετανάστευση, και ιδιαίτερα η παράνομη μετανάστευση, είναι μια από τις μεγαλύτερες προκλήσεις του καιρού μας που πρέπει να αντιμετωπίσουμε.
<P>
Ανυπομονώ να θέσουμε σε λειτουργία αυτά τα μέσα, μαζί με σας. Πρέπει να ατενίσουμε το μέλλον. Ένα από τα πιο φλέγοντα ζητήματα καθ' όλη τη διάρκεια των διαπραγματεύσεων για αυτά τα νέα μέσα που προήλθαν μέσω συναπόφασης ήταν ο ρόλος του Κοινοβουλίου στον στρατηγικό σχεδιασμό, όπως διατυπώθηκε στα έγγραφα στρατηγικής. Βάσει των δηλώσεων που είναι προσαρτημένες στη διοργανική συμφωνία για τις νέες δημοσιονομικές προοπτικές, οι όροι για έναν διάλογο σχετικά με τον δημοκρατικό έλεγχο έχουν διευκρινιστεί σε μια ανταλλαγή επιστολών με τις ενδιαφερόμενες επιτροπές. Το πρώτο πιλοτικό έγγραφο στρατηγικής ανά χώρα θα φτάσει σύντομα στο Κοινοβούλιο. Ανυπομονούμε τώρα για την υλοποίηση του διαλόγου για τον δημοκρατικό έλεγχο.
<P>
Αναφορικά με το μέσο για τη συνεργασία με τις εκβιομηχανισμένες και τις λοιπές υψηλού εισοδήματος χώρες και εδάφη (ICI), θα ήθελα να πω στον κ. Martin και την κ. Mann ότι, όπως γνωρίζετε, η νομική βάση είναι το άρθρο 181, παράγραφος α της Συνθήκης ΕΚ, το οποίο προβλέπει τη διαδικασία διαβούλευσης με το Κοινοβούλιο κατά τη νομοθετική διαδικασία. Φυσικά, όμως, η Επιτροπή είναι ήδη έτοιμη να ανταλλάξει απόψεις με το Κοινοβούλιο όσον αφορά πτυχές συνεργασίας με τις εκβιομηχανισμένες χώρες επίσης. Θα λάβουμε ασφαλώς σοβαρά υπόψη οιοδήποτε ψήφισμα εγκρίνει ενδεχομένως το Κοινοβούλιο σχετικά.
<P>
Εάν, στις αναπτυσσόμενες χώρες, δεν έχουμε δει ακόμη τα αποτελέσματα τα οποία επιθυμούσαμε να δούμε, αυτό συμβαίνει επίσης επειδή ορισμένες φορές δεν έχει επιτευχθεί ακόμη η χρηστή διακυβέρνηση. Αυτός είναι ένας ακόμη σπουδαίος παράγοντας τον οποίο θα ήθελα να υπογραμμίσω επειδή παρέχουμε πολλή χρηματοδότηση και προσπαθούμε να επιτύχουμε το καλύτερο δυνατό. Δυστυχώς, ωστόσο, ορισμένες φορές δεν υπάρχει χρηστή διακυβέρνηση.
<P>
Εν κατακλείδι, οι διαπραγματεύσεις είναι πάντοτε σύνθετες, αυτό που επιθυμούσαμε όμως να επιτύχουμε ήταν η απλούστευση, η οποία είναι τόσο σημαντική προκειμένου να επιτύχουμε προβολή και αποτελεσματικότητα. " μείωση περισσότερων από 40 διαφορετικών νομοθετικών μέσων σε επτά μέσα πολιτικής ήταν δύσκολη αλλά πιστεύω ότι στο τέλος ήταν μια ικανοποιητική πρόκληση. Τρία νέα μέσα είναι ήδη σε ισχύ: το προενταξιακό μέσο, το μέσο πολιτικής γειτονίας και το μέσο σταθερότητας. Τέσσερα μέσα θα εγκριθούν σύντομα: το μέσο αναπτυξιακής συνεργασίας και το μέσο ICI, το μέσο για την πυρηνική ασφάλεια και τα μέσα για τα ανθρώπινα δικαιώματα και τη δημοκρατία. Όλοι όσοι μίλησαν σήμερα για τα θετικά αποτελέσματα των διαπραγματεύσεών μας για το μέσο αναπτυξιακής συνεργασίας και το ICI το διαπίστωσαν αυτό επίσης.
<P>
Αυτό το οποίο έδειξε η διαδικασία αυτή στο σύνολό της είναι ότι εάν εμείς, τα τρία θεσμικά όργανα, η Επιτροπή, το Συμβούλιο και το Κοινοβούλιο - συνεργαστούμε με εποικοδομητικό τρόπο, στο τέλος θα μπορέσουμε να παραγάγουμε ποιοτικά αποτελέσματα. Ομοίως, ανυπομονώ να συνεργαστώ μαζί σας προκειμένου να διασφαλίσουμε μια πραγματικά καλή, αποτελεσματική και ορατή εφαρμογή.
<SPEAKER ID="043" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα το μεσημέρι.

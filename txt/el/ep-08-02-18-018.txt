<CHAPTER ID="018">
Διάταξη των εργασιών
<SPEAKER ID="023" NAME="Πρόεδρος">
Το τελικό σχέδιο της ημερήσιας διάταξης για την τρέχουσα περίοδο συνόδου, που κατάρτισε η Διάσκεψη των Προέδρων κατά τη συνεδρίασή της την Πέμπτη, 14 Φεβρουαρίου 2008, σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
Δευτέρα/Τρίτη:
<P>
Δεν υπάρχουν τροποποιήσεις.
<P>
Τετάρτη:
<P>
" Ομάδα IND/DEM ζήτησε την αναβολή της ψηφοφορίας επί της έκθεσης του κ. Corbett και του κ. Méndez de Vigo σχετικά με τη Συνθήκη της Λισαβόνας για μεταγενέστερη περίοδο συνόδου.
<SPEAKER ID="024" NAME="Jens-Peter Bonde">
εξ ονόματος της Ομάδας IND/DEM. - (EN) Κύριε Πρόεδρε, αποτελεί καθήκον σας να δίνετε στο Κοινοβούλιο την καλή εικόνα του σοβαρού ερευνητή των ευρωπαϊκών υποθέσεων. Γι' αυτό θα σας ζητούσα να προγραμματίσετε εκ νέου την ψηφοφορία για τη Συνθήκη.
<P>
" προθεσμία για τροπολογίες επί της έκθεσης ορίστηκε πριν λάβουμε τη Συνθήκη από την επιτροπή. Δεν έχουμε λάβει ακόμη την ενοποιημένη έκδοση που υποσχεθήκατε. Αυτό αντιβαίνει στην ομόφωνη απόφαση την οποία ενέκρινε η Επιτροπή Συνταγματικών Υποθέσεων.
<P>
Άρχισα να θέτω ερωτήσεις βάσει προσωπικής ενοποιημένης έκδοσης που διαθέτω και έχω ήδη βρει παραπλανητικά λάθη στις μεταφράσεις.
<P>
Εδώ και 29 έτη εσείς και εγώ διαφωνούμε επί συνταγματικών θεμάτων, εκτός από τη διαφάνεια. Οι διαφωνίες μας τύχαιναν πάντοτε σοβαρής αντιμετώπισης, κατόπιν κατάλληλης και ενδελεχούς εξέτασης στην Επιτροπή Συνταγματικών Υποθέσεων.
<P>
Αγωνίζομαι για τη μεταφορά αρμοδιοτήτων από τη μη αιρετή Επιτροπή σε αυτό το άμεσα αιρετό Κοινοβούλιο. Έχουμε προτείνει να μην ψηφίζεται κανένας νόμος της ΕΕ χωρίς την έγκριση αυτού του Σώματος. Πώς μπορούμε να υπερασπιστούμε την παρούσα έκθεση στο Ευρωπαϊκό Κοινοβούλιο όταν τερματίζετε τη διαδικασία λήψης αποφάσεών μας προτού λάβει ο καθένας σε αυτό το Κοινοβούλιο μια αναγνώσιμη έκδοση της Συνθήκης;
<P>
" τελευταία ΔΚΔ συνιστά τις πλέον μυστικοπαθείς διαπραγματεύσεις για συνθήκη που είδαμε ποτέ. Σας καλώ να κρατήσετε τη συζήτηση για την Τετάρτη, αλλά να μεταφέρετε την ψηφοφορία κατά τρόπο ώστε να μπορούμε να θεωρηθούμε ως σοβαρό κοινοβούλιο από όλους τους πολίτες της Ευρώπης
<P>
Δεν ανήκουμε στα εκτελεστικά όργανα. Εκπροσωπούμε τους ψηφοφόρους.
<SPEAKER ID="025" NAME="Richard Corbett">
εισηγητής. - (EN) Κύριε Πρόεδρε, δεν ψηφίζουμε για την ενοποιημένη συνθήκη, αλλά για τη Συνθήκη της Λισαβόνας. Αυτή δημοσιεύτηκε στην Επίσημη Εφημερίδα στις 17 Δεκεμβρίου 2007. Την έχω εδώ. Όλοι την έχουμε.
<P>
Ομολογουμένως, πρόκειται για κείμενο το οποίο τροποποιεί τις υφιστάμενες Συνθήκες, και για να ασχοληθούμε με αυτό πρέπει να εξετάσουμε τις τροπολογίες που περιέχονται στη Συνθήκη της Λισαβόνας, καθώς και στις αρχικές Συνθήκες. Ωστόσο, για αυτό ακριβώς πληρωνόμαστε, ως εκλεγμένοι αντιπρόσωποι: για να εξετάζουμε τις λεπτομέρειες και για να μπαίνουμε στον κόπο να συγκρίνουμε τα κείμενα και να διαπιστώνουμε τι αλλαγές πραγματοποιήθηκαν.
<P>
Είναι αλήθεια ότι θα ήταν επίσης χρήσιμο να έχουμε μια ενοποιημένη συνθήκη η οποία να δείχνει πώς θα μοιάζουν οι Συνθήκες όταν επικυρωθεί η εν λόγω Συνθήκη -λέω "όταν" επικυρωθεί γιατί είμαι σίγουρος ότι θα επικυρωθεί- και την οποία οι πολίτες θα θεωρήσουν πολύ πιο ευανάγνωστη.
<P>
Ωστόσο, σχεδόν όλες οι εθνικές μας κυβερνήσεις έχουν ήδη δημοσιεύσει ενοποιημένες εκδόσεις της Συνθήκης στις γλώσσες τους. Έχω εδώ την αγγλική έκδοση των ενοποιημένων Συνθηκών, όπως θα μοιάζουν αφού εγκριθεί η Συνθήκη της Λισαβόνας. Επιπλέον, αντιλαμβάνομαι ότι μία από τις πρώτες κυβερνήσεις που δημοσίευσαν ενοποιημένη έκδοση ήταν η δανική κυβέρνηση - στη δανική γλώσσα Έτσι είμαι σίγουρος ότι ο κ. Bonde δεν συνάντησε καμία δυσκολία στην εξεύρεση ενοποιημένης, ευανάγνωστης έκδοσης των Συνθηκών για να τον διευκολύνει στο έργο του στην Επιτροπή Συνταγματικών Υποθέσεων.
<P>
(Χειροκρότημα)
<SPEAKER ID="026" NAME="Hannes Swoboda">
εξ ονόματος της Ομάδας PSE . - (DE) Κύριε Πρόεδρε, θα είμαι ιδιαίτερα σύντομος. Οφείλω να πω ότι είμαι μάλλον έκπληκτος που για εβδομάδες και μήνες υπήρξαμε μάρτυρες μιας τόσο ενεργούς, μαζικής και, εν μέρει, επιθετικής εναντίωσης σε μια συνθήκη, όταν οι βουλευτές που εναντιώνονται σε αυτήν δεν γνωρίζουν καν για ποια συνθήκη μιλάμε.
<P>
(Χειροκρότημα)
<P>
Ο κ. Corbett έθιξε το βασικότερο σημείο: δεν πρόκειται για την ενοποιημένη Συνθήκη αλλά για το περιεχόμενο της Μεταρρυθμιστικής Συνθήκης. Οι απόψεις ποικίλουν. Αυτό είναι πολύ φυσιολογικό σε μια δημοκρατία· μάλιστα, είναι καλό που οι απόψεις ποικίλουν και που υπάρχει ζωηρή συζήτηση. Ωστόσο, όλοι πρέπει να λάβουν υπό σημείωση τις απόψεις των άλλων και να επιτρέψουν τη διεξαγωγή ψηφοφορίας.
<P>
Για εβδομάδες και μήνες έχουμε συζητήσει με σοβαρότητα την εν λόγω Συνθήκη και είναι πλέον καιρός να στείλουμε ένα σαφές μήνυμα ως προς το αν η πλειοψηφία αυτού του Κοινοβουλίου είναι υπέρ ή κατά αυτής. Ξεσπάσματα και προσπάθειες να εμποδιστούν κάποιοι από το να πάρουν τον λόγο, δηλαδή καταστάσεις των οποίων υπήρξαμε μάρτυρες εδώ, θα μπορούσαν να δώσουν λάθος μήνυμα στο κοινό. Παρακαλώ, επιτρέψτε στην πλειοψηφία του Κοινοβουλίου να αποφασίσει αυτήν την εβδομάδα αν είναι υπέρ ή κατά της Συνθήκης. Περί αυτού είναι άλλωστε η δημοκρατία.
<P>
(Χειροκρότημα)
<SPEAKER ID="027" NAME="Jens-Peter Bonde" AFFILIATION="IND/DEM">
(EN) Κύριε Πρόεδρε, σε απάντηση του κ. Corbett, ο οποίος ισχυρίζεται ότι διατίθεται ενοποιημένη έκδοση στη δανική γλώσσα, μπορώ να επιβεβαιώσω ότι υπάρχει μια έκδοση που βασίζεται σε σχέδιο του Οκτωβρίου του 2007, αλλά ότι δεν διατίθεται ακόμη καμία ενοποιημένη έκδοση που να βασίζεται στα εγκριθέντα στη Λισαβόνα στις 13 Δεκεμβρίου 2007. Στη νέα έκδοση υπάρχουν 7 000 περισσότερες λέξεις, και θα ήθελα ο κ. Swoboda -ο οποίος φαίνεται ότι είναι ο ειδικός- να εξηγήσει το περιεχόμενο αυτών των νέων 7 000 λέξεων.
<P>
(Γέλια)
<P>
(Το Σώμα απορρίπτει το αίτημα με ψηφοφορία με ονομαστική κλήση)
<P>
Πέμπτη:
<P>
Δεν υπάρχουν τροποποιήσεις.
<P>
(Συνεπώς, εγκρίνεται η διάταξη των εργασιών)

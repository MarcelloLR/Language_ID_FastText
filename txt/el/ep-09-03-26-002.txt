<CHAPTER ID="002">
Διανομή τροφίμων στους απόρους της Κοινότητας (τροποποίηση του κανονισμού "ενιαία ΚΟΑ") (συζήτηση) 
<SPEAKER ID="006" NAME="Πρόεδρος">
" ημερήσια διάταξη προβλέπει την έκθεση του κ. Siekierski, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με τη διανομή τροφίμων στους απόρους της Κοινότητας - C6-0353/2008 -.
<SPEAKER ID="007" NAME="Czesław Adam Siekierski" LANGUAGE="PL">
Κυρία Πρόεδρε, κυρία Επίτροπε, σήμερα θα συζητήσουμε ένα πολύ σημαντικό θέμα - το πρόγραμμα διανομής τροφίμων στους απόρους της Κοινότητας. Είναι πολύ σημαντικό επειδή αφορά εκατομμύρια άτομα που ζουν στη φτώχεια και χρειάζονται ιδιαίτερη βοήθεια. Υποστηρίζουμε την πρόταση της Ευρωπαϊκής Επιτροπής να αυξήσει τον προϋπολογισμό κατά δύο τρίτα, δηλαδή από 305 εκ. ευρώ σε σχεδόν 500 εκ. ευρώ ετησίως και να επεκτείνει το εύρος των διαθέσιμων προϊόντων στο πλαίσιο του προγράμματος.
<P>
Φυσικά, το πρόγραμμα δεν θα επιλύσει τα προβλήματα του υποσιτισμού και της φτώχειας των πολιτών της Κοινότητας, αλλά θα τα απαλύνει. Είμαστε αντίθετοι στην πρόταση για άμεση εισαγωγή - επαναλαμβάνω άμεση εισαγωγή - της συγχρηματοδότησης από εθνικούς προϋπολογισμούς, επειδή αυτό θα μπορούσε να περιορίσει ή ακόμα και να αποκλείσει κάποιες χώρες από τη συμμετοχή τους στο πρόγραμμα. Αυτό το πρόγραμμα θα πρέπει να αφορά ειδικότερα, χώρες στις οποίες το κατά κεφαλήν εισόδημα είναι χαμηλό και όπου υπάρχουν προβλήματα στον προϋπολογισμό. Αυτό είναι ακόμα πιο σημαντικό λόγω της υπάρχουσας οικονομικής κρίσης. Πιστεύω ότι το Συμβούλιο θα καταφέρει να βρει μια συμβιβαστική λύση για αυτό το ζήτημα.
<P>
Υποστηρίζουμε επίσης την πρόταση, τα προϊόντα τροφίμων να φέρουν σήμανση για διανομή στα πλαίσια του προγράμματος που προέρχεται από την Ευρωπαϊκή Ένωση. Τα τρόφιμα θα πρέπει να είναι, όσο αυτό είναι εφικτό, φρέσκα και τοπικά και με αυτόν τον τρόπο θα υποστηρίζουμε τους τοπικούς παραγωγούς τροφίμων αυξάνοντας τη ζήτηση. Θα διασφαλίζουμε επίσης, ότι τα τρόφιμα που διανέμονται είναι ποιοτικά.
<P>
Έχει υπάρχει έντονη διένεξη σχετικά με τη νομική βάση του προγράμματος. Από όσο γνωρίζουμε, οι νομικές υπηρεσίες του Συμβουλίου έθεσαν υπό αμφισβήτηση τη γνωμοδότηση της Επιτροπής. " Επίτροπος μπορεί να υπολογίζει στην υποστήριξη του Κοινοβουλίου για αυτό το ζήτημα. Συμφωνώ με την Επιτροπή ότι πρέπει να θέσουμε ξεκάθαρες προτεραιότητες και να ορίσουμε μακροχρόνιο προγραμματισμό. " επέκταση του προγράμματος για τρία χρόνια θα καταστήσει τις δαπάνες των διαθέσιμων πόρων πιο αποτελεσματικές.
<P>
Εάν το Κοινοβούλιο υιοθετήσει την έκθεση θα στείλει ένα θετικό σήμα στους πολίτες μας. Εφόσον η ΕΕ παρέχει βοήθεια στις φτωχότερες χώρες της Αφρικής, και φυσικά υποστηρίζουμε αυτήν την τακτική, πρέπει επίσης να θυμάται και τους πολίτες της. Το πρόγραμμα της ΕΕ για τη διανομή τροφίμων στους απόρους της Ευρωπαϊκής Ένωσης, όπως και τα προγράμματα "Διάθεσης φρούτων στα σχολεία" και "Διάθεσης γάλακτος στα σχολεία", αλλάζουν τη στάση προς την ΕΕ και την κοινή γεωργική πολιτική, η οποία δέχθηκε τόσο έντονη κριτική από πολλά άτομα. Οι πολίτες μας θα πρέπει να γνωρίζουν ότι τα τρόφιμα που λαμβάνουν προέρχονται προγράμματα και από κονδύλια της ΕΕ.
<P>
Το πρόγραμμα επιβεβαιώνει ότι η ΕΕ νιώθει υπεύθυνη για τους πολίτες της που έχουν τη μεγαλύτερη ανάγκη. Αυτή η ομάδα περιλαμβάνει κυρίως τους άστεγους, τις οικογένειες που βρίσκονται σε δυσκολία, τους άνεργους, τις μονογονεϊκές οικογένειες, τους μετανάστες, όσους ζητούν άσυλο και τους ανθρώπους προχωρημένης ηλικίας ή όσους έχουν περιορισμένους πόρους. Συχνά πρόκειται για άτομα με αναπηρίες ή ακόμα και παιδιά.
<P>
Θα πρέπει να θυμόμαστε ότι οι μεταρρυθμίσεις που πραγματοποιήθηκαν στις χώρες που εντάχθηκαν πρόσφατα στην ΕΕ έχουν επιφέρει μεγάλη αναδιάρθρωση στα εισοδήματα στις κοινωνίες τους. Επιπλέον, σε κάποιες από αυτές τις χώρες οι ανισότητες στο εισόδημα και στο βιοτικό επίπεδο μεγαλώνουν διαρκώς. Οι οικογένειες που ζουν σε μικρές πόλεις και οι κάτοικοι των χωριών επηρεάζονται ιδιαίτερα από τη φτώχεια. Υπάρχει αυξανόμενος αριθμός ανθρώπων που δεν έχουν τα προς το ζην.
<P>
Το Συμβούλιο έχει βρεθεί σε ένα είδος αδιεξόδου, όπου όλοι περιμένουν τη γνωμοδότηση του Κοινοβουλίου, και εγώ είμαι πεπεισμένος ότι η υιοθέτηση της έκθεσης μου θα πείσει την Τσεχική Δημοκρατία, η οποία προεδρεύει κατά την τρέχουσα περίοδο, να ανανεώσει τη συζήτηση και να βρει μια συμβιβαστική λύση στο Συμβούλιο. Ας ελπίσουμε ότι το νομοθετικό έργο θα ολοκληρωθεί τον Μάιο ή τον Ιούνιο αυτού του έτους. Θα ήθελα να ενθαρρύνω όσα Κράτη Μέλη δεν συμμετέχουν στο πρόγραμμα, να ενταχθούν σε αυτό. Κλείνοντας, εξ ονόματος εκατομμυρίων κατοίκων που επωφελούνται από το πρόγραμμα, των φιλανθρωπικών οργανώσεων που διανέμουν τα τρόφιμα και εμού του ιδίου θα ήθελα να ευχαριστήσω όλα τους Βουλευτές του Ευρωπαϊκού Κοινοβουλίου και όχι μόνο εκείνους που υποστήριξαν την έκθεση μου.
<SPEAKER ID="008" NAME="Mariann Fischer Boel">
Μέλος της Επιτροπής. - Κυρία Πρόεδρε, προτού προχωρήσω στο περιεχόμενο αυτής της πρότασης, θα ήθελα να ευχαριστήσω τον εισηγητή, κ. Siekierski, και τα μέλη της Επιτροπή Γεωργίας και Ανάπτυξης της Υπαίθρου, για την εργασία τους σε αυτήν την έκθεση.
<P>
Θα ήθελα να ξεκινήσω τοποθετώντας τη σημερινή συζήτηση σε ένα γενικότερο πλαίσιο, επειδή αυτή η πρόταση δεν αφορά παραγράφους, πολιτική ισχύ ή υποσχέσεις, αφορά ανθρώπους. Εκατομμύρια Ευρωπαίοι πλήττονται από τη δύσκολη οικονομική συγκυρία και από τη ραγδαία αύξηση των τιμών στα τρόφιμα από το 2007. Υπάρχουν πολλοί άνθρωποι, περισσότεροι από όσους φανταζόμαστε, για τους οποίους η έλλειψη επαρκούς φαγητού είναι καθημερινή έγνοια. 43 εκατομμύρια Ευρωπαίοι δεν έχουν τα χρήματα για ένα γεύμα με κρέας, κοτόπουλο ή ψάρι κάθε δεύτερη μέρα. Κατά την άποψή μου αυτός είναι ένας εντυπωσιακός αριθμός.
<P>
Το πρόγραμμα για τους πλέον απόρους στοχεύει στους ανθρώπους στην κοινωνία μας που χρειάζονται επισιτιστική βοήθεια, άνθρωποι, που ανησυχούν ότι δεν θα μπορέσουν να ταΐσουν τα παιδιά τους αύριο, άνθρωποι που δεν σκέφτονται τι θα φάνε για βραδινό, αλλά εάν θα έχουν κάτι για να φάνε, άνθρωποι που πηγαίνουν μόνο στο εστιατόριο Resto du Cœur.
<P>
Με περισσότερα από 13 εκατομμύρια απόρους που επωφελούνται από το πρόγραμμα, με 19 Κράτη Μέλη να συμμετέχουν και με το σχέδιο να είναι μια σταθερή διέξοδο για τα προϊόντα παρέμβασης, αυτό το πρόγραμμα έχει αποδείξει την αξία του. Το Κοινοβούλιο το έχει ήδη αναγνωρίσει αυτό το 2006, όταν ζήτησε από το Συμβούλιο και την Επιτροπή να θέσουν το πρόγραμμα υπό μόνιμο στήριγμα για το μέλλον και να επεκτείνουν τη διανομή των τροφίμων χωρίς να περιορίζονται σε προϊόντα στα οποία ισχύει η παρέμβαση.
<P>
Βρίσκομαι στην ευχάριστη θέση να σημειώσω ότι η έκθεση του κ. Siekierski υποστηρίζει την προσέγγιση της Επιτροπής και συμφωνεί ότι είναι απαραίτητο να διατηρηθεί το πρόγραμμα στα πλαίσια της κοινής αγροτικής πολιτικής. Αυτό είναι ιδιαίτερα σημαντικό σε μια στιγμή όπου κάποιοι διατείνονται ότι η παροχή τροφίμων στους ανθρώπους δεν έχει καμία σχέση με την αγροτική πολιτική.
<P>
Μέχρι τώρα, το πρόγραμμα χρηματοδοτούνταν αποκλειστικά από τον προϋπολογισμό της Κοινότητας. " πρότασή μας, τώρα, περιλαμβάνει τη συγχρηματοδότηση. Αυτή είναι μια σημαντική αλλαγή, αλλά πιστεύω ότι πρόκειται για μια θεμελιώδη βελτίωση του σχεδίου. Με τη συγχρηματοδότηση το σύνολο των διαθέσιμων για αυτόν το σκοπό κεφαλαίων θα χρησιμοποιηθεί για τις πραγματικές ανάγκες, και τα Κράτη Μέλη θα ενθαρρυνθούν να αναλάβουν μεγαλύτερες ευθύνες για τη διαχείριση του προγράμματος. Αυτό το πρόγραμμα θα αποτελέσει έναν τρόπο ενδυνάμωσης του συνεκτικού στοιχείου, εφόσον οι χώρες συνοχής θα έχουν μικρότερη συγχρηματοδότηση.
<P>
Ταυτόχρονα, συμφωνώ με την άποψη ότι δεν θα πρέπει να διακινδυνεύσουμε την αποχώρηση των Κρατών Μελών από το σχέδιο. Ως, εκ τούτου, προτείνουμε μια σταδιακή σύγκλιση των συγχρηματοδοτούμενων ποσοστών ώστε να διατηρηθεί η διαφορά μεταξύ των Κρατών Μελών που συμμετέχουν στην πολιτική συνοχής και αυτών που δεν συμμετέχουν.
<P>
Συμφωνώ ότι θα πρέπει να πράξουμε περισσότερα ώστε να εγγυηθούμε τη διατροφική ποιότητα των τροφίμων που διανέμουμε. Όπως ανέφερε και ο εισηγητής, αυτό θα μπορούσε να σημαίνει την προσθήκη νωπών προϊόντων που στις περισσότερες περιπτώσεις παράγονται τοπικά. Δεν είναι όμως σωστό να εξοστρακίσουμε τα ξένα προϊόντα ή τα προϊόντα που προέρχονται από χώρες εκτός της Ευρωπαϊκής Ένωσης, όπως προτείνετε στην έκθεση σας. Αυτό θα σήμαινε επιπλέον και επαχθείς ελέγχους. Αυτό θα μπορούσε να θεωρηθεί σημάδι του προστατευτισμού της ΕΕ και θα μπορούσε ακόμα να τεθεί υπό αμφισβήτηση από του εταίρους μας στον ΠΟΕ. Με αυτά τα δεδομένα, η πλειονότητα των τροφίμων που διανέμονται θα παράγονται στην πραγματικότητα στην Ευρωπαϊκή Ένωση, κυρίως από αποθέματα παρέμβασης και πιθανότατα από τις προσφορές που κάνουμε τώρα και συγκεκριμένα στον τομέα των γαλακτοκομικών προϊόντων.
<P>
Δεδομένου του ότι σε αυτό το σχέδιο εμπλέκονται πολύ φιλανθρωπικά ιδρύματα, η πρότασή μας δίνει τη δυνατότητα να αποδοθεί το κόστος μεταφοράς και το διοικητικό κόστος των ΜΚΟ. Εσείς προτείνετε να καλύπτεται και το κόστος αποθήκευσης. Υποστηρίζω κατ' ουσίαν αυτήν την ιδέα, αλλά δεν μπορώ να συμφωνήσω με την πρότασή σας να αφήσουμε τα Κράτη Μέλη να ορίσουν τις κλίμακες απόδοσης. Πρέπει να ορίσουμε το ίδιο μέγιστο ποσοστό για όλες τις συμμετέχουσες χώρες, ώστε τουλάχιστον να είμαστε βέβαιοι ότι το πρόγραμμα παραμένει αποτελεσματικό και εξακολουθεί να επικεντρώνεται στην παροχή τροφίμων.
<P>
Εν τέλει, θέλω να τονίσω ότι το Συμβούλιο περιμένει το αποτέλεσμα της σημερινής συζήτησης και ψηφοφορίας πριν συνεχίσει τις συζητήσεις τις δικές του συζητήσεις. Ελπίζω οι Υπουργοί να χρησιμοποίησαν εποικοδομητικά το χρόνο αναμονής. Από τη σημερινή συζήτηση, θα πρέπει, ως εκ τούτου, να σταλεί ένα ξεκάθαρο μήνυμα, μην ξεχνάτε εκείνους που περιμένουν στην ουρά στην κουζίνα για σούπα ή εκείνους που περιμένουν για το επόμενο πακέτο με τρόφιμα. Γι αυτό μην περιμένετε πάρα πολύ! Πρέπει να θέσουμε αυτό το καθεστώς για την επισιτιστική βοήθεια σε μια σταθερή βάση για το μέλλον.
<SPEAKER ID="009" NAME="Florencio Luque Aguilar">
συντάκτης γνωμοδότησης της Επιτροπής Περιφερειακής Ανάπτυξης. - (ES) Κυρία Πρόεδρε, η παρούσα οικονομική κρίση σε ολόκληρη την Ευρώπη θα οδηγήσει σε μια αύξηση, τα επόμενα χρόνια, του αριθμού των ανθρώπων που βρίσκονται κάτω από τα όρια της φτώχειας. Αυτός ο αριθμός έχει ήδη φτάσει τα 80 εκατομμύρια, με άλλα λόγια το 16% του παγκόσμιου πληθυσμού.
<P>
Εν όψει αυτής της κρίσης, είναι υψίστης σημασίας να διασφαλίσουμε τη συνέχεια στη διανομή τροφίμων σε όσους τα έχουν ανάγκη. Τα αποθέματα παρέμβασης υπήρξαν μέχρι στιγμής χρήσιμα τόσο για την παροχή τροφίμων σε απόρους στην κοινότητα, όσο και για τη διασφάλιση των τιμών των Ευρωπαίων παραγωγών. Ωστόσο, αυτά τα αποθέματα σταδιακά εξαντλούνται.
<P>
Θα ήταν επίσης αρμόζον, το νέο πρόγραμμα ενίσχυσης για τους απόρους να λειτουργήσει και ως διέξοδος των προϊόντων της Ευρωπαϊκής Κοινότητας. Με αυτόν τον τρόπο θα βοηθήσουμε τους αγρότες να παραμείνουν στις αγροτικές περιοχές.
<P>
" πρόταση της Ευρωπαϊκής Επιτροπής δεν απαιτεί τα τρόφιμα αυτού του προγράμματος να παράγονται αποκλειστικά στην Κοινότητα, εφόσον κάτι τέτοιο αντιτίθεται στους κανονισμούς του Παγκόσμιου Οργανισμού Εμπορίου. Θα ήθελα να υπενθυμίσω στην Επιτροπή, ωστόσο, ότι οι "νωμένες Πολιτείες αφιερώνουν τίποτα περισσότερο και τίποτα λιγότερο από το 67% του αγροτικού προϋπολογισμού τους σε επισιτιστικά προγράμματα για τους απόρους, γεγονός που έχει το επιπλέον πλεονέκτημα της προνομιακής ενίσχυσης των αγροτών και των κτηνοτρόφων τους.
<P>
Αυτό το ποσοστό είναι εκ διαμέτρου αντίθετο με την προτεινόμενη δαπάνη στο νέο Κοινοτικό πρόγραμμα, η οποία θα ισούται με μόνο το 1% του προϋπολογισμού της κοινής γεωργικής πολιτικής (ΚΓΠ).
<SPEAKER ID="010" NAME="Agnes Schierhuber" LANGUAGE="DE">
Κυρία Πρόεδρε, κυρία Επίτροπε, κυρίες και κύριοι, θέλω κι εγώ να εκφράσω τις θερμές ευχαριστίες μου στον κ. Siekierski για την έκθεσή του. Θα τολμούσα επίσης να πω ότι παρήγαγε εξαιρετικό έργο.
<P>
Για περισσότερες από δυο δεκαετίες η Ευρωπαϊκή Ένωση είχε επισιτιστικό πρόγραμμα για απόρους. Έτσι, από το 2006, για παράδειγμα, ήταν δυνατό να παρέχει υποστήριξη σε περίπου 13 εκατομμύρια ανθρώπους από 15 Κράτη Μέλη μέσω των διαφόρων μέτρων ενίσχυσης. Πιστεύω ότι αυτό το πρόγραμμα, και αυτό είναι κάτι που τόσο η Επίτροπος, όσο και ο εισηγητής έχουν ήδη πει, θα διαδραματίσει σημαντικό ρόλο στη διατήρηση και την προώθηση της αλληλεγγύης στα πλαίσια της Ευρωπαϊκής μας κοινότητας, επειδή κατά τη γνώμη μου η ΕΕ είναι, και παραμένει, όχι μόνο μια οικονομική κοινή αγορά, αλλά προπάντων μια κοινότητα αξιών και αλληλεγγύης. Επίσης, στο πλαίσιο της σύγχρονης κοινωνικο-περιβαλλοντικής οικονομίας της αγοράς με τους τρεις πυλώνες, οικονομία, περιβάλλον και κοινωνικές υποθέσεις - να είναι εξίσου σημαντικοί έτσι ώστε όλα τα Κράτη Μέλη να μπορούν να συμμετέχουν σε αυτό το πρόγραμμα - υποστηρίζω την άποψη του εισηγητή ότι, όπως και προηγουμένως, το πρόγραμμα θα πρέπει να χρηματοδοτηθεί εξολοκλήρου από την Ευρωπαϊκή Ένωση.
<P>
Θα ήθελα να τονίσω ότι, παρόλο που είναι σημαντικό για εμάς πρωταρχικά να χρησιμοποιήσουμε προϊόντα που έχουν παραχθεί εντός της Κοινότητας, δεν θα πρέπει, όπου είναι απαραίτητο, να περιοριστούμε μόνο σε αυτά τα προϊόντα.
<P>
Τέλος, θα ήθελα να πω ότι, όσον αφορά εμένα προσωπικά, είναι αυτονόητο ότι θα πρέπει να βοηθήσουμε τους πλέον απόρους στο βαθμό που μπορούμε. Ελπίζω σήμερα, όπως είπε η Επίτροπος, μια μεγάλη πλειοψηφία να υπερψηφίσει αυτήν την έκθεση ώστε να δώσουμε ένα ξεκάθαρο σήμα στο Συμβούλιο.
<SPEAKER ID="011" NAME="María Isabel Salinas García">
εξ ονόματος της PSE. - (ES) Κυρία Πρόεδρε, κυρία Επίτροπε, κυρίες και κύριοι, κατά πρώτον θα ήθελα να συγχαρώ τον εισηγητή, με τον οποίο έχουμε κοινές απόψεις σε σχέση με αυτό το πρόγραμμα και κατά δεύτερον να συγχαρώ όλους όσους εμπλέκονται, επειδή σε αυτήν την εποχή της οικονομικής κρίσης, είναι θεμελιώδους σημασίας να διατηρήσουμε ένα τέτοιο πρόγραμμα, με εμφανή θετικά κοινωνικά αποτελέσματα.
<P>
Παρόλο που εμπλεκόμαστε μόνο στη διαδικασία διαβούλευσης πρέπει να στείλουμε ένα ξεκάθαρο πολιτικό μήνυμα από το Ευρωπαϊκό Κοινοβούλιο αυτή την εποχή της οικονομικής αβεβαιότητας. Πρέπει να στείλουμε ένα μήνυμα από τις Βρυξέλες και το Στρασβούργο, ότι δεν ασχολούμαστε μόνο ή αποκλειστικά με την ανάκαμψη του οικονομικού συστήματος, αλλά γνωρίζουμε απόλυτα την ανάγκη ανάπτυξης των κοινωνικών μας πολιτικών, ειδικά εκείνων που υποστηρίζουν τους ανθρώπους που έχουν πιο μεγάλη ανάγκη, τους απόρους της Ευρωπαϊκής Ένωσης.
<P>
Συμφωνούμε με την Επιτροπή ότι αυτό το επισιτιστικό πρόγραμμα θα πρέπει να συνεχίσει να θεωρείται μέρος της κοινής γεωργικής πολιτικής για πολλούς λόγους, επειδή η Ευρωπαϊκή γεωργία έχει μια έντονη κοινωνική διάσταση, επειδή αυτό το πρόγραμμα είναι ένα εργαλείο που λειτουργεί, επειδή τώρα το χρειαζόμαστε περισσότερο από ποτέ και επειδή πρέπει να συνεχιστεί.
<P>
Εμείς, η Σοσιαλιστική Ομάδα στο Ευρωπαϊκό Κοινοβούλιο, όπως και ο εισηγητής, είμαστε κατά της συγχρηματοδότησης από την Ευρωπαϊκή Ένωση και τα Κράτη Μέλη της, εφόσον κάτι τέτοιο θα σημαίνει διάκριση μεταξύ των κρατών σύμφωνα με τον πλούτο τους, γεγονός που θα οδηγούσε σε μια κατάσταση στην οποία το πρόγραμμα δεν θα μπορούσε να τεθεί σε εφαρμογή στις μειονεκτικές χώρες.
<P>
Είναι δύσκολο να κατανοήσουμε γιατί, σε μια εποχή όπου είναι πλέον απαραίτητο, η Επιτροπή θέλει να εξοικονομήσει χρήματα από την πιο κοινωνική όψη της ΚΓΠ, ειδικά εφόσον κάθε χρόνο υπάρχει πλεόνασμα στον αγροτικό προϋπολογισμό.
<P>
" πλήρης χρηματοδότηση από την Επιτροπή είναι θεμελιώδους σημασίας για εμάς. Χρειάζεται να διασφαλίσουμε ότι αυτό το πρόγραμμα θα φτάσει σε όλες τις χώρες και ειδικά σε αυτές που το έχουν ανάγκη. Τα 43 εκατομμύρια εν δυνάμει δικαιούχων αυτού του προγράμματος απαιτούν να καταβάλουμε τεράστια προσπάθεια και να αποφύγουμε τις δαπάνες εκτός προϋπολογισμού σε κάθε περίπτωση. Λιτότητα, ναι, αλλά όχι όσον αφορά στους απόρους.
<P>
Αυτό το πρόγραμμα πρέπει να καλύψει ολόκληρη την πορεία των διανεμηθέντων τροφίμων ώστε να διασφαλίσει ότι θα φτάσουν στους πολίτες σε όλα τα Κράτη Μέλη. Για να επιτύχουμε αυτόν το στόχο, εμείς η Σοσιαλιστική Ομάδα για την οποία είμαι σκιώδης εισηγήτρια, φέραμε μια τροποποίηση η οποία προτείνει όλες οι δαπάνες που προκύπτουν από τη διανομή, την αποθήκευση και τη διαχείριση να καλύπτονται από τις χρηματοδοτήσεις της Κοινότητας.
<P>
Συμφωνούμε επίσης με τον εισηγητή ότι τα τρόφιμα θα πρέπει να είναι υψηλής ποιότητας και κατά προτίμηση, να προέρχονται από την Κοινότητα. Αυτή η προσέγγιση, συμφωνεί με τη θέση του Κοινοβουλίου σε άλλα παρόμοια προγράμματα για τα οποία συζητήσαμε στη Συνέλευση, όπως το σχέδιο να δώσουμε φρούτα στα σχολεία.
<P>
Σας ευχαριστώ, ολοκλήρωσα. Ελπίζουμε η Επιτροπή να λάβει υπ' όψιν της τη θέση του Κοινοβουλίου μετά την ψηφοφορία και πάνω από όλα, ελπίζουμε να θέσει σε εφαρμογή αυτό το σχέδια μέσα στην Ένωση, το συντομότερο δυνατό.
<SPEAKER ID="012" NAME="Willem Schuth">
εξ ονόματος της Ομάδας ALDE. - (DE) Κυρία Πρόεδρε, κυρία Επίτροπε, κυρίες και κύριοι, θα ήθελα να ξεκινήσω ξεκαθαρίζοντας ότι η διανομή τροφίμων σε απόρους δεν είναι για εμένα θέμα στην επερχόμενη ψηφοφορία της έκθεσης του κ. Siekierski, ειδικά σε αυτή τη δύσκολη οικονομικά εποχή. Θα ήθελα επίσης να ξεκαθαρίσω από την αρχή ότι δεν ήταν εύκολο να βρεθεί κοινή γραμμή στα πλαίσια της Ομάδας μας. Ως εκ τούτου, σέβομαι την προσωπική απόφαση οποιοδήποτε μέλος της Ομάδας θελήσει να παρεκκλίνει από αυτήν και να μην υποστηρίξει την πρόθεσή μας να απορρίψουμε την έκθεση.
<P>
Γιατί δεν μπορώ να υποστηρίξω το αποτέλεσμα της ψηφοφορίας της επιτροπής, ως έχει; Υπάρχουν πολύ λόγοι για αυτό, οι οποίοι δεν έχουν καμία σχέση με τη βοήθεια των απόρων μέσα στην Ευρωπαϊκή Ένωση αυτήν τη δύσκολη στιγμή. Αντιθέτως, τροποποιήσεις που κατέθεσε προς συζήτηση ο συνάδερφός μου, ο κ. Busk εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, παρόλο που δυστυχώς δεν ήταν επιτρεπτές, στόχευαν να δώσουν στο υπάρχον σύστημα θεμέλια για το μέλλον. Το σύστημα που υφίσταται μέχρι τώρα είναι αναχρονιστικό από την εποχή της γεωργικής υπερπαραγωγής, κάτι που δυστυχώς ανήκει πλέον στο παρελθόν. Λόγω της επιτυχημένης αποσύνδεσης των άμεσων πληρωμών, τα αποθέματα παρέμβασης μειώνονται σταθερά τα τελευταία χρόνια, με αποτέλεσμα, σήμερα, μέχρι το 85% των τροφίμων να αγοράζεται στην ελεύθερη αγορά.
<P>
Ωστόσο, αυτό αλλοίωσε τη θεμελιώδη φύση του προγράμματος και είχε ως αποτέλεσμα την απώλεια της γεωργικής διάστασης του προγράμματος. Εφόσον τώρα ασχολούμαστε με ένα κοινωνικό πρόγραμμα, πρέπει να δημιουργήσουμε μια κατάλληλη νομική βάση για αυτό. Αναφορικά με αυτό, μοιραζόμαστε την άποψη των νομικών υπηρεσιών του Συμβουλίου ότι η μόνη πιθανή νομική βάση στη θέση του Άρθρου 37 της Συνθήκης ΕΚ σχετικά με την κοινή γεωργική πολιτική είναι το Άρθρο 308, εφόσον διαφορετικά θα σήμαινε σαφώς οπισθοδρόμηση στις εθνικές αρμοδιότητες των Κρατών Μελών. Δεδομένης της μη επιτρεπτής φύσης των τροποποιήσεών μας, η μόνη λύση μπορεί να είναι ένα νέο νομοσχέδιο από την Ευρωπαϊκή Επιτροπή. " Επιτροπή θα πρέπει επίσης να ενστερνιστεί την αρχή της συγχρηματοδότησης, εφόσον το εάν ή όχι τέτοια προγράμματα έχουν νόημα στο μυαλό όλων μπορεί να εκτιμηθεί ικανοποιητικά μόνο σε τοπικό επίπεδο.
<SPEAKER ID="013" NAME="Andrzej Tomasz Zapałowski">
εξ ονόματος της Ομάδας UEN. - (PL) Κυρία Πρόεδρε, στην Ευρωπαϊκή Ένωση αντιμετωπίζουμε αυτή τη στιγμή μια αυξανόμενη κοινωνική διαστρωμάτωση. Υπάρχουν εκατομμύρια άνθρωποι που ζουν στη φτώχεια και αυτός ο αριθμός αυξάνει διαρκώς. Αυτό συμβαίνει παρά το γεγονός ότι οι Σοσιαλιστές βρίσκονται στην εξουσία στην Κοινότητα και σε πολλά Κράτη Μέλη για χρόνια και υποτίθεται ότι είναι ευαίσθητοι στη φτώχεια και την ανισότητα. " ίδια η ΕΕ υποτίθεται ότι ήταν μια περιοχή γενικής ευημερίας. Πολλοί άνθρωποι ήταν αφελείς και το πίστεψαν, αλλά έφτασε πλέον ο καιρός για να συλλογιστούμε.
<P>
Πρέπει να βοηθήσουμε τους ανθρώπους στην Ευρώπη που δεν μπορούν να τα βγάλουν πέρα μόνοι τους με τη φτώχεια και την απόρριψη. Υπάρχουν πολλοί τέτοιοι άνθρωποι στις παλιές χώρες της ΕΕ και πολλοί περισσότεροι στις καινούργιες. Πέρα από την καταστρεπτική δράση της οικονομικής κρίσης, μπορούμε να δούμε τα αποτελέσματα της αποικιοκρατικής προσέγγισης στο παρελθόν των παλιών χωρών της ΕΕ προς τις επιχειρήσεις και τις τράπεζες στα νέα Κράτη Μέλη. Τα μέρη εργασίας εξακολουθούν να καταστρέφονται, όπως για παράδειγμα η ναυπηγική βιομηχανία έχει καταστραφεί στην Πολωνία.
<P>
" εξαιρετική έκθεση του κ. Siekierski ασχολείται με τον τρόπο διανομής των τροφίμων στους απόρους. Συμφωνώ απολύτως μαζί του ότι η Κοινότητα, ως σύνολο θα πρέπει να χρηματοδοτήσει την ενίσχυση για τους απόρους και ότι τα τρόφιμα θα πρέπει να προέρχονται αποκλειστικά από χώρες της ΕΕ. " ενίσχυση θα πρέπει να φτάσει σε ορφανοτροφεία, κέντρα για αστέγους και πεινασμένα παιδιά σε σχολεία και θα πρέπει να διανέμεται κυρίως από τις τοπικές αρχές, επειδή έχουν την καλύτερη πληροφόρηση αναφορικά με το ποιος έχει ανάγκη.
<SPEAKER ID="014" NAME="Witold Tomczak">
εξ ονόματος της Ομάδας IND/DEM. - (PL) Κυρία Πρόεδρε, κυρία Επίτροπε, το επισιτιστικό πρόγραμμα είναι απαραίτητο σήμερα. Όπως έχει γράψει και ο εισηγητής, το 2006 στην ΕΕ των 25 μόνο, 43 εκατομμύρια άνθρωποι υποσιτίζονταν και 79 εκατομμύρια βρίσκονταν στα όρια της φτώχειας, αριθμός που είναι μεγαλύτερος του 20% του συνόλου του πληθυσμού της ΕΕ. Το πρόγραμμα βοήθησε έναν στους έξι ανθρώπους που βρίσκονταν σε ανάγκη. Το πρόβλημα, κατά συνέπεια, είναι σοβαρό και το φαινόμενο της φτώχειας έχει οξυνθεί επιπλέον μετά τη πρόσφατη διεύρυνση της ΕΕ.
<P>
Οι στατιστικές δείχνουν ότι το πρόγραμμα ανακουφίζει μόνο τον υποσιτισμό, αλλά δεν τον εξαλείφει. Πρόκειται για ένα πρόγραμμα το οποίο ασχολείται με τα αποτελέσματα, αλλά δεν εξαλείφει τις αιτίες. Δεν είναι παράδοξο ότι οι κάτοικοι των αγροτικών περιοχών είναι αυτοί που απειλούνται από τη φτώχεια και τον υποσιτισμό; Εκείνοι που θα έπρεπε να παράγουν τρόφιμα είναι αυτοί που χρειάζονται την επισιτιστική βοήθεια, αλλά αυτό δεν είναι δικό τους λάθος, αλλά αποτέλεσμα της πολιτικής. Αυτό είναι το αποτέλεσμα της νοσηρής γεωργικής πολιτικής, που οδηγεί σε χρεωκοπία μικρά οικογενειακά αγροκτήματα και αυξάνει τον αριθμό των ανθρώπων που χρειάζονται την επισιτιστική βοήθεια.
<P>
Το διαρκές Ευρωπαϊκό Πρότυπο Γεωργίας του 1997 είναι ένα προπαγανδιστικός μύθος. Τα μικρά οικογενειακά αγροκτήματα επρόκειτο να είναι το βασικό στοιχείο στο πρότυπο, αλλά στην πραγματικότητα συνέβη το αντίστροφο. Αυτά είναι τα αγροκτήματα που αποκλείονται, παρόλο που συνιστούν τουλάχιστον το 95% όλων των αγροκτημάτων στην Ευρωπαϊκή Ένωση Δεν είναι παράδοξο που δίνουμε τα περισσότερα χρήματα της γεωργίας σε αυτούς των οποίων η παραγωγή είναι ακριβή; Σε μεγάλα αγροκτήματα με ζώα τα οποία καταστρέφουν το περιβάλλον, ενώ τα αγροκτήματα που παράγουν φθηνά λαμβάνουν συμβολική στήριξη; " εμπορική πολιτική της ΕΕ μάς εκθέτει σε αιφνίδια αύξηση των τιμών και η πολιτική ανταγωνισμού οδήγησε σε μονοπώλιο τις πωλήσεις και σε υπερτιμολόγηση. Έφτασε ο καιρός αυτές οι πολιτικές να αλλάξουν. Αυτές οι πολιτικές ευθύνονται για την αύξηση των τιμών των τροφίμων και είναι ο λόγος για τον οποίο ο αριθμός των απόρων και των υποσιτισμένων πολιτών της ΕΕ αυξάνει.
<SPEAKER ID="015" NAME="Jean-Claude Martinez" AFFILIATION="NI">
- (FR) Κυρία Πρόεδρε, κυρία Επίτροπε, η Στρατηγική της Λισσαβώνας είναι μεγάλη επιτυχία, τουλάχιστον σε έναν τομέα, η Ευρωπαϊκή Ένωση έγινε μια από τις πιο ανταγωνιστικές περιοχές του κόσμου σε σχέση με τη δημιουργία της φτώχειας. Ως εκ τούτου καταφέραμε να δημιουργήσουμε 80 εκατομμύρια απόρους και 43 εκατομμύρια Ευρωπαίους που πεινάνε, σε αυτούς τους αριθμούς περιλαμβάνονται και ηλικιωμένοι, οι οποίοι μπορεί να πεθάνουν γρηγορότερα και ως εκ τούτου να μειώσουν τις δημόσιες δαπάνες, δηλαδή θα πληρούνται τα κριτήρια του Μάαστριχτ πιο αποτελεσματικά.
<P>
Μόνο στη Γαλλία, 80 εκατομμύρια γεύματα σερβίρονται κάθε χρόνο από τη φιλανθρωπική οργάνωση Restos du Cœur. Από το 1987 δημιουργήσαμε ένα επισιτιστικό πρόγραμμα, με σκοπό να ταΐσουμε τους απόρους με ετήσιο προϋπολογισμό 300 εκατομμύρια ευρώ. 300 εκατομμύρια ευρώ διαιρούμενα με το 80, διαιρούμενα με το 12, ισούται με 25 λεπτά διανεμηθέντων τροφίμων κάθε μήνα σε κάθε έναν από τα 80 εκατομμύρια απόρων. Αυτά τα τρόφιμα προέρχονται από τα αποθέματα παρέμβασης, αλλά από τη μεταρρύθμιση του 1992, όπου το βούτυρο σχημάτιζε βουνά και έρρεε άφθονο το γάλα και τα παραγεμισμένα ψυγεία προκαλούσαν επικρίσεις, αυτά τα αποθέματα εξαντλήθηκαν.
<P>
Για την περίοδο 2010-2012, θα αγοράσουμε τρόφιμα από την αγορά, όπου θα υπάρχουν και μη-Ευρωπαϊκά αγαθά, προς χάριν του ΠΟΕ και του αγώνα κατά του προστατευτισμού. Αυτό σημαίνει ότι από το 1962, ταΐζουμε τα κοπάδια των βοοειδών μας με εισαγόμενους ελαιούχους σπόρους και από το 2010 θα τρέφουμε και τους απόρους με εισαγόμενα. Και όλα αυτά συγχρηματοδοτούνται στο όνομα της καθολικότητας.
<P>
Το πρόβλημα, ωστόσο, κυρία Πρόεδρε, κυρία Επίτροπε, κυρίες και κύριοι - το πραγματικό πρόβλημα- είναι ότι εξακολουθούν να υπάρχουν 80 εκατομμύρια άποροι μετά από 22 χρόνια ύπαρξης του επισιτιστικού προγράμματος.
<SPEAKER ID="016" NAME="Albert Deß" AFFILIATION="PPE-DE">
(DE) Κυρία Πρόεδρε, κυρία Επίτροπε, ο κ. Siekierski εργάστηκε πολύ για να συντάξει αυτήν την έκθεση και για αυτό θα ήθελα να εκφράσω τις ειλικρινές ευχαριστίες μου. Συμφωνώ κι εγώ ότι πολλοί άνθρωποι, ειδικά τώρα στην περίοδο της οικονομικής κρίσης, έρχονται αντιμέτωποι με την απειλή της φτώχειας. Θα ήταν μια βαριά κατηγορία για την Ευρώπη, αν οι άνθρωποι της που βρίσκονται στην Ευρώπη υπέφεραν από ασιτία.
<P>
Ωστόσο, διαφωνώ με την εντύπωση που έχει δοθεί ότι τα τρόφιμα έχουν ακριβύνει. Αυτό μπορεί να ισχύει σε κάποιες χώρες, αλλά στη Γερμανία κάτι τέτοιο δεν υφίσταται. Εν μέρει αυτό είναι αποτέλεσμα εσφαλμένων αποφάσεων σε ευρωπαϊκό επίπεδο, η τιμή του γάλακτος και του βουτύρου, για παράδειγμα, είναι η χαμηλότερη εδώ και πολύ καιρό και έχει φτάσει σε επίπεδο που απειλεί την ύπαρξη πολλών αγροκτημάτων.
<P>
Έχω εδώ μερικές στατιστικές οι οποίες παραθέτουν τις τιμές των τροφίμων. Το 1970, ένας βιομηχανικός εργάτης έπρεπε να εργαστεί για 243 λεπτά ώστε να μπορέσει να αγοράσει ένα κιλό χοιρινά παϊδάκια, ένα κιλό μοσχάρι, ένα κιλό μαύρο και σικάλεως ψωμί, δέκα αυγά, 250 γραμμάρια βούτυρο, ένα κιλό πατάτες και ένα λίτρο γάλα, το 2008 έπρεπε να εργαστεί, μόνο 82 λεπτά. Αυτό σημαίνει ότι χρειαζόταν το ένα τρίτο του χρόνου για να αγοράσει την τροφή του.
<P>
Στην αιτιολογική έκθεση αναφέρεται ότι στη Γερμανία, μόνο, 9 εκατομμύρια άνθρωποι βρίσκονται αντιμέτωποι με τη φτώχεια. Εδώ πρέπει να γίνει μια διόρθωση. Στη Γερμανία, κάθε πολίτης, κάθε άνθρωπος δικαιούται την ελάχιστη παροχή από το κράτος και ως εκ τούτου κανένας από αυτά τα 9 εκατομμύρια δεν χρειάζεται να υποφέρει από ασιτία.
<P>
Είναι ως εκ τούτου σημαντικό τα χρήματα που διατίθενται εδώ για την επισιτιστική βοήθεια να χρησιμοποιηθούν σε μέρη στην Ευρώπη όπου οι άνθρωποι πραγματικά αντιμετωπίζουν την απειλή της πείνας. Θα είναι ντροπή για την Ευρώπη αν δεν το επανορθώσουμε αυτό.
<SPEAKER ID="017" NAME="Luis Manuel Capoulas Santos" AFFILIATION="PSE">
(PT) Κυρία Πρόεδρε, κυρία Επίτροπε, κυρίες και κύριοι, η συζήτηση στην οποία θα ήθελα να συμμετάσχω θα ήταν αυτή η οποία θα στόχευε στη λήξη όλων των μέτρων ενίσχυσης για τους απόρους, επειδή θα έχουν γίνει περιττά.
<P>
Δυστυχώς, αυτήν τη στιγμή κάτι τέτοιο δεν συμβαίνει στην Ευρώπη και στον κόσμο. Στην Ευρωπαϊκή Ένωση, πολλές οικογένειες που εθίγησαν από την ανεργία ή τον κοινωνικό αποκλεισμό είδαν τα εισοδήματά τους να μην επαρκούν να καλύψουν τις πιο βασικές τους ανάγκες και ως αποτέλεσμα, τους οφείλουμε την αλληλεγγύη μας.
<P>
" πρόταση της Επιτροπής την οποία συζητάμε, κερδίζει την αποδοχή μας, ακόμα περισσότερο τώρα, όπως και στο παρελθόν, που πρέπει να βρούμε ακόμα έναν τρόπο να διαθέσουμε εύκολα μέρος από το περίσσευμά μας. Αλλά δεν είναι αυτό το θέμα σήμερα. Ακόμα και οι χρηματοδοτικές ενισχύσεις για αυτό το πρόγραμμα δικαιολογημένα θα αυξηθούν.
<P>
Συγχαίρω επίσης την Επιτροπή που πρότεινε αυτή η ενίσχυση να προέρχεται από τον αγροτικό προϋπολογισμό. Καμία ομάδα δεν δείχνει περισσότερη αλληλεγγύη από ότι οι αγρότες και καμία κοινότητα δεν εμπλέκεται περισσότερο στην αλληλοβοήθεια από την αγροτική κοινότητα. Είμαι σίγουρος ότι οι Ευρωπαίοι αγρότες θα είναι περήφανοι να μοιραστούν ένα μέρος του αγροτικού προϋπολογισμού με αυτούς που έχουν τη μεγαλύτερη ανάγκη.
<P>
" πολιτική μου ομάδα, ως εκ τούτου, απορρίπτει τις προτάσεις της Ομάδας της Συμμαχίας Φιλελευθέρων και Δημοκρατών για την Ευρώπη, η οποία αμφισβητεί τη νομική βάση αυτού του κανονισμού. " πρόταση της Επιτροπή μπορεί και πρέπει, ωστόσο, να βελτιωθεί.
<P>
" έκθεση του Siekierski καθώς και η τροποποίηση της Σοσιαλιστικής Ομάδας στο Ευρωπαϊκό Κοινοβούλιο που θα κατατεθούν προς συζήτηση στην ολομέλεια, συμβάλλουν κατά πολύ στη βελτίωση της πρότασης, ειδικά σε ότι αφορά στην επιλεξιμότητα του κόστους αποθήκευσης και τη συνολική χρηματοδότηση του προγράμματος από την Κοινότητα.
<P>
Ως εκ τούτου, καλώ την ολομέλεια να εγκρίνει αυτήν την έκθεση και την Επιτροπή να αποδεχθεί τις τοποθετήσεις του Κοινοβουλίου.
<SPEAKER ID="018" NAME="DanutBudreikait" AFFILIATION="ALDE">
(LT) " Επιτροπή Γεωργίας και Ανάπτυξης της Υπαίθρου παρουσίασε την έκθεση επί της τροποποίησης του κανονισμού του Συμβουλίου για τη διανομή τροφίμων σε απόρους στην Κοινότητα.
<P>
Ωστόσο, θα ήθελα να τονίσω ότι επειδή αντιμετωπίζουμε την τρέχουσα οικονομική και δημοσιονομική κρίση, η υποστήριξη προς τους απόρους κατοίκους της Κοινότητας έχει μια νέα - κοινωνική πολιτική - διάσταση.
<P>
Το επισιτιστικό πρόγραμμα της ΕΕ είναι πολύ σημαντικό σε μια περίοδο κρίσης, δεδομένου ότι ο αριθμός των ανέργων αυξάνει και το επίπεδο διαβίωσης πέφτει.
<P>
Ο αριθμός των ανέργων στη Λιθουανία, αυτόν τον Φεβρουάριο ήταν 16 φορές ο αριθμός των διαθέσιμων δουλειών. Αυτήν τη στιγμή στη Λιθουανία, περίπου το 20% των κατοίκων θεωρούνται ότι ζουν σε ένδεια.
<P>
Το 2006, 13 εκατομμύρια κάτοικοι της Ευρωπαϊκής Ένωσης έλαβαν την επισιτιστική βοήθεια. Προβλέπεται ότι στο εγγύς μέλλον το 16% ή 80 εκατομμύρια κάτοικοι της ΕΕ θα ζουν κάτω από το όριο της φτώχειας.
<P>
" έκθεση του κ. Siekierski προτείνει να διατηρήσουμε τις διαδικασίες χρηματοδότησης του επισιτιστικού προγράμματος που υφίστανται αυτήν τη στιγμή, κατανέμοντας, μόνο, κεφάλαια από τον Προϋπολογισμό της ΕΕ και αποδοκιμάζει την πρόταση της Ευρωπαϊκής Επιτροπής να χρηματοδοτηθεί το πρόγραμμα από τους προϋπολογισμούς της ΕΕ και των Κρατών Μελών.
<P>
" πρόταση της Επιτροπής, πραγματικά δεν συμβαδίζει με την οικονομική πραγματικότητα.
<P>
Για πολλές από τις φτωχότερες χώρες της ΕΕ που μάχονται τις συνέπειες της κρίσης, θα είναι δύσκολο να συνεισφέρουν στη χρηματοδότηση του επισιτιστικού προγράμματος την τρέχουσα περίοδο. " χρηματοδότηση από τον Προϋπολογισμό της ΕΕ ωστόσο, όπως ισχύει από το 1987, θα ήταν αποτελεσματική στήριξη για τους άπορους συμπολίτες μας, και αυτό θα έδειχνε πραγματική αλληλεγγύη.
<SPEAKER ID="019" NAME="Giovanni Robusti" AFFILIATION="UEN">
(IT) Κυρία Πρόεδρε κυρίες και κύριοι, οι άνθρωποι κατανοούν πλέον ότι με τη νέα αγροτική πολιτική οι αποθήκες είναι άδειες και επιπλέον όλα τα κεφάλαια έχουν μεταφερθεί σε άμεση ενίσχυση και τώρα καταφεύγουμε στον προϋπολογισμό για να θρέψουμε τους απόρους.
<P>
Ίσως, εάν είχαμε χρησιμοποιήσει τη διαμόρφωση για να πάρουμε κάτι ακόμα από αυτούς τους καλά κρυμμένους ανθρώπους που λαμβάνουν περισσότερο από 300000 ευρώ το χρόνο σε άμεση βοήθεια, τότε σήμερα θα υπήρχαν περισσότεροι πόροι για τους άπορους πολίτες μας. Ίσως, εάν αποφασίζαμε τι να αφήσουμε κατά μέρος για τους απόρους πριν από την παραγωγή, θα δαπανούσαμε πολύ λιγότερα από ότι τα αγοράζουμε στην αγορά και θα επιτυγχάναμε μια πολιτική υποστήριξης συγκεκριμένων αγορών στην κρίση, όπως αυτήν του γάλατος. Ίσως εάν καταφέρναμε να χρησιμοποιούσαμε αυτά τα προϊόντα που αφήνονται να σαπίσουν επειδή βρίσκονται κοντά στην ημερομηνία λήξης ή έμειναν απούλητα στις γενικές αγορές, τότε θα πιάναμε με ένα σπάρο, δυο τρυγόνια.
<P>
Δεν θέλω καν να φανταστώ ότι πίσω από έναν ευγενή σκοπό, αναπτύσσεται μια μεγάλη αγορά με στόχο την ενίσχυση, και απλώνει τα χέρια της στις τσέπες των φορολογούμενων Ευρωπαίων αψηφώντας αυτούς τους φτωχοδιάβολους που πεθαίνουν από την πείνα.
<SPEAKER ID="020" NAME="Kathy Sinnott" AFFILIATION="IND/DEM">
Κυρία Πρόεδρε, ο επισιτισμός των υποσιτισμένων είναι ηθικό πρόσταγμα. Δικαίως μιλάμε για αυτό το θέμα σε σχέση με τις τρίτες χώρες, αλλά σπάνια αναγνωρίζουμε την πραγματική πείνα στην Ευρώπη. Ωστόσο, η βασανιστική πείνα και ο σοβαρός υποσιτισμός, ακόμα και χωρίς τον πραγματικό λιμό, είναι μια πραγματικότητα ακόμα και στα πιο ακμάζοντα Κράτη Μέλη.
<P>
" πείνα εν μέσω της αφθονίας είναι, και πάντοτε ήταν, ένα σκάνδαλο και με αυτήν την έκθεση, προσπαθούμε να βελτιώσουμε τα σχήματα για να την αντιμετωπίσουμε καλύτερα. Ως μητέρα που βρισκόμουν σε ένδεια, είχα λόγους να είμαι ευγνώμων για το δωρεάν γάλα που έδιναν στις οικογένειες με μικρά παιδιά στη δεκαετία του '70 στην Ιρλανδία και για το χαμηλού κόστους γάλα που έπαιρναν τα παιδιά μου από το σχολείο στη δεκαετία του '80.
<P>
Ωστόσο, θα ήθελα να προσθέσω ακόμα μια πρόταση, αλλά όχι στα πλαίσια της ΚΓΠ. Ως αποτέλεσμα κάποιων πολιτικών στην Κοινή Αλιευτική Πολιτική, χιλιάδες τόνοι βρώσιμων ψαριών απορρίπτονται νεκρά από τα αλιευτικά στις ακτές μας. Έφτασε ο καιρός να σταματήσουμε αυτήν τη σπατάλη. Θα πρέπει να βάλουμε φρένο στα απορριπτόμενα αλιεύματα και να δώσουμε τα ψάρια σε όσους τα έχουν ανάγκη αλλά δεν έχουν την οικονομική δυνατότητα να αγοράσουν υψηλής ποιότητας πρωτεΐνη. Θα είναι πολύ δύσκολο να βρεθεί καλύτερη και πιο θρεπτική τροφή. Κυρία Επίτροπε, μπορείτε να μιλήσετε στον Επίτροπο επί της Αλιείας σχετικά με την επέκταση αυτού του σχεδίου ώστε να συμπεριληφθούν και τα ψάρια;
<SPEAKER ID="021" NAME="Luca Romagnoli" AFFILIATION="NI">
(IT) Κυρία Πρόεδρε, κυρία Επίτροπε, κυρίες και κύριοι, υποστηρίζω με όλη την καρδιά μου την έκθεση του κ. Siekierski αναφορικά με την κοινή οργάνωση των γεωργικών αγορών και σε συγκεκριμένες διατάξεις όσον αφορά στη διανομή τροφίμων στους απόρους της Κοινότητας. Αυτό το θέμα είναι ακόμα πιο σημαντικό δεδομένης της οικονομικής κρίσης, τα αποτελέσματα της οποίας γίνονται αισθητά στην Ευρωπαϊκή οικονομία.
<P>
Το Ευρωπαϊκό Κοινοβούλιο, το οποίο αναγνωρίζει την επιτακτική ανάγκη να πληρούνται οι προϋποθέσεις για τρόφιμα για τους άπορους, ωθεί την Επιτροπή και το Συμβούλιο να θέσουν το Ευρωπαϊκό επισιτιστικό πρόγραμμα υπό μόνιμο στήριγμα. Κατά τα λοιπά, κυρίες και κύριοι, τον περασμένο Μάρτιο, όταν υιοθετήσαμε ένα ψήφισμα για τις αυξανόμενες τιμές στην ΕΕ και στις αναπτυσσόμενες χώρες, εμείς σε αυτήν τη Συνέλευση δηλώσαμε ότι το δικαίωμα σε επαρκή και ποικίλλουσα διατροφή που αρμόζει σε έναν υγιή και δραστήριο τρόπο ζωής είναι θεμελιώδες δικαίωμα που πρέπει να διασφαλιστεί σταθερά για όλους.
<P>
Πιστεύω ότι το επισιτιστικό πρόγραμμα για τους απόρους θα πρέπει να αντιπροσωπεύει ένα σημαντικό στοιχείο της κοινής γεωργικής πολιτικής, ακριβώς επειδή η ΚΓΠ λειτουργεί με τη σταθεροποίηση των τιμών και ως εκ τούτου προστατεύοντας από τις διακυμάνσεις των τιμών αυτούς που έχουν χαμηλότερα εισοδήματα.
<P>
Ωστόσο, δεν συμφωνώ με τα ποσοστά συγχρηματοδότησης που προτείνονται σε κάποιες τροποποιήσεις, επειδή μπορεί να οδηγήσουν κάποια Κράτη Μέλη στον περιορισμό της συμμετοχής τους στο πρόγραμμα. Κατά συνέπεια, απορρίπτω αυτές τις τροποποιήσεις που στοχεύουν στην τροποποίηση της νομικής βάσης. Θα ήθελα να τονίσω ότι είναι απαραίτητη η πλήρης χρηματοδότηση του επισιτιστικού προγράμματος από την Ευρωπαϊκή Ένωση, ως εκ τούτου είμαι υπέρ της υιοθέτησης του σχεδίου νομοθετικού ψηφίσματος.
<SPEAKER ID="022" NAME="Struan Stevenson" AFFILIATION="PPE-DE">
Κυρία Πρόεδρε, σήμερα το πρωί ακούσατε κάποιες αποκλίνουσες απόψεις σε αυτήν τη Συνέλευση σχετικά με αυτό το θέμα. Φυσικά, συγχαίρω τον κ. Siekierski.
<P>
Σε μια εποχή, όπου η οικονομική κρίση βαθαίνει και δεκάδες εκατομμύρια άνθρωποι ζουν σε ένδεια και πεινούν, πρέπει, φυσικά, ως Κοινοβούλιο, να βρούμε τρόπους να τους βοηθήσουμε και να τους παρέχουμε επισιτιστική βοήθεια. Αλλά, όπως τόνισε και η Επίτροπος, υπάρχουν 19 Κράτη Μέλη που συμμετέχουν σε αυτό το έργο. Αυτό σημαίνει ότι οκτώ Κράτη Μέλη δεν συμμετέχουν. Το "νωμένο Βασίλειο είναι ένα από αυτά, και ο λόγος είναι ότι χρησιμοποιούν τη δική τους κοινωνική πολιτική για να παρέχουν ενίσχυση για τους απόρους. Αποσύρθηκαν από αυτό το σχέδιο πριν από πολλά χρόνια.
<P>
Το ερώτημα που θέτουν πολλά Κράτη Μέλη και η Επιτροπή είναι, γιατί χρησιμοποιούμε την ΚΓΠ για τη χρηματοδότηση της κοινωνικής πολιτικής; Αυτό ήταν απόλυτα αποδεκτό όταν είχαμε πολλά αποθέματα - λίμνες γάλατος, βουνά βουτύρου και βουνά μοσχαρίσιου κρέατος - και έπρεπε να διανείμουμε αυτά τα τρόφιμα στους απόρους, χρησιμοποιώντας τον προϋπολογισμό της ΚΓΠ για να χρηματοδοτήσουμε τη διανομή. Αλλά τώρα, όπου υπάρχει ελάχιστη παρέμβαση - και τώρα ακούμε πως πρέπει να αγοράσουμε τρόφιμα ακόμα και εκτός της ΕΕ και να χρησιμοποιήσουμε τον προϋπολογισμό της ΚΓΠ για αποθηκεύσουμε και να διανείμουμε αυτά τα τρόφιμα - αυτό σίγουρα εξελίσσεται σε κάτι που θα έπρεπε να διαχειριστούν οι κοινωνικές πολιτικές των Κρατών Μελών.
<P>
Όταν σκέφτεστε ότι υπάρχουν άνθρωποι που ζουν σε απόλυτη στέρηση σε κάποια από τα νέα Κράτη Μέλη, όπως η Ρουμανία και ότι πολλοί από αυτούς τους ανθρώπους, παρεμπιπτόντως, είναι γεωργοί που ζουν από αυτό, αυτοί είναι οι πιο φτωχοί άνθρωποι. Ωστόσο, δυνητικά παίρνουμε χρήματα από αυτούς - χρήματα από τον προϋπολογισμό της ΚΓΠ τα οποία θα μπορούσαν να τους βοηθήσουν - για να διανείμουμε αυτήν την επισιτιστική βοήθεια, οι κύριοι δικαιούχοι του οποίου είναι στην πραγματικότητα τα παλιά Κράτη Μέλη, όπως η Γαλλία, η Ιταλία και η Ισπανία. Κατά συνέπεια δεν υπάρχει ισότητα σε αυτήν τη διανομή της βοήθειας και στο μέλλον πιστεύω ότι θα πρέπει να είμαστε πολύ προσεκτικοί για το πώς θα προχωρήσουμε με αυτό το ζήτημα.
<SPEAKER ID="023" NAME="Jean-Paul Denanot" AFFILIATION="PSE">
- (FR) Κυρία Πρόεδρε, πιστεύω ότι το ζήτημα της διανομής τροφίμων στους απόρους είναι εξαιρετικά επίκαιρο, αλλά θεωρώ επίσης ότι τελικά η πρόταση της Επιτροπής δεν συμβαδίσει με το πρόβλημα
<P>
Το ζήτημα της συγχρηματοδότησης με απασχολεί και νιώθω ότι είναι περισσότερο το ζήτημα του φιλελευθερισμού, ο οποίος διέπει τις αξιολογήσεις της ΚΓΠ τα τελευταία χρόνια, αυτό που θα πρέπει να τεθεί υπό αμφισβήτηση. Οι εξεγέρσεις για τα τρόφιμα και οι απότομες αλλαγές στις τιμές των τροφίμων είναι διαρκείς δείκτες των ορίων του φιλελευθερισμού της γεωργικής αγοράς. Ένας τέτοιος φιλελευθερισμός πάντα προκαλούσε βλάβες σε ευάλωτους πληθυσμούς και ευάλωτες περιοχές.
<P>
Ως εκ τούτου καλώ τη γεωργική πολιτική να ανακτήσει τα δικαιώματά της, να ανακτήσει τον έλεγχο τόσο σε Ευρωπαϊκό, όσο και σε διεθνές επίπεδο, και από ποσοτική αλλά και ποιοτική άποψη, του στρατηγικού τομέα της γεωργίας και των τροφίμων να μην υπόκειται σε αυστηρές δυνάμεις της αγοράς.
<P>
Φυσικά, αυτό είναι ένα επείγον ζήτημα και η έκθεση του κ. Siekierski ανταποκρίνεται σε αυτόν τον επείγοντα χαρακτήρα, γεγονός το οποίο με χαροποιεί. Ελπίσω, ωστόσο, ότι στο πλαίσια των συζητήσεων που ξεκινούν σχετικά με το μέλλον της ΚΓΠ, θα τονισθεί ότι ο βασικός σκοπός είναι να ακολουθήσουμε μια δομική προσέγγιση για να καταπολεμήσουμε την ασιτία και τη φτώχεια που βλέπουμε σε ολόκληρη την ΕΕ και τον κόσμο. Οι αγροτικές περιοχές είναι έτοιμες να ανταποκριθούν στις διατροφικές απαιτήσεις μας με επαρκείς ποσότητες υψηλής ποιότητας προϊόντων και πρέπει να τους δίνονται οικονομικοί και ανθρώπινοι πόροι για να αναλάβουν αυτήν τη μεγάλη ευθύνη.
<SPEAKER ID="024" NAME="Leopold Józef Rutowicz" AFFILIATION="UEN">
(PL) Κυρία Πρόεδρε, τα τρόφιμα και η στέγη καλύπτουν περισσότερο από το 90% των δαπανών των προϋπολογισμών πολλών ανθρώπων. " διατήρηση των τιμών των τροφίμων όσο το δυνατόν χαμηλότερες έχει μεγάλη κοινωνική και ανθρωπιστική σημασία. Εβδομήντα εννέα εκατομμύρια άνθρωποι στην Ευρωπαϊκή Ένωση επηρεάστηκαν από τη φτώχεια και τον υποσιτισμό το 2006. Τώρα, ως αποτέλεσμα της κρίσης και της αύξησης του αριθμού των κατοίκων, το πρόβλημα έχει αυξηθεί σημαντικά και ο αριθμός των ανθρώπων που θα βρεθούν σε ανάγκη άμεσης υποστήριξης το 2009 θα ξεπεράσει με βεβαιότητα τα 25 εκατομμύρια.
<P>
" βοήθεια είναι σημαντικό στοιχείο της κοινής γεωργικής πολιτικής επειδή αποδεσμεύει αποθέματα παρέμβασης, διατηρώντας παράλληλα τη ζήτηση για τρόφιμα. Υποστηρίζω τη χρηματοδότηση της επισιτιστικής βοήθειας, ειδικά από κεφάλαια της ΕΕ αλλά θα πρέπει να συμπληρώνεται και από συγκεκριμένες χώρες ανάλογα με την ικανότητά τους, θέτοντας ξεκάθαρες αρχές για την παροχή βοήθειας, αυξάνοντας το κεφάλαιο ενίσχυσης σε τουλάχιστον 200 εκατομμύρια ευρώ το 2009, επεκτείνοντας τη λίστα των τροφίμων και καθιερώνοντας αρχές για την αγορά τροφίμων. " βοήθεια έχει μεγάλη πολιτική σημασία, επειδή επιβεβαιώνει τη συνοχή της δράσης της ΕΕ εξ ονόματος των πολιτών της. Συγχαίρω τον κ. Siekierski για την εξαιρετική έκθεσή του.
<SPEAKER ID="025" NAME="Christa Klaß" AFFILIATION="PPE-DE">
(DE) Κυρία Πρόεδρε, κυρία Επίτροπε Fischer Boel, κυρίες και κύριοι, για 22 χρόνια το πρόγραμμα διανομής τροφίμων σε απόρους στην Κοινότητα, συνέβαλε στην εφαρμογή των εξαιρετικά σημαντικών στόχων της κοινής γεωργικής πολιτικής. Πρόκειται, από τη μια μεριά, για τη σταθεροποίηση των αγορών με τη μείωση των αποθεμάτων παρέμβασης, και από την άλλη για την υποστήριξη των φτωχότερων στρωμάτων του πληθυσμού της Κοινότητας με τρόφιμα. Το 2006, μόνο, 13 εκατομμύρια άνθρωποι από 15 Κράτη Μέλη επωφελήθηκαν από τα μέτρα ενίσχυσης στα πλαίσια αυτού του προγράμματος - μια πολύτιμη βοήθεια, η οποία θα πρέπει να συνεχιστεί.
<P>
Ωστόσο, τώρα, υπάρχουν δικαιολογημένες ανησυχίες σχετικά με την πρόταση της Επιτροπής, η οποία παρεκκλίνει από τις παλαιές αρχές και δεν θέλει να χρησιμοποιηθούν για το πρόγραμμα μόνο τα τρόφιμα από τα αποθέματα παρέμβασης, αλλά να αγοραστούν και από την ελεύθερη αγορά. Εδώ, κυρία Επίτροπε, πρόκειται αναμφίβολα για ένα θέμα κοινωνικής και όχι γεωργικής πολιτικής. Το επιχείρημα ότι μόνο με την επιπλέον αγορά τροφίμων θα μπορεί το εύρος των προσφερόμενων τροφίμων να προσφέρει μια ισορροπημένη διατροφή, κατά τη γνώμη μου υπερβαίνει τα όρια.
<P>
Ο εισηγητής κ. Siekierski, προτείνει τώρα να αφαιρέσουμε τη συγχρηματοδότηση. Ωστόσο, αυτό απλά τονίζει για μια ακόμα φορά την άποψη της κοινωνικό-πολιτικής ευθύνης, για αυτόν το λόγο θα ήθελα να υπερασπιστώ τη συγχρηματοδότηση. " Ευρωπαϊκή Ένωση πρέπει ξεκάθαρα να επικεντρωθεί στην ευημερία των ανθρώπων. Δεν πρέπει να υπάρχει πείνα ή στέρηση, αυτό είναι κάτι που όλοι οι ομιλητές σήμερα το πρωί τόνισαν με έμφαση. Ωστόσο, πρέπει να διασφαλίσουμε έναν ξεκάθαρο καταλογισμό των αρμοδιοτήτων. Δεν τίθεται θέμα η γεωργική πολιτική να θέλει να παρεμποδίσει τη βοήθεια και την υποστήριξη προς τους απόρους. Ωστόσο, με δίκαιο και σωστό καταμερισμό των καθηκόντων και της βοήθειας, οι προοπτικές για συντονισμό και βελτιστοποίηση είναι εξίσου καλές.
<P>
" Ευρωπαϊκή γεωργική πολιτική αντιμετωπίζει αυτήν τη στιγμή και θα αντιμετωπίσει και στο μέλλον μεγάλες προκλήσεις. Πρέπει πάντα να βλέπουμε τις αλλαγές στο περιεχόμενο μέσα στο γενικότερο συγκείμενο. Θα ήθελα επίσης να ζητήσω από την Επιτροπή και το Συμβούλιο να λάβει τις κατάλληλες αποφάσεις και να συντονίσει τις κινήσεις όσον αφορά στην κοινωνική και τη γεωργική πολιτική.
<SPEAKER ID="026" NAME="Rosa Miguélez Ramos" AFFILIATION="PSE">
(ES) Κυρία Πρόεδρε, θα ήθελα πρώτον να συγχαρώ τον κ. Siekierski για αυτό που θεωρώ ότι είναι μια εξαιρετική έκθεση, η οποία συγκέντρωσε πολύ υποστήριξη μέσα στην Επιτροπή Γεωργίας και Ανάπτυξης της Υπαίθρου.
<P>
Όπως γνωρίζουμε όλοι, τα αποθέματα παρέμβασης της Κοινότητας χρησιμοποιούνταν για παροχή επισιτιστικής βοήθειας σε απόρους για περισσότερο από 20 χρόνια. Το πρόβλημα, κ. Stevenson, είναι ότι οι διαδοχικές μεταρρυθμίσεις στην κοινή γεωργική πολιτική μείωναν κατά πολύ τα αποθέματα.
<P>
Θα ήθελα επίσης να τονίσω σε αυτό το σημείο ότι εάν κλείσουμε ή επιχειρήσουμε να κλείσουμε αυτό το πρόγραμμα θα στείλουμε αρνητικό σήμα αυτή την τόσο ευαίσθητη χρονική περίοδο, όπου πολλοί Ευρωπαίοι δεν έχουν αρκετά για να τραφούν. Από αυτήν την άποψη, είναι ολοφάνερο ότι όταν εξαντληθούν τα αποθέματα, και όπως έχω ήδη πει σταδιακά εξαντλούνται, θα πρέπει να στραφούμε στην ανοιχτή αγορά.
<P>
Θα ήθελα να τονίσω εδώ κάτι το οποίο θεωρώ ιδιαίτερα θετικό στοιχείο στην έκθεση, ότι δηλαδή όταν στραφούμε στην αγορά, θα πρέπει να υπάρχει μια δέσμευση ότι τα προϊόντα θα έχουν παραχθεί στην ΕΕ, θα προέρχονται από τοπικές αγορές και θα είναι φρέσκα. Θα θεωρούσα επίσης σωστό το σχέδιο να παραμείνει χρηματοδοτούμενο από την ΕΕ στο 100%, εφόσον πιστεύω ότι σε τέτοιες στιγμές η βοήθεια δεν θα πρέπει να εξαρτάται από τις δυνατότητες του κάθε Κράτους Μέλους, εάν δεν επιθυμούμε να εμβαθύνουμε σε αυτές τις δυνατότητες. Ομοίως, θα μου φαινόταν καλή ιδέα να επεκτείνουμε τη διάρκεια του προγράμματος στα τρία χρόνια.
<P>
Εν τέλει, θα ήθελα να τονίσω ότι η Ευρωπαϊκή Επιτροπή έχει ακόμα χρόνο να χρησιμοποιήσει τις παρεμβάσεις όπου μπορεί να είναι αναγκαίες ή εφικτές και ότι περισσότεροι από ένας αγροτικός τομέας θα εκτιμούσαν κάτι τέτοιο. Έχω συγκεκριμένα στο μυαλό μου τους παραγωγούς γαλακτοκομικών της περιοχής μου της Γαλικίας, για τους οποίους μια τέτοια παρέμβαση θα βοηθούσε στην επίλυση της δύσκολης κατάστασης την οποία αντιμετωπίζουν, και ταυτόχρονα θα βοηθούσε στην παροχή τροφίμων στους απόρους.
<SPEAKER ID="027" NAME="Ewa Tomaszewska" AFFILIATION="UEN">
(PL) Κύριε Πρόεδρε, περίπου 80 εκατομμύρια άνθρωποι στην Ευρωπαϊκή Ένωση ζουν στη φτώχεια, ποσοστό που ανέρχεται στο 16% των κατοίκων της ΕΕ. " οικονομική κρίση απειλεί να αυξήσει το μέγεθος αυτής της ομάδας ατόμων Στη Βαρσοβία, βλέπω ουρές ανθρώπων να περιμένουν για ένα μπολ σούπας κάθε μέρα. Γι' αυτόν το λόγο είναι τόσο σημαντικό να διατηρηθεί το πρόγραμμα διανομής τροφίμων στους απόρους της Κοινότητας. " άμεση προμήθεια προϊόντων θα διασφαλίσει μια ποικίλη διατροφή.
<P>
Ωστόσο, η πρόταση της Επιτροπής περιλαμβάνει τη συνθήκη της συγχρηματοδότησης, η οποία στην περίπτωση των φτωχότερων Κρατών Μελών μπορεί να οδηγήσει στην αποχώρηση από το πρόγραμμα. Αυτό θα ήταν αντιφατικό με το λόγο εισήγησης του προγράμματος και συγκεκριμένα με τη μείωση των οικονομικών και κοινωνικών ανισοτήτων μεταξύ των περιοχών και θα κατέστρεφε την αρχή της αλληλεγγύης. Ελπίζω οι Τροποποιήσεις 17, 18 και 19 να αφαιρέσουν αυτό το μειονέκτημα. Κάνω έκκληση στην Επιτροπή να προετοιμάσει ένα πρόγραμμα το οποίο θα αφαιρεί τις δομικές αιτίες της φτώχειας και όχι μόνο τα αποτελέσματά της και το οποίο θα παρακολουθεί στοχευμένα πόση από τη βοήθεια φτάνει στους απόρους και πόση παρακρατείται από τους ενδιάμεσους. Συγχαίρω τον εισηγητή.
<SPEAKER ID="028" NAME="Filip Kaczmarek" AFFILIATION="PPE-DE">
(PL) Κυρία Πρόεδρε, κυρία Επίτροπε, η διανομή τροφίμων στους απόρους είναι ένας πολύ σημαντικός τομέας της δραστηριότητας της ΕΕ. Ως εκ τούτου, ευχαριστώ την Επιτροπή για την πρότασή της επί αυτού του θέματος, και ευχαριστώ τον κ. Siekierski για την έκθεση την οποία συζητάμε σήμερα.
<P>
Τα Κράτη Μέλη, έκαναν μεγάλη πρόοδο στη βελτίωση της ποιότητας της ζωής των κατοίκων τους. Ωστόσο, η φτώχεια εξακολουθεί να είναι ένα από τα πιο σοβαρά προβλήματα της σύγχρονης Ευρώπης. Εκτιμάται ότι 43 εκατομμύρια πολίτες της ΕΕ κινδυνεύουν από υποσιτισμό - αυτό είναι ένα νούμερο που σοκάρει. Το πρόγραμμα διανομής βοηθάει πολλούς από αυτούς τους Ευρωπαίους. Γνωρίζω ότι δεν αρέσει σε όλους το πρόγραμμα. Κατανοώ, ότι κάποιος ενδέχεται να έχει αμφιβολίες νομικής, οικονομικής ή πολιτικής φύσης, αλλά θα ήθελα να ξέρω ποια είναι η εναλλακτική λύση σε αυτό το πρόγραμμα, ειδικά επειδή το πρόγραμμα διανομής τροφίμων έχει επωφελή επίδραση στη γεωργική αγορά, η οποία είναι πιο σταθερή λόγω του προγράμματος.
<P>
" ΕΕ ηγείται παγκοσμίως στην παροχή βοηθείας στους απόρους του κόσμου. Είναι δύσκολο να φανταστούμε, ότι την ίδια στιγμή η Κοινότητα θα σταματούσε να συνδράμει εκείνους που αντιμετωπίζουν σοβαρά προβλήματα και ως εκ τούτου ελπίζω ότι το Συμβούλιο θα συμφωνήσει σε αυτό το θέμα.
<SPEAKER ID="029" NAME="Csaba Sándor Tabajdi" AFFILIATION="PSE">
(HU) Θα ήθελα να συγχαρώ την Ευρωπαϊκή Επιτροπή και τον εισηγητή κ. Siekierski για αυτήν την εξαιρετική πρωτοβουλία, η οποία αποτελεί επιβεβαίωση της κοινωνικής ευαισθησίας της Ευρωπαϊκής Ένωσης και της Επιτροπής.
<P>
Υπάρχουν δυο πράγματα που θα ήθελα να ρωτήσω την Ευρωπαϊκή Επιτροπή. Το πρώτο αφορά στη συγχρηματοδότηση, συμφωνώ με την έκθεση, αλλά θα ήθελα η κα. Fischer Boel να εξετάσει το γεγονός ότι ζητάει συγχρηματοδότηση από τα φτωχότερα Κράτη Μέλη, αυτά με "σφιχτούς" προϋπολογισμούς, εκεί ακριβώς που η ανάγκη για τρόφιμα είναι μεγαλύτερη.
<P>
Το δεύτερο αίτημά αφορά στο κόστος των μεταφορικών, το οποίο δεν θα πρέπει να οριστεί στο 4,5%, αλλά, βάση της αρχής της επικουρικότητας, θα πρέπει να αποφασίσουν τα Κράτη Μέλη, επειδή ενδέχεται τα μεταφορικά να καλυφθούν και με χαμηλότερες τιμές.
<P>
Εντέλει, το λογότυπο της ΕΕ θα πρέπει να συνεχίσει να τυπώνεται σε ετικέτες προϊόντων, εφόσον παρέχονται από την ΕΕ. Κλείνοντας, επειδή δεν πιστεύω ότι θα ξαναμιλήσω σε συζητήσεις, θα ήθελα να ευχαριστήσω την κα. Fischer Boel για τα πέντε χρόνια ευσυνειδησίας. Άφησε το σημάδι της στην ιστορία της Ευρωπαϊκής γεωργίας.
<SPEAKER ID="030" NAME="Maria Petre" AFFILIATION="PPE-DE">
(RO) Ως Ρουμάνα Μέλος του Ευρωπαϊκού Κοινοβουλίου, οι συνάδερφοί μου κι εγώ υποστηρίζουμε τις προτάσεις τις οποίες έθεσε ο εισηγητής μας και θα ψηφίσουμε υπέρ.
<P>
Οι οικογένειες από μικρές πόλεις και αγροτικές περιοχές έχουν πληγεί περισσότερο από τη φτώχεια. Στην τρέχουσα κρίση, η επέκταση του επισιτιστικού προγράμματος και της χρηματοδότησής του από τη Κοινότητα είναι απόλυτα δικαιολογημένη.
<P>
Όλοι γνωρίζουμε ότι τα μέτρα που υιοθετήθηκαν το 2008 και ο προβλεπόμενος προϋπολογισμός δεν υπήρξαν επαρκή. Οι αγροτικές και κοινωνικές συνιστώσες μπορούν να αιτιολογήσουν το πρόγραμμα ως μέρος της κοινής γεωργικής πολιτικής.
<P>
Στα νέα Κράτη Μέλη, όπως η Ρουμανία, η διαχείριση του προγράμματος πρέπει εμφανώς να βελτιωθεί. Πρέπει να γίνει αποτελεσματική διαχείριση της αποθήκευσης των προϊόντων και του διαχειριστικού κόστους έτσι ώστε να μην υπερβαίνουν το 20-25% της τιμής της αγοράς.
<P>
Τέλος θα ήθελα να ευχαριστήσω τον κ. Sikierski και να τον συγχαρώ για τις προτάσεις που έκανε.
<SPEAKER ID="031" NAME="Francesco Ferrari" AFFILIATION="ALDE">
(IT) Κυρία Πρόεδρε, κυρίες και κύριοι, πρώτα και πάνω από όλα αυτή η πρόταση, τόσο από τον εισηγητή, όσο και από την Επιτροπή, είναι ένα σημαντικό σύμφωνο για τη χρηματοδότηση ώστε να μειωθεί ο αντίκτυπος των ανερχόμενων τιμών των τροφίμων στην Κοινότητα, οι οποίες δυσκολεύουν πολλούς ανθρώπους και καθιστούν την προμήθεια τροφίμων περισσότερο δαπανηρή .
<P>
Αυτή η νέα συμφωνία, την οποία υποστηρίζω, θα καταστήσει αυτό το πρόγραμμα πιο αποτελεσματικό και πιο σύγχρονο όσον αφορά στην αγροτική πολιτική, αλλά και από κοινωνικής απόψεως. Επιπλέον, συμφωνώ ότι η πρωτοβουλία, θα πρέπει να παραμείνει στα πλαίσια της ΚΓΠ, όπως υποστηρίζει και η Επιτροπή.
<P>
Όπως γνωρίσουμε, η ΚΓΠ παρέχει επισιτιστική βοήθεια σε εκείνες τις ομάδες πληθυσμού που ζουν σε απελπιστικές καταστάσεις. Πράγματι, το μέτρο που πρόκειται να εφαρμόσουμε πάντα ενέπνεε ευρεία συναίνεση, σε τέτοιο σημείο ώστε το 2006, 13 εκατομμύρια άνθρωποι, και 15 χώρες το 2008, στην ουσία 19 χώρες, νομίζω ότι από αυτήν την άποψη ... (" Πρόεδρος διακόπτει τον ομιλητή).
<SPEAKER ID="033" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, θα ήθελα, σε αυτήν τη συζήτηση, να στρέψω την προσοχή σας σε τρία θέματα. Πρώτον, θα ήθελα να σας υπενθυμίσω ότι ένας από τους βασικούς σκοπούς της κοινής γεωργικής πολιτικής είναι η διασφάλιση της πρόσβασης των κατοίκων της Ευρωπαϊκής Ένωσης σε τρόφιμα σε σωστές τιμές και κατά συνέπεια για όσους έχουν χαμηλό εισόδημα ή καθόλου εισόδημα, όλο αυτό σημαίνει δωρεάν τρόφιμα.
<P>
Δεύτερον, το εισόδημα των κατοίκων της ΕΕ και συγκεκριμένα των νέων Κρατών Μελών δεν είναι αυτό που θα ήθελαν. Σε όλες τις νέες χώρες ο αριθμός των κατοίκων με εισόδημα κάτω του 40% του μέσου όρου της ΕΕ αγγίζει το 50%, δηλαδή σχεδόν οι μισοί άνθρωποι σε αυτές τις χώρες έχουν χαμηλά εισοδήματα. Αυτά τα στοιχεία προέρχονται από πριν την κρίση. Ως αποτέλεσμα της κρίσης, στα επόμενα χρόνια η κατάσταση θα χειροτερέψει.
<P>
Ως εκ τούτου, υποστηρίζω τη συνέχιση του προγράμματος της διανομής δωρεάν τροφίμων σε απόρους, για τα οποία η ΕΕ θα δαπανήσει 500 εκατομμύρια ευρώ το 2009, στα θα περιλαμβάνονται περίπου 100 εκατομμύρια ευρώ, για τη χώρα μου, την Πολωνία. Ελπίζω η Τσέχικη Προεδρία να επιτύχει συναίνεση επί της τελικής μορφής του προγράμματος στο Συμβούλιο... (Ο Πρόεδρος διακόπτει τον ομιλητή).
<SPEAKER ID="034" NAME="Ljudmila Novak" AFFILIATION="PPE-DE">
(SL) Όσο καιρό ασχολούμασταν με την εξάλειψη της πείνας στην Αφρική και άλλες φτωχές χώρες, η πείνα και η φτώχεια προσέβαλαν και εμάς στο σπίτι μας, στην αυλή μας.
<P>
Αυτό συνέβη και στη χώρα μου, τη Σλοβενία, όπου η ανάγκη για βοήθεια αλληλεγγύης, δυστυχώς, αυξάνεται παρά το υψηλό κόστος διαβίωσης. Σύμφωνα με τις αναφορές των μέσων, οι προμήθειες των τροφίμων των ανθρωπιστικών οργανώσεων έχουν σχεδόν εξαντληθεί.
<P>
Δεδομένου ότι η πλειονότητα των Κρατών Μελών της ΕΕ έχει ακόμα επαρκείς ποσότητες τροφίμων, θα ήταν πραγματικά απάνθρωπο αν οι πολίτες μας υπέφεραν, ή ακόμα πέθαιναν, από την ασιτία. " επιβίωση πρέπει να έρχεται πρώτη, πάνω από όποιες επενδύσεις, οι οποίες μπορούν να περιμένουν μέχρι να έρθουν οι καλύτερες μέρες.
<P>
Εάν τα Κράτη Μέλη, δεν δύνανται να διασφαλίσουν νέα κεφάλαια για προμήθειες τροφίμων, το καλύτερο σχέδιο δράσης θα ήταν να αποδεσμεύσουν τις προμήθειες εκτάκτου ανάγκης. Υιοθετώ αυτό το πρόγραμμα, αλλά ταυτόχρονα θα ήθελα να κάνω έκκληση σε όλους μας και στους πολίτες μας να είναι προσεκτικοί με τη δυσχερή θέση των ανθρώπων γύρω μας.
<SPEAKER ID="035" NAME="Donato Tommaso Veraldi" AFFILIATION="ALDE">
Κύριε Πρόεδρε, κυρίες και κύριοι, θα ήθελα να ευχαριστήσω τον κ. Siekierski για την έκθεσή του σχετικά με το Κοινοτικό πρόγραμμα διανομής τροφίμων στους απόρους, το οποίο αντιπροσωπεύει ένα πολύτιμο εργαλείο για τη ρύθμιση της αγοράς και ως εκ τούτου πρέπει να παραμείνει ενταγμένο στο πλαίσιο της ΚΓΠ.
<P>
Παρόλο που ο μέσος όρος ποιότητας της ζωής στην Ευρωπαϊκή Ένωση συγκαταλέγεται στους πιο υψηλούς στον κόσμο, κάποιοι πολίτες δεν έχουν τη δυνατότητα να αγοράσουν τρόφιμα. Εκτιμάται ότι 43 εκατομμύρια άνθρωποι στην ΕΕ κινδυνεύουν από ασιτία, ένας αριθμός που αυξάνεται διαρκώς τα τελευταία χρόνια.
<P>
Οι αυξανόμενες τιμές που εδώ και καιρό ισχύουν για μια μεγάλη γκάμα αγαθών καθιστούν ακόμα πιο ακριβή την παροχή επισιτιστικής βοήθειας, γεγονός που καθιστά ακόμα πιο επείγουσα την υποστήριξη που παρέχει το Ευρωπαϊκό πρόγραμμα.
<SPEAKER ID="036" NAME="Mariann Fischer Boel">
Μέλος της Επιτροπής. - Κύριε Πρόεδρε, θα ήθελα να ευχαριστήσω όλους για τα σχόλιά σας. Εν γένει, άκουσα μια πολύ θετική προσέγγιση στην πρόταση αναφορικά με τους απόρους.
<P>
Κύριε Πρόεδρε, μου επιτρέπεται να επικεντρωθώ σε κάποια από τα σχόλια που έγιναν σήμερα εδώ; Πρώτα από όλα, νομίζω ότι πρέπει να έχουμε στο μυαλό μας ότι η ένδεια δεν περιορίζεται σε κάποιες περιοχές ή περιφέρειες εντός των Κρατών Μελών. Δυστυχώς, είναι ένα θέμα το οποίο πρέπει να αντιμετωπίσουν όλα τα Κράτη Μέλη. Είναι αλήθεια ότι το μέγεθος του προβλήματος και τα διαθέσιμα μέσα για τη λύση του δεν είναι πανομοιότυπα σε όλη την Ευρωπαϊκή Κοινότητα. " κατανομή του προϋπολογισμού στα Κράτη Μέλη, καθώς και οι διαφοροποιημένες τιμές για τη συγχρηματοδότηση για τις χώρες συνοχής και μη συνοχής, λαμβάνει υπόψη την οικονομική δυνατότητα κάθε χώρας. Αυτό σημαίνει ότι τελικά το αποτέλεσμα θα είναι περισσότερα διαθέσιμα χρήματα για τα λεγόμενα "νέα" Κράτη Μέλη από όσα διατίθενται σήμερα.
<P>
Αναφορικά με τον προϋπολογισμό, θα ήθελα να σας υπενθυμίσω ότι στην ουσία αυξήσαμε το διαθέσιμο προϋπολογισμό για το πρόγραμμα για τους απόρους κατά δυο τρίτα - έως 0,5 εκατομμύρια ευρώ - και πιστεύω ότι αυτό το γεγονός σε συνδυασμό με τη νέα συγχρηματοδότηση, θα βοηθήσει στην εξομάλυνση των προβλημάτων. Επίσης πιστεύω ότι πρέπει να έχουμε στο μυαλό μας ότι αυτό το σχέδιο είναι εθελοντικό. Τα Κράτη Μέλη που έχουν λειτουργικό κοινωνικό σύστημα στη χώρα τους σίγουρα δεν χρειάζονται αυτό το σχέδιο. Δεν επιθυμούμε να αντικαταστήσουμε τις κοινωνικές πολιτικές που ήδη εφαρμόζονται σε Κράτη Μέλη και ως ένα βαθμό διαχειρίζονται από ΜΚΟ. " πρόθεσή μας είναι να τις υποστηρίξουμε παρέχοντας τρόφιμα, μια πράξη την οποία εξακολουθώ να θεωρώ ως τον κεντρικό στόχο της γεωργικής πολιτικής.
<P>
Πιστεύω ότι οι αλλαγές που προτείναμε οδεύουν στη σωστή κατεύθυνση. Νομίζω ότι οι διατάξεις είναι εύλογες και εξισορροπημένες. Το πρόγραμμα, όταν εν τέλει ψηφιστεί από αυτό το Κοινοβούλιο, θα μπορεί να ανταποκρίνεται στις προκλήσεις του μέλλοντος. Θα είναι δύσκολο να είσαι κατά ή υπέρ αυτού του προγράμματος σε μια κατάσταση όπου η ανεργία αυξάνεται δραματικά σε ολόκληρη την Ευρώπη αυτήν τη στιγμή, και ως εκ τούτου αυξάνεται και ο αριθμός των ανθρώπων που κινδυνεύουν από τη φτώχεια. Αδημονώ για την ψηφοφορία αυτού του εξαιρετικά υπεύθυνοι Κοινοβουλίου.
<SPEAKER ID="037" NAME="Czesław Adam Siekierski" LANGUAGE="PL">
Θα ήθελα να ανταποκριθώ σε κάποια από το προβλήματα που τέθηκαν. Πρώτα από όλα, είπα ότι είμαι κατά της συγχρηματοδότησης αλλά τόνισα επίσης, ότι βρισκόμαστε σε μια περίοδο οικονομικής κρίσης, όπου ο αριθμός των απόρων και των ανέργων αυξάνεται. Θα αξιολογήσουμε το πρόγραμμα το 2011 ή το 2012 και θα σκεφτούμε τότε για το αν θα συνεχίσουμε τη συγχρηματοδότηση. Ας δώσουμε λίγο χρόνο στους εαυτούς μας και να μην το κάνουμε στη διάρκεια της κρίσης.
<P>
Δεύτερον, συμφωνώ με την κυρία Επίτροπο ότι είναι δύσκολο να περιοριστούμε στη διανομή μόνο τροφίμων που παράγονται στην ΕΕ, επειδή αυτό θα αυξήσει το κόστος και θα διευρύνει τη διαχειριστική πλευρά του προγράμματος. Τρίτον, ας ακολουθήσουμε το παράδειγμα των "ΠΑ, όπου μεγάλα ποσά που υπόκειται στο Γεωργικό Νόμο, δαπανώνται για τη στήριξη της γεωργίας με τη χρηματοδότηση των δωρεάν καρτών ηλεκτρονικής μεταφοράς επιδομάτων (ΕΒΤ). Τέταρτον, ενθαρρύνω όσες χώρες δεν συμμετέχουν στο πρόγραμμα, να ενταχθούν σε αυτό. Το πρόγραμμα είναι ανοιχτό. Πέμπτον, τα προβλεπόμενα κεφάλαια για αυτό το πρόγραμμα δεν περιορίζουν την πρόσβαση των αγροτών στην κοινή γεωργική πολιτική, επειδή έχουμε αποταμιεύσεις στα πλαίσια της ΚΓΠ.
<P>
Εν τέλει, θα ήθελα να επιστρέψω πίσω στις πηγές. Όπως γνωρίζουμε, οι σκοποί της ΚΓΠ διατυπώθηκαν υπό το πλαίσιο της Συνθήκης της Ρώμης. Αναφέρονται στην ανάγκη να διασφαλιστεί η πρόσβαση της κοινωνίας σε τρόφιμα σε προσιτές τιμές και να εγγυηθεί ένα κατάλληλο επίπεδο εισοδήματος στους αγρότες. Μπορούμε να πούμε ότι αυτά είναι κατά πρώτον έργα παραγωγής, τα οποία ορίζουν την ποσότητα της παραγωγής που είναι απαραίτητη. Δεύτερον, είναι κοινωνικά έργα, επειδή μιλάμε για σωστές τιμές - έτσι ώστε οι καταναλωτές να μπορούν να αγοράσουν τρόφιμα, και κατά συνέπεια η Συνθήκη της Ρώμης ορίζει κάποιους συγκεκριμένους κοινωνικούς στόχους. Και τρίτον, υπάρχουν επίσης οικονομικοί στόχοι, που συνδέονται με τη διασφάλιση των εισοδημάτων των αγροτών.
<P>
Όταν μιλάμε για προσιτές τιμές για τους άπορους, συχνά άνεργους, καταναλωτές τα τρόφιμα θα πρέπει να είναι προσιτά σε σημαντικά χαμηλότερες τιμές ή απλά να τα προμηθεύονται χωρίς χρέωση, φυσικά στα πλαίσια ειδικών προγραμμάτων και υπό συγκεκριμένες συνθήκες. Εν περιλήψει, θα πρέπει να λεχθεί ότι η ΚΓΠ περιλαμβάνει επίσης κάποια στοιχεία κοινωνικής πολιτικής.
<SPEAKER ID="038" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στις 12.00 το μεσημέρι.
<P>
Γραπτές δηλώσεις (Άρθρο 142 του Κανονισμού)
<SPEAKER ID="039" NAME="Mieczysław Edmund Janowski  " LANGUAGE="PL">
" έκθεση του κ. Siekierski σχετικά με τη διανομή τροφίμων στους απόρους εγείρει θέματα που καλύπτονται από τους κανονισμούς του Συμβουλίου οι οποίοι αναφέρονται στη χρηματοδότηση της κοινής γεωργικής πολιτικής και σε συγκεκριμένες διατάξεις για αυτό το υλικό. Εδώ βρισκόμαστε αντιμέτωποί με μια κατάσταση η οποία αποδεικνύει ότι υπάρχουν επίσης μεγάλες περιοχές με φτώχεια που θέλουν να ενταχθούν στην Ευρωπαϊκή Ένωση. Αυτοί που επηρεάζονται περισσότερο είναι οι άνθρωποι που ζουν σε χωριά και μικρές πόλεις, μεταξύ των οποίων υπάρχουν και πολλά παιδιά. Σύμφωνα με επίσημες στατιστικές περίπου 80 εκατομμύρια Ευρωπαίοι ζουν κάτω από το όριο της φτώχειας. Πρέπει να φοβόμαστε ότι η παρούσα κρίση και η αυξανόμενη ανεργία θα ανέλθουν σε ανησυχητικά νούμερα.
<P>
Το γεγονός ότι το ποσό που κατανέμεται στο πρόγραμμα της επισιτιστικής βοήθειας για τους άπορους κατοίκους της ΕΕ θα αυξηθεί από 305 εκατομμύρια ευρώ σε 500 εκατομμύρια ευρώ είναι από μόνο του ένα καλό σημάδι. Ωστόσο, νομίζω ότι είναι απαραίτητο να γίνουν αλλαγές στα συστήματα των Κρατών Μελών ώστε να εξαλειφθεί ή τουλάχιστον να μειωθεί σημαντικά αυτή η επαίσχυντη κατάσταση. " βασική αιτία αυτής της στέρησης είναι η ανεργία και οι υπερβολικά υψηλές τιμές των τροφίμων (ας συγκρίνουμε απλώς τις αποδοχές που έχουν οι αγρότες για τα προϊόντα τους με τις τιμές λιανικής στα καταστήματα). Το σύστημα κοινωνικής φροντίδας μας, απέχει από την τελειότητα.
<P>
Εν τέλει, θα ήθελα να τονίσω με μεγάλη σαφήνεια ότι είναι απαραίτητο τα τρόφιμα που χρησιμοποιούνται για τους σκοπούς του προγράμματος ενίσχυσης να είναι καλής ποιότητας και ιδανικά, θα πρέπει να είναι φρέσκα και να προέρχονται από τοπικά αγροκτήματα.

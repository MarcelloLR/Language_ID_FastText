<CHAPTER ID="005">
Θεμελιώδη δικαιώματα εντός της ΕΕ (2009) - Ουσιαστική εφαρμογή μετά την έναρξη ισχύος της Συνθήκης της Λισαβόνας (συζήτηση)
<SPEAKER ID="009" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Gál, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την κατάσταση όσον αφορά τα θεμελιώδη δικαιώματα στην Ευρωπαϊκή Ένωση (2009) - ουσιαστική εφαρμογή μετά την έναρξη ισχύος της Συνθήκης της Λισαβόνας (2009/2161 (INI).
<SPEAKER ID="010" NAME="Kinga Gál" LANGUAGE="HU">
Κύριε Πρόεδρε, κυρίες και κύριοι, η έγκριση της Συνθήκης της Λισαβόνας έφερε μαζί της το όραμα και την ιδέα μιας ισχυρής Ευρώπης όσον αφορά τις εξουσίες της Κοινότητας. Προσφέρει στους πολίτες την υπόσχεση της πραγμάτωσης του συγκεκριμένου οράματος. Αυτό αφορά επίσης την προστασία των θεμελιωδών δικαιωμάτων και, ως εκ τούτου, σε αντίθεση με τα προηγούμενα χρόνια, η φετινή έκθεση ασχολείται με αυτές τις νέες νομικές βάσεις, καθώς και με τις ενισχυμένες και τις νεοσυσταθείσες εξουσίες και θεσμικά όργανα και προσφέρει μια ενδελεχή εξέταση της κατάστασης που έχει δημιουργηθεί. Στόχος της έκθεσης είναι να παράσχει μια νέα και ολοκληρωμένη προσέγγιση στο ζήτημα της προστασίας των θεμελιωδών δικαιωμάτων.
<P>
Από τον Δεκέμβριο του 2009, η προστασία των θεμελιωδών ανθρωπίνων δικαιωμάτων στηρίζεται σε πολλαπλούς πυλώνες στο πλαίσιο της Ευρωπαϊκής Ένωσης. Αφενός, βασίζεται στη Συνθήκη της Λισαβόνας και στον Χάρτη των Θεμελιωδών Δικαιωμάτων, που είναι πλέον νομικά δεσμευτικός. Ο Χάρτης αποτελεί πλέον πρότυπο για τη δημιουργία και την εφαρμογή της κοινοτικής νομοθεσίας από τα θεσμικά όργανα της ΕΕ και από τα κράτη μέλη. Ανάλογο πυλώνα του κοινοτικού νομικού συστήματος θα αποτελέσει η προσχώρησή μας στην Ευρωπαϊκή Σύμβαση για τα Δικαιώματα του Ανθρώπου, μια διαδικασία που βρίσκεται σε εξέλιξη, όμως το σύστημα εγγυήσεων των ανθρωπίνων δικαιωμάτων που ενσωματώνονται στα νομικά συστήματα των κρατών μελών θα παραμείνει ανάλογος πυλώνας. Αυτές οι νομικές βάσεις θα ενισχυθούν επίσης από τα καθιερωμένα θεσμικά όργανα σε επίπεδο κοινότητας και κρατών μελών. Σε κοινοτικό επίπεδο, θα ήθελα να αναφέρω την Επιτροπή, το χαρτοφυλάκιο του Επιτρόπου για τα Θεμελιώδη Δικαιώματα, την ομάδα εργασίας του Συμβουλίου, το Κοινοβούλιο και από τους οργανισμούς θα ήθελα να τονίσω τον ρόλο του Οργανισμού Θεμελιωδών Δικαιωμάτων.
<P>
Στόχος της έκθεσής μου είναι η ευαισθητοποίηση προκειμένου να διασφαλιστεί ότι αυτά τα υπάρχοντα θεσμικά όργανα και οι μηχανισμοί λειτουργούν με αποτελεσματικό και διαφανή τρόπο όσον αφορά την παρακολούθηση της διαδικασίας λήψης αποφάσεων ή της νομοθετικής διαδικασίας, τη συλλογή δεδομένων ή τη μεταβίβαση πληροφοριών, και δεν δίνουν προτεραιότητα σε κάποια δικαιώματα παραμελώντας κάποια άλλα. Είναι σημαντικό τα επιμέρους θεσμικά όργανα όχι μόνο να υποβάλλουν εκθέσεις, αλλά να απαντούν και να ανταλλάσσουν σχόλια μεταξύ τους. Θα πρέπει να αξιοποιούν και να βασίζονται το ένα στη δουλειά του άλλου στον τομέα της προστασίας των ανθρωπίνων δικαιωμάτων, και να λαμβάνουν τις αποφάσεις τους με συνέπεια, αμεροληψία και με βάση τα γεγονότα.
<P>
Συνεπώς, σε αυτήν την έκθεση επανεξετάσαμε τις προσδοκίες του Κοινοβουλίου από αυτά τα θεσμικά όργανα. Σχολιάσαμε την ανακοίνωση που εξέδωσε η Επιτροπή τον Οκτώβριο, η οποία ακολουθεί παρόμοιο πνεύμα. Ένας από τους πρωταρχικούς στόχους της έκθεσης είναι να τονίσει ότι η ισχύουσα δομή των θεμελιωδών δικαιωμάτων πρέπει να ξεκινά και να καταλήγει στο άτομο, δηλαδή στον πολίτη. Αυτό σημαίνει ότι πρέπει να παρέχουμε στους πολίτες επαρκείς πληροφορίες ώστε να εξασφαλίσουμε ότι αντιλαμβάνονται και κατανοούν τις ευκαιρίες που έχουν και ότι είναι σε θέση να τις αξιοποιήσουν. Το σύστημα προστασίας των θεμελιωδών δικαιωμάτων πρέπει να είναι κατανοητό, προσβάσιμο και πραγματικά χρήσιμο, μια που ολόκληρη η δομή έχει αξία μόνο εφόσον οι πολίτες της ΕΕ μπορούν να επωφεληθούν από αυτήν. Για την επίτευξη αυτών των στόχων, τα προαναφερθέντα θεσμικά όργανα και τα κράτη μέλη οφείλουν να αναλάβουν εξισορροπητικό ρόλο προκειμένου να διασφαλιστεί ότι η ΕΕ θα μπορέσει να αυξήσει την αξιοπιστία της έναντι των πολιτών της. Τέλος, η έκθεσή μου επικεντρώνεται στους τομείς εκείνους που όχι μόνο απαιτούν ταχεία δράση, αλλά και μεσοπρόθεσμες έως μακροπρόθεσμες στρατηγικές, όπως, μεταξύ άλλων, η ενσωμάτωση των Ρομά, η καταπολέμηση της παιδικής φτώχειας και το ζήτημα της χρήσης της γλώσσας μεταξύ των μειονοτικών κοινοτήτων.
<P>
Ελπίζω πως με την έκθεση που θα εγκριθεί αύριο θα μπορέσουμε να στείλουμε ένα άμεσα κατανοητό και σαφές μήνυμα στα προαναφερθέντα θεσμικά όργανα: στην Επιτροπή, το Συμβούλιο, τις υπηρεσίες, τους οργανισμούς και τα δικαστήρια των κρατών μελών, ώστε να καταστήσουμε το συγκεκριμένο σύστημα ακόμα πιο αποτελεσματικό. Ως προς αυτό, ζητώ την υποστήριξή σας για αύριο, έτσι ώστε στην περίοδο μετά τη Συνθήκη της Λισαβόνας, τώρα που λειτουργούν πλέον τα θεμέλια και τα θεσμικά όργανα, να μπορέσουμε να δράσουμε σε αυτό το πνεύμα.
<SPEAKER ID="011" NAME="Viviane Reding" LANGUAGE="EN">
Κύριε Πρόεδρε, η σημερινή συζήτηση για την κατάσταση των θεμελιωδών δικαιωμάτων στην Ευρωπαϊκή Ένωση είναι πολύ σημαντική, όχι μόνο επειδή έρχεται 10 χρόνια μετά τη διακήρυξη του χάρτη -η σχετική επέτειος ήταν στις αρχές αυτού του μήνα- αλλά επειδή πρόκειται για την πρώτη συζήτηση του Κοινοβουλίου που είναι αφιερωμένη σε αυτό που η εισηγήτρια, κ. Gál, αποκαλεί τη "νέα αρχιτεκτονική, μετά τη Λισαβόνα, στον τομέα των θεμελιωδών δικαιωμάτων". Έχει απόλυτο δίκιο. Έχουμε κάνει ένα νέο ξεκίνημα όσον αφορά τη σημασία των ανθρωπίνων και των θεμελιωδών δικαιωμάτων στην Ευρώπη. Θα ήθελα να ευχαριστήσω την εισηγήτρια και τα μέλη της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων για την ιδιαιτέρως πολύτιμη συμβολή τους σε αυτήν τη συζήτηση.
<P>
Διαθέτουμε πλέον έναν νομικώς δεσμευτικό χάρτη που αποτελεί μέρος του πρωτογενούς δικαίου της ΕΕ. Εκείνο που πρέπει να κάνουμε τώρα, είναι να θέσουμε τον χάρτη σε εφαρμογή. Ακριβώς γι' αυτόν τον λόγο, τον Οκτώβριο η Επιτροπή ενέκρινε μια ανακοίνωση για τη στρατηγική αποτελεσματικής εφαρμογής του χάρτη. Κύριος στόχος της Επιτροπής είναι να κατοχυρωθούν τα δικαιώματα στον χάρτη με όσο το δυνατόν πιο αποτελεσματικό τρόπο προς όφελος όλων των ανθρώπων που ζουν στην ΕΕ, τους οποίους εσείς, ως μέλη αυτού του Κοινοβουλίου, εκπροσωπείτε.
<P>
Ο χάρτης πρέπει να αποτελεί την πυξίδα μας και να αποτελέσουμε παράδειγμα προς μίμηση, συγκεκριμένα, όταν νομοθετούμε. Αυτό ισχύει για το εσωτερικό προπαρασκευαστικό έργο της Επιτροπής και για την έγκριση εκ μέρους του Ευρωπαϊκού Κοινοβουλίου και του Συμβουλίου, καθώς και για την εφαρμογή των νέων κανόνων από τα κράτη μέλη.
<P>
" Επιτροπή έχει επιβάλει μια διαδικασία συστηματικής αξιολόγησης του αντίκτυπου που έχουν οι νέες νομοθετικές προτάσεις στα θεμελιώδη δικαιώματα, μέσω μιας σχετικής λίστας ελέγχου που θα χρησιμοποιείται από όλες τις υπηρεσίες της Επιτροπής. Χαίρομαι που βλέπω ότι η έκθεση της κ. Gál στηρίζει αυτήν την προσέγγιση. Συγκεκριμένα, υπογραμμίζει πόσο σημαντικό είναι το Ευρωπαϊκό Κοινοβούλιο και για το Συμβούλιο να δώσουν προσοχή στη συμμόρφωση με τον χάρτη σε όλη τη διάρκεια της νομοθετικής διαδικασίας. Εκτός του ότι το κείμενο που έχουμε μπροστά μας πρέπει να συνάδει με τον χάρτη, πρέπει επίσης να ληφθούν υπόψη οι συνέπειες των μεταγενέστερων τροποποιήσεων αυτού του κειμένου. Επομένως, κάθε θεσμικό όργανο θα πρέπει να σκεφτεί με ποιον τρόπο θα βεβαιωθεί ότι θα αξιολογηθούν κατάλληλα οι τροποποιήσεις των νομοθετικών προτάσεων. Επικροτώ την έκκληση που περιλαμβάνει η έκθεση για βελτίωση της συνεργασίας μεταξύ των θεσμικών οργάνων.
<P>
Θα πρέπει επίσης να εξετάσουμε πώς υλοποιείται ο χάρτης κατά την εφαρμογή της ευρωπαϊκής νομοθεσίας από τα κράτη μέλη. Θα ήθελα να επαναλάβω εδώ στο Κοινοβούλιο ότι δεν πρόκειται να διστάσω να κινήσω διαδικασία επί παραβάσει όποτε αυτό καταστεί αναγκαίο.
<P>
" έκθεση υπογραμμίζει επίσης την προσχώρηση της Ευρωπαϊκής Ένωσης στην Ευρωπαϊκή Σύμβαση για τα Δικαιώματα του Ανθρώπου. " ταχεία προσχώρηση της Ευρωπαϊκής Ένωσης στη σύμβαση αυτή αποτελεί βασική προτεραιότητα για την Επιτροπή. Οι διαπραγματεύσεις βρίσκονται ήδη σε εξέλιξη και προχωρούν με γρήγορο και εποικοδομητικό τρόπο. Αν όλα πάνε καλά, όπως φαίνεται ότι θα γίνει, ελπίζω ότι θα είμαστε σε θέση να φτάσουμε σε τελική συμφωνία κατά το πρώτο εξάμηνο του 2011. Επομένως, τα πράγματα κινούνται γρήγορα και προς τη σωστή κατεύθυνση.
<P>
Επίσης, συμμερίζομαι πλήρως τον στόχο της διασφάλισης ομαλής συνεργασίας με διεθνείς οργανισμούς. Αυτό γίνεται ως ζήτημα ρουτίνας, σε καθημερινή βάση. " Επιτροπή λαμβάνει ήδη υπόψη τη σύμβαση του Ο"Ε για τα δικαιώματα του παιδιού κατά την προετοιμασία νέων προτάσεων που ενδέχεται να επηρεάσουν τα παιδιά. Προσφάτως, είχαμε επίσης μια συζήτηση για τα άτομα με αναπηρίες, και είναι σαφές πως και σε αυτόν τον τομέα εφαρμόζουμε τη Σύμβαση του Ο"Ε στα κράτη μέλη και σε επίπεδο Ευρωπαϊκής Ένωσης.
<P>
" εισηγήτρια αναφέρθηκε στον Οργανισμό Θεμελιωδών Δικαιωμάτων, ο οποίος διαδραματίζει κυρίαρχο ρόλο στην παροχή συγκρίσιμων και αξιόπιστων δεδομένων σχετικά με την κατάσταση που επικρατεί στα 27 κράτη μέλη σε τομείς όπου μπορεί να δράσει η ΕΕ. Θέλουμε και εκεί να παράγουμε έργο, όχι μόνο στη θεωρία αλλά και στην πράξη. Για παράδειγμα, έχω ζητήσει από τον οργανισμό να συνεισφέρει στο έργο της ομάδας εργασίας για τους Ρομά. " Επιτροπή υποστηρίζει την παράταση της θητείας του οργανισμού ώστε να εξασφαλιστεί ότι θα παράσχει την εμπειρογνωμοσύνη του σε τομείς όπως η δικαστική συνεργασία σε ποινικές υποθέσεις και η αστυνομική συνεργασία. Για την επίτευξη αυτού του στόχου, στις 2 Δεκεμβρίου η Επιτροπή ενέκρινε πρόταση τροποποίησης του πολυετούς πλαισίου, η οποία απαριθμεί τα θεματικά πεδία στα οποία μπορεί να εργαστεί ο οργανισμός.
<P>
Θα ήθελα τώρα να προχωρήσω σε κάτι καινούριο που νομίζω ότι ταιριάζει τέλεια με την οπτική της εισηγήτριας, και αυτό είναι η δυναμική που δημιούργησε η Συνθήκη της Λισαβόνας, την οποία πρέπει να διατηρήσουμε. Με αυτό το πνεύμα, την άνοιξη του 2011 η Επιτροπή θα δημοσιεύσει την πρώτη ετήσια έκθεση σχετικά με την εφαρμογή του χάρτη. " ιδέα είναι να δημοσιεύεται ως ετήσια έκθεση κάθε άνοιξη. Πιστεύω πως αυτή θα ήταν η κατάλληλη στιγμή για να επέμβει το Κοινοβούλιο και να προκαλέσει μια πραγματική συζήτηση για το πώς εφαρμόζεται στην πράξη ο χάρτης. Καθώς θα ετοιμάζουμε την πρώτη μας ετήσια έκθεση για την εφαρμογή του χάρτη, την άνοιξη του 2011, θα δώσω ιδιαίτερη προσοχή στην έκθεση του Ευρωπαϊκού Κοινοβουλίου και σε άλλες δραστηριότητές του στα πλαίσια των θεμελιωδών δικαιωμάτων. Κάτι τέτοιο όχι μόνο θα μας επιτρέψει να διεξαγάγουμε μια συζήτηση για τα ανθρώπινα δικαιώματα εκτός της Ευρωπαϊκής Ένωσης, όπως συνηθίζεται σε αυτό το Κοινοβούλιο, αλλά θα μας δώσει επίσης τη δυνατότητα να διεξαγάγουμε μια ετήσια συζήτηση για τα θεμελιώδη δικαιώματα και για το πώς εφαρμόζονται από τις διάφορες κυβερνήσεις εντός της Ευρωπαϊκής Ένωσης, καθώς επίσης και να δούμε αν τα ευρωπαϊκά θεσμικά όργανα κάνουν τη δουλειά τους όπως πρέπει.
<SPEAKER ID="012" NAME="Simon Busuttil" LANGUAGE="MT">
Κύριε Πρόεδρε, θα ήθελα να ξεκινήσω ευχαριστώντας την Kinga Gál για την έκθεσή της και, συγκεκριμένα, για την έμφαση που έδωσε σε ένα τόσο σημαντικό ζήτημα, δηλαδή στον Χάρτη Θεμελιωδών Δικαιωμάτων για την Ευρωπαϊκή Ένωση και στην εφαρμογή του. Πιστεύω ότι η επικέντρωση της Kinga Gál σε αυτό το ζήτημα υπήρξε ζωτικής σημασίας φέτος. Θα ήθελα να τονίσω πόσο σημαντικό είναι να συνεχίσουμε να αντιμετωπίζουμε τα ανθρώπινα δικαιώματα ως θεμελιώδη δικαιώματα, επειδή μερικές φορές φοβάμαι ότι δεν ερμηνεύουν όλοι την έννοια των θεμελιωδών δικαιωμάτων με τον ίδιο τρόπο. Καταρχάς, πρέπει να καταστεί σαφές ότι ανθρώπινα δικαιώματα δεν σημαίνει ότι θα πρέπει να αγνοήσουμε, για παράδειγμα, την έννοια της επικουρικότητας, ή ότι θα περιφρονήσουμε τις διαφορετικές αξίες που ενστερνίζονται τα κράτη μέλη. Δυστυχώς, υπάρχουν ορισμένοι που επιχειρούν να χρησιμοποιήσουν το ζήτημα των θεμελιωδών δικαιωμάτων για να επιτύχουν ακριβώς αυτό. " Ευρωπαϊκή Ένωση θα πρέπει να αφήσει τα κράτη μέλη να αντιμετωπίσουν ζητήματα ηθικής όπως η ευθανασία και η έκτρωση. Δεύτερον, θα πρέπει να φροντίσουμε να διασφαλίσουμε ότι τα θεμελιώδη δικαιώματα είναι όντως θεμελιώδη και δεν περιλαμβάνονται σε αυτά άλλα δικαιώματα τα οποία, αν και σημαντικά, δεν είναι θεμελιώδη και γι' αυτό κινδυνεύουν να φανούν μη ρεαλιστικά όταν τα δει κανείς στο σημερινό πλαίσιο. Ένα χαρακτηριστικό παράδειγμα θα ήταν τα δικαιώματα που συνδέονται με ζητήματα μετανάστευσης, τα οποία θεωρούνται μεγάλης σημασίας, ωστόσο δεν συνιστούν πάντοτε θεμελιώδη δικαιώματα. Τέλος, πρέπει να υιοθετήσουμε λογικές στάσεις σε ζητήματα όπως, για παράδειγμα, η ασφάλεια και η σπουδαιότητα της προστασίας δεδομένων. Ως εκ τούτου, συμπερασματικά πιστεύω ότι χρειαζόμαστε θεμελιώδη δικαιώματα, ταυτόχρονα όμως πρέπει να διασφαλίσουμε ότι είναι λογικά, αλλά και ρεαλιστικά.
<SPEAKER ID="013" NAME="Monika Flasikova Beňova" LANGUAGE="SK">
Κύριε Πρόεδρε, κυρίες και κύριοι, θα ήθελα και εγώ να ευχαριστήσω την εισηγήτρια, κ. Gál, γιατί θεωρώ ότι κατάφερε να επιτύχει τον βασικό στόχο αυτής της έκθεσης, που είναι συγκεκριμένα η διασαφήνιση των ρόλων που θα διαδραματίσουν μεμονωμένα θεσμικά όργανα και μηχανισμοί στη νέα αρχιτεκτονική στον τομέα των θεμελιωδών δικαιωμάτων μετά τη Λισαβόνα.
<P>
Θεωρώ πρωταρχικής σημασίας τρεις τομείς που εμπεριέχονται στην έκθεση. Είναι σημαντικό για την Ένωση όχι μόνο να υπερασπίζεται τα δικαιώματα των πολιτών της ή των ανθρώπων που ζουν στο έδαφός της, αλλά και να γίνει παγκόσμιος ηγέτης σε αυτόν τον τομέα. " νεοσυσταθείσα Ευρωπαϊκή Υπηρεσία Εξωτερικής Δράσης μπορεί να διαδραματίσει σημαντικό ρόλο σε αυτήν την προοπτική. Θα ήθελα, ως εκ τούτου, να ζητήσω από την Επιτροπή να διασφαλίσει πως η δομή, οι πόροι και οι δραστηριότητες της διπλωματικής υπηρεσίας θα εδραιωθούν με τέτοιο τρόπο ώστε να μπορεί η ευρωπαϊκή διπλωματία να προβάλει αποτελεσματικά τα θεμελιώδη δικαιώματα και στο εξωτερικό.
<P>
Δεύτερον, μετά τη Λισαβόνα, η δημοκρατία και τα ανθρώπινα δικαιώματα βρίσκουν νέα έκφραση μέσω της "πρωτοβουλίας ευρωπαίων πολιτών". " πρωτοβουλία ενισχύει τον ρόλο των ευρωπαίων πολιτών, που μπορούν να τη χρησιμοποιήσουν για να εκκινήσουν διαδικασίες για την έγκριση ευρωπαϊκής νομοθεσίας. Τρίτον, θα ήθελα να εκφράσω την ικανοποίησή μου για το γεγονός ότι η έκθεση καλεί τα κράτη μέλη και τα θεσμικά όργανα της ΕΕ να εντείνουν τις προσπάθειές τους για την ευαισθητοποίηση του κοινού στο ζήτημα των θεμελιωδών δικαιωμάτων.
<P>
Εν κατακλείδι, θα ήθελα να ευχαριστήσω την εισηγήτρια για το ότι ανταποκρίθηκε στα σχόλιά μας και για το γεγονός ότι η έκθεση, στο τμήμα όπου γίνεται αναφορά στις απαραίτητες δραστηριότητες για την προστασία των θεμελιωδών δικαιωμάτων, περιλαμβάνει τη σαφή αναφορά που ζητήσαμε στην καταπολέμηση της φτώχειας και του κοινωνικού αποκλεισμού.
<SPEAKER ID="014" NAME="Renate Weber">
εξ ονόματος της Ομάδας ALDE. (EN) Κύριε Πρόεδρε, αύριο το απόγευμα θα μπορέσουμε να μοιραστούμε τις σκέψεις μας σχετικά με την κατάσταση των ανθρωπίνων δικαιωμάτων στον κόσμο, όμως σήμερα το πρωί επικεντρωνόμαστε στην κατάσταση που χαρακτηρίζει τα δικαιώματα αυτά στην Ευρωπαϊκή Ένωση. Είναι, κατά τη γνώμη μου, σωστό να συζητήσουμε πρώτα για την Ευρωπαϊκή Ένωση και μετά για τον υπόλοιπο κόσμο, επειδή προτού ασκήσουμε κριτική στους άλλους θα πρέπει πρώτα να βάλουμε τάξη στο δικό μας σπίτι. Αν θέλουμε όντως να μας παίρνουν στα σοβαρά, δεν πρέπει να κάνουμε τα στραβά μάτια στις παραβιάσεις ανθρωπίνων δικαιωμάτων που γίνονται στο δικό μας έδαφος.
<P>
Αυτό το ψήφισμα, για το οποίο θέλω να συγχαρώ την εισηγήτριά μας, κ. Gál, επικεντρώνεται στον τρόπο προώθησης της στρατηγικής της ΕΕ στον τομέα της προστασίας και της προάσπισης των ανθρωπίνων δικαιωμάτων μετά την έναρξη ισχύος της Συνθήκης της Λισαβόνας. Δεν ασχολείται μόνο με το ποιος φέρει την ευθύνη για τι, αλλά εστιάζει επίσης στα ζητήματα που θα έπρεπε να βρεθούν στο επίκεντρο του ενδιαφέροντός μας στο μέλλον.
<P>
Θα ήθελα απλώς να υπογραμμίσω δύο συγκεκριμένες πτυχές. Χάρηκα με το γεγονός ότι η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων υποστήριξε την ιδέα ενός μηχανισμού παγώματος, με τον οποίο η Επιτροπή μπορεί να παγώνει εθνικές αμφιλεγόμενες πολιτικές και αποφάσεις έως ότου λάβει επίσημη απόφαση να κινήσει διαδικασία επί παραβάσει. Πιστεύω ότι ένας τέτοιος μηχανισμός θα προσδώσει προστιθέμενη αξία στη δημιουργία μιας πιο αξιόπιστης πολιτικής στον τομέα των θεμελιωδών δικαιωμάτων. Ως εκ τούτου, ελπίζω ολόκληρο το Κοινοβούλιο να παρέχει στήριξη σε αυτόν τον μηχανισμό κατά την αυριανή ψηφοφορία.
<P>
" άλλη πτυχή σχετίζεται με το δικαίωμα και το καθήκον αυτού του Κοινοβουλίου να αναλύει συνεχώς την κατάσταση στον τομέα των ανθρωπίνων δικαιωμάτων που επικρατεί στα κράτη μέλη και να κρατά επικριτική στάση, καταφεύγοντας στη διαδικασία κατονομασίας και ονειδισμού, όπου αυτό είναι απαραίτητο.
<SPEAKER ID="015" NAME="Hélène Flautre" LANGUAGE="FR">
Κύριε Πρόεδρε, πρόκειται για μια πολύ καλή έκθεση, και μάλιστα την πρώτη μετά τη Συνθήκη της Λισαβόνας. Θα ήθελα να ξεκινήσω ευχαριστώντας την εισηγήτρια, κ. Gál, για τη σκληρή της δουλειά, τη δεκτικότητα και την εποικοδομητική συνεργασία. Θα ήθελα να επανέλθω σε τέσσερα μηνύματα που εμπεριέχονται σε αυτήν την έκθεση.
<P>
Το πρώτο αφορά την απαίτησή μας να εκπληρώσει η Επιτροπή τον ρόλο της σχετικά με τους νέους πόρους που έχει στη διάθεσή της και με την έναρξη ισχύος του Χάρτη των Θεμελιωδών Δικαιωμάτων. " κατάσταση των Ρομά δυστυχώς αποτελεί την πρώτη πρακτική περίπτωση, και τελικά η Επιτροπή δεν εφάρμοσε μια ολοκληρωμένη τακτική σε αυτό το ζήτημα, βασιζόμενη αποκλειστικά στην οδηγία για την ελεύθερη κυκλοφορία.
<P>
" Επιτροπή έχει παραμερίσει το ζήτημα της απαγόρευσης των διακρίσεων, βάσει του άρθρου 21 του Χάρτη των Θεμελιωδών Δικαιωμάτων, στο μέλλον όμως δεν μπορεί να φανεί εξίσου διστακτική με την επικύρωση, από την Ευρωπαϊκή Ένωση, της Ευρωπαϊκής Σύμβασης για τα Δικαιώματα του Ανθρώπου, και χαίρομαι που βλέπω τη δέσμευση της Ευρωπαϊκής Ένωσης να φέρει σε πέρας το ζήτημα.
<P>
" προστιθέμενη αξία αυτής της έκθεσης έγκειται επίσης στο γεγονός ότι υπογραμμίζει την ανάγκη για έγκαιρο εντοπισμό των πιθανών παραβιάσεων μέσω της εφαρμογής ενός μηχανισμού έγκαιρης προειδοποίησης. Ο μηχανισμός αυτός μεριμνά, μεταξύ άλλων, ώστε να αναστέλλονται τυχόν μέτρα για τα οποία υπάρχει η υποψία ότι συνιστούν τέτοιες παραβιάσεις ενώ παράλληλα επιτελείται η εσπευσμένη διαδικασία για να προσδιοριστεί αν αντίκεινται στα θεμελιώδη δικαιώματα.
<P>
Θα ήθελα επίσης να επιμείνω στην ανάγκη καθιέρωσης ενός μηχανισμού πρόληψης στο μοντέλο, για παράδειγμα, του μηχανισμού παγκόσμιας περιοδικής επανεξέτασης στα πλαίσια του Συμβουλίου των "νωμένων Εθνών.
<P>
Για μια ακόμα φορά, θα ήθελα να τονίσω την απόλυτη ανάγκη για συνοχή μεταξύ εσωτερικών και εξωτερικών διαδικασιών, όπως έχετε ήδη αναφέρει, κυρία Reding. Ως εκ τούτου, η υπογραφή των συμφωνιών επανεισδοχής στην ΕΕ αντιπροσωπεύει μια πραγματική πρόκληση.
<P>
Υποστηρίζουμε τυφλά αυτές τις συμφωνίες τη στιγμή που οι πραγματικοί όροι της εφαρμογής τους καθορίζονται σε κοινές επιτροπές στις οποίες δεν συμμετέχει το Κοινοβούλιο.
<SPEAKER ID="016" NAME="Konrad Szymański" LANGUAGE="PL">
Κύριε Πρόεδρε, τώρα που ο Χάρτης των Θεμελιωδών Δικαιωμάτων έγινε νομικά δεσμευτικός στην Ευρώπη, βρισκόμαστε ενώπιον δύο μηχανισμών για την προστασία των ανθρωπίνων δικαιωμάτων, τα οποία βρίσκονται, σε κάποιο βαθμό, σε ανταγωνισμό μεταξύ τους. Ένας από αυτούς τους μηχανισμούς βασίζεται στον Χάρτη των Θεμελιωδών Δικαιωμάτων και στις νομολογίες του Δικαστηρίου, ενώ ο άλλος βασίζεται στην Ευρωπαϊκή Σύμβαση για τα Δικαιώματα του Ανθρώπου και στη νομολογία του Ευρωπαϊκού Δικαστηρίου Ανθρωπίνων Δικαιωμάτων. Θεωρώ ότι η θεμελιώδης πρόκληση που εντοπίζεται στην έκθεση της Gál είναι η διασφάλιση συνοχής μεταξύ αυτών των μηχανισμών, και από άποψη περιεχομένου και από θεσμική σκοπιά.
<P>
Ο Χάρτης των Θεμελιωδών Δικαιωμάτων δεν πρέπει να ερμηνεύεται με τέτοιο τρόπο ώστε να καταλήγει στην ανάληψη νέων αρμοδιοτήτων από την Ευρωπαϊκή Ένωση. Αυτό διατυπώνεται με μεγάλη σαφήνεια στο άρθρο 51, νομίζω όμως ότι αξίζει να υπενθυμίσει κανείς σε όλους, ιδίως στα μέλη αυτού του Κοινοβουλίου, ότι ζητήματα σχετικά με την οικογενειακή νομοθεσία, το ποινικό δίκαιο και τη νομική προστασία αγέννητων ανθρώπινων όντων δεν είναι δυνατόν να ρυθμίζονται σε ευρωπαϊκό επίπεδο, είτε άμεσα είτε μέσω εκδικάσεων σε οποιοδήποτε δικαστήριο ή δικαστική αρχή. Αυτή η πολιτικοποίηση των οργάνων προστασίας των ανθρωπίνων δικαιωμάτων μπορεί να οδηγήσει μόνο σε ένα πράγμα -στην έλλειψη εμπιστοσύνης στο διεθνές δικαστικό σώμα.
<SPEAKER ID="017" NAME="Marie-Christine Vergiat" LANGUAGE="FR">
Κύριε Πρόεδρε, θα ήθελα, με τη σειρά μου, να ευχαριστήσω την εισηγήτριά μας για την προθυμία της να ακούσει και για το έργο της, καθώς επίσης και τους σκιώδεις εισηγητές που συνέβαλαν στην ποιότητα αυτής της έκθεσης.
<P>
Για εμάς, η έκθεση αυτή είναι σημαντική επειδή συνάγει συμπεράσματα από ένα από τα ελάχιστα θετικά αποτελέσματα της εφαρμογής της Συνθήκης της Λισαβόνας -αν έχει εφαρμοστεί πραγματικά. Πράγματι, η αποτελεσματική εφαρμογή των θεμελιωδών δικαιωμάτων στην Ευρωπαϊκή Ένωση αποτελεί σημαντικό, για να μην πούμε θεμελιώδες, ζήτημα για το μέλλον της Ευρωπαϊκής Ένωσης. Ωστόσο, δεν αρκεί η χρήση γλαφυρής γλώσσας.
<P>
" Συνθήκη, ο Χάρτης των Θεμελιωδών Δικαιωμάτων και, σύντομα, η προσχώρηση στην Ευρωπαϊκή Σύμβαση για τα Δικαιώματα του Ανθρώπου θα μας δώσουν νέα εργαλεία σε αυτόν τον τομέα και θα δώσουν τη δυνατότητα στην Ευρωπαϊκή Ένωση και στα μέλη της να φτάσουν σε ένα νέο επίπεδο.
<P>
Πολλοί λένε ότι τα ανθρώπινα δικαιώματα αποτελούν μέρος των ουσιαστικών αξιών της Ευρωπαϊκής Ένωσης, ελάχιστοι όμως τα αναγνωρίζουν ως πραγματικά οικουμενικά και αδιαίρετα. Αδιαίρετα σημαίνει ότι όλα τα ανθρώπινα δικαιώματα που περιλαμβάνονται στον Χάρτη, αλλά και στην Ευρωπαϊκή Συνθήκη και σε όλες τις ευρωπαϊκές και διεθνείς συνθήκες που προκύπτουν από την Οικουμενική Διακήρυξη των Δικαιωμάτων του Ανθρώπου, έχουν την ίδια αξία, όποια και αν είναι αυτά.
<P>
Τα ατομικά και πολιτικά δικαιώματα έχουν την ίδια σπουδαιότητα με τα οικονομικά και κοινωνικά δικαιώματα. Για παράδειγμα, το δικαίωμα σε μια αξιοπρεπή ζωή είναι εξίσου σημαντικό με εκείνο της θρησκευτικής ελευθερίας.
<P>
Οικουμενικά σημαίνει ότι τα ανθρώπινα δικαιώματα είναι ίδια για όλους τους ανθρώπους, ανεξάρτητα από την εθνικότητα και το νομικό καθεστώς στο οποίο ζουν. Ωστόσο, ξέρουμε ότι το δικαίωμα στην εκπαίδευση και στην οικογενειακή ζωή παραβιάζονται συνεχώς σε όλα σχεδόν τα κράτη μέλη, όπως και εδώ για παράδειγμα. Ενδεικτική, δυστυχώς, είναι η κατάσταση των Ρομά. Άρα ναι, η Επιτροπή πρέπει να αποφασίσει να κινήσει τη διαδικασία επί παραβάσει και να φανεί όσο το δυνατόν πιο αυστηρή σε οικονομικά ζητήματα.
<P>
Οικουμενικά επίσης σημαίνει ότι τα ανθρώπινα δικαιώματα έχουν την ίδια αξία σε όλο τον κόσμο, δηλαδή η Ευρωπαϊκή Ένωση πρέπει να δώσει στα ανθρώπινα δικαιώματα την ίδια σημασία που δίνει σε οικονομικά ή διπλωματικά ζητήματα στις συμφωνίες εξωτερικής πολιτικής και εταιρικής σχέσης. Δεν ισχύει κάτι τέτοιο σε χώρες όπως η Τυνησία, η Λιβύη και η Κολομβία, και θα μπορούσα να αναφέρω πολλές ακόμα. Άρα ναι, πρόκειται για θεμελιώδες ζήτημα· διακυβεύονται η αξιοπιστία και το μέλλον της εξωτερικής πολιτικής της Ευρωπαϊκής Ένωσης.
<SPEAKER ID="018" NAME="Krisztina Morvai" AFFILIATION="NI">
(HU) Κύριε Πρόεδρε, ως Ουγγαρέζα και γυναίκα πολιτικός, νιώθω υπερήφανη που μια Ουγγαρέζα, μέλος του Κοινοβουλίου, η κ. Kinga Gál, ήταν εκείνη που έφερε εις πέρας με μεγάλη προσπάθεια αυτό το πολύ σημαντικό έργο σχετικά με μια καλύτερη επιβολή των ανθρωπίνων δικαιωμάτων και το παρουσίασε ενώπιον της Ευρωπαϊκής Ένωσης. Γι' αυτόν τον λόγο θα ήθελα να την ευχαριστήσω.
<P>
Ωστόσο, εκείνο που θεωρώ ότι λείπει, είναι μια κάποια έμφαση στις παραδοσιακές ατομικές και πολιτικές ελευθερίες, και σχεδόν κανένας στην Ευρωπαϊκή Ένωση δεν βρίσκεται σε πιο κατάλληλη θέση από εμάς, τους Ούγγρους, για να τονίσει ότι στην Ευρωπαϊκή Ένωση το πρόβλημα στον τομέα των ανθρωπίνων δικαιωμάτων δεν εντοπίζεται μόνο στις διακρίσεις εις βάρος των μειονοτήτων ή στην ενσωμάτωση των Ρομά, αλλά επίσης στην ελευθερία της έκφρασης, της συνάθροισης και του λόγου, και η κατάσταση αυτή εκφράζεται με τον καλύτερο τρόπο μέσα από την κατάσταση που επικρατούσε στην Ουγγαρία από το 2002 έως το 2010. " Επιτροπή Ανθρωπίνων Δικαιωμάτων του ουγγρικού κοινοβουλίου ενέκρινε πρόσφατα μια πολύ ενδελεχή και λεπτομερή έκθεση, η οποία δείχνει μέσα από δικαστικές αποφάσεις, εκθέσεις του Διαμεσολαβητή και άλλα μέσα ότι οι ουγγρικές σοσιαλιστικές κυβερνήσεις από το 2002 έως το 2010 διατήρησαν την εξουσία τους παραβιάζοντας κατάφωρα και κατ' εξακολούθηση τα ανθρώπινα δικαιώματα. Το ερώτημά μου προς την εισηγήτρια, αφενός, είναι αν η συγκεκριμένη ουγγρική έκθεση μπορεί τελικά να παρουσιαστεί στην Ευρωπαϊκή Ένωση υπό την παρούσα κατάσταση, και αν η Ευρωπαϊκή Ένωση θα διεξαγάγει έρευνα, επειδή κάτι τέτοιο θα αποτελούσε όντως μια ρεαλιστική ένδειξη ότι έχουν σημειωθεί κάποιες αλλαγές στον τομέα των ανθρωπίνων δικαιωμάτων. Αφετέρου, αν είμαστε σε θέση να μιλάμε για μια αυξημένη πιθανότητα να υπερασπιστούμε τα ανθρώπινα δικαιώματα στην Ευρωπαϊκή Ένωση, ποιος θα ήταν ο καλύτερος τρόπος για να αποφύγουμε συμβάντα όπως εκείνο κατά το οποίο άνθρωποι πυροβολούνταν στα μάτια στην Ουγγαρία το 2006, ειδικά εφόσον ο αντιπρόεδρος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων εξακολουθεί να είναι ένα άτομο που, εκείνη την περίοδο, ήταν μέλος μιας κυβέρνησης που πυροβολούσε ανθρώπους στα μάτια;
<SPEAKER ID="019" NAME="Salvatore Iacolino" AFFILIATION="PPE">
(IT) Κύριε Πρόεδρε, κυρία Επίτροπε, κυρίες και κύριοι, μόνο ευνοϊκά σχόλια μπορεί να κάνει κανείς για μια έκθεση όπως αυτή που τόσο επιδέξια συνέταξε η εισηγήτρια κ. Gál, εφόσον το ισχυρό σημείο της είναι ότι περιγράφει με ακρίβεια και λεπτομερώς την κατάσταση στον τομέα της εφαρμογής των θεμελιωδών δικαιωμάτων.
<P>
Θα ήθελα να θίξω ορισμένα δευτερεύοντα σημεία σχετικά με την ίδια την εφαρμογή. Χάρη στον Χάρτη των Θεμελιωδών Δικαιωμάτων, που είναι πλέον υποχρεωτικός, και τη διαδικασία της Λισαβόνας, που δεν μπορεί πλέον να σταματήσει, δεν υπάρχει αμφιβολία πως η συγκεκριμένη υποστήριξη για την ευημερία και τον άνθρωπο προέρχεται από ένα σύνολο αξιών πραγματικά κοινό, όπως φαίνεται με απτό τρόπο από τα ουσιαστικά αποτελέσματα που επιτεύχθηκαν.
<P>
Επομένως, δεν πρέπει να ξεχνάμε τη Συνθήκη της Λισαβόνας, το πρόγραμμα της Στοκχόλμης και θεμελιώδεις αρχές όπως η αλληλεγγύη, η ένταξη και η καταπολέμηση του οργανωμένου εγκλήματος και της τρομοκρατίας. Δεν πρέπει να ξεχνάμε ότι η αρχή της επικουρικότητας προφανώς δεν μπορεί να αποτελέσει εμπόδιο στην εφαρμογή των θεμελιωδών δικαιωμάτων σε μια Ευρώπη των πολιτών.
<P>
Σε λίγες μέρες από τώρα, θα εγκρίνουμε έναν νέο φάκελο και τον νέο κανονισμό σχετικά με τη νομοθετική πρωτοβουλία υπέρ των πολιτών ενάντια στην εμπορία ανθρώπων. Οι φάκελοι αυτοί είναι αλληλένδετοι και σίγουρα συνιστούν ένα ενημερωμένο νομικό πλαίσιο αναφοράς. Όλα τα μέτρα έχουν έναν ακριβή στόχο: να δώσουν αξία στην ανθρώπινη αξιοπρέπεια.
<P>
Θα ήθελα να ολοκληρώσω, κύριε Πρόεδρε, λέγοντας ότι η ικανότητα να διενεργούμε ελέγχους και να επιβάλλουμε πραγματικές κυρώσεις πρέπει να εφαρμοστεί δεόντως το 2013, το "ευρωπαϊκό έτος ιθαγένειας". Αυτό θα μπορούσε κάλλιστα να αποτελέσει σημαντικό παράγοντα για ουσιαστική αξιολόγηση της σπουδαιότητας του μέτρου.
<SPEAKER ID="020" NAME="Michael Cashman" AFFILIATION="S&amp;D">
(EN) Κύριε Πρόεδρε, είτε πριν είτε μετά τη Λισαβόνα, έχουμε πολύ λίγα πράγματα για τα οποία είμαστε περήφανοι. Στην Ευρώπη, μπορείς ακόμα να πέσεις θύμα διάκρισης αν είσαι γυναίκα. Το ακούσαμε σήμερα σε αυτό το Κοινοβούλιο: μια γυναίκα δεν μπορεί να επιλέξει τι θέλει να κάνει το σώμα της. Μπορείς να υποστείς διακρίσεις λόγω ηλικίας, αναπηρίας, θρησκείας, πεποιθήσεων, σεξουαλικού προσανατολισμού. Όσον αφορά την παροχή αγαθών και υπηρεσιών, δεν υπάρχει κυκλοφορία στην οδηγία της Επιτροπής. Αν βρίσκεστε σε σχέση συμβίωσης μεταξύ ομοφύλων ή σε αστική ένωση ή είστε παντρεμένοι, μπορεί να υποστείτε διακρίσεις από κάποιο κράτος μέλος με βάση την αρχή της επικουρικότητας. Σε αυτήν τη βάση, μπορείτε να προβάλετε την ανισότητα.
<P>
Έχουμε μια Ευρώπη δύο ταχυτήτων, στην οποία κάποιοι άνθρωποι είναι ίσοι, ενώ κάποιοι άλλοι όχι. Καθόμαστε εδώ, άπρακτοι, και παρακολουθούμε την αύξηση της ξενοφοβίας, του ρατσισμού, του αντισημιτισμού, της ομοφοβίας και της τρανσφοβίας και, ναι, κοιτάξτε τι συμβαίνει στους Ρομά.
<P>
Δεν μας δίδαξε τίποτα ο Β' Παγκόσμιος Πόλεμος; Δεν μάθαμε τίποτα από τη δεκαετία του 1930, τότε που αποστρέφαμε το βλέμμα και δεν κάναμε τίποτα επειδή οι άνθρωποι ήταν διαφορετικοί από εμάς; Δεν βλέπουμε ότι η θρησκεία, η αξιοπρεπής θρησκεία, χρησιμοποιείται ως δικαιολογία για αύξηση των διακρίσεων εναντίον ατόμων LGBT, συγκεκριμένα; Δεν βλέπουμε ότι η μείωση των δικαιωμάτων των άλλων ισοδυναμεί τελικά με μείωση των δικών μας δικαιωμάτων; Δεν υπάρχει τίποτα για το οποίο να είμαστε υπερήφανοι.
<SPEAKER ID="021" NAME="Daniël van der Stoep" AFFILIATION="NI">
(NL) Κύριε Πρόεδρε, είναι πασιφανές ότι η Συνθήκη της Λισαβόνας υιοθετεί μια διαφορετική προσέγγιση στον τομέα των θεμελιωδών δικαιωμάτων από εκείνη που έχουμε συνηθίσει. Καταρχάς, φυσικά, εξαιτίας της προσχώρησης της Ευρωπαϊκής Ένωσης στο Ευρωπαϊκό Δικαστήριο Ανθρωπίνων Δικαιωμάτων, το οποίο έχει δημιουργήσει μια παράξενη κατάσταση ανταγωνισμού των δικαστηρίων μεταξύ τους. Δεν είναι ακόμα σαφές ποια ακριβώς τροπή θα πάρουν τα πράγματα σχετικά μ' αυτό. Φοβάμαι ότι, με την προσχώρηση της ΕΕ στην ΕΣΔΑ, ίσως βρεθούμε σε ένα νομικό ναρκοπέδιο. Μήπως θα μπορούσε η Επίτροπος να το σχολιάσει;
<P>
Το δεύτερο σχόλιό μου αφορά τον αντίκτυπο διαρκείας που έχει ο Χάρτης των Θεμελιωδών Δικαιωμάτων στο ευρωπαϊκό δίκαιο. Έχω ένα συγκεκριμένο ερώτημα για την Επίτροπο, σχετικά με μια απόφαση που εξέδωσε στις 9 Νοεμβρίου 2010 το Δικαστήριο της Ευρωπαϊκής Ένωσης. Πρόκειται για τις κοινές υποθέσεις των Volker και Hartmut Eifert, με αριθμούς αναφοράς C 92/09 και C 93/09. Εν συντομία, οι υποθέσεις αυτές αφορούσαν το δικαίωμα στην ιδιωτικότητα έναντι του δικαιώματος δημόσιας πρόσβασης στους ευρωπαϊκούς διαύλους χρηματοδότησης.
<P>
ΣΕ αυτές τις αποφάσεις, το Δικαστήριο αποφάνθηκε ότι το δικαίωμα στην ιδιωτικότητα υπερισχύει του γενικού συμφέροντος ευρωπαϊκής διαφάνειας. Εξεπλάγην από αυτήν την απόφαση και θα ήθελα πολύ να μάθω την άποψη της Επιτρόπου γι' αυτό το ζήτημα, στο πλαίσιο του διαρκούς αντικτύπου που ο Χάρτης εγγυάται ότι θα έχουν τα θεμελιώδη δικαιώματα στην παρούσα και τη μελλοντική ευρωπαϊκή νομοθεσία.
<SPEAKER ID="022" NAME="Milan Zver" AFFILIATION="PPE">
(SL) Κύριε Πρόεδρε, καταρχάς θα ήθελα να συγχαρώ τη συνάδελφό μου κ. Gál γι' αυτήν την ωραία έκθεση. Είναι αλήθεια πως υπάρχει μια νέα κατάσταση στην Ευρωπαϊκή Ένωση όσον αφορά την προστασία των ανθρωπίνων δικαιωμάτων. Μου φαίνεται ότι η ελευθερία επεκτείνεται, και αυτό είναι καλό. " έκθεση είναι αρκετά σύγχρονη, ή μοντέρνα· αναφέρεται μάλιστα σε μια τρίτη γενιά ανθρωπίνων δικαιωμάτων, και ούτω καθεξής.
<P>
Ωστόσο, η προστασία των ανθρωπίνων δικαιωμάτων και ελευθεριών περιλαμβάνει και την αποκατάσταση των λαθών του παρελθόντος.
<P>
Μπορεί σε αυτήν την έκθεση να υπογραμμίσαμε πολλά δικαιώματα τρίτης γενιάς, όπως ονομάζονται, όμως ξεχάσαμε ορισμένα ζητήματα όπως η επιστροφή ιδιοκτησιών που κατασχέθηκαν από ολοκληρωτικά καθεστώτα ή η αξιοπρεπής ταφή των πολλών ανθρώπων που δολοφονήθηκαν βάναυσα στην κεντρική και ανατολική Ευρώπη το 1945 και τάφηκαν σε αυτοσχέδιους τάφους.
<P>
Γι' αυτόν τον λόγο, εμείς, η σημερινή γενιά υπεύθυνων για τη λήψη πολιτικών αποφάσεων, είμαστε υπεύθυνοι για την αποκατάσταση των λαθών του παρελθόντος. Μόνο τότε θα μπορούμε να μιλάμε με καθαρή συνείδηση για νέα δικαιώματα και ελευθερίες τρίτης γενιάς, όπως ονομάζονται, για το παρόν και για το μέλλον.
<SPEAKER ID="023" NAME="Kinga Göncz" AFFILIATION="S&amp;D">
(HU) Κύριε Πρόεδρε, κ. Επίτροπε, με τη Συνθήκη της Λισαβόνας έγινε νομικά δεσμευτικός και ο Χάρτης των Θεμελιωδών Δικαιωμάτων και δημιούργησε τη δυνατότητα κίνησης διαδικασίας επί παραβάσει σε περίπτωση παραβίασής του. Σε ορισμένα κράτη μέλη, οι κοινωνικές εντάσεις που δημιουργήθηκαν μετά την κρίση επέφεραν περιορισμό των δημοκρατικών δικαιωμάτων και όχι βήματα προς αυτήν την κατεύθυνση. Επέφεραν περιορισμό της ελευθερίας των μέσων ενημέρωσης και του δικαιώματος σε απεργία, παράκαμψη και περιορισμό του κοινωνικού διαλόγου, ενίσχυση των διακρίσεων και διάλυση των θεμελίων του κράτους δικαίου και της νομικής ασφάλειας. " Επιτροπή, λόγω του ρόλου της ως θεματοφύλακα των Συνθηκών, έχει υποχρέωση να λάβει υπόψη της αυτά τα σημάδια. Πιστεύουμε ότι η δημιουργία ενός χαρτοφυλακίου θεμελιωδών δικαιωμάτων αποτελεί σημαντικό βήμα, και ζητάμε από την κ. Reding να παρακολουθεί τακτικά τα κράτη μέλη και να δίνει προσοχή σε περιπτώσεις παραβίασης των θεμελιωδών δικαιωμάτων και των βασικών αρχών της δημοκρατίας, ώστε να διασφαλιστεί ότι η τήρησή τους είναι υποχρεωτική όχι μόνο για τις υποψήφιες χώρες κατά τα διαδικασία ένταξής τους, αλλά και στη συνέχεια, καθώς η αδυναμία τήρησής τους θα υποσκάψει ακόμα περισσότερο την αξιοπιστία της ΕΕ.
<SPEAKER ID="024" NAME="Monica Luisa Macovei" AFFILIATION="PPE">
(RO) Κύριε Πρόεδρε, επιτρέψτε μου να ξεκινήσω συγχαίροντας την Kinga Gál για την έκθεσή της.
<P>
Διαθέτουμε σήμερα μια κοινότητα με αξίες και αρχές, που εκφράζονται μέσα από έναν περίπλοκο μηχανισμό προστασίας των ανθρωπίνων δικαιωμάτων, ο οποίος περιλαμβάνει τον Χάρτη των Θεμελιωδών Δικαιωμάτων, τον πιο προοδευτικό περιφερειακό κώδικα ανθρωπίνων δικαιωμάτων. Τα κράτη μέλη οφείλουν να τηρούν τις διατάξεις του Χάρτη κατά την εφαρμογή της ευρωπαϊκής νομοθεσίας. Οι διατάξεις του Χάρτη μπορούν να εφαρμοστούν άμεσα από τα εθνικά δικαστήρια, γεγονός που τους δίνει ταυτόχρονα μεγάλη ευθύνη.
<P>
Δεύτερον, έχουμε την Ευρωπαϊκή Συνθήκη και την νομολογία του Δικαστηρίου του Στρασβούργου. Αυτά παρέχουν εγγυήσεις για τα ατομικά δικαιώματα στα κράτη μέλη. " προσχώρηση της Ευρωπαϊκής Ένωσης στη Συνθήκη θα διασφαλίσει την εφαρμογή της Ευρωπαϊκής Συνθήκης για την Προστασία των Ανθρωπίνων Δικαιωμάτων στις ενέργειες και της ΕΕ ως θεσμικού οργάνου και των κρατών μελών εφαρμόζουν την ευρωπαϊκή νομοθεσία. Πρέπει σίγουρα να παρακολουθούμε στενά τη μεταρρύθμιση του Δικαστηρίου στο Στρασβούργο και τον αντίκτυπό της στη συντόμευση των διαδικασιών.
<P>
Τρίτον, σε εθνικό επίπεδο, τα κράτη μέλη έχουν το καθήκον και την ευκαιρία να εφαρμόζουν άμεσα τις διατάξεις που εγγυώνται τα θεμελιώδη δικαιώματα, να τις εφαρμόζουν στις χώρες τους μέσα από τις αποφάσεις των δικών τους θεσμικών οργάνων.
<P>
Γι' αυτό υπάρχουν νομικοί και θεσμικοί μηχανισμοί. " λέξη κλειδί είναι εφαρμογή, η οποία πρέπει να είναι ταχεία και αποτελεσματική για τα θύματα. Μια άλλη λέξη κλειδί είναι ο συντονισμός μεταξύ οργανισμών που ασχολούνται με την παραβίαση δικαιωμάτων και αποζημιώνουν για τις ζημίες.
<SPEAKER ID="025" NAME="Joanna Senyszyn" AFFILIATION="S&amp;D">
(PL) Κύριε Πρόεδρε, η ενσωμάτωση του Χάρτη των Θεμελιωδών Δικαιωμάτων στην ευρωπαϊκή νομοθεσία δεν διευρύνει το πεδίο εφαρμογής των αρμοδιοτήτων της ΕΕ και συμμορφώνεται προς την αρχή της επικουρικότητας, εφόσον ο Χάρτης αποτελεί αναπόσπαστο τμήμα της πολιτικής της ΕΕ. Ως εκ τούτου, καλώ για μια ακόμα φορά τις πολωνικές αρχές να εκπληρώσουν τις υποχρεώσεις τους και να εγκρίνουν τον Χάρτη των Θεμελιωδών Δικαιωμάτων. " εξαίρεση της Πολωνίας από τον Χάρτη δεν έχει ουσιώδη αιτιολογία. Είναι μια πολιτική απόφαση που δυσφημίζει τη χώρα μου και αποβαίνει επιζήμια για τους πολωνούς πολίτες.
<P>
" έγκριση του Χάρτη είναι ιδιαιτέρως σημαντική στο πλαίσιο της επικείμενης πολωνικής Προεδρίας. Όλοι οι Ευρωπαίοι πρέπει να έχουν ίσα δικαιώματα, ανεξάρτητα από το πού ζουν και από τον βαθμό στον οποίο η χώρα τους είναι δέσμια του κλήρου. Δυστυχώς, ακόμα και το Συνταγματικό Δικαστήριο της Πολωνίας δεν το κατανοεί πάντα αυτό. Κατά τη γνώμη μου, ο σεβασμός για τα δικαιώματα των γυναικών, της μοναδικής πλειοψηφίας που υφίσταται διακρίσεις, είναι ιδιαίτερα σημαντικός. Γι' αυτό, ζητώ και πάλι τη σύσταση ευρωπαϊκής οδηγίας για τη βία κατά των γυναικών, συμπεριλαμβανομένης της σεξουαλικής και αναπαραγωγικής βίας, όπως ασκείται από συγκεκριμένα κράτη μέλη με την πλήρη επικύρωση του εθνικού δικαίου.
<SPEAKER ID="026" NAME="Ádám Kósa" AFFILIATION="PPE">
(HU) Κύριε Πρόεδρε, το τμήμα εκείνο της έκθεσης που προσβλέπει στο μέλλον επισημάνθηκε ήδη από πολλούς συναδέλφους μου. Επιτέλους, έχουμε μια έκθεση που περιλαμβάνει τα διάφορα ζητήματα που σχετίζονται με τα ανθρώπινα δικαιώματα χωρίς να δίνει προτεραιότητα σε έναν τομέα εις βάρος κάποιου άλλου. Χαίρομαι ιδιαιτέρως που αυτή η έκθεση τονίζει ειδικά την απαγόρευση των διακρίσεων και τις ίσες ευκαιρίες. " έκθεση βασίζεται στον Χάρτη των Θεμελιωδών Δικαιωμάτων. Αυτό είναι το θέμα της ομιλίας μου. " τήρηση και η εφαρμογή του Χάρτη θα είναι επιτυχημένη μόνο αν η ευρωπαϊκή κοινωνία αναγνωρίσει ότι όλα τα ανθρώπινα όντα είναι ίσα και ότι αυτή η ισότητα μπορεί να πραγματωθεί μόνο μέσα από την ίση μεταχείριση. Αν κάποιος βρεθεί με οποιοδήποτε τρόπο σε μειονεκτική θέση χωρίς να ευθύνεται, θα πρέπει να του δοθεί κατάλληλη και ανάλογη βοήθεια έτσι ώστε να γίνει ένα άτομο ίσης αξίας, ένας πολίτης ίσης αξίας. Ο δρόμος που οδηγεί σε αυτόν τον στόχο είναι δύσκολος, και χρειάζεται προσεκτική δουλειά για την επίτευξή του. " έκθεση της κ. Gál αποτελεί σημαντικό ορόσημο σε αυτήν την πορεία. Είμαι ευγνώμων για το πολύ σημαντικό της έργο.
<SPEAKER ID="027" NAME="Anna Záborská" AFFILIATION="PPE">
(SK) Κύριε Πρόεδρε, θα ήθελα να επισημάνω έναν κίνδυνο. Ο συνδυασμός διαφορετικών μορφών καταπολέμησης των διακρίσεων μπορεί να οδηγήσει σε διακρίσεις. Το ζήτημα αυτό συζητήθηκε και στη συνεδρίαση του ΟΑΣΕ την προηγούμενη εβδομάδα στη Βιέννη.
<P>
Είναι παράδοξο, όμως όταν η πολιτική κατά των διακρίσεων μετατρέπεται σε ιδεολογία, οι άνθρωποι αρχίζουν να κάνουν διακρίσεις. Βλέπουμε πώς η πραγματική έννοια της διάκρισης ξεπερνά τα όρια που την προσδιορίζουν. Οι τυχόν σοβαρές αδυναμίες της Ευρωπαϊκής Ένωσης σε αυτόν τον τομέα εντοπίζονται στην ανάγκη αποκατάστασης της αρχικής σημασίας της λέξης "διάκριση", επειδή δεν γίνεται πλέον κατανοητή ούτε από τους ακτιβιστές ανθρωπίνων δικαιωμάτων ούτε, μερικές φορές, από τον δικό μας Οργανισμό Θεμελιωδών Δικαιωμάτων της ΕΕ. Ως εκ τούτου, ζητώ δημοκρατικό έλεγχο αυτού του θεσμικού οργάνου. Αν δεν συμβεί κάτι τέτοιο, τότε μπορεί να μετατραπεί ακόμα και σε ένα οικονομικά δαπανηρό βάρος, που θα πλήττει τη φήμη όχι μόνο της Ευρωπαϊκής Επιτροπής αλλά, έμμεσα, ολόκληρης της Ευρωπαϊκής Ένωσης.
<SPEAKER ID="028" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, η εισηγήτρια έκανε εξαιρετική δουλειά. Ωστόσο, για να παραθέσω μια δημοφιλή ουγγρική παροιμία, αν δεν τεθεί σε εφαρμογή, θα αξίζει όσο και τα πέταλα σε ένα νεκρό άλογο. Δεν διακρίνω στην Ευρωπαϊκή Επιτροπή πολιτική βούληση να επιβάλει τον σεβασμό αυτών των δικαιωμάτων και να κινήσει διαδικασία επί παραβάσει εναντίον κρατών μελών. Έχω μεγάλη εμπιστοσύνη στην κ. Reding. Έχει περισσότερο θάρρος από όλους μαζί τους άντρες επιτρόπους, αφού τόλμησε να αντιταχθεί στον κ. Sarkozy, παρόλο που ο κ. Barroso προσπαθούσε για πολύ καιρό να την μεταπείσει. Την επερχόμενη περίοδο, θα βρεθεί αντιμέτωπη με μια σημαντική πρόκληση, καθώς η ουγγρική κυβέρνηση που θα αναλάβει την προεδρία της ΕΕ παραβιάζει συστηματικά και σοβαρά τα θεμελιώδη δικαιώματα. Περιορίζει την ελευθερία των μέσων ενημέρωσης, καταργεί τα δικαιώματα των συνδικαλιστικών οργανώσεων σε σχέση με τους δημοσίους υπαλλήλους, και δεν προστατεύει την ατομική περιουσία, εφόσον οικειοποιείται τις ιδιωτικές συνταξιοδοτικές αποταμιεύσεις τριών εκατομμυρίων πολιτών. " κυβέρνηση αυτή καταπατά θεμελιώδη δικαιώματα, και εσείς, κ. Reding, πρέπει να βρείτε το θάρρος να κινήσετε διαδικασία επί παραβάσει.
<SPEAKER ID="029" NAME="Sonia Alfano" AFFILIATION="ALDE">
(IT) Κύριε Πρόεδρε, παρά την Ευρωπαϊκή Σύμβαση για τα Δικαιώματα του Ανθρώπου, τον Χάρτη των Θεμελιωδών Δικαιωμάτων, τα άρθρα 6 και 7 της Συνθήκης για την Ευρωπαϊκή Ένωση και τα εθνικά συντάγματα, εξακολουθούν να παρατηρούνται σοβαρές παραβιάσεις των ανθρωπίνων δικαιωμάτων σε καθημερινή βάση στην Ευρωπαϊκή Ένωση και στα κράτη μέλη.
<P>
Στη χώρα μου -την Ιταλία- υπάρχει ένα καθεστώς στο οποίο η καταπατάται η ελευθερία του Τύπου, πολιτικά κόμματα λαμβάνουν μέρος σε εκλογές καταθέτοντας πλαστές υπογραφές, το εθνικό απόρρητο συγκαλύπτει βίαιες επιθέσεις (μεταξύ άλλων και της Μαφίας), ο πρωθυπουργός μας -ελπίζουμε όχι για πολύ ακόμα- επωφελείται από διεθνή συνεργασία με καθεστώτα όπως εκείνα της Ρωσίας και της Λιβύης, όπως επιβεβαιώθηκε και από το WikiLeaks. " Ευρωπαϊκή Ένωση δεν επιτρέπεται να κάνει τα στραβά μάτια σε όλα αυτά.
<P>
Γι' αυτούς τους λόγους, στηρίζω την έκθεση, που περιλαμβάνει πολλές από τις τροπολογίες που υπέβαλα και οι οποίες εγκρίθηκαν από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, Μεταξύ αυτών, θα ήθελα να ξεχωρίσω τις παραγράφους 20 και 40, οι οποίες ζητούν την παρακολούθηση και την επιβολή κυρώσεων για παραβιάσεις των ανθρωπίνων δικαιωμάτων, καθώς επίσης την αναστολή των εθνικών νομοθετικών προτάσεων που τείνουν προς παραβίαση των ανθρωπίνων δικαιωμάτων προτού αυτές καταστούν νόμοι, έως ότου λάβουν την έγκριση της ΕΕ.
<P>
Υποστήριξα επίσης το κίνητρο χρησιμοποίησης των άρθρων 6 και 7 της Συνθήκης για την Ευρωπαϊκή Ένωση προκειμένου να αντιμετωπιστούν παραβιάσεις ανθρωπίνων δικαιωμάτων και να ενισχυθούν οι αρμοδιότητες του Οργανισμού Θεμελιωδών Δικαιωμάτων.
<P>
" έκθεση κάνει πολυάριθμες θετικές αναφορές σε μειονότητες, δικαιώματα, λεσβίες, ομοφυλόφιλα, αμφιφυλόφιλα και τρανσεξουαλικά άτομα, σε μετανάστες και σε αιτούντες άσυλο, στην ελευθερία του Τύπου και σε κοινωνικά δικαιώματα. Γι' αυτούς τους λόγους, προτρέπω τους συναδέλφους μου να την υπερψηφίσουν.
<SPEAKER ID="030" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, γνωρίζουμε καλά όλοι μας ότι πολλά είδη διακρίσεων εξακολουθούν να υφίστανται στις χώρες της Ευρωπαϊκής Ένωσης, επηρεάζοντας διαφορετικές ομάδες του πληθυσμού καθώς και πολιτιστικές μειονότητες. Ωστόσο, δεν πρέπει να ξεχνάμε τη γενικότερη διάκριση κατά των γυναικών: η διάκριση κατά των γυναικών εξακολουθεί να γίνεται αισθητή σε μεγαλύτερο ή μικρότερο βαθμό σε πολλές διαφορετικές περιοχές των κρατών μελών της ΕΕ. Οι εργαζόμενες γυναίκες εξακολουθούν να δυσκολεύονται να βρουν εργασία και να πάρουν προαγωγή στη δουλειά τους και εξακολουθούν να πέφτουν θύματα χαμηλών μισθών και άλλων μορφών διάκρισης που πάντα τις επηρεάζουν. Το μισθολογικό χάσμα μεταξύ των φύλων στην ΕΕ βρίσκεται ακόμα στο 18%. Γι' αυτό, απαιτείται ή άμεση λήψη μέτρων για την καταπολέμηση αυτών των διακρίσεων.
<SPEAKER ID="031" NAME="Franz Obermayr" AFFILIATION="NI">
(DE) Κύριε Πρόεδρε, η προσχώρηση της ΕΕ στη Σύμβαση για τη Διασφάλιση των Ανθρωπίνων Δικαιωμάτων και των Θεμελιωδών Ελευθεριών ενέχει επίσης τον κίνδυνο το Ευρωπαϊκό Δικαστήριο Ανθρωπίνων Δικαιωμάτων (ΕΔΑΔ) να μπορεί να λαμβάνει αποφάσεις για οποιαδήποτε νομική πράξη της ΕΕ· οι δικαστές του Ευρωπαϊκού Δικαστηρίου έχουν ήδη προειδοποιήσει για κάτι τέτοιο.
<P>
Πολύ αμφιβάλλω αν το ΕΔΑΔ θα λαμβάνει πάντοτε αμερόληπτες και σωστές αποφάσεις. Ο Πρόεδρός του έχει ο ίδιος παραδεχτεί ότι θα εξετάζει τις υποθέσεις όσων αιτούνται άσυλο πιο προσεκτικά από άλλες. " προνομιακή μεταχείριση για συγκεκριμένους καταγγέλλοντες δεν συνιστά πρέπουσα συμπεριφορά για έναν αμερόληπτο δικαστή. Το ΕΔΑΔ επιχειρεί προς το παρόν να αναστείλει τη Σύμβαση του Δουβλίνου και να αποτρέψει απελάσεις από την Αυστρία και την Ελλάδα. Γιατί συμβαίνει αυτό; Δεν είναι η Ελλάδα ασφαλής; Θέλουμε πράγματι να εξαρτώμεθα από ένα δικαστήριο που θέλει να καταργήσει το σταυρό στις σχολικές αίθουσες; Ο σταυρός είναι σύμβολο του χριστιανισμού, ένας από τους πυλώνες της Ευρώπης και μια από τις θεμελιώδεις αξίες μας.
<P>
Αν το Ευρωπαϊκό Δικαστήριο Ανθρωπίνων Δικαιωμάτων δεν έχει σαφώς κανένα σεβασμό για αυτά τα ανθρώπινα δικαιώματα, τότε δεν θεωρώ ότι είναι δυνατόν να το αναγνωρίσουμε εδώ ως εγκεκριμένο και κατάλληλο φορέα λήψης αποφάσεων.
<SPEAKER ID="032" NAME="Alajos Mészáros" AFFILIATION="PPE">
(HU) Κύριε Πρόεδρε, η Ευρωπαϊκή Ένωση ήταν πάντοτε πρόθυμη να ασκήσει κριτική σε χώρες εκτός των συνόρων της προκειμένου να προωθήσει θεμελιώδη δικαιώματα. Ωστόσο, στην περίπτωση των δικών της κρατών μελών, συχνά είναι ανήμπορη να το κάνει μετά την ένταξή τους. Αυτό δεν θα πρέπει πλέον να συμβαίνει, γιατί δεν μας ενώνουν πια μόνο οικονομικές αρχές. " έκθεση της κ. Gál συνοψίζει τα πιο επείγοντα και σημαντικά βήματα στην ανάπτυξη της εσωτερικής προστασίας των θεμελιωδών δικαιωμάτων. Χρειαζόμαστε έναν αποτελεσματικό μηχανισμό προστασίας των δικαιωμάτων και, χάρη στη Συνθήκη της Λισαβόνας, θα είμαστε πλέον σε θέση να τον θεσπίσουμε. Οι παραβιάσεις των θεμελιωδών δικαιωμάτων των πολιτών δεν είναι δυνατόν να παραμένουν χωρίς συνέπειες. Πρέπει να είμαστε σε θέση να ελέγχουμε όσους διαπράττουν παραβιάσεις, σε επίπεδο κράτους μέλους και σε επίπεδο Ευρωπαϊκής Ένωσης.
<P>
Δεν μπορώ παρά να συμφωνήσω με την κ. Reding ως προς το ότι η Επιτροπή θα πρέπει να ασκήσει το δικαίωμα της κίνησης διαδικασίας επί παραβάσει σε όλες τις δικαιολογημένες περιπτώσεις. " προσθήκη μιας ακόμα διαδικασίας με απαγορευτικό αποτέλεσμα στο σύνολο των διαθέσιμων διαδικασιών μπορεί να αποτελέσει ένα αποτελεσματικό εργαλείο για την προστασία των δικαιωμάτων έναντι μέτρων των κρατών μελών που παραβιάζουν τα θεμελιώδη δικαιώματα. Ναι, πρέπει να προστατέψουμε άτομα με αναπηρία, πρέπει να εξαλείψουμε τις διακρίσεις και, τελευταίο αλλά εξίσου σημαντικό, πρέπει να προστατέψουμε την ευρωπαϊκή γλωσσική πολυμορφία.
<SPEAKER ID="033" NAME="Vilija Blinkevičiūt" AFFILIATION="S&amp;D">
(LT) Κύριε Πρόεδρε, το ζήτημα των ανθρωπίνων δικαιωμάτων πρέπει να αντιμετωπιστεί σε ευρωπαϊκό επίπεδο, ενώ τα κράτη μέλη πρέπει να αναλάβουν να εγγυηθούν τα θεμελιώδη δικαιώματα των πολιτών τους. Σε ευρωπαϊκό επίπεδο, για παράδειγμα, είναι πολύ σημαντικό να εδραιωθεί μια ευρωπαϊκή στρατηγική για τα δικαιώματα του παιδιού, επειδή δεν είναι όλα τα κράτη μέλη σε θέση να εγγυηθούν την προστασία των δικαιωμάτων των παιδιών σε εθνικό επίπεδο. Ως εκ τούτου, είναι απαραίτητο να θεσπίσουμε μέτρα καταπολέμησης της παιδικής κακοποίησης, της σεξουαλικής εκμετάλλευσης και της παιδικής πορνογραφίας.
<P>
Τα άτομα με αναπηρία, που εξακολουθούν να υφίστανται διακρίσεις ακόμα και σήμερα στην κοινωνική, την επαγγελματική και την πολιτιστική τους ζωή, αποτελούν μια ακόμα προτεραιότητα. Επομένως, πρέπει να θεσπίσουμε ένα συγκεκριμένο σύστημα ευρωπαϊκής νομοθεσίας για τα δικαιώματα των ατόμων με αναπηρία και να αναπτύξουμε μια ευρωπαϊκή στρατηγική για τα άτομα αυτά.
<P>
Θα ήθελα να τονίσω ότι η καταπολέμηση της εμπορίας ανθρώπων, ιδίως γυναικών και παιδιών, εξακολουθεί να αποτελεί τεράστιο πρόβλημα καθώς και μια από τις χειρότερες παραβιάσεις των ανθρωπίνων δικαιωμάτων.
<P>
Είναι επίσης πολύ σημαντικό να καταπολεμήσουμε τη φτώχεια και τον κοινωνικό αποκλεισμό, ιδίως όσον αφορά τους ηλικιωμένους, οι οποίοι υποφέρουν περισσότερο κατά τη διάρκεια της ύφεσης.
<SPEAKER ID="034" NAME="Viviane Reding" LANGUAGE="FR">
Κύριε Πρόεδρε, θα ήθελα να ευχαριστήσω όλα τα μέλη της επιτροπής που εργάστηκαν παράλληλα με την εισηγήτρια, κ Gál, σε αυτούς τους τομείς, καθώς και όλους τους βουλευτές του Ευρωπαϊκού Κοινοβουλίου που έλαβαν τον λόγο, δείχνοντας με αυτόν τον τρόπο ότι τα θεμελιώδη δικαιώματα είναι πολύ σημαντικά. Μπορώ να υποστηρίξω μόνο ό,τι έχει ήδη ειπωθεί από αρκετούς βουλευτές του Ευρωπαϊκού Κοινοβουλίου, ότι δηλαδή είναι καιρός να επικεντρωθούμε σε θεμελιώδη δικαιώματα εντός της Ευρωπαϊκής Ένωσης προκειμένου να είμαστε αξιόπιστοι και να μπορέσουμε να μιλάμε για θεμελιώδη δικαιώματα εκτός της Ευρωπαϊκής Ένωσης. Το ζήτημα αυτό έχει κάπως παραμεληθεί. Δεν πρόκειται να ξανασυμβεί στο μέλλον.
<P>
Θεωρώ ότι η ετήσια έκθεση της Επιτροπής σχετικά με την εφαρμογή του Χάρτη, η οποία θα παρουσιάσει όλες τις παρατηρήσεις που έγιναν από όλους σχετικά με συγκεκριμένα είδη διακρίσεων, θα μας δώσει πραγματικά τη δυνατότητα να συζητάμε κάθε χρόνο τι δεν λειτουργεί και να προσπαθούμε να το διορθώσουμε.
<P>
Πώς όμως θα το διορθώσουμε; Υπάρχει η ιδέα του "μηχανισμού παγώματος", όπως τον αποκάλεσε η εισηγήτρια, εκείνο το σύστημα πρόληψης όπου θα μπορεί κανείς να επέμβει σχετικά με κάποιο μέτρο που έχει ληφθεί κάποιο κράτος μέλος, μέχρι τη στιγμή της εφαρμογής του. Ζήτησα από τους εμπειρογνώμονές μου να το αναλύσουν, και τα θεσμικά ζητήματα ενός τέτοιου μηχανισμού είναι πολύ περίπλοκα. Προς το παρόν, παρόλο που θα πρέπει να συνεχίσουμε την ανάλυση για να δούμε τι πραγματικά συμβαίνει, μου φαίνεται ότι δεν υπάρχει νομική βάση για να δράσουμε κατά τέτοιον τρόπο και ότι θα ήταν απαραίτητη μια αλλαγή στη Συνθήκη προκειμένου να ενεργοποιήσουμε έναν μηχανισμό πρόληψης. " ιδέα είναι ελκυστική. Θα συνεχίσουμε να αναζητούμε κάποιον μηχανισμό που να μπορεί να χρησιμοποιηθεί χωρίς να αλλάξει η Συνθήκη, ώστε να αντιμετωπιστούν τα πιο επιτακτικά ζητήματα.
<P>
Παρ' όλα αυτά, θα ήθελα να σας επιστήσω την προσοχή στο γεγονός ότι ο Χάρτης δεν ισχύει με απόλυτους όρους, και αυτή είναι μια συνήθης παρανόηση. Ισχύει μόνο όταν τα κράτη μέλη εφαρμόζουν κοινοτικούς κανόνες, για παράδειγμα, στην περίπτωση που μια ευρωπαϊκή οδηγία που έχει εγκριθεί από το Συμβούλιο και το Κοινοβούλιο στη συνέχεια ενσωματωθεί στο ευρωπαϊκό δίκαιο. Σε αυτήν την περίπτωση, ο Χάρτης ισχύει, όχι όμως με απόλυτους όρους. Με απόλυτους όρους, δηλαδή, σε όλες τις άλλες περιπτώσεις, τη δικαιοδοσία έχουν τα εθνικά δικαστήρια.
<P>
Όταν η Ευρωπαϊκή Ένωση γίνει μέλος της Σύμβασης του Συμβουλίου της Ευρώπης, θα υπάρξει μια επιπλέον διάσταση την οποία θα πρέπει να υλοποιήσουμε και αφορά τον τρόπο με τον οποίο διαχειριζόμαστε την πολιτική μας για τα ανθρώπινα δικαιώματα. Αυτό θεωρώ ότι είναι υψίστης σημασίας, και εκτός από όλα τα συγκεκριμένα ερωτήματα που τέθηκαν -και θα απαντήσω ξεχωριστά στους βουλευτές που θα έθεσαν- νομίζω πως το κύριο ζήτημα είναι το θεμελιώδες.
<P>
Εκτός των συνόρων της ΕΕ, στα κράτη μέλη μας, στις κυβερνήσεις μας, η σπουδαιότητα του Χάρτη δεν έχει γίνει ακόμα πλήρως αντιληπτή. Ως εκ τούτου, έχουμε αρκετή δουλειά για να αυξήσουμε την ευαισθητοποίηση έτσι ώστε αυτή η νοοτροπία των δικαιωμάτων, αυτή η πολιτική των αξιών να υφίσταται σε ολόκληρη την Ευρώπη, έτσι ώστε, όταν ψηφίζεται ένας νόμος, όταν εφαρμόζεται ένας νόμος, οι άνθρωποι παντού να αναρωτιούνται αν αυτός ο νόμος σέβεται τις αξίες που ασπαζόμαστε· αυτό σημαίνει ότι, ως πολιτικοί ηγέτες, οφείλουμε να διερωτώμαστε σχεδόν συστηματικά, όταν δρούμε, αν αυτό που κάνουμε συνάδει με τα θεμελιώδη δικαιώματα που ασπαζόμαστε.
<P>
Θεωρώ ότι αυτό είναι το πιο σημαντικό στοιχείο. Για την ακρίβεια, μπορώ να σας πω ότι η Επιτροπή πρόκειται να λάβει απόφαση σήμερα για το αν θα απορρίψει την εκτελεστότητα, μ' άλλα λόγια, ότι θα υποβληθεί μια πρόταση για να καταστούν έγκυρες οι δικαστικές αποφάσεις παντού στην Ευρώπη. Πρόκειται για μια απόφαση μείζονος σημασίας, και για πρώτη φορά, κατά την πρόταση νέας νομοθεσίας, επικεντρωθήκαμε στον σεβασμό των θεμελιωδών δικαιωμάτων. Δεν προχωρήσαμε απλώς σε μια οικονομική ανάλυση ή σε μια μελέτη του αντίκτυπου που θα έχει στην αγορά, μελετήσαμε επίσης τον αντίκτυπο που θα έχει στις αξίες.
<P>
Όπως μπορείτε να διαπιστώσετε, οδεύουμε σταδιακά προς μια νέα πολιτική και νομίζω πως θα πρέπει μεταξύ μας -η Επιτροπή, το Συμβούλιο και το Κοινοβούλιο- να διασφαλίσουμε ότι αυτή η ετήσια έκθεση σχετικά με την εφαρμογή του Χάρτη, την οποία θα υποβάλω εξ ονόματος της Επιτροπής και την οποία το Κοινοβούλιο ή θα επικρίνει ή θα εγκρίνει, θα αποτελέσει μια σπουδαία στιγμή αλήθειας και μια ευκαιρία να εξετάσουμε προσεκτικά τα πράγματα. Αφορά επίσης το να δείξουμε ειλικρινώς στον έξω κόσμο, στους ψηφοφόρους μας, ότι ο Χάρτης αποτελεί μια ζωντανή οντότητα. Ο Χάρτης δεν είναι απλώς ένα κείμενο· είναι κάτι που πρέπει να τεθεί σε εφαρμογή. Και αν δεν συμβεί κάτι τέτοιο, τότε οι εκλεγμένοι εκπρόσωποι του λαού θα το πουν δυνατά και καθαρά.
<P>
Αυτό πρέπει να προσπαθήσουμε να εδραιώσουμε τα δύο με τρία χρόνια που μεσολαβούν μέχρι τις επόμενες εκλογές. Νομίζω ότι μπορούμε να επιτύχουμε αυτόν τον στόχο σταδιακά, με την πρώτη σχετική εφαρμογή την άνοιξη, κατόπιν με την καθιέρωση μιας παράδοσης σε αυτό το Κοινοβούλιο, έτσι ώστε να μην μπορεί κανείς να πει ξανά, όταν εξετάζετε τα ανθρώπινα δικαιώματα εκτός της Ένωσης τις Τετάρτες ή τις Πέμπτες, "Δεν έχετε βάλει τάξη στο σπίτι σας". Ας το κάνουμε, λοιπόν, μαζί!
<SPEAKER ID="035" NAME="Kinga Gál" LANGUAGE="HU">
Κύριε Πρόεδρε, κυρίες και κύριοι, ευχαριστώ για τα ενθαρρυντικά λόγια και τις δηλώσεις στήριξης. Θα ήθελα να ευχαριστήσω ιδιαιτέρως την κ. Reding για την ευθύτητα και το πνεύμα συνεργασίας στο οποίο δουλεύουμε μαζί εδώ και αρκετό καιρό, καθώς και για τις σαφείς και συγκεκριμένες απαντήσεις και τα μηνύματα. Πιστεύω πως οι εκτιμήσεις των σκιωδών εισηγητών και των συναδέλφων περιλαμβάνονται, τελικά, όλες σε αυτήν την έκθεση, και πως έγιναν αποδεκτοί συμβιβασμοί. Ως εκ τούτου, δεν μπορώ να δεχτώ τις διορθωτικές επιστολές που έχουν υποβληθεί εκ νέου στην Ολομέλεια, γιατί θεωρώ ότι η συγκεκριμένη έκθεση είναι αποδεκτή με την παρούσα μορφή της. Θα ήθελα να επισημάνω ότι δεν θα πρέπει σε καμία περίπτωση, εξαιτίας των προβλημάτων, να απορρίψουμε και τα θετικά στοιχεία του γενικότερου συστήματος προστασίας των θεμελιωδών δικαιωμάτων, και ως εκ τούτου, θα πρέπει πάντοτε να λαμβάνουμε υπόψη μας τα συγκεκριμένα γεγονότα και να προσπαθήσουμε να μετουσιώσουμε τις προσδοκίες που συζητάμε εδώ σήμερα σε κάτι απτό.
<P>
Γι' αυτό χαίρομαι που στην αυριανή Ολομέλεια θα εξετάσουμε αυτά τα συγκεκριμένα γεγονότα στον τομέα της καταπολέμησης της εμπορίας ανθρώπων, όπου θα δοθεί ιδιαίτερη προστασία σε παιδιά θύματα στο πλαίσιο της προστασίας θυμάτων. Αυτό το ζήτημα θα τεθεί υπό συζήτηση τώρα, με την έγκριση της "πρωτοβουλίας ευρωπαίων πολιτών", που θα έχει ως αποτέλεσμα να μπορούμε πραγματικά να μιλάμε για μια Ευρώπη πολιτών, εφόσον αυτοί οι ευρωπαίοι πολίτες θα μπορούν να επηρεάζουν τη νομοθετική διαδικασία. Ωστόσο, θεωρώ συμβολικής σημασίας το ότι αύριο θα συζητήσουμε και θα εγκρίνουμε την έκθεση σχετικά με την κατάσταση των ανθρωπίνων δικαιωμάτων στον κόσμο. Είναι ευπρόσδεκτο το γεγονός ότι η ουγγρική Προεδρία θέτει και αυτή τις προτεραιότητές της σε ανάλογο πνεύμα και δίνει έμφαση στην ισχυροποίηση μιας ΕΕ που βρίσκεται κοντά στους πολίτες της. Ωστόσο, θα ήθελα να υπενθυμίσω στους συναδέλφους μου ότι θα πρέπει να αποφύγουμε την εφαρμογή διπλών προτύπων, ιδίως σε αυτό το Κοινοβούλιο. Αυτό το λέω για τους συναδέλφους μου που συνέβαλαν, ίσως για χρόνια -και στο σημείο αυτό απευθύνομαι στους ούγγρους σοσιαλιστές συναδέλφους μου- στις σοβαρότερες παραβιάσεις ανθρωπίνων δικαιωμάτων, και τώρα ασκούν κριτική σε άλλους με αβάσιμες κατηγορίες, απλώς και μόνο για να ανακτήσουν την εμπιστοσύνη των ψηφοφόρων, την οποία ενδεχομένως να έχασαν κατά τη διάρκεια των συγκεκριμένων παραβιάσεων. Ευχαριστώ όλους για τη συνεργασία και τη βοήθειά τους.
<SPEAKER ID="036" NAME="Michael Cashman" AFFILIATION="S&amp;D">
(EN) Κύριε Πρόεδρε, πρέπει να αντικρούσω την προσβολή που εξέφρασε η κ. Gál εναντίον των σοσιαλιστών, όταν είπε ότι υπονομεύουν τα ανθρώπινα δικαιώματα. Δεν μπορείτε να προκαλείτε μ' αυτόν τον τρόπο χωρίς να είστε απολύτως συγκεκριμένη και χωρίς να παραθέτετε σημαντικά στοιχεία που να βασίζονται σε γεγονότα.
<SPEAKER ID="037" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="999" NAME="Alexander Mirsky" LANGUAGE="EN">
Θα ήθελα να εκφράσω την ειλικρινή μου ευγνωμοσύνη στην εισηγήτρια, Kinga Gál, για την προσπάθειά της να θέσει ανοιχτά το πρόβλημα των παραβιάσεων των ανθρωπίνων δικαιωμάτων στην Ευρωπαϊκή Ένωση. Πώς μπορούμε να ασκήσουμε κριτική ή να ηθικολογήσουμε σε κάποιον εκτός της ΕΕ αν, στη δική μας Κοινότητα ο νόμος παραβιάζεται συστηματικά; Μέχρι στιγμής, η Λετονία, μέλος της ΕΕ, δεν έχει εφαρμόσει ένα ψήφισμα του Ευρωπαϊκού Κοινοβουλίου της 11ης Μαρτίου 2004, με το οποίο το Κοινοβούλιο "προτείνει στις αρχές της Λετονίας να προβλέψουν την πιθανότητα να επιτρέψουν σε μη Λετονούς πολίτες που κατοικούν για μεγάλο χρονικό διάστημα στη χώρα να συμμετέχουν στις εκλογές της τοπικής αυτοδιοίκησης". Τριακόσιες τριάντα πέντε χιλιάδες μόνιμοι κάτοικοι (15%) της Λετονίας στερούνται τα βασικά τους δικαιώματα, αυτό όμως δεν απασχολεί κανέναν. Το Ευρωπαϊκό Κοινοβούλιο μπορεί να συζητήσει περιπτώσεις παραβίασης των ανθρωπίνων δικαιωμάτων παντού αλλού εκτός από την επικράτειά του. Υπερψήφισα την πρωτοβουλία της Kinga Gál. Προσφέρω την πλήρη στήριξή μου και την ευγνωμοσύνη 335.000 ανθρώπων.
<SPEAKER ID="998" NAME="Kristiina Ojuland" LANGUAGE="EN">
Θα ήθελα με αυτήν την ευκαιρία να ευχαριστήσω την εισηγήτρια που έριξε φως σε ένα τόσο σημαντικό ζήτημα. " Συνθήκη της Λισαβόνας έχει επαναπροσδιορίσει αρμοδιότητες και ευθύνες σε πολλούς τομείς και, μεταξύ αυτών, κατέστησε τον Χάρτη των Θεμελιωδών Δικαιωμάτων νομικά δεσμευτικό. Το Ευρωπαϊκό Κοινοβούλιο δρα ως φρουρός των θεμελιωδών δικαιωμάτων, και η Συνθήκη της Λισαβόνας έχει παγιώσει αυτό το γεγονός. Υποστηρίζω σθεναρά την άποψη της ενίσχυσης του ρόλου του Ευρωπαϊκού Κοινοβουλίου σχετικά με μια συστηματική προσέγγιση στις νομοθετικές προτάσεις και τροπολογίες. Ενώ ασκούμε κριτική στις παραβιάσεις ανθρωπίνων δικαιωμάτων σε όλο τον κόσμο, πρέπει να εφαρμόζουμε τον ίδιο έλεγχο σε όσα συμβαίνουν εντός των συνόρων της Ευρωπαϊκής Ένωσης. Δεν υπάρχει λόγος να είμαστε υπερβολικά χαρούμενοι, μια που πάρα πολύ συχνά λαμβάνουμε μηνύματα ρατσισμού, ξενοφοβίας, σεξισμού και άλλων μορφών διάκρισης στα κράτη μέλη. Το έργο που μας περιμένει είναι τεράστιο, όμως είμαι κάτι παραπάνω από βέβαιη ότι η συνεπής δουλειά όσον αφορά την ενίσχυση των θεμελιωδών δικαιωμάτων στην ΕΕ θα μας βοηθήσει να επικρατήσουμε.
<SPEAKER ID="038" NAME="Csaba Sógor" LANGUAGE="HU">
" Ευρωπαϊκή Ένωση, ως κοινότητα κρατών που προσφέρουν υψηλό επίπεδο προστασίας των ανθρωπίνων δικαιωμάτων, υψώνει πάντοτε με τόλμη τη φωνή της ενάντια σε σοβαρές παραβιάσεις που λαμβάνουν χώρα σε άλλα μέρη του κόσμου. Το Ευρωπαϊκό Κοινοβούλιο συνήθως καταδικάζει πρακτικές που εκφράζουν πλήρη περιφρόνηση προς τις οικουμενικές θεμελιώδεις αρχές των ανθρωπίνων δικαιωμάτων, όπου και αν εμφανίζονται, σε αξιέπαινη ομοφωνία. Ωστόσο, δεν ανταποκρινόμαστε εξίσου συχνά με ανάλογη αποφασιστικότητα σε παραβιάσεις που συντελούνται εντός των συνόρων της ΕΕ, παρόλο που κάτι τέτοιο θα ήταν ο πιο αποτελεσματικός τρόπος για να στείλουμε ένα μήνυμα στις χώρες εκείνες του κόσμου που δεν σέβονται τα ανθρώπινα δικαιώματα. Μια κοινή ευρωπαϊκή δράση θα επιτύγχανε το καλύτερο δυνατό αποτέλεσμα αν εκφράζαμε τη δυσαρέσκειά μας με την ίδια αποφασιστικότητα και επιτακτικότητα στα όρια της δικής μας επικράτειας αναφορικά με τη στήριξη των ανθρωπίνων δικαιωμάτων και των θεμελιωδών ελευθεριών. Σε ελάχιστες περιπτώσεις λογοδοτούμε αναφορικά με αυτά τα ιδανικά, τα οποία αποτελούν αναπόσπαστο μέρος του ευρωπαϊκού πνεύματος, και τα οποία είναι νομικώς δεσμευτικά εδώ και έναν χρόνο χάρη στον Χάρτη των Θεμελιωδών Δικαιωμάτων. Και σε περίπτωση που γίνει κάτι τέτοιο, δίνουμε την εντύπωση ότι είμαστε αδύναμοι και ανίκανοι λόγω της απουσίας κατάλληλων κυρώσεων. Αυτό, με τη σειρά του, επηρεάζει αναπόφευκτα την ισχύ και την αξιοπιστία της κριτικής που ασκούμε σε τρίτες χώρες, καθώς επίσης τις προσπάθειες της εξωτερικής μας πολιτικής προς την κατεύθυνση της προώθησης των ανθρωπίνων δικαιωμάτων και της δημοκρατίας. Δεν πιστεύω ότι η Ευρωπαϊκή Ένωση θα εγκαταλείψει αυτές τις προσπάθειες στο μέλλον.

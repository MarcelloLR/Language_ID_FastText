<CHAPTER ID="019">
Ουκρανία (συζήτηση) 
<SPEAKER ID="902" NAME="Πρόεδρος">
" ημερήσια διάταξη προβλέπει τη δήλωση της Επιτροπής εξ ονόματος της Αντιπροέδρου της Επιτροπής και Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας σχετικά με την Ουκρανία. Θα ήθελα πρώτα να δώσω τον λόγο στον Επίτροπο De Gucht εξ ονόματος της Αντιπροέδρου της Επιτροπής και της Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας, βαρόνης Ashton.
<SPEAKER ID="449" NAME="Karel De Gucht">
μέλος της Επιτροπής, εξ ονόματος της Αντιπροέδρου της Επιτροπής και Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας. - (FR) Κύριε Πρόεδρε, με μεγάλη μου χαρά συζητώ απόψε για την κατάσταση στην Ουκρανία εξ ονόματος της Cathy Ashton, Ύπατης Εκπροσώπου και Αντιπροέδρου, η οποία λυπάται που δεν βρίσκεται εδώ σήμερα.
<P>
" σημερινή μέρα είναι ιδιαίτερα σημαντική για την Ουκρανία, καθώς σήμερα το πρωί ανακοινώθηκε ότι το 2013 η χώρα αυτή αναλαμβάνει την προεδρία του ΟΑΣΕ. " προεδρία εκτός από προνόμιο είναι και ευθύνη και θα δώσει στην Ουκρανία την ευκαιρία να ανταποκριθεί σε προσδοκίες που είναι σίγουρα υψηλές.
<P>
Θα ήθελα τώρα να σχολιάσω τις διμερείς μας σχέσεις, οι οποίες την περασμένη Δευτέρα σημαδεύτηκαν από τη σύνοδο κορυφής που πραγματοποιήθηκε στο "Chateau Val Duchesse" στις Βρυξέλλες, με την παρουσία τόσο του προέδρου Yanukovych όσο και των Προέδρων Van Rompuy και Barroso. " Cathy Ashton έλαβε μέρος στη συζήτηση για τα διεθνή ζητήματα. Ήμουν και εγώ εκεί για να επισημάνω τις προοπτικές δημιουργίας, στο άμεσο μέλλον, μιας εκτεταμένης και ολοκληρωμένης ζώνης ελεύθερων συναλλαγών με υψηλές φιλοδοξίες. Οι συζητήσεις μας ήταν ειλικρινείς και είμαι πεπεισμένος ότι η σύνοδος κορυφής έβαλε στον σωστό δρόμο μια σχέση που αξίζει να επεκταθεί και να γίνει πιο απτή.
<P>
Τα δύο πιο σημαντικά αποτελέσματα της συνόδου κορυφής είναι η έγκριση του σχεδίου δράσης για την ελεύθερη κυκλοφορία των προσώπων και η υπογραφή του πρωτοκόλλου που θα επισυναφθεί στη συμφωνία εταιρικής σχέσης και συνεργασίας και θα επιτρέψει στην Ουκρανία να συμμετέχει σε προγράμματα της ΕΕ.
<P>
Άλλα θέματα της ατζέντας ήταν η εσωτερική κατάσταση στην Ουκρανία, οι τρέχουσες διαπραγματεύσεις για τη μελλοντική συμφωνία εταιρικής σχέσης και η μεταρρυθμιστική διαδικασία. " Ουκρανία είναι μέρος της γειτονιάς μας. Προσπαθούμε επομένως να συσφίξουμε αυτήν τη σχέση γειτνίασης τη στιγμή που και στην ίδια τη γειτονιά της Ουκρανίας κάτι κινείται, αν σκεφθείτε τη σύνοδο κορυφής του ΝΑΤΟ αυτό το Σαββατοκύριακο και το σημερινό συμπέρασμα των διμερών διαπραγματεύσεων στις Βρυξέλλες, όπου ήμουν πριν από λίγες ώρες, το οποίο δίνει στην ΕΕ τη δυνατότητα να υποστηρίξει την ένταξη της Ρωσίας στον ΠΟΕ.
<P>
Ας επανέλθουμε όμως στη σύνοδο κορυφής. " εν ενεργεία κυβέρνηση έχει πραγματοποιήσει μια σειρά από σημαντικές οικονομικές μεταρρυθμίσεις τις οποίες έχουμε επικροτήσει. Αναφέρω καταρχάς τον νόμο για τις δημόσιες συμβάσεις, ο οποίος αναμένεται να διαδραματίσει σημαντικό ρόλο στην καταπολέμηση της διαφθοράς. Συνάφθηκαν συμφωνίες με το ΔΝΤ και σημειώθηκαν σημαντικές μεταρρυθμίσεις στον νευραλγικό τομέα της ενέργειας. " ουκρανική κυβέρνηση πέτυχε σε μεγάλο βαθμό να σταθεροποιήσει την κατάσταση στη χώρα. Το γεγονός αυτό είναι προφανώς πολύ σημαντικό.
<P>
Ωστόσο, μας ανησυχούν οι συνεχείς αναφορές για την υπονόμευση των θεμελιωδών ελευθεριών και των δημοκρατικών αρχών στην Ουκρανία. Ιδιαίτερη ανησυχία προκαλούν επίσης οι καταγγελίες που ακούγονται για την ελευθερία των μέσων ενημέρωσης και την ελευθερία του συνέρχεσθαι και του συνεταιρίζεσθαι. Επίσης, ως γνωστόν, το Ουκρανικό Συνταγματικό Δικαστήριο ακύρωσε πρόσφατα το σύνταγμα του 2004 που είχε εγκριθεί κατά τη διάρκεια της Πορτοκαλί Επανάστασης. Ισχύει επομένως πάλι το σύνταγμα του 1996 που αναθέτει αυξημένες αρμοδιότητες στον Πρόεδρο. Αυτή η ιδιαίτερα αμφιλεγόμενη απόφαση αποδεικνύει ότι στην Ουκρανία χρειάζεται μια ανοιχτή και συμμετοχική διαδικασία για τη μεταρρύθμιση του συντάγματος.
<P>
" συγκεκριμένη διαδικασία θα πρέπει να έχει ως στόχο τη δημιουργία ενός βιώσιμου συστήματος ελέγχων και ισοροροπιών σύμφωνα με τα ευρωπαϊκά πρότυπα. Το ζήτημα αυτό τέθηκε επίσης στο ψήφισμά σας τον Φεβρουάριο.
<P>
Μια άλλη πολύ πρόσφατη απόφαση που έλαβε το συνταγματικό δικαστήριο και που επιδέχεται διάφορες ερμηνείες, είναι η διάρκεια της εντολής του κοινοβουλίου. Αν και το σύνταγμα του 1996, το οποίο είναι σε ισχύ, προβλέπει εντολή διάρκειας τεσσάρων ετών, το δικαστήριο αποφάσισε ότι οι ισχύουσες εξουσίες του κοινοβουλίου θα λήξουν μετά από πέντε χρόνια, καθώς αυτό εξελέγη την περίοδο κατά την οποία ίσχυε το σύνταγμα του 2004. " απόφαση αυτή καταδεικνύει την "a la carte" προσέγγιση που υιοθετεί ολοένα και περισσότερο η σημερινή κυβέρνηση. Για άλλη μια φορά, η Ουκρανία χρειάζεται επειγόντως μια ανοιχτή και συμμετοχική διαδικασία συνταγματικής μεταρρύθμισης, και όχι αποφάσεις που λαμβάνονται ανάλογα με τις εκάστοτε συνθήκες.
<P>
Τα τελευταία χρόνια, το επίπεδο των πολιτικών ελευθεριών ήταν πολύ υψηλό στην Ουκρανία, καθώς αξιόπιστοι οργανισμοί αναγνωρίζουν ότι οι διαδοχικές εκλογές πληρούν τα διεθνή πρότυπα. Είναι επομένως λυπηρό το γεγονός ότι οι τελευταίες δημοτικές εκλογές που πραγματοποιήθηκαν στις 31 Οκτωβρίου επικρίθηκαν από πολλούς παρατηρητές. Αν και αυτές οι επικρίσεις αφορούσαν μόνο τεχνικές και διαδικαστικές πτυχές, δεν παύουν να συνιστούν οπισθοδρόμηση.
<P>
Οι δημοκρατικές αξίες και αρχές σε συνδυασμό με τα ανθρώπινα δικαιώματα είναι θεμελιώδεις αρχές για τα κράτη μέλη της ΕΕ. Πρόκειται για αρχές που δεν χωρούν καμία έκπτωση, πολύ δε περισσότερο καθώς εδώ μιλάμε για έναν κύριο εταίρο.
<P>
Κοινές αξίες για ένα κοινό μέλλον: αυτή είναι η πρόκληση της μελλοντικής εταιρικής σχέσης μεταξύ της Ουκρανίας και της ΕΕ. Όπως κάναμε και στη σύνοδο κορυφής την περασμένη Δευτέρα, και όσο τα προβλήματα παραμένουν, πρέπει να συνεχίσουμε να στέλνουμε ένα πολύ σαφές μήνυμα σχετικά με τον σεβασμό των θεμελιωδών αξιών.
<SPEAKER ID="450" NAME="Elmar Brok" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, θα ήθελα να εκφράσω τις θερμές μου ευχαριστίες για αυτήν τη δήλωση που κατατέθηκε εδώ σήμερα εξ ονόματος της Ύπατης Εκπροσώπου, στην οποία πραγματικά έχω ελάχιστα να προσθέσω. Πιστεύω πως μπορούμε να πούμε με βεβαιότητα ότι ελήφθησαν αποφάσεις που αφορούν την πραγματοποίηση μεταρρυθμίσεων και την αύξηση της σταθερότητας, μεταξύ άλλων για λόγους που σχετίζονται με την κοινοβουλευτική σταθερότητα, και αυτό πρέπει να το επικροτήσουμε, αλλά πρέπει επίσης να επισημάνουμε ότι σε αντίθεση με τις τελευταίες κοινοβουλευτικές εκλογές, οι τοπικές εκλογές δεν ήταν ούτε σωστές ούτε δίκαιες επειδή επήλθαν αλλαγές και η αντιπολίτευση δεν είχε την ευκαιρία να καταρτίσει παντού καταλόγους. Πιστεύω ότι πρέπει επίσης να λάβουμε υπόψη το γεγονός ότι ο επικεφαλής των μυστικών υπηρεσιών έχει επίσης υψηλό εποπτικό ρόλο στο Συνταγματικό Δικαστήριο και ότι εκεί οι δικαστές αντικαθίστανται προκειμένου να ακυρωθεί το Σύνταγμα της Πορτοκαλί Επανάστασης. Αυτά είναι γεγονότα. Θα ήθελα επομένως να εκφράσω τις ευχαριστίες μου για τη δήλωση ότι τα ζητήματα των κοινών αξιών και των θεμελιωδών ελευθεριών διαδραματίζουν καίριο ρόλο. " ευρωπαϊκή προοπτική για την Ουκρανία αποτελεί φυσικά ένα σημαντικό ζήτημα.
<P>
Από την άλλη πλευρά, με ευχαριστεί ιδιαίτερα το γεγονός ότι σημειώθηκε πολύ σημαντική πρόοδος σε σημαντικά θέματα στη σύνοδο κορυφής της Δευτέρας.
<P>
" κριτική που μόλις διατύπωσα δεν πρέπει να εξαρτάται ή να εξαρτηθεί αναγκαστικά από τις εξελίξεις που σημειώνονται στην παρούσα φάση σε σχέση με τις διευκολύνσεις στον τομέα των θεωρήσεων.
<P>
Είναι καλό και σημαντικό να σημειώσουμε πρόοδο σε αυτόν τον τομέα.
<P>
Είναι σημαντικό να σημειώσουμε πρόοδο σε σχέση με την ολοκληρωμένη ζώνη ελεύθερων συναλλαγών που θα φέρει την Ουκρανία πιο κοντά στην ευρωπαϊκή εσωτερική αγορά και θα καταστήσει σαφές ότι όχι μόνο η πολιτική, αλλά και η οικονομική προοπτική της Ουκρανίας βρίσκεται στην Ευρώπη. Δεν έχει νόημα να υιοθετηθεί ένα ρωσικό οικονομικό σύστημα χωρίς να υπάρχουν ρωσικές πρώτες ύλες. " ευρωπαϊκή αγορά θα είναι τότε πολύ πιο συμφέρουσα για την Ουκρανία και αυτό θα πρέπει επίσης να βελτιωθεί με τη συμφωνία εταιρικής σχέσης. Ωστόσο, θεωρώ ότι θα πρέπει να ξεκαθαρίσουμε στο μυαλό μας ότι η προσέγγιση αυτή δεν είναι μόνο προς το συμφέρον της Ουκρανίας, αλλά και προς το δικό μας συμφέρον, και ότι θα πρέπει να δώσουμε σημασία στην Τουρκία και να διασφαλίσουμε ότι η εξωτερική και εσωτερική της ανάπτυξη θα συνεχιστεί με τρόπο που εξυπηρετεί τα κοινά μας συμφέροντα σε αυτήν την περιοχή.
<SPEAKER ID="451" NAME="Adrian Severin" LANGUAGE="EN">
Κύριε Πρόεδρε, η φιλοσοφία της Ομάδας μου σχετικά με τις σχέσεις Ουκρανίας- Ευρωπαϊκής Ένωσης, σήμερα θα μπορούσε να εκφραστεί με την εξής παράφραση ενός διάσημου ρητού: να μην ρωτάτε τι μπορεί να κάνει η Ουκρανία για την Ευρωπαϊκή Ένωση, αλλά να ρωτάτε τι θα μπορούσαν να κάνουν οι Ευρωπαίοι για την Ουκρανία, προκειμένου να γίνει η Ουκρανία ένας αξιόπιστος πυλώνας του ευρωπαϊκού εγχειρήματος.
<P>
Για τον σκοπό αυτόν, η προσέγγιση της Ευρωπαϊκής Ένωσης απέναντι στην Ουκρανία θα πρέπει να είναι ισορροπημένη, δίκαιη, πραγματιστική και στρατηγική. Πιστεύω ότι τα αποτελέσματα της πρόσφατης συνόδου κορυφής ικανοποιούν αυτά τα κριτήρια, και θα ήθελα να ευχαριστήσω τον κ. Επίτροπο που εξέφρασε την προσέγγισή μας κατ' αυτόν τον τρόπο.
<P>
"Ισορροπημένη" σημαίνει να ζητούμε βελτιώσεις και την ίδια στιγμή να προσφέρουμε βοήθεια. "Δίκαιη" σημαίνει να αποφεύγουμε να τοποθετούμαστε στις εσωτερικές πολιτικές διαμάχες και να χρησιμοποιούμε τα ίδια πρότυπα όταν αξιολογούμε τις ενέργειες των μερών που φορούν το χρώμα που μας αρέσει και των μερών που φορούν το χρώμα που δεν μας αρέσει. "Πραγματιστική" σημαίνει να αποφασίσουμε να εμπιστευόμαστε τα αποδεικτικά στοιχεία και όχι απλούς ισχυρισμούς, φήμες και προκαταλήψεις. "Στρατηγική" σημαίνει να προωθούμε πολιτικές που μπορούν να επιτρέψουν στην Ουκρανία να γίνει οργανικό κομμάτι του ευρωπαϊκού εγχειρήματος και όχι πολιτικές που έχουν στόχο να χρησιμοποιήσουν την Ουκρανία στις αντιπαραθέσεις μας με τους γείτονές της.
<P>
Το συμβιβαστικό ψήφισμα που πρόκειται να εγκρίνουμε ύστερα από τη σημερινή συζήτηση δεν είναι τέλειο, αλλά αποτελεί ένα καλό παράδειγμα αυτής της προσέγγισης. Οφείλω να εκφράσω τη λύπη μου για κάποια λάθη που έγιναν κατά την εκτύπωση του κειμένου. Πρέπει να ζητήσουμε από όλους τους πολιτικούς παράγοντες της Ουκρανίας να αποφύγουν να παρουσιάσουν αυτό το ψήφισμα ως νίκη του ενός εναντίον του άλλου. Στην πραγματικότητα, το ψήφισμα αυτό έχει στόχο να στείλει σε όλες τις ουκρανικές πολιτικές δυνάμεις το μήνυμα ότι έφθασε η στιγμή να ενωθούν με βάση μια ελάχιστη εθνική ατζέντα και να υλοποιήσουν τις πολυαναμενόμενες μεταρρυθμίσεις, πολιτικές και πολιτικά αποτελέσματα που θα διασφαλίσουν μια καλύτερη ζωή για τους πολίτες και μια καλύτερη ευκαιρία για τη χώρα, με στόχο την ευρωπαϊκή ολοκλήρωση. Δεν υπάρχει ανάγκη διεθνοποίησης των εσωτερικών αντιπαραθέσεων της Ουκρανίας.
<P>
Ας εκπληρώσουμε όλοι τα καθήκοντά μας τόσο εδώ όσο και εκεί, και το μέλλον θα μας ανταμείψει όλους μας.
<SPEAKER ID="452" NAME="Adina-Ioana Vălean">
εξ ονόματος της Ομάδας ALDE. - (EN) - Κύριε Πρόεδρε είναι ενδιαφέρον να βλέπουμε την Ουκρανία τόσο συχνά στην ατζέντα μας. Ελπίζω αυτό να σημαίνει πρόοδος στη σχέση μας.
<P>
Τείνω να πιστεύω ότι με πραγματισμό και σεβασμό και από τις δύο πλευρές, κατανοώντας τις διαφορές μας αλλά βρίσκοντας κοινά συμφέροντα, μπορούμε να οικοδομήσουμε κοινά σχέδια και να δημιουργήσουμε μια ειλικρινή εταιρική σχέση.
<P>
Εκτιμώ τις τελευταίες δηλώσεις της ουκρανικής ηγεσίας, οι οποίες ελπίζω τώρα να παραμερίζουν κάποιους φόβους για τη δήθεν απομάκρυνση της Ρουμανίας από το ευρωπαϊκό της μέλλον. Από την άλλη πλευρά, έχουμε την τάση κάθε συζήτηση σχετικά με την Ουκρανία να τη μετατρέπουμε σε πόλεμο μεταξύ των ευρωπαϊκών πολιτικών οικογενειών της αντιπολίτευσης και των κυβερνητικών πολιτικών κομμάτων της Ουκρανίας. Νομίζω ότι αυτό δεν βοηθάει, επειδή εδώ δεν εξετάζουμε ποιος είναι ο καλύτερος -η κυβέρνηση ή η αντιπολίτευση- ή ποιος έχει την περισσότερη στήριξη από τους Ευρωπαίους, αλλά εξετάζουμε το δημοκρατικό μέλλον των πολιτών και το να έχουν οι Ουκρανοί μια ισχυρή, δημοκρατική και ευημερούσα χώρα.
<P>
" σύνοδος κορυφής που πραγματοποιήθηκε την περασμένη εβδομάδα απέδωσε καλά αποτελέσματα ενθαρρύνοντας την πρόσβαση στα προγράμματα της ΕΕ και τις διαπραγματεύσεις για τη συμφωνία εταιρικής σχέσης. Με μεγάλη μου χαρά διαπιστώνω ότι έχει συντελεστεί η πολυαναμενόμενη πρόοδος για τη δημιουργία μιας ζώνης ελεύθερων συναλλαγών.
<P>
Φυσικά, πολλά απομένουν να γίνουν στους τομείς των οικονομικών και των θεσμικών μεταρρυθμίσεων και οι ενέργειες που έχουν πραγματοποιηθεί θα πρέπει να εδραιωθούν. Καμία εξαίρεση δεν πρέπει να επιτραπεί να γίνει στο πλαίσιο του νόμου για τις δημόσιες συμβάσεις, ο οποίος εγκρίθηκε πριν από λίγο καιρό - ούτε καν για το Ευρωπαϊκό Κύπελλο Ποδοσφαίρου.
<P>
Αν και ο νέος φορολογικός κώδικας αποτελεί μια σωστή κίνηση προς την κατεύθυνση της βελτίωσης του φορολογικού περιβάλλοντος, αυτός δεν πρέπει να γίνει βάρος, ειδικά για τις ΜΜΕ, που διαδραματίζουν τόσο σημαντικό ρόλο σε κάθε υγιή οικονομία.
<P>
Θα ήθελα όμως να είμαι σαφής. " συζήτηση αυτή δεν γίνεται για να πούμε στην Ουκρανία τι να κάνει, ούτε για το τι πρέπει να κάνει η Ουκρανία για εμάς. Γίνεται πρωτίστως για να δούμε τι πρέπει να κάνει η Ουκρανία για αυτήν την ίδια, επειδή τόσο οι θεσμικές όσο και οι οικονομικές μεταρρυθμίσεις αποτελούν προϋπόθεση για ένα δημοκρατικό μέλλον με ευημερία, και αυτό είναι προς το συμφέρον των ουκρανών πολιτών.
<SPEAKER ID="453" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, τα τελευταία χρόνια, στο Κίεβο, στο Lugansk, στο Kharkov και σε πολλές άλλες μεγάλες και μικρές πόλεις της Ουκρανίας πραγματοποιούνται ογκώδεις διαμαρτυρίες. Δεκάδες ή εκατοντάδες χιλιάδες Ουκρανοί πολίτες βγαίνουν στους δρόμους. Διαμαρτύρονται για τους φορολογικούς νόμους που τους θεωρούν άδικους. Αν το ψήφισμά μας απευθύνεται σε κάποιον, αυτός ο κάποιος πιστεύω ότι θα πρέπει να είναι οι ουκρανοί πολίτες οι οποίοι με αυτές τις διαμαρτυρίες διασφαλίζουν ότι η ανάπτυξη της Ουκρανίας ως δημοκρατίας συνεχίζεται. Το ψήφισμά μας, το οποίο εκφράζει ανησυχίες για την υπονόμευση της δημοκρατίας, απευθύνεται ασφαλώς στην κυβέρνηση και στις αρχές, σε σχέση κυρίως με αυτές τις διαμαρτυρίες, ιδίως στις εσωτερικές αρχές της Ουκρανίας, τις οποίες και προτρέπει να επιτρέψουν τη συνέχιση αυτών των διαμαρτυριών. Αύριο στο Κίεβο αναμένονται εκατοντάδες χιλιάδες, ίσως και εκατομμύρια πολίτες. Οφείλω να ομολογήσω ότι παρακολουθώ με μεγάλη ανησυχία τις εξελίξεις στη χώρα και ανησυχώ για το τι μπορεί να συμβεί. Μέχρι σήμερα η τύχη ήταν με το μέρος μας. Τις τελευταίες ημέρες, η κυβέρνηση έδειξε ότι η ελευθερία του συνέρχεσθαι λειτουργεί. Εύχομαι ειλικρινά η κατάσταση αυτή να συνεχιστεί.
<P>
Νομίζω ότι ήταν πολύ σημαντικό που το ψήφισμα αυτό είχε τη στήριξη όλων των πολιτικών Ομάδων. Θα ήταν μεγάλο λάθος για την ανάπτυξη της Ουκρανίας αν στο μέλλον η μια πλευρά αυτού του Κοινοβουλίου συντασσόταν με το Κόμμα των Περιφερειών και η άλλη με το κόμμα της Yulia Tymoshenko. Αυτό δεν θα βοηθούσε τη δημοκρατική ανάπτυξη της Ουκρανίας. Εύχομαι το ψήφισμα αυτό να ληφθεί σοβαρά υπόψη -ακόμα και αν το εγκρίνουμε μετά τη σύνοδο κορυφής- ενόψει κυρίως των μεγάλων διαμαρτυριών και των ανησυχιών των πολιτών για τις επιπτώσεις της μεταρρύθμισης του ΔΝΤ, και να παρακολουθούμε πολύ προσεκτικά τα τεκταινόμενα στο Κίεβο και στην Ουκρανία γενικότερα. Σας ευχαριστώ για την προσοχή σας και ελπίζω ότι εμείς -συμπεριλαμβανομένης της Επιτροπής- θα συνεχίσουμε να επιδεικνύουμε αλληλεγγύη στο έργο μας προς αυτήν τη χώρα, που βρίσκεται πολύ κοντά σε εμάς ως Ευρωπαίους.
<SPEAKER ID="454" NAME="Paweł Robert Kowal" LANGUAGE="PL">
Κύριε Πρόεδρε, είχαμε αρκετές εβδομάδες συναρπαστικής συζήτησης στο Ευρωπαϊκό Κοινοβούλιο σχετικά με τις ουκρανικές υποθέσεις. Νομίζω ότι αυτό ήταν πολύ καλό. Τα αποτελέσματα των διαδικασιών μας τα παρακολουθούν με πολύ ενδιαφέρον στην Ουκρανία -περισσότερο από ό,τι σε πολλές ευρωπαϊκές χώρες της Ευρωπαϊκής Ένωσης. Ας θεωρήσουμε επομένως το ψήφισμά μας ως μια επιστολή, όχι προς το ένα ή το άλλο κόμμα, αλλά ως μια επιστολή προς τους Ουκρανούς, στην οποία θα αναφέρουμε με ειλικρίνεια ότι παρακολουθούμε με ενδιαφέρον τα τεκταινόμενα, ότι είμαστε γείτονες έτοιμοι να ανοίξουμε την πόρτα στην Ουκρανία και ότι θέλουμε περισσότερες επαφές με τους πολίτες της χώρας. Θα ήθελα να ευχαριστήσω πολύ την κ. Harms για τα υπέροχα λόγια της. Αντιλαμβάνεται πάντα πάρα πολύ καλά τι πρέπει να λέγεται σε τέτοιες στιγμές.
<P>
Θα ήθελα να μιλήσουμε ειλικρινά για τις εκλογές οι οποίες δεν μας ικανοποίησαν. Πολλά στοιχεία των εκλογών απείχαν πολύ από τα επιθυμητά πρότυπα. Φάνηκε ότι δεν είναι δυνατόν να διατηρηθεί η καλή τάση των προηγούμενων εκλογών, αλλά θα θέλαμε επίσης να πούμε ότι υπάρχει ακόμα μια ευκαιρία για την Ουκρανία και ότι θέλουμε να βοηθήσουμε την Ουκρανία στην προσπάθεια αυτή. Ας πούμε επομένως τα καλά πράγματα που συμβαίνουν εκεί, και ότι η πόρτα για την Ευρώπη είναι ανοιχτή όχι μόνο στον τομέα των οικονομικών, αλλά και στον τομέα της πολιτικής και πρωτίστως σε σχέση με κάθε Ουκρανό, και ότι είναι καλό που αυτήν την εβδομάδα ήρθε αυτό το μήνυμα από τη σύνοδο κορυφής Ευρωπαϊκής Ένωσης-Ουκρανίας. Είναι ευνοϊκή σύμπτωση που συζητούμε σήμερα για το γεγονός ότι το ψήφισμα δεν αφορά τη μια ή την άλλη παράταξη στην Ουκρανία. Αφορά τους Ουκρανούς και το εγκρίνουμε μαζί.
<SPEAKER ID="455" NAME="Jaromir Kohlíček" LANGUAGE="CS">
Κύριε Πρόεδρε, ακούγοντας τη λέξη "Ουκρανία" ο μέσος πολίτης της ΕΕ φέρνει στο μυαλό του τον μποξέρ Klitschko ο οποίος νικούσε εύκολα τους αντιπάλους του. Στον οικονομικό τομέα όμως, η Ουκρανία έχει ανάλογα σημαντική οικονομική βαρύτητα και μια σειρά από χώρες της ΕΕ και των Βαλκανίων εξαρτώνται από τις οδούς μεταφοράς που προμηθεύουν τις χώρες αυτές με πετρέλαιο και φυσικό αέριο από την Κεντρική Ασία και τη Σιβηρία μέσω του ουκρανικού εδάφους. Πρόκειται αναμφίβολα για την πιο σημαντική χώρα από τις χώρες της ανατολικής εταιρικής σχέσης. Ως εκ τούτο επικροτώ τη βελτίωση των σχέσεων με τη Ρωσία και τα αποτελέσματα της συνόδου κορυφής ΕΕ-Ουκρανίας. Σε πολλές χώρες της ΕΕ, οι Ουκρανοί αποτελούν σημαντικό ποσοστό των αλλοδαπών εργαζομένων, και οι εμπορικές συναλλαγές μεταξύ της Ουκρανίας και της ΕΕ σημειώνουν δυναμική ανάπτυξη. Τα βασικά προβλήματα της χώρας είναι τα ίδια με τα προβλήματα που αντιμετωπίζουν πολλές χώρες της ΕΕ: διαφθορά, ένα δυσμενές καθεστώς θεωρήσεων και αμοιβαίως ασύμβατη νομοθεσία. Αξίζει να σημειωθεί ότι, σύμφωνα με τους παρατηρητές, οι δημοτικές εκλογές διεξήχθησαν χωρίς σημαντικές τεχνικές αδυναμίες. Το ψήφισμα που προτείνεται από ολόκληρο το πολιτικό φάσμα αντιπροσωπεύει έναν ισορροπημένο συμβιβασμό και μολονότι μπορεί να έχω επιφυλάξεις για κάποιες λεπτομέρειες, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών το υποστηρίζει.
<SPEAKER ID="456" NAME="Bastiaan Belder" LANGUAGE="NL">
Κύριε Πρόεδρε, οι πολλές, και ενίοτε απίστευτες, παρατυπίες που σημειώθηκαν στις τοπικές και περιφερειακές εκλογές της Ουκρανίας στις 31 Ουκρανία πρέπει να αποτελέσουν κόκκινο πανί για την Ευρωπαϊκή Ένωση. Αναφέρω ενδεικτικά κάποια παραδείγματα: τη μαζικής κλίμακας, ανεξέλεγκτη εκτύπωση πρόσθετων ψηφοδελτίων σε πολλές περιφέρειες και τη φωτογράφηση ψηφοδελτίων, ή γίνεται να μην αναφέρουμε τις μαζικές πιέσεις που ασκήθηκαν σε υπαλλήλους, δασκάλους, γιατρούς και καθηγητές ώστε να μην συστρατευτούν με τα κόμματα της αντιπολίτευσης. " Ευρωπαϊκή Ένωση -και εσείς μπορείτε να το κάνετε αυτό- θα πρέπει να τηρήσει δυναμική στάση απέναντι σε αυτό το κακό, μη δημοκρατικό προανάκρουσμα των ουκρανικών κοινοβουλευτικών εκλογών του 2012, διατηρώντας τις πολιτικές μας αξίες απέναντι στις αυταρχικές τάσεις που εκδηλώνονται στην Ουκρανία. Αν όχι, κινδυνεύει η αξιοπιστία μας στους ηγετικούς κύκλους της χώρας και κυρίως στις μεταρρυθμιστικές δημοκρατικές δυνάμεις. Ευτυχώς ο σαφής σας λόγος, κύριε Επίτροπε, δεν εμπνέει καμία ανησυχία όσον αφορά το θέμα αυτό.
<SPEAKER ID="457" NAME="Andreas Mölzer" AFFILIATION="NI">
(DE) Κύριε Πρόεδρε, γνωρίζουμε όλοι μας ότι η Ουκρανία είναι ένα από τα μεγαλύτερα γειτονικά κράτη της ΕΕ και ότι παρουσιάζει σημαντικό δυναμικό για το μέλλον. Επομένως, πρόκειται σίγουρα για έναν πολύ σημαντικό εταίρο της ΕΕ. Από πολιτική άποψη όμως είναι αξιοσημείωτο ότι φαίνεται να απομακρύνεται από την ΕΕ. Δεν ήταν φυσικά τυχαίο το ότι στις πρόσφατες τοπικές εκλογές νίκησε το φιλορωσικό κόμμα. Το γεγονός αυτό ήταν ενδεχομένως και μια ήττα για την Ευρωπαϊκή Ένωση. Είναι επομένως σαφές ότι η ΕΕ αρχίζει να χάνει την ελκυστικότητά της για τους Ουκρανούς. Ο μέσος πολίτης της Ουκρανίας θα ήθελε ενδεχομένως να είναι Ευρωπαίος, αλλά όχι απαραιτήτως μέρος της Ευρωπαϊκής Ένωσης. " ΕΕ αποκαλύπτει σιγά σιγά τα κρυφά της χαρτιά εν προκειμένω ενεργώντας περισσότερο ως αλαζονική υπερδύναμη. Δεν υπάρχει όμως καμία αμφιβολία για το ότι οι Ουκρανοί θα ήθελαν να αντιμετωπίζονται ως ισότιμοι εταίροι, τόσο από την ΕΕ όσο και από τη Ρωσία.
<P>
Ως εκ τούτου, θα ήταν καλύτερο να μην κοιτάζουμε αφ' υψηλού τους Ουκρανούς λες και ο μοναδικός και απώτατος στόχος τους είναι η πιθανή ένταξή τους στην ΕΕ. Ας τους δώσουμε την ευκαιρία να αναπτύξουν τη δική τους ταυτότητα τα επόμενα χρόνια και στη συνέχεια ας αποφασίσουν αν θέλουν να έρθουν πιο κοντά στην ΕΕ ή αν ενδεχομένως θα προτιμούσαν να παραμείνουν ανεξάρτητοι.
<SPEAKER ID="458" NAME="Michael Gahler" AFFILIATION="PPE">
(DE) Κύριε Πρόεδρε, υπάρχουν τεράστιες δυνατότητες συνεργασίας μεταξύ της ΕΕ και της Ουκρανίας. Αυτό κατέστη προφανές στη σύνοδο κορυφής. Το σχέδιο δράσης με στόχο την ελευθέρωση του καθεστώτος θεωρήσεων και η συμφωνία εταιρικής σχέσης αποτελούν μόνο δύο παραδείγματα που αποδεικνύουν του λόγου το αληθές.
<P>
Σε αυτό το συμβιβαστικό ψήφισμα -και αυτό προκύπτει από τις πτυχές που το αποτελούν- έχουμε επίσης επισημάνει τις δυνάμει θετικές πτυχές. Ωστόσο, θα ήθελα να αναφέρω ένα αγγλικό γνωμικό που λέει ότι η αξία της πουτίγκας φαίνεται όταν την τρως. Απομένει να δούμε εάν η μεταρρυθμιστική δέσμη μέτρων και οι μεταρρυθμιστικοί νόμοι θα εφαρμοστούν τελικά στην πράξη.
<P>
Ο Επίτροπος ανέφερε τον νόμο για τις δημόσιες συμβάσεις. Μόλις εγκρίθηκε μια σημαντική εξαίρεσή του. Όλες οι δημόσιες συμβάσεις που έχουν σχέση με το Ευρωπαϊκό Κύπελλο Ποδοσφαίρου έχουν εξαιρεθεί από το πεδίο εφαρμογής αυτού του νόμου. Μπορώ από τώρα να φανταστώ ποιος θα πλουτίσει υπερβολικά ύστερα από αυτήν την εξαίρεση. Έτσι, αυτό είναι ένα παράδειγμα για το ότι η αρχή χαίρει μεγάλης εκτίμησης, αλλά στην πράξη όλα μοιάζουν εντελώς διαφορετικά.
<P>
Θα ήθελα να εκφράσω τις ευχαριστίες μου στον Επίτροπο για την ανησυχία που εξέφρασε για την ελευθεροτυπία, την ελευθερία της συνάθροισης και την ελευθερίας της έκφρασης, καθώς και για τη ρητή δήλωσή του πως οι τοπικές εκλογές συνιστούν οπισθοδρόμηση. Έτσι τουλάχιστον διατυπώθηκε στη γερμανική μετάφραση. Αυτή είναι και η άποψη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και έχουμε επίσης εκφράσει αυτήν την άποψη πολύ καθαρά.
<P>
Όταν ο κ. Severin ισχυρίζεται ότι δεν υπάρχει λόγος να διεθνοποιούνται οι εσωτερικές συγκρούσεις, αυτό κατά την άποψή μου είναι ένας πιο ωραίος τρόπος διατύπωσης της αρχής της μη επέμβασης στις εσωτερικές υποθέσεις που αναφέρθηκε προηγουμένως. Έχουν ήδη ακουστεί πάρα πολλά για την αρχή αυτή και για τον λόγο αυτόν δεν θα πρέπει να καθοδηγεί τις ενέργειές μας σε ό,τι αφορά την Ουκρανία. Ακριβώς επειδή θέλουμε να φέρουμε αυτήν τη χώρα πιο κοντά στην Ευρώπη, πρέπει και αυτή να επιτρέψει να κρίνεται με βάση τα ευρωπαϊκά πρότυπα. Για τον λόγο αυτόν, η κ. Harms έχει δίκιο όταν λέει ότι πρέπει να διατηρήσουμε πολύ στενές επαφές με την Ουκρανία και να διασφαλίσουμε ότι τα αποτελέσματα που έχουν επιτευχθεί σε ό,τι αφορά τη δημοκρατία και τα ανθρώπινα δικαιώματα δεν θα τεθούν πάλι σε αμφισβήτηση από μια αναχρονιστική πολιτική.
<SPEAKER ID="459" NAME="Hannes Swoboda" AFFILIATION="S&amp;D">
(DE) Κύριε Πρόεδρε, κυρίες και κύριοι, ας είμαστε ειλικρινείς. Δυστυχώς, η Πορτοκαλί Επανάσταση, και εδώ θα ήθελα να υπογραμμίσω τη λέξη "δυστυχώς", δεν κατάφερε ό,τι θα έπρεπε να είχε κάνει. Αυτό οφείλεται, μεταξύ άλλων, στη διαφωνία μεταξύ της κ. Tymoshenko και του κ. Yushchenko. Ο κ. Yushchenko λέει τώρα ότι η κ. Tymoshenko είναι ακριβώς το ίδιο με τον κ. Mr Yanukovych, κάτι το οποίο είναι ενδιαφέρον. Δυστυχώς, οι τοπικές εκλογές δεν ανταποκρίθηκαν στις προσδοκίες μας. Δεν εκπλήρωσαν τα ευρωπαϊκά πρότυπα και αυτό έχει πλέον καταστεί σαφές στους πολίτες της Ουκρανίας.
<P>
Ας είμαστε ειλικρινείς, αυτό που εννοούσε ο κ. Severin ήταν κάτι το εντελώς διαφορετικό κύριε Gahler. Θα πρέπει να μιλάτε στην κ. Tymoshenko όπως ακριβώς εμείς στους φίλους μας του ουκρανικού Κόμματος των Περιφερειών, με άλλα λόγια πρέπει να την ενθαρρύνετε να ακολουθήσει τον ευρωπαϊκό δρόμο. Ας αφήσουμε τους ολιγάρχες πίσω μας και ας προχωρήσουμε προς ένα δημοκρατικό κράτος. Μην προσπαθήσετε να διακόψετε το έργο του Κοινοβουλίου και εμείς θα ασκήσουμε οπωσδήποτε πίεση για να διασφαλίσουμε την τήρηση των ευρωπαϊκών νομικών προτύπων. " κ. Harms βρίσκεται στη μέση. Αν και αυτή δεν είναι πάντα η θέση που λαμβάνει η Ομάδα των Πρασίνων/Ευρωπαϊκή Ελεύθερη Συμμαχία, μπορούμε να συμφωνήσουμε με αυτά που είπε η κ. Harms. Ας δώσουμε ένα χέρι βοηθείας σε αυτήν τη χώρα βάσει των ευρωπαϊκών προτύπων και ενός ευρωπαϊκού νομικού συστήματος. Αυτό είναι σημαντικό για όλες τις πλευρές. Είναι η πολιτική μας και θα τη συνεχίσουμε μέχρι να φθάσουμε κάπου. Γι' αυτόν ακριβώς τον λόγο επικρίναμε το ότι οι εκλογές δεν πήγαν καλά. Διασφαλίστε ότι η κ. Tymoshenko θα βοηθήσει στη δημιουργία μιας εποικοδομητικής αντιπολίτευσης. Συμβουλεύστε την κ. Tymoshenko όπως ακριβώς συμβουλεύσαμε εμείς τον κ. Yanukovych.
<SPEAKER ID="460" NAME="Marek Henryk Migalski" AFFILIATION="ECR">
(PL) Κύριε Πρόεδρε, κύριε Επίτροπε, θα ξεκινήσω με τα λόγια του κ. Severin, ο οποίος είπε κάτι πολύ σημαντικό, ότι δηλαδή πρέπει να προσπαθήσουμε να σκεφθούμε τι μπορούμε να κάνουμε εμείς για την Ουκρανία, και όχι τι μπορεί να κάνει η Ουκρανία για εμάς. Θα ήθελα να ευχαριστήσω τον κ. Severin γι'αυτά του τα λόγια επειδή αυτό ακριβώς πρέπει να κάνουμε.
<P>
Ναι, οι εκλογές αυτές δεν διενεργήθηκαν με τον τρόπο που θέλαμε. Συνέβησαν εκεί πράγματα που δεν θα έπρεπε να είχαν συμβεί. Ωστόσο, συμφωνώ με την κ. Harms που λέει ότι αυτό που πρέπει να κάνουμε δεν είναι να αναζητήσουμε τη στήριξη του ενός ή του άλλου κόμματοςμ αλλά να δούμε τι θέλουν οι Ουκρανοί και τι θέλουμε εμείς. Ως εκ τούτου, η ενσωμάτωση της Ουκρανίας στις ευρωπαϊκές δομές, και ας είμαστε ξεκάθαροι σε αυτό -η ένταξη στην Ευρωπαϊκή Ένωση- είναι προς όφελος τόσο της Ευρωπαϊκής Ένωσης όσο και των ίδιων των Ουκρανών. Κατά την άποψή μου, αυτή η αύξηση των προδιαγραφών που προσδοκούμε από τους Ουκρανούς είναι λίγο ανέντιμη. Και αυτό επειδή σε αυτήν εδώ την αίθουσα υπάρχουν κάποιοι που είναι πολύ μεγαλόψυχοι απέναντι στους στρατηγικούς τους εταίρους σε ζητήματα ανθρωπίνων δικαιωμάτων, ελευθερίας της έκφρασης και ελευθεροτυπίας. Την ίδια στιγμή, ανεβάζουν και αυξάνουν πολύ τα πρότυπα που προσδοκούν από τους φίλους μας στην Ουκρανία. Στην περίπτωση αυτή πρέπει να επιδείξουμε μετριασμό. Οι Ουκρανοί αξίζουν τη συνεργασία μας, τα υποστηρικτικά μας λόγια και -όπως είπε ο κ. Swoboda- αυτό δεν έχει να κάνει με το αν είναι στο ένα ή στο άλλο στρατόπεδο. Το ίδιο συμβαίνει μερικές φορές και σε αυτήν εδώ την αίθουσα -ορισμένοι διαχωρισμοί χάνουν τη σημασία τους επειδή το ίδιο το ζήτημα είναι πιο σημαντικό από τους διαχωρισμούς. Το ζήτημα εν προκειμένω είναι η στενότερη δυνατή συνεργασία μεταξύ της Ευρωπαϊκής Ένωσης και της Ουκρανίας.
<SPEAKER ID="461" NAME="David Campbell Bannerman" AFFILIATION="EFD">
(ΕΝ) Κύριε Πρόεδρε, γνωρίζω την Ουκρανία από επισκέψεις μου στο Κίεβο και την Κριμαία και κάνω συλλογή έργων ουκρανών καλλιτεχνών όπως ο Tetenko και ο Shishko. Οι Ουκρανοί είναι ένας καλός, γενναιόδωρος, και ζεστός λαός, αλλά στον πολιτικό τομέα θα συνιστούσα μεγάλη προσοχή. " Ουκρανία είναι μια χώρα που χωρίζεται σε ένα φιλοδυτικό τμήμα και σε ένα ανατολικό τμήμα που προσβλέπει στη Ρωσία. Είναι επίσης μια μεγάλη χώρα, με 45 εκατομμύρια κατοίκους, και η Ρωσία αντιμετωπίζει τη χώρα λίγο πολύ σαν να βρίσκεται στην αυλή της.
<P>
Επισκέφθηκα τον ρωσικό στόλο στη Σεβαστούπολη, στην Κριμαϊκή Χερσόνησο. Από εκεί οι Ρώσοι θα περιφρουρούν ζηλόφθονα την πρόσβαση στον Εύξεινο Πόντο. Κάθε συζήτηση για την ένταξη της Ουκρανίας στο ΝΑΤΟ θα ήταν μεγάλο πλήγμα για τη ρωσική αρκούδα.
<P>
Μια αδέξια διπλωματική προσέγγιση από τη βαρόνη Ashton θα μπορούσε να υποδαυλίσει την ένταση σε μια δύσκολη περίοδο, ενώ το κόστος μιας βεβιασμένης προσχώρησης της Ουκρανίας στην ΕΕ, από πλευράς γεωργικών επιδοτήσεων, περιφερειακών ενισχύσεων και αθρόας μετανάστευσης θα ήταν απαγορευτικό. Καλύτερα να βοηθήσουμε την Ουκρανία με άλλους τρόπους και να παραμείνει ένα υπερήφανο, ανεξάρτητο κράτος εκτός της ΕΕ.
<SPEAKER ID="462" NAME="Csanad Szegedi" AFFILIATION="NI">
(HU) Κύριε Πρόεδρε, κυρίες και κύριοι, πιστεύω ότι όλοι μας συμφωνούμε πως λόγω της μεγάλης έκτασης και του πληθυσμού της, η Ουκρανία έχει στρατηγική, για να μην πω νευραλγική σημασία για την Ευρωπαϊκή Ένωση.
<P>
Θεωρώ ωστόσο ότι η έκθεση παραλείπει δύο ζητήματα. Το ένα από αυτά είναι μια αναφορά στις μειονότητες της Ουκρανίας. Όπως όλοι γνωρίζουμε, μόνο περίπου το 65-70% του πληθυσμού της Ουκρανίας είναι Ουκρανοί, ακόμα και αν συμπεριλάβουμε και τον ρουθηνιακό πληθυσμό. Υπάρχει μια αρκετά μεγάλη ρωσική μειονότητα που διαμένει στη χώρα, καθώς επίσης και πολλοί Ούγγροι, Τάταροι και Ρουμάνοι. Θεωρώ ότι το στοιχείο αυτό θα πρέπει να συμπεριληφθεί οπωσδήποτε στην έκθεση και ότι οι ανησυχίες μας σχετικά με τις μειονότητες θα πρέπει να περιληφθούν στα αιτήματά μας. Αξίζει επίσης να αναφερθεί η ανάγκη υποστήριξης της τοπικής εκπαίδευσης, δηλαδή της εκπαίδευσης των μειονοτήτων και της χρήσης των μειονοτικών γλωσσών, και το γεγονός ότι τα τοπικά μνημεία της ουγγρικής μειονότητας που βρίσκεται στην καρπάθια λεκάνη έχουν συληθεί.
<P>
Το άλλο ζήτημα στο οποίο δυστυχώς δεν δώσαμε αρκετή έμφαση είναι η νοθεία που σημειώθηκε στις εκλογές για την τοπική αυτοδιοίκηση. Καλώ επομένως την ΕΕ να ζητήσει διευκρινίσεις από την Ουκρανία για τα δύο αυτά θέματα.
<SPEAKER ID="463" NAME="Paweł Zalewski" AFFILIATION="PPE">
(PL) Κύριε Πρόεδρε, αυτή η εβομάδα είναι καλή για τις σχέσεις Ουκρανίας-ΕΕ. Πρώτον, την περασμένη Δευτέρα, κατά τη διάρκεια της συνόδου κορυφής καταρτίσαμε από κοινού έναν οδικό χάρτη για την κατάργηση των ρυθμίσεων σχετικά με τις θεωρήσεις. Έπειτα, αύριο, θα ψηφίσουμε για ένα καλό, κατά την άποψή μου, ψήφισμα του Ευρωπαϊκού Κοινοβουλίου το οποίο διευρύνει τις δυνατότητες για την επέκταση και τη σύσφιξη της συνεργασίας μεταξύ της Ευρωπαϊκής Ένωσης και της Ουκρανίας. Την ίδια στιγμή που προσφέρει αυτήν τη δυνατότητα, τερματίζει και μια σημαντική συζήτηση για το θέμα αυτό που ξεκίνησε πριν από πολύ καιρό στο Ευρωπαϊκό Κοινοβούλιο.
<P>
Είναι καλό που καταλήξαμε σε έναν συμβιβασμό και που συμφωνήσαμε. Απευθυνόμαστε ομόφωνα, όχι στις επιμέρους πολιτικές ομάδες της Ουκρανίας, όχι στο κυβερνών κόμμα του Προέδρου Yanukovych ή στην αντιπολίτευση της κ. Tymoshenko, αλλά πρώτον και κύριον στους ίδιους τους Ουκρανούς. Επιθυμούμε η μεταρρύθμιση της Ουκρανίας να ολοκληρωθεί με τέτοιον τρόπο ώστε στο μέλλον αυτή να μπορέσει να αποτελέσει τμήμα της Ευρωπαϊκής Ένωσης. Αυτό είναι εξαιρετικά σημαντικό. Είναι σημαντικό να κρίνεται το έργο της ουκρανικής κυβέρνησης επί της ουσίας και βάσει των ενεργειών της.
<P>
Πρέπει να πούμε ότι, πρώτον, αυτή είναι η πρώτη κυβέρνηση ύστερα από πολλά χρόνια που έχει ξεκινήσει μεταρρυθμίσεις σε συνεργασία με το Διεθνές Νομισματικό Ταμείο, και τα θετικά αποτελέσματα που έχουν στην οικονομία οι μεταρρυθμίσεις αυτές είναι σήμερα ορατά -φαίνεται ξεκάθαρα ότι υπάρχουν πιθανότητες η περίοδος στασιμότητας στην οποία είχε περιέλθει η Ουκρανία τα τελευταία χρόνια να φθάσει στο τέλος της. Από την άλλη πλευρά, η ίδια η Ουκρανία λέει ότι θέλει να γίνει μέρος της Ευρωπαϊκής Ένωσης και γι' αυτό μας δίνει το δικαίωμα να την αξιολογήσουμε σύμφωνα με τα ευρωπαϊκά πρότυπα.
<P>
Και γι' αυτό, πρέπει ασφαλώς να εξετάσουμε τα ζητήματα για τις παρατυπίες που σημειώθηκαν στις τελευταίες εκλογές.
<SPEAKER ID="464" NAME="Marek Siwiec" AFFILIATION="S&amp;D">
(PL) Κύριε Πρόεδρε, σήμερα μιλάμε σε ένα διαφορετικό κλίμα από ό,τι πριν από έναν μήνα. Τα συναισθήματα έχουν υποχωρήσει. Οι διατυπώσεις που συμπεριλάβαμε στην πρόταση ψηφίσματος ανταποκρίνονται περισσότερο στην πραγματική κατάσταση. Είναι καλό που το Κοινοβούλιο προσπαθεί να μιλήσει με μια φωνή, αν και κάποιες φορές οι διατυπώσεις μας είναι άστοχες και ενίοτε αποκαλύπτουν μεγάλη αδεξιότητα.
<P>
Τι αφορά το ψήφισμα αυτό; Αφορά ουσιαστικά την ποιότητα της δημοκρατίας και το πόσο πολύ θέλει το Ευρωπαϊκό Κοινοβούλιο η δημοκρατία στην Ουκρανία να είναι υψηλής ποιότητας. Το ψήφισμα απευθύνεται και στις δύο πλευρές του γαλάζιου-πορτοκαλί διαχωρισμού. Τα τελευταία πέντε χρόνια η κατάσταση στην Ουκρανία έχει ως εξής: πρώτα νίκησε το "πορτοκαλί" κόμμα, μετά νίκησε το "γαλάζιο" κόμμα, μετά ξανανίκησε το "πορτοκαλί" κόμμα και τώρα στην εξουσία βρίσκεται το "γαλάζιο" κόμμα. Θα ήθελα να ακούσει η "γαλάζια" ομάδα - τον πρόεδρο Yanukovych, τον πρωθυπουργό Azarov, το Κόμμα των Περιφερειών- από αυτό το Σώμα ότι αυτή είναι υπεύθυνη για την προστασία της σπουδαίας κληρονομιάς της Πλατείας της Ανεξαρτησίας, της σπουδαίας κληρονομιάς των αιτημάτων που διεκδικούσαν πριν από πολλά χρόνια στην Πλατεία της Ανεξαρτησίας πολλά εκατομμύρια πολίτες. Είναι υπεύθυνοι επειδή αυτοί κατέχουν την εξουσία.
<P>
Θέλω επίσης τις προτάσεις αυτές να τις ακούσει η Yulia Tymoshenko, η οποία είναι υπεύθυνη για την εικόνα της αντιπολίτευσης. Θα ήθελα από τη σπουδαία αρχηγό της αντιπολίτευσης -τη Yulia Tymoshenko- να καταλάβει ότι δεν αρκεί απλώς να ζητάς την εξουσία όταν βρίσκεσαι στην αντιπολίτευση. Πρέπει να έχεις και μια εναλλακτική πρόταση για τη χώρα και να δείξεις στους πολίτες αυτήν την εναλλακτική και να τους κάνεις να ενδιαφερθούν γι' αυτήν προκειμένου να καταλάβουν. Αν η "γαλάζια" και η "πορτοκαλί" ομάδα καταλάβουν ότι βρίσκονται στην εξουσία για μικρό διάστημα και μετά περνούν στην αντιπολίτευση για μικρό διάστημα και ότι στην ουσία η Ουκρανία χρειάζεται συνεχώς την ίδια φροντίδα, την ίδια φαντασία και το ίδιο θάρρος, θα έχουμε πετύχει πολλά επειδή εμείς θα τους έχουμε βοηθήσει σε αυτήν τη συνειδητοποίηση.
<P>
Στον συνάδελφό μου από την Τσεχική Δημοκρατία -δεν είναι ο Victor Klitschko αλλά ο Vitali Klitschko που κατατρόπωνε τους Αμερικάνους στα γερμανικά ρίνγκ του μποξ. Υπάρχουν δύο Klitschkos. Το γεγονός ότι η Ουκρανία έχει γεννήσει δύο τόσο μεγάλους μποξέρ δείχνει πόσο σπουδαία χώρα είναι.
<SPEAKER ID="465" NAME="Tunne Kelam" AFFILIATION="PPE">
(EN) Κύριε Πρόεδρε, ένα από τα πιο σημαντικά αποτελέσματα της κατάρρευσης της Σοβιετικής Ένωσης ήταν η δημιουργία μιας ανεξάρτητης Ουκρανίας. Είναι μια χώρα που μπορεί να θεωρηθεί μελλοντικό μέλος της Ευρωπαϊκής Κοινότητας.
<P>
Δεν μπορώ παρά να επικροτήσω το γεγονός ότι ο πρόεδρος Yanukovych και το νέο Κοινοβούλιο επιβεβαίωσαν τις φιλοδοξίες τους για ένταξη στην Ευρώπη επειδή μια πραγματικά ανεξάρτητη και δημοκρατική Ουκρανία, χωρίς διαφθορά και τον φόβο για τις δομές της εξουσίας και τους ολιγάρχες, και μια Ουκρανία που εδράζεται σταθερά στο κράτος δικαίου είναι και θα είναι αναντικατάστατος παράγοντας σταθερότητας για ολόκληρο τον πλανήτη. Χωρίς μια πραγματικά δημοκρατική Ουκρανία, είναι δύσκολο να φανταστούμε μια πραγματικά δημοκρατική Ρωσία.
<P>
Χθες συμπληρώθηκαν έξι χρόνια από την έναρξη της Πορτοκαλί Επανάστασης. Δυστυχώς η τεράστια δυναμική αυτής της αλλαγής εξανεμίστηκε. Ωστόσο, χάρη στη νίκη των δημοκρατικών διαδηλωτών τον Δεκέμβριο του 2004, εδραιώθηκε η αξιοπιστία των πολυκομματικών εκλογών και η ελευθεροτυπία. Στο σχέδιο του ψηφίσματός του, το Ευρωπαϊκό Κοινοβούλιο εκφράζει την ανησυχία του για τον αυξανόμενο αριθμό αναφορών σχετικά με την απειλή που υφίστανται οι δημοκρατικές ελευθερίες και τα δημοκρατικά δικαιώματα, περιλαμβανομένης της ελευθερίας των μέσων ενημέρωσης, και σχετικά με τις μυστικές υπηρεσίες που άρχισαν για άλλη μια φορά να επεμβαίνουν στις δημοκρατικές δραστηριότητες των πολιτών.
<P>
Θα ήθελα να στείλω ένα σημαντικό μήνυμα στη νέα κυβέρνηση: ότι η Ευρώπη είναι ανοιχτή σε όλους τους τομείς συνεργασίας, αλλά το τίμημα αυτής της συνεργασίας δεν μπορεί ποτέ να είναι η περιστολή των βασικών ελευθεριών. Ως πραγματικοί φίλοι της Ουκρανίας πρέπει σήμερα περισσότερο από ποτέ να είμαστε ειλικρινείς, φιλικοί και συνεπείς στην περιφρούρηση των αξιών μας. Είναι λυπηρό που, έξι χρόνια μετά, οι νέες ελίτ δεν μπορούν ακόμα να δεχθούν την Πορτοκαλί Επανάσταση ως αυθεντική έκφραση της λαϊκής βούλησης. " αποδοχή των αιτιών και των αποτελεσμάτων αυτής της επανάστασης δεν μπορεί παρά να βελτιώσει την ολοκλήρωση της ουκρανικής κοινωνίας.
<SPEAKER ID="466" NAME="Lena Kolarska-Bobińska" AFFILIATION="PPE">
(PL) Κύριε Πρόεδρε, δεν θέλω να μιλήσω για το τι πρέπει να κάνουμε για την Ουκρανία ή για το τι πρέπει να κάνει η Ουκρανία για εμάς, θέλω να μιλήσω για το τι πρέπει να κάνει η Ουκρανία για τον εαυτό της, επειδή στην πραγματικότητα το μέλλον της βρίσκεται στα χέρια της. Από τη μια πλευρά, η Ουκρανία διακηρύσσει την επιθυμία της να ενταχθεί στην Ευρωπαϊκή Ένωση, αλλά από την άλλη πλευρά συνεχίζουμε να λαμβάνουμε πολλές καταγγελίες για παραβιάσεις των πολιτικών ελευθεριών στη χώρα αυτή. Τις τελευταίες ημέρες, το Ευρωπαϊκό Κοινοβούλιο έλαβε μια έκκληση από τους δημοσιογράφους του ουκρανικού τηλεοπτικού σταθμού TVi, οι οποίοι καταγγέλλουν πολιτικές πιέσεις και συστηματική παρακολούθηση. Το ίδιο πρόβλημα υπάρχει και στον εμπορικό τηλεοπτικό σταθμό "Κανάλι 5". Από την άλλη πλευρά, ανεξάρτητα κέντρα ανάλυσης της Ουκρανίας κατήγγειλαν πρόσφατα ότι από τις 69 προγραμματισμένες μεταρρυθμίσεις, μόνο οι τέσσερις έχουν πραγματοποιηθεί.
<P>
Στις τελευταίες συζητήσεις που έγιναν στο Ευρωπαϊκό Κοινοβούλιο, ορισμένοι βουλευτές υποστήριξαν ότι η κριτική για τη μη δημοκρατική συμπεριφορά αποθαρρύνει τόσο την Ευρωπαϊκή Επιτροπή όσο και τις ουκρανικές αρχές από την επιδίωξη στενότερων σχέσεων μεταξύ της Ουκρανίας και της Ευρωπαϊκής Ένωσης, άρα είναι καλύτερο να μην καταδικάζουμε τις ουκρανικές αρχές αλλά να τις ενθαρρύνουμε για να πραγματοποιούν μεταρρυθμίσεις. Νομίζω όμως ότι το Ευρωπαϊκό Κοινοβούλιο θα πρέπει πάνω από όλα να περιφρουρεί τις δημοκρατικές αξίες και να επιστήσει την προσοχή στην ανάγκη εγκαθίδρυσης ενός κράτους δικαίου. Οι κυβερνήσεις θα πρέπει να ακολουθήσουν μια ρεαλιστική πολιτική, μια πολιτική πιέσεων, κινήτρων και διαπραγματεύσεων, ενώ το Ευρωπαϊκό Κοινοβούλιο θα πρέπει να καταδικάσει την παραβίαση των δημοκρατικών ελευθεριών και να πείσει την Ευρωπαϊκή Επιτροπή να αξιοποιήσει τα εργαλεία που έχει η Ένωση στη διάθεσή της για τον σκοπό αυτόν, δηλαδή τα προγράμματα για την προαγωγή της δημοκρατίας.
<P>
Με ευχαριστεί το ότι ως αποτέλεσμα της συνόδου κορυφής ΕΕ-Ουκρανίας υπογράφηκε ένα πρωτόκολλο το οποίο θα προσφέρει στην Ουκρανία πρόσβαση σε ορισμένα προγράμματα της ΕΕ, και ότι ελήφθησαν μέτρα για την κατάργηση της απαίτησης θεώρησης. Ωστόσο η πρόοδος των μεταρρυθμίσεων και της δημοκρατίας βρίσκεται στα χέρια της Ουκρανίας.
<SPEAKER ID="467" NAME="Jan Kozłowski" AFFILIATION="PPE">
(PL) Κύριε Πρόεδρε, κατά τη διάρκεια της περιόδου συνόδου του Οκτωβρίου, ο Επίτροπος Fule τόνισε ότι οι σχέσεις με την Ουκρανία θα πρέπει να εξεταστούν υπό το πρίσμα τριών γεγονότων, δηλαδή των συνεδριάσεων της ΕΕ-Ουκρανίας σε υπουργικό επίπεδο, των τοπικών εκλογών και της συνόδου κορυφής ΕΕ-Ουκρανίας.
<P>
Προβληματίστηκα ιδιαίτερα με τις τοπικές εκλογές, τις οποίες είχα την ευκαιρία να παρακολουθήσω μαζί με τον συνάδελφό μου κ. Kowal. Δυστυχώς η αλλαγή της εκλογικής νομοθεσίας τρεις μήνες πριν από τις εκλογές και η κατάργηση του συντάγματος του 2004 υποδηλώνουν ενδεχομένως ότι οι ουκρανοί πολίτες δεν έχουν την αίσθηση της ασφάλειας και της σταθερότητας του δικαίου. Επίσης, οι παραβάσεις που σημειώθηκαν κατά τη διάρκεια των ίδιων των εκλογών εγείρουν ενδεχομένως αμφιβολίες σχετικά με το κατά πόσον τηρήθηκαν δημοκρατικά πρότυπα. " καταπολέμηση της διαφθοράς και η αύξηση της διαφάνειας στο έργο της δημόσιας διοίκησης θα πρέπει επίσης να αποτελέσουν σημαντικό στοιχείο της μεταρρύθμισης. Θα ήθελα ωστόσο να εκφράσω την ελπίδα ότι το ψήφισμα θα ενθαρρύνει την Ουκρανία να συνεχίσει την πορεία των οικονομικών και των θεσμικών μεταρρυθμίσεων που μόλις τώρα ξεκίνησε.
<SPEAKER ID="468" NAME="Vilija Blinkevičiūt" AFFILIATION="S&amp;D">
(LT) Κύριε Πρόεδρε, το συμβιβαστικό ψήφισμα του Κοινοβουλίου σχετικά με την Ουκρανία είναι καίριο για τους πολίτες της Ουκρανίας, αλλά ας μην ξεχνάμε ότι είναι πολύ σημαντικό και για τους πολίτες της Ευρωπαϊκής Ένωσης, επειδή η Ουκρανία είναι ένας σημαντικός μας εταίρος, ιδίως για την υλοποίηση υλοποίησης της ευρωπαϊκής πολιτικής γειτονίας με την Ανατολική Ευρώπη. Ως εκ τούτου, είναι πράγματι πολύ σημαντικό να συνεχίσουμε τις προσπάθειές μας για τη σύσφιξη της συνεργασίας, κυρίως στον τομέα των απαιτήσεων της θεώρησης. Έτσι, τόσο η Επιτροπή όσο και το Συμβούλιο οφείλουν να καταρτίσουν το συντομότερο δυνατό ένα σχέδιο δράσης για τη δημιουργία ενός καθεστώτος χωρίς θεωρήσεις. Πρέπει επίσης να συμφωνήσουμε σύντομα για τη συμφωνία ελεύθερων συναλλαγών. Προκειμένου να διασφαλίσουμε τη μακροπρόθεσμη πολιτική σταθερότητα τόσο στο εσωτερικό της χώρας όσο και με τις γειτονικές χώρες, είναι αναμφίβολα πολύ σημαντικό για την Ουκρανία να υλοποιήσει συνταγματικές μεταρρυθμίσεις, αλλά εμείς -η Ευρωπαϊκή Ένωση και τα θεσμικά της όργανα- οφείλουμε να κατανοήσουμε ότι η προσπάθεια αυτή απαιτεί χρόνο και ότι δεν πρέπει πάντα να επικρίνουμε, αλλά να βοηθήσουμε την Ουκρανία να ενταχθεί στην οικογένειά μας.
<SPEAKER ID="469" NAME="Siiri Oviir" AFFILIATION="ALDE">
(ET) Κύριε Πρόεδρε, κύριε Επίτροπε, κυρίες και κύριοι, η Ουκρανία είναι απρόβλεπτη με προβλέψιμο τρόπο. Με ευχαριστεί ιδιαίτερα που η εκτίμηση αυτή στην οποία είχε προβεί το Κέντρο Ευρωπαϊκής Πολιτικής αρχίζει να χάνει έδαφος. Με ευχαριστεί ιδιαίτερα που η ουκρανική κυβέρνηση κατάφερε να σταθεροποιήσει την κατάσταση. Είναι επίσης καλό που η ανεργία μειώνεται και η οικονομία αναπτύσσεται. " Ουκρανία ενδιαφέρεται να συνεργαστεί με την Ευρωπαϊκή Ένωση, αλλά το ενδιαφέρον είναι αμοιβαίο. " Ευρωπαϊκή Ένωση ενδιαφέρεται επίσης να υπάρχουν δημοκρατικά καθεστώτα στα σύνορά της.
<P>
Σήμερα μπορούμε να επικρίνουμε την Ουκρανία για την κατάσταση σε σχέση με τα ανθρώπινα δικαιώματα και τα θεμελιώδη δικαιώματα. Μας φοβίζει η διαφθορά και η διαπλοκή της με την πολιτική. " Ουκρανία γνωρίζει ωστόσο ότι η Ευρωπαϊκή Ένωση δεν θα κάνει καμία παραχώρηση στο θέμα αυτό. Εδώ πρέπει να δημιουργήσουμε μια πραγματική συνεργασία. Τέλος, δεν μπορώ να ολοκληρώσω χωρίς να πω ότι η απόφαση του Σώματος αυτού τον περασμένο μήνα για την αναβολή της έγκρισης της έκθεσης ήταν σοφή. Αύριο θα εγκρίνουμε μια ολοκληρωμένη και ισορροπημένη έκθεση από την οποία η Ουκρανία θα ωφεληθεί πραγματικά.
<SPEAKER ID="470" NAME="Dimitar Stoyanov" AFFILIATION="NI">
(BG) Κύριε Πρόεδρε, ήμουν μέλος της αντιπροσωπείας του Κοινοβουλίου που επισκέφθηκε την Ουκρανία. Για να είμαι ειλικρινής, επέστρεψα με ανάμικτα συναισθήματα. Κατά τη διάρκεια της παραμονής μας στη χώρα, είδαμε διαμαρτυρίες και πολλές αναταραχές. Είδαμε όμως και ορισμένα θετικά δείγματα. Επικροτώ την απόφαση του Συνταγματικού Δικαστηρίου σχετικά με την κοινοβουλευτική θητεία επειδή αυτή απομακρύνει ένα σημαντικό εμπόδιο που έφραζε τον δρόμο προς τη σταθερότητα.
<P>
Αγαπητοί συνάδελφοι, στην Ουκρανία ζουν περίπου 1 εκατομμύριο πολίτες βουλγαρικής καταγωγής. Αυτό σημαίνει 1 εκατομμύριο δυνάμει πρέσβεις της ευρωπαϊκής ιδέας στην Ουκρανία, που δεν έχουν καμία σχέση με τα ολιγαρχικά παιχνίδια εξουσίας και δεν έχουν αναμιχθεί σε αυτά. Πρέπει να βρούμε έναν τρόπο, στο πλαίσιο της πολιτικής για τις θεωρήσεις, ώστε να διασφαλίσουμε ότι οι άνθρωποι αυτοί, οι οποίοι μαζί με τους προγόνους τους αποκόπηκαν από την πατρίδα τους για περισσότερα από 300 χρόνια, θα έχουν τη δυνατότητα να ταξιδεύουν ελεύθερα στη Βουλγαρία και από εκεί να εξάγουν στην Ουκρανία τα ευρωπαϊκά μας ιδεώδη.
<SPEAKER ID="471" NAME="Laima Liucija Andrikien" AFFILIATION="PPE">
(LT) Κύριε Πρόεδρε, πριν από όχι και τόσο πολύ καιρό, η Ουκρανία είχε αναμφίβολα προβάδισμα έναντι των άλλων ανατολικών μας γειτόνων σε ό,τι αφορά την εφαρμογή των ευρωπαϊκών προτύπων, τις οικονομικές και νομικές μεταρρυθμίσεις και την εσωτερική πολιτική διαδικασία. Φυσικά, τα τελευταία γεγονότα που σημειώθηκαν σε αυτήν τη χώρα είναι ανησυχητικά, και έτσι θεωρώ ότι πρέπει όντως να εκφράσουμε στον εταίρο μας, την Ουκρανία, την ανησυχία μας για κάποια νοσηρά φαινόμενα που παρατηρούνται, όπως π.χ. οι εξουσίες που έχουν παραχωρηθεί στην υπηρεσία ασφάλειας της Ουκρανίας και τα μέτρα που έλαβε η υπηρεσία ασφάλειας, σε μια προσπάθεια εκφοβισμού των μη κυβερνητικών οργανώσεων και ελέγχου του Τύπου της Ουκρανίας. Θα ήθελα όμως να πω και κάτι ακόμα. Πρέπει να υποστηρίξουμε τη διαδικασία της ευρωπαϊκής ολοκλήρωσης της Ουκρανίας.. Μπορούμε να χρησιμοποιήσουμε την πολιτική του καρότου και του μαστιγίου, αλλά το καρότο πρέπει να είναι περισσότερο. Πρέπει να φέρουμε την Ουκρανία πιο κοντά στην Ευρωπαϊκή Ένωση και όχι να την απομακρύνουμε από αυτήν. Πιστεύω ότι η ένταξη της Ουκρανίας στην Ευρωπαϊκή Ένωση είναι και δικός μας στρατηγικός μας στόχος και έτσι πρέπει να βρούμε πρόσφορα μέσα για την επίτευξη αυτού του στόχου.
<SPEAKER ID="472" NAME="Alexander Mirsky" AFFILIATION="S&amp;D">
(LV) Κύριε Πρόεδρε, έχω μια ερώτηση για όλους τους βουλευτές. Γιατι χρειαζόμαστε αυτό το ψήφισμα για την Ουκρανία στην παρούσα φάση; Για να βοηθήσουμε τη νέα κυβέρνηση της Ουκρανίας ή για να αναμειχθούμε στις εσωτερικές υποθέσεις αυτής της χώρας πριν από τις τοπικές εκλογές εμποδίζοντάς τους να βελτιώσουν αυτοί οι ίδιοι την κατάσταση στη χώρα; Όπως φαίνεται, αυτό γίνεται για να αναμειχθούμε λίγο πριν από τις τοπικές εκλογές. Καταρτίστηκε μυστικά ένα κείμενο που περιέχει την άποψη ότι τα πάντα στην Ουκρανία πηγαίνουν πολύ κακά. Ωστόσο, οι άνθρωποι αυτοί που θέλουν να παρουσιάσουν την πραγματική κατάσταση στην Ουκρανία με διαφορετικό τρόπο κάνουν λάθος. Από τούδε και στο εξής, θα πρέπει να γράφουμε μόνο αφού έχουμε προηγουμένως εξετάσει τα γεγονότα με ορθό τρόπο και από μια ευρύτερη οπτική γωνία. Πρέπει να είμαστε πολύ σοβαροί στα συμπεράσματά μας, επειδή είναι βέβαιο πως ό,τι σπέρνουμε θα θερίσουμε. Σας ευχαριστώ.
<SPEAKER ID="473" NAME="Elena Băsescu" AFFILIATION="PPE">
(RO) Κύριε Πρόεδρε, ένα σημαντικό σημείο της σημερινής μας συζήτησης ήταν η κριτική σχετικά με τη διαφάνεια και την ακεραιότητα των τοπικών εκλογών που πραγματοποιήθηκαν στις 31 Οκτωβρίου. Τα προβλήματα αυτά αποδόθηκαν δικαιολογημένα στην αυξημένη επιρροή που διαθέτει η κυβέρνηση στα μέσα ενημέρωσης, στον πολιτικό ρόλο των μυστικών υπηρεσιών και στη θέσπιση ενός νέου εκλογικού νόμου που φέρνει σε μειονεκτική θέση τα κόμματα της αντιπολίτευσης.
<P>
" Ουκρανία παραμένει ένας βασικός εταίρος της ΕΕ. Για τον λόγο αυτόν, επικροτώ τη συμμετοχή της ΕΕ στη διαδικασία μεταρρύθμισης και εκδημοκρατισμού που επαναβεβαιώθηκε στη σύνοδο κορυφής την περασμένη Δευτέρα. " εταιρική σχέση με την Ουκρανία είναι επίσης φυσική για τη Ρουμανία αν λάβουμε υπόψη τον σημαντικό ρόλο που διαδραματίζουν αμφότερες στην περιοχή του Ευξείνου Πόντου και τις κοινές προκλήσεις που αντιμετωπίζουν στον τομέα της ενεργειακής ασφάλειας.
<P>
Όπως ήδη συνέβη και για τη Δημοκρατία της Μολδαβίας, αναμένεται να ολοκληρωθεί μια συμφωνία τοπικής διασυνοριακής κυκλοφορίας με την Ουκρανία, σύμφωνα με τους κανονισμούς της ΕΕ. " χώρα μου τάχθηκε επίσης υπέρ της δρομολόγησης ενός σχεδίου δράσης της ΕΕ με στόχο την ελευθέρωση του καθεστώτος των θεωρήσεων για τους ουκρανούς πολίτες.
<SPEAKER ID="474" NAME="Karel De Gucht" LANGUAGE="EN">
Κύριε Πρόεδρε, επιτρέψτε μου πρώτα να απαντήσω στην ερώτηση που μου έθεσε η κ. Vălean η οποία αναφέρεται σε πραγματικά περιστατικά και αφορά τον νόμο για τις δημόσιες συμβάσεις
<P>
Όταν ο νόμος θεσπίστηκε, τον επικροτήσαμε. Ωστόσο, οι μεταγενέστερες αλλαγές αλλοίωσαν την ποιότητα του νόμου. " Επιτροπή παρακολουθεί από κοντά αυτές τις τελευταίες εξελίξεις και μια αλλαγή προς το καλύτερο είναι επίσης ένας από τους όρους εκταμίευσης της δημοσιονομικής μας στήριξης στον ενεργειακό τομέα. Πέραν τούτου, επικροτώ θερμά την οριζόντια συμφωνία σχετικά με το ποια θα πρέπει να είναι η ανάλυση της τρέχουσας κατάστασης στην Ουκρανία. Αυτό αποτυπώνεται δεόντως στο ψήφισμα που θα υποβληθεί αύριο σε ψηφοφορία.
<P>
Πιστεύω πραγματικά ότι αν εμείς, ως Ευρωπαϊκό Κοινοβούλιο και Ευρωπαϊκή Ένωση, θέλουμε να έχουμε επιρροή στο συγκεκριμένο αυτό ζήτημα, η ύπαρξη μιας οριζόντιας συμφωνίας σχετικά με τις αρχές μιας τέτοιας θέσης είναι πολύ σημαντική. Επομένως επικροτώ την προσέγγιση αυτή εξ ονόματος της Επιτροπής και εξ ονόματος της Ύπατης Εκπροσώπου.
<SPEAKER ID="475" NAME="Πρόεδρος">
Έχουν κατατεθεί έξι προτάσεις ψηφίσματοςγια την περάτωση της συζήτησης, " συζήτηση έληξε.
<P>
" ψηφοφορία θα διεξαχθεί αύριο στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="476" NAME="Cristian Dan Preda" LANGUAGE="RO">
Θα ήθελα να υπενθυμίσω ότι κάθε χώρα δικαιούται να γίνει μέλος της ΕΕ, όπως ορίζεται στο άρθρο 49 των Συνθηκών της Ένωσης. Ακριβώς επειδή η Ουκρανία θέλει να γίνει μέλος της ΕΕ κάποια μέρα, ανησυχώ βαθύτατα για τον τρόπο με τον οποίο διενεργήθηκαν οι τοπικές εκλογές πρόσφατα σε αυτήν τη χώρα. Οι εκλογές δεν ήταν ελεύθερες, δίκαιες ή δημοκρατικές. Αυτή η νομοθετική τροποποίηση που πραγματοποιήθηκε λίγο πριν από την ψηφοφορία, καθώς και το γεγονός ότι το Κόμμα των Περιφερειών "βρέθηκε" στην κορυφή των εκλογικών λιστών στο 85% των περιπτώσεων λόγω της καθυστερημένης καταχώρισης των κομμάτων της αντιπολίτευσης σε συνδυασμό με άλλα εμπόδια που απέτρεψαν τη δίκαιη εκπροσώπηση των κομμάτων της αντιπολίτευσης, αφήνουν ερωτηματικά σχετικά με τη φύση του πολιτικού συστήματος.
<P>
Όπως ακριβώς επεσήμανε και η κυβέρνηση των "ΠΑ, οι τοπικές εκλογές ήταν προφανώς κατώτερες των προδιαγραφών των προεδρικών εκλογών του Ιανουαρίου. Για να αποδείξουν την προσήλωσή τους στις δημοκρατικές αξίες, οι ηγέτες της Ουκρανίας οφείλουν να θεσπίσουν μια εκλογική νομοθεσία που θα πληροί τα διεθνή πρότυπα.
<SPEAKER ID="901" NAME="Rafał Trzaskowski" LANGUAGE="PL">
Ο περίπλοκος χαρακτήρας της κατάστασης στη χώρα της ανατολικής μας γειτονιάς καταδεικνύεται από την πολύ έντονη συζήτηση που πραγματοποιήθηκε πρόσφατα σε αυτήν την αίθουσα. Είναι βέβαιο ότι δεν μπορούμε να παραβλέψουμε τις παρατυπίες των οποίων γίναμε μάρτυρες πριν και μετά τις πρόσφατες τοπικές εκλογές, γιατί αυτές οι παρατυπίες σημαίνουν ότι η Ουκρανία δεν ανταποκρίνεται ακόμα από πλευράς πολιτικής νοοτροπίας στα ευρωπαϊκά πρότυπα, όπως εμείς τα αντιλαμβανόμαστε. Ωστόσο, δεν μπορούμε να μην επισημάνουμε τα θετικά αποτελέσματα των αλλαγών που σημειώνονται στην Ουκρανία, και ιδίως τις προσπάθειες που καταβάλλονται για την υλοποίηση οικονομικών μεταρρυθμίσεων -πράγματα που επιβεβαιώθηκαν και στην πρόσφατη σύνοδο κορυφής ΕΕ-Ουκρανίας. Αυτός ακριβώς ο συμβιβασμός θα πρέπει να αποτελέσει τη θέση του Κοινοβουλίου.

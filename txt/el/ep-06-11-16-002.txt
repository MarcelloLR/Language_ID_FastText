<CHAPTER ID="002">
Ετήσια έκθεση του Διαμεσολαβητή για το 2005 (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει την έκθεση του Andreas Schwab, εξ ονόματος της Επιτροπής Αναφορών, σχετικά με την ετήσια έκθεση για τις δραστηριότητες του Ευρωπαίου Διαμεσολαβητή το 2005.
<SPEAKER ID="008" NAME="Νικηφόρος Διαμαντούρος">
Ευρωπαίος Διαμεσολαβητής. (EN) Κύριε Πρόεδρε, θα ήθελα να σας ευχαριστήσω γι' αυτή την ευκαιρία να απευθυνθώ στο Κοινοβούλιο και να υποβάλω την ετήσια έκθεση για το 2005, ένα έτος κατά το οποίο η Υπηρεσία του Ευρωπαίου Διαμεσολαβητή γιόρτασε ένα σημαντικό ορόσημο: το δέκατο έτος λειτουργίας της.
<P>
" ετήσια έκθεση καταγράφει την πρόοδό μας στον χειρισμό καταγγελιών, στην προώθηση της χρηστής διοίκησης και στην ευρύτερη διάδοση του έργου του Διαμεσολαβητή. Συνολικά, παραλήφθηκαν 3920 καταγγελίες, σημειώθηκε δηλαδή αύξηση της τάξης του 5% σε σύγκριση με το προηγούμενο έτος.
<P>
Επισημαίνω ότι η αύξηση των καταγγελιών δεν προκύπτει υποχρεωτικά από την επιδείνωση της διοικητικής συμπεριφοράς των θεσμικών οργάνων της Ευρωπαϊκής Ένωσης. Μπορεί επίσης να αντικατοπτρίζει την αυξημένη γενική συνειδητοποίηση των πολιτών όσον αφορά τα ευρωπαϊκά ζητήματα και την αυξημένη επίγνωση των δικαιωμάτων τους και του τρόπου άσκησής τους.
<P>
Αυτή η γενική συνειδητοποίηση παρατηρήθηκε και το 2005 στη συμμετοχή των πολιτών στη συζήτηση σχετικά με το μέλλον της Ευρωπαϊκής Ένωσης και του Συντάγματος. Για να συμβάλω στην ενίσχυση της γενικής συνειδητοποίησης, έκανα εντατικές προσπάθειες για να ενημερώσω τους πολίτες σχετικά με τα δικαιώματά τους και να διαδώσω τα θετικά αποτελέσματα που έχουν επιτευχθεί στην υπεράσπιση αυτών των δικαιωμάτων. Συνολικά, εγώ και το επιτελείο μου πραγματοποιήσαμε περισσότερες από 170 δημόσιες διαλέξεις, παρουσιάσεις και συνεντεύξεις τύπου, εκτός από τις συναντήσεις που είχαμε με διαμεσολαβητές, δημοσίους υπαλλήλους και άλλους συνομιλητές στα κράτη μέλη.
<P>
Ένα ιδιαίτερο χαρακτηριστικό αυτών των δραστηριοτήτων επικοινωνίας το 2005 ήταν μια σειρά εκδηλώσεων για τη δέκατη επέτειο του Ευρωπαίου Διαμεσολαβητή, οι οποίες απευθύνονταν σε συγκεκριμένες ομάδες στόχους, όπως την κοινωνία των πολιτών, τους ακαδημαϊκούς κύκλους, τον τύπο και τα ίδια τα θεσμικά όργανα, συμπεριλαμβανομένης μιας δεξίωσης προς τιμήν του Ευρωπαϊκού Κοινοβουλίου στις 27 Σεπτεμβρίου, την οποία προσφώνησε ο ίδιος ο Πρόεδρος Borrell Fontelles.
<P>
Κατά τη διάρκεια του 2005, είχα τη δυνατότητα να παράσχω βοήθεια σε περισσότερους από το 75% όσων μου υπέβαλαν καταγγελία. Αυτή η βοήθεια πήρε τη μορφή έναρξης έρευνας, ανάθεσης της υπόθεσης σε αρμόδιο φορέα ή παροχής συμβουλών σχετικά με το πού θα πρέπει να στραφούν για μια άμεση και αποτελεσματική λύση στο πρόβλημά τους. Έκλεισα 312 έρευνες κατά τη διάρκεια του έτους. Στο 36% των υποθέσεων, η έρευνα αποκάλυψε κακή διοίκηση. Ένα τέτοιο εύρημα δεν είναι πάντα αρνητικό για τους καταγγέλλοντες, οι οποίοι έχουν τουλάχιστον το όφελος μιας πλήρους εξήγησης από τον οικείο θεσμικό φορέα. Επιπλέον, ακόμα και όταν δεν υπάρχει κακή διαχείριση, μπορεί να εντοπίσω μια ευκαιρία για να βελτιώσει ο θεσμικός φορέας την ποιότητα της διοίκησής του στο μέλλον. Στην περίπτωση αυτή, διατυπώνω μία περαιτέρω παρατήρηση στην απόφασή μου.
<P>
Όποτε διαπιστώνω κακή διοίκηση, προσπαθώ ει δυνατόν να επιτύχω ένα θετικό συνολικό αποτέλεσμα που να ικανοποιεί τόσο τον καταγγέλλοντα όσο και το θεσμικό όργανο. Στο 30% των υποθέσεων, η έρευνά μου είχε ως αποτέλεσμα είτε να διευθετήσει το οικείο θεσμικό όργανο την υπόθεση ικανοποιώντας τον καταγγέλλοντα είτε ένα φιλικό διακανονισμό. Όταν δεν είναι εφικτός ο φιλικός διακανονισμός, κλείνω την υπόθεση με διατύπωση επίκρισης ή συντάσσω ένα σχέδιο σύστασης.
<P>
Ένα από τα σχέδια σύστασης που έγιναν δεκτά το 2005 αφορούσε μια υπόθεση όπου η Επιτροπή χορήγησε χαριστική αποζημίωση σε έναν καταγγέλλοντα, του οποίου είχε ακυρώσει το σχέδιο με εξαιρετικά σύντομη ειδοποίηση. " Επιτροπή συμφώνησε να καταβάλει 56 000 ευρώ, η μεγαλύτερη παρόμοια διευθέτηση που έχει επιτευχθεί ποτέ από τον Διαμεσολαβητή.
<P>
Εάν ένα κοινοτικό θεσμικό όργανο δεν ανταποκριθεί ικανοποιητικά σε ένα σχέδιο σύστασης, το τελευταίο όπλο του Διαμεσολαβητή είναι μια ειδική έκθεση στο Κοινοβούλιο. Το 2005 υποβλήθηκαν τρεις ειδικές εκθέσεις: σχετικά με τη συνεχιζόμενη πρακτική του Συμβουλίου να νομοθετεί κεκλεισμένων των θυρών, σχετικά με την ευθύνη της Επιτροπής για τα παιδιά των υπαλλήλων της με ειδικές εκπαιδευτικές ανάγκες, και σχετικά με τη φύση των πληροφοριών που παρασχέθηκαν από την Ευρωπαϊκή Υπηρεσία Καταπολέμησης της Απάτης (OLAF) στον Διαμεσολαβητή κατά τη διάρκεια προηγούμενης έρευνας.
<P>
Είμαι ευγνώμων στο Κοινοβούλιο για τη στήριξή του όπως εκφράζεται στα ψηφίσματά του στις 4 και 6Απριλίου 2006, που βασίζονται στις εκθέσεις Hammerstein Mintz και De Rossa αντίστοιχα και αφορούν τις πρώτες δύο από τις εν λόγω ειδικές εκθέσεις.
<P>
Θα ήθελα να πω τώρα δύο λόγια σχετικά με τις προτεραιότητές μου για το μέλλον. Όπως έχω ήδη αναφέρει, η πρώτη προτεραιότητα είναι η προώθηση μιας προσέγγισης των θεσμικών οργάνων και φορέων της ΕΕ, η οποία να επικεντρώνεται στον πολίτη σε όλο το φάσμα των δραστηριοτήτων τους. Για τον σκοπό αυτό αναζητώ κάθε ευκαιρία για να απευθυνθώ στα ευρωπαϊκά θεσμικά όργανα, να ενθαρρύνω τη βέλτιστη πρακτική και να προωθώ τους φιλικούς διακανονισμούς. " ενεργός συνεργασία των θεσμικών οργάνων και φορέων είναι απαραίτητη για την επιτυχία του έργου του Διαμεσολαβητή για τους πολίτες. " ετήσια έκθεση περιέχει πολλά παραδείγματα όπου τα θεσμικά όργανα αναλαμβάνουν άμεση δράση για τη διευθέτηση υποθέσεων που τους επισημαίνονται και ανταποκρίνονται θετικά στις προτάσεις και συστάσεις μου.
<P>
Κατά τη διάρκεια επισκέψεων στα θεσμικά όργανα και τους φορείς, τόνισα την αξία της άμεσης και εποικοδομητικής αντίδρασης στις καταγγελίες. Ο τελικός στόχος όλων μας πρέπει να είναι η διασφάλιση της βέλτιστης δυνατής εξυπηρέτησης των πολιτών.
<P>
" Επιτροπή έχει ήδη λάβει εποικοδομητικά μέτρα για να βελτιώσει τις υπηρεσίες της προς τους πολίτες βελτιώνοντας το σύστημά της σχετικά με τη διαχείριση των ερευνών του Διαμεσολαβητή που προκύπτουν από καταγγελίες. Στην ανακοίνωσή της τον Νοέμβριο του 2005 η Επιτροπή παρουσίασε τη νέα διαδικασία που θα εφαρμόζεται εφεξής. " ιδέα της Επιτρόπου Wallström για το σχεδιασμό της νέας διαδικασίας συνίσταται στη μεγαλύτερη συμμετοχή κάθε μεμονωμένου Επιτρόπου σε υποθέσεις, διατηρώντας πλήρως τον πολύτιμο ρόλο του Γενικού Γραμματέα. Είμαι ιδιαίτερα ευγνώμων για τις προσπάθειές της που στοχεύουν στην ευόδωση αυτής της ιδέας και για τη συνεχή δέσμευσή της στην ορθή εφαρμογή της.
<P>
" νέα διαδικασία επιτρέπει σε κάθε Επίτροπο να εμπλέκεται σε υποθέσεις από πρώιμο στάδιο, όταν οι επιλογές παραμένουν ακόμα ανοικτές. " ταχύτητα της νέας διαδικασίας έχει ήδη αποδώσει καρπούς σε μία υπόθεση, στην οποία θεώρησα ότι η ανταπόκριση της Επιτροπής σε καταγγελία ενός πολίτη επί παραβάσει δεν υπήρξε ικανοποιητική. Πραγματοποίησα συνάντηση με τον Επίτροπο McCreevy και έμαθα ότι η Επιτροπή είχε λάβει μέτρα για να επιλύσει το συγκεκριμένο ζήτημα. Πιστεύω ότι η επιτυχής επίλυση της υπόθεσης καταδεικνύει την αξία τόσο του ρόλου του Διαμεσολαβητή στην προώθηση της χρηστής διοίκησης στις διαδικασίες επί παραβάσει όσο και της ιδέας της μεγαλύτερης συμμετοχής σε υποθέσεις από μεμονωμένους Επιτρόπους. Θα ήθελα να ευχαριστήσω την Επιτροπή γι' αυτό παρουσία της αντιπροέδρου Wallström.
<P>
Επανεξέτασα επίσης το ζήτημα σχετικά με το καθεστώς του Διαμεσολαβητή υποβάλλοντας στον Πρόεδρο Borrell Fontelles τον Ιούλιο ενδελεχείς προτάσεις για αναθεώρηση, ανταποκρινόμενος σε προηγούμενα ψηφίσματα αυτού του Κοινοβουλίου σχετικά με την ετήσια έκθεση του Διαμεσολαβητή. Γενικά, το καθεστώς συνεχίζει να παρέχει ένα καλό πλαίσιο για τις έρευνες του Διαμεσολαβητή και για την αποτελεσματική συνεργασία με τα θεσμικά όργανα με σκοπό την προώθηση της χρηστής διοίκησης και την καταπολέμηση της κακής διοίκησης.
<P>
Οι αλλαγές επομένως που προτείνω είναι περιορισμένες σε αριθμό αλλά και σε πεδίο εφαρμογής. Κύριος στόχος μου είναι να διασφαλίσω ότι οι πολίτες έχουν απόλυτη εμπιστοσύνη στη δυνατότητα του Διαμεσολαβητή να βρίσκει την αλήθεια όταν ακούει μάρτυρες ή μελετά έγγραφα.
<P>
Θα ήθελα επίσης να συνεργαστώ με το Κοινοβούλιο ώστε να διασφαλίσω ότι οι καταγγελίες των πολιτών σχετικά με παραβάσεις θεμελιωδών δικαιωμάτων που αναφέρονται στο Χάρτη μπορούν να παραπέμπονται στο Δικαστήριο εάν ένα σημαντικό ζήτημα αρχής δεν μπορεί να επιλυθεί με άλλο τρόπο. Το Κοινοβούλιο έχει ήδη πλήρη δικαιώματα ως θεσμικό όργανο να παραπέμπει υποθέσεις στο Δικαστήριο. Στο πλαίσιο αυτό, θα ήταν χρήσιμο για τον Διαμεσολαβητή να διαθέτει αρμοδιότητα παρέμβασης σε τέτοιες υποθέσεις, αρμοδιότητα που έχει ήδη αναγνωριστεί στον Ευρωπαίο Επόπτη Προστασίας Δεδομένων, με τον οποίο έχω αναπτύξει στενή σχέση συνεργασίας.
<P>
Προσβλέπω στη συνεργασία με τον κ. Guardans Cambó και την κ. Ματσούκα καθώς ξεκινούν τη διαδικασία της σύνταξης έκθεσης και γνωμοδότησης σχετικά με αυτό το προτεινόμενο όραμα στην Επιτροπή Συνταγματικών Υποθέσεων και την Επιτροπή Αναφορών αντίστοιχα.
<P>
" τρίτη προτεραιότητά μου είναι να εμβαθύνω τη στενή συνεργασία μου με διαμεσολαβητές στα κράτη μέλη μέσω του Ευρωπαϊκού Δικτύου Διαμεσολαβητών. Στόχος είναι η προώθηση της χρηστής διοίκησης σε ολόκληρη την Ένωση ώστε οι πολίτες μας να απολαμβάνουν τα δικαιώματά τους σύμφωνα με την ευρωπαϊκή νομοθεσία. Χαίρομαι που η Επιτροπή Αναφορών συμμετέχει στο δίκτυο ως πλήρες μέλος και εκπροσωπήθηκε στη συνάντηση των εθνικών διαμεσολαβητών που διεξήχθη στη Χάγη το Σεπτέμβριο του 2005. Την επόμενη εβδομάδα θα διεξαχθεί στο Λονδίνο μια παρόμοια συνάντηση περιφερειακών διαμεσολαβητών της Ευρωπαϊκής Ένωσης, με τους οποίους έχω αναλάβει την υποχρέωση να συναντώμαι κάθε δύο χρόνια.
<P>
Θα ήθελα να ευχαριστήσω τα μέλη της Επιτροπής Αναφορών, και ειδικότερα τον φετινό εισηγητή κ. Schwab, για τη στήριξή τους και τις εποικοδομητικές προτάσεις τους που περιλαμβάνονται στην έκθεση του Κοινοβουλίου.
<P>
Έχω ήδη αναφέρει σήμερα πολλά από τα θέματα για τα οποία η έκθεση περιέχει σοφές συμβουλές προς τον Διαμεσολαβητή. Δεσμεύομαι για τη βελτίωση των πληροφοριών που παρέχονται στο Κοινοβούλιο και στους πολίτες σχετικά με τις υπηρεσίες που παρέχονται από εμένα και το Ευρωπαϊκό Δίκτυο Διαμεσολαβητών. Έχω ήδη ζητήσει να εμφανίζομαι ενώπιον της Επιτροπής Αναφορών όποτε υποβάλλω ειδική έκθεση σε αυτό το Κοινοβούλιο.
<P>
Το επόμενο έτος, σκοπεύω να προσθέσω έναν διαδραστικό οδηγό στον ιστότοπό μας, ο οποίος θα διευκολύνει τους καταγγέλλοντες να βρίσκουν τον κατάλληλο διαμεσολαβητή, σε ευρωπαϊκό, εθνικό ή περιφερειακό επίπεδο. Πιστεύω ότι αυτό θα προσφέρει σημαντικά οφέλη στους πολίτες και θα βοηθήσει να αντιμετωπιστούν οι ανησυχίες που δικαίως εκφράζονται στην έκθεση του κ. Schwab σχετικά με το μεγάλο ποσοστό μη παραδεκτών καταγγελιών.
<P>
Το προηγούμενο έτος εδραιώσαμε επιτυχώς την Υπηρεσία του Ευρωπαίου Διαμεσολαβητή και κινηθήκαμε σταθερά προς την κατεύθυνση της ενίσχυσης της ικανότητας του θεσμικού οργάνου να ασχολείται αποτελεσματικά με καταγγελίες και ερωτήσεις πολιτών της διευρυμένης Ευρωπαϊκής Ένωσης. Για τον σκοπό αυτό, μπορούσαμε πάντοτε να βασιζόμαστε στη στήριξη δύο από τους ανώτατους υπαλλήλους του Κοινοβουλίου, οι οποίοι πρόκειται να αποχωρήσουν ή έχουν μόλις αποχωρήσει - τον κ. Priestley και τον κ. Garzón Clariana. Οι σοφές συμβουλές και η βοήθειά τους στον Διαμεσολαβητή υπήρξαν πολύτιμες και θα τις θυμόμαστε για πολύ καιρό.
<P>
Πιστεύω ότι η σχέση καλής θέλησης, εμπιστοσύνης και κατανόησης που έχει αναπτυχθεί την τελευταία δεκαετία μεταξύ του Ευρωπαίου Διαμεσολαβητή και των θεσμικών οργάνων της ΕΕ αποτελεί πολύτιμη βάση για τη βελτίωση της ποιότητας της δημόσιας διοίκησης στην Ευρώπη προς όφελος των πολιτών. Είναι εξαιρετικά καθησυχαστικό για μένα, τόσο προσωπικά όσο και θεσμικά, το να γνωρίζω ότι στο πλαίσιο αυτό, το Ευρωπαϊκό Κοινοβούλιο και η Επιτροπή Αναφορών του είναι ζωτικής σημασίας εταίροι για τον Ευρωπαίο Διαμεσολαβητή. Σκοπεύω να αξιοποιήσω στο μέγιστο δυνατό βαθμό αυτήν τη συνεργασία προσπαθώντας να συμβάλω στην εμβάθυνση μιας κουλτούρας εξυπηρέτησης προς όφελος των ευρωπαίων πολιτών. Σας ευχαριστώ για την προσοχή σας.
<P>
(Χειροκροτήματα)
<SPEAKER ID="009" NAME="Andreas Schwab " AFFILIATION="PPE-DE">
εισηγητής. - (DE) Κύριε Πρόεδρε, κύριε Διαμαντούρε, κυρία Επίτροπε Wallström, κυρίες και κύριοι, χαίρομαι που καταφέρατε όλοι να σηκωθείτε τόσο νωρίς και να είστε παρόντες εδώ για τη συζήτηση όσον αφορά την έκθεση σχετικά με την έκθεση του Ευρωπαίου Διαμεσολαβητή για το 2005.
<P>
Καταρχάς, θα ήθελα να ευχαριστήσω θερμότατα εσάς, κύριε Διαμαντούρε, για την εποικοδομητική συμβολή σας στη σύνταξη της ετήσιας έκθεσής σας, επί της οποίας είχα την τιμή να συντάξω έκθεση προς το Κοινοβούλιο εξ ονόματος της Επιτροπής Αναφορών και θα ήθελα ομοίως να ευχαριστήσω επίσης όλα τα μέλη αυτού του Σώματος που με τις τροπολογίες και τα προσωπικά τους σχόλια διαδραμάτισαν εποικοδομητικό ρόλο στην εκπόνηση της έκθεσης, ιδίως τον συντονιστή μας κ. Atkins και τον προκάτοχό μου κατά το προηγούμενο έτος, τον κ. Μαυρομμάτη.
<P>
Χαίρομαι που ξεκινήσατε επισημαίνοντας την ανάγκη να διασαφηνιστεί το καθεστώς του Διαμεσολαβητή με πιο σαφείς όρους ενόψει του αυξανόμενου φόρτου εργασίας που σας επιφυλάσσουν οι πολίτες, και σας είμαι εξαιρετικά υπόχρεος που ουσιαστικά το πράξατε ακόμη μια φορά σήμερα. Εφόσον πρέπει να προσπαθήσουμε να χαράξουμε τις διαχωριστικές γραμμές ανάμεσα στα καθήκοντα των διαφόρων ευρωπαϊκών θεσμικών οργάνων όσο το δυνατόν πιο ευδιάκριτα και ξεκάθαρα, οι συζητήσεις για την επιστολή σας προς τον Πρόεδρό μας κ. Borrell, θα μπορούσαν να μας οδηγήσουν σε ένα ικανοποιητικό αποτέλεσμα.
<P>
Ο Ευρωπαίος Διαμεσολαβητής αποτελεί ένα σημαντικό ευρωπαϊκό θεσμικό όργανο, με εξαιρετική σημασία για την ανάπτυξη της Ευρώπης και ιδιαίτερη βαρύτητα στα μάτια των ευρωπαίων πολιτών. Υπάρχει με σκοπό να φέρνει την Ευρωπαϊκή Ένωση εγγύτερα στους πολίτες της και να την καθιστά διαφανή. Σε αυτόν μπορούν να στρέφονται οι ευρωπαίοι πολίτες για να διαμαρτυρηθούν όταν τα θεσμικά όργανα δεν κάνουν σωστά τη δουλειά τους· αυτό του προσφέρει μια πολύ προσωπική σχέση με την Ευρώπη, μια σχέση που δεν μπορεί να είναι η ίδια παντού, και αυτό είναι που κάνει τη θέση του τόσο ξεχωριστή.
<P>
Αυτήν ακριβώς την ιδέα -την ιδέα που θεωρεί ότι η ευρωπαϊκή πολιτική πρέπει να διαμορφώνεται περισσότερο από πρακτικούς παράγοντες και με βάση τα συμφέροντα των πολιτών- πρέπει να λαμβάνουμε σοβαρά υπόψη στο μέλλον. Πρέπει να εστιάσουμε τις πολιτικές μας ακόμη πιο κοντά στους πολίτες και με αυτόν τον τρόπο να τους δείξουμε ότι αυτοί και οι ανησυχίες τους -είτε μεγάλες είτε μικρές, σημαντικές ή ασήμαντες- λαμβάνονται στα σοβαρά. Αυτό θα το καταφέρουμε, πρώτον, με καλύτερη δουλειά στην επικοινωνία παρουσιάζοντας τον σκοπό της ευρωπαϊκής πολιτικής και, δεύτερον, με μεγαλύτερη διαφάνεια - δύο σημαντικά σημεία μεταξύ εκείνων που επεσήμανα για την ετήσια έκθεσή σας.
<P>
" Επιτροπή Αναφορών έλαβε την ετήσια έκθεση του Ευρωπαίου Διαμεσολαβητή, η οποία παρουσιάζει τις δραστηριότητες του κατά το 2005 και για αυτόν τον λόγο σας ευχαριστώ για την εξαιρετική εργασία που επιτελέσατε. Κατέχετε αυτό το αξίωμα από την 1η Απριλίου 2003 και οι κόποι σας έχουν στεφθεί με επιτυχία.
<P>
Πιστεύω ότι η έκθεση που εκπόνησε αυτό το Σώμα είναι εξαιρετικά ισορροπημένη· προσπάθησα να εξετάσω τις τροπολογίες των μελών και, όπου το θεώρησα εφικτό, να τις ενσωματώσω. Πιστεύω ότι η έκθεση είναι κατανοητή στους πολίτες και ότι αυτό είναι το σημαντικότερο στοιχείο, ωστόσο, μετά την ψηφοφορία στην επιτροπή είχα την αίσθηση ότι δεν μπορούσαν να υποβληθούν εκ νέου όλες οι τροπολογίες. Για αυτόν τον λόγο, θα συστήσω στην Ομάδα μου να τις απορρίψει. Ζητώ την κατανόησή σας γι' αυτό. Αφιερώσαμε ήδη πολύ χρόνο προσπαθώντας να συμβιβαστούμε εν προκειμένω.
<P>
Ήδη παρουσιάσατε τα σημαντικότερα σημεία της έκθεσής σας. Κατά το έτος 2005 υποβλήθηκε ένας υψηλός αριθμός καταγγελιών -και μάλιστα ο υψηλότερος που έχει υποβληθεί ποτέ στον Διαμεσολαβητή- και το πρώτο πράγμα που καταδεικνύει αυτό είναι ότι όλο και περισσότεροι άνθρωποι ενδιαφέρονται ενεργά για την ΕΕ και τον τρόπο λειτουργίας της.
<P>
Ωστόσο, αυτό που είναι συνταρακτικό -κάτι στο οποίο αναφερθήκατε και εσείς- είναι ο συνεχιζόμενος υψηλός αριθμός καταγγελιών -ο οποίος ανέρχεται περίπου στο 70% όσων έχουν υποβληθεί- που δεν εμπίπτουν ουσιαστικά στο πεδίο των αρμοδιοτήτων σας, πολύ συχνά διότι οι πολίτες που τις υποβάλλουν δεν γνωρίζουν επακριβώς σε ποιον πρέπει πραγματικά να απευθυνθούν. Για αυτόν τον λόγο, χαιρετίζω θερμά τη δήλωσή σας σύμφωνα με την οποία επιθυμείτε τη δημιουργία μιας ηλεκτρονικής αίτησης στην αρχική ιστοσελίδα σας ως οδηγό προς το σωστό θεσμικό όργανο· αυτό θα ήταν ασφαλώς χρήσιμο για όλους εκείνους που θέλουν να επικοινωνήσουν μαζί σας μέσω του Διαδικτύου.
<P>
Ακολούθως, πρέπει οι αρμοδιότητες και τα καθήκοντα των θεσμικών οργάνων να καθοριστούν με ακόμη μεγαλύτερη σαφήνεια, ούτως ώστε οι πολίτες να μπορούν να καταλάβουν ποιος είναι αρμόδιος για ποιο θέμα στην Ευρωπαϊκή Ένωση. Μπορείτε να βοηθήσετε προκειμένου να υπάρξει μεγαλύτερη διαφάνεια στο ομιχλώδες τοπίο των θεσμικών οργάνων και των εξουσιών τους, κάτι που φυσικά είναι πρωτίστως καθήκον του Κοινοβουλίου και των μελών του στις εκλογικές περιφέρειες των συναφών περιοχών, αλλά μπορείτε και εσείς να διαδραματίσετε τον δικό σας ρόλο.
<P>
Χαιρετίζουμε επίσης θερμά το Ευρωπαϊκό Δίκτυο Διαμεσολαβητών και παρόμοιων φορέων που λαμβάνουν εντελώς διαφορετικές μορφές από το ένα κράτος μέλος στο άλλο, και, για τον λόγο αυτόν, κάναμε ιδιαίτερη μνεία στις δημόσιες ενημερωτικές εκδηλώσεις τους.
<P>
Όσον αφορά την ουσία των διαφόρων καταγγελιών, εστιάζονται κυρίως στην έλλειψη διαφάνειας και έτσι, εφόσον η έκθεση επαναλαμβάνει τα αιτήματα του Διαμεσολαβητή -όπως αυτά διατυπώθηκαν στην ειδική του έκθεση για το συγκεκριμένο θέμα- να είναι ανοικτές στους πολίτες όλες οι συνεδριάσεις του Συμβουλίου στις οποίες ενεργεί ως νομοθέτης, υπηρετήσατε άριστα την ιδέα της δημοκρατίας και της διαφάνειας στην Ευρώπη.
<P>
Παρόλ' αυτά, χρειαζόμαστε επίσης μεγαλύτερη διαφάνεια, εάν θέλουμε να διασφαλιστεί η δημοκρατική λειτουργία της Ευρωπαϊκής Ένωσης και ως εκ τούτου, στην έκθεσή μας -και λέγοντας αυτό απευθύνομαι προφανώς σε εσάς κυρία Επίτροπε Wallström, περισσότερο από οποιονδήποτε άλλον- ζητούμε να σχεδιαστεί εκ νέου η διαδικτυακή πύλη "europa.eu" ως ένα μέσο πρόσβασης σε όλα τα θεσμικά όργανα και να τοποθετηθεί ένας σαφής οδηγός προς τα διάφορα ευρωπαϊκά θεσμικά όργανα -καλύτερα από έναν κατάλογο όλων των δραστηριοτήτων της Ευρωπαϊκής Ένωσης- στην αρχική ιστοσελίδα.
<P>
Τέλος, θα ήθελα να εκφράσω μία ακόμα σκέψη μου, συγκεκριμένα ότι ήταν Ιανουάριος όταν υποβάλατε την ετήσια έκθεσή σας για το προηγούμενο έτος, ενώ μόλις σήμερα -τον Νοέμβριο του επόμενου έτους- συζητάμε γι' αυτήν. Εμείς στην Επιτροπή Αναφορών πρέπει να προσπαθήσουμε να συζητάμε αυτές τις εκθέσεις το συντομότερο δυνατόν μετά τη δημοσίευσή τους.
<SPEAKER ID="010" NAME="Margot Wallström">
Αντιπρόεδρος της Επιτροπής. (EN) Κύριε Πρόεδρε, θα ήθελα καταρχάς να συγχαρώ τον εισηγητή κ. Schwab, για το έργο του σχετικά με την έκθεση του Ευρωπαίου Διαμεσολαβητή για τις δραστηριότητές του κατά το 2005. Πρόκειται για μια σημαντική έκθεση του Κοινοβουλίου σχετικά με τις γενικές αρχές, την παρούσα κατάσταση και την μελλοντική ανάπτυξη της συνεργασίας μεταξύ του Διαμεσολαβητή και των άλλων θεσμικών οργάνων της ΕΕ.
<P>
Θα ήθελα επίσης να συγχαρώ τον Διαμεσολαβητή κ. Διαμαντούρο για την ετήσια έκθεσή του. Χαίρομαι πάντοτε να ακούω τον κ. Διαμαντούρο να επιβεβαιώνει την προσήλωσή του στη διασφάλιση των υψηλότατων προτύπων διοίκησης στα ευρωπαϊκά θεσμικά όργανα, και αυτή είναι μια προσήλωση που η Επιτροπή συμμερίζεται.
<P>
Στηρίζω πλήρως τον κ. Schwab σχετικά με την αποδοχή του ρόλου του Διαμεσολαβητή ως εξωτερικού μηχανισμού παρακολούθησης για τη χρηστή διοίκηση. Μέσω του έργου του, ο Διαμεσολαβητής συμβάλλει στην προώθηση της χρηστής διοίκησης. Είμαι πεπεισμένη ότι, μέσω της συνεργασίας τους με τον Διαμεσολαβητή, τα θεσμικά όργανα της ΕΕ ενισχύονται στην διατήρηση μιας προσέγγισης των καθημερινών τους εργασιών με επίκεντρο τον πολίτη. Αυτό σημαίνει τη διασφάλιση μεγαλύτερης διαφάνειας στη διαδικασία λήψης αποφάσεων της ΕΕ και την προσπάθεια ανάπτυξης βέλτιστων πρακτικών για την ικανοποίηση των προσδοκιών των πολιτών καθώς και τη διασφάλιση των δικαιωμάτων τους. Πρόκειται για τη γεφύρωση του χάσματος μεταξύ θεσμικών οργάνων και ευρωπαίων πολιτών.
<P>
Θα ήθελα να σχολιάσω τρία συγκεκριμένα σημεία της έκθεσης. Πρώτον, πιστεύω ότι η συνεργασία μεταξύ του Διαμεσολαβητή και της Επιτροπής έχει εξελιχθεί καλά κατά τα τελευταία έτη. Όπως τονίζεται στην έκθεση, η Επιτροπή εφαρμόζει μια νέα εσωτερική διαδικασία που παρέχει σε κάθε Επίτροπο τη δυνατότητα να εγκρίνει και να διαβιβάζει ανακοινώσεις στον Διαμεσολαβητή. Χαίρομαι που τόσο ο Διαμεσολαβητής όσο και ο κ. Schwab επικροτούν αυτήν την καινοτομία στις εκθέσεις τους. Επιπλέον, η Επιτροπή έχει προσαρμόσει τους εσωτερικούς κανόνες της για να επισπεύσει τον χειρισμό των απαντήσεών της στον Διαμεσολαβητή. " Επιτροπή θα συνεχίσει να αναπτύσσει τη συνεργασία της με τον Διαμεσολαβητή.
<P>
Ο εισηγητής υποστηρίζει ότι μια παρόμοια διαδικασία εξουσιοδότησης πρέπει να εφαρμοστεί για τον χειρισμό των αναφορών. Ενώ η Επιτροπή θα συνεχίσει να συνεργάζεται στενά με την Επιτροπή Αναφορών, δεν προβλέπει καμιά τέτοια πιθανότητα. " Επιτροπή Αναφορών και ο Ευρωπαίος Διαμεσολαβητής έχουν διακριτούς ρόλους, καθένας με την αξία του για τους πολίτες.
<P>
Δεύτερον, η έκθεση αναφέρει τον ιστότοπο Europa. Είναι ένας από τους ιστότοπους με τη μεγαλύτερη επισκεψιμότητα και έχει γίνει αρκετά περίπλοκη η πλοήγησή του σε αυτόν. Υπό το πρίσμα αυτό η Επιτροπή κινείται προς την ανακαίνιση του τμήματός της στην πύλη Europa. Ο απώτερος στόχος είναι να μετατραπεί ο ιστότοπος Europa σε μια πιο φιλική προς το χρήστη, ορθά δομημένη και συνεκτική δικτυακή πύλη. Θα είναι πολυγλωσσική σε κατάλληλα επίπεδα και η παρουσίαση θα προσανατολίζεται περισσότερο προς τους πολίτες και την επικοινωνία.
<P>
Τρίτον και τελευταίο, η απόφαση για την αναθεώρηση του καθεστώτος του Διαμεσολαβητή ανήκει στο Ευρωπαϊκό Κοινοβούλιο, με την έγκριση του Συμβουλίου. Ωστόσο, ζητείται η γνώμη της Επιτροπής η οποία και παρακολουθεί στενά τις εξελίξεις σχετικά με την πρόταση, συμπεριλαμβανομένων και εκείνων στις οικείες επιτροπές. " Επιτροπή εξετάζει επί του παρόντος την πρόταση λεπτομερώς, και διατηρεί επαφή με το γραφείο του Διαμεσολαβητή για να ζητήσει διευκρινίσεις σχετικά με ορισμένες πτυχές της πρότασης.
<P>
Εν κατακλείδι, αντιλαμβάνομαι ότι το επόμενο έτος ο Διαμεσολαβητής προτίθεται να συμπεριλάβει ορισμένες σημαντικές υποθέσεις στην ετήσια έκθεσή του. Πρόκειται, κατά την αντίληψή μου, για περιπτώσεις όπου ο χειρισμός καταγγελιών από θεσμικά όργανα της ΕΕ υπήρξε υποδειγματικός, ανεξάρτητα από το εάν υπήρξε κακή διοίκηση. Νομίζω ότι πρόκειται για εξαιρετική πρωτοβουλία και ανυπομονώ επίσης να δω την έκθεση του επόμενου έτους.
<SPEAKER ID="011" NAME="Μανώλης Μαυρομμάτης">
εξ ονόματος της ομάδας PPE-DE. - Κύριε Πρόεδρε, κυρία αντιπρόεδρε Wallström, κύριε Διαμαντούρο, αγαπητοί συνάδελφοι, θα ήθελα να συγχαρώ, καταρχάς, τον εισηγητή, φίλο και συνάδελφο Andreas Schwab για την εξαιρετική προσπάθεια που κατέβαλε στην έκθεσή του, ώστε ο θεσμός του Ευρωπαίου Διαμεσολαβητή να αναδεικνύεται, χρόνο με το χρόνο, ιδιαίτερα σημαντικός για τους Ευρωπαίους πολίτες. Κι αυτό φυσικά, με το έργο που επιτελεί ο Ευρωπαίος Διαμεσολαβητής.
<P>
Θέλω επίσης να εκφράσω τις ευχαριστίες μου στον κ. Διαμαντούρο, διότι τα νέα στοιχεία που φέρει στην επιφάνεια από τη θέση που κατέχει, αποτελούν σημεία αναφοράς για την εμπιστοσύνη που δείχνουν οι πολίτες στα θεσμικά όργανα.
<P>
Ήμουν ο εισηγητής της ετήσιας έκθεσης για τις δραστηριότητες του Ευρωπαίου Διαμεσολαβητή το 2004 και θέλω να επισημάνω ότι, σε σχέση με εκείνο το έτος, στη διάρκεια του οποίου οι καταγγελίες είχαν αυξηθεί κατά 53% αναλογικά με την προηγούμενη χρονιά, το 2005 ο Διαμεσολαβητής έλαβε συνολικά 3.920 καταγγελίες, δηλαδή μια αύξηση της τάξεως του 5%. Αυτό δεν σημαίνει ότι είναι περισσότερες οι περιπτώσεις κακοδιαχείρισης από τα όργανα της Ευρωπαϊκής Ένωσης, αλλά ότι οι πολίτες είναι περισσότερο ενημερωμένοι για τα δικαιώματά τους. Σημαντικός παράγων για την αποτελεσματικότητα του θεσμού του Διαμεσολαβητή είναι η συνεργασία του με τα θεσμικά όργανα της Ευρωπαϊκής Ένωσης. Ενδεικτικά αναφέρω τις τακτικές ενημερώσεις και συναντήσεις του κ. Διαμαντούρου με την Επιτροπή Αναφορών και το Προεδρείο της. " ετήσια έκθεση του Διαμεσολαβητή καταδεικνύει, μεταξύ άλλων, και τις προσπάθειες που καταβάλλονται από τον Διαμεσολαβητή και την Επιτροπή, φυσικά, για τη διερεύνηση και την περαιτέρω ενδυνάμωση του δικτύου εθνικών και περιφερειακών διαμεσολαβητών, αναπτύσσοντας την ανταλλαγή πληροφοριών για βέλτιστη πρακτική.
<P>
" συμμετοχή της Επιτροπής Αναφορών του Ευρωπαϊκού Κοινοβουλίου στο δίκτυο είναι σημαντική και θα διευκόλυνε την πρακτική συνεργασία μεταξύ των ευρωπαϊκών θεσμικών οργάνων και των εθνικών και περιφερειακών διαμεσολαβητών και θα επέτρεπε την αύξηση των τακτικών επαφών με τις επιτροπές αναφορών των εθνικών κοινοβουλίων και με τους διαμεσολαβητές των κρατών μελών.
<P>
Μελετώντας συγκριτικά τις εκθέσεις του Διαμεσολαβητή για το 2004 και το 2005 διαπιστώνουμε ότι το αποτέλεσμα ήταν θετικό, ώστε να επικεντρωθούμε στα σημεία για τα οποία η Επιτροπή Αναφορών δείχνει ιδιαίτερο ενδιαφέρον. Εξάλλου, μπορούμε με τον τρόπο αυτό να δούμε τον ουσιαστικό ρόλο που έχει και την πρόοδο που σημειώθηκε μέσα σε ένα χρόνο.
<SPEAKER ID="012" NAME="Proinsias De Rossa">
εξ ονόματος της ομάδας PSE. - (EN) Θα ήθελα και εγώ να ευχαριστήσω τον κ. Schwab και τους συναδέλφους μου από τις άλλες πολιτικές ομάδες, για τον σημαντικό όγκο δουλειάς που έχουν προσφέρει στην έκθεση αυτή.
<P>
" έκθεση του Διαμεσολαβητή, ειδικότερα η αιτιολογική έκθεση, πιστεύω ότι αποτελεί εξαιρετικό παράδειγμα του τρόπου παρουσίασης του έργου μας στους πολίτες. Είναι σαφής, συνοπτική και ακριβής. " διαφάνεια είναι, κατά την άποψή μου, το κλειδί για την ευρωπαϊκή δημοκρατία και το κύριο οικοδόμημά της.
<P>
Επικροτώ την αυξανόμενη συνειδητοποίηση του ρόλου του Ευρωπαίου Διαμεσολαβητή, όπως απεικονίζεται από τον αυξανόμενο αριθμό των καταγγελιών που του υποβάλλονται. Δεν ανησυχώ καθόλου για το γεγονός ότι πολλές από αυτές δεν εμπίπτουν άμεσα στην αρμοδιότητά του. Είναι αποτέλεσμα της επιτυχίας του στο να κάνει γνωστά στην κοινή γνώμη τα καθήκοντά του και ίσως αποτελεί και ένδειξη της αδυναμίας άλλων θεσμικών οργάνων στο να διασαφηνίζουν ποια είναι και πώς μπορεί κανείς να έχει πρόσβαση σε αυτά.
<P>
Πιστεύω ότι δεν θα πρέπει να περιμένουμε από τους πολίτες να βγουν μόνοι τους από τον λαβύρινθο των θεσμικών οργάνων της ΕΕ. Έχουν πιο σημαντικά πράγματα να κάνουν στη ζωή τους. Όταν θέλουν να υποβάλουν μια καταγγελία, θα προσεγγίσουν το εγγύτερο όχημα που γνωρίζουν. Νομίζω ότι το δικαίωμα των πολιτών να καταθέτουν καταγγελίες είναι κάτι καλό.
<P>
" δράση του Διαμεσολαβητή στην παραπομπή των υποθέσεων, για τις οποίες δεν έχει άμεση αρμοδιότητα, στο αρμόδιο θεσμικό όργανο αποτελεί ένα εξαιρετικό τρόπο διαχείρισης αυτών των καταγγελιών. Πιστεύω ότι η πρακτική αυτή θα πρέπει να εφαρμόζεται και από άλλα θεσμικά όργανα.
<P>
Ένα τελικό σημείο: δέκα χρόνια μετά από τη θέσπιση του καθεστώτος του Διαμεσολαβητή, υπάρχει σαφής ανάγκη αναθεώρησης. Επιδοκιμάζω την πρωτοβουλία του Διαμεσολαβητή σχετικά με αυτό και ανυπομονώ να συζητήσουμε το θέμα στο Κοινοβούλιο στο εγγύς μέλλον.
<P>
(Χειροκροτήματα)
<SPEAKER ID="013" NAME="Diana Wallis">
εξ ονόματος της ομάδας ALDE. - (EN) Κύριε Πρόεδρε, θα ήθελα και εγώ να ευχαριστήσω τον Διαμεσολαβητή τόσο για την έκθεσή του όσο και για την ενδιαφέρουσα παρουσίασή του. Θα ήθελα επίσης να ευχαριστήσω τον κ. Schwab για την εξαιρετική έκθεση και ανάλυσή του σχετικά με την έκθεση του Διαμεσολαβητή. Δεν μπορούν να ειπωθούν πολλά εκτός από το ότι όλα φαίνεται να πηγαίνουν καλά υπό την έννοια ότι οι πολίτες μας έχουν μεγαλύτερη επίγνωση των δραστηριοτήτων του Διαμεσολαβητή. Εάν ο αριθμός των καταγγελιών αυξάνεται χάρη στην αυξανόμενη επίγνωση του τι είναι δυνατό και στη συνειδητοποίηση της Ευρώπης, τότε αυτό συμβάλλει στο να φέρουμε τους πολίτες πιο κοντά μας. Αυτή θα πρέπει να είναι η επιδίωξή μας. Τέτοιες εκθέσεις μας δίνουν μια εικόνα του τι συμβαίνει και του πώς μπορούμε να κάνουμε καλύτερα τα πράγματα στο μέλλον, και αυτή η έκθεση παρουσιάζει πολλά από αυτά τα διδάγματα.
<P>
Θα ήθελα να επικεντρώσω τις παρατηρήσεις μου σε ένα ζήτημα που έχει αναφερθεί ήδη από άλλους ομιλητές, δηλαδή αν θέλουμε να επικεντρωνόμαστε στους πολίτες τότε πρέπει να διασφαλίσουμε ότι οι πολίτες μας μπορούν να υποβάλουν εύκολα καταγγελία, ίσως μέσω μιας μονοαπευθυντικής διαδικασίας. " ύπαρξη ενός καλού ιστότοπου μπορεί να μην αποτελεί τη λύση.
<P>
Αυτήν τη στιγμή υπάρχουν πολλοί που ασχολούνται με καταγγελίες, προβλήματα και ζητήματα. Έχουμε την πολύ καλή υπηρεσία του Διαμεσολαβητή, την Επιτροπή Αναφορών του Κοινοβουλίου, την ίδια την Επιτροπή, η οποία δέχεται καταγγελίες, και εμάς τους ίδιους, τους βουλευτές του Ευρωπαϊκού Κοινοβουλίου, οι οποίοι αναλαμβάνουμε έρευνες περιπτώσεων των ψηφοφόρων μας, καθώς και το SOLVIT και την EUROJUST. Φοβούμαι ότι ορισμένοι ευρωπαίοι πολίτες που υποβάλλουν αιτήσεις σε κάποιον από αυτούς τους φορείς και τελικά παραπέμπονται σε κάποιον άλλο θα απογοητευτούν και θα εγκαταλείψουν τις προσπάθειές τους. Πρέπει να σκεφτούμε τρόπους με τους οποίους μπορούμε να συγκεντρώσουμε τις διάφορες συνιστώσες, ώστε οι πολίτες μας να αισθάνονται ότι τα ζητήματά τους απαντώνται αμέσως και ότι κατευθύνονται προς τον κατάλληλο αποδέκτη. Αυτό είναι κάτι που πρέπει να σκεφτούμε για το μέλλον.
<P>
Σας ευχαριστώ εκ νέου για την έκθεσή σας.
<SPEAKER ID="014" NAME="David Hammerstein Mintz">
εξ ονόματος της Ομάδας Verts/ALE. - (ES) Κύριε Πρόεδρε, θα ήθελα να ευχαριστήσω τον Ευρωπαίο Διαμεσολαβητή και επίσης τον κ. Schwab, για την εμπεριστατωμένη, ολοκληρωμένη και θετική έκθεσή του.
<P>
Θα ήθελα να ξεκινήσω εκφράζοντας τη συμφωνία μου με την πρόταση της κ. Wallis και με την πρόταση για μια ενιαία ευρωπαϊκή θυρίδα για τις καταγγελίες των πολιτών. Αυτή η θυρίδα θα μπορούσε να ενσωματώσει τη SOLVIT, τον Ευρωπαίο Διαμεσολαβητή και την Επιτροπή Αναφορών και θα ήταν υπεύθυνη για τη διοχέτευση των καταγγελιών των πολιτών στο αρμόδιο θεσμικό όργανο. Δεν μπορούμε να περιμένουμε από το κοινό να είναι σε θέση να χειριστεί έναν τόσο περίπλοκο λαβύρινθο όπως η Ευρωπαϊκή Ένωση.
<P>
" μόνη μου ένσταση για την έκθεση, η οποία είναι γενικά πολύ θετική, είναι η άποψή της για την τρίτη ειδική έκθεση του Ευρωπαίου Διαμεσολαβητή, η οποία θα ήταν μια έκθεση σχετικά με την OLAF και η οποία εμποδίστηκε από τη Διάσκεψη των Προέδρων. Ορισμένα σημεία της διατύπωσης της έκθεσης Schwab φαίνεται να νομιμοποιούν τις προσπάθειες της Διάσκεψης των Προέδρων του Κοινοβουλίου να παρεμποδίσει το έργο του Ευρωπαίου Διαμεσολαβητή για τον έλεγχο των ευρωπαϊκών οργάνων, συμπεριλαμβανομένης της OLAF.
<P>
Ιδιαίτερα πρέπει να ευχαριστήσουμε τον Ευρωπαίο Διαμεσολαβητή για ορισμένες από τις προσπάθειές του, όπως εκείνες που σχετίζονται με το περιβάλλον, για το οποίο υπάρχει μεγάλη λαϊκή ανησυχία. Θα ήθελα να αναφέρω ιδιαίτερα την περίπτωση του βιομηχανικού λιμένα της Γραναδίγια, στις Κανάριες Νήσους, όπου ο Ευρωπαίος Διαμεσολαβητής προσπάθησε να διασφαλίσει πιο αυστηρή εφαρμογή της οδηγίας για τους οικοτόπους, με έναν βαθμό επιτυχίας.
<P>
Είναι επίσης σημαντικό να επισημάνουμε την ειδική έκθεση για τη διαφάνεια του Συμβουλίου όταν ενεργεί ως νομοθέτης, μια έκθεση στην εκπόνηση της οποίας συμμετείχα προσωπικά. Μπορούμε να διαπιστώσουμε ότι υπάρχει αργή, σταδιακή, αλλά αληθινή πρόοδος σε αυτόν τον τομέα.
<P>
Θα ήθελα να ολοκληρώσω καθιστώντας σαφές ότι ο ρόλος της Επιτροπής Αναφορών του Κοινοβουλίου δεν συγκρούεται σε καμία περίπτωση με τον ρόλο του Ευρωπαίου Διαμεσολαβητή, αλλά αντίθετα οι ρόλοι τους είναι συμπληρωματικοί. Ο Ευρωπαίος Διαμεσολαβητής ελέγχει τα ευρωπαϊκά θεσμικά όργανα στην καθημερινή τους λειτουργία, ενώ η Επιτροπή Αναφορών διαδραματίζει τον ρόλο του άμεσου μεσάζοντα μεταξύ των πολιτών και του συνόλου του κοινοτικού δικαίου. Πρέπει να υπάρχει πιο αβίαστη καθημερινή συνεργασία μεταξύ τους, με περισσότερη ενημέρωση και περισσότερη επικοινωνία.
<P>
Σας ευχαριστούμε για την έκθεσή σας, κύριε Schwab, και σας ευχαριστούμε, κύριε Διαμαντούρο, για το πολύ εντατικό, εκτεταμένο και σημαντικό έργο σας.
<SPEAKER ID="015" NAME="Willy Meyer Pleite">
εξ ονόματος της Ομάδας GUE/NGL. - (ES) Κύριε Πρόεδρε, κι εγώ επίσης θα ήθελα να ευχαριστήσω τον Ευρωπαίο Διαμεσολαβητή, κ. Διαμαντούρο και τον εισηγητή μας, κ. Schwab, διότι εργάζονται και οι δυο προσπαθώντας να βελτιώσουν τον τρόπο που απαντούμε στις καταγγελίες των ευρωπαίων πολιτών, διοικητικές ή άλλου είδους.
<P>
Μάλιστα, πιστεύω ότι ήρθε ο καιρός να αναλάβουμε συγκεκριμένες πρωτοβουλίες για να κάνουμε παρόμοιες βελτιώσεις. Ορισμένες ενδιαφέρουσες πρωτοβουλίες αναφέρθηκαν ήδη, όπως το έντυπο στο διαδίκτυο και την καλύτερη οροθέτηση των αρμοδιοτήτων των διαφορετικών οργάνων, αλλά πιστεύω ότι θα έπρεπε να είμαστε περισσότερο φιλόδοξοι. Πρέπει να προχωρήσουμε προς έναν κώδικα καλής διοικητικής συμπεριφοράς για όλα τα ευρωπαϊκά θεσμικά όργανα, και η ενιαία θυρίδα, που ανέφερε ο κ. Hammerstein, μπορεί να είναι επίσης σημαντική.
<P>
Οι εκθέσεις διαπιστώνουν ότι το 24% των καταγγελιών αφορούν στην έλλειψη διαφάνειας. Πιστεύω ότι πρέπει να καταβάλουμε την προσπάθεια να προωθήσουμε μια δημόσια συζήτηση στην Ευρώπη για το πόσο στενή σχέση έχουν οι πολίτες με τα θεσμικά όργανα και να διασφαλίσουμε ότι αυτά τα θεσμικά όργανα συμπεριφέρονται με απόλυτη διαφάνεια.
<P>
Σε αυτό το πλαίσιο, θα ήθελα να αναφέρω ένα άλλο πρόβλημα που πρέπει να επιλύσουν τα μέλη της Επιτροπής Αναφορών. Πολλές από τις καταγγελίες των πολιτών που λαμβάνονται σχετίζονται με μεγάλα έργα, μεγάλες υποδομές που εκτελούνται στην Ευρωπαϊκή Ένωση χωρίς την υποχρεωτική μελέτη των περιβαλλοντικών επιπτώσεων. Ορισμένες φορές η Ευρωπαϊκή Επιτροπή αργεί να εκδώσει μια έκθεση, καθώς η ζημιά που προκαλείται από ορισμένα άκρως σημαντικά έργα είναι ήδη μη αναστρέψιμη.
<P>
Πιστεύω ότι η Ευρωπαϊκή Επιτροπή πρέπει να ενεργεί πολύ πιο γρήγορα, προκειμένου να αποτρέπει τις τρομερές περιβαλλοντικές επιπτώσεις αυτών της ζημιών. Για τον σκοπό αυτό, πιστεύω ότι πρέπει να κάνουμε όλοι το καθήκον μας για να δημιουργηθούν ταχύτατοι μηχανισμοί αξιολόγησης έργων αυτού του είδους, προκειμένου να αποτραπούν αυτές οι ζημιές.
<P>
Πιστεύω ότι το Ευρωπαϊκό Δίκτυο Διαμεσολαβητών είναι σημαντικό, διότι μπορεί να αποτελέσει το κλειδί στην εξεύρεση πολλών λύσεων που μπορούν να αποτρέψουν καταγγελίες από πολίτες της Ευρώπης και, όπου είναι αναγκαίο, να βελτιώσουν τις απαντήσεις που δίνουμε σε αυτές.
<SPEAKER ID="016" NAME="Marcin Libicki">
εξ ονόματος της Ομάδας UEN. - (PL) Κύριε Πρόεδρε, υπό μία έννοια, σήμερα φοράω δύο "καπέλα". Όπως είπατε, μιλάω τόσο εξ ονόματος της Ένωσης για την Ευρώπη των Εθνών όσο και με την ιδιότητά μου ως Προέδρου της Επιτροπής Αναφορών, κάτι που καθιστά ιδιαιτέρως κατάλληλο το να μιλήσω για αυτό το ζήτημα. Θα ήθελα βεβαίως να ευχαριστήσω τον κ. Schwab για την έκθεσή του, η οποία ήταν πολύ καλά εκπονημένη και ακολούθως εγκεκριμένη από την επιτροπή μας, και ως εκ τούτου συμφωνώ απολύτως με όλα όσα είπε ο κ. Schwab. Θα ήθελα να ευχαριστήσω ιδιαιτέρως τον κ. Διαμαντούρο. Κάνει τη δουλειά του εξαιρετικά καλά και αυτό τυγχάνει απόλυτης αναγνώρισης, καθώς, όπως θα ήθελα να σας θυμίσω, επανεξελέγη σε αυτή τη θέση από μια πλειοψηφία πάνω από 90% των ψήφων.
<P>
Εκτιμώ ιδιαιτέρως την επαφή που έχει ο κ. Διαμαντούρος με το ευρωπαϊκό κοινό, εκτός από το βασικό έργο του ως Διαμεσολαβητή. Έχει παρευρεθεί σε περισσότερες από 170 συνεδριάσεις. Εγώ ο ίδιος ήμουν παρών σε μία από αυτές τις συνεδριάσεις στην Πολωνία, στην οποία συμμετείχαν περισσότερα από 150 άτομα που είχαν έρθει για να δουν ποιος είναι, τι είχε να πει και τι μήνυμα είχε για αυτούς ο ίδιος ο Ευρωπαίος Διαμεσολαβητής. Αυτό είναι ένα από τα επιτεύγματα της άμεσης προσέγγισης του κ. Διαμαντούρου.
<P>
Όπως ήδη ανέφεραν όλοι, θα ήθελα να πω ότι η ενεργός συμμετοχή του Ευρωπαίου Διαμεσολαβητή συνδέεται στενά, διαμορφώνει και αντανακλά μια μεγαλύτερη επίγνωση των δικαιωμάτων των πολιτών της Ευρωπαϊκής Ένωσης, και ότι είναι περισσότερο ενήμεροι για αυτά τα δικαιώματα ακριβώς χάρη στις δραστηριότητες του Ευρωπαίου Διαμεσολαβητή. " Επιτροπή Αναφορών, της οποίας προεδρεύω, εργάζεται στενά με τον Ευρωπαίο Διαμεσολαβητή. Έχουμε παρόμοιες αρμοδιότητες, αν και δεν είναι ταυτόσημες. Είναι επομένως σημαντικό το να γνωρίζει κανείς τις διαφορές ανάμεσα στις αρμοδιότητες του Διαμεσολαβητή και εκείνες της Επιτροπής Αναφορών.
<P>
Εάν ο Πρόεδρος μου επιτρέψει να παρατείνω την ομιλία μου για λίγα ακόμα δευτερόλεπτα, θα ήθελα να επιστήσω την προσοχή σας σε ένα ακόμα ζήτημα. " Επιτροπή Αναφορών είναι όργανο του Ευρωπαϊκού Κοινοβουλίου. Γι' αυτό, είναι λυπηρό που το Ευρωπαϊκό Κοινοβούλιο και τα όργανά του μερικές φορές παρακάμπτουν την επιτροπή μας στις συναλλαγές τους με τον Διαμεσολαβητή. Υπήρξε ένα σχετικό περιστατικό στις 15 Μαρτίου 2006, όταν το Ευρωπαϊκό Κοινοβούλιο υπέγραψε μια νέα συμφωνία με τον Διαμεσολαβητή, παρακάμπτοντας την επιτροπή στην οποία προεδρεύω και η οποία δεν συμμετείχε σε αυτήν τη διαδικασία.
<SPEAKER ID="017" NAME="Witold Tomczak">
εξ ονόματος της Ομάδας IND/DEM. - (PL) Κύριε Πρόεδρε, η έκθεση για τις δραστηριότητες του Διαμεσολαβητή το 2005 δείχνει ότι ένας αυξανόμενος αριθμός πολιτών είναι δυσαρεστημένοι με τα όργανα της Ευρωπαϊκής Ένωσης.
<P>
Υπάρχει εντυπωσιακή έλλειψη διαφάνειας σε ό,τι αφορά τις δραστηριότητές τους και έλλειψη αποτελεσματικού ελέγχου στον τρόπο με τον οποίο δαπανούμε τα χρήματά μας. " παραβίαση του δικαιώματος των πολιτών στην ενημέρωση είναι ιδιαιτέρως επιζήμια. Χαρακτηριστικό παράδειγμα ήταν η καμπάνια για την προώθηση του αποκαλούμενου Συντάγματος για την Ευρώπη.
<P>
Τον περσινό Μάρτιο υπέβαλα μια καταγγελία στον Ευρωπαίο Διαμεσολαβητή αναφορικά με τη χρήση 8 εκατ. ευρώ για την προώθηση του Ευρωπαϊκού Συντάγματος. Αυτή η επιχορήγηση ήταν διαθέσιμη μόνο στους υποστηρικτές του Συντάγματος. Το γεγονός αυτό επιβεβαιώθηκε από έναν εκπρόσωπο της Ευρωπαϊκής Επιτροπής στις 16 Φεβρουαρίου 2005. Απαντώντας σε ερωτήσεις των μέσων μαζικής ενημέρωσης σχετικά με το κατά πόσο τα χρήματα της Ευρωπαϊκής Ένωσης μπορούσαν να χρησιμοποιηθούν για να χρηματοδοτηθεί μια εκστρατεία οργανωμένη από τους αντιπάλους του Ευρωπαϊκού Συντάγματος, είπε εκείνος, και παραθέτω τα λόγια του: "" Επιτροπή μεταχειρίζεται το Ευρωπαϊκό Σύνταγμα σαν το μωρό της και ενδιαφέρεται για την επικύρωσή του" και "" Υπηρεσία Επίσημων Εκδόσεων της Ευρωπαϊκής Ένωσης δεν πρόκειται να τυπώσει φυλλάδια που έχουν γραφτεί από αντιπάλους του Συντάγματος."
<P>
Αυτές οι ειλικρινείς δηλώσεις του εκπροσώπου της Επιτρόπου Wallström δείχνουν ξεκάθαρα ότι οι αντίπαλοι του Συντάγματος δεν είχαν, και εξακολουθούν να μην έχουν, καμία ευκαιρία να παρουσιάσουν τις απόψεις τους. Για παράδειγμα, πριν από το δημοψήφισμα στην Ισπανία η Ευρωπαϊκή Επιτροπή δαπάνησε 1 εκατ. ευρώ για την εκτύπωση 5 εκατομμυρίων φιλο-συνταγματικών φυλλαδίων και αυτοκόλλητων, τα οποία διανεμήθηκαν σε δημόσιους χώρους. Υπήρξε μια εσκεμμένη κίνηση να αποφευχθεί η παροχή πληροφοριών σχετικά με τις αρνητικές πτυχές του Ευρωπαϊκού Συντάγματος. Επρόκειτο λοιπόν για κατάφωρη παραβίαση του θεμελιώδους δικαιώματος των Ευρωπαίων πολιτών για ίση πρόσβαση στην πληροφόρηση.
<P>
Αφότου ερεύνησε την καταγγελία μου επί έναν χρόνο, ο Ευρωπαίος Διαμεσολαβητής αποφάνθηκε ότι η Ευρωπαϊκή Επιτροπή δεν παραβίασε το δικαίωμα των πολιτών για ίση πρόσβαση στην πληροφόρηση. Τότε λοιπόν, ποιος το έκανε;
<P>
Όταν βλέπουν την αξιοπιστία τους να καταρρέει και να διαλύεται, τα θεσμικά όργανα τη Ευρωπαϊκής Ένωσης καταφεύγουν ακόμα πιο συχνά σε αναληθή προπαγάνδα και στη χρηματοδότηση και επιβολή ενός μοναδικού, "αληθινού" οράματος για την ευρωπαϊκή ενοποίηση. Εκτιμώ τις προσπάθειες του Διαμεσολαβητή στον αγώνα για την επίτευξη διαφάνειας αναφορικά με το έργο των ευρωπαϊκών θεσμικών οργάνων, αλλά έχουμε πολύ δρόμο ακόμα μπροστά μας. Τα δείπνα με εκπροσώπους των οργάνων που ερευνά ο Διαμεσολαβητής δεν είναι αρκετά για να αυξήσουν την αξιοπιστία και το κύρος του γραφείου του. Αυτό το γραφείο θα πρέπει να είναι ένας πραγματικός Διαμεσολαβητής που υπερασπίζεται τα δικαιώματά μας, ένας Διαμεσολαβητής που φωνάζει την αλήθεια και υπερασπίζεται τους πολίτες από τα άσχημα της μηχανής της Ευρωπαϊκής Ένωσης. Ωστόσο, αυτό το έργο απαιτεί θάρρος και αυτονομία.
<SPEAKER ID="018" NAME="Robert Atkins" AFFILIATION="PPE-DE">
(EN) Κύριε Πρόεδρε, συγχαίρω τον κ. Schwab. Έχει συντάξει μια πάρα πολύ καλή έκθεση και χαίρομαι που συμμετέχω σε αυτήν.
<P>
Ο Διαμεσολαβητής έχει σημειώσει ιδιαίτερη επιτυχία στις δραστηριότητές του, αλλά η ειρωνεία είναι ότι η επιτυχία του έχει προκαλέσει περισσότερο ενδιαφέρον. Αυτά, ωστόσο, είναι στην πραγματικότητα καλά νέα για το έργο της Επιτροπής Αναφορών, στην οποία αναφέρεται ο Διαμεσολαβητής και της οποίας το κοινό έργο με εκείνον είναι τόσο σημαντικό.
<P>
Συμφωνώ απολύτως με την Diana Wallis ότι είναι σημαντικό για τους ευρωπαίους πολίτες να γνωρίζουν καλύτερα τα μέσα για την ικανοποίηση των καταγγελιών τους, ιδιαίτερα τα μέσα που διατίθενται υπό την αιγίδα του Διαμεσολαβητή και της Επιτροπής Αναφορών.
<P>
Συγχαίρω, μαζί με όλους τους άλλους, τον κ. Διαμαντούρο για τα επιτεύγματά του, ιδιαίτερα, εάν μου επιτρέπεται, για την αποφασιστικότητά του, στο παρελθόν, στο παρόν και στο μέλλον, να εξηγεί τη χρήση των αρμοδιοτήτων του στα νέα κράτη μέλη και να τα ενθαρρύνει ώστε να καταφεύγουν στις υπηρεσίες του. Σκοπεύουμε να κάνουμε το ίδιο εξ ονόματος της Επιτροπής Αναφορών και θα ήθελα να πω ότι ο συνδυασμός ενός Επιτρόπου από τη Σουηδία, από όπου προήλθε ο θεσμός του Διαμεσολαβητή, και ενός Διαμεσολαβητή από την Ελλάδα, από όπου προήλθε η δημοκρατία, είναι ένα ισχυρός και με επιρροή συνδυασμός.
<P>
Βρίσκω ιδιαίτερα ενδιαφέρουσες τις ειδικές εκθέσεις του Διαμεσολαβητή. Θα γνωρίζει ότι θα μπορούσα να είμαι ο εισηγητής για μια τέτοια έκθεση, σχετικά με την OLAF. Θα πρέπει να γνωρίζει, όπως άλλωστε και το Κοινοβούλιο, ότι δεν θα επιτρέψω να παραβλέψουμε αυτό το ζήτημα. " διαφάνεια και ο ανοικτός χειρισμός πρέπει να είναι ύψιστης σημασίας και αυτή η έκθεση πρέπει να εξεταστεί, και θα εξεταστεί, όταν ολοκληρωθεί η δικαστική διαδικασία.
<P>
Όπως ανέφερε ο Πρόεδρος, αυξάνεται συνεχώς η σημασία της Επιτροπής Αναφορών και πρέπει σύντομα να πάψει να είναι η επιτροπή-Σταχτοπούτα στο τέλος του καταλόγου των επιτροπών μικρής σημασίας. Οι δραστηριότητες του Διαμεσολαβητή και της Επιτροπής Αναφορών είναι πολλές, ποικίλες και αυξάνονται γεωμετρικά. Πρέπει να αναγνωρίζονται από το Κοινοβούλιο και τη Διάσκεψη των Προέδρων, και να τους δοθεί η εξουσία που αξίζουν.
<P>
(Χειροκροτήματα)
<SPEAKER ID="019" NAME="Inés Ayala Sender" AFFILIATION="PSE">
(ES) Κύριε Πρόεδρε, θα ήθελα να ξεκινήσω συγχαίροντας τον κ. Διαμαντούρο για τη λεπτομερή έκθεσή του, η οποία προτείνει έναν δρόμο προόδου και βελτιώσεις στη σχέση μεταξύ των πολιτών και της ευρωπαϊκής διοίκησης. Θα ήθελα επίσης να συγχαρώ την Επίτροπο Wallström και να την ευχαριστήσω για τις ακούραστες προσπάθειές της να διευκολυνθεί η επικοινωνία μεταξύ των πολιτών και των ευρωπαϊκών θεσμικών οργάνων και να εφαρμοστούν γρήγορες, πιο απλές και διαδραστικές λύσεις. Θα ήθελα επίσης, ασφαλώς, να συγχαρώ τον κ. Schwab ειδικά για τον τρόπο με τον οποίο εμβάθυνε στην εξέταση αυτών των θεμάτων, τα οποία μπορεί να φαίνονται συνηθισμένα αλλά σίγουρα αντιπροσωπεύουν πρόοδο στο δρόμο προς "περισσότερη Ευρώπη".
<P>
Είμαι ιδιαίτερα ικανοποιημένη από την πρόοδο στο έργο της διαμεσολάβησης και της ανταπόκρισης στα αιτήματα των πολιτών και διαπιστώνω με ιδιαίτερη χαρά και ενδιαφέρον τις φιλικές λύσεις που προτείνονται.
<P>
Σας παροτρύνω επίσης, κύριε Διαμαντούρο, να αναπτύξετε μια διάταξη για την ειρηνική διευθέτηση των διαφορών που θα χρησιμεύσει ως μοντέλο για την Ευρώπη εν γένει. Είμαι βέβαιη ότι η δημοκρατία που απολαμβάνουν τόσο η διοίκηση όσο και οι πολίτες θα αυξηθεί μέσω μιας καλύτερης και πιο διαφανούς διοίκησης.
<P>
Χαίρομαι επίσης για τη ρητή πρόταση να προσφερθούν ιστοσελίδες στο Διαδίκτυο για όλα τα θεσμικά όργανα σε όλες τις επίσημες γλώσσες της Ένωσης.
<P>
Λόγω της εποικοδομητικής του προσέγγισης, συμμερίζομαι την ανησυχία του κ. Schwab για την ανάγκη να βελτιωθεί η συνεργασία, χωρίς εμπόδια ή παρεξηγήσεις, μεταξύ του Κοινοβουλίου και του Ευρωπαίου Διαμεσολαβητή, αποτρέποντας οποιαδήποτε αλληλεπικάλυψη μεταξύ τους: η Επιτροπή Αναφορών και ο Ευρωπαίος Διαμεσολαβητής αναζητούν ακόμη τον δρόμο τους και είναι επομένως θετική η συμμετοχή της Επιτροπής Αναφοράς στο Ευρωπαϊκό Δίκτυο Διαμεσολαβητών.
<P>
Τέλος, ίσως επειδή δεν έχω επίγνωση της έκτασης του θέματος, ανησυχώ ιδιαίτερα ότι το μέλλον του Ευρωπαίου Διαμεσολαβητή φαίνεται να έγκειται στα δικαστήρια, και ελπίζω ότι αυτό δεν σημαίνει πως η βελτίωση της πληροφόρησης και, ιδιαίτερα, οι προσπάθειες να επιτευχθεί η ειρηνική διευθέτηση των διαφορών θα εγκαταλείπεται νωρίς. " προτεινόμενη προσφυγή σε ένδικα μέσα δεν είναι ο καλύτερος τρόπος να βελτιωθούν οι σχέσεις μεταξύ των πολιτών και της ευρωπαϊκής δημόσιας διοίκησης και σας παραπέμπω στα υφιστάμενα παραδείγματα που έχουν αναφερθεί ήδη.
<P>
Πιστεύω πραγματικά ότι η εμπιστοσύνη των ευρωπαίων πολιτών στον Διαμεσολαβητή τους θα εξαρτάται από τη μεγαλύτερη ικανότητά του να επιλύει τις διαφορές ειρηνικά.
<SPEAKER ID="020" NAME="Mairead McGuinness" AFFILIATION="PPE-DE">
(EN) Κύριε Πρόεδρε, θα ήθελα να ευχαριστήσω τον κ. Διαμαντούρο για την έκθεσή του, και τον κ. Schwab για την έκθεση για την οποία συζητούμε σήμερα. Συμμερίζομαι τις ανησυχίες του ότι είναι κάπως αργά για να συζητούμε αυτό το ζήτημα, αλλά υποθέτω ότι κάλλιο αργά παρά ποτέ!
<P>
Ο Διαμεσολαβητής είναι το μαντρόσκυλο του συστήματος. Θα προτιμούσα να τον σκέφτομαι σαν ροτβάιλερ, που είναι ό,τι χρειαζόμαστε, παρά σαν μια πιο ήμερη ράτσα! Οι ιρλανδοί συνάδελφοί μου θα γελάσουν με την περιγραφή του "ροτβάιλερ" επειδή, από πολιτική άποψη, έχουμε ένα τέτοιο στο εθνικό μας κοινοβούλιο.
<P>
Ο Διαμεσολαβητής έχει να διαδραματίσει σημαντικό ρόλο και δεν συμμερίζομαι τις ανησυχίες όσων ισχυρίζονται ότι το 70% των καταγγελιών δεν εμπίπτουν στην αρμοδιότητά του. Όπως έχουν ήδη αναφέρει άλλοι, αυτό αντικατοπτρίζει το γεγονός ότι υπάρχει τεράστια απόγνωση και οι άνθρωποι χρειάζονται κάπου να στραφούν. Είναι σημαντικό να τονιστεί αυτό. Χαίρομαι που ο Διαμεσολαβητής, ενεργώντας σοφά, δεν τους απομακρύνει, αλλά στην πραγματικότητα τους παρέχει βοήθεια. Θα πρέπει να το συνεχίσει αυτό. Άλλοι ίσως δεν συμφωνούν, αλλά αυτό είναι μέρος της δουλειάς του, και χρειαζόμαστε αυτήν την ευελιξία.
<P>
Συγχαίρω τον Διαμεσολαβητή για την προσπάθειά του να προωθήσει το έργο του. Έχουμε όλοι μας στο Κοινοβούλιο υποχρέωση να τον βοηθήσουμε σε αυτό, ακόμη και αν θεωρώ το γραφείο μου -και νομίζω ότι και άλλοι συνάδελφοι αισθάνονται το ίδιο- μια μονοαπευθυντική διαδικασία. Τελικά, ελπίζω ότι οι ευρωβουλευτές θα είναι οι πρώτοι στους οποίους απευθύνονται οι πολίτες που αντιμετωπίζουν προβλήματα. " πρόταση της κ. Wallis για τη θέσπιση μιας μονοαπευθυντικής διαδικασίας είναι καλή, αλλά ας μην λησμονούμε ότι ως αιρετοί αντιπρόσωποι είμαστε εδώ και για να λαμβάνουμε πληροφορίες για τους πολίτες.
<P>
Ο Διαμεσολαβητής θα πρέπει να έχει υπόψη ότι εδώ στο Κοινοβούλιο συχνά αισθανόμαστε τόση απόγνωση όση και το κοινό όταν πρόκειται για λήψη πληροφοριών από την Επιτροπή. Οι διοικητικοί υπάλληλοι οφείλουν να θεωρούν εαυτούς υπηρέτες του κοινού και όχι προστάτες του συστήματος. Εάν χρειαστεί, θα πρέπει να εκπαιδεύσουμε τους ανθρώπους και να αλλάξουμε την κουλτούρα τους. Θα με ενδιέφερε να μάθω εάν ο Διαμεσολαβητής έχει εξετάσει τις συμπεριφορές όσων βρίσκονται στη ρίζα των προβλημάτων. Με άλλα λόγια, στις καταγγελίες που έχει κρατήσει, υπάρχουν στοιχεία κακής συμπεριφοράς μεταξύ των διοικητικών υπαλλήλων; Εάν ναι, θα πρέπει να κάνουμε κάτι για αυτό.
<P>
Θα ήθελα να ευχαριστήσω όλους όσοι συμμετείχαν και πάλι, και ελπίζω ότι ο φόρτος εργασίας του Διαμεσολαβητή θα αυξάνεται γεωμετρικά, όπως θα πρέπει να συμβεί.
<SPEAKER ID="021" NAME="Thijs Berman" AFFILIATION="PSE">
(NL) Κύριε Πρόεδρε, η ετήσια έκθεση για τις δραστηριότητες του Διαμεσολαβητή αποκαλύπτει ότι το ένα τέταρτο των καταγγελιών προέρχονται από πολίτες που βιώνουν μία έλλειψη από την πλευρά των ευρωπαϊκών θεσμικών οργάνων. Παρότι αυτές οι καταγγελίες δεν είναι πάντα δικαιολογημένες, φυσικά -όπως αναφέρεται και σε αυτήν τη μακροσκελή έκθεση- εξακολουθούν να αποτελούν μία μεγάλη μερίδα, και συνεπώς υπάρχει μεγάλο περιθώριο για βελτίωση. Ο εισηγητής σωστά επισημαίνει ότι, σύμφωνα με τη Συνθήκη της Νίκαιας, κάθε ευρωπαϊκό θεσμικό όργανο πρέπει να προσπαθήσει να είναι όσο το δυνατόν πιο ανοιχτό και ευπρόσιτο.
<P>
Ο μεγάλος όγκος των καταγγελιών κατευθύνεται στην Επιτροπή, προφανώς επειδή σχετίζονται περισσότερο με τους πολίτες, αν και στην πραγματικότητα κυρίως το Συμβούλιο Υπουργών είναι αυτό που προκαλεί τις καθυστερήσεις. Στην παρωχημένη νοοτροπία της πατερναλιστικής εξουσίας και της προσέγγισης από την κορυφή προς τα κάτω, η διαφάνεια μπορεί να περιμένει. Παρόλ' αυτά, η εμπιστοσύνη αποτελεί βασική προϋπόθεση για μια αποτελεσματική πολιτική, και ο κόσμος χρειάζεται μία ισχυρή ΕΕ, η οποία να οδηγείται από τους πολίτες της, καθώς διακυβεύονται πολλά περισσότερα από μια μικρή διακυβέρνηση.
<P>
Θέλει η Ευρώπη να υπερασπιστεί μια διαφορετική παγκοσμιοποίηση, κοινωνική, βιώσιμη και δίκαιη ανάπτυξη; Μόνο εάν η Ευρώπη δεσμευτεί για αυτό, μπορεί η ΕΕ να κερδίσει πραγματικά την εμπιστοσύνη. Μόνο μια Ευρώπη, όμως, που προσφέρει διαφάνεια σε κάθε απόφαση θα το κερδίσει αυτό. Εάν θέλουμε να ενισχύσουμε μόνιμα την εμπιστοσύνη των Ευρωπαίων στη δική τους Ευρωπαϊκή Ένωση, η διαφάνεια και η προσπελασιμότητα είναι απόλυτες πολιτικές προτεραιότητες. Θα προέτρεπα την Ευρώπη να ανοίξει διάπλατα τις πόρτες.
<SPEAKER ID="022" NAME="Andreas Schwab" AFFILIATION="PPE-DE">
(DE) Κύριε Πρόεδρε, θα ήθελα να παρέμβω επί της εφαρμογής του Κανονισμού, για να σχολιάσω αυτό που είπε η αξιότιμη συνάδελφός μου κ. McGuinness. Οι σκύλοι ροτβάιλερ, στους οποίους αναφέρθηκε, προέρχονται από την πόλη που γεννήθηκα και γι' αυτό θεωρώ τον εαυτό μου ως έναν ροτβάιλερ. Εάν μπορώ να σας βοηθήσω, κύριε Διαμαντούρε, όπως κάνουν τα ροτβάιλερ, θα το πράξω με μεγάλη μου χαρά.
<SPEAKER ID="023" NAME="Richard Seeber" AFFILIATION="PPE-DE">
(DE) Κύριε Πρόεδρε, κυρία Αντιπρόεδρε της Επιτροπής, κύριε Διαμαντούρε, κύριε Schwab, θα ήθελα να ευχαριστήσω ιδιαιτέρως τους δύο τελευταίους από εσάς για την εξαιρετική εργασία που επιτελέσατε και να εκφράσω την ελπίδα ότι ο κ. Schwab θα συνεχίσει να δαγκώνει τόσο δυνατά -τουλάχιστον όσον αφορά πολιτικά θέματα- όπως η φημισμένη ράτσα σκύλων από τη γενέτειρά του, την πόλη Ροτβάιλ. Εν πάση περιπτώσει, του εύχομαι καλή επιτυχία σε αυτό.
<P>
Αλλά και εσείς, κύριε Διαμαντούρε, έχετε έναν σημαντικό ρόλο να διαδραματίσετε, κυρίως διότι είστε, κατά τη γνώμη μου, το σημείο σύνδεσης του κοινού με τα ευρωπαϊκά θεσμικά όργανα· σε εσάς άλλωστε στρέφονται οι πολίτες για τυχόν προβλήματα που μπορεί να αντιμετωπίζουν με τα συγκεκριμένα, και ο ρόλος σας είναι να αποκαθιστάτε τυχόν αδικίες και να προσπαθείτε να εξευρίσκετε λύσεις. Πέρυσι υποβλήθηκαν 3 920 καταγγελίες και στο 75% των περιπτώσεων κατέστη εφικτό να δοθεί κάποια λύση στα παράπονα, είτε αρχίζοντας κάποια έρευνα είτε παραπέμποντάς τα στα αρμόδια τμήματα· αυτό είναι πράγματι ένα πολύ υψηλό ποσοστό.
<P>
" Επιτροπή καλείται επίσης να διαδραματίσει έναν πολύ σημαντικό ρόλο εν προκειμένω, να συνεχίσει δηλαδή να προσπαθεί με διάφορες πρωτοβουλίες διαφάνειας να καταδεικνύει πόσο ανοικτή είναι· άλλωστε δεν θα μπορούσα παρά να την ενθαρρύνω σε αυτήν της την προσπάθεια, όπως και εσάς, κυρία Αντιπρόεδρε, προκειμένου να συνεχίσετε προς αυτήν την πορεία. Είναι γεγονός ότι, όπως γνωρίζουμε, μεγάλα θεσμικά όργανα -όχι μόνο η Επιτροπή, αλλά και άλλα στον κόσμο των επιχειρήσεων- έχουν την τάση να γίνονται αυτάρκη και να αποκτούν τη δική τους ζωή, την οποία οι ξένοι δύσκολα μπορούν να αντιληφθούν. Για τον λόγο αυτόν, σας παρακαλώ συνεχίστε να υποστηρίζετε σθεναρά την πρωτοβουλία σας για τη διαφάνεια.
<P>
Αυτό που θα ήθελα να επισημάνω στον πολωνό φίλο μας είναι ότι θεωρώ άκρως υποκριτικό να κατηγορεί την Επιτροπή ότι παρέχει μόνο εκείνες τις πληροφορίες για τη συνταγματική συνθήκη που θεωρεί ότι την παρουσιάζουν από θετική σκοπιά. Οι δημοσιεύσεις που έχω δει ήταν όλες σχετικά αντικειμενικές και ήταν ένα απαραίτητο μέσο για να ενημερωθεί το κοινό περί τίνος ακριβώς πρόκειται.
<P>
(Χειροκροτήματα)
<P>
Αφενός, είναι πραγματικά υποκριτικό να απαιτούνται περισσότερες πληροφορίες και, αφετέρου, να ζητείται ορισμένες από αυτές να περικόπτονται. Αυτός είναι ο λόγος που πρέπει να προχωρήσουμε από κοινού σε αυτήν την πορεία, ούτως ώστε να καταφέρουμε να οικοδομήσουμε μια Ευρώπη στην οποία θα μπορούμε όλοι να μετέχουμε.
<P>
(Χειροκροτήματα)
<SPEAKER ID="024" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, η ετήσια έκθεση για το 2005 μας επιτρέπει να συμπεράνουμε ότι ο Ευρωπαίος Διαμεσολαβητής υλοποιεί με επιτυχία τους στόχους αύξησης της αποτελεσματικότητας του θεσμού του στο πεδίο της καλής διοικητικής πρακτικής και της τήρησης των αρχών του κράτους δικαίου και των ανθρωπίνων δικαιωμάτων.
<P>
Σε αυτό το σημείο πρέπει να πούμε ένα ευχαριστώ στον καθηγητή Διαμαντούρο, ο οποίος είναι επικεφαλής αυτού του θεσμικού οργάνου. " δημόσια φύση των δραστηριοτήτων του Διαμεσολαβητή αξίζει επαίνους. Παρόλα αυτά, είναι ανησυχητικό το ότι το 70% όλων των καταγγελιών που έχουν υποβληθεί εξακολουθούν να είναι εκτός του πεδίου αρμοδιοτήτων του Διαμεσολαβητή. Αυτό είναι σχεδόν πάντα αποτέλεσμα του γεγονότος ότι η ουσία των καταγγελιών δεν στρέφεται εναντίον φορέων ή θεσμικών οργάνων της Ευρωπαϊκής Ένωσης. Δείχνει ότι η κατανομή των αρμοδιοτήτων ανάμεσα στα θεσμικά όργανα και τις διαδικασίες λήψης αποφάσεων εξακολουθεί να είναι ασαφής σε πολλούς πολίτες της Ευρωπαϊκής Ένωσης.
<P>
Γι' αυτό, λοιπόν, είναι κρίσιμο το να καθοριστεί και να περιγραφεί λεπτομερώς ο ρόλος του Διαμεσολαβητή και της Επιτροπής Αναφορών του Ευρωπαϊκού Κοινοβουλίου, με τρόπο ώστε να είναι σαφής στους πολίτες της Ευρωπαϊκής Ένωσης. Πέρσι ο αριθμός των καταγγελιών αυξήθηκε κατά 5% σε σχέση με το προηγούμενο έτος. Αυτό μπορεί να απηχεί το γεγονός ότι οι δραστηριότητες του Διαμεσολαβητή έχουν ευρύτερη αναγνώριση, ή μπορεί να συνδέεται με το γεγονός δεν έχουν όλα τα ευρωπαϊκά κράτη μέλη αυτό το είδος θεσμικού οργάνου, που σημαίνει ότι πολλοί άνθρωποι πηγαίνουν στον Ευρωπαίο Διαμεσολαβητή με προβλήματα που αφορούν εθνικά, περιφερειακά και τοπικά διοικητικά όργανα.
<P>
Ο Διαμεσολαβητής πρέπει να εντείνει τις προσπάθειές του για παροχή αξιόπιστων πληροφοριών στο κοινό. Οι πολίτες πρέπει να έχουν εύκολη πρόσβαση στην ενημέρωση στις μητρικές γλώσσες τους. Αυτό θα τους επιτρέψει να αισθανθούν ότι είναι ενεργοί πολίτες της Ευρωπαϊκής Ένωσης, των οποίων η ευημερία είναι σημαντική και οι φωνές έχουν αξία.
<P>
Τέλος, θα ήθελα να συγχαρώ τον εισηγητή, κ. Schwab, για την εξαιρετική έκθεση. Νομίζω ότι θα συνεχίσει τον ρόλο του ως επιτηρητή, ή καλύτερα ενός άγρυπνου φρουρού, του νόμου.
<SPEAKER ID="025" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, έντεκα μήνες μετά τον πανηγυρικό εορτασμό της δεκαετίας του θεσμού του Ευρωπαίου Διαμεσολαβητή εγκρίνεται σήμερα η έκθεση πεπραγμένων του 10ου έτους. Συγχαίρω, κύριε Πρόεδρε, τον κ. Διαμαντούρο για την επάξια εκπροσώπηση και την αποτελεσματική πραγμάτωση του ρόλου του υπερασπιστή της διαφάνειας και της χρηστής διοίκησης στην Ευρωπαϊκή Ένωση.
<P>
Ίσως του χρόνου να ερευνήσουμε ενωρίτερα και ταχύτερα την ετήσια έκθεσή του στο Κοινοβούλιο, και η Επιτροπή Αναφορών, ως αρμόδια, να ευρίσκεται σε άμεση επαφή με το Διαμεσολαβητή, για να ενημερώνεται για τη διαδικασία υπογραφής διοργανικών συμφωνιών μεταξύ αυτού και του Ευρωπαϊκού Κοινοβουλίου.
<P>
Δικαιολογημένα η παράγραφος 6 της έκθεσης Schwab εκφράζει τη λύπη μας για την υπογραφή νέας συμφωνίας με ισχύ από 1ης Απριλίου 2006, δηλαδή προ της εγκρίσεως της εκθέσεως για το 2005. Ο κ. Διαμεσολαβητής υπέβαλε επίσης στις 11 Ιουλίου πρόταση αναθεώρησης του καθεστώτος του. " παράγραφος 13 της έκθεσης Schwab χαιρετίζει το γεγονός. Θα ήθελα όμως να παρατηρήσω ότι τα θέματα που θίγει, με τα αιτήματά του, είναι ιδιαίτερα ευαίσθητα, ενώ τα επιχειρήματά του είναι ιδιαίτερα ασθενή. " απαγόρευση παρέμβασης σε υποθέσεις που εκκρεμούν ενώπιον των δικαστηρίων είναι κάτι που δεν μπορεί να αμφισβητηθεί βάσει των Συνθηκών. Οι κοινοτικοί υπάλληλοι πρέπει να δεσμεύονται από επαγγελματική εχεμύθεια. Τα ανθρώπινα δικαιώματα έχουμε αρμόδιους θεσμούς να τα εξετάζουν· αλλά και εμείς, ως Κοινοβούλιο εκλεγμένο από τους πολίτες, έχουμε δικαιοδοσία να ερευνούμε και να καταγγέλλουμε. Υπάρχει πληθώρα εξωδικαστικών διαδικασιών. Ο Διαμεσολαβητής έχει αρκετά καθήκοντα και μακάρι να προλαβαίνει πάντα με το προσωπικό της υπηρεσίας του - που ευτυχώς συνεχώς αυξάνεται: από 38, σε 51 και 57 το 2006- να ανταποκρίνεται στις αυξανόμενες προσφυγές. Αν όμως ο κ. Διαμεσολαβητής καταγγέλλει την έλλειψη διαφάνειας σε εργασίες του Συμβουλίου, τον καλούμε με την τροπολογία 1 -που σας παρακαλώ να υποστηρίξετε- να ελέγξει, όχι μετά από συγκεκριμένες καταγγελίες πολιτών, αλλά με ίδια πρωτοβουλία, τη διαφάνεια διεξαγωγής διαγωνισμών προσλήψεων της EPSO, αλλά και τον τρόπο προσλήψεων από τους ευρωπαϊκούς οργανισμούς, ακόμα και από την ίδια του την υπηρεσία. Είναι θέμα που αγγίζει την ευαισθησία των νέων κυρίως Ευρωπαίων, που κατά πολλές χιλιάδες λαμβάνουν μέρος στους διαγωνισμούς και τις συνεντεύξεις και δεν έχουν δικαίωμα να διαπιστώσουν γιατί απέτυχαν.
<P>
Ευχαριστώ και την κ. Επίτροπο γιατί ανέδειξε την πρόθεση του Διαμεσολαβητή να καταναλώσει το χρόνο του για να απονείμει επαίνους στην Επιτροπή.
<SPEAKER ID="026" NAME="Νικηφόρος Διαμαντούρος">
Ευρωπαίος Διαμεσολαβητής. (EN) Κύριε Πρόεδρε, θα ήθελα να ευχαριστήσω θερμότατα όλους τους βουλευτές αυτού του αξιότιμου Κοινοβουλίου για τα πολύ ενθαρρυντικά λόγια τους. Αντλώ δύναμη από τη στήριξη αυτού ειδικά του σώματος, του οποίου τη συνεργασία εκτιμώ απεριόριστα. Δεσμεύομαι επίσης και δεσμεύω το προσωπικό μου στο να προσπαθήσουμε να προχωρήσουμε προς τα εμπρός, στο να συνεχίσουμε στον ίδιο δρόμο και στο να κάνουμε περισσότερα από όσα μου ζητούνται.
<P>
Δεν μου είναι δυνατό να καλύψω όλες τις παρατηρήσεις που έχουν γίνει, αλλά επιτρέψτε μου να αναφέρω ορισμένα ζητήματα.
<P>
Πρώτον, είμαι πραγματικά ευγνώμων για τη στήριξη που έχω λάβει σχετικά με το καθεστώς. Με την άδεια της κ. Παναγιωτοπούλου-Κασσιώτου, θα ήθελα να διευκρινίσω δύο ζητήματα σχετικά με αυτό, κάτι που θα κάνω στα ελληνικά, εφόσον μου απευθύνθηκε και εκείνη στα ελληνικά.
<P>
Κύριε Πρόεδρε, κυρία Παναγιωτοπούλου, θέλω να σας διαβεβαιώσω ότι η Ευρωπαϊκή Υπηρεσία Επιλογής Προσωπικού εμπίπτει ήδη στις αρμοδιότητες του Ευρωπαίου Διαμεσολαβητή και είναι ένα θέμα το οποίο μας απασχολεί ιδιαίτερα και το παρακολουθούμε πάρα πολύ στενά.
<P>
Σε ό,τι αφορά το θέμα των δικών μου εισηγήσεων, θέλω επίσης να σας διαβεβαιώσω ότι η παράκληση την οποία κάνω ...
<P>
(Ο ομιλητής διακόπτεται από τον Πρόεδρο, ο οποίος του επισημαίνει πρόβλημα διερμηνείας)
<P>
(EN) Ζητώ συγγνώμη, κύριε Πρόεδρε. Δεν αντιλήφθηκα ότι υπήρχε πρόβλημα με τη διερμηνεία. Νόμιζα ότι ήταν μια προσπάθεια να δοκιμαστεί η ικανότητά μου στη χρήση της μητρικής μου γλώσσας!
<P>
Με την άδεια του Προέδρου θα ήθελα πολύ σύντομα να διαβεβαιώσω την κ. Παναγιωτοπούλου-Κασσιώτου και το Κοινοβούλιο ότι η Ευρωπαϊκή Υπηρεσία Επιλογής Προσωπικού εμπίπτει ήδη στην αρμοδιότητα του Διαμεσολαβητή και αφιερώνουμε πολύ χρόνο σε θέματα που αφορούν με τις προσλήψεις.
<P>
Σχετικά με το καθεστώς, θα ήθελα να καταστήσω απόλυτα σαφές ότι ο Διαμεσολαβητής δεν ζητεί, σε καμία περίπτωση, το δικαίωμα να κινεί υποθέσεις ενώπιον του Δικαστηρίου. Είναι σαφές ότι αυτή δεν είναι δική μας δουλειά. Το Δικαστήριο και ο Ευρωπαίος Διαμεσολαβητής είναι χωριστοί φορείς. Αυτό που ζητούμε είναι το δικαίωμα να παρεμβαίνουμε στο Δικαστήριο, καθώς αυτό το δικαίωμα έχει χορηγηθεί στον Ευρωπαίο Επόπτη Προστασίας Δεδομένων σε περιπτώσεις σημαντικών παραβιάσεων θεμελιωδών δικαιωμάτων. Αυτή είναι μια θεμελιώδης διαφορά. Επαναλαμβάνω, δεν επιδιώκουμε σε καμία περίπτωση να έχουμε πρόσβαση στο Δικαστήριο κατά τρόπο που πράγματι θα υπερέβαινε το πεδίο των αρμοδιοτήτων μου.
<P>
Εκτιμώ την ενθάρρυνση σχετικά με έναν Ενιαίο Κώδικα και συνεργάζομαι με την Επίτροπο Wallström για να δούμε εάν αυτό θα ήταν δυνατό· αναφέρθηκε σε αυτό στις παρατηρήσεις της.
<P>
Θα ήθελα να ευχαριστήσω τον Sir Robert Atkins ιδιαίτερα για την αποφασιστικότητά του να διασφαλίσει ότι όλες οι ειδικές εκθέσεις που κατατίθενται στο Κοινοβούλιο από τον Ευρωπαίο Διαμεσολαβητή τελικά θα εξετάζονται. Ελπίζω ότι αυτό θα γίνει.
<P>
" ιδέα της μονοαπευθυντικής διαδικασίας είναι πολύ σημαντική. Ανυπομονώ πραγματικά να συνεργαστώ με την κ. Wallström και με άλλα θεσμικά όργανα και ίσως και να ξεκινήσουμε μια διαδικασία ανταλλαγής απόψεων και προβληματισμού σχετικά με αυτήν την ιδέα, ώστε να εξυπηρετούμε καλύτερα τους πολίτες. Θα ήθελα να τονίσω ότι ο Ευρωπαίος Διαμεσολαβητής και η Επιτροπή Αναφορών είναι συμπληρωματικοί· είμαι ιδιαίτερα ευγνώμων σε αυτήν την επιτροπή και θα συνεργαζόμαστε συνεχώς με στόχο την πρόοδο.
<P>
Τέλος, θα ήθελα, εάν μου επιτρέπετε, να κάνω ορισμένες παρατηρήσεις. Οι καταγγελίες που κρίνονται μη παραδεκτές είναι πράγματι πάρα πολλές και θα προσπαθήσουμε να τις μειώσουμε. Αλλά θα συνεχίσουμε να βοηθούμε όλους τους πολίτες που απευθύνονται σε μας για λάθος λόγους χρησιμοποιώντας το Δίκτυο Διαμεσολαβητών της Ευρωπαϊκής Ένωσης ως μηχανισμό παραπομπής καταγγελιών σε αυτούς, βοηθώντας έτσι αυτούς τους πολίτες και προσπαθώντας κατά μία έννοια να εφαρμόζουμε την επικουρικότητα σε εξωδικαστικούς μηχανισμούς. Συνεργαζόμαστε με τους συναδέλφους μας σε εθνικό και περιφερειακό επίπεδο για να εξυπηρετούμε καλύτερα τους πολίτες, και αυτό περιλαμβάνει την παραπομπή των μη παραδεκτών καταγγελιών.
<P>
Ευχαριστώ θερμά την κ. McGuinness για τις πολύ επαινετικές παρατηρήσεις της. Θεωρώ τον εαυτό μου ως εξωτερικό μηχανισμό ελέγχου της διοίκησης και επομένως, εάν όλα αποτύχουν, τότε ναι, θα πρέπει να ενεργήσω και ως ροτβάιλερ. Αφήνοντας στην άκρη τους ιρλανδικούς απόηχους -δεν θα ήθελα να εμπλακώ εδώ σε θεολογικά υπονοούμενα, ή θεολογίες- νομίζω ότι αυτό είναι, ωστόσο, το τελευταίο βήμα. Το πρώτο βήμα, για το οποίο συνεργάζομαι πολύ στενά με την Επιτροπή, με τον Γενικό Γραμματέα της Επιτροπής και με την κ. Wallström, είναι να απευθυνθούμε στα θεσμικά όργανα, στην Επιτροπή, και να τους βοηθήσουμε να καταλάβουν ποιες είναι οι υποχρεώσεις τους. Πρέπει να γίνει κατανοητό ότι η αλλαγή κουλτούρας είναι εξαιρετικά σημαντική προκειμένου τα ευρωπαϊκά θεσμικά όργανα, συμπεριλαμβανομένης της Επιτροπής, να καταλάβουν πράγματι ότι τα θεσμικά όργανα υπάρχουν για να εξυπηρετούν τους πολίτες και όχι το αντίστροφο.
<P>
Σας ευχαριστώ πολύ που μου δώσατε τον χρόνο να κάνω αυτές τις διευκρινίσεις. Για μία ακόμη φορά, θα ήθελα να ευχαριστήσω το Κοινοβούλιο για την πολύ ενθαρρυντική και θερμή ανταπόκρισή του στην έκθεσή μου.
<P>
(Χειροκροτήματα)
<SPEAKER ID="250" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 12.00.
<P>
Γραπτή δήλωση (Άρθρο 142)
<SPEAKER ID="030" NAME="András Gyürk" AFFILIATION="PPE-DE">
(HU) Θα ήθελα να επιστήσω την προσοχή σε ένα ζήτημα αναφορικά με την έκθεση του κ. Διαμαντούρου για τις δραστηριότητές του το 2005, για τις οποίες το Ευρωπαϊκό Κοινοβούλιο έχει ήδη εγκρίνει ένα ψήφισμα φέτος.
<P>
Το 2005 ο Ευρωπαίος Διαμεσολαβητής υπέβαλε μια ειδική έκθεση στο Κοινοβούλιο, επειδή είχε διαπιστώσει μία αδικαιολόγητη διάκριση αναφορικά με χρηματοδότηση μελών του προσωπικού της ΕΕ με παιδιά που έχουν ειδικές εκπαιδευτικές ανάγκες. Στο σχέδιο σύστασής του, ζητούσε από την Ευρωπαϊκή Επιτροπή να λάβει τα απαραίτητα μέτρα προκειμένου να διασφαλίσει ότι οι γονείς των οποίων τα παιδιά αποκλείονται από τα ευρωπαϊκά σχολεία εξαιτίας του βαθμού ανικανότητάς τους δεν θα απαιτείται να συνεισφέρουν στις εκπαιδευτικές δαπάνες των παιδιών τους. Το ψήφισμα του Κοινοβουλίου για αυτό το ζήτημα ζητούσε από την Επιτροπή να τηρήσει την αρχή της ίσης μεταχείρισης.
<P>
Τα απαραίτητα μέτρα δεν λήφθηκαν όμως, δεδομένου ότι, δυστυχώς, κατά τη διάρκεια των σχολικών εγγραφών το περασμένο φθινόπωρο συνέβη ξανά να μην γίνει δεκτός ένας μαθητής με ειδικές εκπαιδευτικές ανάγκες. Αυτή η πρακτική, η οποία παραβιάζει τον σεβασμό των ανθρωπίνων δικαιωμάτων, έχει οδηγήσει στο να ζουν χωριστά αρκετές οικογένειες και να πρέπει να εγκαταλείψουν τις Βρυξέλλες, και συχνά και τα ευρωπαϊκά θεσμικά όργανα.
<P>
Όπως έχει διατυπωθεί στον Χάρτη Θεμελιωδών Δικαιωμάτων και στη Συνθήκη ΕΕ, το δικαίωμα στην εκπαίδευση, η ίση μεταχείριση και η απαγόρευση εναντίον οποιασδήποτε μορφής διάκρισης αποτελούν τις θεμελιώδεις αρχές του κοινοτικού δικαίου. Έχοντας υπόψη τη σύσταση του Διαμεσολαβητή και το ψήφισμα του Κοινοβουλίου για αυτό το ζήτημα, ζητώ από την Ευρωπαϊκή Επιτροπή να δημιουργήσει τις συνθήκες για ίσες ευκαιρίες στην εκπαίδευση για παιδιά με ειδικές εκπαιδευτικές ανάγκες, σε συμφωνία με τις ευρωπαϊκές αρχές.

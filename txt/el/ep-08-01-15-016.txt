<CHAPTER ID="016">
Επικίνδυνη κατάσταση λόγω των απορριμάτων στην περιοχή της Καμπανίας (συζήτηση) 
<SPEAKER ID="217" NAME="Πρόεδρος">
Ακολουθεί δήλωση της Επιτροπής σχετικά με την επικίνδυνη κατάσταση λόγω των απορριμμάτων στην περιοχή της Καμπανίας.
<SPEAKER ID="218" NAME="Σταύρος Δήμας">
Μέλος της Επιτροπής. - Κύριε Πρόεδρε, αξιότιμα μέλη του Ευρωπαϊκού Κοινοβουλίου, τα απορρίμματα που συσσωρεύονται στους δρόμους της Νάπολης και άλλων γειτονικών πόλεων από τις 21 Δεκεμβρίου, όπως μας πληροφορούν τα μέσα ενημέρωσης, υπολογίζεται ότι έχουν ξεπεράσει την τεράστια ποσότητα των 100.000 τόνων. Το γεγονός αυτό σε συνδυασμό με τις αρνητικές -θα έλεγα καταστροφικές- συνέπειες για την υγεία των κατοίκων και το περιβάλλον, προκαλεί βαθειά ανησυχία.
<P>
" κρίση των τελευταίων ημερών στη Νάπολη δεν προέκυψε από το πουθενά. Είναι το αποκορύφωμα της πλημμελούς εφαρμογής της ευρωπαϊκής νομοθεσίας για τα απόβλητα, τα τελευταία 14 χρόνια για τα οποία η Ιταλία έχει καταδικαστεί επανειλημμένα από το Δικαστήριο των Ευρωπαϊκών Κοινοτήτων.
<P>
Πέραν από το ρόλο του οργανωμένου εγκλήματος που υπογραμμίζεται από τον τύπο, άμεσο αίτιο της παρούσας κρίσης φαίνεται να είναι η απραξία και η έλλειψη βούλησης για τη θέσπιση των μέτρων που απαιτούνται για την επίλυση του χρόνιου προβλήματος της διαχείρισης των αποβλήτων.
<P>
Όταν η Επιτροπή ενημερώθηκε για πρώτη φόρα σχετικά με την κρίσιμη κατάσταση στην οποίαν περιήλθε το σύστημα συλλογής και διάθεσης αποβλήτων στην Καμπανία, την άνοιξη του 2007, κίνησε κατά της Ιταλίας διαδικασία παραβάσεως της κοινοτικής νομοθεσίας περί αποβλήτων. Έκτοτε, η Επιτροπή παρακολουθεί από κοντά τις εξελίξεις και έχει ήδη προβεί σε μια πρώτη επιτόπια αξιολόγηση της κατάστασης, κατόπιν πρόσκλησης της Ιταλικής κυβέρνησης. Μια περαιτέρω συνάντηση με τις αρμόδιες Ιταλικές αρχές έχει προγραμματιστεί εντός των επομένων ημερών. Τώρα, εναπόκειται στις Ιταλικές αρχές να λάβουν άμεσα μέτρα για την απομάκρυνση των απορριμμάτων από τους δρόμους. Όπως όμως δείχνει η νέα αυτή κρίση, δεν αρκεί να απομακρυνθούν απλώς τα απορρίμματα από τους δρόμους. Τα όποια βραχυπρόθεσμα μέτρα πρέπει να συμπληρωθούν με τη θέσπιση, και το σπουδαιότερο, με την αποτελεσματική εφαρμογή μακροπρόθεσμων στρατηγικών μέτρων. Για παράδειγμα, ενός επαρκούς δικτύου εγκαταστάσεων επεξεργασίας αποβλήτων με πλήρη τήρηση των προτύπων που ορίζει η κοινοτική νομοθεσία. Αυτό πρέπει να συνδυαστεί από ολοκληρωμένη μακροπρόθεσμη στρατηγική διαχείρισης αποβλήτων με στόχο την προώθηση της ανακύκλωσης και της διαλογής των αποβλήτων κατά την αποκομιδή.
<P>
Το νομοθετικό διάταγμα αριθ. 61, που εκδόθηκε το Μάιο του 2007 για την επίλυση της κρίσης των απορριμμάτων, δεν πέτυχε το στόχο του. Το σχέδιο έκτακτης ανάγκης που ανακοίνωσε ο Πρωθυπουργός κ. Πρόντι στις 8 Ιανουαρίου, είναι μια πιο φιλόδοξη ενέργεια προς την κατεύθυνση αυτή, αλλά κρίσιμο στοιχείο εξακολουθεί να παραμένει το χρονοδιάγραμμα των μέτρων που πρέπει να είναι σύντομο και αποτελεσματικό. Θα συνεχίσουμε να παρακολουθούμε με προσοχή την εφαρμογή των μέτρων στην πράξη από τις Ιταλικές αρχές. " Επιτροπή θα εξακολουθήσει να ασκεί πίεση στην Ιταλική κυβέρνηση για να τερματιστεί η κρίση, προτίθεται δε να συνεχίσει τις νομικές διαδικασίες κατά της Ιταλίας. Πρέπει να σταματήσουν επί τέλους οι συνεχείς παραβάσεις της κοινοτικής περιβαλλοντικής νομοθεσίας στην Καμπανία, όπως επιτάσσει το κοινοτικό δίκαιο.
<P>
Παρόλο που η κατάσταση δείχνει να είναι δύσκολη, δεν είναι αδύνατη η συμμόρφωση των Ιταλικών αρχών με την κοινοτική νομοθεσία περί αποβλήτων. Είμαι βέβαιος ότι μπορούν να αντληθούν χρήσιμα παραδείγματα, όχι μόνο από άλλα κράτη μέλη αλλά και από άλλες περιφέρειες της Ιταλίας όπου βρέθηκαν λύσεις για την ελεγχόμενη διάθεση των αποβλήτων με το συνδυασμό διαφόρων μορφών μείωσης του όγκου, συλλογής και διάθεσης.
<SPEAKER ID="219" NAME="Giuseppe Gargani">
εξ ονόματος της Ομάδας PPE-DE. - (IT) Κύριε Πρόεδρε, κυρίες και κύριοι, θα ήθελα να δηλώσω κατευθείαν στον κ. Επίτροπο ότι μολονότι προσυπογράφω όσα δήλωσε, θεωρώ ότι η κατάσταση δεν είναι τόσο δύσκολη, όσο δραματική.
<P>
Θα μπορούσα να περιορίσω τη δήλωσή μου στην παράθεση ενός αποσπάσματος του άρθρου που δημοσιεύθηκε στο περιοδικό The Economist πριν από λίγες ημέρες. "Τα απορρίμματα που συσσωρεύονται στους δρόμους της πόλης δεν αποτελούν μόνο κίνδυνο για την υγεία· είναι και πολιτικά επικίνδυνα. Υπενθυμίζουν στους ψηφοφόρους την τρωτότητα του πολιτισμού - και μπορεί να τους κάνουν να γυρίσουν την πλάτη στους εκλεγμένους αντιπροσώπους τους". Αυτή είναι η κατάσταση.
<P>
Όπως όλοι γνωρίζουν, η Νάπολη είναι γνωστή για την κινηματογραφική ταινία Le Quattro giornate di Napoli (Τέσσερις Μέρες στη Νάπολη), στην οποία οι κάτοικοι εξεγείρονται κατά των ξένων εισβολέων. Μια εφημερίδα έγραψε ότι οι σημερινοί εχθροί του τόπου είναι οι άνθρωποι που αμαυρώνουν τη φήμη της Νάπολης στον κόσμο. Ένας ολόκληρος πολιτισμός κηλιδώνεται. " τραγωδία των απορριμμάτων στη Νάπολη και την Καμπανία δεν προκλήθηκε εν μία νυκτί, αλλά προετοιμαζόταν επί 14 χρόνια. Οκτώ δισεκατομμύρια ευρώ σπαταλήθηκαν άσκοπα και οι τηλεοπτικές εικόνες έδειξαν στην Ευρώπη και σε ολόκληρο τον κόσμο πώς οι δρόμοι της πόλης έχουν γίνει αδιάβατοι. " πραγματική τραγωδία ξεκίνησε, όπως επισήμανε ο Επίτροπος, στις 21 Δεκεμβρίου, όταν τα δημοτικά απορριμματοφόρα σταμάτησαν τα δρομολόγιά τους, επειδή οι χωματερές ήταν γεμάτες σε σημείο υπερχείλισης και δεν υπάρχουν μονάδες αποτέφρωσης. Υπάρχουν κίνδυνοι για την υγεία και κανείς, κύριε Επίτροπε, δεν κάνει λόγο για χωριστή συλλογή.
<P>
Πράγματι, στην Καμπανία δεν υπάρχουν μονάδες αποτέφρωσης και η διαχείριση των απορριμμάτων βρίσκεται στα χέρια του οργανωμένου εγκλήματος, της Καμόρα. " περιοχή της Καμπανίας δεν έχει κατορθώσει να αντιμετωπίσει ένα πρόβλημα, το οποίο, εν ολίγοις, αποτελεί ζήτημα απλής διαχείρισης, όπως η καθαριότητα της πόλης, διότι δεν επιθυμούσε να το κάνει, διότι η τοπική διοίκηση και ο επικεφαλής της είναι σκλάβοι του οργανωμένου εγκλήματος που ελέγχει όλες τις επιχειρήσεις.
<P>
Ορισμένες από τις πολιτικές δυνάμεις που συμμετέχουν στην κυβέρνηση του κ. Prodi και όλα τα κόμματα της αντιπολίτευσης ζήτησαν τη διάλυση του Περιφερειακού Συμβουλίου και τον διορισμό επιτρόπου με αυξημένες δυνάμεις ελέγχου, ως αντίδραση στον ανεύθυνο υπουργό Περιβάλλοντος, τον Pecoraro Scanio. Μόλις 81% της συνεισφοράς των 200 εκατομμυρίων ευρώ βάσει του ευρωπαϊκού σχεδίου για την περίοδο 1994-1999 έχει χρησιμοποιηθεί, δεν υπάρχει περιφερειακός σχεδιασμός, επομένως κάποιος έπρεπε να σταλεί εκεί.
<P>
Ελπίζω ότι ο Πρόεδρος θα μου επιτρέψει να μιλήσω για λίγο ακόμα. Βάσει αυτών των διευθετήσεων, μπορούν να ανατίθενται συμβάσεις χωρίς την τήρηση των σχετικών ευρωπαϊκών κανονισμών, πράγμα που δημιουργεί ένα φαύλο κύκλο παρανομίας και αναποτελεσματικότητας. Ο πραγματικός κίνδυνος είναι να χαθούν οι πόροι του διαρθρωτικού ταμείου που ανέρχονται σε 330 εκατομμύρια ευρώ. " Επιτροπή κίνησε διαδικασία επί παραβάσει εναντίον της Ιταλίας, πράγμα δυστυχώς αναπόφευκτο, διότι η Καμπανία απέχει σίγουρα έτη φωτός από τη συμμόρφωση με τους κανόνες που επιβάλλουν οι ευρωπαϊκές οδηγίες, για τους οποίους αδιαφόρησαν οι υπεύθυνοι, ακόμα και εκείνοι που βρίσκονται στην κυβέρνηση.
<P>
Ζητούμε από την Επιτροπή να πραγματοποιήσει επιθεώρηση στο τέλος του μήνα και να λάβει θέση υπέρ της επιβολής της χρήσης μονάδων αποτέφρωσης. Αυτό είναι κάτι που μπορεί να κάνει η Ευρώπη και ζητούμε επίσης από το Κοινοβούλιο να πραγματοποιήσει επιθεώρηση, για να υπάρξει ένα ποιοτικό άλμα (...).
<SPEAKER ID="220" NAME="Πρόεδρος">
Προτού συνεχίσουμε τη συζήτηση, πρέπει να σας ενημερώσω σχετικά με τις νέες διαδικασίες. Καταρχάς, ζητώ από τα μέλη να σέβονται τους κανόνες για τον χρόνο αγόρευσης. Δεύτερον, επισημαίνω ότι σύμφωνα με τη διαδικασία έκτακτων παρεμβάσεων, τα μέλη που θεωρούν ότι δεν εξάντλησαν τον χρόνο αγόρευσής τους μπορούν να ξαναλάβουν τον λόγο. Προφανώς, ο λόγος θα τους δοθεί αφού πρώτα τον λάβουν οι βουλευτές που μιλούν για πρώτη φορά.
<SPEAKER ID="221" NAME="Gianni Pittella">
εξ ονόματος της Ομάδας PSE. - (IT) Κύριε Πρόεδρε, κυρίες και κύριοι, καταρχάς θα ήθελα να σας ευχαριστήσω για τη σαφή, ξεκάθαρη και εμπνευσμένη δήλωσή σας, για το ενδιαφέρον που επιδείξατε σήμερα και τις τελευταίες ημέρες και εβδομάδες, για τις μομφές σας, τις οποίες συμμεριζόμαστε, έχοντας επίγνωση ότι είναι απολύτως αναγκαίο να σεβόμαστε την ευρωπαϊκή νομοθεσία.
<P>
Θεωρούμε ότι το Ευρωπαϊκό Κοινοβούλιο δεν θα πρέπει σε καμία περίπτωση να μεταβληθεί σε φερέφωνο εθνικών προστριβών, ιδίως σε τόσο ευαίσθητα και δραματικά ζητήματα. Αντίθετα, θεωρούμε ότι ακριβώς εξαιτίας αυτής της δραματικής φύσης της παρούσας κατάστασης πρέπει να ζητήσουμε τη διεξαγωγή σοβαρών αναλύσεων, όσον αφορά τόσο τη συγκεκριμένη περίπτωση, όσο και το ζήτημα των απορριμμάτων εν γένει, το οποίο δεν απασχολεί μόνο τη Νάπολη και την Καμπανία, αλλά είναι κάτι που κάθε κοινότητα έχει να αντιμετωπίσει. Είναι ένα ζήτημα που οδηγεί σε αμφισβήτηση του αναπτυξιακού μοντέλου που συχνά θυσιάζει τον άνθρωπο και το περιβάλλον στον βωμό του κέρδους, ένα ζήτημα που συνδέεται συχνά με ιδεολογίες και με την επίπλαστη αντίθεση μεταξύ του ανάλγητου εκβιομηχανισμού και της προστασίας του περιβάλλοντος και καταργεί την ανάπτυξη.
<P>
Δεν πρέπει να ξεχνούμε ότι η Ιταλία ήταν μία από τις πρώτες χώρες που, το 1997, υπό την πρωθυπουργία του κ. Prodi και με τον κ. Ronchi υπουργό, ψήφισε έναν σύγχρονο νόμο, συνεπή με όσα δηλώνει η Ευρωπαϊκή Ένωση εδώ και καιρό: περιβαλλοντική εκπαίδευση, χωριστή συλλογή, μέτρα ασφαλείας, χρήση εξελιγμένων μεθόδων ανακύκλωσης και επαναχρησιμοποίησης ασφαλών για τον άνθρωπο και το περιβάλλον. Ο νόμος αυτός εφαρμόσθηκε επίσης με εξαιρετικό τρόπο και αποτέλεσε πηγή οικονομικής ανάπτυξης και απασχόλησης.
<P>
Αυτό ωστόσο δεν ίσχυσε και για την Καμπανία. Τι πήγε στραβά; Τι δεν λειτούργησε; Δεν υπάρχει αμφιβολία ότι η πολιτική ευθύνη για όσα συνέβησαν μπορεί να αποδοθεί τόσο στη Δεξιά όσο και στην Αριστερά, ιδίως όσον αφορά τη διαχείριση από τους υπευθύνους. Δεν είναι δική μας δουλειά αυτή τη στιγμή να ελέγξουμε εάν η ευθύνη μπορεί να είναι και άλλης μορφής, και σοβαρές κυρώσεις θα πρέπει να επιβληθούν εάν ισχύει κάτι τέτοιο, αλλά δεν θα ήμαστε ειλικρινείς, εάν κατηγορούσαμε μόνο την πολιτική.
<P>
Στην Καμπανία, πολλοί άλλοι παράγοντες διαδραμάτισαν αποφασιστικό, αρνητικό ρόλο, όπως το οργανωμένο έγκλημα, η αποδυναμωμένη αίσθηση πολιτικού καθήκοντος και η ιστορική έλλειψη υποδομών. " ιταλική κυβέρνηση ανταποκρίνεται στην τρέχουσα κατάσταση, λαμβάνοντας σημαντικές αποφάσεις και επιχειρώντας να αποκαταστήσει την ευθύνη των τοπικών αρχών, απομακρυνόμενη από το σύστημα της αποστολής ειδικών επιτρόπων, και να διασφαλίσει την αυτάρκεια στη διαχείριση των απορριμμάτων. Οι αποφάσεις αυτές θα μας επιτρέψουν να ατενίσουμε με μεγαλύτερη σιγουριά το παρόν και το μέλλον -τελειώνω, κύριε Πρόεδρε- και θεωρώ ότι θα επιτρέψουν επίσης να δοθεί μία πειστική απάντηση στις λογικές ανησυχίες της Ευρώπης. Πρέπει να στηρίξουμε τώρα αυτές τις αποφάσεις. Πρέπει να αποκαταστήσουμε την αξιοπρέπεια μιας πόλης, μιας περιφέρειας και μιας χώρας, της Ιταλίας, η οποία, σύμφωνα με τα λόγια του κ. Napolitano, διαθέτει μεγάλα αποθέματα θετικής ενέργειας και δυνάμεων καινοτομίας.
<SPEAKER ID="222" NAME="Alfonso Andria">
εξ ονόματος της Ομάδας ALDE. - (IT) Κύριε Πρόεδρε, κύριε Επίτροπε, κυρίες και κύριοι, πρέπει να αντισταθούμε στον πειρασμό να εκμεταλλευτούμε το ζήτημα αυτό και αντίθετα να αφήσουμε την αντικειμενικότητα και τη διανοητική ειλικρίνεια να κυριαρχήσουν, χωρίς να αγνοούμε τις διαμάχες γύρω από αυτό. Το πρόβλημα είναι το ακόλουθο: τα συμφέροντα του οργανωμένου εγκλήματος και η διείσδυσή τους στη διαχείριση των απορριμμάτων, που έχει οδηγήσει σε αμέτρητες παράνομες χωματερές, διασκορπισμένες σε ολόκληρη την περιφέρεια της Καμπανίας, η συνεχής εισδοχή επικίνδυνων και τοξικών αποβλήτων από άλλες περιφέρειες, ιδίως από τη Βόρεια Ιταλία, η αδυναμία των τοπικών αρχών, η πολιτισμική καθυστέρηση του πληθυσμού όσον αφορά την προσέγγιση του ζητήματος των απορριμμάτων ως πόρων, τα βέτο που συνδέονται με την τοποθεσία κατασκευής διαφόρων χώρων διάθεσης απορριμμάτων, ακόμη και από εκπροσώπους της τοπικής Καθολικής Εκκλησίας, οι διαφωνίες όχι μόνο στους πολιτικούς, αλλά και στους επιστημονικούς κύκλους, όσον αφορά, για παράδειγμα, τις μεθόδους διάθεσης, η ανεπαρκής τεχνολογία που επελέγη για την σχεδιαζόμενη μονάδα τελικής διάθεσης, κατόπιν ευρωπαϊκής πρόσκλησης υποβολής προσφορών στην Καμπανία το 1998.
<P>
Σήμερα, έχουμε τεράστια κρατική παρέμβαση. Οι πολιτικοί, όλοι οι πολιτικοί, επιτέλους κατάλαβαν ότι πρέπει να γίνουν περισσότερα, διότι κατά τη διάρκεια των τελευταίων 14 ετών, ούτε τα μέλη της κυβέρνησης ούτε και εκείνα της αντιπολίτευσης, σε τοπικό, περιφερειακό ή εθνικό επίπεδο, και κανένα από τα πολιτικά κόμματα δεν κατόρθωσαν να καταλήξουν σε αυστηρές, αποφασιστικές και συνεκτικές απαντήσεις.
<P>
Εκτιμούμε επομένως τη σημαντική χειρονομία αλληλεγγύης αρκετών ιταλικών περιφερειών, συμπεριλαμβανομένων εκείνων της κεντροδεξιάς, για την υποστήριξη της Καμπανίας σε αυτή την εξαιρετικά δύσκολη στιγμή, την παροχή βοήθειας προς αυτήν ώστε να αποκαταστήσει την εικόνα που της αξίζει σε σχέση με τα θέλγητρα του πολιτισμού και του τοπίου, των παραγωγικών πόρων και των ταλέντων της.
<P>
" στιγμή δεν είναι κατάλληλη για όσους φέρουν την κύρια ευθύνη και ευθύνονται συνολικά για την πολιτική, να την αποφύγουν ή να την αρνηθούν. Είναι ώρα για ανάληψη ευθύνης, και γι' αυτό εκτιμώ την προσέγγιση του Επιτρόπου Δήμα κατά τη δήλωσή του, μία εποικοδομητική προσέγγιση που βλέπει την Ευρώπη όχι μόνο ως επιβάλλουσα κυρώσεις και μόνο, αλλά και ως παρέχουσα βοήθεια σε ένα κράτος μέλος να ξεπεράσει μια κρίση.
<SPEAKER ID="223" NAME="Cristiana Muscardini">
εξ ονόματος της Ομάδας UEN. - (IT) Κύριε Πρόεδρε, κύριε Επίτροπε, κυρίες και κύριοι, το πρόβλημα των απορριμμάτων στην Καμπανία δεν αποτελεί πλέον μόνο καταστροφή για την υγεία και το περιβάλλον, αλλά και οικονομικό και θεσμικό παιχνίδι αναζήτησης των υπευθύνων. Αν και η δικαιοσύνη θα αποκαλύψει, ελπίζουμε, τους οικονομικώς υπευθύνους, πρέπει να χυθεί περισσότερο φως στο ζήτημα των θεσμικώς υπαίτιων.
<P>
Στις 11 Σεπτεμβρίου 2007, η Επιτροπή, απαντώντας σε ερώτησή μου, δήλωσε ότι ανησυχεί αλλά ελπίζει ότι τα επείγοντα μέτρα που έχουν ληφθεί από τις ιταλικές αρχές θα βοηθήσουν στην αντιμετώπιση της κατάστασης, και δήλωσε επίσης ότι θα λάμβανε τα μέτρα που προβλέπονται στο άρθρο 226 της Συνθήκης, εάν η έρευνα που διεξάγεται έφερνε στο φως ελάσσονος σημασίας παραβιάσεις του νόμου. Στις 2 Ιανουαρίου 2008, ωστόσο, εκπρόσωπος της Επιτροπής δήλωσε ότι τον Ιούνιο του 2007 κινήθηκε διαδικασία επί παραβάσει κατά της Ιταλίας. Πού βρίσκεται η αλήθεια; Σε αυτό που μου απάντησαν στις 11 Σεπτεμβρίου ή σε αυτό που δήλωσε ο εκπρόσωπος; Για ποιον λόγο η Επιτροπή δεν έκανε καμία αναφορά στην εν λόγω διαδικασία επί παραβάσει στην απάντησή της;
<P>
Το γεγονός ότι ορισμένες ευρωπαϊκές πολιτικές ομάδες, που πρόσκεινται στην κυβέρνηση Prodi, αντιτέθηκαν στο ενδεχόμενο κοινού ψηφίσματος σχετικά με την καταστροφή για την υγεία και το περιβάλλον στην Καμπανία, το οποίο θα είχε θέσει τέλος στη συζήτησή μας, ανοίγει ένα άλλο κεφάλαιο στην αναζήτηση των υπαιτίων. Όταν υπάρχουν περισσότερες συμπτώσεις από το αναμενόμενο, είναι πολύ πιθανό να υπάρχει προάσπιση συμφερόντων, και όταν τα πολιτικά συμφέροντα, έστω και ασυναίσθητα, ασπάζονται άλλα συμφέροντα, τα οποία επιπλέον συμπίπτουν με εκείνα της "οικολογικής μαφίας", το ζήτημα δεν αφορά πλέον τη Δεξιά ή την Αριστερά ή την πολιτική ανικανότητα. Έχουμε σοβαρές υποψίες ότι τα ευρωπαϊκά θεσμικά όργανα έχουν παραπλανηθεί σκοπίμως για λόγους που συνδέονται με κομματικά συμφέροντα.
<P>
Τα υψηλά επίπεδα διοξινών στην περιοχή, η επίμονη παρανομία της κατάστασης, η απροθυμία του Κοινοβουλίου να κάνει χρήση της αρμοδιότητάς του για κοινό ψήφισμα, συνδέονται με τις πολιτικές επιλογές της ιταλικής κυβέρνησης, της περιφέρειας της Καμπανίας και των τοπικών αρχών της Νάπολης που, κατά σύμπτωση, προέρχονται από τις ίδιες πολιτικές βάσεις.
<P>
Ζητούμε την επείγουσα ανάληψη δράσης από την ευρωπαϊκή υπηρεσία καταπολέμησης της απάτης για την παρακολούθηση της χρήσης των πόρων που έχουν διατεθεί μέχρι στιγμής και για τη διασφάλιση της σωστής μελλοντικής διαχείρισης των πόρων. Καλούμε την Επιτροπή να εξηγήσει στο Κοινοβούλιο, σε διάστημα τριάντα ημερών από σήμερα, πού και σε ποιον μπορεί να αποδοθεί η ευθύνη για αυτή την εξευτελιστική και τραγική κατάσταση επείγουσας ανάγκης που δεν είναι πλέον αποκλειστικά περιφερειακή, αλλά εθνική και ευρωπαϊκή.
<SPEAKER ID="224" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, θέλω να ευχαριστήσω θερμά τον Επίτροπο Δήμα για τη δράση του των τελευταίων εβδομάδων και μηνών, δράση που πολλοί οικολόγοι θα ήθελαν να δουν και σε άλλες περιπτώσεις, σθεναρή και ορατή δράση την οποία θα επικροτήσουν όλοι όσοι εργάζονται για την προάσπιση της κοινοτικής νομοθεσίας.
<P>

<P>
Κατά την άποψή μου, αυτό δεν ίσχυε σε κάθε περίπτωση, και θα επισήμανα ότι, όσον αφορά την εφαρμογή της κοινοτικής νομοθεσίας, το όργανο που εκπροσωπεί έχει κινήσει σειρά διαδικασιών επί παραβάσει τα προηγούμενα χρόνια - ιδίως κατά τη διάρκεια της θητείας της προηγούμενης κυβέρνησης - οι οποίες δυστυχώς σε μεγάλο βαθμό αγνοήθηκαν και αντιμετωπίστηκαν ως απλά θέματα ρουτίνας. Επιτρέψτε μου να αναφέρω τις παραβάσεις σε σχέση με τις παράνομες χωματερές - που ξεπερνούν τις 4 000 - και με μια μακρά σειρά άλλων ζητημάτων που συνδέονται με τον ορισμό των αποβλήτων και με άλλα θέματα.
<P>

<P>
Όλα αυτά οδήγησαν στην κατάσταση που αντιμετωπίζουμε σήμερα. Σαφώς, όταν ένα κράτος μέλος και όταν μια κυβέρνηση η οποία, την εποχή εκείνη, είχε πλειοψηφία περίπου εκατό βουλευτών, απέτυχε να κάνει περισσότερα σε ό,τι αφορά τη νομοθεσία για τα απόβλητα από το να παραβιάζει απλώς τις κοινοτικές οδηγίες στην προσπάθειά της να βρει παραθυράκια, η πιθανότητα κακοδιοίκησης, κακοδιαχείρισης, εγκληματικότητας και παντελούς έλλειψης συμμόρφωσης είναι πολύ μεγαλύτερη.
<P>

<P>
Για τον λόγο αυτό είμαι ιδιαιτέρως ευγνώμων στην Επιτροπή για τη δράση της, και ευελπιστώ ότι θα συνεχίσει το έργο της παρακολούθησης, επειδή πιστεύω ότι το έργο αυτό θα είναι αναγκαίο. Θεωρώ ακόμη ότι η απομάκρυνση από τη διαχείριση κρίσεων αποτελεί απαραίτητη προϋπόθεση για την επίλυση του προβλήματος. Είμαι επίσης της άποψης ότι το ζήτημα του ποιος είναι υπεύθυνος είναι σημαντικό.
<P>

<P>
Στο σημείο αυτό συμφωνώ με εκείνους που λένε ότι η Επιτροπή πρέπει να θεσπίσει μεθόδους για την παρακολούθηση των κεφαλαίων που δαπανήθηκαν και εκείνων που πρόκειται να δαπανηθούν, επειδή πιστεύω ότι για όλους εμάς ως ευρωπαίους και όχι μόνον ως ιταλούς πολίτες, το ζήτημα της χρησιμοποίησης των πόρων με διαφανή τρόπο είναι απολύτως βασικό και μας αφορά όλους.
<P>

<P>
Παρόλα αυτά, πιστεύω ότι τα μέτρα της ιταλικής κυβέρνησης, ιδίως εκείνα που ανακοινώθηκαν για τους επόμενους τρεις ή τέσσερις μήνες, πρέπει να υποστηριχθούν, αν και οι κανόνες του παιχνιδιού πρέπει να είναι σαφείς και να γίνουν σεβαστοί. Κατά την άποψή μου, θα ήταν πράγματι πολύ λυπηρό να βρεθούμε σε μια κατάσταση όπου η κρίση θα αντιμετωπιζόταν με κρίση, παραβιάζοντας τους κανόνες, επειδή τέτοιες παραβιάσεις μας οδήγησαν στο σημείο που βρισκόμαστε σήμερα.
<SPEAKER ID="225" NAME="Roberto Musacchio">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, συμφωνώ με την ουσία όσων είπε ο Επίτροπος Δήμας, ο οποίος μας υπενθύμισε τις ευθύνες μας και μας επισήμανε τη σωστή κατεύθυνση. Μας υπενθύμισε ότι ο τρόπος με τον οποίο πρέπει να επιλύονται τα προβλήματα είναι η συμμόρφωση προς τους ευρωπαϊκούς κανόνες και η αποφυγή προσεγγίσεων διαχείρισης των κρίσεων που δημιουργούν νέες κρίσεις. Ως εκ τούτου, είναι σημαντική η παρούσα συζήτηση διότι μπορεί και πρέπει να μας βοηθήσει να επιλύσουμε τα τρομερά προβλήματα με τα απορρίμματα, με τα οποία είναι αντιμέτωπη η Νάπολη και η Καμπανία.
<P>
Εκείνο που επείγει δεν είναι ο πολιτικός πόλεμος, αλλά η αποκομιδή των απορριμμάτων που δημιουργούν επικίνδυνες συνθήκες για τους κατοίκους. " κυβέρνηση κάνει ενέργειες για να το επιτύχει, αλλά κατόπιν αυτού θα πρέπει να βρεθεί μία αποτελεσματική λύση και ουσιώδη σημασία θα έχει η λύση αυτή να βασίζεται σε ευρωπαϊκούς κανόνες. Οι ευρωπαϊκοί κανόνες, όπως επισήμανε ο κύριος Επίτροπος, είναι σαφείς, έχουν παγιωθεί με την πάροδο πολλών ετών και επιβεβαιώνονται στη νέα οδηγία πλαίσιο την οποία συζητούμε. Κατά την αντιμετώπιση του ζητήματος των απορριμμάτων υπάρχει μία ιεραρχία, και σύμφωνα με αυτήν, πρώτα έρχεται η μείωση, ακολουθούμενη από τη χωριστή συλλογή, μετά έρχεται η επαναχρησιμοποίηση και η ανακύκλωση και η διάθεση αποτελεί την τελευταία λύση, όπου αυτή είναι απολύτως αναγκαία.
<P>
" Ιταλία καταβάλλει σκληρές προσπάθειες να παραμείνει στο πλαίσιο των κατευθυντήριων αυτών γραμμών, και στη Νάπολη και την Καμπανία η κατάσταση έχει επιδεινωθεί. Ωστόσο, υπάρχουν και αλλού προβλήματα, όπως αντιλαμβάνεται κανείς από τις παραβάσεις: πάρα πολλές περιπτώσεις αποστολής ειδικών επιτρόπων από τις αρχές, υπερβολική σύγχυση μεταξύ των κανονισμών που αφορούν τα απορρίμματα και εκείνων που αφορούν την ενέργεια, η οποία οδηγεί σε απαράδεκτες πρακτικές, όπως για παράδειγμα στην πρακτική, βάσει της οποίας η ενέργεια που παράγεται από τα απορρίμματα θεωρείται εδώ και χρόνια στην Ιταλία ανανεώσιμη μορφή ενέργειας με τεράστια οικονομικά κίνητρα -30 δισ. ευρώ κατά τη διάρκεια δέκα ετών, βάσει μέτρου με την ονομασία CIP 6- που έχουν προκαλέσει σοβαρές στρεβλώσεις τόσο στην πολιτική για την ενέργεια όσο και σε εκείνη για τα απορρίμματα και έχουν επίσης οδηγήσει και σε αρκετά παράδοξα, όπως για παράδειγμα, ότι υπάρχουν επτά εκατομμύρια τόνοι δισκίων καυσίμων προερχόμενων από απόβλητα στην Καμπανία που δεν θα μπορούσαν να καούν, ακόμα και αν άνοιγε η μονάδα αποτέφρωσης όπου θα απορρίπτονταν.
<P>
Υπερβολικά πολλές παρεκκλίσεις από τους ευρωπαϊκούς περιβαλλοντικούς νόμους. Δεν σταματάω να λέω ότι η κρίση δημιούργησε και νέες κρίσεις. Τώρα πρέπει να φέρουμε την κατάσταση σε συμφωνία με τους κανόνες, και ειλικρινά πιστεύω ότι η κυβέρνηση είναι σε θέση να το επιτύχει, και οι κανόνες αυτοί είναι ευρωπαϊκοί κανόνες, από την εκτίμηση των επιδράσεων στο περιβάλλον μέχρι την ιεραρχία των απορριμμάτων. Ως εκ τούτου, η σημερινή συζήτηση δεν πρέπει να αποτελέσει βάση για πόλεμο, αλλά ευκαιρία για διάλογο με τον Επίτροπο, ούτως ώστε να προαχθεί μια τέτοια σχέση μεταξύ της Ευρώπης και των κρατών μελών. Επαναλαμβάνω: πρώτη έρχεται η ιεραρχία, ώστε οι από κοινού συμφωνηθέντες κανόνες να μπορέσουν να εφαρμοσθούν με τον καλύτερο δυνατό τρόπο.
<SPEAKER ID="226" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι, ποιο δικαίωμα έχει η ιταλική Αριστερά, παρακινούμενη από την ευρωπαϊκή Αριστερά, να μας υποχρεώνει να συζητήσουμε, χωρίς να έχουμε ψηφίσει σχετικά, για με την εξευτελιστική κρίση με τα απορρίμματα στην Καμπανία, για την οποία υπεύθυνη είναι εδώ και δεκαετίες η Κεντροαριστερά. " ίδια Αριστερά, η οποία μας επιβάλλει την αύξηση της παγκόσμιας θερμοκρασίας και που δεν ενδιαφέρεται να διασφαλίσει ένα περιβάλλον υψηλής ποιότητας και μια αξιοπρεπή διαβίωση για εκατομμύρια κατοίκους της Καμπανίας. Και το αποκορύφωμα είναι όσα άκουσα για την προάσπιση του εθνικού συμφέροντος! Οι ίδιοι αυτοί υποστηρικτές του εθνικού συμφέροντος αμαύρωσαν πριν δυο χρόνια τη φήμη της Ιταλίας, της κυβέρνησής της και των δυνάμεων επιβολής της τάξης με τη συζήτηση και την ψηφοφορία για τη θρυλική υπόθεση της Lampedusa.
<P>
Εύχομαι τουλάχιστον το Σώμα αυτό να αποκτήσει μεγαλύτερη επίγνωση και καλύτερη πληροφόρηση σχετικά με ένα ζήτημα που δεν αφορά μόνον την Ιταλία, και να καταδικάσει απερίφραστα όσα συμβαίνουν ψηφίζοντας υπέρ του αιτήματός μου, ως επικεφαλής και της Azione della Fiamma, για επιβολή όλων των πιθανών κυρώσεων εναντίον της περιφερειακής και της εθνικής κυβέρνησης που, αν και υπεύθυνες γι' αυτό, φαντάζουν τελείως ανίκανες να επιλύσουν το χρόνιο αυτό ζήτημα και να επιλέξουν τον αξιοπρεπή δρόμο της παραίτησης.
<SPEAKER ID="227" NAME="Antonio Tajani" AFFILIATION="PPE-DE">
(IT) Κύριε Πρόεδρε, κύριε Επίτροπε, κυρίες και κύριοι, η κατάσταση στη Νάπολη είναι σοβαρή κυρίως εξαιτίας του χρόνου που κατασπαταλήθηκε, αντί να χρησιμοποιηθεί σε μια προσπάθεια να γίνει κάτι σχετικά με τη καταδίκη από το Δικαστήριο των Ευρωπαϊκών Κοινοτήτων και επομένως να διασφαλισθεί η διαχείριση των απορριμμάτων σε συμφωνία με την ευρωπαϊκή νομοθεσία, κάτι για το οποίο εκφράζουμε τη μεγάλη μας λύπη. Εάν επιθυμούμε να αποτρέψουμε την εξάπλωση της κρίσης από την Καμπανία σε άλλες περιφέρειες, πρέπει να αναληφθεί δράση εφαρμόζοντας τους ευρωπαϊκούς κανόνες, κατασκευάζοντας μονάδα μετατροπής των απορριμμάτων σε ενέργεια -παρά την ελάχιστα πιστευτή αντίδραση ψευδοϋποστηρικτών του περιβάλλοντος, όπως ο υπουργός Pecoraro Scanio- και προωθώντας τη χωριστή συλλογή.
<P>
" Καμπανία, ωστόσο, δεν αντικατοπτρίζει την κατάσταση που επικρατεί σε ολόκληρη την Ιταλία και, ευτυχώς, πολλές περιφέρειες, όπως η Λομβαρδία, έχουν επιτύχει σημαντική πρόοδο και έχουν αναπτύξει αποτελεσματικά συστήματα συλλογής και διάθεσης των απορριμμάτων. Σε άλλες περιφέρειες, ωστόσο, γεννάται ιδιαίτερη ανησυχία. Το κοινό ανησυχεί και αυτό ισχύει σίγουρα για τη Ρώμη και το Λάτσιο. Ακολουθούν μερικά αριθμητικά στοιχεία: οι ποσότητες απορριμμάτων είναι μεγαλύτερες από ό,τι στη Νάπολη και την Καμπανία. 4.500 τόνοι απορριμμάτων συλλέγονται καθημερινά στη Ρώμη σε σύγκριση με 1.000 στη Νάπολη, ενώ 450 κιλά αντιστοιχούν κατά κεφαλή στην Καμπανία, σε σύγκριση με 617 κιλά στο Λάτσιο, πολύ περισσότερα από τον εθνικό μέσο όρο των 539 κιλών για κάθε Ιταλό. Όλα αυτά περιλαμβάνονται σε ερώτηση που μόλις υποβάλαμε με τους υπόλοιπους εκλεγμένους βουλευτές της Ρώμης.
<P>
Ωστόσο, το περιφερειακό σχέδιο για τη διαχείριση των απορριμμάτων δεν τέθηκε ποτέ σε εφαρμογή και δύο διαδικασίες επί παραβάσει έχουν ήδη κινηθεί. Οι ανήσυχοι κάτοικοι εναποθέτουν τις ελπίδες τους στα ευρωπαϊκά θεσμικά όργανα, ιδίως το Κοινοβούλιο και την Επιτροπή. Ως εκ τούτου, κύριε Επίτροπε, σας ικετεύουμε να διασφαλίσετε, στη συνάντηση της 28ης Ιανουαρίου, ότι η Επιτροπή θα λάβει τα δεδομένα και τις πληροφορίες που αφορούν την κατάσταση στη Ρώμη και το Λάτσιο, μέσω επιθεώρησης κατόπιν γνωστοποίησης, που θα πραγματοποιηθεί ελπίζουμε από τον Επίτροπο Δήμα, και ότι θα προταθεί επιθεώρηση από αντιπροσωπεία του Κοινοβουλίου αυτού, με σκοπό να αξιολογήσει εάν τα μέτρα για το 2008, και τελειώνω, είναι επαρκή. Πρέπει να αναληφθεί δράση, κύριε Επίτροπε, προτού να είναι πολύ αργά.
<SPEAKER ID="228" NAME="Marco Pannella" AFFILIATION="ALDE">
(IT) Κύριε Πρόεδρε, κύριε Επίτροπε, κυρίες και κύριοι, μην ανησυχείτε, κύριε Πρόεδρε, δεν είναι η πρώτη φορά. Κύριε Επίτροπε, στις 28 Ιανουαρίου, όταν, όπως επισημάνθηκε, θα έρθετε στη Ρώμη για συνομιλίες με την κυβέρνησή μας, είναι ουσιώδες για την Ιταλία -αλλά, πιστεύω, και για την Ευρώπη- η Επιτροπή να τηρήσει πολύ αυστηρή στάση που θα στηρίξει το έργο της ευρωπαϊκής δικαιοσύνης. Τονίσατε, θυμάμαι, ότι η Ιταλία κατέχει ένα ρεκόρ: εκείνο των καταδικαστικών αποφάσεων έναντι του σωρού σκουπιδιών που αποτελεί την ιταλική δικαιοσύνη, με είκοσι χρόνια μάταιων μομφών.
<P>
Υπάρχει ένα μόνο πρόβλημα: είμαστε αντιμέτωποι με έναν χείμαρρο παρανομίας, κάτι που αναγκαστικά σημαίνει κατεστραμμένες ζωές και ακόμα μεγαλύτερες καταστροφές, όχι μόνο στην Ιταλία, και εκείνο που εύχομαι, ως εκ τούτου, κύριε Επίτροπε, είναι ότι η Επιτροπή θα έχει κατά νου ότι αυτό αποτελεί απόδειξη ότι η Ιταλία, όπως και κατά τη δεκαετία του 1920, ακολουθεί ένα νέο και διαφορετικό μονοπάτι, μετατρέπεται σε απειλή για ολόκληρη την Ευρώπη μας, αυτή η χώρα η οποία (...).
<P>
(Ο Πρόεδρος διακόπτει τον ομιλητή)
<SPEAKER ID="229" NAME="Roberta Angelilli" AFFILIATION="UEN">
(IT) Κύριε Πρόεδρε, κυρίες και κύριοι, η σημερινή επικίνδυνη κατάσταση των απορριμμάτων στην Καμπανία αποτελεί τραγωδία, η οποία εξελισσόταν εδώ και χρόνια, και αυτά τα βουνά των σκουπιδιών που μπορεί κανείς να δει στους δρόμους μας είναι μόνο η κορυφή ενός παγόβουνου που έχει δημιουργηθεί εξαιτίας της ανικανότητας, της σπατάλης και της κακοδιαχείρισης.
<P>
Δεν χαιρόμαστε καθόλου με το γεγονός ότι η κρίση αυτή βλάπτει τη φήμη όχι μόνο της περιφέρειας της Καμπανίας, αλλά και ολόκληρης της Ιταλίας, αλλά η σιωπή μας σχετικά με το ποιος φέρει την ευθύνη και αυτή η προσποιητή άγνοια δεν βοηθά στην επίλυση ενός προβλήματος που έχει χειροτερεύσει εξαιτίας της σιωπής και των δολοπλοκιών. Αν και θεωρώ ότι οι άνθρωποι δεν θα πρέπει να χρησιμοποιούνται ως πολιτικά πιόνια, βρίσκω επίσης απαράδεκτη αυτή τη συμπεριφορά αγίων που υποβόσκει απόψε στο Κοινοβούλιο.
<P>
Δεν μπορούμε πλέον να μένουμε σιωπηλοί ή να δικαιολογούμε, πράγμα που δεν έκανε το Ελεγκτικό Συνέδριο, το γεγονός ότι εκατομμύρια ευρώ, προερχόμενα από ευρωπαϊκά, εθνικά και τοπικά ταμεία έγιναν καπνός. Σε ποιον πρέπει να στραφούν οι άνθρωποι για αποζημίωση για τις ζημιές που υπέστησαν από την περιβαλλοντική αυτή καταστροφή, για την αμαυρωμένη εικόνα και για την κατασπατάληση των δημοσίων πόρων; Ειδικότερα, σε τι είδους δράση σκοπεύει να προβεί η Επιτροπή για να πιέσει ενεργά το ιταλικό κράτος να λάβει τα δέοντα μέτρα, λαμβάνοντας υπόψη ότι τα παιδιά στη Νάπολη και την Καμπανία ούτε σήμερα πήγαν στο σχολείο;
<SPEAKER ID="230" NAME="Umberto Guidoni" AFFILIATION="GUE/NGL">
(IT) Κύριε Πρόεδρε, κυρίες και κύριοι, θα ήθελα να ευχαριστήσω τον Επίτροπο για την ξεκάθαρη ανάλυσή του. Στη Νάπολη, και σε μεγάλα τμήματα της Καμπανίας, η κατάσταση όσον αφορά τα απορρίμματα έχει πλέον επιδεινωθεί και οι συνέπειες είναι ορατές σε όλους, αλλά προβλήματα υπάρχουν και σε άλλες περιοχές, όπως μπορεί να διαπιστωθεί από τον αριθμό των διαδικασιών επί παραβάσει που έχει συλλέξει η Ιταλία στον τομέα του περιβάλλοντος τα τελευταία χρόνια.
<P>
Μεταξύ αυτών, θα ήθελα να αναφέρω τη διαβόητη CIP6, βάσει της οποίας η ενέργεια που παράγεται από τα απορρίμματα θεωρείται ανανεώσιμη μορφή ενέργειας με αποτέλεσμα την αφαίρεση τεράστιων οικονομικών ποσών από πολιτικές για την ανάπτυξη ανανεώσιμων μορφών ενέργειας και την παράδοσή τους στα ισχυρά βιομηχανικά λόμπι, οδηγώντας σε σοβαρά προβλήματα διαχείρισης των απορριμμάτων. Εκείνο που καθιστά την κατάσταση στην Καμπανία ακόμα πιο δραματική είναι τα 14 χρόνια δολοπλοκιών και ανευθυνότητας που κορυφώθηκαν με τις πρώτες διαδικασίες κατά επιχειρήσεων και εκπροσώπων δημόσιων φορέων και τελικά, με τις διαδικασίες κατά της Impregilo στο Δικαστήριο των Ευρωπαϊκών Κοινοτήτων, λόγω περιβαλλοντικής καταστροφής.
<P>
Για να επιλυθεί η κρίση χρειάζεται μία νέα μορφή διακυβέρνησης του τομέα: όχι άλλες παρεκκλίσεις, αλλά εφαρμογή των ευρωπαϊκών νόμων. " Ευρώπη διαθέτει μια σαφή ιεραρχία στη νέα οδηγία πλαίσιο για τα απορρίμματα. " διάθεση θα πρέπει να χρησιμοποιείται ως έσχατη λύση και να ακολουθεί τη χωριστή συλλογή, την ανακύκλωση και ούτω καθεξής.
<P>
Τώρα, ωστόσο, πρέπει να βρούμε έναν τρόπο να ξεφύγουμε από μία κατάσταση, που μπορεί να φτάνει σε ένα σημείο χωρίς επιστροφή στην Καμπανία, και για τον λόγο αυτό πρέπει να κινητοποιήσουμε όλους τους διαθέσιμους πόρους και να επικαλεστούμε την αλληλεγγύη των ιταλικών περιφερειών, αλλά και να ζητήσουμε ενίσχυση από την ΕΕ, ούτως ώστε να μπορέσουμε να αναλάβουμε άμεσα δράση μέσα στους επόμενους τρεις ή τέσσερις μήνες για να εξαλείψουμε τους κινδύνους που αντιμετωπίζουν οι κάτοικοι και να επιστρέψουμε τη Νάπολη στην Ευρώπη.
<SPEAKER ID="231" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, από την Παντανία η κατάσταση στην Καμπανία φαντάζει σαν επιστημονική φαντασία, από την Παντανία όπου γίνονται χωριστές συλλογές και όπου καταβάλλονται φόροι για τα απορρίμματα. Το γεγονός ότι η Aριστερά που βρίσκεται στην κυβέρνηση της χώρας μας, η οποία επιπλέον διαθέτει οικολόγο υπουργό περιβάλλοντος, είναι υποχρεωμένη να θέσει τον πρώην αρχηγό της αστυνομίας επικεφαλής του ζητήματος των απορριμμάτων, φαντάζει σαν από άλλο κόσμο. Σας λέμε ξεκάθαρα ότι η Καμπανία δεν εντάσσεται πλέον στον ευρωπαϊκό νομικό χώρο, εφόσον κυριαρχείται από αυτές τις εξευτελιστικές διασυνδέσεις μεταξύ πολιτικών και Καμόρα, τις οποίες έχουμε εδώ και καιρό καταδικάσει.
<P>
Κύριε Επίτροπε, όχι άλλη χρηματοδότηση, σταματήστε κάθε χρηματοδότηση, μη στείλετε ούτε λεπτό παραπάνω στην Καμόρα, στους εγκληματίες. Πάρτε για παράδειγμα τον σκληρά εργαζόμενο και τίμιο Βορρά! Απελευθερώστε τους τίμιους ανθρώπους της Καμπανίας από τη σκλαβιά της Καμόρα, στην οποία εμπλέκονται διάφορα κόμματα! Δεν θέλουμε καμία σχέση με αυτήν, είμαστε ενάντιοι σε αυτή την κυριαρχία της μαφίας στην πολιτική. Αυτό που χρειάζεται η χώρα είναι ένα ομοσπονδιακό σύστημα, για να βοηθηθούν αυτοί οι άνθρωποι! Πρέπει να υπάρξει αλλαγή, η κατάσταση πρέπει να αλλάξει! Ελευθερώστε τους τίμιους αυτούς εργαζόμενους ανθρώπους του Νότου από τον ζυγό της μαφίας! Αυτό είναι το μήνυμα της τίμιας Παντανίας!
<P>
(Ο πρόεδρος διακόπτει τον ομιλητή)
<SPEAKER ID="232" NAME="Adriana Poli Bortone" AFFILIATION="UEN">
(IT) Κύριε Πρόεδρε, κυρίες και κύριοι, θεωρώ ότι η Ιταλία δεν έχει καμία απολύτως επιθυμία να συμμορφωθεί με τους ευρωπαϊκούς νόμους. Αυτό προκύπτει από το γεγονός ότι ήταν η μοναδική χώρα, η κυβέρνηση της οποίας, αν και έχει οικολόγο υπουργό περιβάλλοντος, απείχε από την έγκριση στο Συμβούλιο της κοινής θέσης σχετικά με την πρόσφατη οδηγία για τα απορρίμματα.
<P>
Θα ήθελα να θέσω ένα ερώτημα διότι, πέραν της καταστροφής που αποτελεί ένας οικολόγος υπουργός, ο οποίος είναι εντελώς ανεύθυνος και δεν έχει καμία σιγουριά για τις πράξεις του, η Ευρωπαϊκή Επιτροπή έδειξε πολύ μικρό ενδιαφέρον εποπτείας, διότι και πόρους λάβαμε κατά την περίοδο 2000-2006 και τα περιφερειακά επιχειρησιακά προγράμματα στην Καμπανία υλοποιήθηκαν χωρίς προφανώς η εποπτεύουσα επιτροπή να εκτελεί πλήρως τα καθήκοντά της, διαφορετικά θα είχε δεσμεύσει κεφάλαια, τα οποία δεν είχαν καμία αποτελεσματική επίδραση στην περιοχή. Χρειάζεται να επισημάνω ποιος ήταν τότε Πρόεδρος της Ευρωπαϊκής Επιτροπής και ποιος είναι σήμερα πρωθυπουργός της Ιταλίας, με οικολόγο υπουργό;
<SPEAKER ID="233" NAME="Riccardo Ventre" AFFILIATION="PPE-DE">
(IT) Κύριε Πρόεδρε, κυρίες και κύριοι, συγχαρητήρια για αυτή τη νέα μορφή δημοκρατίας. Πρώτον, συγχαρητήρια για την ξεκάθαρη ανάλυση του Επιτρόπου, την οποία ελπίζουμε ότι θα ακολουθήσει και συγκεκριμένη δράση, δράση στην οποία το Κοινοβούλιο -και εδώ αναφερόμαστε και στον Πρόεδρό του- θα συμμετάσχει επίσης, διότι το πρόβλημα των απορριμμάτων στη Νάπολη δεν έχει απλώς να κάνει με τις λεπτομέρειες της αποκομιδής, το περιβάλλον και οποιοδήποτε άλλο ζήτημα, αλλά, κατά τη γνώμη μας, μετατρέπεται σε εθνικό και ευρωπαϊκό πρόβλημα.
<P>
Μερικά σύντομα σχόλια: η ποσότητα των απορριμμάτων που μαζεύεται σήμερα από τους δρόμους είναι πολύ μικρότερη από εκείνη που τοποθετείται στους δρόμους. Τα μέτρα που λαμβάνει η κυβέρνηση είναι ως εκ τούτου εντελώς ανεπαρκή. Ο όγκος των απορριμμάτων, η συνολική ποσότητά τους αυξάνεται ώρα με την ώρα, και αυτό κάνει την κατάσταση ακόμα πιο δραματική.
<P>
Δεύτερον, ένα πολιτικό σχόλιο: ο κ. Pittella δήλωσε ότι το Κοινοβούλιο δεν πρέπει να μετατραπεί σε φερέφωνο για εθνικές προστριβές. Κατά την αποψινή συζήτηση, η Κεντροαριστερά δείχνει να κάνει αυτό ακριβώς. Ας σημειώσουμε τα σχόλιά του.
<SPEAKER ID="234" NAME="Pasqualina Napoletano" AFFILIATION="PSE">
(IT) Κύριε Πρόεδρε, κυρίες και κύριοι, ζήτησα τον λόγο διότι με απασχολεί πολύ η τροπή που παίρνει η συζήτηση στην Ιταλία και σε κάποιο βαθμό και εδώ, αλλά και η ενημέρωση που παρέχεται στους πολίτες, διότι φαίνεται τώρα ότι μια μαγική λύση είναι ο μοναδικός τρόπος να βγούμε από την κρίση: εξουσία και πολεμικές ιαχές, αφενός, και μονάδες αποτέφρωσης, από την άλλη.
<P>
Το κοινό ελπίζει, ως εκ τούτου, ότι θα έρθει κάποιος απ' έξω να λύσει το πρόβλημα. Οι πληροφορίες που του παρέχονται δεν εστιάζουν στο γεγονός ότι δεν θα υπάρξει λύση, εκτός κι αν μειωθούν και διαχωριστούν τα απορρίμματα και αλλάξει η συμπεριφορά των πολιτών. Την ευθύνη γι' αυτό φέρουν οι τοπικές αρχές, οι οποίες θεώρησαν ότι τα προβλήματα θα λύνονταν με την ανάθεσή τους σε μία εταιρεία με την επωνυμία Impregilo. Επέρριψαν αλλού την ευθύνη, συνωμότησαν και είναι τώρα δούλοι της εξουσίας αυτής.
<SPEAKER ID="235" NAME="Salvatore Tatarella" AFFILIATION="UEN">
(IT) Κύριε Πρόεδρε, κύριε Επίτροπε, κυρίες και κύριοι, μονάδες μετατροπής απορριμμάτων σε ενέργεια λειτουργούν στην Ιταλία και στην υπόλοιπη Ευρώπη. Χωριστή συλλογή πραγματοποιείται στην Ιταλία και στην υπόλοιπη Ευρώπη. Ανακύκλωση πραγματοποιείται στην Ιταλία και στην υπόλοιπη Ευρώπη. Μόνο στη Νάπολη δεν ισχύουν τα ίδια εδώ και τουλάχιστον 15 χρόνια, κάτω από τη μύτη όλων των φορέων που θα έπρεπε να έχουν δράσει: σε αυτούς περιλαμβάνεται η Ευρώπη και η Επιτροπή.
<P>
Θεωρώ ότι λίγα έχουν επιτευχθεί και πολλά πρέπει να επιτευχθούν ακόμα, και από την Επιτροπή, διότι οι πρωτοβουλίες που έχουν αναληφθεί μέχρι σήμερα, συμπεριλαμβανομένων και εκείνων των τελευταίων ημερών, από την κυβέρνηση είναι εντελώς αναποτελεσματικές και ακατάλληλες. " αποστολή του αρχηγού της αστυνομίας στη Νάπολη για τέσσερις μόνο μήνες δεν θα επιλύσει κανένα πρόβλημα εάν η Νάπολη δεν συμμορφωθεί με όλους τους ευρωπαϊκούς νόμους και εάν η ιταλική κυβέρνηση δεν είναι σε θέση να την αναγκάσει να συμμορφωθεί, τότε ας το κάνει η Ευρωπαϊκή Επιτροπή με όλα τα μέσα που έχει στη διάθεσή της.
<SPEAKER ID="236" NAME="Armando Veneto" AFFILIATION="PPE-DE">
(IT) Κύριε Πρόεδρε, κύριε Επίτροπε, κυρίες και κύριοι, θεωρώ ότι η εμμονή στο παρελθόν είναι χρήσιμη μόνο εάν το μέλλον χρησιμοποιηθεί για να δοθεί τέλος στα προβλήματα που το παρελθόν έχει προκαλέσει. Κάτι τέτοιο δεν φαίνεται να συμβαίνει, ωστόσο, γιατί εδώ, όπως συνηθίζεται, η πολιτική λογομαχία σημαίνει ότι καθένας παίρνει τη θέση που τον εξυπηρετεί καλύτερα.
<P>
Άποψή μου είναι ότι το μοναδικό σοβαρό βήμα που μπορούμε να κάνουμε είναι να ζητήσουμε από τον Επίτροπο να επιμείνει στην οριστική επίλυση του πραγματικού προβλήματος, δηλ. του προβλήματος της χωριστής συλλογής, με μέσα που θα τη διευκολύνουν, επιβράβευση εκείνων που θα την υλοποιούν και ένα εξαιρετικό σχέδιο για τη συλλογή χαρτονιού και άλλων υλικών. Ο φορέας CONAI, στον οποίο συμμετέχουν παραγωγοί και χρήστες υλικών συσκευασίας και είναι υπεύθυνος για την επαναχρησιμοποίηση υλικών εκτός των υγρών απορριμμάτων, καταλήγει να λαμβάνει αμοιβές στον Νότο και να τις καταβάλλει στον Βορρά, ο οποίος ως συνήθως επωφελείται από την κατάσταση και αντλεί πόρους από τον Νότο για να τους στείλει στον Βορρά. Ας δοθεί τέλος σε αυτό!
<P>
Ως εκ τούτου, ζητούμε από τον Επίτροπο, τις πρωτοβουλίες του οποίου εκτιμούμε ιδιαίτερα, να επιμείνει ώστε οι ειδικοί επίτροποι που θα σταλούν στην Καμπανία να μην επιμείνουν στο παρελθόν, αλλά μια για πάντα να ατενίσουν το μέλλον.
<SPEAKER ID="237" NAME="Mario Mantovani" AFFILIATION="PPE-DE">
(IT) Κύριε Πρόεδρε, κύριε Επίτροπε, κυρίες και κύριοι, είμαι εκλεγμένο μέλος μιας πολιτικής ομάδας που, όταν βρισκόταν στην κυβέρνηση της Ιταλίας, πριν από τη σημερινή κυβέρνηση, αναγκάστηκε να κάνει χρήση των αστυνομικών δυνάμεων προτού μπορέσει να αρχίσει την κατασκευή μονάδων διάθεσης απορριμμάτων στην Καμπανία, επειγόντων έργων, τα οποία τον καιρό εκείνο είχαν βρει αντίθετους τους αντιπάλους μας, κ. Frassoni, οι οποίοι σήμερα είναι υπουργοί στην κυβέρνηση του Romano Prodi.
<P>
Οι πρόσφατες δηλώσεις του κ. Prodi σχετικά με την επικίνδυνη κατάσταση των απορριμμάτων στην Καμπανία καταδεικνύουν την πλήρη κατάρρευση της κυβέρνησης της οποίας ηγείται. " Νάπολη λειτουργεί ως απόδειξη ενός κράτους που δεν εγγυάται τον νόμο και ανέχεται μία κατάσταση, η οποία είναι επικίνδυνη για την υγεία των πολιτών, καταστροφική για τον τουρισμό και για την εικόνα της Ιταλίας, και επομένως για την ιταλική οικονομία και τις ιταλικές εξαγωγές. Τα σοβαρά προβλήματα με τα οποία έρχονται αντιμέτωποι οι κάτοικοι της Καμπανίας περιορίζονται, ωστόσο, σε μία μόνο εκ των είκοσι περιφερειών της Ιταλίας, και πολιτική και διαχειριστική ευθύνη μπορεί να επιρριφθεί άμεσα σε συγκεκριμένους διαχειριστές, των οποίων ως εκ τούτου ζητούμε την παραίτηση.
<SPEAKER ID="238" NAME="Σταύρος Δήμας">
Μέλος της Επιτροπής. - (EN) Κύριε Πρόεδρε, καταρχάς θα ήθελα να διευκρινίσω ότι η αρμοδιότητα για τη σωστή εφαρμογή της κοινοτικής νομοθεσίας ανήκει κυρίως στα κράτη μέλη. " Επιτροπή δεν διαθέτει, σύμφωνα με τη Συνθήκη, την εξουσία να υποκαταστήσει τις αρχές των κρατών μελών κατά τις δραστηριότητες σχεδιασμού και τις αποφάσεις τους, για παράδειγμα όσον αφορά το αν θα κατασκευάσουν εγκαταστάσεις διάθεσης αποβλήτων ή όχι και το πού θα βρίσκονται αυτές. Ρόλος της Επιτροπής είναι η παρακολούθηση της εφαρμογής της κοινοτικής νομοθεσίας. Όπου αυτή δεν είναι ικανοποιητική, όπως στην παρούσα περίπτωση, η Επιτροπή μπορεί να κινήσει διαδικασία επί παραβάσει, αλλά οι λύσεις βρίσκονται και εφαρμόζονται πάντα από τα κράτη μέλη.
<P>
Μας απασχολεί η χειροτέρευση της κατάστασης των αποβλήτων στην Καμπανία, παρά τις δράσεις που ανέλαβαν οι ιταλικές αρχές το 2007. Είναι βασικό, οι ιταλικές αρχές, πέραν της άμεσης λήψης μέτρων για την αντιμετώπιση της τρέχουσας κρίσης, να εντατικοποιήσουν τις προσπάθειές τους για δημιουργία μίας δομής που θα επιτρέπει στην περιφέρεια της Καμπανίας να εξασφαλίσει μακροπρόθεσμη βιώσιμη διαχείριση των αποβλήτων, η οποία θα συμφωνεί απόλυτα με την ευρωπαϊκή νομοθεσία για τα απόβλητα. Είμαι πεπεισμένος ότι αυτή τη φορά η διαχείριση της κρίσης πρέπει να οδηγήσει σε πραγματική μεταστροφή της πολιτικής για τη διαχείριση των αποβλήτων, ούτως ώστε να αποφευχθούν οι περαιτέρω κίνδυνοι για την ανθρώπινη υγεία και το περιβάλλον. Επομένως, κάθε μέτρο που θα ληφθεί για το μέλλον θα πρέπει να οδηγήσει σε μία αποτελεσματικά εφαρμοζόμενη στρατηγική που δεν θα επικεντρώνεται μόνο στη δημιουργία ενός επαρκούς δικτύου μονάδων επεξεργασίας αποβλήτων. Εξίσου μεγάλη σημασία έχει και η παροχή των αναγκαίων δομών για ξεχωριστή συλλογή των αποβλήτων, ανακύκλωση και αποφυγή των αποβλήτων, τηρώντας απόλυτα την ιεραρχία των αποβλήτων, στο πλαίσιο της οποίας η απόρριψη των αποβλήτων παραμένει η λιγότερο επιθυμητή επιλογή.
<P>
Κάθε νέο σχέδιο διαχείρισης αποβλήτων με αυτή την έννοια δεν πρέπει να μείνει μόνο στα χαρτιά, όπως έχουμε δει να γίνεται στο παρελθόν, αλλά πρέπει να εφαρμοσθεί αυστηρά. " σημερινή καταστροφή θα πρέπει να αποτελέσει ευκαιρία για να καταδειχθεί η δυνατότητα της Ιταλίας να μετατρέψει την περιφέρεια της Καμπανίας σε υπόδειγμα βέλτιστης πρακτικής ως προς την κατάλληλη διαχείριση των αποβλήτων, πράγμα που άλλες ιταλικές περιφέρειες, όπως η περιοχή του Μιλάνου, έχουν δείξει ότι είναι εφικτό.
<P>
" Επιτροπή, ως θεματοφύλακας της Συνθήκης, θα συνεχίσει τη διαδικασία επί παραβάσει κατά της Ιταλίας -η οποία κινήθηκε τον Ιούνιο του 2007- λόγω παραβίασης της κοινοτικής νομοθεσίας σχετικά με τα απόβλητα. Είναι έτοιμη να προχωρήσει σε περαιτέρω νομικές ενέργειες, εάν συνεχιστούν οι τρέχουσες παραβιάσεις της κοινοτικής νομοθεσίας, συμπεριλαμβανομένου του ενδεχομένου επιβολής προστίμων, σύμφωνα με το άρθρο 220 της Συνθήκης.
<P>
Ωστόσο, πέραν αυτού, οι υπηρεσίες μου είναι έτοιμες να βοηθήσουν την Ιταλία με όποιον τρόπο κριθεί αναγκαίος και χρήσιμος για την εξεύρεση και την υλοποίηση μιας μακροπρόθεσμα βιώσιμης λύσης στο πρόβλημα διαχείρισης των αποβλήτων.
<P>
(Χειροκροτήματα)
<SPEAKER ID="240" NAME="Πρόεδρος">
" συζήτηση έληξε.

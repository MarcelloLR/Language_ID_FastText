<CHAPTER ID="022">
Συμφωνία εταιρικής σχέσης ΕΚ/Γουϊνέας-Μπισάου στον τομέα της αλιείας (συζήτηση) 
<SPEAKER ID="191" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Luis Manuel Capoulas Santos, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου για τη σύναψη της συμφωνίας αλιευτικής σύμπραξης μεταξύ της Ευρωπαϊκής Κοινότητας και της Δημοκρατίας της Γουϊνέας-Μπισάου - C6-0391/2007 -.
<SPEAKER ID="192" NAME="Joe Borg">
Μέλος της Επιτροπής. - (EN) Κύριε Πρόεδρε, επιτρέψτε μου να ξεκινήσω εκφράζοντας την ευγνωμοσύνη μου στην Επιτροπή Αλιείας και κυρίως, στον εισηγητή κ. Capoulas Santos για την έκθεσή του.
<P>
Στις 23 Μαΐου 2007, η Ευρωπαϊκή Κοινότητα και η Δημοκρατία της Γουϊνέας-Μπισάου έθεσαν σε ισχύ μια συμφωνία αλιευτικής σύμπραξης για περίοδο τεσσάρων ετών. " εν λόγω συμφωνία αποτελεί μέρος μιας σειράς "συμφωνιών για τον τόνο" της ΕΚ στον Ατλαντικό Ωκεανό.
<P>
" οικονομική συνεισφορά έχει καθοριστεί στα 7 εκατομμύρια ευρώ ετησίως. Από την εν λόγω οικονομική συνεισφορά, το 35% ή 2,45 εκατομμύρια ευρώ προορίζονται για την ενίσχυση του καθορισμού και της υλοποίησης της πολιτικής του τομέα αλιείας στην Γουϊνέα-Μπισάου με σκοπό την εδραίωση της υπεύθυνης και αειφόρου αλιείας. Επιπλέον, η Ευρωπαϊκή Ένωση θα καταβάλλει καθορισμένη ετήσια εισφορά ύψους 500 000 ευρώ για τη βελτίωση των υγειονομικών συνθηκών στον τομέα της αλιείας και την ενίσχυση της παρακολούθησης, του ελέγχου και της επιτήρησης στα ύδατα της Γουϊνέας-Μπισάου.
<P>
Επιπρόσθετα στο συνολικό ποσό των 7,5 εκατομμυρίων ευρώ, το πρωτόκολλο περιέχει, επίσης, ειδική οικονομική πρόβλεψη για συμπληρωματική διάθεση ποσού έως 1 εκατομμυρίου ευρώ ετησίως για τη βελτίωση της αξιοποίησης των αλιευτικών δυνατοτήτων από τους ιδιοκτήτες σκαφών.
<P>
Το νέο αυτό πρωτόκολλο παρέχει αλιευτικές δυνατότητες για γαρίδες και ψάρια και κυρίως, για κεφαλόποδα, για συνολική χωρητικότητα έως και 4 400 t ανά έτος για κάθε μία από τις δύο κατηγορίες. Περαιτέρω, η συμφωνία καλύπτει τις άδειες για 19 τονοαλιευτικά γρι-γρι, 14 αλιευτικά σκάφη με καλάμια και 4 αλιευτικά σκάφη με παραγάδια επιφάνειας.
<P>
" συμφωνία δίνει στην Κοινότητα ένα στερεό νομικό και πολιτικό πλαίσιο για την παρακολούθηση των δραστηριοτήτων του στόλου της Ευρωπαϊκής Ένωσης στην αλιευτική ζώνη της Γουϊνέας-Μπισάου. Δίνει, επίσης, τη δυνατότητα στην Κοινότητα να στηρίξει την ανάπτυξη του τομέα στην εν λόγω χώρα προς όφελος και των δύο μερών.
<P>
Στρεφόμενος στις τροπολογίες που προτάθηκαν, επιτρέψτε μου να αναφέρω ότι, ενώ σε πολλές περιπτώσεις συμμεριζόμαστε τους στόχους που περιγράφονται, δεν μπορώ να τις δεχθώ για τους ακόλουθους λόγους.
<P>
Συμμερίζομαι πλήρως την ανησυχία ότι η ροή πληροφοριών που παρέχεται στο Ευρωπαϊκό Κοινοβούλιο πρέπει να είναι όσο το δυνατόν πιο ολοκληρωμένη. Ωστόσο, η Επιτροπή παρέχει ήδη όλες τις απαιτούμενες πληροφορίες, σύμφωνα με τις ισχύουσες διοργανικές συμφωνίες. Επίσης, κάθε έκθεση αξιολόγησης καθώς και οι εκθέσεις για τα αποτελέσματα των διαπραγματεύσεων και των κοινών συνεδριάσεων της Επιτροπής διαβιβάζονται αμελλητί στην Επιτροπή Αλιείας. Επιπλέον, εγώ ο ίδιος ενημερώνω τακτικά την Επιτροπή Αλιείας για την πρόοδο των διεθνών διαπραγματεύσεων σε ειδικές, απόρρητες, κεκλεισμένων των θυρών συνεδριάσεις.
<P>
Το ζήτημα της υποχρέωσης παροχής πληροφοριών από τον στόλο εξετάζεται και αυτό, εφόσον έχουμε προτείνει μια νομική βάση η οποία θα επιτρέψει στην Επιτροπή να απορρίπτει αιτήσεις για άδειες λόγω ανεπαρκούς παροχής πληροφοριών από τα κράτη μέλη. Το εν λόγω σχέδιο κανονισμού υποβάλλεται επί του παρόντος στη διαδικασία έγκρισής του από τα θεσμικά όργανα.
<P>
Όσον αφορά την πρόταση απόρριψης των αλιευτικών συμφωνιών εν γένει λόγω του ότι δεν είναι βιώσιμες, πρέπει να επισημανθεί ότι το Συμβούλιο στα συμπεράσματά του τον Ιούλιο του 2004 υπέδειξε ότι στόχος των νέων συμφωνιών αλιευτικής σύμπραξης (FPAs) είναι να συμβάλουν στην αειφόρο διαχείριση των αλιευτικών πόρων. Εξάλλου, οι συμφωνίες αλιευτικής σύμπραξης προβλέπουν την πρόσβαση μόνο σε αποθέματα που δεν υφίστανται πλήρη εκμετάλλευση από τον εθνικό στόλο της συγκεκριμένης χώρας. " Επιτροπή πιστεύει ότι οι συμφωνίες αλιευτικής σύμπραξης μπορούν να παρέχουν και παρέχουν πολιτικό και νομικό πλαίσιο που συμβάλλει στις προσπάθειες των χωρών-εταίρων για εφαρμογή μιας πολιτικής αειφόρου και υπεύθυνης αλιείας στα ύδατά τους.
<P>
Τέλος, όσον αφορά την πρόταση καταβολής του συνολικού κόστους της συμφωνίας από τα σκάφη κατ' αναλογία προς τα αλιεύματά τους, επιτρέψτε μου να αναφέρω ότι έχουμε θεσπίσει μια λογική ισορροπία κατανομής του κόστους μεταξύ των εισφορών των ιδιοκτητών των σκαφών και των κοινοτικών αποζημιώσεων. Αυτή η προσέγγιση συνάδει με τα συμπεράσματα του Συμβουλίου του Ιουλίου του 2004 για τις συμφωνίες αλιευτικής σύμπραξης, για την οποία το Κοινοβούλιο εξέφρασε τη γνώμη του. Στο σύστημά μας, τα τέλη της άδειας ιδιοκτησίας σκάφους υπολογίζονται βάσει των αλιευμάτων που τους αναλογούν.
<SPEAKER ID="193" NAME="Luis Manuel Capoulas Santos">
εισηγητής. - (PT) Κύριε Πρόεδρε, Επίτροπε, κυρίες και κύριοι, η έκθεσή μου αφορά τη συμφωνία για την αλιεία που υπογράφτηκε με μια μικρή αφρικανική χώρα, η οποία, μετά από μια δεκαετία και πλέον ένοπλου αγώνα για ανεξαρτησία διανύει τα τελευταία χρόνια μία περίοδο σοβαρής πολιτικής αστάθειας στην οποία παρεμβάλλονται και περίοδοι εμφυλίου πολέμου. " αλιεία αποτελεί σημαντικό οικονομικό πόρο για αυτήν την μικρή χώρα και η οικονομική της συνεισφορά αποτελεί πολύ σημαντικό μέρος του κρατικού προϋπολογισμού.
<P>
Ωστόσο, η εν λόγω συμφωνία για την αλιεία δεν αποσκοπεί στην αγορά ψαριών. Σύμφωνα με τη φιλοσοφία της αλιευτικής σύμπραξης, η θέση της Ευρωπαϊκής Ένωσης δεν είναι αυτή. " πολιτική της Ευρωπαϊκής Ένωσης βασίζεται σε άλλες αξίες και οι ουσιαστικές της ανησυχίες είναι η αειφορία των πόρων και μια θέση αποτελεσματικής εταιρικής σχέσης. Πρόκειται, ως εκ τούτου, για συμφωνία με αμοιβαία πλεονεκτήματα: Για την Ευρωπαϊκή Ένωση, προφανώς λόγω του ότι ο στόλος της έχει πρόσβαση σε σημαντικές αλιευτικές περιοχές, αλλά και για τη Γουϊνέα-Μπισάου, η οποία, πέρα από την οικονομική συνεισφορά, θα είναι σε καλύτερη θέση να διασφαλίσει πιο αειφόρο διαχείριση των σημαντικότερων ίσως οικονομικών της πόρων μέσω της στήριξης για την έρευνα, παρακολούθηση, επιτήρηση και βελτίωση των υγειονομικών συνθηκών των αλιευτικών προϊόντων.
<P>
Πρόκειται, κατά συνέπεια, για μια ισορροπημένη και αμοιβαία ωφέλιμη συμφωνία, και για αυτόν τον λόγο συνιστώ στο Κοινοβούλιο να εγκρίνει την έκθεσή μου με την τροπολογία που εισήγαγε η Επιτροπή Ανάπτυξης και με τις τροπολογίες που πρότεινα ο ίδιος, οι οποίες αποσκοπούν απλά στην ενίσχυση της θέσης του Κοινοβουλίου στην παρακολούθηση των εν λόγω τομέων. Εν τω μεταξύ, παρόλο που ο Επίτροπος προφανώς ισχυρίζεται ότι δεν μπορεί να δεχθεί τις εν λόγω προτάσεις, εγώ πιστεύω, αντιθέτως, ότι η αλιευτική πολιτική έχει μόνο να κερδίσει από μια πιο θετική και πιο μόνιμη στάση εκ μέρους του Κοινοβουλίου.
<SPEAKER ID="194" NAME="Hélène Goudin">
εξ ονόματος της ομάδας IND/DEM. - (SV) Κύριε Πρόεδρε, μοναδικός στόχος της συμφωνίας για την αλιεία είναι η διασφάλιση των βραχυπρόθεσμων οικονομικών συμφερόντων ενός ακόμη κλάδου της ΕΕ, η οποία δεν ανακύπτει πρώτη φορά σε διεθνές επίπεδο. Υπάρχουν τρεις λόγοι για τους οποίους πρέπει αύριο να καταψηφίσουμε τη συμφωνία για την αλιεία. Ο πρώτος είναι το περιβάλλον. " εξάντληση των υδάτων της Δυτικής Αφρικής σύντομα θα αποτελεί μια πραγματικότητα. " βιοποικιλότητα απειλείται σοβαρά και η συνέχιση αυτής της παράλογης πολιτικής για την αλιεία θα έχει μακροπρόθεσμες επιπτώσεις στο περιβάλλον, τόσο σε τοπικό όσο και σε διεθνές επίπεδο.
<P>
" δεύτερη ένστασή μου βασίζεται σε οικονομικούς λόγους. Οι ευρωπαίοι φορολογούμενοι πολίτες υποχρεώνονται να επιδοτούν μη αποδοτικούς αλιευτικούς στόλους με εκατομμύρια ευρώ ετησίως. Πού είναι το οικονομικό κέρδος σε αυτό; Πού είναι η αειφορία; Πού είναι η προστιθέμενη αξία για την Ευρώπη; Αν, αντίθετα, τα σκάφη υποχρεώνονταν να βαρύνονται τα ίδια με τα έξοδά τους, η πίεση στον τομέα της αλιείας θα μειωνόταν και τόσο οι φορολογούμενοι πολίτες όσο και το περιβάλλον θα έβγαιναν κερδισμένοι.
<P>
Ο τρίτος λόγος είναι η σημασία της αλιείας για την τοπική ανάπτυξη στις χώρες-εταίρους. " αλιεία συνιστά για πολλές από αυτές την μοναδική πηγή εσόδων. " εξάντληση των αποθεμάτων στις θάλασσες δημιουργεί μια δυσβάσταχτη κατάσταση για τον τοπικό πληθυσμό που δεν μπορεί να ανταγωνιστεί τα υπερβολικά επιδοτούμενα ευρωπαϊκά σκάφη. Είναι πλέον καιρός να θέσουμε τέλος στις εν λόγω συμφωνίες για την αλιεία και αυτό πρέπει να γίνει άμεσα.
<SPEAKER ID="195" NAME="Avril Doyle" AFFILIATION="PPE-DE">
(EN) Κύριε Πρόεδρε, πρέπει πραγματικά να ρωτήσω τον Επίτροπο αν πιστεύει αυτά τα οποία λέει τώρα. Μήπως τον έστειλαν να εκφωνήσει έναν εκ των προτέρων συνταχθέντα λόγο; Προσπαθεί πραγματικά να πει ότι οι εν λόγω συμφωνίες εταιρικής σχέσης για την αλιεία είναι αειφόροι;
<P>
Ένα πολύ ενδιαφέρον άρθρο στην εφημερίδα New York Times στις 14 Ιανουαρίου 2008 αναφέρεται στην κατάρρευση σημαντικών πληθυσμών ψαριών στη δυτική Αφρική και στην φιλοχρηματία των ξένων στόλων η οποία υπερσκελίζει τις ανησυχίες για την μακροπρόθεσμη υγεία της αλιείας - και στην φιλοχρηματία της ΕΕ η οποία, επίσης, υπερσκελίζει οποιεσδήποτε ανησυχίες για την μακροπρόθεσμη υγεία της αλιείας.
<P>
" Γουϊνέα-Μπισάου, ένα έθνος με πληθυσμό 1,4 εκατομμυρίων ανθρώπων: κατ' εξοχήν παράδειγμα προς αποφυγήν ως προς τη διαχείριση της αλιείας. Σύμφωνα με τον Vladimir Kacyznski, θαλάσσιο βιολόγο του Πανεπιστημίου της Ουάσινγκτον, κανείς δεν έχει μελετήσει εκτενώς τα παράκτια ύδατα του έθνους για τουλάχιστο 20 έτη. Και για δύο έτη ο Sanji Fati ήταν υπεύθυνος για την εφαρμογή των κανόνων για την αλιεία της Γουϊνέας-Μπισάου. Όταν ανέλαβε τα καθήκοντά του το 2005, δεν διέθετε ούτε ένα σκάφος περιπολίας σε λειτουργία για την παρακολούθηση των εκατοντάδων πειρατικών και δεκάδων βιομηχανικών τρατών, στην πλειοψηφία τους ξένων. Εκτιμάται ότι σε ποσοστό περίπου 40% η αλιεία γινόταν χωρίς άδεια ή κατά παράβαση των κανονισμών.
<P>
Για να είμαι ειλικρινής, αναρωτιέμαι αν εμείς ξέρουμε τι κάνουμε εδώ. Έχουμε τεράστια σύγκρουση συμφερόντων. Αυτές οι απελπισμένες οικονομίες χρειάζονται τα χρήματά μας και είναι έτοιμες να πουλήσουν τους αλιευτικούς τους πόρους. Θα έπρεπε να ήμασταν πιο συνετοί. Ας τους δώσουμε τα χρήματά τους, αλλά ας μην καταστρέψουμε τα ύδατά τους. Επίτροπε Borg, παρακαλώ, ξανασκεφτείτε το!
<SPEAKER ID="196" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, ως αναπληρωματικό μέλος της Επιτροπής Αλιείας που παρίσταται στο Κοινοβούλιο, θα ήθελα να πω λίγα λόγια για την έκθεση για την οποία συζητούμε. Αποτελεί εξειδικευμένη, λεπτομερή έκθεση, αλλά αυτό οφείλεται στη φύση του αντικειμένου της. Θα ήταν δύσκολο να παρουσιαστεί διαφορετικά.
<P>
Ωστόσο, η συμφωνία έχει πολύ ευρύτερο χαρακτήρα, εφόσον επικαλείται άλλες αξίες οι οποίες είναι σημαντικές και για τις δύο πλευρές αυτής της εταιρικής σχέσης. Θα ήθελα να ευχαριστήσω εκ νέου τον Επίτροπο.
<SPEAKER ID="197" NAME="Joe Borg">
Μέλος της Επιτροπής. - (EN) Κύριε Πρόεδρε, καταρχήν, θα ήθελα να αναφέρω ότι συμφωνώ με τις παρατηρήσεις του εισηγητή κ. Capoulas Santos, ότι η αλιεία και τα έσοδα που προκύπτουν από τη συμφωνία αλιευτικής σύμπραξης αποτελούν σημαντικό μέρος του προϋπολογισμού της Γουϊνέας-Μπισάου.
<P>
Εργαζόμαστε πλέον σε πνεύμα εταιρικής σχέσης σε αντίθεση με τις παραδοσιακές συμφωνίες για την αλιεία όπου ο στόχος ήταν η μετάβαση, η αλιεία ψαριών, η πληρωμή των ψαριών που αλιεύθηκαν και η αποχώρηση. Οι εν λόγω συμφωνίες αλιευτικής σύμπραξης διαμορφώνονται βασιζόμενες στην παροχή βοήθειας στην ενδιαφερόμενη χώρα για την οικοδόμηση της αλιευτικής της υποδομής και για την οικοδόμηση των σχετικών τομέων κατά τρόπο ώστε να υπάρξει εκτροπή από την καθαρή αλιεία προς δραστηριότητες σχετικές με την αλιεία όπως η υδατοκαλλιέργεια, όπου αυτό είναι δυνατό. Ο στόχος είναι, επίσης, να φροντίσουμε ώστε οι αλιευτικές δραστηριότητες που διεξάγονται από τους στόλους μας στο πλαίσιο της συμφωνίας αλιευτικής σύμπραξης να αφορούν μόνον το πλεόνασμα.
<P>
Για παράδειγμα, σε αυτήν την περίπτωση, κατόπιν δικού μας αιτήματος, διενεργήθηκε μελέτη αξιολόγησης στα τέλη του 2005 από ανεξάρτητο εξωτερικό σύμβουλο, του οποίου οι συστάσεις όσον αφορά τη διαχείριση και διατήρηση των πόρων έχουν ληφθεί υπόψη μαζί με τις επιστημονικές συμβουλές που παρείχε το Ερευνητικό Ινστιτούτο της Γουϊνέας-Μπισάου μετά την εκστρατεία με τράτες το 2006.
<P>
Επιπλέον, το πρωτόκολλο περιλαμβάνει αριθμό δεσμευτικών μέτρων στο Παράτημα III, με στόχο την εφαρμογή του σχεδίου διαχείρισης για την συνολική αλιευτική προσπάθεια στην αποκλειστική οικονομική ζώνη της Γουϊνέας-Μπισάου. Σύμφωνα με το σχέδιο για την αλιεία, η Γουϊνέα-Μπισάου δεσμεύτηκε να μειώσει την αλιευτική προσπάθεια όσον αφορά τις γαρίδες και τα κεφαλόποδα, διατηρώντας κατά το 2007 τις υφιστάμενες συμφωνίες με τρίτες χώρες και με την Ευρωπαϊκή Κοινότητα, αποφεύγοντας την κινητοποίηση κατά το 2008 και τα ακόλουθα έτη αλιευτικών δυνατοτήτων που χορηγούνται σε τρίτες χώρες από την 1η Ιανουαρίου 2007 και που παρέμεναν αναξιοποίητες, μη χορηγώντας οποιεσδήποτε αλιευτικές δυνατότητες ναύλωσης σε αυτές τις κατηγορίες και ανακαλώντας και λύνοντας επίσημα όλες τις συμφωνίες με ευρωπαϊκές εταιρείες, ενώσεις ή επιχειρήσεις.
<P>
Επιπλέον, τα φύλλα δεδομένων 1 και 2 του Παραρτήματος II, που ισχύουν για τις τράτες αλιείας ψαριών με πτερύγια, κεφαλόποδων και γαρίδων, προβλέπουν το ενδεχόμενο περιόδων βιολογικής ανάπαυλας. Όσον αφορά την αλιεία γαρίδων, η Γουϊνέα-Μπισάου έχει δεσμευθεί, επίσης, να αυξήσει το μέγεθος ματιού για τα δίκτυα από 40 σε 50 χιλιοστά, σύμφωνα με την υφιστάμενη νομοθεσία στην υποπεριφέρεια.
<P>
Θα έλεγα ότι, παρά τις εν λόγω συμφωνίες αλιευτικής σύμπραξης, διεξάγονται εκτενώς παράνομες αλιευτικές δραστηριότητες και χορηγούνται ιδιωτικές άδειες σε τρίτες χώρες που δεν ανήκουν στην Ευρωπαϊκή Ένωση, αλλά και ότι χάρη σε αυτές τις συμφωνίες αλιευτικής σύμπραξης μπορούμε να ελέγχουμε και να διαχειριζόμαστε τους δικούς μας αλιευτικούς στόλους κατά τρόπο ώστε η αλιεία να διεξάγεται με αειφόρο τρόπο στα ύδατα της Γουϊνέα-Μπισάου και σε άλλα ύδατα.
<P>
Συνεπώς, οφείλω να πω ότι ναι, πιστεύω ότι είναι ευεργετικό για την ενδιαφερόμενη τρίτη χώρα για την Ευρωπαϊκή Ένωση, για την Ευρωπαϊκή Κοινότητα να διαπραγματεύεται και να συνάπτει τέτοιες συμφωνίες αλιευτικής σύμπραξης βάσει του νέου καθεστώτος.
<P>
Ωστόσο, συμφωνώ μαζί σας ότι το προηγούμενο καθεστώς εκμεταλλευόταν τα αποθέματα, αλλά η νέα ρύθμιση είναι ότι ενδιαφερόμαστε μόνο για τη διαπραγμάτευση συμφωνιών για το πλεόνασμα, κατά τρόπο ώστε αν το απόθεμα των υδάτων της τρίτης χώρας υφίσταται ήδη πλήρη εκμετάλλευση ή υπερεκμετάλλευση, να μην συνάπτουμε συμφωνίες εταιρικής σχέσης στον τομέα της αλιείας. Αν υφίσταται μερική εκμετάλλευση, τότε συνάπτουμε συμφωνία μόνο για το πλεόνασμα, και καταβάλλουμε κάθε προσπάθεια προκειμένου να διασφαλίσουμε ότι οι στόλοι μας, τουλάχιστον, εκτελούν και τηρούν τις δεσμεύσεις που ανέλαβαν βάσει της συμφωνίας.
<SPEAKER ID="198" NAME="Luis Manuel Capoulas Santos">
εισηγητής. - (PT) Κύριε Πρόεδρε, θα ήθελα καταρχήν να εκφράσω τη βαθιά μου λύπη για την "ηθικολογική" στάση την οποία ορισμένα μέλη προσπαθούν να επιβάλουν στην παρούσα συζήτηση, η οποία κατά τη γνώμη μου φανερώνει απλά ότι αγνοούν σε μεγάλο βαθμό ποιο είναι λογικά το θέμα μας εδώ.
<P>
Γνωρίζω σε ικανοποιητικό βαθμό τη Γουϊνέα-Μπισάου καθώς και την πολιτική, οικονομική και κοινωνική της πραγματικότητα και πρόσφατη ιστορία, και είμαι ενήμερος για την επίθεση την οποία υπέστησαν οι πόροι της Γουϊνέας-Μπισάου στα τέλη της δεκαετίας του 1970 από τον αλιευτικό στόλο της Σοβιετικής Ένωσης και την ουσιαστικά αρπακτική στάση ορισμένων ανταγωνιστών μας στην παγκόσμια αλιεία. Πιστεύω ότι η φιλοσοφία που διέπει την πολιτική για την αλιεία της ΕΕ είναι ζήτημα υπερηφάνειας παρά αισχύνης και είναι λυπηρό το γεγονός ότι οι άλλες αλιευτικές δυνάμεις δεν ακολουθούν το παράδειγμά μας. Και τα ανωτέρω αποδεικνύει το γεγονός ότι η σχετική έκθεση εγκρίθηκε από όλα τα μέλη της Επιτροπής Ανάπτυξης, ενώ η συντριπτική πλειοψηφία της Επιτροπής Αλιείας ενέκρινε την έκθεσή μου.
<P>
Πιστεύω ότι αυτός είναι ο δυνατός και πολιτικά ρεαλιστικός τρόπος για να προχωρήσουμε και αυτός ο οποίος εξυπηρετεί καλύτερα τα συμφέροντα όχι μόνο της Ευρωπαϊκής Ένωσης αλλά και του λαού της Γουϊνέα-Μπισάου. Κατά συνέπεια, κύριε Πρόεδρε, προτρέπω εκ νέου το Κοινοβούλιο να εγκρίνει την εν λόγω έκθεση καθώς είναι πολιτικά ισορροπημένη και συνιστά μια συμφωνία εταιρικής σχέσης η οποία είναι αμοιβαία συμφέρουσα για τα ενδιαφερόμενα μέρη.
<SPEAKER ID="199" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 11 Μαρτίου 2008.

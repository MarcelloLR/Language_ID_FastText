<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<SPEAKER ID="3" LANGUAGE="ES" NAME="Solana," AFFILIATION="Ύπατος Εκπρόσωπος της Κοινής Εξωτερικής Πολιτικής και Πολιτικής Ασφάλειας της Ευρωπαϊκής Ένωσης.">
<P>
Για άλλη μία φορά, η Μέση Ανατολή βρίσκεται στο επίκεντρο των ανησυχιών μας. Χθες, η Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής ενέκρινε την έκθεση που εκπόνησε ο κ. Menéndez del Valle. Με αυτό, το Κοινοβούλιο έδειξε για άλλη μία φορά τη σταθερή του βούληση να συμβάλλει ενεργά στις ειρηνευτικές προσπάθειες. Είμαι πεπεισμένος ότι η έκθεση αυτή θα φανεί εξαιρετικά χρήσιμη στην αναζήτηση της ειρήνης, καθώς έχει ήδη αποδείξει την αξία της.
<P>
Είχα την ευκαιρία να μιλήσω σε πολλές περιπτώσεις με τον κ. Menéndez del Valle. Συνεργαστήκαμε για να διασφαλίσουμε ότι η έκθεση θα περιέχει όλα τα στοιχεία που θα μπορούσαν να βοηθήσουν στην εξεύρεση μιας λύσης σύμφωνης με την ευρωπαϊκή προσέγγιση.
<P>
Θα ξεκινήσω από τον οδικό χάρτη. Φρονώ ότι η ανησυχία που εκφράζεται είναι θεμιτή. Ορισμένοι θα πουν ασφαλώς ότι ελάχιστα χρησιμεύει ένα πρόγραμμα ενεργειών που πρέπει να γίνουν σύμφωνα με ένα χρονοδιάγραμμα, εάν εκείνοι που πρέπει να δράσουν είναι απρόθυμοι να το κάνουν. Είναι αλήθεια ότι, χωρίς τη δέσμευση όλων των μερών, η πρόοδος που θα μπορέσουμε να επιτελέσουμε είναι ελάχιστη. Αλλά πρέπει να πω επίσης, με κάθε σαφήνεια, ότι ενώ αναγνωρίζω τις τεράστιες δυσκολίες που αντιμετωπίζουμε, δεν πιστεύω ότι υπάρχει άλλη εναλλακτική λύση πέραν του οδικού χάρτη. Ο κοινός και πολυπόθητος στόχος των δύο κρατών –Ισραήλ και Παλαιστίνης– που θα συμβιώνουν με ειρήνη και ασφάλεια δεν πρέπει να εγκαταλειφθεί εξαιτίας των τραγικών γεγονότων των τελευταίων ημερών. Ο στόχος του οδικού χάρτη είναι φιλόδοξος· θα πρέπει να επιτευχθεί το 2005 όταν θα υφίστανται και τα δύο προαναφερθέντα κράτη. Επιβάλλεται, επομένως, ακόμα μεγαλύτερη ανάμειξη, ει δυνατόν, της διεθνούς κοινότητας. Καταρχάς, η Τετραμερής είναι εκείνη που πρέπει να εντείνει τις προσπάθειές της.
<P>
Ο κ. Abu Ala, ο νέος πρωθυπουργός της Παλαιστινιακής Αρχής, εργάζεται πιθανότατα αυτήν τη στιγμή για τον σχηματισμό μιας νέας παλαιστινιακής κυβέρνησης, πιθανόν σε εξαιρετικά δύσκολες συνθήκες. Γνωρίζω τον κ. Ala εδώ και πολλά χρόνια και τον σέβομαι. Επιπλέον διαθέτει μια ευρύτατη εμπειρία σφυρηλατημένη σε πολύ δύσκολες καταστάσεις. Αυτή η νέα παλαιστινιακή κυβέρνηση θα πρέπει να αναλάβει γρήγορα τις ευθύνες της.
<P>
Έχω την ευκαιρία να μιλάω τηλεφωνικώς σχεδόν καθημερινά με τον κ. Ala. Δεν υπάρχει καμία αμφιβολία ότι, όσον αφορά την ασφάλεια, ο κ. Ala πρέπει να ξεκινήσει βάζοντας τάξη στις παλαιστινιακές υπηρεσίες ασφάλειας. Θα ακολουθήσει το παράδειγμα του κ. Salam Fayad, του υπουργού που είναι αρμόδιος για τον οικονομικό τομέα, ο οποίος έχει κάνει καλή δουλειά στον εν λόγω τομέα. Δεν μπορεί να υπάρχει ανοχή απέναντι στις τρομερές τρομοκρατικές επιθέσεις που γίνονται πάρα πολύ συχνά και με δραματικές συνέπειες ενάντια στον λαό του Ισραήλ. Η επίθεση της Χάιφα, τις παραμονές του Γιομ Κιπούρ, αποτελεί ένα ακόμα παράδειγμα γι’ αυτό που δεν πρέπει να επαναληφθεί ποτέ ξανά. Η παλαιστινιακή κυβέρνηση πρέπει να βάλει τέλος σε αυτήν τη μάστιγα, προς το συμφέρον των ίδιων των Παλαιστίνιων.
<P>
Επίσης, θα πρέπει να συνεχιστούν οι οικονομικές και κοινωνικές μεταρρυθμίσεις προς όφελος του λαού της Παλαιστίνης. Η Ευρώπη θα προσφέρει στον κ. Ala και την κυβέρνησή του ενεργή και αποφασιστική υποστήριξη σε αυτές τις προσπάθειες.
<P>
Αλλά για να έχουν επιτυχία οι προσπάθειες της νέας παλαιστινιακής κυβέρνησης, είναι εξαιρετικά σημαντικό να μπορεί να υπολογίζει, πρωτίστως, στην υποστήριξη της ισραηλινής κυβέρνησης. Η κυβέρνηση του Ισραήλ έχει επίσης κάποιες βασικές υποχρεώσεις σύμφωνα με τον οδικό χάρτη. Το Ισραήλ πρέπει να θέσει τέρμα στην πολιτική των εποικισμών, στην κατασκευή ενός τείχους ασφαλείας που καταπατά εδάφη πέρα από τα σύνορα του 1967. Επιπλέον, το Ισραήλ καλείται να σταματήσει την πολιτική των επιλεκτικών δολοφονιών και άλλες πρακτικές που πιστεύουμε ότι παραβιάζουν το διεθνές δίκαιο. Πρέπει να δώσουμε μια ευκαιρία επανέναρξης της συνεργασίας μεταξύ Ισραηλινών και Παλαιστίνιων.
<P>
Η δράση της Ευρωπαϊκής Ένωσης στη Μέση Ανατολή πρέπει να συνεχίσει να είναι σταθερή και αποφασιστική, αλλά επίσης δημιουργική και συνεπής. Οι επόμενες μέρες και εβδομάδες, όπως είπα, θα είναι κρίσιμες. Η ειρήνη θα έχει μια νέα ευκαιρία, εάν η κυβέρνηση του πρωθυπουργού Ala ξεκινήσει το έργο της και εκπληρώσει τα καθήκοντά της στον τομέα της ασφάλειας, και εάν η κυβέρνηση του Ισραήλ δείξει αυτοσυγκράτηση και γενναιοδωρία προκειμένου να μειωθεί η ένταση. Είναι σημαντικό να μην παίξουμε το παιχνίδι των τρομοκρατών.
<SPEAKER ID="4" LANGUAGE="IT" NAME="Monti," AFFILIATION="Επιτροπή">
<P>
Όπως επεσήμανε ο κ. Menéndez del Valle στο σχέδιο εκθέσεώς του, οποιοδήποτε ειρηνευτικό σχέδιο εξαρτάται από τις έντιμες δεσμεύσεις των δύο πλευρών και, θα προσέθετα, της διεθνούς κοινότητας για την υλοποίησή του. Σήμερα οι προσπάθειες αυτές φαίνεται να απουσιάζουν: θα πρέπει, συνεπώς, να ανασυσταθεί η πολιτική βούληση για να επιτύχει η λύση των δύο κρατών.
<P>
Η Ευρωπαϊκή Ένωση αναγνώριζε ανέκαθεν το δικαίωμα του Ισραήλ στην αυτοάμυνα, αλλά η ασφάλεια δεν συνίσταται μόνο στην παρεμπόδιση των τρομοκρατών να διαπράξουν τις αποτρόπαιες πράξεις τους· απαιτεί, καταρχάς, την κατάκτηση της καρδιάς και των ιδεών του λαού. Η κατασκευή ενός τείχους μπορεί να είναι ένα αποδεκτό μέτρο, αρκεί να περιορίζεται στο ισραηλινό έδαφος. Το Ισραήλ πρέπει τώρα να λάβει μια επαρκή σειρά μέτρων ενίσχυσης της εμπιστοσύνης. Πρέπει να σταματήσουν όλες οι εκτελέσεις χωρίς δίκη και όλες οι κατεδαφίσεις σπιτιών για αντίποινα. Όλοι οι οικισμοί που οικοδομήθηκαν σε παλαιστινιακό έδαφος μετά τον Σεπτέμβριο του 2000 πρέπει να κατεδαφιστούν και να πάψει κάθε δραστηριότητα σε αυτούς, διότι αποτελούν εμπόδιο στη λύση των δύο κρατών. Από παλαιστινιακής πλευράς, η κυβέρνηση φαίνεται να πιστεύει στη λύση των δύο κρατών, που συνίσταται στην αποδοχή της σύστασης ενός παλαιστινιακού κράτος στα εδάφη του 1967· ωστόσο, στον λαό και στις τάξεις της πολιτικής αντιπολίτευσης, εδραιώνεται η άρνηση αυτής της λύσης. Η Χαμάς και διάφοροι άλλοι δεν αναγνωρίζουν το δικαίωμα ύπαρξης του Ισραήλ, όπως αποδεικνύουν οι τρομερές επιθέσεις αυτοκτονίας και άλλες τρομοκρατικές ενέργειες. Εκδηλώνεται επίσης ολοένα και περισσότερο η έλλειψη ικανότητας, εξουσίας και βούλησης για τη θέσπιση αποτελεσματικών οργάνων, ιδίως στον τομέα της ασφάλειας.
<P>
Η νέα κυβέρνηση υπό τον πρωθυπουργό Abu Ala πρέπει να αναλάβει τον αποτελεσματικό έλεγχο των παλαιστινιακών εδαφών, να λάβει συγκεκριμένες πρωτοβουλίες κατά των εκτελεστών και των σχεδιαστών των βίαιων επιθέσεων εναντίον του ισραηλινού λαού και να αποδεχθεί δημοσίως το δικαίωμα ύπαρξης του Ισραήλ. Εξίσου σημαντική είναι η αποφασιστική πρόοδος των προετοιμασιών για τις εκλογές, η εκπόνηση του Συντάγματος και η συμμετοχή της κοινωνίας των πολιτών στις μεταρρυθμίσεις.
<SPEAKER ID="5" LANGUAGE="DE" NAME="Poettering (PPE-DE )" AFFILIATION="(Χειροκροτήματα)">
<P>
Λέμε, όμως, επίσης ότι η αντίδραση της “επιλεκτικής δολοφονίας”, όπως είπε ο κ. Σολάνα –μία πολιτική του “οφθαλμόν αντί οφθαλμού”– δεν αποτελεί συμβολή σε μία ενδεχόμενη ειρήνη. Θέλω να ευχαριστήσω τον Επίτροπο Monti για όσα είπε για το τείχος, για την μεγάλη του ικανότητα –γνωρίζουμε βέβαια ότι έχει κι άλλες ικανότητες– θα ήθελα όμως να τον ευχαριστήσω ιδιαίτερα γι’ αυτό που είπε και για το ότι το είπε με αυτόν τον τρόπο. Επιτρέψτε μου μία προσωπική παρατήρηση: η ενασχόλησή μου με την πολιτική άρχισε όταν είδα ένα τείχος στις αρχές του 1962 στην πατρίδα μου. Είναι κάτι που αγγίζει το πνεύμα και την καρδιά των ανθρώπων. Είμαι βαθύτατα πεπεισμένος, κυρίες και κύριοι, ότι η ανέγερση αυτού του τείχους είναι κάτι πάρα πολύ τραγικό, και για το Ισραήλ, γιατί έτσι απλώς θα αυξηθούν το μίσος και η αντιπάθεια και αυτό δεν είναι μέτρο για μία αληθινή προώθησης της ειρήνης. Κατά την δική μου εκτίμηση, άλλωστε, με ένα τέτοιο τείχος δεν ενισχύεται ούτε η ασφάλεια του Ισραήλ.
<P>
·όπου θα συμπεριλαμβάνονται οι Ευρωπαίοι θα ήταν πρόοδος. Για εμάς είναι σαφές πως ο στόχος πρέπει να είναι η διασφάλιση των συνόρων του Ισραήλ, αλλά και ένα παλαιστινιακό κράτος με διασφαλισμένα σύνορα. Καλούμε εκείνους που έχουν αναλάβει δράση, τον πρωθυπουργό Σαρόν, τον Πρόεδρο Αραφάτ και τον νέο πρωθυπουργό Abu Ala, να δώσουν μια ευκαιρία στην ειρήνη και να ξεπεράσουν τις ενδεχόμενες προσωπικές τους αντιπάθειες. Ο διάλογος είναι σημαντικός και, κύριε Σολάνα, σας ευχαριστώ θερμά γι’ αυτό που κάνετε. Πιστεύω ότι πραγματικά κάνετε αυτό που είπατε, ότι εργάζεστε μέρα-νύχτα και ότι συζητάτε με τους εμπλεκομένους.
<SPEAKER ID="6" LANGUAGE="ES" NAME="Barón Crespo (PSE )." AFFILIATION="(Χειροκροτήματα)">
<P>
    Κύριε Πρόεδρε, μόλις έμαθα τη θλιβερή είδηση της δολοφονίας του Ακόλουθου Τύπου της ισπανικής πρεσβείας στη Βαγδάτη, κ. José Antonio Bernal Gómez, και σας παρακαλώ, κύριε Πρόεδρε, να εκφράσετε τα πιο βαθιά μας συλλυπητήρια, εξ ονόματος του Κοινοβουλίου, στην ισπανική κυβέρνηση.
<P>
Επίσης θα ήθελα να εκφράσω, εξ ονόματος της Ομάδας του Κόμματος των Ευρωπαίων Σοσιαλιστών, την καταδίκη μας για την επίθεση στη Χάιφα. Η επίθεση αυτή έγινε σε μια ιδιαίτερα ευαίσθητη χρονική στιγμή για το Ισραήλ, καθώς συνέβη τις παραμονές του Γιομ Κιπούρ, της ημέρας της συγχώρεσης. Θα ήθελα, επίσης, να εκφράσω τα συλλυπητήριά μας σε όλες τις οικογένειες Ισραηλινών και Παλαιστινίων που υποφέρουν εξαιτίας αυτής της κλιμάκωσης της βίας. Αυτό συνέβη ενώ είχε ανοίξει ένα παράθυρο και είχε διαφανεί μια αχτίδα ελπίδας με την επανέναρξη του διαλόγου στις 30 Απριλίου.
<P>
Υποστηρίζουμε το περιεχόμενο της έκθεσης Menéndez del Valle. Θα ήθελα να επισημάνω ότι εάν και εμείς οι Ευρωπαίοι έχουμε διαφορετικές απόψεις και είμαστε διχασμένοι σε πολλά θέματα, στο ζήτημα της Μέσης Ανατολής υπάρχει σημαντικός βαθμός συμφωνίας. Η συναίνεση αυτή μεταξύ όλων των κρατών μελών της Ευρωπαϊκής Ένωσης χρονολογείται από τη Δήλωση της Βενετίας το 1980. Αξίζει επίσης να σημειωθεί η ευρεία υποστήριξη που έχουν αυτές οι προτάσεις στο Ευρωπαϊκό Κοινοβούλιο.
<P>
Βάσει των παρατηρήσεων που έκαναν ο κ. Σολάνα και ο Επίτροπος Monti, πιστεύω ότι είναι επίσης σαφές ότι πρέπει να συνεχίσουμε την πολιτική, διπλωματική και οικονομική μας προσπάθεια. Κύριε Πρόεδρε, το ζήτημα δεν είναι εάν ο οδικός χάρτης ισχύει ή όχι, το ζήτημα είναι ότι πρέπει να συνεχίσουμε τον δρόμο προς την ειρήνη, όσο δύσκολος και επικίνδυνος και εάν αποδειχθεί. Διότι ο οδικός χάρτης είναι μόνο ένα μέσο για να φτάσουμε στην ειρήνη.
<P>
Πιστεύω ότι πρέπει επίσης να καταστήσουμε σαφές στην ισραηλινή κυβέρνηση και στον κ. Σαρόν ότι η λύση στη σύγκρουση δεν έγκειται στην εφαρμογή του νόμου “οφθαλμόν αντί οφθαλμού και οδόντα αντί οδόντος”. Η λύση δεν βρίσκεται επίσης στις εκκλήσεις για τη δολοφονία ή την απομάκρυνση του εκλεγμένου εκπροσώπου του παλαιστινιακού λαού. Παραβρέθηκα πρόσφατα στους εορτασμούς για τα ογδοηκοστά γενέθλια του Σιμόν Πέρες στο Πανεπιστήμιο του Τελ Αβίβ. Έχοντας κατά νου τις δηλώσεις που έκανε ο κ. Πέρες και άλλοι σημαντικοί ισραηλινοί ηγέτες, καθώς και τις δηλώσεις του κ. Αραφάτ και της Παλαιστινιακής Αρχής, φαίνεται ότι έχουν γίνει αρκετές παραχωρήσεις. Αναφέρομαι, καταρχάς, στην αναγνώριση του δικαιώματος του Ισραήλ να υπάρχει ως κράτος – όχι μόνο τη δική μας αναγνώριση, αλλά και της Παλαιστινιακής Αρχής. Δεύτερον, αναγνωρίζεται ότι η ειρήνη μπορεί να επιτευχθεί μόνο μέσω της διαπραγμάτευσης και, τρίτον, ότι οι διαπραγματεύσεις πρέπει να βασίζονται στα σύνορα του 1967. Αυτό είναι προς τιμή της Εθνικής Παλαιστινιακής Αρχής και ο κ. Abu Abas εκπροσωπεί αυτήν την προσέγγιση. Μίλησε στο Ευρωπαϊκό Κοινοβούλιο κατά την προεδρία της κ. Fontaine, και ήταν ένας από τους διαπραγματευτές των Συμφωνιών του Όσλο. Θα ήθελα να προσθέσω επίσης ότι η Εθνική Παλαιστινιακή Αρχή θα μπορούσε να γίνει ένα υπόδειγμα δημοκρατίας για ολόκληρο τον αραβικό κόσμο. Έχω κατά νου τις ενέργειες στις οποίες προβαίνει επί του παρόντος και την πιθανότητα να διεξαχθούν νέες εκλογές, εάν τις επιτρέψουν. Εν ολίγοις, μια απολύτως αδιάλλακτη θέση οδηγεί στην ενίσχυση φανατικών, αντιδημοκρατικών και επιθετικών θέσεων.
<P>
Σχετικά με την κατασκευή του τείχους ασφαλείας, πέρα από τα επιχειρήματα που εξέφρασε πολύ εύγλωττα ο κ. Poettering βάσει της προσωπικής του εμπειρίας, πιστεύω ότι μπορούμε να πούμε ότι από το Μέγα Σινικό Τείχος μέχρι το Τείχος του Βερολίνου, τα τείχη αποδείχθηκαν απολύτως άχρηστα. Πρέπει να κάνουμε έκκληση στη λογική του εβραϊκού λαού, που σώθηκε ακριβώς επειδή δεν υπήρχαν τείχη. Πρέπει να απευθύνουμε έκκληση σε αυτόν να πράξει λογικά και να μην συνεχίσει την κατασκευή ενός τείχους που δεν σέβεται ούτε καν τα σύνορα του 1967. Αυτό το τείχος θα καταστήσει αδύνατο κάτι που πετύχαμε εμείς στην Ευρωπαϊκή Ένωση: τη δημιουργία ενός δικτύου αλληλοσυνδεόμενων συμφερόντων, που είναι ακριβώς αυτό που χρειάζεται η Μέση Ανατολή. Το αποτέλεσμα θα ήταν λιγότερα όπλα, περισσότερες δυνατότητες συνεργασίας και οικονομικής ανάπτυξης και περισσότερες δυνατότητες προσέγγισης.
<SPEAKER ID="7" LANGUAGE="ES" NAME="Vallvé (ELDR )." AFFILIATION="Neue Zürcher Zeitung">
<P>
Στην ίδια εφημερίδα διάβασα ότι το Κογκρέσο των Ηνωμένων Πολιτειών ετοιμάζεται ναεπιβάλει κυρώσεις εναντίον της Συρίας. Οι κυρώσεις δεν πρόκειται ασφαλώς να συμβάλουν στη βελτίωση της κατάστασης. Δεν είναι αυτός ο τρόπος για να τεθεί τέρμα στις συγκρούσεις. Πριν από δύο ημέρες, ο κ. Naser Yusuf, υποψήφιος υπουργός Εσωτερικών της νέας κυβέρνησης του κ. Abu Ala, αρνήθηκε να ορκιστεί πίστη στον Γιάσερ Αραφάτ.
<P>
Βρισκόμαστε, σαφώς, σε μια ιδιαίτερα δύσκολη και εξαιρετικά περίπλοκη κατάσταση. Το Ευρωπαϊκό Κοινοβούλιο προετοιμάζει τη θέση του βάσει της έκθεσης που εκπόνησε ο κ. Menéndez del Valle.
<P>
Η συζήτηση σχετικά με το τι πρέπει να συμβεί μετά την εφαρμογή του οδικού χάρτη ή την επακόλουθη Διάσκεψη της Ειρήνης θα γίνει όταν έρθει η κατάλληλη στιγμή. Πιστεύω ότι είναι πρόωρο να μιλάμε αυτήν τη στιγμή για την Ιερουσαλήμ, την απόσυρση του Ισραήλ στα σύνορα του 1967 και τους πρόσφυγες. Υπάρχουν άλλα πιο επείγοντα θέματα να συζητήσουμε αυτήν τη στιγμή. Από αυτήν την άποψη, θα ήθελα να πω λίγα λόγια για το τείχος ασφαλείας· τα τμήματά του που βρίσκονται πέρα από τα σύνορα του 1967 αποτελούν πράξη επίθεσης. Τα τμήματα που βρίσκονται πάνω στα σύνορα μπορεί να αποδειχθούν λάθος· ωστόσο, εάν αυτό μπορεί να χρησιμεύσει για την αποτροπή ενός και μόνο θανάτου, το τείχος δεν θα έχει οικοδομηθεί επί ματαίω.
<P>
Εν κατακλείδι, θα ήθελα να αναφερθώ σε ένα άρθρο του κ. Samuel Hadas, ο οποίος ήταν ο πρώτος πρέσβης του κράτους του Ισραήλ στην Ισπανία και στο κρατίδιο του Βατικανού. Στο άρθρο του, ο κ. Hadas υποστηρίζει ότι ο οδικός χάρτης της Τετραμερούς για τη Μέση Ανατολή είναι ο μοναδικός δρόμος για να προχωρήσουμε· λέει, ωστόσο, ότι για την ώρα ο δρόμος αυτός οδηγεί σε έναν λαβύρινθο και, κατά τα φαινόμενα, χωρίς διέξοδο. Ο κ. Hadas τελειώνει το άρθρο του λέγοντας ότι δεν υπάρχουν μαγικές λύσεις. Κατά την άποψή του, οι Ηνωμένες Πολιτείες είναι η μοναδική δύναμη ικανή να βοηθήσει, δηλαδή να ασκήσει πίεση, στις δύο πλευρές να επαναλάβουν την ειρηνευτική διαδικασία. Πρέπει να προσθέσω ότι, κατά τη γνώμη μου, η Τετραμερής είναι αυτή που πρέπει να ασκήσει πίεση στις δύο πλευρές. Ο κ. Hadas δηλώνει επιπλέον ότι μέχρι να κατανοήσουν οι Ηνωμένες Πολιτείες και η διεθνής κοινότητα ότι στις παρούσες συνθήκες Ισραηλινοί και Παλαιστίνιοι δεν είναι σε θέση να ξαναρχίσουν μόνοι τους την ειρηνευτική διαδικασία, και οι δύο πλευρές θα συνεχίσουν να παραπαίουν στο χείλος της αβύσσου. Πιστεύω, επομένως, ότι η ευθύνη ανήκει στη διεθνή κοινότητα και κυρίως στην Τετραμερή. Πιστεύω ότι αυτό το Κοινοβούλιο πρέπει να υποστηρίξει την Τετραμερή και την Ευρωπαϊκή Ένωση για τη συμβολή τους στην ειρηνευτική διαδικασία στη Μέση Ανατολή. 
<SPEAKER ID="8" LANGUAGE="IT" NAME="Morgantini (GUE/NGL )." AFFILIATION=".">
<P>
    Κύριε Πρόεδρε, η αλήθεια είναι ότι σήμερα το πρωί δεν είχα σκοπό να μιλήσω· ήθελα να χρησιμοποιήσω τη σιωπή, την ίδια σιωπή που χρησιμοποιούν οι ισραηλινές γυναίκες, οι οποίες ντυμένες στα μαύρα επαναλαμβάνουν από το 1988: “Σταματήστε την ισραηλινή κατοχή”. Αγαπώ και σέβομαι πολύ τον Πρόεδρο της Ομάδας μου, τον κ. Wurtz, που μου ζήτησε να μιλήσω, και τους συναδέλφους μου, όμως οι συμβολισμοί εδώ ίσως να μην λειτουργούσαν, οπότε θα πρέπει να χρησιμοποιήσω τον λόγο. Κύριε Σολάνα, πρέπει να πω ότι νιώθω απογοήτευση, πίκρα μα, προπαντός, βαθιά αγανάκτηση. Η αγανάκτηση είναι μια πολιτική θέση και όχι ένα χαρακτηριστικό της διάθεσης, και εγώ είμαι αγανακτισμένη διότι νιώθω καθημερινά παγιδευμένη σε έναν ιστό όπου ασφυκτιούν και πεθαίνουν κάθε ημέρα το δίκαιο, η δικαιοσύνη, η ελευθερία και η αλήθεια: πεθαίνουν στον μακάβριο χορό που έχουν στήσει η κυβέρνηση Σαρόν, η Χαμάς και η Ισλαμική Τζιχάντ. Αφενός –και δεν είναι ανόητο ή άσκοπο να το επαναλαμβάνουμε– υπάρχει ένας στρατός που καταλαμβάνει στρατιωτικά μια χώρα· αφετέρου, υπάρχει το διεθνές δίκαιο, που καταπατείται συνεχώς και που εμείς επαναλαμβάνουμε πλέον ως ένα τελετουργικό. Είναι αναγκαίος ο σεβασμός του διεθνούς δικαίου, αλλά ούτε ένα ψήφισμα δεν γίνεται σεβαστό.
<P>
Δεν έχω κανέναν ενδοιασμό να θεωρήσω εχθρούς τη Χαμάς και την Τζιχάντ, εάν και όντας κατά της βίας έχω διαγράψει την έννοια του εχθρού. Είναι ασφαλώς εγκληματικό να στέλνει κανείς νεαρά άτομα να σκοτωθούν και να σκοτώσουν· αυτοί που το κάνουν είναι υπεύθυνοι για αυτούς τους θανάτους που θεωρώ εγκλήματα, αλλά σας παρακαλώ αφήστε μας να ξεφύγουμε από αυτήν την αδράνεια, από αυτήν τη διπλωματία που σκοτώνει καθημερινά περισσότερους ανθρώπους και συμβάλλει σε αυτό το έγκλημα. Εγώ νιώθω υπεύθυνη μαζί με εσάς, με όλους εσάς, για ό,τι συμβαίνει σε αυτήν τη χώρα, διότι δεν αρκεί η επίκληση του σεβασμού της διεθνούς νομιμότητας. Ασφαλώς, είναι καλές οι επισκέψεις εκεί, και ευχαριστώ και εγώ τον κ. Σολάνα, ευχαριστώ πολύ τον κ. Moratinos, εάν και πρέπει να πω ότι αυτήν την περίοδο της Τετραμερούς, στην πραγματικότητα απουσίαζε ο Marc Otte εξαιτίας των εκβιασμών του Αριέλ Σαρόν την πιο λεπτή στιγμή, όταν ξεκίνησαν εκ νέου οι συζητήσεις για τον οδικό χάρτηΤη στιγμή εκείνη εμείς απουσιάζαμε, διότι ορθώς αναγνωρίζουμε ότι ο Αριέλ Σαρόν είναι νόμιμα εκλεγμένος. Νόμιμα εκλεγμένος είναι και ο Γιάσερ Αραφάτ, και δεν μπορούμε να κατηγορούμε τον Αραφάτ ότι αντιπροσωπεύει ό,τι είναι κακό. Δεν είναι ο αρχηγός μου–είμαι ανεξάρτητη, αυτόνομη και με ελεύθερη σκέψη– αλλά θα πρέπει να παραδεχθούμε ότι ο Αραφάτ είναι αιχμάλωτος εδώ και τρία χρόνια και αυτό δεν είναι επουσιώδες. Ο Γιάσερ Αραφάτ είναι αιχμάλωτος επί τρία χρόνια και δεν είναι αυτός που μπορεί να ελέγξει στρατιωτικά την περιοχή της Τζενίν όπου υπάρχουν ισραηλινά άρματα μάχης, μπουλντόζες και στρατιώτες. Δεν μπορεί να το κάνει. Αυτό που μπορεί να κάνει είναι αυτό που προσπάθησε να κάνει η κυβέρνηση του Abu Mazen και σήμερα ο Abu Ala: μια πολιτική συμφωνία με όλες τις δυνάμεις, συμπεριλαμβανομένης της Χαμάς και της Τζιχάντ, της μετριοπαθούς πτέρυγας, της πτέρυγας που δέχεται, τρόπον τινά, την εκεχειρία, ή την ολική κατάπαυση του πυρός. Ωστόσο, κάθε φορά, δεν είναι περιττό να το επαναλάβουμε διότι είναι όντως αλήθεια, κάθε φορά δολοφονούνται κάποιοι αρχηγοίΑυτό δεν είναι δευτερεύον και ευχαριστώ πολύ τον κ. Poettering, εάν και δεν θα ήθελα να νιώσει αμηχανία γιατί η Αριστερά τον αγαπά τόσο πολύ σήμερα ή γιατί συνηθίζω να αντιμετωπίζω κάθετα τα προβλήματα. Βρίσκω την παρέμβαση του κ. Poettering εξαιρετική, εύστοχη και τέλεια, ακόμα και για το θέμα του τείχους. Επίτροπε Monti, φρονώ ότι θα έπρεπε να πάτε και να δείτε το τείχος. Όπως είπε ο κ. Poettering, το τείχος διαιρεί, καταστρέφει και καταστέλλει ελευθερίες και δυνατότητες επικοινωνίας. Δεν είναι αυτό το κράτος που θέλουμε να δημιουργηθεί μεταξύ των Παλαιστινίων και των Ισραηλινών: θέλουμε ένα κράτος όπου Παλαιστίνιοι και Μουσουλμάνοι θα επικοινωνούν. Το τείχος αυτό είναι ένα αίσχος, μπορείτε να το διαπιστώσετε όλοι, εγώ το είδα, πήγα και το είδα το περασμένο Σάββατο. Στο Adudis, χωρίζει στη μέση όλο το χωριό. Όπως περιγράφει στην ισραηλινή εφημερίδα ένα άρθρο του Gideon Levi, ο οποίος είναι ένας εξαιρετικός δημοσιογράφος, για να διασχίσουν τον δρόμο τα παιδιά περνούν ανάμεσα από τα κενά του τσιμέντου, από τα οποία χωρούν να περάσουν τα αδύνατα κορμάκια τους, αλλά δεν περνά το σχολικό σακίδιό τους και το πετούν από την άλλη πλευρά. Είναι ένα αίσχος που πρέπει να σταματήσει.
<P>
Είμαι τώρα πεπεισμένη ότι πολλά μπορούν να γίνουν· είμαι, επίσης, πεπεισμένη ότι το Κοινοβούλιο πρέπει να είναι πιο σοβαρό όταν συντάσσει και εγκρίνει ψηφίσματα. Έχω κουραστεί να γράφω ψηφίσματα αναλαμβάνοντας διαμεσολαβήσεις: θα πρέπει τα ψηφίσματα να εφαρμόζονται. Προ αμνημονεύτου χρόνου αποφασίσαμε την εφαρμογή του εμπάργκο στα όπλα, τη διαπίστωση της ανάγκης για την εφαρμογή της συμφωνίας σύνδεσης και, προπαντός, τη σύσταση αντιπροσωπείας υψηλού επιπέδου του Κοινοβουλίου. Τελειώνω. Πιστεύω ότι θα πρέπει να το πράξουμε αυτό και να βαδίσουμε με τον οδικό χάρτη, και υπάρχει η ελπίδα... Με συγχωρείτε, κύριε Cox· ας με συγχωρήσουν οι συνάδελφοι, αλλά δεν έχω τον λόγο μου σε γραπτή μορφή και έχασα τον έλεγχο του χρόνου, αλλά θέλω να πω κάτι ακόμα. Υπάρχει μεγάλη ελπίδα στην Παλαιστίνη και στο Ισραήλ και είναι οι χιλιάδες Παλαιστίνιοι που αντιστέκονται καθημερινά και δεν συμφωνούν με τις βόμβες και τις τρομοκρατικές επιθέσεις και οι εκατοντάδες χιλιάδες Ισραηλινοί που είναι υπέροχοι, όπως οι δύο πιλότοι που έλαβαν την προηγούμενη εβδομάδα τη διαταγή να βομβαρδίσουν τη Ναμπλούς και αρνήθηκαν. Οι νέοι άνδρες πετούσαν πάνω από τη Ναμπλούς, συμπόνεσαν τον κόσμο, επέστρεψαν και, προφανώς, καθαιρέθηκαν. Είναι πάρα πολύ σημαντικό: αποδεικνύει ότι αναπτύσσεται το αίσθημα του ανθρωπισμού, και εμείς πρέπει να καλλιεργήσουμε αυτόν τον ανθρωπισμό μέσα μας, στους άλλους, και μεταξύ των Παλαιστινίων και των Ισραηλινών.
<SPEAKER ID="9" LANGUAGE="FR" NAME="Cohn-Bendit (Verts/ALE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι συνάδελφοι, νομίζω ότι όλοι συμφωνούμε σε σχέση με αυτό το θέμα, όπως αποδεικνύεται από τις ομιλίες του κ. Poettering, του κ. Barón Crespo και όλων όσων μίλησαν, μέχρι και την κ. Morgantini. Αυτή ήταν η πρώτη παρατήρησή μου.
<P>
Δεύτερον, η ομιλία του κ. Σολάνα μού προκάλεσε αισθήματα απελπισίας, κούρασης, εκνευρισμού και αδυναμίας. Συνεχίζοντας στη γραμμή των όσων είπε ο κ. Poettering, πιστεύω ότι στο Ευρωπαϊκό Κοινοβούλιο θα έπρεπε να έχουμε την ηθική δύναμη να επανεξετάσουμε την υπόθεση στην οποία βασίζεται ο οδικός χάρτης, που, όπως είπε ο κ. Σολάνα, αντανακλά την ιδέα της βαθμιαίας προόδου προς την ειρήνη. Αυτή ήταν η ιδέα του Όσλο, αυτή είναι η ιδέα που καλλιεργήθηκε μέχρι τώρα. Νομίζω, όμως, ότι αυτή η βαθμιαία προσέγγιση έχει πλέον εξαντλήσει τις δυνατότητές της. Ποια, άραγε, πολιτική πρόταση θα μπορούσαμε να αντιτάξουμε σε αυτήν τη βαθμιαία προσέγγιση;
<P>
Ο Ami Ayalon, πρώην αρχηγός των ισραηλινών υπηρεσιών ασφαλείας, και ο Sari Nusseibeh, πρύτανης παλαιστινιακού πανεπιστημίου, υποστήριξαν ότι πρέπει να πούμε προς τα πού θέλουμε να πάμε και με βάση αυτό να δημιουργήσουμε ένα πολιτικό σοκ. Εάν ασπαστούμε την ιδέα αυτή, ποια μπορεί να είναι η πρόταση της Ευρωπαϊκής Ένωσης για το πολιτικό σοκ; Κατ’ εμέ, αυτή η πρόταση θα πρέπει να είναι η ακόλουθη. Η Ευρωπαϊκή Ένωση, με άλλα λόγια όλα τα κράτη μέλη που εκπροσωπούνται στο Συμβούλιο Ασφαλείας, θα προτείνουν στη Γενική Συνέλευση του ΟΗΕ, κατά το παράδειγμα της ιδέας της δημιουργίας του κράτους του Ισραήλ, μια επίσημη ψηφοφορία για το παλαιστινιακό κράτος. Η απόφαση που θα ληφθεί θα είναι η ύπαρξη παλαιστινιακού κράτους με τα ίδια δικαιώματα και τις ίδιες υποχρεώσεις που έχει το κράτος του Ισραήλ.
<P>
Μετά την έγκριση αυτής της απόφασης, η Ευρωπαϊκή Ένωση θα προτείνει μέσω των μελών της στο Συμβούλιο Ασφαλείας την αποστολή στρατιωτικής δύναμης του ΟΗΕ για τη διατήρηση της ειρήνης μεταξύ του κράτους του Ισραήλ και του παλαιστινιακού κράτους. Καταρχάς, το Συμβούλιο Ασφαλείας θα δεχθεί την πρόταση των Ευρωπαίων περί άμεσου αφοπλισμού όλων των άλλων στρατιωτικών δυνάμεων στην Παλαιστίνη πλην των δυνάμεων του παλαιστινιακού κράτους. Δεύτερον, τα σύνορα αυτού του κράτους θα είναι τα σύνορα του 1967. Το Συμβούλιο Ασφαλείας θα δώσει τότε στο κράτος του Ισραήλ και στο παλαιστινιακό κράτος δύο, τρεις ή τέσσερις μήνες για να αφοπλίσουν και να αποσύρουν από την παλαιστινιακή εδαφική επικράτεια τους εποίκους που βρίσκονται πέραν των συνόρων του 1967. Τρίτον, το Συμβούλιο θα ορίσει ότι κάθε αλλαγή των συνόρων πρέπει να αποτελέσει αντικείμενο διαπραγμάτευσης και να είναι αμοιβαία αποδεκτή. Μόλις εκπνεύσει μια συγκεκριμένη προθεσμία, η διεθνής κοινότητα θα αναλάβει την ευθύνη να εκδιώξει τους εποίκους που δεν είναι εγκατεστημένοι στη σωστή πλευρά των συνόρων και να αφοπλίσει τις παλαιστινιακές τρομοκρατικές δυνάμεις που δεν αφοπλίστηκαν από την Εθνική Παλαιστινιακή Αρχή. Τέλος, ο ΟΗΕ θα ορίσει ότι οι παλαιστίνιοι πρόσφυγες θα μπορούν να επιστρέψουν μόνο στο παλαιστινιακό κράτος και οι Ισραηλινοί, δηλαδή οι Εβραίοι, μόνο στο ισραηλινό.
<SPEAKER ID="10" LANGUAGE="" NAME="" AFFILIATION="Αντιπροέδρου">
<SPEAKER ID="11" LANGUAGE="NL" NAME="Belder (EDD )." AFFILIATION="">
<P>
    Κύριε Πρόεδρε, ποιος θα διακινδυνεύσει να αψηφήσει, και πολύ περισσότερο θα προσπαθήσει να παροπλίσει, τις παλαιστινιακές τρομοκρατικές οργανώσεις της Χαμάς και της Ισλαμικής Τζιχάντ; Ο Ahmed Quraya, ο νέος πρωθυπουργός του έκτακτου παλαιστινιακού υπουργικού συμβουλίου που ορκίστηκε την Τρίτη, είπε ο ίδιος ότι σε καμία περίπτωση δεν θα πράξει κάτι τέτοιο. Πώς, κύριε Σολάνα, απαντάτε σε αυτό, ή μήπως το Συμβούλιο παραμένει σιωπηρό σχετικά με τη ρητή απαίτησή του να παροπλίσει η Παλαιστινιακή Αρχή τις τρομοκρατικές οργανώσεις που δρουν στις περιοχές που ελέγχει; Επίσης, ποιος θα τολμήσει να προειδοποιήσει πραγματικά τις υπόλοιπες χώρες που υποκινούν τη σύγκρουση μεταξύ Παλαιστίνης και Ισραήλ, με πρωτοπόρους τη Συρία και το Ιράν; Αντί να υποστηρίζουν το Ισραήλ σε αυτό το ζήτημα, τα διακεκριμένα κράτη μέλη της ΕΕ επιτίθενται απερίσκεπτα στο ιουδαϊκό κράτος. Για να μην αναφέρουμε τις ευρωπαϊκές εκφράσεις υποστήριξης προς τη Συρία, η οποία, ας σημειωθεί, ενώ είναι μέλος του Συμβουλίου Ασφαλείας των Ηνωμένων Εθνών, λειτουργεί εδώ και χρόνια ως στρατόπεδο εκπαίδευσης και βάση των τρομοκρατικών δικτύων του Λιβάνου και της Παλαιστίνης! Πρόκειται πραγματικά η Ευρωπαϊκή Ένωση να καταλήξει σε μια συμφωνία σύνδεσης με τη Συρία, όπως πρότεινε πολύ πρόσφατα ο Επίτροπος Patten σε αυτό το Σώμα; Συμμερίζεστε την άποψή μου ότι οι Βρυξέλλες αποστέλλουν, με αυτόν τον τρόπο, ένα εντελώς εσφαλμένο πολιτικό μήνυμα σε μια τόσο βίαιη περιοχή όπως η συγκεκριμένη; Αναλογιστείτε τη Χάιφα! 
<SPEAKER ID="12" LANGUAGE="IT" NAME="Dell'Alba (NI ) –" AFFILIATION="">
<P>
   Κύριε Πρόεδρε, κυρίες και κύριοι, ο οδικός χάρτης του κ. Cohn-Bendit θα μπορούσε να είναι αρκετά ελκυστικός, εάν αυτό το Σώμα δεν είχε τόσο μονόπλευρες απόψεις. Πολύ συχνά, ιδίως στο ζήτημα Ισραηλινών-Παλαιστινίων, αντιμετωπίζονται τα προβλήματα μονόπλευρα, ξεχνώντας συχνά την άλλη πλευρά. Λησμονούμε, για παράδειγμα, ότι το παλαιστινιακό σύνταγμα αρνείται την ύπαρξη του Ισραήλ· λησμονούμε ότι τα παλαιστινιακά σχολικά βιβλία διδάσκουν ότι το Ισραήλ δεν υπάρχει, ότι ο λαός του δεν υπάρχει και δεν υπήρξε ποτέ· λησμονούμε ότι το 1999 ή το 2000 η προσπάθεια του Καμπ Ντέιβιντ απέτυχε λόγω της ανικανότητας του Αραφάτ να διαπραγματευθεί και να δεχθεί έναν συμβιβασμό που θα είχε ίσως εξασφαλίσει μια κατάσταση πολύ διαφορετική από τη σημερινή· λησμονούμε, επίσης, όλα εκείνα για τα οποία ορθώς αγανακτούμε, διότι από τον δημοκρατικό λαό του Ισραήλ ζητάμε περισσότερα και έχουμε το δικαίωμα να ζητάμε περισσότερα παρά από λαούς που δεν είναι δημοκρατικοί και ελπίζουμε να γίνουν. Ωστόσο, μπορούμε να συμπεράνουμε ξεκάθαρα ότι όσα συμβαίνουν αποτελούν ανταπόδοση τρομοκρατικών επιθέσεων τις οποίες, κανονικά, η κοινωνία θα ήταν αδύνατον να ανεχθεί, αλλά οι οποίες, αντιθέτως, αποτελούν καθημερινά γεγονότα για την ισραηλινή κοινωνία.
<SPEAKER ID="13" LANGUAGE="ES" NAME="Galeote Quecedo (PPE-DE )." AFFILIATION="">
<P>
    Κύριε Πρόεδρε, θα ήθελα να συνταχθώ με το αίτημα ενός προηγούμενου ομιλητή προς την Προεδρία, που ζήτησε να διαβιβαστούν τα συλλυπητήριά μας στα θύματα της επίθεσης στη Χάιφα. Θα ήθελα επίσης να εκφράσουμε τα συλλυπητήριά μας στην οικογένεια του José Manuel Bernal Gómez, του ισπανού αξιωματούχου που ήταν διαπιστευμένος στη Βαγδάτη· κάθε τρομοκρατική πράξη είναι κατακριτέα από όπου και εάν προέρχεται.
<P>
Αυτήν την εβδομάδα εγκρίναμε στην Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής μια έκθεση του συναδέλφου Menéndez del Valle σχετικά με τη Μέση Ανατολή. Θα ήθελα να πω εδώ σήμερα, πριν από την ψηφοφορία που θα γίνει στην επόμενη περίοδο συνόδου, ότι χαιρετίζω θερμά την προσπάθεια όλων των πολιτικών ομάδων για να εξευρεθούν συμβιβαστικές τροπολογίες. Εάν αυτές δεν τροποποιηθούν στην Ολομέλεια, θα επιτρέψουν την έγκριση του κειμένου με ευρεία πλειοψηφία.
<P>
Κατά την άποψή μου, είναι απλοϊκό και, επομένως, μάταιο να επιρρίπτουμε ευθύνες στη μια και στην άλλη πλευρά. Πιστεύω ότι όλοι οι εμπλεκόμενοι είναι εξίσου υπεύθυνοι για την παρούσα κατάσταση –συμφωνώ με την κ. Morgantini επ’ αυτού– και εξάλλου, είναι προφανές, ότι ανάμεσά μας υπάρχουν πολύ διαφορετικές απόψεις και ευαισθησίες όσον αφορά τη σύγκρουση. Πιστεύω, ωστόσο, ότι όλοι μας συμφωνούμε ότι δεν μας αρέσουν τα τείχη, όπως το λεγόμενο τείχος ασφαλείας.
<P>
Αναμφίβολα, η ισραηλινή κυβέρνηση έχει την υποχρέωση να προστατεύσει τους υπηκόους της από την τρομοκρατία, αλλά σίγουρα αυτός δεν είναι ο καλύτερος τρόπος. Επίσης, πιστεύω ότι συμφωνούμε όλοι ότι καταδικάζουμε τις επιλεκτικές δολοφονίες, και ότι μας τρομοκρατεί η ιδέα ότι η σύγκρουση μπορεί να επεκταθεί και στις γειτονικές χώρες. Επίσης, πιστεύω ότι συμφωνούμε ότι θα θέλαμε να υπήρχε ένας πρωθυπουργός της Παλαιστινιακής Αρχής, που θα ήθελε και θα μπορούσε να δράσει εναντίον των τρομοκρατικών οργανώσεων και να τις εξαλείψει. Προφανώς, απαιτείται ο έλεγχος των δυνάμεων ασφαλείας, κάτι που δεν κατάφερε ο Abu Mazen. Επίσης, δεν είμαστε βέβαιοι για το πώς θα το επιτύχει η κυβέρνηση που σχηματίζει τώρα ο Abu Ala, ο οποίος έχει τη στήριξη του Σώματος χάρη στις μέχρι στιγμής επιδόσεις του.
<P>
Θα ήθελα οι αξιότιμοι βουλευτές να σκεφτούν για μια στιγμή πώς θα αισθάνονταν εάν στις χώρες τους, τα τελευταία τρία χρόνια, είχαν σχεδόν μία τρομοκρατική επίθεση κάθε εβδομάδα και κατά τη διάρκεια αυτών των τριών χρόνων υπήρχαν περίπου 500 θύματα πολίτες. Επομένως, πιστεύω ότι πρέπει να συνεχίσουμε να στηρίζουμε την Τετραμερή. Επί του παρόντος, δεν υπάρχει άλλη εναλλακτική λύση πέραν του οδικού χάρτη και πρέπει να στηρίξουμε την εξωτερική πολιτική της Ευρωπαϊκής Ένωσης. Πρέπει να έχουμε εμπιστοσύνη στους εαυτούς μας. Αναμφίβολα θα επιθυμούσαμε αυτή η εξωτερική πολιτική της Ένωσης να είχε στη διάθεσή της περισσότερα μέσα και μεγαλύτερη ορατότητα. Θα επιθυμούσαμε επίσης να είχε στη διάθεσή της μια κοινή διπλωματική υπηρεσία. Ωστόσο, η εξωτερική πολιτική της Ένωσης έχει ενίοτε περισσότερη επιρροή από ό,τι πιστεύουμε. Αυτό ισχύει ιδιαίτερα στην περίπτωση της Μέσης Ανατολής. 
<SPEAKER ID="14" LANGUAGE="ES" NAME="Menéndez del Valle (PSE )." AFFILIATION="(Χειροκροτήματα)">
<P>
    Κύριε Πρόεδρε, καταρχάς, θα ήθελα να ευχαριστήσω τον κ. Σολάνα για την προσοχή που, όπως ο ίδιος επεσήμανε, αφιέρωσε στην έκθεσή μου. Θα ήθελα επίσης να ευχαριστήσω τον Επίτροπο Monti για τα καλά του λόγια. Συμμερίζομαι επίσης σε μεγάλο βαθμό τις παρατηρήσεις του κ. Poettering, οι οποίες είναι ενδεικτικές της συναίνεσης που έχει επιτευχθεί.
<SPEAKER ID="15" LANGUAGE="DA" NAME="Andreasen (ELDR )." AFFILIATION="">
<P>
Η ισραηλινή κυβέρνηση πρέπει να αποσύρει ξανά στο έδαφός της τις στρατιωτικές δυνάμεις της από τα κατεχόμενα. Πρέπει να θέσει τέλος στις εκτελέσεις και πρέπει να αναστείλει όλες τις δραστηριότητες που αφορούν τους οικισμούς και την κατασκευή του επονείδιστου αποκαλούμενου Τείχους Ασφαλείας. Θα ήθελα να ευχαριστήσω τον κ. Poettering για τις πολύ σαφείς παρατηρήσεις του σχετικά με αυτό το τείχος.
<P>
Αναμφίβολα, όλοι συμμεριζόμαστε τις ανησυχίες του Ύπατου Εκπροσώπου, αλλά πρέπει να μείνουμε πιστοί στον οδικό χάρτη της Τετραμερούς για την ειρήνευση στη Μέση Ανατολή. Πρέπει να καταλήξουμε σε μια οριστική ειρηνευτική συμφωνία μεταξύ δύο ισότιμων, δημοκρατικών και κυρίαρχων κρατών, τα οποία συμβιώνουν ειρηνικά πίσω από ασφαλή και αναγνωρισμένα σύνορα, βάσει του ψηφίσματος 242 του ΟΗΕ της 22ας Νοεμβρίου 1967. Το Ισραήλ και η Παλαιστίνη δεν μπορούν να επιλύσουν τη σύγκρουση χωρίς εξωτερική βοήθεια, και η διεθνής κοινότητα πρέπει να συνεχίσει να ασκεί πιέσεις σε αμφότερες τις πλευρές. Επίσης, είναι ίσως απαραίτητο να αποσταλεί στην περιοχή μια διεθνής διαμεσολαβητική και εξεταστική δύναμη, μια δύναμη που πρέπει να συγκεντρώσει η Τετραμερής, η οποία, υπό την αιγίδα των ΗΕ, θα παρακολουθούσε τις εξελίξεις και η οποία, κατά συνέπεια, θα μπορούσε να εγγυηθεί ότι τα εμπλεκόμενα μέρη θα τηρούσαν την τελική ειρηνευτική συμφωνία. 
<SPEAKER ID="16" LANGUAGE="FR" NAME="Vachetta (GUE/NGL )." AFFILIATION="">
<P>
    Κύριε Πρόεδρε, το τείχος που κατασκευάζει η ισραηλινή κυβέρνηση θα μειώσει κατά 58% τα ήδη μικροσκοπικά εδάφη της Δυτικής Όχθης του Ιορδάνη. Πρόκειται για έναν πραγματικό οικονομικό και ανθρωπιστικό παραλογισμό, συνιστά όμως, παράλληλα, και μια πραγματική πολιτική πρόκληση. Εξομοιώνει σκανδαλωδώς όλους τους κατοίκους της Παλαιστίνης με τρομοκράτες. Το τείχος δεν θα προστατεύσει την ισραηλινή κοινωνία από τη βία και τη βαρβαρότητα των επιθέσεων αυτοκτονίας κατά των αμάχων. Η οικοδόμηση αυτού του τείχους καταστρέφει τη δυνατότητα δημιουργίας παλαιστινιακού κράτους, καθιστά αμφίβολη την ασφάλεια καθενός από τους δύο λαούς και εκμηδενίζει κάθε ελπίδα ειρήνης στη Μέση Ανατολή. Ισχυριζόμενος ότι με την επίθεση στη Συρία εκδικείται για το τρομοκρατικό χτύπημα της Χάιφα, κατά παράβαση κάθε διεθνούς κανόνα, ο Σαρόν αναλαμβάνει την ευθύνη να πυρπολήσει και να αιματοκυλίσει όλη την περιοχή.
<SPEAKER ID="17" LANGUAGE="PT" NAME="Queiró (UEN )." AFFILIATION="status quo">
<P>
    Κύριε Πρόεδρε, υπάρχουν ακόμα θέσεις επί της σύγκρουσης στη Μέση Ανατολή που είναι είτε υπέρ του Ισραήλ και κατά της Παλαιστίνης είτε επικρίνουν τους Ισραηλινούς εις όφελος των Παλαιστινίων. Υπάρχουν ίσως επιχειρήματα υπέρ αμφότερων των πλευρών. Το αναπαλλοτρίωτο δικαίωμα των αθώων ισραηλινών κοινοτήτων να υπερασπίζονται εαυτές και η φυσική επιθυμία των Παλαιστινίων να καθορίζουν ελεύθερα το δικό τους μέλλον είναι, βεβαίως, μεταξύ αυτών των επιχειρημάτων. Αναμφίβολα, δεν υπάρχουν επιχειρήματα για να δικαιολογήσουμε τις τρομοκρατικές τακτικές που αποδέχονται και οι δύο λαοί της περιοχής. Η Ομάδα μας πιστεύει ότι οποιαδήποτε εναπομείνασα ελπίδα ειρήνης μεταξύ των Ισραηλινών και των Παλαιστινίων εξακολουθεί να βρίσκεται στον οδικό χάρτη. Αυτή η πρωτοβουλία, η οποία δεν περιλαμβάνει μόνο τις αντιμαχόμενες πλευρές αλλά και τις Ηνωμένες Πολιτείες, τη Ρωσία, τα Ηνωμένα Έθνη και την Ευρωπαϊκή Ένωση, πρέπει να βελτιωθεί, αλλά δεν μπορεί να εγκαταλειφθεί. Οι στόχοι της παραμένουν εν ισχύ και σκοπεύουν να επιλύσουν τη σύγκρουση έως το 2005, θέτοντας τέλος στη βία και στην τρομοκρατία και επιτρέποντας την ειρηνική συνύπαρξη ενός μελλοντικού παλαιστινιακού κράτους με το Ισραήλ. Η συνύπαρξη αυτή απαιτεί αποτελεσματική δημοκρατία που θα βασίζεται στην ανεκτικότητα και την ελευθερία· πρέπει να αναγνωρίσουμε ότι μια τέτοια δημοκρατία δεν υπάρχει ακόμα.
<SPEAKER ID="18" LANGUAGE="DA" NAME="Sandbæk (EDD )." AFFILIATION="">
<P>
Η ευθύνη που πρέπει να αναλάβει το Ισραήλ εκφράστηκε στις απαιτήσεις που έχει από το Ισραήλ η έκθεση του κ. Menéndez del Valle, τις οποίες μπορώ να επικροτήσω πλήρως. Θα ήθελα, ωστόσο, να πληροφορηθώ, σε αυτό το Σώμα σήμερα, τι ακριβώς σκοπεύει να κάνει η ΕΕ, ώστε να αναγκάσει το Ισραήλ να συμμορφωθεί με όλες αυτές τις απαιτήσεις και να το αναγκάσει επίσης, για παράδειγμα, να θέσει τέλος στην κρατική τρομοκρατία του που, βεβαίως, έχει οδηγήσει στον θάνατο πολύ περισσότερων Παλαιστινίων από ό,τι Ισραηλινών. Αυτό συμβαίνει διότι, εφόσον εμείς, εδώ στην ΕΕ, δεν αναγκάζουμε το Ισραήλ να συμμορφωθεί με αυτούς τους όρους, ο Abu Allah δεν έχει καμία απολύτως πιθανότητα να σταματήσει τους παλαιστίνιους βομβιστές αυτοκτονίας. 
<SPEAKER ID="19" LANGUAGE="FR" NAME="Gollnisch (NI )." AFFILIATION="">
<P>
    Κύριε Πρόεδρε, όσο αποτρόπαια και εάν είναι, τα τρομοκρατικά χτυπήματα στη Μέση Ανατολή, είτε πρόκειται για επιθέσεις αυτοκτονίας των Παλαιστινίων εναντίον των Εβραίων είτε για ισραηλινά επιλεκτικά χτυπήματα εναντίον των Παλαιστινίων, δεν μπορούν να αποκρύψουν τις βασικές συνιστώσες του προβλήματος. Διότι βεβαίως και δεν μπορεί να υπάρξει ειρήνη χωρίς ασφάλεια, αλλά δεν μπορεί να υπάρξει ειρήνη ούτε χωρίς δικαιοσύνη. Ποιο είναι όμως το βασικό πρόβλημα για τον σκοπό αυτό; Να μάθουμε εάν το Ισραήλ, που στην πορεία των συρράξεων κατέληξε να κατέχει σήμερα το 72% των εδαφών της παλιάς βρετανικής εντολής στην Παλαιστίνη, είναι διατεθειμένο να αφήσει το υπόλοιπο 28% των εδαφών στον παλαιστινιακό λαό, προκειμένου να ιδρυθεί εκεί ένα ελεύθερο και κυρίαρχο κράτος. Μετά από 35 χρόνια στρατιωτικής κατοχής, είναι άραγε το Ισραήλ διατεθειμένο, ναι ή όχι, να εκκενώσει αυτά τα εδάφη και να επανεκχωρήσει την εξουσία στην Παλαιστινιακή Αρχή;
<P>
Εάν η απάντηση είναι αρνητική –και είμαστε αναγκασμένοι, δυστυχώς, να παραδεχτούμε ότι μέχρι τώρα τίποτα δεν μας επιτρέπει να εικάσουμε πως η απάντηση θα μπορούσε να είναι διαφορετική– τότε τα χτυπήματα θα συνεχιστούν: επιθέσεις για αντίποινα, αντίποινα με επιθέσεις και εποικισμοί με την οικοδόμηση τειχών. Θα κηρύσσονται νέοι πόλεμοι για την υπεράσπιση του δικαιώματος στα αντίποινα. Πιστεύουμε ότι τόσο το Ισραήλ όσο και η Παλαιστίνη δικαιούνται να είναι ασφαλή εντός αναγνωρισμένων και εγγυημένων συνόρων, όμως δεν χρησιμεύει σε τίποτα να θρηνούμε για τον αριθμό των θυμάτων, εάν δεν μπορούμε να προτείνουμε μια πολιτική λύση. Μπορούμε να διαφωνούμε με αυτό που πρότεινε ο κ. Cohn-Bendit –εγώ οπωσδήποτε διαφωνώ– όμως αυτό το σχέδιο έχει τουλάχιστον την αξία ότι υπάρχει. Ας ξεκαθαρίσουμε προς τα πού θέλουμε να πάμε. Αυτή είναι η απαραίτητη προϋπόθεση για τη διευθέτηση αυτής της σύγκρουσης. 
<SPEAKER ID="20" LANGUAGE="DE" NAME="Von Wogau (PPE-DE )" AFFILIATION="">
<SPEAKER ID="21" LANGUAGE="EN" NAME="Howitt (PSE )." AFFILIATION="">
<P>
    Κύριε Πρόεδρε, θα ήθελα και εγώ, όπως όλοι οι βουλευτές, να εκφράσω τη βαθιά μου θλίψη για τα θύματα, όλων των πλευρών, των πρόσφατων επιθέσεων στη Μέση Ανατολή. Έχουν περάσει πάνω από 1 000 ημέρες από την έναρξη της Ιντιφάντα, και 3 000 άνθρωποι έχουν χάσει τη ζωή τους. Είναι καιρός να δοθεί τέλος στις δολοφονίες. Η τρομοκρατία είναι αδικαιολόγητη, και οι εύλογες εθνικές φιλοδοξίες των Παλαιστινίων δεν μπορούν να εκπληρωθούν με τη βία. Η στήριξη που παρέχει στον αγώνα τους η Ευρώπη και η διεθνής κοινότητα αποδυναμώνεται με κάθε βομβιστική επίθεση αυτοκτονίας.
<P>
Χθες, ωστόσο, συνομίλησα με φίλους και συναδέλφους της ΜΚΟ Διεθνής Υπηρεσία UNA, η οποία δραστηριοποιείται στην περιοχή. Με πληροφόρησαν ότι όλα τα χρηματοδοτούμενα από την ΕΕ αναπτυξιακά σχέδια χρειάστηκε να διακοπούν εξαιτίας της κατάστασης εκτάκτου ανάγκης στη Μέση Ανατολή. Το αρμόδιο για τη διεθνή ανάπτυξη υπουργείο του Ηνωμένου Βασιλείου φέρεται να δήλωσε ότι η ανάπτυξη της περιοχής εξαρτάται από τη χαλάρωση των απαγορεύσεων και των ελέγχων των Ισραηλινών, καθώς και από την τελική αποχώρησή τους.
<P>
Πρέπει να καταδικάσουμε απερίφραστα το γεγονός ότι, από το 2001, οι επιθέσεις των ισραηλινών αμυντικών δυνάμεων καταστρέφουν ουσιαστικά τα αναπτυξιακά σχέδια της ΕΕ, ύψους 25 εκατομμυρίων ευρώ. Δεν πιστεύω όσους κατηγορούν την ΕΕ για ακούσια χρηματοδότηση της κατοχής, αλλά το Ισραήλ πρέπει να υποχρεωθεί να αποζημιώσει σημαντικά την Ευρωπαϊκή Ένωση για αυτήν την αδικαιολόγητη καταστροφή. 
<SPEAKER ID="22" LANGUAGE="" NAME="Αλαβάνος (GUE/NGL )." AFFILIATION="">
<P>
- Γιατί είναι άλλος ο UCK και άλλη η Τζιχάντ;
<P>
- Γιατί για το τείχος του Βερολίνου λέμε “goodbye Λένιν” και για το τείχος της Παλαιστίνης λέμε “good morning Σαρόν”;
<SPEAKER ID="23" LANGUAGE="FR" NAME="Kuntz (EDD )." AFFILIATION="">
<P>
Όλοι οι ομιλητές, εδώ, καταδίκασαν τη βομβιστική επίθεση στη Χάιφα και, προφανώς, προσυπογράφω αυτήν την καταδίκη. Θα προτιμούσα όμως να μην περιμένω την ομιλία του κ. Barón Crespo για να ακούσω να καταδικάζεται απερίφραστα η παραβίαση της εδαφικής κυριαρχίας της Συρίας εκ μέρους του Ισραήλ. Όπως θα προτιμούσα άλλωστε να ακούσω να υπενθυμίζεται πόσο δύσκολο είναι να μιλάμε για ευρωπαϊκή εξωτερική πολιτική μια στιγμή κατά την οποία ευρωπαϊκές χώρες συμμετέχουν στη στρατιωτική κατοχή του Ιράκ. 
<SPEAKER ID="24" LANGUAGE="FR" NAME="Souchet (NI )." AFFILIATION="">
<SPEAKER ID="25" LANGUAGE="SV" NAME="Sacrédeus (PPE-DE )." AFFILIATION="">
<P>
    Κύριε Πρόεδρε, Γενικέ Γραμματέα κύριε Σολάνα, ο παλαιστίνιος πρωθυπουργός, Ahmad Quray, αποκλείει κατηγορηματικά τις παλαιστινιακές κινήσεις και προσπάθειες για την καταπολέμηση των τρομοκρατικών ομάδων που σαμποτάρουν συστηματικά την εύθραυστη και εξαιρετικά σχετική ειρήνη στη Μέση Ανατολή. Με αυτόν τον τρόπο, ο παλαιστίνιος πρωθυπουργός παρείχε σαφώς τις καλύτερες προϋποθέσεις για απαισιοδοξία σε όλους όσοι δεν πιστεύουν ότι υπάρχει μέλλον για τη Μέση Ανατολή και σε όλους όσοι δεν πιστεύουν ότι μπορεί να υπάρξει ειρήνη στην περιοχή.
<P>
Πριν από μία περίπου εβδομάδα, 19 άτομα πέθαναν σε μια τρομοκρατική επίθεση αυτοκτονίας στη Χάιφα. Σε μια δημοκρατική χώρα όπως το Ισραήλ, η οποία αποτελεί το μήνυμα προς τον υπόλοιπο κόσμο ότι υπάρχει δημοκρατία στη Μέση Ανατολή, κάθε τρομοκρατική επίθεση που θα πραγματοποιείται από μια τρομοκρατική ομάδα θα κάνει το Ισραήλ λιγότερο πρόθυμο να συμβιβαστεί με την Παλαιστινιακή Αρχή και κακώς διατεθειμένο ως προς την παραχώρηση εδαφών στους Παλαιστινίους.
<P>
Καμία χώρα, συμπεριλαμβανομένου του Ισραήλ, δεν είναι υποχρεωμένη μακροπρόθεσμα να αποδεχτεί ως γείτονές της χώρες που διαθέτουν τα εδάφη τους σε τρομοκράτες που πραγματοποιούν επιθέσεις ή χώρες που δεν παρεμβαίνουν εναντίον τέτοιων κινημάτων εντός των εδαφών τους. Η ανικανότητα του παλαιστίνιου πρωθυπουργού, Ahmad Quray, όσον αφορά την καταπολέμηση της τρομοκρατίας είναι ίσως απολύτως κατανοητή. Είναι δύσκολο να αντιμετωπιστούν αποτελεσματικά ένοπλες ομάδες αυτού του μεγέθους. Παρόλα αυτά, πρέπει να επιδείξει, από πολιτική άποψη και όσον αφορά τη δράση που αναλαμβάνει, ότι αυτός είναι ο στόχος του. Ούτε ο Πρόεδρος της Παλαιστινιακής Αρχής, Γιάσερ Αραφάτ, τόλμησε να παρέμβει σθεναρά κατά των τρομοκρατικών ομάδων, παρά το γεγονός ότι η Χαμάς, η Ισλαμική Τζιχάντ και άλλες τρομοκρατικές ομάδες σαμποτάρουν άμεσα και εσκεμμένα την ειρηνευτική διαδικασία με τη σχετική λύση των δύο κρατών, της οποίας η παλαιστινιακή κυβέρνηση ομολογεί επισήμως ότι είναι υποστηρικτής.
<SPEAKER ID="26" LANGUAGE="" NAME="Σουλαδάκης (PSE )." AFFILIATION="">
<P>
Κυρίες και κύριοι, η κρίση στη Μέση Ανατολή κλιμακώνεται. Κρίσεις που θεωρήσαμε ότι είχαν ξεπεραστεί επανέρχονται και στο Λίβανο και στη Συρία, δυστυχώς με ευθύνη του ίδιου προσώπου που σήμερα είναι πρωθυπουργός του Ισραήλ. Σε κάθε περίπτωση, η τρομοκρατία οποιασδήποτε μορφής είναι απαράδεκτη και καταδικαστέα. Δεν μπορεί όμως να χρησιμοποιηθεί ως πρόσχημα για νέες κλιμακώσεις. Εδώ πρέπει να υπογραμμίσω τις καθαρές θέσεις που διατύπωσε ο Επίτροπος κ. Monti, αλλά και τη σχεδόν σπάνια ομοφωνία των ομιλητών.
<SPEAKER ID="27" LANGUAGE="FR" NAME="Zimeray (PSE )." AFFILIATION="">
<P>
    Κύριε Πρόεδρε, η ιστορία μας είναι μια ιστορία συνόρων που υπερβαίνουμε, τειχών που κατεδαφίζουμε αφού πρώτα τα έχουμε ανεγείρει. Διότι ένα τείχος, κύριε Πρόεδρε, μπορεί να αποκατασταθεί, αλλά μια ζωή όχι, και συμφωνώ με την κ. Morgantini που λέει ότι δεν αρκεί να προβαίνουμε σε εκκλήσεις για την τήρηση της διεθνούς νομιμότητας. Επιτρέπει, άραγε, η διεθνής νομιμότητα σε ένα κράτος να υποθάλπει τρομοκρατικές ομάδες, που θα επιτεθούν κατά του άμαχου πληθυσμού ενός άλλου κράτους; Σας ερωτώ. Συμφωνώ με την κ. Morgantini που λέει ότι έχουμε καθήκον να επέμβουμε και συμμερίζομαι την αγανάκτησή της όταν λέει ότι δεν μπορούμε να περιοριζόμαστε σε ηθικές στάσεις, όπως πράττουμε τόσο συχνά, στάσεις που μας εξασφαλίζουν ήσυχη συνείδηση, η ήσυχη συνείδηση, όμως, αγαπητοί συνάδελφοι, είναι το αντίθετο της συνείδησης. Όντως, κύριε Cohn-Bendit, χρειάζεται ένα πολιτικό σοκ!
<P>
Ούτε μπορώ να επιτρέψω να λέγεται ότι αυτό το τείχος είναι το ίδιο με το τείχος του Βερολίνου, όπως άκουσα προ ολίγου. Προσωπικά είμαι αντίθετος σε αυτό το τείχος, διότι είμαι αντίθετος στη γραμμή που χαράζει. Δεν μπορούμε όμως να βάλουμε στο ίδιο επίπεδο ένα τείχος που χώριζε στα δύο έναν και τον αυτό λαό και ένα τείχος που αποσκοπεί να αποτελέσει ένα σύνορο, όσο και εάν αυτό το σύνορο είναι εξαιρετικά επίμαχο. Θα προσθέσω ότι συγκαταλέγομαι σε εκείνους που υπέγραψαν μια αναφορά κατά της γραμμής που χαράζει αυτό το τείχος, ιδίως στην περιοχή του Abou Dis.
<P>
Η επιστροφή στα σύνορα του 1967 ζητείται από όλους και διαπιστώνω με έκπληξη ότι σήμερα ζητούμε με πάθος κάτι το οποίο, εχθές, το αρνούμασταν εξίσου έντονα. Διότι, εν τέλει, αυτό που ζητούν οι πλέον μετριοπαθείς από εμάς σήμερα δεν είναι παρά η επιστροφή στους όρους του Κλίντον, αυτούς τους όρους που πρόσφατα απορρίψαμε πλήρως.
<P>
Ο Επίτροπος Monti είπε πολύ ορθά ότι η Χαμάς και η ισλαμική Τζιχάντ δεν αναγνωρίζουν το δικαίωμα ύπαρξης του Ισραήλ, όπως δείχνουν οι επιθέσεις αυτοκτονίας. Είμαστε στον πυρήνα του προβλήματος. Στην πραγματικότητα, δεν υπάρχει μία, αλλά τέσσερις συγκρούσεις. Υπάρχει ένας πόλεμος που διεξάγει η Παλαιστινιακή Αρχή για τη θεμιτή ανεξαρτησία του παλαιστινιακού κράτους και τον υποστηρίζουμε. Υπάρχει ένας πόλεμος που διεξάγει το κράτος του Ισραήλ για την ασφάλειά του. Τον υποστηρίζουμε εξίσου. Υπάρχει, όμως, πρέπει να το πούμε, ένας πόλεμος αποικιακής φύσης που διεξάγουν ορισμένοι Ισραηλινοί και υπάρχει, κάτι που δεν μπορούμε να παραβλέψουμε, ένας πόλεμος για την καταστροφή του κράτους του Ισραήλ, που διεξάγει μια μερίδα των παλαιστινιακών ομάδων. Εάν δεν λάβουμε υπόψη αυτές τις τέσσερις συγκρούσεις, δεν καταλαβαίνουμε τι συμβαίνει. 
<SPEAKER ID="28" LANGUAGE="SV" NAME="Gahrton (Verts/ALE )." AFFILIATION="">
<P>
    Κύριε Πρόεδρε, είναι εύκολο να καταδικάζουμε τις επιθέσεις αυτοκτονίας, αλλά τι θα κάναμε εάν ήμασταν στην ίδια θέση; Τι έκαναν όσοι από τους γονείς μας έζησαν σε κατεχόμενες χώρες πριν από 60 χρόνια; Αντιστάθηκαν.
<P>
Όταν είδα το Τείχος του Βερολίνου το 1961, ήταν το πρώτο τείχος αυτού του είδους που έβλεπα. Τώρα, το Ισραήλ οικοδομεί ένα τείχος ονείδους. Ο Σαντάμ Χουσεΐν ανατράπηκε, διότι υπήρχαν υποψίες πως κατείχε όπλα μαζικής καταστροφής. Γνωρίζουμε ότι το Ισραήλ έχει όπλα μαζικής καταστροφής. Η Νότια Αφρική του απαρτχάιντ κατέρρευσε, διότι ασκούνταν ρατσιστική καταπίεση στη χώρα. Γνωρίζουμε ότι το Ισραήλ βασίζεται εξολοκλήρου στη ρατσιστική καταπίεση. Η στρατιωτική χούντα στη Χιλή κατέρρευσε, εν μέρει, διότι δολοφονούνταν πολιτικοί. Γνωρίζουμε ότι το Ισραήλ συνεχώς δολοφονεί πολιτικούς.
<P>
Το Ισραήλ δεν θα συνεχίσει να υπάρχει, εάν συνεχιστούν οι σημερινές εξελίξεις. Η Μέση Ανατολή συγκρίνεται συχνά με τις αυτοκρατορίες των σταυροφόρων που διήρκεσαν 200 χρόνια. Έχει παρέλθει το ένα τέταρτο της χρονικής αυτής περιόδου. Είναι πιθανόν ότι το Ισραήλ θα συνεχίσει να υπάρχει για 100 χρόνια με τη βοήθεια των χρημάτων και των όπλων των ΗΠΑ και την παθητικότητα της ΕΕ· όμως, εάν δεν επέμβει κανείς, τα εγγόνια μας θα γίνουν ίσως μάρτυρες της καταστροφής του Ισραήλ. Δεν είναι κάτι που θα ήθελα να συμβεί. Μπορώ να σας διαβεβαιώσω ότι δεν θα ήταν ευχάριστο. Ας προσπαθήσουμε να εμποδίσουμε ένα τέτοιο συμβάν. 
<SPEAKER ID="29" LANGUAGE="ES" NAME="Solana," AFFILIATION="Ύπατος Εκπρόσωπος της Κοινής Εξωτερικής Πολιτικής και Πολιτικής Ασφαλείας της Ευρωπαϊκής Ένωσης">
<P>
Επίσης όλοι ή το μεγαλύτερο μέρος των βουλευτών θα συμφωνούσαν ότι οι Ηνωμένες Πολιτείες θα μπορούσαν ενδεχομένως να μειώσουν την ανάμειξή τους, και ότι αυτό θα μπορούσε να έχει αρνητικό αντίκτυπο στην κατάσταση. Ο κ. Poettering είπε με απόλυτη σαφήνεια ότι το γεγονός ότι εισερχόμαστε σε μια περίοδο προεκλογικής εκστρατείας στις Ηνωμένες Πολιτείες μπορεί να οδηγήσει ακόμα και σε μια πιθανή αποσύνδεση –αν μπορώ να χρησιμοποιήσω τον αγγλικό όρο– των Ηνωμένων Πολιτειών. Πρέπει να κάνουμε ό,τι είναι δυνατό για να αποκλείσουμε αυτό το ενδεχόμενο. Αντίθετα, είναι αναγκαίο οι Ηνωμένες Πολιτείες να συνεχίσουν να είναι δεσμευμένες στη διαδικασία. Η Ευρωπαϊκή Ένωση θα διατηρήσει σίγουρα τη δέσμευσή της. Η Ένωση δεν μπορεί να είναι ένας απλός παρατηρητής σε μια διαδικασία που εκφυλίζεται, ούτε μπορεί να γίνει απλώς ένα παθητικό μέρος μιας διαδικασίας που ακολουθεί έναν δρόμο ολοένα πιο δύσβατο και ολισθηρό.
<P>
Ο κ. Poettering αναφέρθηκε επίσης στο θέμα του Ιράκ. Θα ήθελα να κάνω ένα σχόλιο σε αυτό, διότι έχοντας επισκεφτεί όλες τις χώρες της περιοχής έχω συνειδητοποιήσει ότι το ιρακινό ζήτημα επηρεάζει αναμφίβολα το παλαιστινιακό πρόβλημα. Θα τολμούσα να πω ότι, εάν πραγματοποιούνταν συνομιλίες με οποιονδήποτε άραβα πολιτικό ηγέτη αυτήν την κρίσιμη στιγμή, ο ηγέτης αυτός θα μιλούσε για μια διαδικασία που αντιμετωπίζεται από τον αραβικό κόσμο ως μια αντιαραβική εκστρατεία του δυτικού κόσμου. Πρέπει να είμαστε πολύ προσεκτικοί προκειμένου να διασφαλίσουμε ότι οι άραβες πολιτικοί ηγέτες δεν θα εκλάβουν τη διαδικασία αυτή ως μια επιχείρηση εναντίον του ισλαμικού κόσμου. Δεν πρέπει να τη δουν ως επίθεση του δυτικού κόσμου εναντίον του αραβικού κόσμου. Επομένως, είναι σημαντικό να επαναλάβουμε ξανά και ξανά ότι δεν διεξάγουμε έναν αγώνα εναντίον συγκεκριμένων πολιτισμών ή θρησκειών, αλλά έναν αγώνα για την υπεράσπιση των αξιών της ειρήνης και της σταθερότητας και στις δύο πλευρές.
<P>
Ο κ. Cohn-Bendit είπε –και είπε πολύ σωστά– ότι βρισκόμαστε σε μια διαδικασία που θα μπορούσαμε να χαρακτηρίσουμε “αυξητική”. Αυτή η αποκαλούμενη αυξητική διαδικασία άρχισε με τη διαδικασία του Όσλο και ο οδικός χάρτης είναι ένα περαιτέρω στάδιο αυτής. Ο κ. Cohn-Bendit πρότεινε ότι ένα ηλεκτροσόκ θα μπορούσε να είναι μια λύση. Αμφιβάλλω εάν αυτήν τη στιγμή, κυρίες και κύριοι, υπάρχει επαρκής πολιτική ενέργεια και στις δύο πλευρές, καθώς και στη διεθνή κοινότητα, για μια δυνατή επιχείρηση ηλεκτροσόκ.
<P>
Στη συνέχεια, θα ήθελα να αναφερθώ στην κατάσταση που είναι πιθανό να προκύψει σήμερα το πρωί. Θα σχηματιστεί πιθανότατα μια παλαιστινιακή κυβέρνηση υπό την προεδρία του Abu Ala. Αυτή η κυβέρνηση πρέπει να έχει την υποστήριξή μας, εάν συμμορφωθεί με τα αιτήματά μας. Πρέπει να επιμείνουμε στο να διεξάγει έναν αποφασιστικό αγώνα κατά της τρομοκρατίας και να συνεχίσει τις μεταρρυθμίσεις της, καθώς αυτά είναι τα βασικά χαρακτηριστικά για τη σύσταση ενός κράτους. Κάνουμε ό,τι είναι δυνατό για να εξασφαλίσουμε ότι θα δημιουργηθεί ένα παλαιστινιακό κράτος σε ένα εύλογα μικρό χρονικό διάστημα. Ένα από τα βασικά στοιχεία που προσδιορίζουν ένα κράτος είναι να έχει ενιαίο οικονομικό σύστημα και η προσπάθεια προς αυτήν την κατεύθυνση έχει ήδη γίνει· ο υπουργός Οικονομικών το κατόρθωσε. Ένα άλλο βασικό χαρακτηριστικό είναι ότι το κράτος πρέπει να έχει τον έλεγχο των όπλων. Επομένως, πρέπει να καλέσουμε μετ’ επιτάσεως τον πρωθυπουργό Abu Ala να εξασφαλίσει ότι η κυβέρνησή του θα κάνει ό,τι είναι δυνατό για να ελέγχει τις δυνάμεις ασφαλείας και για να υπάρχουν μόνο νόμιμα όπλα.
<P>
Είναι επίσης σημαντικό να καλέσουμε την ισραηλινή κυβέρνηση να βελτιώσει τις συνθήκες διαβίωσης των πολιτών της Παλαιστίνης και να σταματήσει την κατασκευή του τείχους. Συγκινήθηκα από τη φορτισμένη περιγραφή του κ. Poettering για το τι σημαίνει το τείχος για τα άτομα εκείνα που έχουν ζήσει την εμπειρία του διαχωρισμού από ένα τείχος. Πρέπει επίσης να καλέσουμε το Ισραήλ να εξετάσει σοβαρά το θέμα των εποικισμών· αυτό δεν είναι ένα νέο στοιχείο στον οδικό χάρτη, αλλά υπήρχε ήδη στην έκθεση Mitchell πριν από αρκετά χρόνια.
<SPEAKER ID="30" LANGUAGE="EN" NAME="Monti," AFFILIATION="Επιτροπή">
<P>
    Κύριε Πρόεδρε, θα ήθελα να κάνω ορισμένες σύντομες παρατηρήσεις σχετικά με ορισμένα από τα θέματα που θίχτηκαν στη διάρκεια της συζήτησης. Σχετικά με το θέμα της ειρηνευτικής δύναμης –στο οποίο αναφέρθηκε τόσο εκφραστικά ο κ. Poettering και, από διαφορετική σκοπιά, ο κ. Cohn-Bendit και άλλοι ομιλητές– στηρίζουμε οτιδήποτε είναι ελπιδοφόρο. Ωστόσο, είναι σαφές ότι πρέπει να συμφωνήσουν και οι δύο πλευρές. Δυστυχώς, κάτι τέτοιο δεν φαίνεται να συμβαίνει, και οι λόγοι είναι πολλοί: η δυσπιστία των Ισραηλινών όσον αφορά την ανάμειξη της διεθνούς κοινότητας, η αδυναμία χωρισμού των δύο πλευρών εξαιτίας των εποικισμών και η έλλειψη εγγύησης ότι η διεθνής δύναμη δεν θα εμπλακεί στη σύγκρουση.
<P>
Όσον αφορά τη συμφωνία σύνδεσης με τη Συρία, στην οποία αναφέρθηκε ο κ. Belder, η εν λόγω συμφωνία θα συμβάλει σε μια πιο εποικοδομητική ανάληψη υποχρεώσεων εκ μέρους της Συρίας και θα μας δώσει την ευκαιρία να συζητήσουμε θέματα αμοιβαίου ενδιαφέροντος. Είναι σαφές ότι όλες οι χώρες πρέπει να συμμορφωθούν ενεργά με την απόφαση αριθ. 1373 του Συμβουλίου Ασφαλείας του ΟΗΕ. Η συμφωνία σύνδεσης θα περιλαμβάνει ρήτρα συνεργασίας για την καταπολέμηση της τρομοκρατίας.
<P>
Όσον αφορά τις κυρώσεις κατά του Ισραήλ, στις οποίες αναφέρθηκαν η κ. Vachetta και άλλοι ομιλητές, φοβάμαι ότι οι οικονομικές κυρώσεις δεν έχουν σημειώσει ιδιαίτερη επιτυχία. Πολύ απλά, δεν έχουν αποτέλεσμα. Αυτό που έχει αποτέλεσμα είναι η δέσμευση και ο διάλογος. Η συμφωνία σύνδεσης με το Ισραήλ προβλέπει ακριβώς αυτό. Ο πολιτικός αυτός διάλογος μάς δίνει τη δυνατότητα να θίξουμε όλα τα θέματα που μας εμπνέουν ανησυχία. Πιστεύουμε ότι η αναστολή της συμφωνίας θα μας στερούσε αυτήν την ευκαιρία.
<P>
Ο κ. Von Wogau αναφέρθηκε στην παρέα φίλων. Η πολιτική μας είναι πολιτική διαφάνειας και συνυπολογισμού. Δεν πρόκειται για πολιτικό όρο, αλλά είναι σαφές ότι η συνεχιζόμενη σύγκρουση δεν θα δώσει στους εταίρους μας τη δυνατότητα να ωφεληθούν από τη νέα μας πρωτοβουλία.
<P>
Τέλος, ο κ. Howitt αναφέρθηκε στην κατάσταση όσον αφορά τα εφαρμοστέα στην περιοχή κοινοτικά προγράμματα. Δεδομένων των συνθηκών που επικρατούν στην περιοχή, η παροχή στήριξης έχει πράγματι καταστεί ιδιαίτερα δύσκολη και σχετικά δαπανηρή, ιδιαίτερα όσον αφορά τα σχέδια υποδομής και την ανθρωπιστική βοήθεια. Μεγαλύτερη επιτυχία γνωρίζει η εφαρμογή των σχεδίων λογισμικού, ιδιαίτερα όσον αφορά τη θεσμική οικοδόμηση και τη μεταρρύθμιση.
<SPEAKER ID="31" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κύριε Monti. 
<SPEAKER ID="32" LANGUAGE="FR" NAME="Gollnisch (NI )." AFFILIATION="">
<P>
    Κύριε Πρόεδρε, η ημερήσια διάταξη προέβλεπε μια συζήτηση για την κατάσταση στη Μέση Ανατολή. Όμως, εάν εξαιρέσουμε την ομιλία της κ. Kuntz, δεν συζητήθηκε παρά μόνο η Παλαιστίνη. Για μένα, η Παλαιστίνη δεν ανήκει στη Μέση Ανατολή. Στα γαλλικά, ανήκει στην Εγγύς Ανατολή. Φαίνεται ότι υπάρχει μια χώρα της Μέσης Ανατολής που εξαφανίστηκε εντελώς από τον χάρτη και αυτή είναι το Ιράκ. Δεν έχω προφανώς την αξίωση να επιβάλω μια συζήτηση σχετικά με το Ιράκ, προσωπικά, όμως, είχα προετοιμάσει μια ομιλία για το Ιράκ. Θα ήθελα απλώς να θέσω ένα ερώτημα, που μου φαίνεται ενδιαφέρον, στο Ευρωπαϊκό Κοινοβούλιο που μεριμνά τόσο για τα ανθρώπινα δικαιώματα: τι ακριβώς γνωρίζουμε σήμερα, με βάση το διεθνές δίκαιο, για την τύχη του πρώην επικεφαλής της ιρακινής διπλωματίας, του κ. Tarek Aziz; Ιδού ένα εξαιρετικά ενδιαφέρον ερώτημα, που θα πρέπει ίσως να τo συζητήσουμε κατά την επόμενη συνεδρίασή μας. 
<SPEAKER ID="33" LANGUAGE="" NAME="Πρόεδρος." AFFILIATION="">
<P>
   Κύριε Gollnisch, σημειώνουμε τα λόγια σας. Γνωρίζετε ήδη ότι οι βουλευτές παρεμβαίνουν κατά την κρίση τους και φαίνεται ότι σήμερα ήθελαν να συζητήσουν, κάτω από αυτήν την επικεφαλίδα, το πρόβλημα της Παλαιστίνης και του Ισραήλ.
<SPEAKER ID="34" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   .  Όπως παρατήρησα σε μια πρόσφατη επίσκεψη στην Παλαιστίνη, η ισραηλινή κυβέρνηση εξακολουθεί να οικοδομεί εποικισμούς και το τείχος του ονείδους, παρά την κριτική και τις διαμαρτυρίες. Επιμένει στη στρατιωτική κατοχή, στην καταστροφή υποδομών, σπιτιών και άλλων εγκαταστάσεων, στη διεξαγωγή στοχοθετημένων δολοφονιών και στην κράτηση στις ισραηλινές φυλακές πάνω από 7 000 Παλαιστινίων, εκ των οποίων οι 340 περίπου είναι παιδιά. Συνεχίζει να καταπατά τα πιο θεμελιώδη δικαιώματα του παλαιστινιακού λαού σε καθημερινή βάση, πραγματοποιώντας επιθέσεις στη Συρία και διεξάγοντας μια εκστρατεία πραγματικής κρατικής τρομοκρατίας.
<P>
Η Ευρωπαϊκή Ένωση πρέπει να καταθέσει πρωτοβουλίες και πρακτικά μέτρα. Η Ευρωμεσογειακή συμφωνία σύνδεσης μεταξύ της ΕΕ και του Ισραήλ πρέπει να ανασταλεί, όπως ζητά το ψήφισμα του ΕΚ σχετικά με την “Κατάσταση στη Μέση Ανατολή” της 10ης Απριλίου 2002.
<SPEAKER ID="35" LANGUAGE="" NAME="Κόρακας (GUE/NGL )," AFFILIATION="γραπτώς">
<P>
Καταγγέλλουμε αυτήν την πολιτική, εκφράζουμε την αμέριστη συμπαράστασή μας στην Παλαιστινιακή Αντίσταση και τον Πρόεδρο Αραφάτ. Συμπαραστεκόμαστε στους κομμουνιστές του Ισραήλ και όλους εκείνους στη χώρα αυτή που, όπως οι 27 πιλότοι και εκατοντάδες ισραηλινοί στρατιώτες και αξιωματικοί, αγωνίζονται για να σταματήσουν την ανθρωποφάγα μηχανή του Σαρόν.
<SPEAKER ID="36" LANGUAGE="" NAME="" AFFILIATION="Αντιπροέδρου">
<P>
(1)
<SPEAKER ID="37" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="38" LANGUAGE="NL" NAME="Maes (Verts/ALE )" AFFILIATION=", εισηγήτρια">
<P>
   .  Κύριε Πρόεδρε, κυρίες και κύριοι, το θέμα με το οποίο ασχολούμαστε δεν είναι πολιτικώς αντιφατικό· αντιθέτως, αφορά την ασφάλεια των αεροπορικών ταξιδίων, που προκαλεί ανησυχία σε εμάς και σε όλους τους ταξιδιώτες. Μολονότι δεν είμαστε ειδικοί, γνωρίζουμε σχετικά με τα αεροπορικά ταξίδια και έχουμε εμπειρία. Από αυτήν την εμπειρία, γνωρίζω ότι όλες οι αεροπορικές εταιρείες και όλα τα αεροσκάφη δεν είναι εξίσου ασφαλή. Ορισμένες εταιρείες, οι οποίες δεν ασχολούνται πολύ με την ασφάλεια, μπορούν ακόμα, στις μέρες μας, να στρέφονται σε άλλους αερολιμένες όπου ισχύουν λιγότερο αυστηροί κανόνες ελέγχου. Αυτό αποδεικνύει την ανάγκη για μια κοινοτική πολιτική ασφάλειας για τους αερολιμένες. Εν πάση περιπτώσει, η Επιτροπή εκτιμά ότι, ακόμα και εάν η πιθανότητα ενός ατυχήματος δεν έχει αλλάξει από το 1996, λόγω της αξιοσημείωτης αύξησης της εναέριας κυκλοφορίας, έως το 2015, θα σημειώνεται σίγουρα ένα σοβαρό ατύχημα εβδομαδιαίως. Η πιθανότητα ενός ατυχήματος ποικίλλει ευρέως μεταξύ των διαφόρων περιοχών και ηπείρων. Γνωρίζατε ότι οι αεροπορικές εταιρείες με τις οποίες πετάτε στην Αφρική, την Ασία, τη Νότια και Κεντρική Αμερική, έχουν μεγαλύτερες πιθανότητες να σημειώσουν κάποιο ατύχημα – ποσοστό τουλάχιστον διπλάσιο από τον παγκόσμιο μέσο όρο; Ο κίνδυνος είναι μικρότερος στη Δυτική Ευρώπη και στην Αυστραλία, αλλά υψηλότερος στις χώρες της Ανατολικής Ευρώπης – 50 φορές μεγαλύτερος από τον κίνδυνο που υπάρχει στη Δυτική Ευρώπη. Η οδηγία αυτή είναι, συνεπώς, απολύτως απαραίτητη για την εναρμόνιση των κανόνων ασφαλείας που ισχύουν διεθνώς. Είναι λυπηρή η συνεχής απουσία κοινοτικής πολιτικής· εξακολουθεί να αποτελεί καθήκον των κρατών μελών. Είναι επίσης λυπηρό το γεγονός ότι τα κράτη μέλη και οι αεροπορικές εταιρείες φοβούνται να δώσουν στο κοινό τις πληροφορίες που θεωρούμε απαραίτητες. 
<SPEAKER ID="39" LANGUAGE="" NAME="" AFFILIATION="(Το Σώμα εγκρίνει το ψήφισμα)">
<SPEAKER ID="40" LANGUAGE="ES" NAME="Medina Ortega (PSE )" AFFILIATION="εισηγητής.">
<P>
    Κύριε Πρόεδρε, σύμφωνα με την παράγραφο 2 του άρθρου 144 του Κανονισμού μας, η Ομάδα του Κόμματος των Ευρωπαίων Σοσιαλιστών ζητά την αναπομπή αυτής της έκθεσης στην επιτροπή για λόγους που επικαλέστηκα χθες ως εισηγητής, δηλαδή, την ανάγκη να προσαρμοστεί η έκθεση στη Διοργανική Συμφωνία. 
<SPEAKER ID="41" LANGUAGE="" NAME="Πρόεδρος. –" AFFILIATION="">
<P>
   Βάσει του άρθρου 144, θα δώσω τον λόγο σε έναν ομιλητή υπέρ και έναν κατά. 
<SPEAKER ID="42" LANGUAGE="IT" NAME="Frassoni (Verts/ALE )." AFFILIATION="">
<SPEAKER ID="43" LANGUAGE="" NAME="" AFFILIATION="(Το Σώμα αποφασίζει την αναπομπή του θέματος στην αρμόδια επιτροπή)">
<SPEAKER ID="44" LANGUAGE="" NAME="" AFFILIATION="(Το Σώμα εγκρίνει το ψήφισμα)">
<SPEAKER ID="45" LANGUAGE="EN" NAME="Attwooll (ELDR )." AFFILIATION="(Το Σώμα εγκρίνει το ψήφισμα)">
<P>
    Κύριε Πρόεδρε, το θέμα είναι απλούστατο. Τόσο η παράγραφος 11 όσο και η τροπολογία μας στην αρχική της μορφή αναφέρονται στις πιθανές δημοσιονομικές συνέπειες “τής” αύξησης του αριθμού των συμφωνιών στο εγγύς μέλλον. Το πρόβλημα είναι, καταρχάς, ότι δεν μπορούμε να γνωρίζουμε εάν θα σημειωθεί αύξηση και, ακόμα και εάν μπορούσαμε να κάνουμε τέτοια πρόβλεψη, δεν μπορούμε να γνωρίζουμε το μέγεθός της. Επομένως, είναι λογικό να αντικαταστήσουμε τη λέξη “της” από τη λέξη “οποιασδήποτε”, ώστε το κείμενο να έχει την εξής μορφή: “καλεί την Επιτροπή να καταρτίσει επί υγιούς βάσης ένα δημοσιονομικό κεφάλαιο για τη χρηματοδότηση των αλιευτικών συμφωνιών, το οποίο πρέπει να λαμβάνει υπόψη τις πιθανές δημοσιονομικές συνέπειες οποιασδήποτε αύξησης του αριθμού των συμφωνιών στο εγγύς μέλλον”.
<SPEAKER ID="46" LANGUAGE="" NAME="Πρόεδρος. –" AFFILIATION="(Η συνεδρίαση διακόπτεται στις 11:25 και επαναλαμβάνεται στις 11:30)">
<SPEAKER ID="47" LANGUAGE="" NAME="" AFFILIATION="ΑΙΤΙΟΛΟΓΗΣΕΙΣ ΨΗΦΟΥ">
<SPEAKER ID="48" LANGUAGE="EN" NAME="Foster (PPE-DE )," AFFILIATION="γραπτώς">
<P>
    Το να καταστήσουμε υποχρεωτικά τα συστήματα περιορισμού της ταχύτητας σε ένα ευρύ φάσμα οχημάτων, επιβάλλοντας, στην πραγματικότητα, όριο ταχύτητας της τάξεως των 62 χλμ/ώρα ή μικρότερο σε όλη την ΕΕ, είναι δογματικό.
<SPEAKER ID="49" LANGUAGE="PT" NAME="Marques (PPE-DE )," AFFILIATION="γραπτώς">
<P>
Για αυτούς τους λόγους, στηρίζω πλήρως αυτήν την πρόταση οδηγίας του Κοινοβουλίου και του Συμβουλίου. Έχει ως στόχο να διευρύνει το πεδίο των εναρμονισμένων απαιτήσεων που αφορούν τις συσκευές περιορισμού της ταχύτητας ή συναφή συστήματα περιορισμού της ταχύτητας για όλα τα οχήματα με κινητήρα των κατηγοριών M2 και M3, τα οποία είναι σχεδιασμένα για τη μεταφορά επιβατών. Αυτό θα μας βοηθήσει να κάνουμε το οδικό σύστημα πιο ασφαλές και πιο βιώσιμο, κάτι που είναι σημαντικό για την υλοποίηση της μελλοντικής πολιτικής μεταφορών. 
<SPEAKER ID="50" LANGUAGE="" NAME="" AFFILIATION="">
<SPEAKER ID="51" LANGUAGE="IT" NAME="Musumeci (UEN )." AFFILIATION="">
<P>
Καταρχάς, ελπίζουμε ότι το προσεχές οικονομικό έτος 2004 το ταμείο θα τροφοδοτηθεί καταλλήλως ή τουλάχιστον θα αναπροσαρμοσθεί, όπως με διαβεβαίωνε ο κ. Turchi ότι θα πρότεινε· λαμβάνοντας υπόψη το μικρό του ύψος, είναι εντελώς ανεπαρκές για την αντιμετώπιση των αναγκών των κρατών αποδεκτών, όπως ήδη απεδείχθη εφέτος.
<SPEAKER ID="52" LANGUAGE="PT" NAME="Bastos (PPE-DE )," AFFILIATION="γραπτώς">
<P>
   . Θα μπορούσα να ψηφίσω μόνο υπέρ αυτής της έκθεσης, η οποία επιβεβαιώνει την κινητοποίηση του Ταμείου Αλληλεγγύης υπέρ της Πορτογαλίας, χορηγώντας της 48 539 εκατ. ευρώ –με άλλα λόγια, ακριβώς το ποσό που ζήτησε η κυβέρνηση της Πορτογαλίας– για να αντιμετωπίσει τις επιπτώσεις των καταστροφικών πυρκαγιών αυτού του καλοκαιριού. Το ποσό αυτό θα επιτρέψει την υλοποίηση έκτακτων μέτρων για τις κοινότητες που επλήγησαν από τις συνέπειες των πυρκαγιών, οι οποίες προκάλεσαν τον θάνατο 18 ατόμων και κατέστρεψαν πάνω από 403 000 εκτάρια δασών. Θα βοηθήσει στον μετριασμό του κοινωνικού κόστους που προκαλείται από την απώλεια θέσεων εργασίας και εισοδηματικών πόρων και από τις περιβαλλοντικές επιπτώσεις των πυρκαγιών. Θα βοηθήσει στην αποκατάσταση του παραγωγικού δυναμικού στις πληγείσες περιοχές.
<P>
Θα ήθελα να ολοκληρώσω υπενθυμίζοντας ότι πρέπει να σχεδιαστούν μέτρα για τον έλεγχο και την πρόληψη των δασικών πυρκαγιών και να αυξηθούν οι πιστώσεις για το πρόγραμμα Forest Focus. 
<SPEAKER ID="53" LANGUAGE="PT" NAME="Carrilho, Casaca, Lage, Marinho, Santos, Sousa Pinto, Torres Marques και Vairinhos (PSE )," AFFILIATION="γραπτώς">
<P>
   . Η πορτογαλική αντιπροσωπεία της Ομάδας του Κόμματος των Ευρωπαίων Σοσιαλιστών επικροτεί την απόφαση του Ευρωπαϊκού Κοινοβουλίου να χορηγήσει στην Πορτογαλία 48,5 εκατ. ευρώ από το Ταμείο Αλληλεγγύης, προκειμένου να βοηθήσει στην ανάκαμψη των τεράστιων δασικών εκτάσεων και των εκτάσεων γεωργικής γης που καταστράφηκαν στη χώρα μας από τις πυρκαγιές αυτού του έτους. Θα θέλαμε να τονίσουμε, παρόλα αυτά, ότι το ποσό αυτό απέχει πολύ από το ποσό που απαιτείται, δεδομένης της έκτασης της τραγωδίας.
<P>
Σε αυτό τα πλαίσιο, θα σας υπενθυμίσουμε ότι, κατά τη διάρκεια των διαφόρων δημοσιονομικών συζητήσεων μετά το 1999, η σοσιαλιστική αντιπροσωπεία της Πορτογαλίας πρότεινε επανειλημμένως την καθιέρωση ενός τέτοιου κονδυλίου, και υποστηρίζουμε σθεναρά την πρόθεση του Επιτρόπου Barnier να αναθεωρήσει τους σημερινούς κανονισμούς, ούτως ώστε να επιτραπεί σε αυτούς να ανταποκρίνονται καλύτερα σε φυσικές καταστροφές τέτοιας έκτασης.
<SPEAKER ID="54" LANGUAGE="PT" NAME="Coelho (PPE-DE )," AFFILIATION="γραπτώς">
<P>
   . Υποστηρίζω και υπερψήφισα την έκθεση του κ. Colom i Naval, η οποία εγκρίνει τη χρηματοδότηση της Πορτογαλίας από το Ταμείο Αλληλεγγύης.
<P>
Το μέγεθος και η σοβαρότητα της τραγωδίας που έπληξε τη χώρα μας δικαιολογούν τις εκκλήσεις για στήριξη από την ΕΕ. Η πρώτη ανταπόκριση της Επιτροπής περιορίστηκε σε 30 εκατ. ευρώ, που ο Επίτροπος Barnier αναγνώρισε ως λίγα σε σχέση με τις προσδοκίες και τις απαιτήσεις.
<P>
Χαιρετίζω την επίδειξη αλληλεγγύης εκ μέρους του Ευρωπαϊκού Κοινοβουλίου, τη στήριξη που παρείχε στην Πορτογαλία και τα διαπραγματευτικά προσόντα της πορτογαλικής κυβέρνησης, και ιδιαίτερα του υπουργού Ευρωπαϊκών Υποθέσεων, δόκτορος Carlos Costa Neves. Η ενίσχυση των 48,5 εκατ. ευρώ για την οποία ψηφίσαμε σήμερα είναι ένα πιο δίκαιο και αρμόζον ποσόν σε σχέση με αυτό που είχε αποφασιστεί αρχικά. 
<SPEAKER ID="55" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Οι αριθμοί δεν μεταφέρουν το μέγεθος της δυστυχίας των κοινοτήτων μας, μολονότι αποδεικνύουν το μέγεθος της καταστροφής, η οποία προκάλεσε τον θάνατο 20 ατόμων, αχρήστευσε το 5% του συνολικού χερσαίου εδάφους της Πορτογαλίας και σχεδόν το 11% των δασικών περιοχών μας, αποστερώντας από 45 000 ανθρώπους οποιονδήποτε εισοδηματικό πόρο και κοστίζοντας περισσότερο από 1,3 δισ. ευρώ, σχεδόν το 1,12% του ακαθάριστου εθνικού προϊόντος της Πορτογαλίας, σε άμεσες ζημίες.
<P>
Συνεπώς, χαιρετίζουμε την κινητοποίηση του Ταμείου Αλληλεγγύης να παράσχει 48,5 εκατ. ευρώ στην Πορτογαλία, μετά την τελευταία ρύθμιση της Επιτροπής υπό το πρίσμα των νέων πληροφοριών, σύμφωνα με άμεση απαίτησή μας στην Επιτροπή Προϋπολογισμών. Θα σας υπενθυμίσουμε, ωστόσο, ότι θα έπρεπε να γίνουν περισσότερα, όπως προτείναμε. Το ποσό της ενίσχυσης δεν συμφωνεί με το μέγεθος της τραγωδίας, και αυτό εγείρει το ζήτημα της αξιολόγησης και της μεταρρύθμισης των σημερινών κριτηρίων για την κινητοποίηση του Ταμείου Αλληλεγγύης. 
<SPEAKER ID="56" LANGUAGE="ES" NAME="Miguélez Ramos (PSE )," AFFILIATION="γραπτώς.">
<P>
    Η πρόταση της Επιτροπής να παραχωρηθούν αυτές οι άνισες ενισχύσεις από το Ταμείο Αλληλεγγύης οφείλεται στις διαφορετικές εκτιμήσεις των ζημιών που πραγματοποίησαν και υπέβαλαν στην Επιτροπή οι ενεχόμενες κυβερνήσεις. Οι περιοχές που επλήγησαν από την καταστροφή του Prestige θα λάβουν λιγότερο από το ένα πέμπτο των ποσών που θα λάβουν η Πορτογαλία και η Ιταλία για τις πυρκαγιές και τον σεισμό.
<P>
Αυτά τα 8,6 εκατομμύρια ευρώ είναι το μοναδικό επιπλέον ποσό που θα λάβει η Ισπανία για την καταστροφή του . Η μοναδική κοινοτική ενίσχυση μέχρι στιγμής προέρχεται από έναν αναπρογραμματισμό των κονδυλίων που διατέθηκαν προηγουμένως στην Ισπανία. 
<SPEAKER ID="57" LANGUAGE="PT" NAME="Piscarreta (PPE-DE )," AFFILIATION="γραπτώς">
<P>
   . Όπως γνωρίζετε, η Πορτογαλία επλήγη εφέτος το καλοκαίρι από τον Βορρά έως τον Νότο από μια πύρινη λαίλαπα πρωτοφανούς μεγέθους. Γενικά, πάνω από 400 000 εκτάρια καταστράφηκαν από τη φωτιά. Εκτός από τις οικονομικές απώλειες, που εκτιμώνται σε 1 372 δισ. ευρώ, λυπούμαστε επίσης για την απώλεια των 18 θυμάτων που έχασαν τη ζωή τους και για τους εισοδηματικούς πόρους και τις οικείες 45 000 ανθρώπων. Πέρα των ανθρώπινων και οικονομικών συνεπειών, η τραγωδία αυτή είχε επίσης κοινωνικό και περιβαλλοντικό κόστος.
<P>
Ψηφίσαμε τώρα υπέρ του να δοθεί αυτή η απόδειξη της αλληλεγγύης της Ευρωπαϊκής Ένωσης στις πληγείσες κοινότητες, μέσω του Ταμείου Αλληλεγγύης. Θα ήθελα, όπως και ο υπουργός, κ. Costa Neves, να ευχαριστήσω ειλικρινά την Ευρωπαϊκή Επιτροπή και το Ευρωπαϊκό Κοινοβούλιο για τη γρήγορη και αποτελεσματική επεξεργασία της αίτησης της Πορτογαλίας για τη λήψη βοήθειας από το Ταμείο Αλληλεγγύης. Το ποσό που συνεισφέρει το Ταμείο Αλληλεγγύης θα είναι 48,5 εκατ. ευρώ. Μπορώ απλώς να επισημάνω ότι αυτό το ποσό αντιστοιχεί στο 8,5% της συνολικής ζημίας που έχει προκληθεί.
<P>
Τέλος, εάν μου επιτρέπετε, θα συμφωνήσω με την παρατήρηση του εισηγητή ότι η ζημία που προκάλεσε αυτή η καταστροφή θα μπορούσε, εν μέρει, να είχε αποφευχθεί μέσω κατάλληλων και αποτελεσματικών υλοποιούμενων μέτρων πρόληψης. Γι’ αυτόν τον λόγο, στηρίζω την αύξηση του προϋπολογισμού για τα σημεία του προγράμματος Forest Focus που αφορούν την πολιτική πρόληψης. 
<SPEAKER ID="58" LANGUAGE="PT" NAME="Vairinhos (PSE )," AFFILIATION="γραπτώς">
<SPEAKER ID="59" LANGUAGE="" NAME="" AFFILIATION="">
<SPEAKER ID="60" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Στόχος της έκθεσης είναι, μεταξύ άλλων, να εισαγάγει στον προϋπολογισμό τα 48,5 εκατ. ευρώ που κινητοποιήθηκαν για τη βοήθεια προς την Πορτογαλία, σύμφωνα με τις διατάξεις του Ταμείου Αλληλεγγύης, κατόπιν των τραγικών πυρκαγιών που έπληξαν την Πορτογαλία φέτος το καλοκαίρι.
<P>
Το Ταμείο Αλληλεγγύης κινητοποιήθηκε γρήγορα, και αυτός ο διορθωτικός προϋπολογισμός εγκρίθηκε σε μία μόνο ανάγνωση. Αυτό είναι πολύ ευπρόσδεκτο, καθώς διασφαλίζει πιο γρήγορη βοήθεια από τον προϋπολογισμό της ΕΕ μετά από τις αιτήσεις που υποβλήθηκαν. Το ποσό που εγκρίθηκε τώρα, ωστόσο, είναι σαφώς ανεπαρκές, δεδομένου του κόστους των άμεσων ζημιών, οι οποίες ανέρχονται σε πάνω από 1,3 εκατ. ευρώ, και, ιδιαίτερα, δεδομένου του συνολικού κόστους των αναγνωρισμένων ζημιών, που ανέρχονται σε περίπου 104,3 εκατ. ευρώ.
<P>
Πρέπει να θυμόμαστε ότι, όταν η Επίτροπος Schreyer ερωτήθηκε στην Επιτροπή Προϋπολογισμών, εξέφρασε τη βούλησή της για αναθεώρηση των ποσών που χορηγήθηκαν στην Πορτογαλία, σε περίπτωση που υπήρχε αύξηση των εκτιμούμενων ζημιών. Αυτό θα γινόταν, κυρίως, μέσω ενός διορθωτικού προϋπολογισμού. Η Επίτροπος κράτησε τον λόγο της, εκδίδοντας αυτόν τον διορθωτικό προϋπολογισμό, μόλις η κυβέρνηση της Πορτογαλίας παρείχε περαιτέρω πληροφορίες. Είναι τώρα σειρά της κυβέρνησης να αξιολογήσει την τρέχουσα κατάσταση όσον αφορά τις συνέπειες των δασικών πυρκαγιών, λαμβάνοντας ιδιαίτερα υπόψη τις επιπτώσεις των βροχών στις περιοχές που επλήγησαν από τις πυρκαγιές. 
<SPEAKER ID="61" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Ως Πορτογάλος, με μεγάλη λύπη θυμάμαι την τρομερή, πανεθνική καταστροφή που προκάλεσε τον θάνατο είκοσι ατόμων και κατέστρεψε εκατοντάδες χιλιάδες εκτάρια δασικής και αγροτικής γης, ενώ 45 000 άνθρωποι έχασαν τις περιουσίες και τις δουλειές τους.
<P>
Η άμεση ζημία που υπέστη η Πορτογαλία ανέρχεται σε περίπου 946, 489 εκατ. ευρώ, ένα ποσό που ξεπερνά κατά πολύ το 0,6% του ΑΕΠ (με άλλα λόγια, πάνω από 718, 12 εκατ. ευρώ).
<P>
Στις 4 Αυγούστου 2003, μετά τις τραγικές καλοκαιρινές πυρκαγιές στην Πορτογαλία, οι πορτογαλικές αρχές ανακοίνωσαν την πρόθεσή τους να υποβάλουν στην Επιτροπή αίτηση κινητοποίησης του Ταμείου Αλληλεγγύης της Ευρωπαϊκής Ένωσης. Η αίτηση ελήφθη επισήμως στις 13 Αυγούστου και επιπλέον πληροφορίες κατατέθηκαν από την Πορτογαλία στις 22 του ιδίου μηνός· σε μια δημόσια ακρόαση τον Σεπτέμβριο, η Πορτογαλία δήλωσε ότι ζητούσε μια παρέμβαση του Ταμείου Αλληλεγγύης ύψους 48,5 εκατ. ευρώ.
<P>
Λόγω αυτού του γεγονότος, στο ψήφισμά του τον Σεπτέμβριο με τίτλο “οι συνέπειες του φετεινού καλοκαιρινού καύσωνα”, το Ευρωπαϊκό Κοινοβούλιο πρότεινε ότι η συνεισφορά του Ταμείου Αλληλεγγύης θα πρέπει να αυξηθεί για την περίπτωση της Πορτογαλίας, ούτως ώστε να είναι πιο κοντά στα αναγνωρισμένα ποσά, που υπολογίζονται σε 94 εκατ. ευρώ·
<SPEAKER ID="62" LANGUAGE="" NAME="" AFFILIATION="">
<SPEAKER ID="63" LANGUAGE="FR" NAME="Bernié (EDD )," AFFILIATION="γραπτώς">
<P>
Οι εκλεγμένοι αντιπρόσωποι του CPNT της Ομάδας για την Ευρώπη της Δημοκρατίας και της Διαφοράς αδυνατούν να εγκρίνουν αυτά τα κείμενα. 
<SPEAKER ID="64" LANGUAGE="FR" NAME="De Veyrinas (PPE-DE )," AFFILIATION="γραπτώς">
<P>
    Υπερψήφισα την έκθεση Frassoni για τη βελτίωση της νομοθεσίας. Εν αναμονή της έναρξης ισχύος του Ευρωπαϊκού Συντάγματος, που θα επιφέρει αδιαμφισβήτητες προόδους σε επίπεδο διαφάνειας των κοινοτικών διαδικασιών και τήρησης της κατανομής των αρμοδιοτήτων και της αρχής της επικουρικότητας, θεωρώ αναγκαίο να βελτιώσουμε τη νομοθετική πρακτική στο πλαίσιο των Συνθηκών που ισχύουν στην παρούσα φάση. Από την άποψη αυτή, η διοργανική συμφωνία που επιτεύχθηκε μεταξύ Επιτροπής, Συμβουλίου και Ευρωπαϊκού Κοινοβουλίου είναι ένα καλό νέο, καθώς παρέχει περισσότερη σαφήνεια και συνεκτικότητα, τηρώντας παράλληλα τις εξουσίες, τις διαδικασίες και τις γενικές αρχές του θετικού μας δικαίου. Πάρα πολύ συχνά, δυστυχώς,, η πρόσβαση στα κείμενα που εγκρίνει το Ευρωπαϊκό Κοινοβούλιο παραμένει δυσχερής για τους αμύητους. Μπορούμε να τα καταφέρουμε καλύτερα, η διοργανική συμφωνία ανοίγει τον δρόμο σε μια τέτοια φιλοδοξία, που ήδη αναφέρθηκε στη Λευκή Βίβλο για τη διακυβέρνηση. Μένει τώρα να την υλοποιήσουμε. 
<SPEAKER ID="65" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="66" LANGUAGE="" NAME="" AFFILIATION="">
<SPEAKER ID="67" LANGUAGE="FR" NAME="Bordes, Cauquil και Laguiller (GUE/NGL )," AFFILIATION="γραπτώς">
<SPEAKER ID="68" LANGUAGE="FR" NAME="Caudron (GUE/NGL )," AFFILIATION="γραπτώς">
<SPEAKER ID="69" LANGUAGE="FR" NAME="De Veyrinas (PPE-DE )," AFFILIATION="γραπτώς">
<P>
    Ψήφισα με ικανοποίηση και ανακούφιση υπέρ της άριστης έκθεσης του συναδέλφου μου, κ. Guilio Bodrato, σχετικά με την Πράσινη Βίβλο για την ευρωπαϊκή πολιτική διαστήματος. Ικανοποίηση, διότι αυτό που διακυβεύεται είναι η ευρωπαϊκή αυτονομία: μια κυρίαρχη Ευρώπη σε στρατηγικό επίπεδο πρέπει να έχει τις δικές της στρατιωτικές και διαστημικές δυνατότητες. Ανακούφιση, διότι αυτή η ψηφοφορία σηματοδοτεί ότι τα ευρωπαϊκά θεσμικά όργανα λαμβάνουν υπόψη τους τις ανησυχίες των βιομηχάνων και των αρμόδιων πολιτικών σε σχέση με την πρόσφατη οικονομική κάμψη αυτού του τομέα και την ενίσχυση των διεθνών ανταγωνιστών μας. Η Ευρώπη θα απαντήσει στην πρόκληση του διαστήματος εάν λάβει αποτελεσματικά μέτρα με την ευκαιρία της Λευκής Βίβλου, που θα υποβληθεί τον Δεκέμβριο και εάν οι βιομήχανοι προβούν σε αναδιάρθρωση ώστε να καταστούν πιο ανταγωνιστικοί. Γι’ αυτό, θα χρειαστούμε ενίσχυση των δημοσίων επενδύσεων, ειδάλλως οι μεγάλοι όμιλοί μας δεν θα διατηρήσουν το υψηλό προφίλ τους σε επίπεδο τεχνολογίας και ανθρωπίνων πόρων και θα απολέσουμε αρμοδιότητες. Αυτή η ψήφος του Ευρωπαϊκού Κοινοβουλίου, μετά την αποφασιστική στήριξη που δόθηκε στο πρόγραμμα Galileo και στο Ariane V, δείχνει ότι η Ευρωπαϊκή Ένωση γνωρίζει να υπερασπίζεται τα ζωτικά στρατηγικά της συμφέροντα, πέραν δε αυτού, θέλει να συμβάλει στη γνώση του σύμπαντος, που δεν μπορεί να αφήσει αδιάφορο το ανθρώπινο γένος. 
<SPEAKER ID="70" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Υποστηρίζουμε την άποψη ότι η διαστημική πολιτική που βασίζεται στη συνεργασία μεταξύ των κρατών μελών θα πρέπει να θεμελιώνεται σαφώς και κατηγορηματικά στη μη διάδοση των όπλων, στη μη χρήση του διαστήματος για στρατιωτικούς σκοπούς και στην απόρριψη του αγώνα δρόμου εξοπλισμών στο διάστημα. Συνεπώς, ανέκαθεν καταγγέλλαμε και επικρίναμε τις Ηνωμένες Πολιτείες για την πρόταση ίδρυσης ενός συστήματος Εθνικής Πυραυλικής Άμυνας (NMD), το οποίο θα στρατικοποιήσει τη χρήση του διαστήματος και θα πυροδοτήσει έναν αγώνα δρόμου εξοπλισμών, με τρομερές συνέπειες για το μέλλον ολόκληρης της ανθρωπότητας.
<P>
Το ψήφισμα υποστηρίζει επίσης τη στρατιωτική χρήση δορυφορικών συστημάτων για τη διεξαγωγή αυτών που κατ’ ευφημισμόν ορίζει ως “επιχειρήσεις διατήρησης της ειρήνης”, γεγονός που συνεπάγεται την προετοιμασία του εδάφους για πολεμικές επιχειρήσεις και, συνεπώς, έρχεται σε αντίθεση με το πνεύμα του ψηφίσματος 49/74 της Γενικής Συνέλευσης του ΟΗΕ της 15ης Δεκεμβρίου 1994 σχετικά με την πρόληψη ενός αγώνα δρόμου εξοπλισμών στο διάστημα, και ιδιαίτερα με το πνεύμα του άρθρου 4.
<SPEAKER ID="71" LANGUAGE="SV" NAME="Sacrédeus (PPE-DE )," AFFILIATION="γραπτώς">
<SPEAKER ID="72" LANGUAGE="" NAME="" AFFILIATION="">
<SPEAKER ID="73" LANGUAGE="SV" NAME="Andersson, Färm, Hedkvist Petersen, Karlsson και Theorin (PSE )," AFFILIATION="γραπτώς">
<P>
   . Το άρθρο 2 του κανονισμού (ΕΟΚ) 4064/89 του Συμβουλίου σχετικά με τον έλεγχο των συγκεντρώσεων μεταξύ επιχειρήσεων ορίζει τις κατευθυντήριες γραμμές, σύμφωνα με τις οποίες η Επιτροπή αξιολογεί εάν μια συγκέντρωση μεταξύ επιχειρήσεων συνάδει με την κοινή αγορά. Αντί του σημερινού μοντέλου, το οποίο επικεντρώνεται κυρίως στο εάν οι εταιρείες θα αποκτήσουν δεσπόζουσα θέση, συστήνουμε ένα πιο ευέλικτο μοντέλο (αυτό που είναι γνωστό ως τεστ SLC), σύμφωνα με το οποίο μια συγκέντρωση μεταξύ επιχειρήσεων πρέπει να απαγορεύεται, εάν μπορεί να συμβάλει στην αποδυνάμωση του ανταγωνισμού ή στη δημιουργία μονοπωλίου. 
<SPEAKER ID="74" LANGUAGE="FR" NAME="Bordes, Cauquil και Laguiller (GUE/NGL )," AFFILIATION="γραπτώς">
<SPEAKER ID="75" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Παρόλα αυτά, λόγω των σημερινών διαδικασιών ελευθέρωσης και της έκτασης της ολοκλήρωσης της αγοράς, ασκήθηκαν μεγάλες πιέσεις για την τροποποίηση του κανονισμού αριθ. 4064/89, ο οποίος θεωρήθηκε υπερβολικά περιοριστικός όσον αφορά την ανάγκη δημιουργίας ισχυρών επιχειρησιακών ομάδων που θα μπορούσαν να ανταγωνιστούν διεθνώς. Η πρόταση της Επιτροπής κάνει, επομένως, ένα βήμα προόδου με νέες έννοιες όσον αφορά τις συγκεντρώσεις σε κοινοτική κλίμακα. Ο εισηγητής επιθυμεί να προχωρήσει ακόμα περισσότερο. Επιθυμεί μια πιο περιορισμένη έννοια για τις συγκεντρώσεις, στο πλαίσιο του περιορισμού στο ελάχιστο των ελέγχων ή της εναντίωσης στις συγκεντρώσεις. Για τους λόγους αυτούς, απορρίπτουμε και εμείς αυτήν την έκθεση. 
<SPEAKER ID="76" LANGUAGE="FR" NAME="Krivine και Vachetta (GUE/NGL )," AFFILIATION="γραπτώς">
<P>
    Η έκθεση Della Vedova είναι χαρακτηριστική της ιδεολογίας της Επιτροπής, που την ασπάζεται η φιλελεύθερη πλειονότητα του Ευρωπαϊκού Κοινοβουλίου. Όντως, τα πραγματικά προβλήματα που θέτει η επιτάχυνση της παγκόσμιας τάσης συγκέντρωσης των επιχειρήσεων αντιμετωπίζονται αποκλειστικά ως απειλές εναντίον του ανταγωνισμού. Δεν λαμβάνονται υπόψη ως τέτοιοι οι αποδεδειγμένοι κίνδυνοι για τους καταναλωτές (άνοδος των τιμών, αδιαφάνεια κλπ.) ή για τους εργαζομένους αυτών των επιχειρήσεων (απολύσεις για χρηματιστηριακούς λόγους, εγκατάλειψη δραστηριοτήτων και μεταφορά παραγωγικών λειτουργιών σε εταιρείες που προσφέρουν τις λιγότερες κοινωνικές παροχές). Λες και ο ελεύθερος ανταγωνισμός είχε επιδείξει τις δέουσες αντοχές σε αυτούς τους κινδύνους! Στη Γαλλία, τα τελευταία εγχειρήματα συγκέντρωσης επιχειρήσεων, από την περίπτωση της Vivendi μέχρι της Air-France, από εκείνη της Alstom μέχρι της Péchiney, έδειξαν πόσο οι προβληματισμοί των εθνικών και ευρωπαϊκών θεσμικών οργάνων δεν αντιστοιχούν στις αναγκαιότητες. Για εμάς, ωστόσο, είναι ακριβώς αυτές οι αναγκαιότητες οι κύριες παράμετροι του γενικού συμφέροντος. Το να ληφθούν υπόψη θα καθιστούσε βέβαια ενδιαφέρουσα μια αναθεώρηση της διαδικασίας του ευρωπαϊκού ελέγχου των συγκεντρώσεων, η επιλογή όμως που γίνεται εν προκειμένω μένει εγκλωβισμένη στο δόγμα του “υγιούς ανταγωνισμού”. Αυτός είναι ο λόγος που καταψηφίσαμε αυτό το ψήφισμα, που προσβάλλει με τα αδιέξοδά του τους πληττόμενους εργαζόμενους και γενικότερα το σύνολο των πολιτών. 
<SPEAKER ID="77" LANGUAGE="FR" NAME="Marchiani (UEN )," AFFILIATION="γραπτώς">
<P>
Εδώ και πολλά χρόνια, οι ευρωπαϊκές επιχειρήσεις, με τις οποίες σήμερα συντάσσεται και ο κοινοτικός δικαστής, υπογραμμίζουν τις ελλείψεις του κανονισμού αριθ. 4064/89. Η εξαιρετικά μακρά διαδικασία εξέτασης των συγκεντρώσεων και ο ανακριβής χαρακτήρας της έννοιας της κατάχρησης μιας δεσπόζουσας θέσης είναι δύο από τα στοιχεία που δεν επιτρέπουν την πραγματοποίηση εγχειρημάτων τα οποία καθίστανται όλο και πιο απαραίτητα για την παγκόσμια ανταγωνιστικότητα των ευρωπαϊκών επιχειρήσεων.
<SPEAKER ID="78" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="79" LANGUAGE="SV" NAME="Sacrédeus (PPE-DE )," AFFILIATION="γραπτώς">
<SPEAKER ID="80" LANGUAGE="" NAME="" AFFILIATION="">
<SPEAKER ID="81" LANGUAGE="" NAME="Αλαβάνος (GUE/NGL )," AFFILIATION="γραπτώς">
<P>
Τα είδαμε στη σκοτεινή υπόθεση του Βαν, με ξένους που έκαναν παρακολούθηση, και που είχε συνδεθεί με την υπόθεση της 17 Νοέμβρη, θα τα δούμε τώρα, “νόμιμα”, να επιβάλλουν πλήρες χάος και ευρωαστυνομοκρατία, καταλύοντας την εθνική κυριαρχία. 
<SPEAKER ID="82" LANGUAGE="FR" NAME="Berthu (NI )," AFFILIATION="γραπτώς">
<SPEAKER ID="83" LANGUAGE="PT" NAME="Coelho (PPE-DE )," AFFILIATION="γραπτώς">
<P>
   . Αντιδρώντας στις επιθέσεις της 11ης Σεπτεμβρίου 2001, η Ευρωπαϊκή Ένωση επέδειξε την αλληλεγγύη της ως προς τον στόχο των Ηνωμένων Πολιτειών για την πρόληψη και την καταπολέμηση της τρομοκρατίας. Όσο ευγενείς και εάν είναι οι στόχοι, ωστόσο, ο σκοπός δεν αγιάζει τα μέσα.
<P>
Οι ΗΠΑ υιοθετούν πολλά μέτρα για την ενίσχυση των συνοριακών ελέγχων, όπως η απαίτηση να διαβιβάζονται από τις αεροπορικές εταιρείες δεδομένα Εγγραφής Ονόματος Επιβάτη (PNR).
<SPEAKER ID="84" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Η σημερινή κατάσταση, κατά την οποία οι Ηνωμένες Πολιτείες έχουν πρόσβαση σε προσωπικά δεδομένα επιβατών υπερατλαντικών πτήσεων (PNR ή “Εγγραφή Ονόματος Επιβάτη”) από τα συστήματα κρατήσεων των υπολογιστών (APIS ή “Προηγμένο Σύστημα Πληροφοριών για τους Επιβάτες”), είναι απαράδεκτη. Η κατάσταση αυτή παραβιάζει το δικαίωμα της προστασίας προσωπικών δεδομένων, συμπεριλαμβανομένης της σημερινής κοινοτικής οδηγίας, όπως πράγματι δηλώνει αυτό το ψήφισμα:
<P>
- ο αριθμός των δεδομένων που απαιτούνται (39 στοιχεία) είναι αδιανόητος και δυσανάλογος,
<P>
- η κράτηση δεδομένων (6-7 έτη) είναι αδικαιολόγητη,
<SPEAKER ID="85" LANGUAGE="EN" NAME="Kirkhope (PPE-DE )," AFFILIATION="γραπτώς">
<SPEAKER ID="86" LANGUAGE="" NAME="Κόρακας (GUE/NGL )," AFFILIATION="γραπτώς">
<P>
    Οι Ευρωβουλευτές του ΚΚΕ καταψηφίζουμε το ψήφισμα γιατί δεν συμπεριλαμβάνει τροπολογία που ζητούσε την απαγόρευση συγκέντρωσης και διαβίβασης προσωπικών πληροφοριών των επιβατών σε τρίτους, όπως απαιτούν οι πολίτες αλλά, εν μέρει, και το άρθρο 6, παράγραφος 2 του Κανονισμού 2299/98 του Συμβουλίου.
<P>
Υπάρχουν βέβαια στο ψήφισμα προβληματισμοί τόσο για τη σκοπιμότητα του μέτρου, όσο και για την εισαγωγή βιομετρικών στοιχείων στα νέα διαβατήρια των πολιτών της ΕΕ, καθώς και την τρομοσυμφωνία που υπέγραψε η ελληνική Προεδρία της ΕΕ με τις ΗΠΑ, προτείνονται όμως μόνο δευτερεύουσες και ανούσιες διορθώσεις για το εάν τα στοιχεία θα κρατούνται για 3 ή για 6 χρόνια, εάν θα πρέπει να είναι λιγότερα από 39 και εάν οι επιβάτες γνωρίζουν και συναινούν στο φακέλωμά τους. Λες και η προστασία του απόρρητου της προσωπικής ζωής είναι ατομικό και όχι κοινωνικό και πολιτικό ζήτημα!
<SPEAKER ID="87" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . Οι δικτατορίες αρέσκονται στο να σταματούν επικίνδυνους ξένους επισκέπτες στα σύνορά τους ή να τους στέλνουν κατευθείαν πίσω στην πατρίδα τους από τα αεροδρόμιά τους. Οι Ηνωμένες Πολιτείες, επίσης, έχουν την παράδοση να εμποδίζουν όσους θεωρούν ότι είναι εχθροί ή ασκούν επικίνδυνη επιρροή. Ο πιο αποτελεσματικός τρόπος να εισέλθει κανείς στις ΗΠΑ ως ύποπτος είναι να επιβάλλεται η επίσκεψή του μέσω ενός εντάλματος έκδοσης από κάποιον αμερικανό δικαστή. Οι επισκέψεις ελεύθερης βούλησης ήδη επηρεάζονται στην πράξη από την προσπάθεια απαίτησης τριάντα εννέα στοιχείων προσωπικών δεδομένων για κάθε επιβάτη υπερατλαντικών πτήσεων, συμπεριλαμβανομένης της επιλογής των γευμάτων ως μέσο για να καθορίζεται εάν κάποιος είναι Μουσουλμάνος. Στις 20 Μαΐου, ήμουν μεταξύ όσων συμμετείχαν στις διαμαρτυρίες εναντίον αυτού στο αεροδρόμιο Schiphol των Κάτων Χωρών. Η Ευρώπη δεν μπορεί να εμποδίσει τις ΗΠΑ να αρνούνται την είσοδο σε επισκέπτες από το εξωτερικό, αλλά αυτό δεν σημαίνει ότι η ίδια η ΕΕ πρέπει να συνεργαστεί για τη συλλογή δεδομένων αυτού του είδους εντός της Ευρώπης για τους σκοπούς που επιθυμεί η Αμερική. Μια τέτοια συνεργασία είναι και παραμένει αντίθετη προς τα ευρωπαϊκά δεδομένα σχετικά με την προστασία της ιδιωτικής ζωής. Με χαροποιεί το γεγονός ότι η Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων παρέχει την ομόφωνη υποστήριξή της στην απαγόρευση της διαβίβασης δεδομένων από τις αεροπορικές εταιρείες και τα αυτοματοποιημένα συστήματα κρατήσεων, εάν αυτό επιβάλλει διακρίσεις εναντίον όσων δεν είναι αμερικανοί πολίτες, εάν τα δεδομένα κρατούνται για μεγάλα χρονικά διαστήματα και εάν δεν υπάρξει ενημέρωση ή αναθεώρηση των διαδικασιών. 
<SPEAKER ID="88" LANGUAGE="" NAME="" AFFILIATION="">
<SPEAKER ID="89" LANGUAGE="FR" NAME="Berthu (NI )," AFFILIATION="γραπτώς">
<P>
    Το ψήφισμα του Ευρωπαϊκού Κοινοβουλίου σχετικά με τη μαζική θνησιμότητα των μελισσών είναι αρκετά απογοητευτικό, αφού, για μια ακόμα φορά, περιορίζεται στην αναφορά μιας πιθανής μόνο συσχέτισης μεταξύ αυτών των φαινομένων και της χρήσης ορισμένων εντομοκτόνων, του Gaucho και του Regent, για την επεξεργασία των σπόρων. Προτείνει νέες μελέτες και τη σύσταση επιτροπής εμπειρογνωμόνων. Όσον αφορά τις επείγουσες διατάξεις, περιορίζεται στο να ζητήσει κατά τρόπο πολύ αόριστο και υπαινικτικό “προληπτικά μέτρα όσον αφορά τη χρήση νέων γενεών νευροτοξικών προϊόντων παρατεταμένης δράσης”.
<P>
Στη διάρκεια της προκαταρκτικής συζήτησης γι’ αυτό το ψήφισμα, η οποία διεξήχθη στις 25 Σεπτεμβρίου, εκτιμούσα ότι σήμερα οι τελευταίες μελέτες που έχουν γίνει, όπως και η ιδιαίτερη εμπειρία των μελισσοκόμων, δείχνουν την ύπαρξη άμεσης συσχέτισης μεταξύ του θανάτου των μελισσών και της χρήσης αυτών των εντομοκτόνων. Αυτό δεν σημαίνει ότι δεν μπορεί να επιδρούν και άλλες αιτίες, όπως η γενική ρύπανση της υπαίθρου και των πόλεων. Δεν πρέπει όμως να χρησιμεύουν στη συγκάλυψη της αιτίας των εντομοκτόνων. Πρέπει, λοιπόν, να διακοπεί η χρήση τους, τουλάχιστον προσωρινά, ως μέτρο προφύλαξης.
<P>
Χωρίς να συντάσσομαι με όσους υποστηρίζουν την αναμονή, ψήφισα ωστόσο υπέρ αυτού του ψηφίσματος, που στο μεταξύ βελτιώθηκε με μια τροπολογία του κ. Souchet. 
<SPEAKER ID="90" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Οι δυσκολίες αυτές επιδεινώθηκαν εφέτος στην Πορτογαλία συνεπεία των μεγάλων δασικών πυρκαγιών που έπληξαν τη χώρα. Εκτιμάται ότι πάνω από 5 000 κυψέλες, ιδιαίτερα στις περιοχές Αλγκάρβε, Μπέιρα και Τρας-ος-Μόντες, καταστράφηκαν από τις πυρκαγιές. Οι άμεσες απώλειες ανέρχονται σε περίπου 500 000 ευρώ. Αυτό δεν περιλαμβάνει τη ζημία που προκύπτει από την απώλεια μελλοντικών κερδών και την καταστροφή των γύρω περιοχών, η οποία επηρεάζει την τροφή των επιζώντων πληθυσμών. Συνεπώς, είμαι ενθουσιασμένη από την έγκριση της πρότασής μας για τη διεξαγωγή εκ μέρους της Επιτροπής μιας συνολικής αξιολόγησης της ζημίας και για τον σχεδιασμό των αναγκαίων κοινοτικών μέτρων στήριξης. 
<SPEAKER ID="91" LANGUAGE="FR" NAME="Lulling (PPE-DE )," AFFILIATION="γραπτώς">
<P>
    Θα ήθελα να ευχαριστήσω όλους τους συναδέλφους της Επιτροπής Γεωργίας και Ανάπτυξης της Υπαίθρου, που συνέβαλαν στην εξεύρεση μιας συναίνεσης προκειμένου να κατατεθεί σήμερα στην Ολομέλεια ένα ψήφισμα ως συμπέρασμα της προφορικής ερώτησης στην επιτροπή και της συζήτησης που πραγματοποιήθηκε στις 25 Σεπτεμβρίου, στο Στρασβούργο, σχετικά με τις δυσκολίες που αντιμετωπίζει η ευρωπαϊκή μελισσοκομία.
<P>
Αυτό το ψήφισμα είναι πολύ ισορροπημένο, πράγμα που μαρτυρεί η ομόφωνη έγκρισή του σε επίπεδο Επιτροπής Γεωργίας και Ανάπτυξης της Υπαίθρου. Ελπίζω ότι αυτή η ομοφωνία θα παρακινήσει επιτέλους την Ευρωπαϊκή Επιτροπή να ανταποκριθεί στα αιτήματα που διατυπώσαμε στο ψήφισμά μας· ελπίζω να πάψει να παραγνωρίζει ότι εδώ και χρόνια οι μελισσοκόμοι έχουν να αντιμετωπίσουν σοβαρά προβλήματα, που συνδέονται με απώλειες στα μελίσσια που υπερβαίνουν το 80% και μια μεγάλη πτώση της παραγωγής μελιού, γεγονός που επιφέρει σημαντική μείωση των εσόδων.
<SPEAKER ID="92" LANGUAGE="FR" NAME="Martinez (NI )," AFFILIATION="γραπτώς">
<P>
Γιατί αυτή η υγειονομική καταστροφή; Χωρίς αμφιβολία, το άκαρι παράσιτο βαρρόαση φέρει την ευθύνη, όπως στη Γερμανία όπου, το 2002, κατέστρεψε το 40 % των μελισσιών. Τα εντομοκτόνα Gaucho (imidaclopride) της Bayer και Regent (fipronil) της BASF φέρουν πολύ μεγάλη ευθύνη για αυτά τα υπερβολικά ποσοστά θνησιμότητας.
<P>
Μολονότι η γερμανική εταιρεία Bayer τόλμησε να μηνύσει τον πρώην αντιπρόεδρο της Ένωσης Μελισσοκόμων Γαλλίας για “συκοφαντική δυσφήμιση” τον Ιούνιο του 2003, τα γεγονότα είναι αδιάψευστα: όταν οι καλλιέργειες που θρέφουν τα μελίσσια, όπως ο ηλίανθος, το καλαμπόκι ή η κράμβη, ψεκάζονται με αυτά τα παρασιτοκτόνα και εκεί κοντά υπάρχουν μελίσσια, τα τελευταία αντιμετωπίζουν σοβαρά προβλήματα συμπεριφοράς και πεθαίνουν μαζικά.
<SPEAKER ID="93" LANGUAGE="" NAME="Πατάκης (GUE/NGL )," AFFILIATION="γραπτώς">
<SPEAKER ID="94" LANGUAGE="FR" NAME="Souchet (NI )," AFFILIATION="γραπτώς">
<P>
    Χαίρομαι πολύ που το ψήφισμα που καταρτίσαμε η κ. Lulling και εγώ, κατόπιν των άκρως ανησυχητικών πληροφοριών που μας διαβίβασαν οι ευρωπαίοι μελισσουργοί, εγκρίθηκε με μεγάλη πλειοψηφία από το Ευρωπαϊκό Κοινοβούλιο.
<SPEAKER ID="95" LANGUAGE="" NAME="" AFFILIATION="">
<SPEAKER ID="96" LANGUAGE="SV" NAME="Andersson, Färm, Hedkvist Petersen, Karlsson και Theorin (PSE )," AFFILIATION="γραπτώς">
<SPEAKER ID="97" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Υπερψήφισα την εξαιρετική έκθεση πρωτοβουλίας του κ. Arlindo Cunha εξ ονόματος της Επιτροπής Αλιείας, η οποία υπογραμμίζει τη σημασία μιας πιο ενεργής κοινοτικής πολιτικής, που θα προσανατολίζεται στην υπογραφή διεθνών αλιευτικών συμφωνιών. Πράγματι, οι συμφωνίες αυτές παρέχουν στον κοινοτικό στόλο πρόσβαση στα ύδατα τρίτων χωρών, γεγονός που έχει ζωτική οικονομική σημασία για τη χώρα μου. Πρέπει επίσης να επισημάνω την ιδιαίτερη σημασία που έχουν γενικά αυτές οι συμφωνίες για τις περιφερειακές και τις άκρως απομακρυσμένες περιοχές της Ευρωπαϊκής Ένωσης και το γεγονός ότι, όπως δηλώνει η έκθεση, παρέχουν άμεση απασχόληση σε 30 000 ανθρώπους, όπως επίσης και ακόμα μεγαλύτερο αριθμό άμεσων θέσεων εργασίας στις βοηθητικές βιομηχανίες και στη βιομηχανία μεταποίησης.
<P>
Αυτές οι συμφωνίες, οι οποίες ανέρχονται στο 20% των συνολικών κοινοτικών αλιευμάτων, αποτελούν επίσης κίνητρο για την ανάπτυξη των τοπικών αλιευτικών βιομηχανιών και, καθώς έως τώρα βοηθούν στην αύξηση της οικονομικής δραστηριότητας και του εμπορικού όγκου στις συνυπογράφουσες χώρες –που είναι, κατά κανόνα, αναπτυσσόμενες χώρες– ίσως αποδειχθεί ότι αποτελούν επιπλέον πολύτιμα μέσα συνεργασίας και διαλόγου με την Ευρωπαϊκή Ένωση.
<P>
Συμφωνώ με τις ανησυχίες που εξέφρασε ο εισηγητής, ότι δηλαδή οι εν λόγω συμφωνίες θα πρέπει να διέπονται από τα ίδια κριτήρια βιωσιμότητας, τη διατήρηση των αλιευτικών αποθεμάτων και την προφύλαξη που κυριαρχεί στην αλιεία στα κοινοτικά ύδατα, ιδιαίτερα τον κώδικα συμπεριφοράς για μια υπεύθυνη αλιεία (Οργανισμός Επισιτισμού και Γεωργίας – 1995) 
<SPEAKER ID="98" LANGUAGE="PT" NAME="Vairinhos (PSE )," AFFILIATION="γραπτώς">
<SPEAKER ID="99" LANGUAGE="DE" NAME="Wieland (PPE-DE )" AFFILIATION="">
<P>
   .  Κύριε Πρόεδρε, θα ήθελα να υπενθυμίσω ότι κατά την τελευταία περίοδο συνόδου στο Στρασβούργο μίλησα δύο φορές για την ελεύθερη πρόσβαση των βουλευτών στο Κοινοβούλιο. Όλοι γνωρίζουμε ποια είναι η κατάσταση των γραμμών του προϋπολογισμού σχετικά με τις μετακινήσεις με αυτοκίνητο. Συμβαίνει σε ορισμένους συναδέλφους να έρθουν στο παρά πέντε, να μην βρίσκουν αυτοκίνητο, να πρέπει να πάρουν ταξί και ύστερα να μην μπορούν να ανέβουν από την είσοδο μολονότι δηλώνουν ότι είναι βουλευτές, χάνοντας έτσι ακόμα περισσότερο χρόνο. Γι’ αυτόν ακριβώς τον λόγο δεν ήμουν σήμερα παρών στην πρώτη ονομαστική ψηφοφορία. Θέλω να απευθύνω θερμή παράκληση να ασχοληθεί το Προεδρείο με αυτό το πρόβλημα της ελεύθερης πρόσβασης των βουλευτών στο Κοινοβούλιο, ανεξάρτητα από το εάν η καθυστέρηση οφείλεται σε διαδήλωση ή σε άλλους λόγους. Είναι ένα σημαντικό αίτημα. Διαβάζω τακτικά τα πρακτικά του Προεδρείου. Εκεί διαβάζω για ορισμένους συναδέλφους που γράφουν επιστολές με περισσότερο ή λιγότερο σημαντικό περιεχόμενο, όμως δεν βλέπω καμία ένδειξη για το ότι το Προεδρείο ασχολείται με τις παρεμβάσεις, ιδίως του κ. Posselt ή τις δικές μου, ούτε βλέπω να μας δίδεται μια λογική και παραδεκτή απάντηση. 
<SPEAKER ID="100" LANGUAGE="" NAME="Πρόεδρος. –" AFFILIATION="">
<SPEAKER ID="101" LANGUAGE="" NAME="" AFFILIATION="Έγκριση των Συνοπτικών Πρακτικών της προηγούμενης συνεδρίασης – Σύνθεση του Σώματος – Σύνθεση των επιτροπών και των αντιπροσωπειών – Υπεράσπιση της βουλευτικής ασυλίας:"/>
<SPEAKER ID="102" LANGUAGE="" NAME="Πρόεδρος. –" AFFILIATION="(Η συνεδρίαση λήγει στις 12:20)">
<P>
(1) 
<SPEAKER ID="103" LANGUAGE="" NAME="" AFFILIATION="Παραπομπή στις επιτροπές – Ανακοίνωση των κοινών θέσεων του Συμβουλίου – Διαβίβαση των κειμένων που εγκρίθηκαν κατά τη σημερινή συνεδρίαση – Χρονοδιάγραμμα των προσεχών συνεδριάσεων"/>
<SPEAKER ID="104" LANGUAGE="" NAME="" AFFILIATION="Προέδρου">
<P>
 Είναι μεγάλη χαρά και τιμή για μένα να καλωσορίσω σήμερα στο Κοινοβούλιο την κ. Vaira Vike-Freiberga, την πρώτη Πρόεδρο της Λετονίας που προσφωνεί το Κοινοβούλιο.Κυρία Πρόεδρε, κατά την έναρξη της τελευταίας περιόδου συνόδου στο Στρασβούργο, στις 22 Σεπτεμβρίου 2003, το Ευρωπαϊκό Κοινοβούλιο επεσήμανε την επιτυχία του δημοψηφίσματος που διεξήχθη στη χώρα σας σχετικά με την ένταξη στην Ευρωπαϊκή Ένωση. Δεν χαιρετίσαμε μόνο το θετικό αποτέλεσμα αλλά και τη μεγάλη συμμετοχή και την ισχυρή θετική ψήφο της συντριπτικής πλειοψηφίας. Επιλέξατε την ευφυή αλληλεξάρτηση των πολιτών και όχι την απομονωμένη ανεξαρτησία, κάτι το οποίο χαιρετίζουμε.Θα ήθελα, με τη σημερινή ευκαιρία, να σας ευχαριστήσω για τις ηγετικές σας ικανότητες και την αφοσίωση με την οποία πραγματοποιήσατε αυτήν την εκστρατεία. Κατά την τελευταία μας συνάντηση στο γραφείο σας στη Ρίγα στις 9 Σεπτεμβρίου 2003 –πριν από το δημοψήφισμα– μου μιλήσατε για τις τακτικές επιτόπιες συναντήσεις σας με συνταξιούχους, φοιτητές, αγρότες και όλους τους πολίτες, κατά τις οποίες τους στείλατε ένα θετικό μήνυμα δέσμευσης. Σας ευχαριστούμε για τις ηγετικές σας αυτές ικανότητες.Κυρία Πρόεδρε, σαν αυτόν τον μήνα πριν από 64 χρόνια, η χώρα σας υποχρεώθηκε να ενδώσει στους όρους μιας κυνικής κρυφής συμφωνίας ανάμεσα στις δύο τότε δυνάμεις, συμφωνίας η οποία στέρησε από τις τρεις μικρές δημοκρατίες της Βαλτικής την ελευθερία τους. Εκείνη την εποχή, για τη Λετονία και τις άλλες δημοκρατίες της Βαλτικής άρχισε μια μακρά περίοδος μαζικών απελάσεων, καταπίεσης και κατοχής.Θέλω να πω σήμερα ότι χάρη στους τότε συναδέλφους βουλευτές, στις 13 Ιανουαρίου 1983, ο κ. Otto von Habsburg, ο σερ James Scott-Hopkins και οι συνάδελφοί τους στην Πολιτική Επιτροπή του πρώτου εκλεγμένου με άμεση ψηφοφορία Ευρωπαϊκού Κοινοβουλίου κατέθεσαν πρόταση ψηφίσματος που εγκρίθηκε από το Κοινοβούλιο και ζητούσε την αποκατάσταση της ανεξαρτησίας της Εσθονίας, της Λετονίας και της Λιθουανίας. Φυσικά, επρόκειτο για μια συμβολική κίνηση·...η οποία, όμως, πιστεύω ότι συνέβαλε, με μεγάλη προνοητικότητα, στην τελική επιτυχία της εντυπωσιακής επανάστασής σας.Εσείς η ίδια, κυρία Πρόεδρε, διαδραματίζετε ηγετικό ρόλο σε αυτό που θα χαρακτήριζα ως “μετασχηματιστική γενιά” πολιτικών στα υπό ένταξη κράτη. Ενισχύετε την πορεία της χώρας σας προς τον ευρωπαϊκό της προορισμό.Τον Νοέμβριο του τρέχοντος έτους, το Κοινοβούλιο θα εξετάσει προσεκτικά τις εκθέσεις παρακολούθησης της Ευρωπαϊκής Επιτροπής για όλα τα υπό ένταξη κράτη. Δεν έχω αμφιβολία ότι οι εκθέσεις αυτές θα καταγράφουν σημαντική πρόοδο, και στη Λετονία. Γνωρίζω, και θα συμφωνείτε μαζί μου, ότι, ιδιαίτερα όσον αφορά τη δημιουργία μιας υψηλού επιπέδου διοίκησης και δικαστικής ικανότητας, η ίδια η Λετονία έχει πολλά να κερδίσει συνεχίζοντας αυτήν την προσπάθεια, συνεχίζοντας την αποφασιστική δράση που έχει αναλάβει η κυβέρνηση για την καταπολέμηση της εγκληματικότητας και της διαφθοράς, αυτήν την προσπάθεια της ηγεσίας, η οποία πρέπει να συνεχιστεί και να ενισχυθεί. Έχετε να διαγράψετε ακόμα κάποια πορεία, στην οποία εμείς θα είμαστε δίπλα σας.Κυρία Πρόεδρε, γνωρίζω ότι η βιογραφία σας, η οποία εκδόθηκε πριν από τρεις ημέρες, αναφέρεται σε μια ιδιαίτερα μακρά πορεία και στην τελική σας επιστροφή στον τόπο γέννησής σας. Νομίζω ότι η ιστορία σας είναι, κατά κάποιον τρόπο, μια παραβολή για πολλές ιστορίες και πολλά ταξίδια με προορισμό τη νέα Ευρώπη του αύριο. Μεγαλώσατε σε προσφυγικά στρατόπεδα της Γερμανίας, μορφωθήκατε στο Μαρόκο και ακολουθήσατε πανεπιστημιακή καριέρα στον Καναδά. Κατά έναν πολύ ανθρώπινο, προσωπικό τρόπο, το ταξίδι σας είναι μέρος του σύγχρονου ευρωπαϊκού ταξιδιού, επομένως, μπορώ, ελπίζω, να πάρω την πρωτοβουλία, χωρίς να παραβιάζω τους κανόνες περί δικαιωμάτων πνευματικής ιδιοκτησίας –για τους οποίους το Κοινοβούλιο είναι ιδιαίτερα σχολαστικό– να σας πω: κυρία Πρόεδρε, στο όνομα της ελευθερίας, σας καλωσορίζουμε. 
<SPEAKER ID="105" LANGUAGE="EN" NAME="Vike-Freiberga," AFFILIATION="Πρόεδρος της Δημοκρατίας της Λετονίας">
<P>
   (1) Θα ήθελα να σας ευχαριστήσω, κύριε Πρόεδρε, για τη θερμή υποδοχή και την πρόσκλησή σας να προσφωνήσω το Ευρωπαϊκό Κοινοβούλιο. Είμαι ιδιαίτερα ευτυχής που ομιλώ στη μητρική μου γλώσσα, η οποία θα γίνει σύντομα μια από τις επίσημες γλώσσες της Ευρωπαϊκής Ένωσης, επομένως θα εκφωνήσω το πρώτο μέρος της ομιλίας μου στη λετονική γλώσσα.
<P>
Είναι η πρώτη φορά που μια λετονή αρχηγός κράτους προσφωνεί το Ευρωπαϊκό Κοινοβούλιο. Θεωρώ μεγάλη τιμή για τη Λετονία το γεγονός ότι της δίνεται η ευκαιρία να μοιραστεί τις ιδέες της για το μέλλον της ηπείρου μας σε αυτήν τη σημαντική ιστορική στιγμή. Το θεωρώ ως αναγνώριση όλων όσα έχει επιτύχει ο λαός της Λετονίας από τότε που ανέκτησε την ανεξαρτησία του, το 1991. Θα ήθελα επίσης να ευχαριστήσω τους βουλευτές του Ευρωπαϊκού Κοινοβουλίου για τη στήριξη που παρείχαν στην ένταξη της Λετονίας στην Ευρωπαϊκή Ένωση με την πειστική τους ψήφο. Ήταν ένα σημαντικό βήμα στην πορεία προς την εδώ και καιρό αναμενόμενη επανένωση της Ευρώπης.
<P>
Αλλά και η Λετονία είπε ένα ηχηρό “ναι” στην Ευρωπαϊκή Ένωση, καθώς το 67% του λαού ψήφισε υπέρ της ένταξης. Το δημοψήφισμά μας της 20ής Σεπτεμβρίου 2003 ήταν το τελευταίο που διεξήχθη στα νέα κράτη μέλη της Ευρωπαϊκής Ένωσης. Το θετικό αποτέλεσμα της ψηφοφορίας σημαίνει ότι μπορούμε να συνεχίσουμε να συνεργαζόμαστε για την αποκατάσταση της ενότητας της Ευρώπης, η οποία εξέλειψε μετά τον Δεύτερο Παγκόσμιο Πόλεμο. Για τον λαό της Λετονίας, η ημέρα του δημοψηφίσματος ήταν εξαιρετικά σημαντική. Είχαμε ευθύνη για το ίδιο μας το μέλλον, είχαμε ευθύνη έναντι των γειτόνων μας. Είχαμε κληθεί να δώσουμε μια απάντηση σε όλα τα κράτη μέλη της Ευρωπαϊκής Ένωσης, τα οποία είχαν στείλει το εξής μήνυμα σε εμάς, τις δέκα υποψήφιες χώρες, κατά τη Σύνοδο Κορυφής της Κοπεγχάγης: ας οικοδομήσουμε μαζί το μέλλον της Ευρώπης. Ή, όπως το έθεσε ο δανός πρωθυπουργός κ. Άντερς Φογκ Ράσμουσεν: η νέα Ευρώπη γεννιέται.
<P>
Επιστρέφουμε στην Ευρώπη για να προσφέρουμε τη γνώση και την εμπειρία μας. Η γνώση, σε συνδυασμό με ένα πνεύμα καινοτομίας και την ικανότητα μετατροπής των επιστημονικών ανακαλύψεων σε προϊόντα υψηλής προστιθέμενης αξίας, είναι αυτό που χρειάζεται σήμερα η Ευρώπη για να γίνει ανταγωνιστική σε διεθνή κλίμακα. Οι λετονοί επιστήμονες μπορούν σήμερα να είναι υπερήφανοι για τις κορυφαίες ανακαλύψεις τους στις επιστήμες της Φυσικής και της Χημείας. Στη Λετονία υπάρχουν διάφορα ερευνητικά κέντρα ευρωπαϊκού επιπέδου στον χώρο της Νανοφυσικής, της μελέτης των ιδιοτήτων διαφόρων υλικών, της Χημείας και των φυσικών επιστημών. Είχαμε πάντα ικανότατους μαθηματικούς, καθώς και μεγάλες δυνατότητες στους τομείς της πληροφορικής και της τεχνολογίας των πληροφοριών. Από το 1999, οι λετονοί επιστήμονες συνεργάζονται ισότιμα με τους συναδέλφους τους στα κράτη μέλη της Ευρωπαϊκής Ένωσης. Συνεργάζονται στο πλαίσιο του πέμπτου και του έκτου προγράμματος πλαίσιο της Ευρωπαϊκής Ένωσης για την ανάπτυξη της επιστήμης και της τεχνολογίας και είναι έτοιμοι να συμβάλουν στη δημιουργία ενός ενιαίου ευρωπαϊκού χώρου έρευνας.
<P>
Μια προηγμένη υποδομή θα είναι ιδιαίτερα σημαντική για την ανάπτυξη μιας διευρυμένης Ευρωπαϊκής Ένωσης, ιδιαίτερα στα νέα κράτη μέλη. Επομένως, θα είναι σημαντικό να αποκτήσουν τάχιστα τα νέα κράτη μέλη στενούς δεσμούς με τα υφιστάμενα κράτη μέλη. Σύμφωνα με προβλέψεις, το έργο Rail Baltica θα συμβάλει σημαντικά στην ανάπτυξη της Λετονίας. Ελπίζουμε το έργο αυτό να υλοποιηθεί το ταχύτερο δυνατό. Η στήριξη της ΕΕ για το μεγάλο αυτό έργο θα είναι σημαντική για την υλοποίησή του. Εξίσου σημαντικός είναι ο περαιτέρω εκσυγχρονισμός του οδικού δικτύου Via Baltica.
<SPEAKER ID="106" LANGUAGE="" NAME="" AFFILIATION="(Χειροκροτήματα)">
<P>
Η διευρυμένη Ευρωπαϊκή Ένωση των 25 κρατών μελών θα μπορέσει να γνωρίσει άνθηση και ευημερία μόνο, εάν οι δημοκρατίες σε όλο τον κόσμο συνεχίσουν να υπερασπίζονται ενωμένες τα κοινά τους ιδανικά.
<P>
Οι δόλιες απειλές κατά της ασφάλειας, δηλαδή η τρομοκρατία, η διάδοση των όπλων μαζικής καταστροφής, τα υπό κατάρρευση κράτη και οι εμφύλιες συγκρούσεις απαιτούν ομόφωνη απάντηση από τις χώρες οι οποίες σέβονται τις αρχές της δημοκρατίας και των ανθρωπίνων δικαιωμάτων. Τα κράτη μέλη της ΕΕ και του NATO, μαζί με τους συμμάχους τους, πραγματοποιούν με μεγάλη επιτυχία κοινές ειρηνευτικές επιχειρήσεις και έχουν συμβάλει σημαντικά στην αποκατάσταση της ειρήνης και της σταθερότητας στην περιοχή των Βαλκανίων. Η ανάπτυξη μιας κοινής ευρωπαϊκής πολιτικής ασφάλειας και άμυνας θα έδινε στην ΕΕ την πρόσθετη δυνατότητα ενίσχυσης της συνεργασίας στις διεθνείς ειρηνευτικές επιχειρήσεις και άλλες επιχειρήσεις ασφαλείας.
<P>
Η συμμετοχή της Ρωσίας στις ευρωπαϊκές διαδικασίες είναι σημαντική τόσο για την περιοχή της Βαλτικής όσο και για την Ευρώπη στο σύνολό της. Εάν και οι σχέσεις Λετονίας και Ρωσίας εντάθηκαν πολλές φορές στο παρελθόν, οι θετικές αλλαγές που έχουν ήδη γίνει με τη διεύρυνση της ΕΕ και της συμμαχίας του NATO στην περιοχή της Βαλτικής συνιστούν στέρεη βάση για την αποκατάσταση των σχέσεων της Ρωσίας με τις δυτικές γειτονικές της χώρες. Ασφαλώς, η Λετονία επιθυμεί την προώθηση και την ενίσχυση της συνεργασίας ανάμεσα στην ΕΕ και τη Ρωσία σε πρακτικό επίπεδο. 
<SPEAKER ID="107" LANGUAGE="FR" NAME="" AFFILIATION="(Χειροκροτήματα)">
<P>
Ήδη από την ίδρυσή της το 1918, η Λετονία συστάθηκε ως ανοιχτό και δημοκρατικό κράτος. Δυστυχώς, το μεγάλο όνειρο του λετονικού λαού να ζήσει ελεύθερα σε μια σταθερή και ευημερούσα χώρα μεταμορφώθηκε πολύ γρήγορα σε εφιάλτη. Η μυστική συμφωνία μεταξύ Χίτλερ και Στάλιν, που συνήφθη το 1939 με το ατιμωτικό Σύμφωνο Μολότωφ-Ρίμπεντροπ, χώρισε την Κεντρική και Ανατολική Ευρώπη σε γερμανική και ρωσική σφαίρα επιρροής, οδήγησε στο ξέσπασμα του πλέον καταστροφικού πολέμου που γνώρισε ποτέ η ανθρωπότητα και διέγραψε τα ονόματα των τριών βαλτικών χωρών από τους πολιτικούς χάρτες του κόσμου.
<P>
Θα ήθελα να υπογραμμίσω ότι οι μειονότητες διαδραμάτισαν σημαντικό ρόλο στην ίδρυση του λετονικού κράτους το 1918, όπως και στην αποκατάσταση της ανεξαρτησίας της Λετονίας το 1991. Το λετονικό κράτος, από την πλευρά του, κατέβαλε σημαντικές προσπάθειες προκειμένου να επιτρέψει στις μειονότητες να διαφυλάξουν την κουλτούρα και την ταυτότητά τους, να διατηρήσουν τη γλώσσα και τις παραδόσεις τους. Στη χώρα μου των μόλις 2,3 εκατομμυρίων κατοίκων, περισσότερες από εκατό οργανώσεις μειονοτικών εθνικών κουλτουρών λαμβάνουν χρηματοδοτική βοήθεια από το κράτος.
<P>
Μετά την αποκατάσταση της ανεξαρτησίας της Λετονίας το 1991, δημιουργήθηκε ένα εθνικό σύστημα εκπαίδευσης χρηματοδοτούμενο από το κράτος, που παρείχε στα παιδιά την ευκαιρία να παρακολουθούν τα μαθήματα στα σχολεία της πρωτοβάθμιας εκπαίδευσης είτε στα λετονικά είτε σε μια από τις οκτώ μειονοτικές γλώσσες, δηλαδή στα Ρωσικά, τα Ουκρανικά, τα Πολωνικά, τα Λευκορωσικά, τα Εβραϊκά, τη γλώσσα των Ρομ, τα Εσθονικά και τα Λιθουανικά. Λίγες χώρες στον κόσμο μπορούν να καυχηθούν για ένα τέτοιο επίτευγμα.
<P>
Η πρόκληση και η κύρια αποστολή του λετονικού εκπαιδευτικού συστήματος συνίσταται στη δημιουργία των συνθηκών για τη συνολική ανάπτυξη της νέας γενιάς. Κατά συνέπεια, η μεταρρύθμιση του εκπαιδευτικού συστήματος που μελετά το κράτος προβλέπει τη διατήρηση της πρωτοβάθμιας εκπαίδευσης είτε στη λετονική γλώσσα είτε σε μία από τις οκτώ μειονοτικές, που ήδη αναφέρθηκαν. Από τον Σεπτέμβριο του 2004, όμως, τα σχολεία της δευτεροβάθμιας εκπαίδευσης θα πρέπει να εξασφαλίζουν ότι η παράδοση του 60% τουλάχιστον των μαθημάτων θα γίνεται στη λετονική γλώσσα, διατηρώντας παράλληλα το δικαίωμα επιλογής για τα ειδικότερα μαθήματα. Θα προσθέσω ότι η λετονική πολιτική έναντι των μειονοτήτων της συμμορφώνεται απολύτως με τα διεθνή κριτήρια, αυτό δε το γεγονός επιβεβαιώθηκε πλείστες όσες φορές στη διάρκεια των τελευταίων χρόνων από την Ευρωπαϊκή Επιτροπή, το Συμβούλιο της Ευρώπης, τον ΟΑΣΕ και τα Ηνωμένα Έθνη, καθώς και από πολλές άλλες διεθνείς οργανώσεις.
<P>
Κυρίες και κύριοι, κάθε συλλογική βούληση απελευθέρωσης από ένα ολοκληρωτικό παρελθόν δεν μπορεί να επιτύχει πραγματικά παρά μόνο εάν υπάρχει επίγνωση των εκφάνσεων και των μορφών που μπορεί να διαλάβει αυτό το κακό. Για τον λόγο αυτό, η Λετονία εκφράζει την υποστήριξή της στην πρόταση ψηφίσματος που υποβλήθηκε στις 25 του περασμένου Σεπτεμβρίου στην Κοινοβουλευτική Συνέλευση του Συμβουλίου της Ευρώπης για την ανάγκη διεθνούς καταδίκης του ολοκληρωτικού κομμουνισμού. Αυτό το ψήφισμα προβλέπει τη σύσταση μιας πολιτικά ανεξάρτητης επιτροπής για την έρευνα των εγκλημάτων που διέπραξαν επί πέντε δεκαετίες τα κομμουνιστικά καθεστώτα στις χώρες της Κεντρικής και Ανατολικής Ευρώπης.
<P>
Για αιώνες και χιλιετίες, η ήπειρός μας επέζησε μιας ατελείωτης διαδοχής αιματηρών πολέμων και συγκρούσεων που κορυφώθηκαν με τους δύο παγκόσμιους πολέμους και τις εθνικές εκκαθαρίσεις του 20ου αιώνα. Τώρα, για πρώτη φορά στην Ιστορία μας, έχουμε ενώπιόν μας την ευκαιρία να δημιουργήσουμε, με τη βούλησή μας, μια νέα Ευρώπη, ενωμένη και ειρηνική, σταθερή και ευημερούσα. Εύχομαι ολόψυχα να σταθούμε στο ύψος αυτής της αποστολής, για να επωφεληθούμε πλήρως από όλα τα πλεονεκτήματα και όλους τους πόρους που έθεσε επιτέλους η Ιστορία στη διάθεσή μας.
<SPEAKER ID="108" LANGUAGE="" NAME="Πρόεδρος." AFFILIATION="(Χειροκροτήματα)">

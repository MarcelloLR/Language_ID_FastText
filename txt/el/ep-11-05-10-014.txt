<CHAPTER ID="014">
Έγκριση των Συνοπτικών Πρακτικών της προηγούμενης συνεδρίασης
<SPEAKER ID="477" NAME="Bruno Gollnisch" AFFILIATION="NI">
(FR) Κύριε Πρόεδρε, θα ήθελα να σχολιάσω το σημείο 16 των Συνοπτικών Πρακτικών, το οποίο ορθώς αναφέρει το αίτημά μου για τη διεξαγωγή συζήτησης σχετικά με την άρση της κοινοβουλευτικής ασυλίας μου, το οποίο απορρίφθηκε. Αυτό αντιβαίνει, συνεπώς, στα όσα είπε νωρίτερα η Πρόεδρος της συνεδρίασης, η κ. Angelilli, η οποία ισχυρίστηκε ότι μου δόθηκε χθες ο λόγος για να μιλήσω σχετικά με την άρση της κοινοβουλευτικής μου ασυλίας, γεγονός που δεν ισχύει. Ως εκ τούτου, το Κοινοβούλιο στέρησε σε έναν από τους βουλευτές του ένα ουσιώδες δικαίωμα προστασίας, μη επιτρέποντάς ούτε στο ίδιο το ενδιαφερόμενο μέρος ούτε σε οποιονδήποτε θα ήθελε να το υπερασπιστεί να μιλήσει σχετικά με το θέμα αυτό στην Ολομέλεια, είτε κατά τη διάρκεια συζήτησης, είτε κατά τις αιτιολογήσεις ψήφου, είτε με οποιαδήποτε άλλη αφορμή. Ήθελα απλώς να αναγνωριστεί αυτό και σας ευχαριστώ που το επιτρέψατε.
<SPEAKER ID="478" NAME="Πρόεδρος">
Αντιλαμβάνομαι ότι οι παρατηρήσεις σας είναι για τα Συνοπτικά Πρακτικά. Σας ευχαριστώ για αυτό το σχόλιο.

<CHAPTER ID="009-03">
3. Οι δημοσιονομικές πτυχές της Συνθήκης της Λισαβόνας (
<P>
- Πριν την ψηφοφορία
<SPEAKER ID="098" NAME="Catherine Guy-Quint" LANGUAGE="FR">
Κύριε Πρόεδρε, κυρίες και κύριοι, θα απογοητευτείτε. Θα απογοητευτείτε από τη λακωνικότητα της ομιλίας μου. Πρώτον, θα ήθελα να κάνουμε μια τεχνική διόρθωση στην υποσημείωση 2 της παραγράφου 16. Ο τελευταίος αριθμός είναι '2021', όχι '2022'. Είναι ζήτημα αριθμητικής.
<P>
Θα ήθελα επίσης να κάνω λίγα πολιτικά σχόλια προκειμένου, πρώτον, να ευχαριστήσω όλους εκείνους που με υποστήριξαν στην κατάρτιση αυτής της έκθεσης - μπορεί να σας φαντάζει εξαιρετικά τεχνική, αλλά είναι κατ' εξοχήν πολιτική. Είναι πολύ σημαντικό το Κοινοβούλιό μας να ψηφίσει υπέρ αυτής της έκθεσης, γιατί αποσαφηνίζει τις μελλοντικές δημοσιονομικές εξουσίες του Κοινοβουλίου ως μια δημοσιονομική αρχή.
<P>
Συχνά, ψηφίζετε για τον προϋπολογισμό ως ένα διοικητικό εργαλείο, όταν μάλιστα είναι η ίδια η ουσία της πολιτικής και ο ρόλος του Κοινοβουλίου εξαρτάται από την εφαρμογή του. Αυτό ήταν που θέλαμε να καλύψουμε σε αυτήν την έκθεση. Ελπίζω ότι κάποια μέρα θα τη διαβάσετε. Επιτρέψτε μου όμως να πω ότι οι νέοι ευρωβουλευτές θα πρέπει να την κρατάνε γερά και να συνειδητοποιήσουν ότι η κατάρτιση μιας ευρωπαϊκής πολιτικής χρειάζεται δημοσιονομικό κουράγιο και ότι από αυτό το κουράγιο - το οποίο ελπίζω θα έχουν όλοι κι εμείς θα έχουμε όλοι - είναι που εξαρτάται το μέλλον της Ένωσης.
<P>
(Χειροκρότημα)

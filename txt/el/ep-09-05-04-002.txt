<CHAPTER ID="002">
Δηλώσεις της Προεδρίας
<SPEAKER ID="006" NAME="Πρόεδρος">
Κυρίες και κύριοι, πριν από λίγες μέρες σημειώθηκε η πέμπτη επέτειος της μεγαλύτερης διεύρυνσης στην ιστορία της Ευρωπαϊκής Ένωσης Την 1η Μαΐου 2004 εβδομήντα πέντε εκατομμύρια άνθρωποι από δέκα χώρες της Κεντρικής και Ανατολικής Ευρώπης, καθώς και της Μεσογείου - δηλαδή από την Εσθονία, τη Λετονία, τη Λιθουανία, την Πολωνία, την Τσεχική Δημοκρατία, τη Σλοβακία, την Ουγγαρία, τη Σλοβενία, τη Μάλτα και την Κύπρο - εξέφρασαν την ικανοποίησή τους που έγιναν πολίτες της Ευρωπαϊκής Ένωσης. Τη διεύρυνση αυτή ακολούθησε το 2007 η προσχώρηση της Ρουμανίας και της Βουλγαρίας.
<P>
Το γεγονός ότι αυτό στάθηκε δυνατό ήταν μία από τις εκπληκτικότερες εξελίξεις της εποχής μας. Μετά από εξήντα χρόνια καταπίεσης που υπέφεραν οι άνθρωποι της Κεντρικής και Ανατολικής Ευρώπης, η διεύρυνση της ΕΕ σήμανε την ολοκλήρωση της επανένωσης της ηπείρου μας, με βάση τις κοινές αξίες της ελευθερίας, της δημοκρατίας, του κράτους δικαίου και του σεβασμού των ανθρωπίνων δικαιωμάτων και της ανθρώπινης αξιοπρέπειας. Ως αποτέλεσμα αυτής της διαδικασίας, η ΕΕ κέρδισε δύναμη, ποικιλομορφία και πολιτισμικό πλούτο. " διαδικασία της διεύρυνσης ήταν, και είναι, μια διαδικασία εμπλουτισμού για κάθε κράτος μέλος ξεχωριστά καθώς και για την ΕΕ στο σύνολό της.
<P>
Πέντε χρόνια μετά από αυτή την ιστορική στιγμή, η διεύρυνση αποδείχτηκε μεγάλη επιτυχία για την ΕΕ. " σημασία της για την καθημερινή ζωή των πολιτών μας συνέχισε να αυξάνεται. Μετά τη δουλεία του Κομμουνισμού, η διαδικασία της διεύρυνσης συνέβαλε στο να γίνει η δημοκρατία πραγματικότητα και στην ενίσχυση της σταθερότητας στην ήπειρό μας. " διεύρυνση βελτίωσε το βιοτικό επίπεδο στα νέα κράτη μέλη και παρείχε ένα ισχυρό κίνητρο για ολόκληρη την ευρωπαϊκή οικονομία, καθώς και τα παλιά κράτη μέλη επωφελήθηκαν από τις νέες ευκαιρίες εξαγωγών και επενδύσεων, καθώς επίσης και από μια μεγαλύτερη αγορά. Στην ουσία, η προσχώρηση δώδεκα νέων χωρών ενίσχυσε τη θέση της ΕΕ παγκοσμίως και της προσέδωσε μεγαλύτερο βάρος ως διεθνή πολιτικό και οικονομικό φορέα.
<P>
Κατά τη διάρκεια των πέντε ετών που πέρασαν από τη διεύρυνση, εμείς στο Ευρωπαϊκό Κοινοβούλιο και στα υπόλοιπα θεσμικά όργανα της Ευρωπαϊκής Ένωσης καταφέραμε να εντάξουμε τα νέα μέλη μας. Μάθαμε να συναντιόμαστε στα μισά του δρόμου και να συνεργαζόμαστε πιο στενά. Ωστόσο, μια μεγαλύτερη Ευρώπη με μεγαλύτερη ποικιλομορφία απαιτεί στενότερη συνεργασία και μεγαλύτερη ικανότητα ανάληψης δράσης.
<P>
" Συνθήκη της Λισσαβώνας περιέχει τις βασικές μεταρρυθμίσεις που είναι απαραίτητες για την προσαρμογή των θεσμικών οργάνων της ΕΕ στις συνέπειες της διεύρυνσης, προκειμένου να είναι σε θέση να ανταποκριθούν στις προκλήσεις που αντιμετωπίζουμε. Ακόμα κι αν η συζήτηση σχετικά με την κύρωση της Συνθήκης της Λισσαβώνας δεν έχει ακόμα ολοκληρωθεί, θα πρέπει να έχουμε την πεποίθηση ότι θα έχουμε ένα θετικό αποτέλεσμα στην αρχή του επόμενου έτους και ελπίζουμε για ένα θετικό αποτέλεσμα στην τσεχική Γερουσία την επόμενη Τετάρτη.
<P>
(Χειροκροτήματα)
<P>
Κυρίες και κύριοι, θα πρέπει να είμαστε εξαιρετικά ευτυχείς που είμαστε μέρος αυτής της κοινότητας σήμερα, όπως τόσο όμορφα το θέτει η Δήλωση του Βερολίνου της 25ης Μαρτίου 2007: "έχουμε ενωθεί για το καλύτερο". Έχουμε λόγους να είμαστε ευτυχείς και ευγνώμονες.
<P>
Τώρα πρέπει να στραφούμε προς ένα μάλλον ανησυχητικό γεγονός: επιθυμώ να εκφράσω τη βαθιά μας ανησυχία σχετικά με την τραγική κατάσταση που αντιμετωπίζει η αμερικανοϊρανή δημοσιογράφος Roxana Saberi, που έχει καταδικαστεί σε οχτώ χρόνια φυλάκιση για υποτιθέμενη κατασκοπία εκ μέρους των "νωμένων Πολιτειών και κρατείται επί του παρόντος στη φυλακή Evin στην Τεχεράνη. Εξ ονόματος του Ευρωπαϊκού Κοινοβουλίου, θα ήθελα να ζητήσω, μαζί με τον Πρόεδρο του Ευρωπαϊκού Συμβουλίου και τον Πρόεδρο των "νωμένων Πολιτειών, την άμεση και άνευ όρων απελευθέρωση της Roxana Saberi.
<P>
(Χειροκροτήματα)
<P>
" υπόθεση της Roxana Saberi αντικατοπτρίζει τη συνολική δραματική κατάσταση στο Ιράν όσον αφορά τα ανθρώπινα δικαιώματα, η οποία, από το 2005 - ειδικά σε σχέση με τα ατομικά και πολιτικά δικαιώματα - συνέχισε να επιδεινώνεται, παρά το γεγονός ότι, στα πλαίσια των υπαρχόντων διεθνών νομικών κειμένων, το Ιράν έχει δεσμευτεί να προωθεί και να προστατεύει τα ανθρώπινα δικαιώματα. " καταδίκη της κ. Saberi συμβαίνει σε μια κρίσιμη στιγμή: δύο μήνες πριν από τις προεδρικές εκλογές στο Ιράν και μόλις λίγο καιρό αφότου οι "νωμένες Πολιτείες και η ΕΕ ξεκίνησαν προσπάθειες για τη βελτίωση των σχέσεων με το Ιράν.
<P>
Εκφράζω τη βαθιά μου ανησυχία για το γεγονός ότι, υπό το φως των τρεχουσών πολιτικών εξελίξεων, η κ. Saberi θα μπορούσε να χρησιμοποιηθεί ως αντάλλαγμα και θα ήθελα να καταδικάσω με τους ισχυρότερους δυνατούς όρους μια κίνηση που έχει τόσο ξεκάθαρα πολιτικά κίνητρα. Θα ήθελα να διαβεβαιώσω την οικογένεια της κ. Saberi για την αλληλεγγύη μας και την ισχυρή δέσμευση του Ευρωπαϊκού Κοινοβουλίου να διασφαλίσει άνευ όρων σεβασμό των ανθρωπίνων δικαιωμάτων και της δημοκρατίας στο Ιράν και σε ολόκληρο τον κόσμο.
<P>
(Χειροκροτήματα)
<P>
Θα ήθελα να προσθέσω ότι πληροφορηθήκαμε ότι μία νέα γυναίκα στο Ιράν, η οποία είχε κατηγορηθεί για τη διάπραξη ενός εγκλήματος όταν ήταν ανήλικη, εκτελέστηκε τώρα. Αυτό αντίκειται σε όλους τους κανόνες του διεθνούς δικαίου και υψώνουμε τις φωνές μας κατά του εγκλήματος αυτού.
<P>
(Χειροκροτήματα)
<P>
Τέλος, θα ήθελα να σας ενημερώσω ότι μετά τα τραγικά γεγονότα που έλαβαν χώρα στο Appeldoorn, στην Ολλανδία, την περασμένη εβδομάδα, μετέφερα, εξ ονόματος όλων μας, τα βαθιά μας συλληπητήρια στην Βασίλισσα της Ολλανδίας, τις οικογένειες των θυμάτων και τον ολλανδικό λαό και ότι σε ολόκληρη την Ευρώπη στεκόμαστε δίπλα στους Ολλανδούς φίλους μας.
<P>
Αυτά ήταν ορισμένα νεότερα. Θα επιστρέψουμε τώρα στις συνήθεις εργασίες μας.

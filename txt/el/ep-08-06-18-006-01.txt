<CHAPTER ID="006-01">
1. Εσωτερική αγορά ηλεκτρικής ενέργειας (
<P>
- Πριν από την ψηφοφορία:
<SPEAKER ID="112" NAME="Eluned Morgan">
εισηγήτρια. - (EN) Κύριε Πρόεδρε, αυτή η έκθεση είναι η πρώτη από μια σειρά μέτρων που αφορούν τις ενεργειακές αγορές της ΕΕ. Υπήρξε μεγάλη συνεργασία ανάμεσα σε όλους τους εισηγητές και τους σκιώδεις συνεργάτες κατά την κατάρτιση των συγκεκριμένων μέτρων και θα επιθυμούσαμε να στείλουμε ένα μήνυμα στο Συμβούλιο ότι έχουμε την πρόθεση να διαπραγματευτούμε τα μέτρα ως σύνολο και όχι ως μια σειρά από μεμονωμένες εκθέσεις.
<P>
Υπάρχει μια πτυχή της οδηγίας για την ηλεκτρική ενέργεια που έχει διχάσει το Κοινοβούλιο. " αντιπαράθεση αυτή βασίζεται παραδόξως σε εθνικά και όχι κομματικά πολιτικά κριτήρια. Θα προέτρεπα τους συναδέλφους ωστόσο να εξετάσουν την έκθεση ως σύνολο. Περιλαμβάνει την αντιμετώπιση της ενεργειακής πενίας, καλύτερα δικαιώματα για τους καταναλωτές και μέτρα για να βελτιωθεί η λειτουργία της αγοράς.
<P>
- Πριν από την ψηφοφορία για την τροπολογία 169:
<SPEAKER ID="114" NAME="Άννυ Ποδηματά" AFFILIATION="PSE">
Κύριε Πρόεδρε, ήθελα να παρακαλέσω, με βάση το άρθρο 150, παράγραφος 5 του Κανονισμού, να διατηρηθεί η τροπολογία στη λίστα ψηφοφορίας καθώς έχει την υποστήριξη 40 μελών του Σώματος.
<SPEAKER ID="115" NAME="Πρόεδρος">
Αν η τροπολογία δεν είχε καταπέσει ως αποτέλεσμα της προηγούμενης ψηφοφορίας, θα είχατε δίκιο. Θα μπορούσατε να την συμπεριλάβετε εσείς η ίδια, αλλά από τη στιγμή που κατέπεσε λόγω της προηγούμενης ψηφοφορίας, δεν μπορείτε δυστυχώς να την καταθέσετε εσείς η ίδια.

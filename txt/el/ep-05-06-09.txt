<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 10.00)">
<SPEAKER ID="3" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης της κ. Fraga Estévez, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου όσον αφορά τα μέτρα διαχείρισης για τη βιώσιμη εκμετάλλευση των αλιευτικών πόρων στη Μεσόγειο Θάλασσα και την τροποποίηση των κανονισμών (ΕΟΚ) αριθ. 2847/93 και (ΕΚ) αριθ. 973/2001 [COM (2003)0589 - C5-0480/2003 - 2003/0229(CNS)]. 
<SPEAKER ID="4" LANGUAGE="" NAME="Joe Borg," AFFILIATION="μέλος της Επιτροπής">
<P>
Η Επιτροπή εκφράζει ικανοποίηση για τη στενή συνεργασία με την εισηγήτρια κ. Fraga Estévez και τα μέλη της Επιτροπής Αλιείας, κατά την εργασία μας πάνω σε αυτήν τη σημαντική πρόταση.
<P>
Βρίσκομαι στην ευχάριστη θέση να σας ενημερώσω ότι μπορούμε να αποδεχθούμε 22 από τις 34 τροπολογίες που κατατέθηκαν από την Επιτροπή Αλιείας και άλλους βουλευτές. Εννέα τροπολογίες από τις 22 που αποδεχόμαστε, και συγκεκριμένα οι τροπολογίες 2, 10, 11, 13, 20, 21, 22, 25 και 26 ήταν μέρος ενός συνολικού συμβιβασμού που βρήκε σύμφωνη την εισηγήτρια και εγκρίθηκε από την Επιτροπή Αλιείας.
<P>
Επιτρέψτε μου να στραφώ στις άλλες τροπολογίες για την υπό συζήτηση έκθεση. Η Επιτροπή μπορεί να αποδεχθεί επίσης τις τροπολογίες 5, 6, 7, 8, 9, 12, 14, 15, 16, 17, 18, 23 και 24, οι οποίες εισάγουν νέα στοιχεία που είτε ενισχύουν την πρότασή μας είτε καθιστούν σταδιακό τον χρόνο της εισαγωγής ορισμένων μέτρων. Ωστόσο, η Επιτροπή δεν μπορεί να αποδεχθεί τις τροπολογίες 1, 3, 4, 19, και 27 έως 34.
<P>
Ειδικότερα, η έννοια της ευθύνης των πολιτών των κρατών μελών ορίζεται ήδη στον βασικό κανονισμό της κοινής αλιευτικής πολιτικής και πρέπει να διατηρηθεί εδώ. Επομένως, δεν μπορούν να γίνουν δεκτές οι τροπολογίες 1, 3 και 4.
<P>
Σε ό,τι αφορά τις τροπολογίες 19 και 33, που ζητούν να καταχωρηθούν προβλέψεις οικονομικής στήριξης για περιόδους απαγόρευσης αλιείας και για αλιείς που θίγονται από την απαγόρευση ορισμένων αλιευτικών εξοπλισμών, η Επιτροπή φρονεί ότι αυτές οι προτάσεις δεν ταιριάζουν εδώ, είτε επειδή προβλέπονται ήδη κανόνες επί αυτών των ζητημάτων στην κοινοτική νομοθεσία είτε επειδή αυτά τα ζητήματα πρόκειται να αντιμετωπισθούν στο πλαίσιο της πρότασης για το Ευρωπαϊκό ταμείο αλιείας.
<P>
Η Επιτροπή δεν μπορεί να αποδεχθεί την τροπολογία 27, η οποία θα υποβάθμιζε τη σημασία του καθορισμού ενός ελάχιστου μεγέθους εκφόρτωσης για τα είδη που καλύπτονται από τον προτεινόμενο κανονισμό. Ελλείψει κάποιου ελάχιστου μεγέθους εκφόρτωσης, οι αλιείς δεν θα είχαν κανένα κίνητρο να αποφεύγουν τις περιοχές συνάθροισης γόνου ή αλιευμάτων κάτω του επιτρεπτού μεγέθους, ή να βελτιώσουν την επιλεκτικότητα όσον αφορά τον αλιευτικό εξοπλισμό και τις πρακτικές αλίευσης. Επιπλέον, η κοινή αγορά για προϊόντα αλιείας ζητά ένα εναρμονισμένο ελάχιστο μέγεθος.
<P>
Αυτό δεν είναι σαφές σε ό,τι αφορά την τροπολογία 28. Η διαγραφή της παραγράφου 3 θα σήμαινε ότι απαγορεύεται εντελώς η αλιεία της aphia minuta. Ο στόχος της Επιτροπής είναι, απεναντίας, να την κρατήσει μέσα σε ένα σαφές ρυθμιστικό πλαίσιο εθνικών σχεδίων διαχείρισης. Επομένως, η Επιτροπή δεν μπορεί να αποδεχθεί αυτήν την πρόταση.
<P>
Η Επιτροπή δεν μπορεί να αποδεχθεί την τροπολογία 29, διότι μία αύξηση κατά 30% στο μήκος των διχτυών θα αύξανε την αλιευτική προσπάθεια για μικρά πελαγικά είδη, παρά τις επιστημονικές συμβουλές από τις οποίες προκύπτει ότι δεν πρέπει να αυξηθεί η αλιευτική προσπάθεια για αυτό το είδος. Επιπλέον, εφόσον ενδέχεται να χρησιμοποιούνται κυκλικά δίχτυα για να αλιεύονται βυθόβια είδη σε παράκτιες περιοχές, πρέπει να μην επιτρέψουμε μεγάλα κυκλικά δίχτυα που θα μπορούσαν να φθάνουν μέχρι τον βυθό σε παράκτιες περιοχές, όπου υπάρχουν προστατευμένα φυσικά περιβάλλοντα, όπως είναι οι πυθμένες της Ποσειδωνίας.
<P>
Η Επιτροπή δεν μπορεί να αποδεχθεί τις τροπολογίες 30 και 31. Είναι ευρέως αποδεκτό ότι η διαχείριση της αλιευτικής προσπάθειας πρέπει να είναι ένα από τα κύρια διαχειριστικά εργαλεία στη Μεσόγειο. Η καθιέρωση μέγιστων συνολικών διαστάσεων για ορισμένο αλιευτικό εξοπλισμό μικρής κλίμακας είναι ένας τρόπος αντιμετώπισης αυτού του θέματος.
<P>
Για διαφορετικούς λόγους η Επιτροπή δεν μπορεί να αποδεχθεί τις τροπολογίες 32 και 34. Ο κατάλογος των ειδών στο Παράρτημα VIII του κανονισμού 1039/98 του Συμβουλίου, όπως ζητά η τροπολογία 32, περιλαμβάνει είδη τα οποία είτε δεν απαντώνται στη Μεσόγειο είτε μπορούν να αλιευθούν με δίχτυα βυθού και στάσιμα επιπλέοντα δίχτυα σε παράκτιες περιοχές. Επομένως, δεν είναι επιθυμητό να συμπεριλάβουμε εδώ τον πλήρη κατάλογο των ειδών. Μάλιστα, η λογική του άρθρου 7 παράγραφος 2, όπως αναφέρεται στην τροπολογία 10, είναι να καταρτίσει τον κατάλογο μιας ομάδας ειδών τα οποία αλιεύονται σε μικρή απόσταση από την ακτή στο πέλαγος, ή κοντά στην επιφάνεια πολύ βαθέων υδάτων και τα οποία, όταν βρίσκονται στα αλιεύματα ενός απλαδιού βυθού ή ενός διχτυού μπλεξίματος, αποτελούν εμφανή ένδειξη ότι αυτό το δίχτυ είναι συρόμενο απλάδι και όχι δίχτυ βυθού. Αυτή η διάταξη είναι ο μόνος τρόπος για να επιβάλουμε την απαγόρευση του μεγάλου πελαγικού συρόμενου διχτυού. Παρόλα αυτά, η Επιτροπή αποδέχεται μεγάλο κατάλογο ειδών, εάν υπάρχουν τεκμήρια ότι ορισμένα είδη δεν μπορούν να αλιευθούν με πραγματικά δίχτυα βυθού, αλλά μόνο με συρόμενα δίχτυα.
<P>
Η τροπολογία 34 η οποία προτείνει μια παρέκκλιση για σκάφη μικρότερα από 18 μέτρα θα αποδυνάμωνε κατά πολύ την επιβολή της απαγόρευσης των μεγάλων συρόμενων διχτυών πελάγους. Αυτή η τροπολογία βασίζεται στην παραδοχή ότι το άρθρο 7 παράγραφος 2 αφορά έναν τύπο απλαδιού διχτυού επιφανείας για την αλιεία του τόνου. Τούτη η παραδοχή δεν είναι σωστή, αφού αυτά τα δίχτυα δεν μπορούν να ταξινομηθούν ως στάσιμα επιπλέοντα δίχτυα ή δίχτυα βυθού, όπως ορίζονται στο άρθρο 2 παράγραφος 9 και παράγραφος 12 αντίστοιχα.
<SPEAKER ID="5" LANGUAGE="" NAME="Carmen Fraga Estévez (PPE-DE )," AFFILIATION="εισηγήτρια">
<P>
    Κύριε Πρόεδρε, μέσω αυτής της έκθεσης, της οποίας είχα τη χαρά να είμαι εισηγήτρια, έχουμε τελικά την ευκαιρία να παρουσιάσουμε ένα σύστημα διαχείρισης της αλιείας για τη Μεσόγειο, έντεκα χρόνια μετά την πρώτη προσπάθεια να επιβληθεί τάξη μέσω ενός κανονισμού τεχνικών μέτρων, του κανονισμού αριθ. 1696/94.
<P>
Είναι, επομένως, μία κρίσιμη στιγμή για τον αλιευτικό τομέα στην περιοχή, και επειδή μας διευκόλυναν να φτάσουμε σε αυτό το στάδιο, οφείλω να αναγνωρίσω το έργο του Επιτρόπου κ. Joe Borg και του Γενικού Διευθυντή κ. Jörgen Holmquist –οι οποίοι ενεπλάκησαν προσωπικά για να προχωρήσει αυτός ο φάκελος– των υπηρεσιών τους, με τις οποίες συνεργάστηκα σε καθημερινή βάση, και φυσικά των συναδέλφων μου στην Επιτροπή Αλιείας, που είχαν τη σύνεση και τη γενναιοδωρία να εγκαταλείψουν πολλές από τις απαιτήσεις των τοπικών τομέων τους, μερικές φορές παρά τις μεγάλες πιέσεις, προκειμένου να μην στερήσουν όλο τον τομέα της Μεσογείου από κοινούς κανόνες διαχείρισης.
<P>
Με τη συμμετοχή όλων, καταφέραμε την απεμπλοκή της αρχικής πρότασης της Επιτροπής η οποία, ίσως επειδή σχεδιάστηκε πολύ γρήγορα, είχε δημιουργήσει άλυτες προφανώς συγκρούσεις με τις εθνικές κυβερνήσεις, με τον τομέα και με το παρόν Κοινοβούλιο, το οποίο, όπως θα θυμάστε, απέρριψε την πρόταση μέσω της έκθεσης του κ. Lisi.
<P>
Επιπλέον, όσον αφορά τη μαξιμαλιστική πρωτοβουλία της Επιτροπής σχετικά με τις απαγορεύσεις, τα ελάχιστα μεγέθη και τα αγκίστρια για την αλιεία άκρως μεταναστευτικών ειδών, έχει συμφωνηθεί καταρχάς να γίνει προσπάθεια ώστε να παρουσιάσουν οι περιφερειακές τοπικές οργανώσεις, όπως η GFCM και η Διεθνής Επιτροπή για τη Διατήρηση του Τόνου του Ατλαντικού (ICCAT), αυτούς τους κανονισμούς, καθώς αυτή η αλιεία στη Μεσόγειο διενεργείται επίσης από στόλους τρίτων χωρών και δεν είναι λογικό να επιβάλλονται περιορισμοί μόνο στα κοινοτικά πλοία.
<P>
Όσον αφορά το περιεχόμενο της έκθεσης, θα ήθελα τέλος να επισημάνω την προσπάθεια για την παροχή μεγαλύτερης προστασίας για τα είδη μέσω των ελάχιστων μεγεθών, με την προσωρινή μόνο εξαίρεση του μερλουκίου, όπου εργαστήκαμε στη βάση μιας πρότασης της Επιτροπής να μειωθεί το μέγεθος σε 15 εκ. – την οποία διατηρήσαμε μέχρι το 2007, οπότε θα επιστρέψει το παραδοσιακό μέγεθος των 20 εκ., συγχρόνως με την προτεινόμενη αύξηση των ματιών.
<SPEAKER ID="6" LANGUAGE="" NAME="Francesco Musotto," AFFILIATION="εξ ονόματος της Ομάδας PPE-DE">
<P>
    Κύριε Πρόεδρε, κύριε Επίτροπε, κυρίες και κύριοι, η εξαιρετική ως προς τη σύνθεση και το περιεχόμενο έκθεση της κ. Fraga Estévez καθορίζει τις ιδιαιτερότητες της Μεσογείου καλύτερα από την πρόταση του Συμβουλίου. Αν και οι στόχοι της κοινοτικής διαχείρισης για την αλιεία πρέπει να είναι ενιαίοι για όλη την Ευρωπαϊκή Ένωση, η ιδιαιτερότητα αυτή προϋποθέτει ότι τα μέσα για την επίτευξή τους πρέπει να είναι κατάλληλα για τα ειδικά χαρακτηριστικά της αλιείας στη Μεσόγειο. Με τον τρόπο αυτόν λαμβάνονται υπόψη οι διαφορετικές βιολογικές, γεωγραφικές και νομικές καταστάσεις της περιοχής και αξιοποιείται η εμπειρία και οι γνώσεις των οργανώσεων αλιέων που δραστηριοποιούνται στη Μεσόγειο.
<P>
Η πρόταση διευκρινίζει επίσης τον ρόλο του περιφερειακού γνωμοδοτικού συμβουλίου, ενός φορέα που δημιουργήθηκε ειδικά για να διευκολύνεται η άμεση συμμετοχή των αλιέων και για να μεταφέρει εμπειρίες από πρώτο χέρι στις διαδικασίες λήψης αποφάσεων προκειμένου η κοινοτική νομοθεσία να είναι όλο και πιο συντονισμένη με την πραγματικότητα και τα προβλήματα του αλιευτικού τομέα. Ιδιαίτερα σημαντικός είναι ο ρόλος του κανονισμού για τη Μεσόγειο στη θέσπιση κοινών κανόνων αλλά, για αυτόν ακριβώς τον λόγο, όλες οι μεσογειακές χώρες εκτός Ευρώπης είναι αναγκαίο να προσαρμόσουν τη νομοθεσία τους στην πολιτική προστασίας των αποθεμάτων. Για τον σκοπό αυτόν, είναι αναγκαίο να ενισχυθεί η θέση της Κοινότητας στο πλαίσιο των διεθνών οργανισμών που ρυθμίζουν την αλιεία, έτσι ώστε να εξαπλωθεί η ευρωπαϊκή αλιευτική παράδοση στο πλαίσιο των κυριότερων διεθνών fora, όπως η GFCM και η ICCAT.
<SPEAKER ID="7" LANGUAGE="" NAME="Giovanni Claudio Fava," AFFILIATION="εξ ονόματος της Ομάδας PSE">
<P>
    Κύριε Πρόεδρε, κύριε Επίτροπε, κυρίες και κύριοι, οφείλουμε καταρχάς να ευχαριστήσουμε την κ. Fraga Estévez για το εξαιρετικό έργο που επιτέλεσε, αλλά και την Επιτροπή για την ευαισθησία που επέδειξε λαμβάνοντας υπόψη όσα συνέβησαν στην προηγούμενη νομοθετική περίοδο, όταν το Κοινοβούλιο είχε θεωρήσει μη τροποποιήσιμη την πρόταση της Επιτροπής. Ο συμβιβασμός επετεύχθη χάρη στον αμοιβαίο σεβασμό και μετριοφροσύνη.
<P>
Κύριε Επίτροπε, θα ήθελα να υπενθυμίσω ότι το 80% της αλιείας στη Μεσόγειο έχει χαρακτήρα μικρής κλίμακας και αναπτύσσεται σε περιοχές το μεγαλύτερο μέρος των οποίων ανήκει στον χώρο του πρώην στόχου 1: περιοχές με έντονα κοινωνικά προβλήματα, υψηλά ποσοστά ανεργίας και, σε πολλές περιπτώσεις, χωρίς δομές κοινωνικής προστασίας. Πιστεύω πως κοινό καθήκον της Επιτροπής και του Κοινοβουλίου είναι να επιδείξουν ιδιαίτερη ευαισθησία στη διατήρηση των ποσοστών απασχόλησης. Ζητάμε από το Συμβούλιο να δεχθεί αυτήν την πρόταση και να λάβει δεόντως υπόψη την ποσότητα και την ποιότητα του έργου που τη δημιούργησε. 
<SPEAKER ID="8" LANGUAGE="EN" NAME="Μάριος Ματσάκης," AFFILIATION="εξ ονόματος της Ομάδας ALDE">
<P>
    Κύριε Πρόεδρε, συγχαίρω την εισηγήτρια, κ. Fraga Estévez, για την επίπονη εργασία της για αυτό το νομοθέτημα.
<P>
Έτσι, ενώ πλοία από ολόκληρη την υφήλιο ψαρεύουν ελεύθερα ολόγυρα στην Κύπρο, οι κύπριοι ψαράδες δεν μπορούν να κάνουν το ίδιο επειδή στραγγαλίζονται από γελοιωδώς χαμηλές ποσοστώσεις. Πάρτε για παράδειγμα τον τόνο. Η ΕΕ έχει επιμερισμό ποσοστώσεων που είναι περίπου 18 000 τόνοι ετησίως και η Επιτροπή, εν τη σοφία της, έχει σκεφτεί να δώσει στην Κύπρο για μερικά χρόνια ποσόστωση μόνο 5 έως 10 τόνους, αντί για τους 500 έως 1 000 τόνους που χρειάζεται. Η Επιτροπή μέμφεται πολλούς παράγοντες, όπως αδήλωτες ή εσφαλμένες στατιστικές αλίευσης των προηγουμένων ετών από τις κυπριακές αρχές, αλλά αυτά δεν είναι παρά προφάσεις. Οι ψαράδες της Κύπρου…
<SPEAKER ID="9" LANGUAGE="FR" NAME="Marie-Hélène Aubert," AFFILIATION="εξ ονόματος της Ομάδας Verts/ALE">
<P>
    Κύριε Πρόεδρε, κυρίες και κύριοι, και εγώ χαίρομαι που μπορέσαμε να εγκρίνουμε αυτόν τον συμβιβασμό. Θα ήθελα να συγχαρώ την κ. Fraga Estévez, η οποία ολοκλήρωσε ένα δύσκολο και λεπτό, αλλά ωστόσο επείγον έργο για τη ρύθμιση και τη διασφάλιση της βιώσιμης αλιείας στη Μεσόγειο, μια θάλασσα που απειλείται από εξελίξεις ιδιαίτερα προβληματικές: διάφορες μορφές ρύπανσης, μείωση των πόρων και απειλές για τη βιοποικιλότητα.
<SPEAKER ID="10" LANGUAGE="" NAME="Γεώργιος Τούσσας," AFFILIATION="εξ ονόματος της Ομάδας GUE/NGL">
<SPEAKER ID="11" LANGUAGE="FR" NAME="Patrick Louis," AFFILIATION="εξ ονόματος της Ομάδας IND/DEM">
<P>
Η βιώσιμη διαχείριση του θαλάσσιου οικοσυστήματος είναι επιβεβλημένη. Ανάμεσα όμως σε όλα τα έμβια όντα που κατοικούν σε αυτόν τον πλανήτη υπάρχει ένα που έχει καθήκοντα αλλά και δικαιώματα. Αναφέρομαι στον άνθρωπο. Ο κανονισμός που μας υποβλήθηκε παρουσιάζει έναν συμβιβασμό, τον σκοπό του οποίου σίγουρα κατανοώ: πρόκειται για έναν συμβιβασμό μεταξύ των διαφόρων κυρίαρχων χωρών που απαρτίζουν την Ευρώπη, αλλά και μεταξύ των τρόπων χρησιμοποίησης και διατήρησης του περιβάλλοντος. Ωστόσο, η τροπολογία 10, που υπέβαλε ο εισηγητής μας, άπτεται άμεσα μιας μεσογειακής αλιευτικής δραστηριότητας παραδοσιακής στη Γαλλία, της αλιείας του τόνου. Πρόκειται για μια πατροπαράδοτη τεχνική αλιείας του ερυθρού τόνου, με στάσιμο επιπλέον δίχτυ, χαρακτηριστική της γαλλικής Μεσογείου.
<P>
Να ξέρετε, αγαπητοί μου συνάδελφοι, ότι εγκρίνοντας αυτή την τροπολογία, υπογράφετε την καταδίκη για 1200 θέσεις εργασίας που συνδέονται άμεσα ή έμμεσα με αυτή τη δραστηριότητα. Επιτόπου, επικρατεί η αδυναμία κατανόησης και η δικαιολογημένη οργή. Οι αλιείς αυτού του τομέα, εδώ και χρόνια, καταβάλλουν σημαντικές προσπάθειες, ιδίως όσον αφορά την προστασία των κητών, προκειμένου να περιορίσουν τις επιπτώσεις της δραστηριότητάς τους στο οικοσύστημα. Τα παρεμπίπτοντα αλιεύματά τους είναι πλέον μόνο περιστασιακά. Επιστημονικές μελέτες δείχνουν ότι η συγκεκριμένη μέθοδος αλιείας σέβεται το περιβάλλον της. Γνωρίζω ότι ο συμβιβασμός ήταν δύσκολο να επιτευχθεί, αλλά απευθύνω έκκληση στην Επιτροπή, στο Συμβούλιο και κυρίως στη γαλλική κυβέρνηση. Πόση σημασία έχουν μερικές επιπλέον ημέρες διαπραγμάτευσης σε σύγκριση με την απόγνωση 300 οικογενειών και μιας ολόκληρης περιοχής; Πόσο θα βαρύνει το επιχείρημα που αφορά τη δέσμη του συμβιβασμού και εκείνο του κουτιού της Πανδώρας, που οπωσδήποτε δεν πρέπει να ανοιχτεί στη Γαλλία, όπου η κοινή γνώμη αντιλαμβάνεται ολοένα και περισσότερο πως οι Βρυξέλλες δεν έχουν επαφή με την πραγματικότητα της ζωής των ανθρώπων; Ας μην ξεχνάμε ότι το 80% της αλιείας στη Μεσόγειο είναι μικρής κλίμακας, επομένως γιατί να ευνοούμε πάντα το υπόλοιπο 20%;
<P>
Κυρία Fraga Estévez, κυρίες και κύριοι βουλευτές, αρχίστε και πάλι τις διαπραγματεύσεις για να σώσετε αυτές τις θέσεις εργασίας! Ο Επίτροπος κ. Borg μόλις μας πληροφόρησε ότι αρνείται να επικυρώσει την τροπολογία 34 που καταθέσαμε, λόγω του ότι το άρθρο 7, παράγραφος 2, στο οποίο βασίζεται η τροπολογία μας, στηρίζεται σε μια ταξινόμηση που δεν ανταποκρίνεται στο κείμενο. Κατ’ εμέ, πρόκειται για νομική σχολαστικότητα που εξετάζει τη λεπτομέρεια όσων οφείλουν να ρυθμίσουν ο Επίτροπος και οι υπηρεσίες του, αλλά δεν λαμβάνει υπόψη την ουσία της τροπολογίας, δηλαδή την προστασία των δικαιωμάτων των αλιέων, τον σεβασμό της οποίας επιβάλλεται να εξασφαλίσει η τροπολογία.
<P>
Για αυτόν τον λόγο, σας καλώ να ψηφίσετε κατά της τροπολογίας 10 που υπέβαλε η εισηγήτριά μας, την οποία συγχαίρω παρόλα αυτά για τον ζήλο που επέδειξε στην εργασία της, και σας καλώ να ψηφίσετε υπέρ της δικής μας τροπολογίας 34. Εξ ονόματος των αλιέων που θα σώσετε, σας ευχαριστώ. 
<SPEAKER ID="12" LANGUAGE="IT" NAME="Sebastiano (Nello) Musumeci," AFFILIATION="εξ ονόματος της Ομάδας UEN">
<P>
    Κύριε Πρόεδρε, κύριε Επίτροπε, κυρίες και κύριοι, μετά από μακρές και κοπιώδεις διαπραγματεύσεις που άρχισαν εδώ και λιγότερο από δύο χρόνια, καταλήξαμε σε έναν συμβιβασμό από τον οποίο η Ομάδα μου είναι εν μέρει μόνο ικανοποιημένη. Χαιρόμαστε, για παράδειγμα, για την επαναφορά της ενδεχόμενης οικονομικής υποστήριξης στην απαγόρευση για βιολογικούς λόγους, αν και το νέο Ευρωπαϊκό Ταμείο Αλιείας δεν προβλέπει κάτι τέτοιο. Παραμένουν ωστόσο επί τάπητος ορισμένα σημαντικά ζητήματα τα οποία, κατά την άποψή μας, έρχονται σε αντίθεση με τα συμφέροντα της αλιείας στη Μεσόγειο. Θα αναφέρω ένα ακόμη παράδειγμα: με δεδομένη τη σημασία του γόνου, θεωρούμε πως το είδος αυτό μπορεί να τεθεί υπό πώληση αρκεί να αλιεύεται με επιτρεπόμενα μέσα. Να γιατί καταθέσαμε την τροπολογία 27, που ελπίζουμε να γίνει δεκτή.
<P>
Έχουμε υπογραμμίσει άπειρες φορές τις ιδιαιτερότητες της μεσογειακής αλιείας που είναι κατά κύριο λόγο παράκτια και μικρής κλίμακας. Είναι ένας τύπος αλιείας που χαρακτηρίζει τον πολιτισμό της περιοχής, μεταβιβάζει από γενιά σε γενιά μια παράδοση πολλών αιώνων και αποτελεί ζωτικό παράγοντα για την οικονομία σε μια περιοχή που δεν πρέπει να λησμονούμε πως αντιμετωπίζει σημαντικά κοινωνικοοικονομικά προβλήματα. Πιστεύουμε, συνεπώς, πως πρέπει να αφαιρεθούν τα σημεία 3 και 4 του παραρτήματος 2, με τα οποία ρυθμίζονται και εξομοιώνονται τα τεχνικά χαρακτηριστικά των εργαλείων αλιείας μικρής κλίμακας, τα οποία, ακριβώς επειδή συνδέονται με συγκεκριμένο τύπο αλιείας και συγκεκριμένες παράκτιες ζώνες, δεν μπορούν εκ φύσεως να αποτελέσουν αντικείμενο κανονιστικών ρυθμίσεων.
<P>
Συγχαίρουμε την εισηγήτρια κ. Fraga Estévez και εκφράζουμε την ευχή μας ο κανονισμός αυτός να αποτελέσει ένα σημαντικό βήμα για μια Μεσόγειο που θα προστατεύει τη θαλάσσια πανίδα, αλλά θα είναι και πηγή ζωής και εργασίας για χιλιάδες ευρωπαίους αλιείς, οι οποίοι έως τώρα καλούνται να τηρούν απαγορεύσεις και περιορισμούς, ενώ για τους στόλους των χωρών εκτός Ευρώπης, η Μεσόγειος αποτελούσε πάντα ένα είδος ελεύθερης ζώνης. 
<SPEAKER ID="13" LANGUAGE="IT" NAME="Luca Romagnoli (NI )." AFFILIATION="(Ο Πρόεδρος διακόπτει τον ομιλητή)">
<P>
Ομοίως, η προστασία του θαλάσσιου πλούτου πρέπει να βασίζεται ακόμη περισσότερο σε επιστημονικές πληροφορίες σχετικά με τη σημερινή κατάσταση, επιδιώκοντας ωστόσο την ενεργό συμμετοχή των αλιέων στη διαχείριση των αλιευτικών πόρων και τη συνεργασία με τον κόσμο της οικολογίας προκειμένου να ευαισθητοποιήσει και να επισύρει την προσοχή στα προβλήματα της απασχόλησης. Ζητάμε συνεπώς τη σταδιακή εφαρμογή των νέων κανονισμών. Η έκθεση Fraga Estévez θέτει στο σύνολό της ...
<SPEAKER ID="14" LANGUAGE="ES" NAME="Rosa Miguélez Ramos (PSE )." AFFILIATION="">
<P>
    Κύριε Πρόεδρε, καταρχάς θα ήθελα να πω ότι η εργασία που επιτελέστηκε από την εισηγήτρια εν προκειμένω, την κ. Fraga Estévez και από τα μέλη της Επιτροπής Αλιείας, είναι πάνω απ’ όλα ένα παράδειγμα συνεργασίας, όπως επεσήμανε ο Επίτροπος, και στέλνει ένα πολύ θετικό μήνυμα σχετικά με τη μελλοντική συνύπαρξη των δύο θεσμικών οργάνων. Είμαι πεπεισμένη ότι αυτό δεν μπορεί παρά να αυξήσει την αξιοπιστία αυτής της κοινής πολιτικής στον ευρωπαϊκό αλιευτικό τομέα.
<P>
Η συνεργασία η οποία, όπως είπα, ήταν στενή και αποτελεσματική μεταξύ της εισηγήτριας, κ. Fraga Estévezη οποία έκανε εξαιρετική δουλειά και των υπηρεσιών της Επιτροπής, μας επέτρεψε να έρθουμε σε αυτό το Σώμα σήμερα με έναν συμβιβασμό αποδεκτό από την πλειοψηφία του Κοινοβουλίου, και με ένα σαφές μήνυμα προς τον τομέα, που σε καμία περίπτωση δεν πρέπει να αθετήσουμε ή να χαλάσουμε.
<SPEAKER ID="15" LANGUAGE="SV" NAME="Hélène Goudin (IND/DEM )." AFFILIATION="">
<SPEAKER ID="16" LANGUAGE="EN" NAME="Joe Borg," AFFILIATION="μέλος της Επιτροπής">
<P>
Με εποικοδομητικό διάλογο ερευνήσαμε όλες τις δυνατότητες, για να βρούμε κάποιες τεχνικές λύσεις σε δυσκολίες που πρωτύτερα φαίνονταν αξεπέραστες. Θα ήθελα να υπογραμμίσω ότι στόχος της πρότασης είναι να δώσει υπόσταση σε ένα σχέδιο διατήρησης για τη Μεσόγειο. Αυτό το κατορθώσαμε βρίσκοντας μία ισορροπία και έχουμε θεσπίσει μέτρα για την προστασία ιδιαίτερα της μικρής κλίμακας αλιείας. Λόγου χάριν, στην πρότασή μας η αλίευση της aphia minuta εξακολουθεί να επιτρέπεται, πλην όμως με επιλεκτικά εργαλεία, όχι με τράτες.
<P>
Εμείς, στην Κοινότητα, έχουμε την ευθύνη να δώσουμε ένα αξιόπιστο και δυνατό παράδειγμα. Θα συνεχίσουμε να συνεργαζόμαστε με τους εταίρους μας στη Μεσόγειο, ώστε να τους πείσουμε για την ανάγκη να υιοθετήσουν μέτρα στην ίδια κατεύθυνση με τα δικά μας. Έχουμε συστήσει τη Medisamac ως βήμα διαλόγου, φέρνοντας σε επαφή τα περισσότερα παράκτια κράτη της Μεσογείου. Έχουμε ενισχύσει το GFCM, για να είμαστε σε θέση να το χρησιμοποιήσουμε ως εργαλείο, προκειμένου να επιτύχουμε κοινά πρότυπα και εργαζόμαστε για τη σύσταση ενός περιφερειακού γνωμοδοτικού συμβουλίου για τη Μεσόγειο, το οποίο θα εργαστεί περαιτέρω σε αυτή την κατεύθυνση.
<P>
Η Κοινότητα πρέπει να δώσει το παράδειγμα. Πρέπει να πάρει το προβάδισμα στη Μεσόγειο. Μόλις εγκριθεί ο κανονισμός, θα εργαστούμε στους κόλπους του GFCM, καθώς και χωριστά με τρίτες χώρες, μέσω των πολύ καλών σχέσεών μας με αυτές σε όλα τα μέτωπα, οι οποίες τώρα βασίζονται στην εταιρική σχέση και τη γειτονία, ώστε εκείνες να υιοθετήσουν μέτρα στην ίδια κατεύθυνση με αυτά και να υπάρξουν δίκαιοι όροι παιχνιδιού στη Μεσόγειο.
<SPEAKER ID="17" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί στις 12.00 το μεσημέρι. 
<SPEAKER ID="18" LANGUAGE="EN" NAME="Μάριος Ματσάκης (ALDE )." AFFILIATION="(Ο Πρόεδρος διακόπτει τον ομιλητή)">
<P>
    Κύριε Πρόεδρε, νομίζω πως υπήρξατε υπερβολικά αυστηρός με εμάς σήμερα. Το ξέρω πως είναι Πέμπτη, αλλά, όπως θα επιβεβαιώσει και η γραμματεία, απομένει άφθονος χρόνος από τον χρόνο για τις αγορεύσεις της ομάδας μας. Η ομάδα μου είχε εννέα λεπτά και εγώ χρησιμοποίησα μόνο τέσσερα. Το δε σχόλιό σας ότι οι άνθρωποι πρέπει να προλάβουν τα αεροπλάνα τους δεν ισχύει, διότι υποχρεούμαστε να είμαστε εδώ μέχρι το απόγευμα. Προβλέπεται ψηφοφορία για τις 5.30 μ.μ. και εάν κάποιοι ευρωβουλευτές θέλουν να γυρίσουν νωρίς στο σπίτι τους…
<SPEAKER ID="19" LANGUAGE="" NAME="Πρόεδρος. –" AFFILIATION="">
<P>
Βρίσκομαι εδώ για να διασφαλίζω την τήρηση των χρόνων ομιλίας που προγραμματίζονται πολύ αυστηρά. Γνωρίζετε πολύ καλά πώς έχουν τα πράγματα. Έχω την εμπειρία αυτών που συμβαίνουν κάθε Πέμπτη στις 13.00, όταν η Προεδρία δέχεται διαμαρτυρίες ότι ο χρόνος ομιλίας του τάδε ή του δείνα δεν τηρήθηκε. Ο χρόνος ομιλίας δεν προγραμματίζεται χωρίς λόγο. Βρισκόμαστε στο Ευρωπαϊκό Κοινοβούλιο και ο χρόνος ομιλίας δεν είναι απεριόριστος. 
<SPEAKER ID="20" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0157/2005) του κ. Duarte Freitas, εξ ονόματος της Επιτροπής Αλιείας, σχετικά με την πρόταση απόφασης του Συμβουλίου για την υπογραφή από την Ευρωπαϊκή Κοινότητα της συμφωνίας για το Διεθνές Πρόγραμμα Διατήρησης των Δελφινιών [COM(2004)0764 - C6-0245/2004 - 2004/0268(CNS)]. 
<SPEAKER ID="21" LANGUAGE="" NAME="Joe Borg," AFFILIATION="μέλος της Επιτροπής">
<P>
    Κύριε Πρόεδρε, θα ήθελα καταρχάς να ευχαριστήσω τον κ. Freitas για την έκθεσή του, καθώς και για το ενδιαφέρον που έδειξε, τη συμμετοχή και τη συμβολή του στην Επιτροπή Αλιείας. Θα ήθελα επίσης να ευχαριστήσω τον Πρόεδρο και τα μέλη αυτής της επιτροπής για την ταχύτητα με την οποία εξέτασαν τον προτεινόμενο κανονισμό. Αυτό θα επιτρέψει στην Ευρωπαϊκή Ένωση να στείλει ένα σαφές μήνυμα στη ΣΔΠΔΔ στην ετήσια διάσκεψή της την 13η Ιουνίου 2005, ότι με την έγκριση αυτής της πρότασης της Επιτροπής από το Ευρωπαϊκό Κοινοβούλιο, η Ευρωπαϊκή Κοινότητα έχει προχωρήσει σε σημαντικό βαθμό στην ολοκλήρωση των αναγκαίων εσωτερικών διαδικασιών, για να γίνει πλήρες μέλος αυτής της οργάνωσης.
<P>
Αποδέχομαι ευχαρίστως έναν αριθμό τροπολογιών που υπέδειξε ο κ. Freitas, ιδίως τις τροπολογίες 2, 3, 5 και 6. Συγκεκριμένα, αυτές οι τροπολογίες θα προσδώσουν ενάργεια στην ανάγκη για αυτήν την απόφαση του Συμβουλίου και θα απλοποιήσουν την κατανόηση του περιεχομένου και του σκεπτικού που την αιτιολογεί, πράγμα που θα επιτρέψει στην Κοινότητα να εκπληρώσει τις διεθνείς υποχρεώσεις της να γίνει μέλος σε περιφερειακές οργανώσεις αλιείας, όπου υπάρχουν, και να υπερασπιστεί τα κοινοτικά συμφέροντα στην παγκόσμια αλιεία. Αυτό θα επιτρέψει επίσης στην Κοινότητα να βρεθεί στο προσκήνιο σε αυτές τις οργανώσεις και να προβάλει τον πρωταγωνιστικό ρόλο που αδιαλείπτως διαδραματίζει στη λειτουργία των περιφερειακών οργανώσεων αλιείας.
<P>
Ωστόσο, δεν είμαι σε θέση να αποδεχθώ τις υπόλοιπες τροπολογίες που προτείνονται, με εξαίρεση την τροπολογία 4, την οποία μπορώ να αποδεχθώ, υπό τον όρο να διαγραφεί η φράση «καθώς και τη σημασία της διαδικασίας πιστοποίησης». Θα σχολιάσω παρακάτω τη διαδικασία πιστοποίησης, σε σχέση με άλλες τροπολογίες.
<P>
Δυσκολεύομαι να αποδεχθώ τις υπόλοιπες τροπολογίες, για τους εξής λόγους. Αυτή η πρόταση σχετίζεται με την έγκριση της ΣΔΠΔΔ, ενώ αντίθετα οι τροπολογίες 1, 9 και 11 επικεντρώνονται υπερβολικά σε ένα δευτερεύον ζήτημα της ΣΔΠΔΔ, συγκεκριμένα στο σύστημα παρακολούθησης και ελέγχου του τόνου, κάτι που είναι ήδη κοινοτικός νόμος. Η τροπολογία 10 αξιώνει οι μελλοντικές αλλαγές στη ρύθμιση του συστήματος παρακολούθησης και ελέγχου του τόνου να ακολουθούν μία ορισμένη διαδικασία, σε αντίφαση με τις συναφείς διατάξεις επιτροπολογίας στο πλαίσιο του κανονισμού. Ο κανονισμός έχει ήδη τεθεί σε ισχύ και μπορεί να τροποποιηθεί εάν και εφόσον απαιτείται.
<P>
Οι τροπολογίες 7, 8 και 12 σχετίζονται με το ζήτημα της πιστοποίησης της ΣΔΠΔΔ και της ενημέρωσης του καταναλωτή. Από την άλλη μεριά, αυτές οι τροπολογίες δεν προσφέρουν τίποτε εν προκειμένω, εφόσον το ζήτημα αν η Κοινότητα αποδέχεται την πιστοποίηση της ΣΔΠΔΔ εξακολουθεί να μελετάται από τα κράτη μέλη και, εν αναμονή μιας τέτοιας διαβούλευσης, η Επιτροπή δεν έχει προκρίνει καμία πάγια θέση. Η συμπερίληψη οποιασδήποτε αναφοράς στην πιστοποίηση είναι πρόωρη και θα μπορούσε να προκαταλάβει τον εσωτερικό διάλογο που δεν έχει ακόμη ολοκληρωθεί. Άλλωστε, το ζήτημα της πιστοποίησης δεν ανήκει στις επιδιώξεις της ΣΔΠΔΔ, ούτε συγκαταλέγεται στα γενικά μέτρα της συμφωνίας ΣΔΠΔΔ, ούτε στην εφαρμογή του ίδιου του προγράμματος ΣΔΠΔΔ. Πρόκειται για δευτερεύον εμπορικό οικονομικό συμφέρον που είναι αποτέλεσμα της υλοποίησης μέρους της ΣΔΠΔΔ και όχι ουσιώδες στοιχείο. 
<SPEAKER ID="22" LANGUAGE="" NAME="Duarte Freitas (PPE-DE )," AFFILIATION="εισηγητής">
<P>
Προκειμένου να επιτευχθούν οι στόχοι, η Διαμερικανική Επιτροπή για τον Τροπικό Τόνο (IATTC), που συντονίζει το πρόγραμμα αυτό, προτείνει τη θέσπιση μιας σειράς μέτρων, μεταξύ των οποίων θα ήθελα να υπογραμμίσω την εφαρμογή ποσοστώσεων αλιείας τόνου σε επίπεδα που να επιτρέπουν τη βιωσιμότητα του είδους στη ζώνη εφαρμογής της συμφωνίας και την παρουσία παρατηρητών επί των σκαφών σε κάθε απόπλου. Καθώς γνωρίζουν τη σημασία της διατήρησης των αλιευτικών αποθεμάτων, οι ιδιοκτήτες σκαφών και οι αλιείς έχουν αναπτύξει τεχνικές αλιείας που είναι λιγότερο επιβλαβείς για τα στοχευόμενα είδη και τα εν λόγω παρεμπίπτοντα αλιεύματα. Είναι σημαντικό να τονίσουμε ότι οι προσπάθειες οδήγησαν σε μείωση των παρεμπιπτόντων αλιευμάτων δελφινιών στη ζώνη εφαρμογής της συμφωνίας ως αποτέλεσμα της αλιείας με γρι-γρι από περίπου 150 000 το 1989 σε 1 500 το 2002.
<P>
Θα ήθελα επίσης να επισημάνω ότι η παρούσα έκθεση εγκρίθηκε ομόφωνα από την Επιτροπή Αλιείας, και είμαι ευγνώμων στα μέλη της. Θέλω επίσης να ευχαριστήσω τους επιστήμονες, τις οργανώσεις, την Επιτροπή, φυσικά, και τις μη κυβερνητικές οργανώσεις όπως είναι το WWF, που παρακολούθησε μια μίνι ακρόαση την οποία διοργάνωσα. Νομίζω ότι αυτή η μίνι ακρόαση βοήθησε στη μετάδοση της σπουδαιότητας αυτού του προγράμματος και έδειξε ότι είναι δυνατόν να επιτευχθεί μια συμφωνία μεταξύ αλιέων, επιστημόνων και πολιτικών για ένα τόσο σημαντικό ζήτημα. Μπορεί επίσης να χρησιμεύσει για να δείξει, όπως είπα, τον μελλοντικό ρόλο της ΕΕ όσον αφορά τη συμφωνία αυτή, διαφυλάσσοντας το περιεχόμενό της, και σε ολόκληρη τη διαδικασία οικολογικής σήμανσης στην ΕΕ. 
<SPEAKER ID="23" LANGUAGE="" NAME="" AFFILIATION="Αντιπροέδρου">
<SPEAKER ID="24" LANGUAGE="" NAME="Struan Stevenson," AFFILIATION="εξ ονόματος της Ομάδας PPE-DE">
<P>
    Κύριε Πρόεδρε, θα ήθελα να συγχαρώ τον κ. Freitas για το εξαίρετο έργο του σε αυτή την έκθεση. Όπως γνωρίζουμε, αφορά τη βιομηχανία του τόνου η οποία έχει κύκλο εργασιών δύο δισεκατομμυρίων δολαρίων. Όλοι τρώμε τόνο και όλοι είμαστε εξοικειωμένοι με το μεγάλο φάσμα των φιλικών στα δελφίνια σημάτων, που κυκλοφορούν στις κονσέρβες και τα κουτιά με τόνο. Αυτά τα σήματα μέχρι τώρα δεν υπόκεινται σε ρύθμιση και προκαλούν σύγχυση και παραπλάνηση. Αυτή η πρωτοβουλία επιδιώκει να το αλλάξει αυτό. Η έκθεση Freitas δείχνει γιατί οι κυβερνήσεις 15 χωρών της Λατινικής Αμερικής συνασπίσθηκαν με την ΕΕ και τις ΗΠΑ για να υποστηρίξουν τη Συμφωνία σχετικά με το διεθνές πρόγραμμα για τη διατήρηση των δελφινιών (ΣΔΠΔΔ).
<P>
Ο στόλος του ανατολικού Ειρηνικού επικεντρώνεται στους μεγάλους, κιτρινοπτερύγιους τόνους που κολυμπούν κάτω από κοπάδια δελφινιών, τα οποία ενίοτε έχουν ως 20 000 μέλη. Αν πιαστεί κάποιο δελφίνι στα δίχτυα για τον τόνο, μέχρι και έξι σκληραγωγημένοι ψαράδες με εξοπλισμό καταδύσεων βουτάνε μέσα στα δίχτυα για να κατευθύνουν τα δελφίνια στην άκρη, από όπου κάνουν ένα άλμα στην ασφάλεια, πάνω από τα σχοινιά με τους φελλούς. Μόνον όταν έχει ελευθερωθεί και το τελευταίο δελφίνι, τραβούν το δίχτυ στο κατάστρωμα. Δεν υπάρχουν καθόλου παρεμπίπτοντα αλιεύματα οποιουδήποτε είδους που να συνδέεται με αυτή τη μέθοδο αλιείας τόνου.
<P>
Σε κάθε θυνναλιευτικό επιβαίνουν εκπαιδευμένοι κυβερνητικοί παρατηρητές· τα σκάφη παίρνουν άδεια μόνον αν δεν έχουν ιστορικό παραβάσεων· οι κυβερνήτες πρέπει να είναι εκπαιδευμένοι και πτυχιούχοι· και με την αξιοποίηση αυτού του εξαντλητικού συστήματος στον ανατολικό Ειρηνικό, μειώθηκαν θεαματικά οι θάνατοι δελφινιών, από 350 000 ετησίως στη δεκαετία του 1980 σε λιγότερα από 1 600 ετησίως σήμερα. Για πληθυσμό που υπολογίζεται σε περισσότερο από 10 εκατομμύρια δελφίνια μόνο στον ανατολικό Ειρηνικό, είναι όντως αμελητέος αριθμός. Γι’ αυτό και η Greenpeace και το WWF υποστηρίζουν αυτή την αλιευτική μέθοδο κατά προτίμηση έναντι άλλων, στις οποίες υπάρχει μεγάλο ποσοστό παρεμπιπτόντων αλιευμάτων.
<SPEAKER ID="25" LANGUAGE="EN" NAME="Catherine Stihler," AFFILIATION="εξ ονόματος της Ομάδας PSE">
<P>
    Κύριε Πρόεδρε, στηρίζω αυτήν την έκθεση του κ. Freitas, και νομίζω ότι το Ευρωπαϊκό Κοινοβούλιο πρέπει να ανταποκριθεί θετικά στην έκθεση, στην πρόταση απόφασης του Συμβουλίου και στην επικύρωση της Συμφωνίας για το Διεθνές Πρόγραμμα Διατήρησης των Δελφινιών, γνωστή ως ΣΔΠΔΔ, από την Ευρωπαϊκή Κοινότητα. Νομίζω ότι και τα δελφίνια θα την υπερψήφιζαν αν μπορούσαν!
<P>
Χαιρετίζω επίσης το γεγονός ότι το WWF και η Greenpeace υποστηρίζουν και προωθούν τη συμφωνία για το Διεθνές Πρόγραμμα Διατήρησης των Δελφινιών επειδή πρόκειται για νομικά δεσμευτικό μέσο που εμπεδώνει τα αποτελέσματα μιας προσπάθειας των ενδιαφερομένων κυβερνήσεων, της βιομηχανίας τόνου και της περιβαλλοντολογικής κοινότητας, η οποία, μέσα σε λιγότερα από 20 χρόνια, είχε ως αποτέλεσμα τη θεαματική μείωση της θνησιμότητας των δελφινιών. Πάνω από 100 000 δελφίνια θανατώθηκαν το 1986, αριθμός που χάρη σε αυτή τη μεθόδευση μειώθηκε σε λιγότερα από 1 500 το 2004.
<P>
Η ΣΔΠΔΔ έχει καθιερώσει δύο συστήματα: το σύστημα παρακολούθησης και ελέγχου του τόνου και το σύστημα πιστοποίησης του ακίνδυνου για τα δελφίνια τόνου. Σε πολλούς από εμάς αρέσει να τρώμε τόνο και οι ευρωπαίοι καταναλωτές καταναλώνουν πάνω από 530 000 τόνους του είδους αυτού κάθε χρόνο. Η πλειονότητα των καταναλωτών θα ήθελε να ξέρει ότι ο τόνος που τρώμε δεν έχει ως αποτέλεσμα θανάτους δελφινιών λόγω παρεμπίπτουσας αλίευσης. Η ακρίβεια κάποιων σημάτων ακίνδυνου για τα δελφίνια τόνου έχει αμφισβητηθεί και σύμφωνα με το WWF τα συστήματα της ΣΔΠΔΔ για την παρακολούθηση και την πιστοποίηση του ακίνδυνου για τα δελφίνια τόνου από κοινού αποτελούν προς το παρόν το μόνο πρόγραμμα που μπορεί να εγγυηθεί στους καταναλωτές ότι ο τόνος με τη σήμανση «ακίνδυνος για τα δελφίνια κατά τη ΣΔΠΔΔ» έχει πραγματικά αλιευθεί χωρίς να θανατωθούν ή να τραυματισθούν σοβαρά δελφίνια.
<P>
Αυτά τα εξαίρετα αποτελέσματα επιτυγχάνονται κυρίως μέσω ενός συστήματος ανεξάρτητων παρατηρητών στα αλιευτικά, το οποίο είναι και το μόνο σύστημα που εξασφαλίζει αφενός την κάλυψη του 100% των αλιευτικών ταξιδιών που κάνουν οι μεγάλες τράτες με τα κυκλικά δίχτυα στον ανατολικό Ειρηνικό ωκεανό και αφετέρου ένα σύνολο αυστηρών τεχνικών και λειτουργικών προϋποθέσεων.
<SPEAKER ID="26" LANGUAGE="SV" NAME="Carl Schlyter," AFFILIATION="εξ ονόματος της Ομάδας Verts/ALE.">
<P>
   – Κύριε Πρόεδρε, θα ήθελα να ευχαριστήσω τον κ. Freitas για το εποικοδομητικό έργο του σε μια έκθεση την οποία η Ομάδα των Πρασίνων/Ευρωπαϊκή Ελεύθερη Συμμαχία θα στηρίξει. Η βιομηχανική αλιεία τόνου απειλεί όχι μόνο τα αποθέματα τόνου, αλλά και άλλα είδη, εκ των οποίων το γνωστότερο είναι τα δελφίνια. Η Συμφωνία για το Διεθνές Πρόγραμμα Διατήρησης των Δελφινιών προέκυψε διότι ένα μεγάλο μέρος των λαών μας ήθελε να αποτρέψει τον θάνατο των δελφινιών ως αποτέλεσμα κακών αλιευτικών μεθόδων.
<P>
Τώρα που διασφαλίζουμε ότι η συμφωνία θα εφαρμοστεί στη νομοθεσία μας, είναι σημαντικό να επιτευχθούν αυτοί οι στόχοι. Όπως περιέγραψαν οι συνάδελφοί μου βουλευτές, το έργο μέχρι στιγμής ήταν αρκετά επιτυχημένο. Οι τροπολογίες 9 και 11 –που κατατέθηκαν από την Ομάδα των Πρασίνων/Ευρωπαϊκή Ελεύθερη Συμμαχία στην επιτροπή, όπου και υποστηρίχθηκαν– είναι σημαντικές γιατί εξασφαλίζουν ότι οι καταναλωτές δεν θα εξαπατηθούν από τη σήμανση. Μια αναφορά στο άρθρο 3 του κανονισμού του 2003 είναι επίσης σημαντική διότι ενημερώνει όποιον πληροί τις προϋποθέσεις σχετικά με τις απαιτήσεις της σωστής σήμανσης και εξασφαλίζει ότι κανείς δεν μπορεί να τις εκμεταλλευτεί ανεύθυνα. Αυτό είναι κάτι στο οποίο αναφέρθηκε ο κ. Stevenson. Δεν μπορούμε να μην το αναφέρουμε, διότι αυτή είναι η ευκαιρία του Κοινοβουλίου να εκφράσει τη θέλησή του σε εσάς, καθώς συνεχίζετε τις διαπραγματεύσεις.
<SPEAKER ID="27" LANGUAGE="EN" NAME="Thomas Wise," AFFILIATION="εξ ονόματος της Ομάδας IND/DEM">
<P>
Στα σκάφη που συμμετέχουν σε αυτό το πρόγραμμα επιτρέπεται ένα όριο ως προς τη θνησιμότητα των δελφινιών. Συνήθως, χρησιμοποιούνται εκρηκτικά και ταχύπλοα για να εκφοβίσουν τα δελφίνια, το δε πρόγραμμα επιτρέπει ακόμη και την εσκεμμένη θανάτωση αυτών των ζώων, με περισσότερους από 1 400 βεβαιωμένους θανάτους πέρυσι, σύμφωνα με το πρόγραμμα «Ακίνδυνο για τα δελφίνια» του Ινστιτούτου της Νήσου Γης. Εάν η ΕΕ ήταν ειλικρινής σε αυτού του είδους τα ζητήματα, θα ασπαζόταν τη θέση που έλαβε το Ηνωμένο Βασίλειο και θα απαγόρευε την αλιεία με διπλή τράτα. Στο κάτω κάτω, εμείς οι Βρετανοί έχουμε λάβει και κάποιες καλές αποφάσεις. Μείναμε έξω από την ευρωζώνη, ο δε πρωθυπουργός μας κατάφερε πιθανώς θανάσιμο πλήγμα στο προτεινόμενο Σύνταγμα, αλλά η ΕΕ, αντί να ακολουθεί μια καλή τακτική, επιδιώκει να προσχωρήσει σε μία αμφισβητήσιμη συμφωνία, απλώς προκειμένου να αποπειραθεί για άλλη μία φορά να δικαιολογήσει το δικό της αμφιλεγόμενο διεθνές κύρος. Τούτο δείχνει, για άλλη μία φορά, ότι εάν η ΕΕ είναι η απάντηση τότε η ερώτηση θα πρέπει να ήταν βλακωδέστατη. 
<SPEAKER ID="28" LANGUAGE="" NAME="Ιωάννης Γκλαβάκης (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι συνάδελφοι, θα ήθελα κι εγώ με τη σειρά μου να συγχαρώ τον κ. Freitas για την εξαίρετη έκθεσή του σχετικά με τη διατήρηση των δελφινιών. Επίσης δράττομαι της ευκαιρίας να συγχαρώ και την κ. Fraga, για την έκθεση που έκανε για τη Μεσόγειο. Πρόκειται για εμπεριστατωμένες εκθέσεις οι οποίες ανταποκρίνονται στη σύγχρονη κατάσταση προκειμένου να έχουμε θάλασσες που να έχουν ψάρια και σήμερα αλλά και αύριο.
<P>
Δράττομαι επίσης της ευκαιρίας που συζητούμε για τα δελφίνια για να αναφερθώ σε ένα γεγονός που συνέβη στη χώρα μου. Συγκεκριμένα, στα τέλη Μαΐου, μετά από μια θαλασσοταραχή βρέθηκε στο Βόρειο Αιγαίο δίχτυ ενός χιλιομέτρου, εγκαταλελειμμένο, το οποίο παρασύρετο επί 10 ημέρες στη θαλασσοταραχή και το οποίο όταν επισημάνθηκε, ήδη είχε πιάσει μέσα δεκάδες δελφίνια και δεκάδες κητοειδή από σπάνια είδη που απειλούνται προς εξαφάνιση. Συνέβη μια οικολογική καταστροφή η οποία ήρθε στο φως και έγινε γνωστή, διότι υπάρχουν και άλλες τις οποίες δεν τις παίρνουμε είδηση.
<SPEAKER ID="29" LANGUAGE="ES" NAME="Rosa Miguélez Ramos (PSE )." AFFILIATION="">
<P>
    Κύριε Πρόεδρε, καταρχάς θα ήθελα να συγχαρώ τον εισηγητή, κ. Freitas, ο οποίος επιτέλεσε μία εξαιρετική εργασία, όπως αναγνωρίσαμε –δεν παρουσιάστηκε καμία τροπολογία– και επίσης τη συνάδελφό μου, κ. Stihler, η οποία, εκπροσωπώντας τη Σοσιαλιστική Ομάδα, έκανε εξαιρετική δουλειά ως σκιώδης εισηγήτρια.
<P>
Ωστόσο, θα ήθελα να εκφράσω μερικές ταπεινές απόψεις που μπορεί να είναι κάπως αποκλίνουσες, αλλά οι οποίες πιστεύω ότι μπορούν να προσθέσουν μερικά πράγματα που δεν έχουν ειπωθεί. Καταρχάς, ο κύριος λόγος για την ανάμιξη της Ευρωπαϊκής Κοινότητας στη Διαμερικανική Επιτροπή για τον Τροπικό Τόνο (IATTC) και τη Συμφωνία για το Διεθνές Πρόγραμμα Διατήρησης των Δελφινιών (ΣΔΠΔΔ) οφείλεται στην παρουσία του ευρωπαϊκού ή, αν προτιμάτε, του ισπανικού, στόλου αλιείας τόνου στον ανατολικό Ειρηνικό, όπου αλιεύει από το 1975.
<P>
Το λέω αυτό διότι, στην αιτιολογική έκθεση της έκθεσης του κ. Freitas, η αιτιολόγηση φαίνεται να βασίζεται σε άλλους λόγους και όχι στην παρουσία του στόλου μας στον ανατολικό Ειρηνικό. Ο στόλος μας αλιεύει στον ανατολικό Ειρηνικό και, φυσικά, δεν έχει αλιεύσει ποτέ δελφίνια, διότι ένας κοινοτικός κανονισμός το απαγορεύει: κανονισμός αριθ. 850/98 του Συμβουλίου της 30ής Μαρτίου 1998, άρθρο 33.
<P>
Εμείς, που αλιεύουμε σε αυτή την περιοχή –όπως είπα– από το 1975, συμμετέχουμε στη ΣΔΠΔΔ παρά το γεγονός ότι οι δραστηριότητές μας δεν έχουν καμία σχέση με τον πραγματικό στόχο αυτής της συμφωνίας, διότι δεν αλιεύουμε δελφίνια. Η ΕΕ υπέγραψε τη συμφωνία ΣΔΠΔΔ στις 26 Απριλίου 1999, ανακοίνωσε αυτή την απόφαση στον θεματοφύλακα της ΣΔΠΔΔ, τις Ηνωμένες Πολιτείες της Αμερικής, μέσω προφορικής ανακοίνωσης στις 8 Ιουνίου 1999, και τότε, το Συμβούλιο θεώρησε ότι η υπογραφή και η προσωρινή εφαρμογή ήταν τα πρώτα βήματα για την επακόλουθη έγκρισή της από την ΕΚ.
<P>
Μολονότι, για τεχνικούς λόγους, η Κοινότητα δεν μπορούσε να συμμετάσχει στην IATTC, το Συμβούλιο εξουσιοδότησε το Βασίλειο της Ισπανίας να προσχωρήσει στη Σύμβαση IATTC κατ’ εξαίρεση. Αυτή η προσχώρηση έγινε στη Γουατεμάλα το 2003. Η απόφαση προέβλεπε ότι η Ισπανία θα συμμετείχε στις αποφάσεις της IATTC σύμφωνα με την κοινοτική θέση και σε στενή συνεργασία με την Επιτροπή, πράγμα που διασφάλιζε την ουσιαστική συμμετοχή της Κοινότητας στην IATTC.
<P>
Θα ήθελα επίσης να κάνω ένα σχόλιο σχετικά με τις τροπολογίες 11 και 12. Σε κανένα σημείο δεν κάνει λόγο ο κανονισμός για τη σήμανση «ακίνδυνο για τα δελφίνια»· αυτό το σήμα, ως έχει, δεν υπάρχει. Αυτό που περιέχει το άρθρο 3 του κανονισμού είναι μια σειρά προσδιορισμών που περιλαμβάνουν αυτό που εκλαμβάνεται ως «ακίνδυνος για τα δελφίνια τόνος».
<SPEAKER ID="30" LANGUAGE="" NAME="Joe Borg," AFFILIATION="μέλος της Επιτροπής">
<P>
    Κύριε Πρόεδρε, θα ήθελα και πάλι να ευχαριστήσω το Σώμα, και ιδιαίτερα την Επιτροπή Αλιείας και τον εισηγητή της, κ. Freitas, για τη συνεργασία τους.
<P>
Τον αντικειμενικό στόχο τον συμμεριζόμαστε. Είναι σημαντικό η Επιτροπή να προβάλλει τον ρόλο της σε περιφερειακές οργανώσεις αλιείας υποστηρίζοντας μέτρα διατήρησης που εφαρμόζονται όχι μόνο σε ευρωπαϊκά αλλά και διεθνή ύδατα. Η ιδιότητα μέλους της οργάνωσης θα μας βοηθήσει να επιτύχουμε υψηλότερα πρότυπα όσον αφορά τα παρεμπίπτοντα αλιεύματα κητοειδών. Από τη σύσταση της ΣΔΠΔΔ και εξής, η παρεμπίπτουσα αλίευση κητοειδών έχει μειωθεί από 150 000 σε 1 500. Αυτό είναι από μόνο του μεγάλη επιτυχία και αξίζει να υποστηριχθεί.
<SPEAKER ID="31" LANGUAGE="" NAME="Πρόεδρος" AFFILIATION="">
<P>
Η ψηφοφορία θα διεξαχθεί στις 12.00 το μεσημέρι. 
<SPEAKER ID="32" LANGUAGE="" NAME="Πρόεδρος" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης του κ. Csaba Őry, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την κοινωνική ενσωμάτωση στα νέα κράτη μέλη (2004/2210(INI)) (A6-0125/2005). 
<SPEAKER ID="33" LANGUAGE="HU" NAME="Csaba Őry (PPE-DE )," AFFILIATION="εισηγητής">
<P>
Το δεύτερο καίριο στοιχείο είναι στην πραγματικότητα ένα διαρθρωτικό πρόβλημα. Μιλώ για το χρέος των τοπικών αρχών, που έχει αυξηθεί τελευταία σε επικίνδυνο βαθμό και συνδέεται στενά με το γεγονός ότι τα οικονομικά των τοπικών αρχών δεν έχουν καταφέρει να συμβαδίσουν με την επέκταση των κοινωνικών καθηκόντων τους. Δεν είναι ένα πρόβλημα που περιορίζεται αποκλειστικά στα νέα κράτη μέλη, είναι σύνηθες φαινόμενο και στα παλιά κράτη μέλη. Φυσικά, είναι απόλυτα λογικό ότι οι κυβερνήσεις, σύμφωνα με την αρχή της επικουρικότητας, πρέπει να προσπαθήσουν να αντιμετωπίσουν την πλειονότητα των προβλημάτων σε τοπικό επίπεδο και η λογική ότι οι περισσότερες πληροφορίες είναι πάντα διαθέσιμες σε τοπικό επίπεδο είναι απολύτως σωστή. Για να λειτουργήσει αυτό, ωστόσο, πρέπει να παρασχεθούν χρηματοοικονομικοί πόροι και αυτό δεν μπόρεσε, δυστυχώς, να συμβεί τα τελευταία χρόνια. Κατά συνέπεια, βρισκόμαστε σήμερα σε μια κατάσταση όπου –αν μπορώ να παραθέσω ένα ανησυχητικό παράδειγμα– το συνολικό χρέος των τοπικών αρχών των τεσσάρων χωρών του Visegrád έχει τώρα υπερβεί το ψυχολογικό όριο των 10 δισεκατομμυρίων ευρώ. Χρέος σε αυτήν την κλίμακα αποτελεί, αν μη τι άλλο, αφορμή για κοινό προβληματισμό.
<SPEAKER ID="34" LANGUAGE="" NAME="Neelie Kroes," AFFILIATION="μέλος της Επιτροπής">
<P>
    Κύριε Πρόεδρε, η Επιτροπή συγχαίρει τον κ. Őry για την εξαίρετη και διεξοδική έκθεσή του γύρω από την κοινωνική ένταξη στα νέα κράτη μέλη. Πρόκειται για μια πολύ επίκαιρη και κατατοπιστική έκθεση, η οποία πρέπει να ενισχύσει σημαντικά τις προσπάθειές μας να προωθήσουμε την κοινωνική ένταξη σε όλη την Ένωση.
<P>
Έχουμε σημειώσει σημαντική πρόοδο σε διάφορα ζητήματα που θέτει η έκθεση, αφότου η Επιτροπή και τα νέα κράτη εκπόνησαν τα κοινά υπομνήματά τους γύρω από την κοινωνική ένταξη το 2003. Θα ήθελα να μνημονεύσω δύο από αυτά: την εναρμόνιση των στατιστικών στοιχείων και την ανταλλαγή εμπειρίας.
<P>
Ορθώς τονίζετε τη σπουδαιότητα της εναρμόνισης των στατιστικών στοιχείων για τη φτώχεια και των κριτηρίων ορισμού της φτώχειας. Υπήρξε πολύ καλή συνεργασία ανάμεσα στις εθνικές στατιστικές υπηρεσίες και στη Eurostat, κατά τη συγκρότηση του νέου μας στατιστικού οργάνου, της Επισκόπησης της ΕΕ για το Εισόδημα και τις Συνθήκες Διαβίωσης. Αυτό ασφαλώς θα μας βοηθήσει να παρακολουθούμε την πρόοδο σε όλη την Ένωση. Όσον αφορά την ανταλλαγή καλών πρακτικών, τα νέα κράτη μέλη διαδραματίζουν ολοένα και πιο ενεργό ρόλο στο τρέχον Πρόγραμμα Κοινοτικής Δράσης για τον Κοινωνικό Αποκλεισμό. Το προτεινόμενο νέο Πρόγραμμα Κοινοτικής Δράσης (Πρόοδος) θα μας επιτρέψει, από το 2007 και εξής, να επεκτείνουμε περαιτέρω την ανταλλαγή εμπειρίας και καλών πρακτικών.
<SPEAKER ID="35" LANGUAGE="FR" NAME="Marie-Line Reynaud (PSE )," AFFILIATION="συντάκτρια της γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων">
<P>
    Kύριε Πρόεδρε, κυρίες και κύριοι, η υπογραφή των κοινών μνημονίων για την κοινωνική ένταξη από όλα τα νέα κράτη μέλη και από την Επιτροπή σηματοδοτεί μια σαφή πολιτική δέσμευση με στόχο την τοποθέτηση του αγώνα κατά της φτώχειας και του κοινωνικού αποκλεισμού στον πυρήνα κάθε εθνικής πολιτικής.
<SPEAKER ID="36" LANGUAGE="SK" NAME="Edit Bauer (PPE-DE )," AFFILIATION="συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων">
<P>
Η φτώχεια και το συναφές πρόβλημα της κοινωνικής ενσωμάτωσης έχουν μια ειδική διάσταση στα νέα κράτη μέλη. Αυτό δεν οφείλεται μόνο στο ότι το όριο της φτώχειας είναι σημαντικά χαμηλότερο σε απόλυτους όρους, πράγμα που σημαίνει ότι η φτώχεια είναι τελικά σοβαρότερη απ’ ό,τι στα 15 παλαιά κράτη μέλη· οφείλεται και στο ότι η φτώχεια παίρνει ιδιαίτερες μορφές για τις γυναίκες αυτών των χωρών.
<P>
Όλες οι πηγές δείχνουν ότι οι πιο ευάλωτες ομάδες είναι οι μονογονεϊκές οικογένειες και οι μεγάλης ηλικίας γυναίκες. Η γνωμοδότηση της Επιτροπής Δικαιωμάτων των Γυναικών και Ισότητας των Φύλων υπογραμμίζει, κατά συνέπεια, τις ακραίες μορφές φτώχειας και μια απόλυτη έλλειψη συγκρίσιμων και αξιόπιστων στοιχείων. Ωστόσο, φαίνεται ότι ανακύπτει ένα πολύ επικίνδυνο φαινόμενο, το οποίο επισκιάζεται από τα δεδομένα για τον ενήλικο πληθυσμό, ήτοι ο υψηλός κίνδυνος της παιδικής φτώχειας. Αν και οι αναλύσεις δείχνουν ότι η φτώχεια που πλήττει τα παιδιά είναι συχνά πιο σοβαρή και ότι ο αριθμός των παιδιών που αντιμετωπίζουν τον κίνδυνο της φτώχειας αυξάνεται συνεχώς, δεν υπάρχουν ακριβείς αριθμοί. Μια πανεπιστημιακή έρευνα, που διεξήχθη το 2001, εκτιμά ότι ο κίνδυνος της παιδικής φτώχειας στα παλαιά κράτη μέλη υπερβαίνει τον κίνδυνο για τον ενήλικο πληθυσμό κατά 14%. Μια εθνική έκθεση σχετικά με την πολιτική για τη νεολαία, που δημοσιεύτηκε χθες στη χώρα μου, δηλώνει ότι το ποσοστό των παιδιών που είναι αντιμέτωπα με τη φτώχεια είναι 30%, σχεδόν 40% για τα παιδιά των μονογονεϊκών οικογενειών. Είναι αδύνατο να αγνοήσουμε τη συσχέτιση μεταξύ αυτού του αριθμού και του ανησυχητικά υψηλού αριθμού των παιδιών που εγκαταλείπουν πρόωρα το σχολείο: 14% των κοριτσιών και 18% των αγοριών στην Ευρώπη το 2004.
<SPEAKER ID="37" LANGUAGE="" NAME="Philip Bushill-Matthews," AFFILIATION="εξ ονόματος της Ομάδας PPE-DE">
<SPEAKER ID="38" LANGUAGE="CS" NAME="Richard Falbr," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, κυρία Επίτροπε, κυρίες και κύριοι, θα ήθελα να ξεκινήσω ευχαριστώντας τον συνάδελφό μας, κ. Őry, για την εξαίρετη έκθεσή του. Θέλω να υπενθυμίσω στο Σώμα ότι η έκθεση που εκπόνησε σχετικά με την κοινωνική ενσωμάτωση στα νέα κράτη μέλη της ΕΕ, και την οποία συζητούμε σήμερα εδώ, εγκρίθηκε από την Επιτροπή Απασχόλησης και Κοινωνικών Υποθέσεων με μια πλειοψηφία 32 ψήφων έναντι 4. Το αποτέλεσμα της ψηφοφορίας δείχνει, επομένως, σαφώς ότι εμείς όλοι, σε όλο το πολιτικό φάσμα, αναγνωρίζουμε και παραδεχόμαστε ότι τα προβλήματα που σχετίζονται με τον κοινωνικό αποκλεισμό είναι επείγοντα.
<P>
Παρόλα αυτά, αυτή η διαπίστωση δεν μας είναι πρωτόγνωρη. Γνωρίζουμε όλοι ότι οι εκπρόσωποι των ευρωπαϊκών κυβερνήσεων και χωρών κατέληξαν στα ίδια συμπεράσματα στη σύνοδο κορυφής της Λισαβόνας το 2000, όταν η καταπολέμηση της φτώχειας και του κοινωνικού αποκλεισμού έγινε ένα από τα κεντρικά θέματα και τις προϋποθέσεις για τον εκσυγχρονισμό του ευρωπαϊκού κοινωνικού μοντέλου. Παρά τους κάποιους δισταγμούς, η άποψη αυτή επιβεβαιώθηκε επίσης στην εαρινή σύνοδο των Βρυξελλών που πραγματοποιήθηκε φέτος.
<P>
Κοιτώντας τα αποτελέσματα που επιτεύχθηκαν τα τελευταία πέντε χρόνια, είναι σαφές ότι η καταπολέμηση της φτώχειας και του κοινωνικού αποκλεισμού κάθε άλλο παρά πλησιάζει στη λήξη της, και ότι θα χρειαστούν σημαντικές προσπάθειες και αποφασιστικότητα ακόμη και μετά το 2010.
<P>
Η Ευρωπαϊκή Επιτροπή έχει αναλάβει ένα αληθινά δύσκολο καθήκον με τη σύγκριση της κατάστασης του κοινωνικού αποκλεισμού στα 10 νέα κράτη μέλη. Οι χώρες αυτές όχι μόνο διαφέρουν η μία από την άλλη, αλλά υπάρχουν θεμελιώδεις διαφορές ακόμη και μεταξύ των περιφερειών τους. Παρόλο που υπάρχουν ακόμη περιθώρια για την επεξεργασία και την εναρμόνιση των κοινών δεικτών που θα αντικατόπτριζαν εντελώς πιστά την πραγματική κατάσταση σε αυτές τις χώρες και, ταυτόχρονα, θα μας έδιναν τη δυνατότητα να ανακαλύψουμε παραδείγματα νέων πρακτικών, η δράση αυτή της Ευρωπαϊκής Επιτροπής είναι αναμφίβολα ένα βήμα προς τα εμπρός. Θα ήθελα να εκμεταλλευτώ αυτή την ευκαιρία για να καλέσω τους αντιπροσώπους της να συνεργαστούν όσο το δυνατόν πιο στενά στο μέλλον και να χρησιμοποιήσουν τους πόρους και τη γνώση των μη κυβερνητικών οργανώσεων και των κοινωνικών εταίρων.
<P>
Θα ήθελα επίσης να αναφέρω το γεγονός ότι αν και η έκθεση που έχουμε ενώπιόν μας σήμερα περιγράφει και προσπαθεί να συγκρίνει τις καταστάσεις στα 10 νέα κράτη μέλη, δεν πρέπει να ξεχνάμε ότι κάθε κράτος μέλος της ΕΕ είναι αντιμέτωπο με την απειλή της φτώχειας και του κοινωνικού αποκλεισμού, αν και όχι στον ίδιο βαθμό.
<P>
Εκφράζεται συχνά η γνώμη ότι οι κοινωνικοί εταίροι, και ειδικότερα οι συνδικαλιστικές οργανώσεις, πρέπει να συμμετέχουν πιο ενεργά σε όλα τα μέτρα προκειμένου να βοηθήσουν στην επίλυση του προβλήματος του κοινωνικού αποκλεισμού· πράγματι, εξετάζεται ακόμη και το αν θα πρέπει να αναλάβουν ή όχι τις λειτουργίες των κρατικών και τοπικών αρχών. Τέτοιου είδους απόψεις, ωστόσο, δεν είναι τίποτα περισσότερο από μια ψευδαίσθηση, τουλάχιστον προς το παρόν. Οι αναδιοργανωμένες συνδικαλιστικές οργανώσεις στα νέα κράτη μέλη είναι σε δύσκολη κατάσταση· υφίστανται πίεση, στερούνται των αναγκαίων δομών και δεν έχουν αποτελεσματικά εργαλεία στη διάθεσή τους. Ο κ. Őry το γνωρίζει καλά, όπως και εγώ, διότι έχουμε εργαστεί και οι δύο σε συνδικαλιστικές οργανώσεις. 
<SPEAKER ID="39" LANGUAGE="PL" NAME="Jan Jerzy Kułakowski," AFFILIATION="εξ ονόματος της Ομάδας ALDE">
<P>
Η έκθεση Őry πραγματεύεται, επομένως, λύσεις στα προβλήματα που έχουν άμεση σχέση με το μέλλον της ΕΕ. Η συζήτησή μας για αυτό το ζήτημα, και η πλειοψηφία με την οποία το Σώμα θα εγκρίνει την έκθεση, θα αποδείξουν ότι έχουμε επίγνωση της σημασίας αυτού του προβλήματος, και ότι γνωρίζουμε ότι περιλαμβάνει την εκδίωξη του φαντάσματος του κοινωνικού ντάμπινγκ από την Ευρωπαϊκή Ένωση. Επιπλέον, δίνεται έμφαση στο γεγονός ότι οι στόχοι της ανταγωνιστικότητας και της κοινωνικής συνοχής, όπως διαφυλάσσονται στη στρατηγική της Λισαβόνας, είναι συμπληρωματικοί και δεν αποκλείει ο ένας τον άλλον. Για τον λόγο αυτόν, η Επιτροπή Απασχόλησης και Κοινωνικών Υποθέσεων υπογράμμισε τη σημασία της οικονομικής ανάπτυξης στη διευκόλυνση της κοινωνικής ενσωμάτωσης κατά τη διάρκεια των συζητήσεών της σχετικά με την έκθεση, και πράγματι η Επίτροπος τόνισε επίσης αυτή την πτυχή του ζητήματος πριν από λίγο.
<P>
Εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, θα ήθελα να συγχαρώ τον κ. Őry για τον τρόπο που εκπόνησε αυτή την έκθεση. Είμαι χαρούμενος που η προαναφερθείσα Επιτροπή Απασχόλησης και Κοινωνικών Υποθέσεων την ενέκρινε με συντριπτική πλειοψηφία. Θα μπορούσαν ίσως να έχουν γίνει βελτιώσεις στον τρόπο με τον οποίο ενσωματώθηκαν οι προτεινόμενες τροπολογίες. Στην πραγματικότητα, ένας αριθμός τροπολογιών που κατέθεσα εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη αγνοήθηκαν, ακόμη και αν θα είχαν βελτιώσει την έκθεση χωρίς να κάνουν καμία θεμελιώδη αλλαγή.
<SPEAKER ID="40" LANGUAGE="" NAME="Tatjana Ždanoka," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, η Ομάδα μου υποστηρίζει την έκθεση για την κοινωνική ένταξη στα νέα κράτη μέλη και συγχαίρω τον εισηγητή, κ. Őry, για την έκθεσή του.
<P>
Θα ήθελα να κάνω ορισμένα σχόλια για τη διαδικασία ολοκλήρωσης της ΕΕ. Στην πλειονότητα των νέων κρατών μελών, το μόνο κοινωνικό στρώμα που επωφελείται από την προσχώρηση στην ΕΕ είναι η εθνική, οικονομική και πολιτική ελίτ. Όπως μπορεί να δει κανείς στην έκθεση, το χάσμα μεταξύ των πλουσίων και των φτωχών έχει μεγαλώσει. Για παράδειγμα στη χώρα μου, τη Λετονία, μία πρόσφατη σφυγμομέτρηση της κοινής γνώμης έδειξε ότι 84% των ανθρώπων θεωρούσαν ότι το επίπεδο διαβίωσής τους ήταν πολύ καλύτερο δέκα χρόνια πρωτύτερα. Η εθνική, οικονομική και πολιτική ελίτ είναι η κυρίως υπεύθυνη για την τωρινή κοινωνική αποσύνθεση στις χώρες τους. Ωστόσο, η ευθύνη βαρύνει εν μέρει και τα θεσμικά όργανα της ΕΕ, καθώς αγνόησαν τις δυσμενείς αλλαγές στα νέα κράτη μέλη.
<P>
Δυστυχώς, χθες, κατά την ψηφοφορία επί των τροπολογιών στην έκθεση του κ. Moraes για την προστασία των μειονοτήτων και τις πολιτικές κατά των διακρίσεων, οι εισηγήσεις να δοθεί σε αυτούς τους ανθρώπους το δικαίωμα να συμμετέχουν στις δημοτικές εκλογές και να τους χορηγηθεί ελευθερία κινήσεων εντός της Κοινότητας, αποσύρθηκαν, ως αποτέλεσμα των τροπολογιών που κατατέθηκαν από κάποιες πολιτικές ομάδες. Τούτο αποτελεί ολοσχερή περιφρόνηση των συστάσεων της ίδιας της ΕΕ, που έγιναν το 2004 στο πλαίσιο της διαδικασίας της διεύρυνσης. 
<SPEAKER ID="41" LANGUAGE="CS" NAME="Jaromír Kohlíček," AFFILIATION="εξ ονόματος της Ομάδας GUE/NGL">
<P>
   . – Θα ήθελα να εκφράσω τη γνώμη μου για την εργασία του συναδέλφου μας, κ. Őry. Χαιρετίζω το γεγονός ότι είναι η πρώτη έκθεση αυτού του είδους που εκπονεί βουλευτής από ένα νέο κράτος μέλος. Κυρίες και κύριοι, όπου και να γυρίσουμε το κεφάλι μας στη σημερινή Ευρωπαϊκή Ένωση ερχόμαστε αντιμέτωποι με κρίσεις. Οι μικρότερες χώρες τηρούν το Σύμφωνο Σταθερότητας και Ανάπτυξης, ενώ οι μεγαλύτερες τηρούν άλλες αρχές. Όλα αυτά επηρεάζουν τα νέα κράτη μέλη, τα οποία καλούνται ακόμη να συμμορφωθούν πλήρως με ένα πλήθος συχνά ανόητων μέτρων, όπως τόνισε σωστά η προηγούμενη ομιλήτρια.
<P>
Τα κοινωνικά προβλήματα πλήττουν κατά κύριο λόγο τις φτωχές περιφέρειες, ανεξάρτητα από το αν αυτές βρίσκονται στα παλιά ή στα νέα κράτη μέλη. Τα άτομα με ειδικές ανάγκες αποτελούν αυτή τη στιγμή το 10% του πληθυσμού, ωστόσο λίγες μόνο χώρες μπορούμε να πούμε ότι έχουν θεσπίσει νομοθεσία που επιφέρει έστω και ελάχιστες βελτιώσεις στην καθημερινή κατάσταση αυτών των ανθρώπων, μεταξύ άλλων και στον χώρο εργασίας τους. Προβλήματα αντιμετωπίζουν κυρίως οι εθνικές μειονότητες, τα παιδιά που εγκαταλείπουν πρόωρα το σχολείο, οι γυναίκες και τα άτομα άνω των 50 ετών. Τα άτομα από μη προνομιούχα κοινωνικά περιβάλλοντα αποτελούν ένα μεγάλο πρόβλημα, και οι πρόσφυγες αρχίζουν να γίνονται σιγά σιγά.
<P>
Ποιο είναι το βασικό πρόβλημα που αντιμετωπίζει η Ευρωπαϊκή Ένωση στο σύνολό της; Το πρόβλημα είναι ένα σύστημα που προσπαθεί να αφήσει τα πάντα στα αόρατα χέρια της αγοράς. Θα ήθελα να αναφέρω μόνο τρία παραδείγματα για να εξηγήσω τι θέλω να πω. Η ιδιωτικοποίηση των πηγών πόσιμου ύδατος και των συστημάτων αποχέτευσης έχει αυξήσει την τιμή ενός κυβικού μέτρου νερού πάνω από χίλιες φορές. Το δεύτερο παράδειγμα, η τεράστια πίεση για την απελευθέρωση της αγοράς ενοικίων σημαίνει ότι το 50-70% των εισοδημάτων των συνταξιούχων στις νέες χώρες της Ευρωπαϊκής Ένωσης δαπανάται σήμερα στη στέγαση. Τι θα γίνει αύριο; Λίγα διαμερίσματα χτίζονται, το διακινούμενο εργατικό δυναμικό ζει συχνά σε πολύ άσχημες συνθήκες, και η κατάσταση των ανέργων, των νέων οικογενειών, των ατόμων με ειδικές ανάγκες και των συνταξιούχων γίνεται κρίσιμη. Ένα τρίτο παράδειγμα είναι τα άτομα με ειδικές ανάγκες, που αποτελούν μια ολοένα και μεγαλύτερη μερίδα των ανέργων. Στην Τσεχική Δημοκρατία, στη βόρεια Βοημία, για παράδειγμα, το ποσοστό ανεργίας στα άτομα με ειδικές ανάγκες αυξήθηκε από 8% πριν από 10 χρόνια σε πάνω από 12%, παρά τα μέτρα που έχουν ληφθεί. Πρόκειται για μια θλιβερή προειδοποίηση.
<P>
Κυρίες και κύριοι, πιστεύετε ότι οι πολίτες μας δεν αντιλαμβάνονται την ακραία φιλελεύθερη γλώσσα της Συνταγματικής Συνθήκης; Γνωρίζετε τίποτα για τα θέματα της συζήτησης που πραγματοποιήθηκε πριν από τα δημοψηφίσματα στη Γαλλία και την Ολλανδία; Θέλετε οι στατιστικές ελλείψεις να αυξήσουν την πίεση στα νέα κράτη μέλη, που εξαναγκάζονται στις ανελέητες ιδιωτικοποιήσεις όλης της κρατικής περιουσίας; Ξέρετε ότι τα νέα κράτη μέλη γίνονται έδαφος πειραματισμού για τα 15 παλιά κράτη μέλη, προκειμένου να δοκιμάσουν πόσα ακόμη μπορούν να αντέξουν οι άνθρωποι; Έχω δίκιο, κυρίες και κύριοι, ή μήπως το «κοινωνικό κράτος» έχει πεθάνει και βαδίζουμε προς μια εντελώς διαφορετική κατεύθυνση;
<SPEAKER ID="42" LANGUAGE="" NAME="Mieczysław Edmund Janowski," AFFILIATION="εξ ονόματος της Ομάδας UEN">
<P>
   . –  Κύριε Πρόεδρε, κυρία Επίτροπε, μιας και μιλάμε για την κοινωνική ενσωμάτωση, δεν πρέπει να ξεχνάμε ότι γύρω στα 150 εκατομμύρια πολιτών της ΕΕ έχουν εισόδημα μικρότερο από το 75% του μέσου όρου της ΕΕ. Τα δύο τρίτα των ανθρώπων αυτών ζουν στα νέα κράτη μέλη.
<P>
Σήμερα θα ήθελα να αποτίσω φόρο τιμής σε όλους εκείνους που εργάζονται για την επίτευξη αυτών των στόχων σε ολόκληρη την ΕΕ, ιδιαίτερα στα 10 νέα κράτη μέλη. Θα ήθελα, ως εκ τούτου, να ευχαριστήσω τις τοπικές κυβερνήσεις και τις ΜΚΟ, συμπεριλαμβανομένης συγκεκριμένα της Caritas, καθώς και τα ιδρύματα κοινωνικής πρόνοιας και τους φιλάνθρωπους για το έργο που επιτελούν. Θα ήθελα να ευχαριστήσω εκείνους που δημιουργούν νέες θέσεις εργασίας.
<P>
Αν μου επιτρέπετε, θα ήθελα να σταθώ λίγο περισσότερο σε δύο ζητήματα. Το πρώτο από αυτά είναι η οικογένεια. Οι δημογραφικοί δείκτες κρούουν τον κώδωνα του κινδύνου, και η βοήθεια προς τις οικογένειες που αναθρέφουν παιδιά είναι μάλλον αναγκαιότητα παρά γενναιοδωρία. Πρέπει να βρούμε τις σωστές λύσεις. Δεύτερον, υπάρχουν πάνω από 45 εκατομμύρια άτομα με ειδικές ανάγκες στην ΕΕ. Πρέπει τελικά να μπορέσουν να νιώσουν ότι έχουν τα ίδια δικαιώματα με οποιονδήποτε άλλον πολίτη της ΕΕ.
<SPEAKER ID="43" LANGUAGE="PL" NAME="Jan Tadeusz Masiel (NI )." AFFILIATION="(Χειροκροτήματα)">
<P>
     Κύριε Πρόεδρε, η έκθεση Őry είναι ένα πολύτιμο έγγραφο που υπογραμμίζει τη συνεχιζόμενη κοινωνική αποσύνθεση των νέων κρατών μελών. Οι μετακομμουνιστικές χώρες έχουν βιώσει τόσες πολλές αλλαγές και μεταμορφώσεις σε σύντομο χρονικό διάστημα που τα κεφάλια μας στροβιλίζονται ακόμη με ιλιγγιώδεις ρυθμούς.
<SPEAKER ID="44" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (Άρθρο 142)">
<SPEAKER ID="45" LANGUAGE="HU" NAME="Katalin Lévai (PSE )." AFFILIATION="">
<P>
    Η έκθεση του Csaba Őry εφιστά την προσοχή μας σε ένα σημαντικό πρόβλημα. Η αποστολή που έχουν να επιτελέσουν οι ανεπαρκώς εφοδιασμένες αρχές των νέων κρατών μελών είναι τεράστια: τα χαμηλά επίπεδα οικονομικής δραστηριότητας και σε έναν βαθμό τα χαμηλά επίπεδα απασχόλησης· οι μετρημένοι πόροι που μπορούν να διατεθούν για την υγειονομική περίθαλψη σε ονομαστικούς όρους, παρά το γεγονός ότι τα ποσά δεν είναι αναλογικά μικρότερα· οι ειδικές ελλείψεις του εκπαιδευτικού συστήματος και ο κοινωνικός αποκλεισμός των μειονοτήτων. Υποτίθεται ότι πρέπει να δώσουν μεγαλύτερη έμφαση σε δραστηριότητες που στοχεύουν στην ενσωμάτωση των μη προνομιούχων κοινωνικών ομάδων μέσω της ένταξής τους και της πραγματικής συμμετοχής, καθώς ο τομέας αυτός είναι η πηγή των προβλημάτων που απειλούν την κοινωνική συνοχή μας αλλά και της ανταγωνιστικότητας που επιδιώκουμε. Η αδυναμία να το κάνουμε θα καταστήσει αδύνατη την επίτευξη των στόχων της Λισαβόνας. Προκειμένου να επιταχυνθεί η διαδικασία της κοινωνικής ενσωμάτωσης, χρειάζεται μια αλλαγή νοοτροπίας· τα κράτη μέλη, οι τοπικές αρχές, ο ιδιωτικός αλλά και ο δημόσιος τομέας πρέπει όλοι να αναλάβουμε ένα μερίδιο της ευθύνης – χωρίς προκατάληψη!
<SPEAKER ID="46" LANGUAGE="" NAME="" AFFILIATION="Αντιπροέδρου">
<SPEAKER ID="47" LANGUAGE="" NAME="Πρόεδρος." AFFILIATION="">
<P>
   Οι αρμόδιες ιταλικές αρχές μας διαβίβασαν αίτηση άρσης της βουλευτικής ασυλίας του κ. Marco Pannella στο πλαίσιο ποινικής διαδικασίας που εκκρεμεί σε δικαστήριο της Ρώμης. Σύμφωνα με το άρθρο 6, παράγραφος 2, του Κανονισμού, η αίτηση έχει ήδη παραπεμφθεί στην αρμόδια νομική επιτροπή. Αν και δεν προβλέπεται συζήτηση σχετικά με την εν λόγω αίτηση, θεωρώ σκόπιμο να δώσω τον λόγο στον κ. Marco Pannella έστω και για πολύ σύντομο χρόνο. 
<SPEAKER ID="48" LANGUAGE="IT" NAME="Marco Pannella (ALDE )." AFFILIATION="">
<P>
    Κύριε Πρόεδρε, ζήτησα τον λόγο για ένα διαδικαστικό ζήτημα σύμφωνα με το άρθρο 6, παράγραφος 2, στο οποίο αναφερθήκατε. Ήθελα να ενημερώσω εσάς και το Σώμα ότι αυτή η αίτηση άρσης της ασυλίας που ανακοινώσατε έρχεται σε αντίθεση με το γεγονός ότι το Κοινοβούλιο την έχει ήδη απορρίψει σχεδόν ομόφωνα με την ψηφοφορία της 10ης Φεβρουαρίου 2004, πριν από ενάμισι και πλέον έτος.
<P>
Διαπιστώσαμε ότι στις 23 Φεβρουαρίου 2004 η απόφαση διαβιβάσθηκε κανονικά στις αρμόδιες ιταλικές αρχές τόσο από το Κοινοβούλιο όσο και από την ιταλική αντιπροσωπεία και δημοσιεύθηκε στην Επίσημη Εφημερίδα στις 22 Απριλίου 2004. Κατά συνέπεια, η νέα αυτή αίτηση –για την οποία θα σπαταλήσουμε άλλη μια φορά το χρόνο μας– αποδεικνύει ότι, εκτός από τα σπαγκέτι, εξάγουμε και μια «δικαιοσύνη σπαγκέτι», πράγμα που δεν είναι καθόλου ευχάριστο. 
<SPEAKER ID="49" LANGUAGE="" NAME="Πρόεδρος." AFFILIATION="">
<P>
   Ευχαριστώ, κύριε Pannella. Η αρμόδια επιτροπή θα έχει ασφαλώς την ευκαιρία να αποφανθεί σχετικά με το βάσιμο της αίτησης. 
<SPEAKER ID="50" LANGUAGE="" NAME="Πρόεδρος." AFFILIATION="(Για τα λεπτομερή αποτελέσματα των ψηφοφοριών: βλ. συνοπτικά πρακτικά.)">
<SPEAKER ID="51" LANGUAGE="" NAME="" AFFILIATION="- Πριν από την τελική ψηφοφορία:">
<SPEAKER ID="52" LANGUAGE="DE" NAME="Armin Laschet (PPE-DE )." AFFILIATION="">
<P>
    Κύριε Πρόεδρε, ίσως να άργησα λίγο να το αναφέρω, αλλά πρόκειται για ένα σημαντικό ζήτημα σχετικά με την τροπολογία 15 στην παράγραφο 27. Η παράγραφος αυτή αναφέρεται στην κακομεταχείριση παιδιών στην Αφρική από τους στρατιώτες των Ηνωμένων Εθνών και η τροπολογία υποστηρίζει ότι τα Ηνωμένα Έθνη δεν ερεύνησαν αρκετά την υπόθεση. Καταρχάς, η παράγραφος αυτή δεν έχει καμία σχέση με τη μεταρρύθμιση των Ηνωμένων Εθνών και, επιπλέον, αυτό που αναφέρει δεν έχει καμία σχέση με τις έρευνες που διεξάγουν τα Ηνωμένα Έθνη.
<SPEAKER ID="53" LANGUAGE="" NAME="Πρόεδρος." AFFILIATION="">
<P>
   Κύριε Laschet, σας ζητώ συγγνώμη. Κατανοώ απόλυτα την ουσία του ζητήματος, αλλά η διαδικασία δεν μου επιτρέπει να θέσω εκ νέου σε ψηφοφορία μια τροπολογία για την οποία ψηφίσαμε ήδη και η οποία έχει απορριφθεί. 
<SPEAKER ID="54" LANGUAGE="DE" NAME="Jo Leinen (PSE )." AFFILIATION="">
<P>
    Κύριε Πρόεδρε, o κ. Laschet έχει απόλυτο δίκιο. Η Ομάδα μας συμφώνησε με την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να ψηφίσουμε υπέρ της διαγραφής αυτής της παραγράφου. Είπατε ότι η τροπολογία απορρίφθηκε· στην πραγματικότητα εγκρίθηκε και διαγράφηκε η παράγραφος. Κάνατε λάθος. Η πρόταση εγκρίθηκε, γι’ αυτό και η παράγραφος αυτή διαγράφτηκε. 
<SPEAKER ID="55" LANGUAGE="" NAME="Πρόεδρος." AFFILIATION="">
<P>
   Κύριε Leinen, αν και είμαι πάντοτε πρόθυμος να ελέγχω τα πάντα δυο φορές, καθώς κανείς δεν είναι αλάθητος, το επιβεβαιώνω: οι πολιτικές ομάδες ήθελαν να ψηφίσουν, οι βουλευτές δεν ύψωσαν τα χέρια, η ψηφοφορία διεξήχθη και εγώ δυστυχώς αναγκάσθηκα να δεχτώ το αποτέλεσμα της ψηφοφορίας. Δεν ζητήθηκε νέα καταμέτρηση και δεν μπορώ να δημιουργήσω ένα αρνητικό προηγούμενο στις διαδικασίες ψηφοφορίας. Αν και λυπούμαι περισσότερο από όλους, πρέπει να συνεχίσω με την ώρα των ψηφοφοριών. 
<SPEAKER ID="56" LANGUAGE="" NAME="" AFFILIATION="Αντιπροέδρου">
<SPEAKER ID="57" LANGUAGE="" NAME="" AFFILIATION="">
<SPEAKER ID="58" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="59" LANGUAGE="" NAME="" AFFILIATION="">
<SPEAKER ID="60" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
   . Σύμφωνα με την έκθεση, οι ΜΜΕ αντιπροσωπεύουν άνω του 95% των επιχειρήσεων της Ένωσης. Διαδραματίζουν, ως εκ τούτου, σημαντικό οικονομικό και κοινωνικό ρόλο και αξίζουν κατά συνέπεια μεγαλύτερη κοινοτική στήριξη.
<SPEAKER ID="61" LANGUAGE="FR" NAME="Bruno Gollnisch (NI )," AFFILIATION="γραπτώς">
<P>
Αναρωτιέται κανείς τι γίνεται με τη βιομηχανική ανταγωνιστικότητα, βλέποντας τις 1.200 σελίδες της οδηγίας REACH για τη χημική βιομηχανία, αληθινό νομοθετικό τέρας από το οποίο κανείς δεν καταλαβαίνει τίποτε, εκτός από το ότι απειλεί, ως έχει, να πολλαπλασιάσει τις διακοπές λειτουργίας επιχειρήσεων και τις μετεγκαταστάσεις και να σημάνει το τέλος της ευρωπαϊκής έρευνας σε αυτόν τον τομέα.
<P>
Δεν είναι όλες οι προτάσεις της κ. Vlasto κακές. Το μεγαλύτερο μειονέκτημα όμως της έκθεσής της είναι πως θεωρεί την υπερ-φιλελεύθερη παγκοσμιοποίηση ως αναπόδραστη και ουσιαστικά επωφελή πραγματικότητα, και ακόμη πως δεν βλέπει λύσεις, ως συνήθως, παρά μόνο σε μια ενισχυμένη Ευρώπη.
<SPEAKER ID="62" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<SPEAKER ID="63" LANGUAGE="" NAME="" AFFILIATION="">
<SPEAKER ID="64" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<P>
   . Τον Μάρτιο του 2005, το Συμβούλιο πραγματοποίησε μια αναθεώρηση του Συμφώνου Σταθερότητας και Ανάπτυξης (ΣΣΑ), με σκοπό να το κάνει ένα πιο ευέλικτο και αποτελεσματικό όργανο. Το Συμβούλιο επέλεξε να δώσει τότε μεγαλύτερη έμφαση στο «Α» της Ανάπτυξης παρά στο «Σ» της Σταθερότητας, υπό το φως της τρέχουσας οικονομικής ύφεσης που βιώνει η ΕΕ. Το ΣΣΑ έγινε, επομένως, πιο πολιτικοποιημένο.
<P>
Δεύτερον, οποιαδήποτε κύρωση πρέπει να λειτουργεί ως αποτρεπτικό μέσο και όχι μόνο ως τιμωρία. Η επιβολή προστίμου για τη μη τήρηση σε ένα κράτος μέλος με δημοσιονομικές δυσκολίες θα έχει τα αντίθετα αποτελέσματα. Πρέπει να θεσπισθούν άλλες κυρώσεις, όπως είναι η ανάκληση των δικαιωμάτων ψήφου στο ECOFIN. 
<SPEAKER ID="65" LANGUAGE="" NAME="" AFFILIATION="">
<SPEAKER ID="66" LANGUAGE="FR" NAME="Marie-Noëlle Lienemann (PSE )," AFFILIATION="γραπτώς">
<SPEAKER ID="67" LANGUAGE="" NAME="" AFFILIATION="">
<SPEAKER ID="68" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<SPEAKER ID="69" LANGUAGE="FR" NAME="Bruno Gollnisch (NI )," AFFILIATION="γραπτώς">
<P>
    Η μεταρρύθμιση του Συμφώνου Σταθερότητας και Ανάπτυξης που μας προτείνεται σήμερα δεν είναι παρά οριακή, αλλά αυτό δεν την καθιστά λιγότερο σημαντική. Το λυπηρό είναι ότι χρειάστηκαν οκτώ χρόνια για να συνειδητοποιήσουμε ότι η αύξηση των ελλειμμάτων δεν προκύπτει μόνο βάσει του καταστροφικού και τελείως αυθαίρετου 3% του ΑΕγχΠ, αλλά και ως αποτέλεσμα «σχετικών παραγόντων»: του συνεχούς χαμηλού ρυθμού ανάπτυξης, της γήρανσης των πληθυσμών, των συνεπειών της βιαστικής διεύρυνσης της ΕΕ ή της παγκοσμιοποίησης χωρίς περιορισμούς, κλπ. Ήταν πια καιρός. Αλλά αυτό δεν είναι αρκετό.
<P>
Η Ευρώπη των Βρυξελλών τα τελευταία δέκα χρόνια θυσίασε εκατομμύρια θέσεις εργασίας εμμένοντας σε δογματικούς ποσοτικούς στόχους (3% του ΑΕγχΠ για το δημόσιο έλλειμμα, 60% για το δημόσιο χρέος, ή ακόμα και ανώτατο ποσοστό πληθωρισμού που η Ευρωπαϊκή Κεντρική Τράπεζα προσδιόρισε στο 2%). Πρέπει σήμερα να θέσει την απασχόληση και την ευημερία των λαών ως πρώτο στόχο της, ενώπιον του οποίου όλοι, ανεξαιρέτως, οι άλλοι στόχοι θα οφείλουν οπωσδήποτε να υποχωρήσουν, όποιες κι αν είναι οι απόψεις της τράπεζας της Φραγκφούρτης, των οπαδών του πλήρους και καθαρού ανταγωνισμού ή των ελεύθερων παγκόσμιων συναλλαγών χωρίς κανέναν περιορισμό. 
<SPEAKER ID="70" LANGUAGE="" NAME="" AFFILIATION="">
<SPEAKER ID="71" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="72" LANGUAGE="" NAME="" AFFILIATION="">
<SPEAKER ID="73" LANGUAGE="NL" NAME="Philip Claeys (NI )." AFFILIATION="">
<P>
    Κύριε Πρόεδρε, η παρούσα έκθεση δεν επιλύει κανένα απολύτως πρόβλημα· το μόνο που κάνει είναι να επιδεινώνει αυτά που ήδη υπάρχουν. Επικαλείται επανειλημμένα μια νέα νόμιμη μετανάστευση, ενώ τα περισσότερα κράτη μέλη δεν ξέρουν πώς να αντιμετωπίσουν τα προβλήματα που δημιουργεί η μετανάστευση, όπως το επίπεδο της ανεργίας και της εγκληματικότητας μεταξύ ορισμένων ομάδων μεταναστών, που είναι σημαντικά υψηλότερο από αυτό του αυτόχθονα πληθυσμού. Ούτε μπορούμε να αποφύγουμε το συμπέρασμα ότι μεγάλες ομάδες μεταναστών επιλέγουν σκοπίμως να μην ενσωματωθούν. Ακόμη και αν εγκρίναμε χίλιες εκθέσεις όπως η έκθεση Gaubert, που θα περιείχαν νέα κατασταλτικά μέτρα κατά των Ευρωπαίων που θα εκμεταλλεύονταν το δικαίωμα ελεύθερης έκφρασης της γνώμης προκειμένου να εκφράσουν τη δυσαρέσκεια τους για την κατάσταση, δεν θα υπήρχε η παραμικρή διαφορά. Δεν είναι παρά μόνο κουβέντες, και δεν θα αποτελέσει έκπληξη το ότι ψήφισα κατά της έκθεσης Gaubert. 
<SPEAKER ID="74" LANGUAGE="DE" NAME="Andreas Mölzer (NI )." AFFILIATION="">
<P>
Αν εξετάσουμε τα γεγονότα, είναι σαφές γιατί συμβαίνει αυτό. Ας σκεφθούμε ότι στη Γερμανία ζουν τουλάχιστον 3,5 εκατομμύρια μουσουλμάνοι, ορισμένοι εκ των οποίων εδώ και 40 χρόνια, οι οποίοι δεν μιλούν ακόμα σχεδόν καθόλου γερμανικά. Ας λάβουμε επίσης υπόψη τις εκτιμήσεις σύμφωνα με τις οποίες σε μερικές δεκαετίες οι μισοί κάτοικοι της Γαλλίας και, πιθανότατα, το ένα τρίτο του πληθυσμού γερμανικών πόλεων όπως η Στουτγάρδη θα είναι μουσουλμάνοι. Ή ας αναλογιστούμε ότι σε ορισμένες περιφέρειες της Ιταλίας οι λαθρομετανάστες είναι υπεύθυνοι για το ένα τρίτο ή ακόμα και για το ήμισυ όλων των ποινικών αδικημάτων. Ας σκεφθούμε ότι στην Ισπανία, όπου κατοικούν περισσότεροι από ένα εκατομμύριο μουσουλμάνοι, ζητείται ακόμα και σήμερα να επιτραπεί να λειτουργήσει και πάλι ως τζαμί ο καθεδρικός ναός της Κόρδοβα. Όλα αυτά δείχνουν ότι οι μετανάστες δεν έχουν ενσωματωθεί πλήρως. Είναι σημαντικό όχι μόνο να μάθουν τις γλώσσες των χωρών στις οποίες ήρθαν να ζήσουν, αλλά και να αφομοιώσουν τον πολιτισμό και την ιστορία της νέας τους πατρίδας. Αν δεν συμβεί αυτό, τα ευρωπαϊκά κράτη σε μερικές δεκαετίες δεν θα γνωρίζουν την ίδια τους την ταυτότητα. 
<SPEAKER ID="75" LANGUAGE="PT" NAME="Carlos Coelho (PPE-DE )," AFFILIATION="γραπτώς">
<SPEAKER ID="76" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="77" LANGUAGE="FR" NAME="Carl Lang (NI )," AFFILIATION="γραπτώς">
<P>
Κοινοτοπίες εμφανίζονται στην αιτιολογική σκέψη ΙΓ, όπου επισημαίνεται ότι μια αλλαγή της μεταναστευτικής πολιτικής σε ένα κράτος μέλος επηρεάζει τα μεταναστευτικά ρεύματα των άλλων κρατών μελών. Πρόκειται απλώς για τις προφανείς συνέπειες της συμφωνίας Σένγκεν και του χώρου χωρίς σύνορα! Αυτό ωστόσο δεν εμποδίζει τον κ. Gaubert να ενθαρρύνει στην παράγραφο 32 τις μαζικές επιχειρήσεις νομιμοποίησης των μεταναστών.
<SPEAKER ID="78" LANGUAGE="FR" NAME="Marine Le Pen (NI )," AFFILIATION="γραπτώς">
<P>
Απέναντι σε έναν ευρωπαϊκό πληθυσμό που γερνά, μια συνεχώς φθίνουσα γεννητικότητα και μια προβλεπόμενη μείωση του ενεργού πληθυσμού της τάξεως των 20 εκατομμυρίων μεταξύ 2005 και 2030, ο εισηγητής, βουλευτής της δεξιάς αλλά και ηγέτης μιας «αντιρατσιστικής» οργάνωσης, σχεδιάζει την εισροή επιπλέον μεταναστών, η οποία θα πλήξει την οικονομία μας και θα καταστήσει πιο εύθραυστη την εθνική μας συνοχή. Προορισμένη να δημιουργήσει μια «διαπολιτισμική κοινωνία», δηλαδή οργανωμένη γύρω από εθνικές ή θρησκευτικές παραμέτρους, η ευρωπαϊκή πολιτική δεν έχει επαφή με την κοινωνική και οικονομική πραγματικότητα, ή την εμπειρία των μειονοτικών ομάδων, και ενδεχομένως αποτελεί πηγή συγκρούσεων. Προκειμένου να ενσωματωθούν οι πληθυσμοί των μεταναστών, πρέπει να εκδηλώσουν μεγαλύτερη επιθυμία για αυτό και να καταβάλουν τις απαραίτητες προσπάθειες για την αφομοίωσή τους.
<SPEAKER ID="79" LANGUAGE="DA" NAME="Britta Thomsen (PSE )," AFFILIATION="γραπτώς.">
<P>
    Οι δανοί Σοσιαλδημοκράτες στο Ευρωπαϊκό Κοινοβούλιο ψηφίσαμε σήμερα υπέρ της έκθεσης του κ. Gaubert για τη νόμιμη και την παράνομη μετανάστευση και την ένταξη των μεταναστών. Γνωρίζουμε, ωστόσο, ότι μέρη της έκθεσης αφορούν έναν τομέα που καλύπτεται στον Τίτλο IV της Συνθήκης ΕΚ και δεν ισχύει, κατά συνέπεια, για τη Δανία, βλέπε πρωτόκολλο για τη θέση της Δανίας. 
<SPEAKER ID="80" LANGUAGE="" NAME="" AFFILIATION="">
<SPEAKER ID="81" LANGUAGE="IT" NAME="Carlo Fatuzzo (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, όταν αποκοιμήθηκα εχθές το βράδυ σκεπτόμενος πώς θα έπρεπε να ψηφίσω για την έκθεση Bowis σχετικά με την κινητικότητα των ασθενών στην Ευρώπη, ονειρεύτηκα μια όμορφη ξανθιά Ιταλίδα, την Έλενα, η οποία μού έδωσε συγχαρητήρια ακριβώς την ώρα του δείπνου. Μου είπε λοιπόν: «Μπράβο Κάρλο. Η πρότασή σου να διευκολύνονται τα τουριστικά ταξίδια όλων των συνταξιούχων στην Ευρώπη έγινε δεκτή. Θα πρέπει βεβαίως να γυρίσουν όλα σχεδόν τα νοσοκομεία της Ευρώπης, αλλά δεν μπορούμε να τα έχουμε όλα σε αυτόν τον κόσμο· πρέπει να αρκεστείς σε όσα κατάφερες και να ψηφίσεις υπέρ της έκθεσης». Πώς θα μπορούσα λοιπόν να αρνηθώ τη συμβουλή της όμορφης ξανθιάς Έλενας; Για τον λόγο αυτόν, ψήφισα υπέρ της έκθεσης. 
<SPEAKER ID="82" LANGUAGE="SV" NAME="Jan Andersson, Anna Hedh, Ewa Hedkvist Petersen, Inger Segelström και Åsa Westlund (PSE )," AFFILIATION="γραπτώς.">
<SPEAKER ID="83" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
   . Η έκθεση του κ. Bowis για την κινητικότητα των ασθενών και τις εξελίξεις στην υγειονομική περίθαλψη επιδιώκει να εξασφαλίσει το δικαίωμα του ασθενούς να αναζητήσει έγκαιρη θεραπευτική αγωγή σε κάποιο άλλο κράτος μέλος, αν αυτή δεν είναι διαθέσιμη στη χώρα του ή πάντως όχι εντός εύλογου χρονικού διαστήματος. Χαιρετίζουμε, συνεπώς, θερμά την έκθεση, αν και υπολείπεται αρκετά από τις απαιτήσεις και είναι ακόμη και αντιφατική σε κάποια σημεία.
<SPEAKER ID="84" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<P>
    Όπως έχουν τα πράγματα, οι πολίτες της ΕΕ έχουν το δικαίωμα να λαμβάνουν υγειονομική περίθαλψη σε άλλα κράτη μέλη και να τους επιστρέφονται τα ιατρικά έξοδα στη χώρα τους. Αυτό θεωρείται ως ένα φυσικό κομμάτι της εσωτερικής αγοράς. Χαιρετίζουμε ένα ενιαίο πλαίσιο που θα διασαφηνίζει το δικαίωμα αναζήτησης υγειονομικής περίθαλψης σε μια άλλη χώρα της ΕΕ. Είμαστε, συνεπώς, ευνοϊκά διακείμενοι στην ανακοίνωση της Επιτροπής για την κινητικότητα των ασθενών (COM (2004) 0301).
<SPEAKER ID="85" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<SPEAKER ID="86" LANGUAGE="FR" NAME="Frédérique Ries (ALDE )," AFFILIATION="γραπτώς">
<P>
    Ψήφισα υπέρ της εξαιρετικής έκθεσης του συναδέλφου μου, κ. Bowis, για την κινητικότητα των ασθενών. Είναι ένα κείμενο που επισημαίνει ορισμένα προφανή δεδομένα: η υγειονομική περίθαλψη αποτελεί προτεραιότητα στην Ευρώπη των 25 από τη στιγμή που διατίθεται γι’ αυτήν το 10% των εθνικών ΑΕγχΠ. Η υγειονομική περίθαλψη είναι, κατά βάση, εθνική πολιτική, σπουδαίο οικοδόμημα της κοινωνικής συνοχής, που καλείται σήμερα να αντιμετωπίσει δύο μείζονες προκλήσεις: να εξασφαλίσει την πρόσβαση όλων των πολιτών στην περίθαλψη και να διαχειριστεί την έκρηξη των προϋπολογισμών της υγειονομικής περίθαλψης στα περισσότερα κράτη μέλη, όπως το Βέλγιο.
<P>
Αυτός ο ιδιαίτερος χαρακτήρας των υπηρεσιών υγείας δικαιολογεί κατά τη γνώμη μου την αφαίρεση της υγειονομικής περίθαλψης από την οδηγία για τις υπηρεσίες, γνωστή ως οδηγία Bolkestein, όπως προβλέπει η παράγραφος 4 του ψηφίσματος.
<P>
Η πολιτική υγείας πρέπει φυσικά να επεκταθεί σε ευρωπαϊκό επίπεδο. Αυτό συνεπάγεται ότι πρέπει να διευκολυνθεί η κινητικότητα των ασθενών, όπως εκείνη των πολιτών-τουριστών, των σπουδαστών ή των επιχειρηματιών. Αυτό δικαιολογεί την πρακτική εφαρμογή του συστήματος της Ευρωπαϊκής Κάρτας Ασφάλισης Υγείας. Με την εισαγωγή της το 2004, σε αντικατάσταση του εντύπου Ε111, το μέσο αυτό προορίζεται να δώσει τη δυνατότητα στους πολίτες, σε κάθε περίσταση, να διεκδικούν τα δικαιώματά τους στην ασφάλιση υγείας με τρόπο απλό και αποτελεσματικό. 
<SPEAKER ID="87" LANGUAGE="" NAME="" AFFILIATION="">
<SPEAKER ID="88" LANGUAGE="EN" NAME="James Hugh Allister (NI )," AFFILIATION="γραπτώς">
<SPEAKER ID="89" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="90" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<SPEAKER ID="91" LANGUAGE="" NAME="Mary Honeyball (PSE )," AFFILIATION="γραπτώς">
<SPEAKER ID="92" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<P>
Οι καθ’ υπαγόρευση των ΗΠΑ προτάσεις του ΓΓ του ΟΗΕ, οι προτεινόμενες θέσεις ΕΕ και ΗΠΑ επιδιώκουν να χτίσουν έναν παγκόσμιο μηχανισμό αποτελούμενο από τον ΟΗΕ και τους ιμπεριαλιστικούς οργανισμούς (ΔΝΤ, ΠΟΕ, ΔΤ, G8 κλπ.) για να εδραιωθεί η κυριαρχία του κεφαλαίου. Ωστόσο οι αντιθέσεις και οι ανταγωνισμοί μεταξύ τους οξύνονται και ταυτόχρονα δυναμώνει η πάλη των λαών.
<SPEAKER ID="93" LANGUAGE="DE" NAME="Tobias Pflüger (GUE/NGL )," AFFILIATION="γραπτώς">
<P>
   . Το σημερινό ψήφισμα του Ευρωπαϊκού Κοινοβουλίου για τη μεταρρύθμιση των Ηνωμένων Εθνών (B6-0328/2005, που κατατέθηκε από τον κ. Laschet) τάσσεται υπέρ ανησυχητικών και παράλογων εξελίξεων εντός των Ηνωμένων Εθνών, ζητώντας, μεταξύ άλλων, να καθιερωθούν στο διεθνές δίκαιο οι επονομαζόμενες στρατιωτικές «ανθρωπιστικές επεμβάσεις».
<SPEAKER ID="94" LANGUAGE="" NAME="" AFFILIATION="">
<SPEAKER ID="95" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<P>
    Το ψήφισμα μπορεί να θεωρηθεί ως το ευχολόγιο του Ευρωπαϊκού Κοινοβουλίου στην προετοιμασία της επικείμενης διάσκεψης κορυφής ΕΕ-ΗΠΑ που θα διεξαχθεί στις 20 Ιουνίου 2005 στην Ουάσινγκτον. Περιέχει μια ποικιλία προτάσεων που αφορούν τη μορφή που θα πάρει η συνεργασία μεταξύ της ΕΕ και των Ηνωμένων Πολιτειών σε μια σειρά τομέων, συμπεριλαμβανομένων της πολιτικής ασφάλειας, του περιβάλλοντος, της ενέργειας και της οικονομίας. Αρκετά από τα αιτήματα είναι εποικοδομητικά, αλλά δεν πιστεύουμε ότι η ΕΕ πρέπει να εκπροσωπεί 25 κράτη μέλη σε σχέση με τις Ηνωμένες Πολιτείες, μεταξύ άλλων και στο πεδίο της πολιτικής ασφάλειας. Δεν μπορούμε, συνεπώς, να υποστηρίξουμε το ψήφισμα. 
<SPEAKER ID="96" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . Το ψήφισμα που κατατέθηκε από τη Δεξιά και από τους «σοσιαλιστές» χαιρετίζει «ολόψυχα» τη «βελτίωση των διατλαντικών σχέσεων» ενόψει της διάσκεψης κορυφής ΕΕ-ΗΠΑ που θα πραγματοποιηθεί στην Ουάσινγκτον στις 20 Ιουνίου, και της Διεθνούς Διάσκεψης για το Ιράκ, που οργανώνεται από κοινού από τις ΗΠΑ και την ΕΕ στις 22 Ιουνίου. Επιδιώκει να δώσει συνέχεια στους επικίνδυνους στόχους που διακηρύττονται στο λεγόμενο «Ευρωπαϊκό Σύνταγμα» και στην «ευρωπαϊκή στρατηγική ασφαλείας».
<SPEAKER ID="97" LANGUAGE="EN" NAME="Jana Hybášková (PPE-DE )," AFFILIATION="γραπτώς">
<SPEAKER ID="98" LANGUAGE="FR" NAME="Annemie Neyts-Uyttebroeck (ALDE )," AFFILIATION="γραπτώς">
<P>
    Εξ ονόματος της ομάδας της Συμμαχίας Φιλελευθέρων και Δημοκρατών για την Ευρώπη, η κ. Annemie Neyts, συντονίστρια της Επιτροπής Εξωτερικών Υποθέσεων επισημαίνει ότι η ομάδα της Συμμαχίας Φιλελευθέρων και Δημοκρατών για την Ευρώπη ψήφισε κατά των τροπολογιών της ομάδας των Πρασίνων/Ευρωπαϊκής Ελεύθερης Συμμαχίας και συγκεκριμένα κατά των τροπολογιών 8, 10, και 11 (αλλαγή του κλίματος, νέα πυρηνικά όπλα και συνθήκη περί μη διάδοσης των πυρηνικών), προκειμένου να διαμαρτυρηθεί κατά της συνήθειας των Πρασίνων να μην συμφωνούν σε ένα κοινό ψήφισμα και κατόπιν να καταθέτουν τροπολογίες που δεν έχουν καν συζητηθεί στις διαπραγματεύσεις σχετικά με το συγκεκριμένο κοινό ψήφισμα στις οποίες συμμετείχε η ομάδα των Πρασίνων. 
<SPEAKER ID="99" LANGUAGE="" NAME="Γεώργιος Τούσσας (GUE/NGL )," AFFILIATION="γραπτώς">
<SPEAKER ID="100" LANGUAGE="" NAME="" AFFILIATION="">
<SPEAKER ID="101" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="102" LANGUAGE="DE" NAME="Andreas Mölzer (NI )," AFFILIATION="γραπτώς">
<P>
Είναι βέβαιο ότι οι ισλαμιστές επιζητούν να στρέψουν αυτή την κατάσταση προς όφελός τους και ότι θα προσπαθήσουν είτε να υποκινήσουν και άλλες λαϊκές εξεγέρσεις είτε να πετύχουν τον σκοπό τους χρησιμοποιώντας τρομοκρατικές επιθέσεις. Γι’ αυτό, ο κίνδυνος εμφυλίου πολέμου είναι ακόμη πιο υπαρκτός, αν αποδειχτούν αληθινές οι φήμες περί σοβαρής ασθένειας του Προέδρου Karimov.
<P>
Η παγκόσμια εξάπλωση των ισλαμιστικών τρομοκρατικών ενεργειών καθιστά επιτακτική την ανάγκη να αντιμετωπιστεί αυτή η εξέλιξη και να βρεθεί μία όσο το δυνατόν πιο ειρηνική λύση. Ακριβώς για αυτόν τον λόγο, η βίαιη καταστολή της εξέγερσης και η παρεμπόδιση μιας αντικειμενικής διερεύνησής της απειλεί να μετατρέψει τη δυσαρέσκεια του λαού σε έναν ολοένα και πιο φρενήρη κύκλο βίας. Κατόπιν αυτών των γεγονότων, η σύμβαση 600 εκατομμυρίων δολαρίων για την προμήθεια πετρελαίου στην Κίνα εκπέμπει σίγουρα λανθασμένο μήνυμα.
<P>
Η εμπορική μας συμφωνία αξίζει 16 εκατομμύρια ευρώ και πρέπει να τη διακόψουμε, προκειμένου να «πείσουμε» την κυβέρνηση του Ουζμπεκιστάν να αλλάξει πορεία. Μόνο έτσι θα μπορέσουμε να θέσουμε τελικά υπό έλεγχο αυτήν την εστία κρίσης. 
<SPEAKER ID="103" LANGUAGE="" NAME="" AFFILIATION="">
<SPEAKER ID="104" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
Δεν λαμβάνεται επίσης υπόψη το γεγονός ότι η ευρωπαϊκή στρατηγική απασχόλησης που καθορίστηκε τον Νοέμβριο του 1997, και περιλήφθηκε στη στρατηγική της Λισαβόνας όπως ορίστηκε από το Συμβούλιο τον Μάρτιο του 2000, ήταν το κύριο εργαλείο για την προώθηση της ευελιξίας, της προσαρμοστικότητας και της κινητικότητας του εργατικού δυναμικού, της προσαρμογής των μισθών και των αλλαγών στη σύνθεση του μισθού, και για το άνοιγμα στα ιδιωτικά συμφέροντα του μεγαλύτερου μέρους των υπηρεσιών κοινωνικής ασφάλισης, συμπεριλαμβανομένων των συντάξεων και της υγείας, γεγονός που είχε αρνητικό αντίκτυπο στην ποιότητα και την ασφάλεια των θέσεων εργασίας που δημιουργήθηκαν, στα δικαιώματα των εργαζομένων και στη διανομή του εισοδήματος, καθώς και στο γενικό επίπεδο παραγωγικότητας. 
<SPEAKER ID="105" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<P>
Εσωτερικά, η ευρωπαϊκή βιομηχανία διέρχεται μια περίοδο έντονης ανοικοδόμησης με την απώλεια θέσεων απασχόλησης και το κλείσιμο βιομηχανικών μονάδων. Ορισμένες περιοχές και ορισμένοι βιομηχανικοί τομείς είδαν ριζικές αλλαγές στο μοντέλο απασχόλησής τους. Το γεγονός ότι η οικονομική ανάπτυξη στην ΕΕ παραμένει κάτω από το 2% είναι ένας επιπλέον παράγοντας σε αυτό το ζοφερό σενάριο.
<P>
Σε αυτό το πλαίσιο, η μεταρρύθμιση της εσωτερικής αγοράς, συμπεριλαμβανομένης της ελευθερίας παροχής διασυνοριακών υπηρεσιών, θα καταστήσει δυνατή την επίτευξη της οικονομικής ανάπτυξης που απαιτεί η ΕΕ προκειμένου να δημιουργεί το 70% του παγκόσμιου πλούτου και των θέσεων εργασίας. 
<SPEAKER ID="106" LANGUAGE="" NAME="" AFFILIATION="(Η συνεδρίαση διακόπτεται στις 13.10 και συνεχίζεται στις 15.00)">
<SPEAKER ID="107" LANGUAGE="" NAME="" AFFILIATION="Αντιπροέδρου">
<SPEAKER ID="108" LANGUAGE="" NAME="Πρόεδρος. –" AFFILIATION="">
<SPEAKER ID="109" LANGUAGE="FR" NAME="Jean Louis Cottigny (PSE )." AFFILIATION="">
<P>
    Κύριε Πρόεδρε, κυρίες και κύριοι, η έκθεση του κ. Öry, αποτελεί κατά τη γνώμη μου μια σημαντική πηγή προτάσεων που επιτρέπουν στην Επιτροπή και το Συμβούλιο να αντιμετωπίσουν την πρόκληση της διεύρυνσης. Πράγματι –και το αισθανόμαστε μέσω των συζητήσεων που βρίσκονται σε εξέλιξη σήμερα στα παλαιά κράτη μέλη– ο φόβος του κοινωνικού ντάμπινγκ που επιφέρει η διεύρυνση είναι πανταχού παρών και, κατά τη γνώμη μου, αβάσιμος αν μπορέσουν να βρεθούν οι κατάλληλες απαντήσεις.
<SPEAKER ID="110" LANGUAGE="" NAME="Sophia in ‘t Veld (ALDE )." AFFILIATION="(">
<P>
Χαιρετίζω την ουσία της έκθεσης, αλλά νομίζω ότι πρέπει να κάνουμε σαφή διάκριση ανάμεσα στις ευθύνες της Ευρώπης και τις ευθύνες των κρατών μελών. Το πρώτο όπλο στη μάχη ενάντια στον κοινωνικό αποκλεισμό είναι φυσικά δουλειές, δουλειές, δουλειές. Συνεπώς χρειάζεται να αναζωογονήσουμε την οικονομία μας και να μεταρρυθμίσουμε τα συστήματα κοινωνικής ασφάλισης για να φέρουμε τους ανθρώπους ξανά μέσα στην αγορά εργασίας και να μην τους κρατούμε στην παγίδα της φτώχειας. Ο κατά το μάλλον ή ήττον μόνιμος αποκλεισμός του 10% του εργατικού μας δυναμικού από την αγορά εργασίας είναι αναμφισβήτητα όνειδος για την πολιτισμένη κοινωνία μας.
<SPEAKER ID="111" LANGUAGE="CS" NAME="Milan Cabrnoch (PPE-DE )." AFFILIATION="">
<P>
Δεν πιστεύω ότι θα χρειαστεί να δημιουργήσουμε προγράμματα στήριξης για εκείνους που δεν έχουν καταφέρει να συμπεριληφθούν σε μια απειλούμενη ομάδα. Η έκθεση που συζητούμε στοχεύει στην καταπολέμηση του αποκλεισμού, και πιστεύω ότι, παραδόξως, έχουμε αποκλείσει 10 χώρες από τα 25 κράτη μέλη, που όλα έχουν ίσα δικαιώματα, επειδή εντάχθηκαν στην Ευρωπαϊκή Ένωση αρκετά χρόνια αργότερα. Πιστεύω σθεναρά ότι, την επόμενη φορά, η Ευρωπαϊκή Ένωση θα αντιμετωπίσει αυτού του είδους τον αποκλεισμό και ότι η επόμενη έκθεση για την κοινωνική ενσωμάτωση θα αξιολογεί την κατάσταση σε όλα τα κράτη μέλη της ΕΕ.
<SPEAKER ID="112" LANGUAGE="PL" NAME="Marcin Libicki (UEN )." AFFILIATION="">
<P>
     Κύριε Πρόεδρε, ο εισηγητής, αλλά και η ίδια η έκθεση, αξίζουν επαίνων για το γεγονός ότι υπογραμμίζουν τα βασικά ζητήματα και δείχνουν μεγάλη ευαισθησία. Για να επαναλάβω, ωστόσο, μια επισήμανση που έκανε ο κ. Cabrnoch και η κ. in ’t Veld, η αποκλειστική εστίαση της έκθεσης στα κράτη μέλη είναι ένα εξόφθαλμο σφάλμα, εφόσον τα προβλήματα που εξετάζει αφορούν το σύνολο της ΕΕ. Θα ήθελα να αναφέρω μόνο ένα παράδειγμα, από τη χώρα μου, την Πολωνία. Πάνω από το 60% των δικαστών στην Πολωνία είναι γυναίκες και, δεδομένου ότι πρόκειται για ένα επάγγελμα με μεγάλο κοινωνικό κύρος, είναι δύσκολο να δούμε πώς μπορεί να γίνεται λόγος για αποκλεισμό. Παρομοίως, οι γυναίκες αποτελούν άνω του 60% των γιατρών στη χώρα, και η Πολωνία έχει περισσότερες γυναίκες επιχειρηματίες σε διευθυντικές θέσεις από οποιαδήποτε άλλη χώρα στην Ευρώπη. Αυτό εγείρει το ερώτημα γιατί γίνεται στην έκθεση διάκριση μεταξύ των παλαιών και των νέων κρατών μελών.
<P>
Θα ήθελα επίσης να προειδοποιήσω το Σώμα για το γεγονός ότι περιστατικά όπως αυτά που είδαμε πριν από λίγες μέρες στη Γαλλία, όταν το Perpignan έγινε πεδίο μάχης μεταξύ Αράβων και Ρόμα, θα ήταν αδιανόητα είτε στην Πολωνία είτε σε πολλά άλλα από τα νέα κράτη μέλη. Κατά την άποψή μου, η αιτία των συγκρούσεων ήταν ο κοινωνικός αποκλεισμός. Επιπλέον, πράξεις αντισημιτισμού όπως αυτές που απαντώνται τακτικά στη Γαλλία και τη Γερμανία θα ήταν επίσης αδιανόητες στα νέα κράτη μέλη.
<SPEAKER ID="113" LANGUAGE="NL" NAME="Koenraad Dillen (NI )." AFFILIATION="">
<SPEAKER ID="114" LANGUAGE="PL" NAME="Jacek Protasiewicz (PPE-DE )." AFFILIATION="">
<SPEAKER ID="115" LANGUAGE="SK" NAME="Irena Belohorská (NI )." AFFILIATION="">
<SPEAKER ID="116" LANGUAGE="DE" NAME="Thomas Mann (PPE-DE )." AFFILIATION="">
<P>
    Κύριε Πρόεδρε, πρώτα απ’ όλα, θα ήθελα να ευχαριστήσω τον συνάδελφό μου, κ. Őry, για την εξαιρετική του έκθεση –την πρώτη του στο Ευρωπαϊκό Κοινοβούλιο– η οποία πείθει με τη σαφήνεια και τη διεισδυτικότητα με την οποία περιγράφει τα προβλήματα στα νέα κράτη μέλη. Συγχαρητήρια, Csaba!
<P>
Στα νέα κράτη μέλη περίπου πέντε εκατομμύρια άνθρωποι είναι άνεργοι και ο αριθμός τους αυξάνεται, ιδιαίτερα μεταξύ των ηλικιωμένων, των γυναικών, των μονογονεϊκών οικογενειών και των εργαζομένων χωρίς επαρκή προσόντα. Τα άτομα με αναπηρία περιθωριοποιούνται· οι ευκαιρίες τους για απασχόληση και σταθερό εισόδημα μειώνονται συνεχώς. Οι συνάδελφοί μου, κ. Cabrnoch και κ. Libicki, έχουν απόλυτο δίκιο, όταν λένε ότι τέτοιου είδους καταστάσεις εμφανίζονται και στα παλαιά κράτη μέλη της ΕΕ.
<P>
Συμφωνώ με την κ. in 't Veld ότι η δημιουργία νέων θέσεων εργασίας πρέπει να έχει τη μέγιστη προτεραιότητα· δουλειές, δουλειές, δουλειές, αυτό χρειαζόμαστε επειγόντως. Ένας τρόπος με τον οποίο μπορεί να επιτευχθεί αυτό είναι μέσω αποφασιστικών οικονομικών μεταρρυθμίσεων, οι οποίες θα δημιουργήσουν ευνοϊκές συνθήκες για τις επιχειρήσεις. Τα οικονομικά κίνητρα είναι εξίσου αποτελεσματικά –στον νου μου έρχονται οι φορολογικές διευκολύνσεις, τα επιδόματα μισθών και η μείωση των εισφορών κοινωνικής ασφάλισης. Ειδικότερα πρέπει να στηριχθούν οι μικρές και μεσαίες επιχειρήσεις και αυτό ισχύει για όλα τα κράτη μέλη· είναι δυνητικοί δημιουργοί θέσεων εργασίας και κατάρτισης, για καθεμία από τις οποίες πρέπει να αγωνιστούμε, γιατί είναι επειγόντως αναγκαίες.
<P>
Ένα τελευταίο σημείο που θα ήθελα να αναφέρω είναι ότι η καταπολέμηση του κοινωνικού αποκλεισμού γίνεται πιο αποτελεσματική, όταν τα κράτη μέλη και οι κοινωνικοί εταίροι ανταλλάσσουν πιο συστηματικά πληροφορίες –τόσο για καινοτόμους όσο και για δοκιμασμένες στον χρόνο πρακτικές. Όπως ο εισηγητής μας, ο κ. Őry, έτσι και εγώ το θεωρώ αυτό στόχο προτεραιότητας. 
<SPEAKER ID="117" LANGUAGE="PT" NAME="Fausto Correia (PSE )." AFFILIATION="">
<P>
    Κύριε Πρόεδρε, κυρίες και κύριοι, ο κ. Hasse Ferreira, που δεν μπορούσε να βρίσκεται σήμερα εδώ, και εγώ πιστεύουμε ότι πρέπει να ληφθούν αποτελεσματικά μέτρα για την προώθηση των θέσεων εργασίας και την καταπολέμηση του κοινωνικού αποκλεισμού σε ολόκληρη την ΕΕ. Αν θέλουμε να καταπολεμήσουμε αποτελεσματικά τη φτώχεια, πρέπει να δημιουργήσουμε περισσότερες και καλύτερες θέσεις εργασίας και η ποιότητα αυτών των θέσεων εργασίας δεν πρέπει να θεωρείται λιγότερο σημαντική.
<P>
Ο κ. Hasse Ferreira και εγώ θα θέλαμε επίσης να υπογραμμίσουμε την πρόταση της Επιτροπής Δικαιωμάτων των Γυναικών και Ισότητας των Φύλων, η οποία προτρέπει τα κράτη μέλη να δώσουν ιδιαίτερη σημασία στην εξάλειψη της φτώχειας, που επηρεάζει ειδικότερα τις γυναίκες, τα παιδιά και τις εθνικές μειονότητες.
<SPEAKER ID="118" LANGUAGE="CS" NAME="Tomáš Zatloukal (PPE-DE )." AFFILIATION="">
<P>
Η ισχυρή οικονομική ανάπτυξη και οι περισσότερες θέσεις εργασίας είναι βασικές προϋποθέσεις για τη μόνιμη βιωσιμότητα των συστημάτων κοινωνικής πρόνοιας. Προκειμένου να τονώσουμε την οικονομική ανάπτυξη, πιστεύω ότι πρέπει να καταργηθούν τα μεταβατικά μέτρα που ισχύουν στην αγορά εργασίας σε σχέση με τα νέα κράτη μέλη. Δεν έχει διαπιστωθεί καμία στατιστική τεκμηρίωση για τους λόγους βάσει των οποίων εισήχθησαν τα μέτρα αυτά, που προορίζονταν να προστατεύσουν τις εγχώριες αγορές εργασίας κάποιων εκ των 15 παλαιών κρατών μελών της ΕΕ.
<SPEAKER ID="119" LANGUAGE="" NAME="Neelie Kroes," AFFILIATION="μέλος της Επιτροπής">
<P>
Νομίζω ότι έχουμε κοινή άποψη για τα περισσότερα από τα προβλήματα που έχετε θέσει. Η φτώχεια και ο κοινωνικός αποκλεισμός παραμένουν επιτακτικές προκλήσεις για ολόκληρη την Ένωση. Έχουμε σημειώσει σημαντική, αλλά όχι επαρκή, πρόοδο αφότου θεσπίστηκε η διαδικασία κοινωνικής ένταξης της Ένωσης μετά το Ευρωπαϊκό Συμβούλιο της Λισαβόνας το 2000.
<P>
Μπορώ να διαβεβαιώσω τον κ. Mann και την κ. in ‘t Veld ότι η οικονομική ανάπτυξη και οι θέσεις εργασίας που προωθούν την κοινωνική συνοχή είναι από τις προτεραιότητες της αξιολόγησης της ατζέντας της Λισαβόνας. Έχουμε επίσης ενθαρρυνθεί από το υψηλό επίπεδο δέσμευσης που έχουν επιδείξει τα νέα κράτη μέλη. Η Επιτροπή συμμερίζεται πλήρως την άποψη ότι αυτή η διαδικασία πρέπει να επιταχυνθεί και συνεπώς εκφράζει την ευγνωμοσύνη της στο Κοινοβούλιο για την ισχυρή πολιτική στήριξη που έχει προσφέρει στη διαδικασία κοινωνικής ένταξης της Ένωσης.
<P>
Απαντώντας στον κ. Libicki, θα ήθελα να επισημάνω ότι από τώρα και στο εξής τα νέα κράτη μέλη θα ενσωματωθούν πλήρως σε αυτή τη διαδικασία. Η εν λόγω έκθεση σχετίζεται με την περίοδο πριν από την προσχώρηση των δέκα νέων μελών.
<P>
Ο κ. Őry και ο κ. Falbr υπογράμμισαν την ανάγκη για συνεργασία και εταιρική σχέση. Συμφωνώ πλήρως με αυτή την άποψη. Τα κράτη μέλη είναι οι κύριοι εταίροι στην υλοποίηση της στρατηγικής της Λισαβόνας και η αφοσίωσή τους σε τελεσφόρους πολιτικές εκστρατείες ένταξης είναι βασικός παράγοντας επιτυχίας. Συμμερίζομαι επίσης την άποψή σας ότι οι προσπάθειες των κοινωνικών εταίρων και της κοινωνίας των πολιτών είναι απολύτως αναγκαίες προκειμένου να αντιμετωπίσουμε αποτελεσματικά το πρόβλημα της φτώχειας και του κοινωνικού αποκλεισμού.
<P>
Η κ. Bauer ορθώς αναφέρθηκε στον κίνδυνο φτώχειας που αντιμετωπίζουν οι γυναίκες, ιδιαίτερα οι ανύπανδρες μητέρες, και τα παιδιά. Η Επιτροπή Δικαιωμάτων των Γυναικών και Ισότητας των Φύλων, του Κοινοβουλίου, καθώς και η Επιτροπή, τάσσονται αναφανδόν υπέρ της ενσωμάτωσης της διάστασης του φύλου στις γενικές κοινωνικές δομές, προσέγγιση η οποία είναι πολύ χρήσιμη όταν καταπιανόμαστε με τα συγκεκριμένα προβλήματα των γυναικών, ιδιαίτερα ως μέρος των πολιτικών εκστρατειών κοινωνικής ένταξης. Ως εκ τούτου, χαιρετίζω με χαρά το γεγονός ότι πολλά νέα κράτη μέλη εφαρμόζουν ήδη στρατηγική ενσωμάτωσης της διάστασης του φύλου στις γενικές κοινωνικές δομές ή συμπεριλαμβάνουν τη διάσταση του φύλου σε κάποια από τα προγράμματά τους για την απασχόληση και τα κοινωνικά τους προγράμματα. Ακόμη και για τα κράτη μέλη όπου αυτό δεν έχει ακόμη επιτευχθεί, τα κοινά μνημόνια προσχώρησης έχουν υπογραμμίσει την ανάγκη να δοθεί μεγαλύτερη προσοχή σε αυτό το θέμα.
<SPEAKER ID="120" LANGUAGE="HU" NAME="Csaba Őry (PPE-DE )," AFFILIATION="εισηγητής">
<P>
   . –Θα ήθελα απλά να ρωτήσω αν υπάρχει η δυνατότητα –δεδομένου ότι έχουμε μείνει πλέον τόσο λίγοι στην Αίθουσα– να διεξαγάγουμε την ψηφοφορία για την έκθεση στη μικρή σύνοδο της Ολομέλειας που θα πραγματοποιηθεί σε 2 εβδομάδες, αντί για σήμερα; 
<SPEAKER ID="121" LANGUAGE="" NAME="Πρόεδρος. –" AFFILIATION="">
<P>
   Σε αυτή την περίπτωση, κύριε Őry, θα ήταν προτιμότερο να ζητήσετε αναβολή την ώρα της ψηφοφορίας. Προφανώς, εφόσον εγώ θα προεδρεύω της συνεδρίασης εκείνη την ώρα, δεν θα προβάλω αντίρρηση. Θεωρώ όμως προτιμότερο να ζητήσετε αναβολή την ώρα της ψηφοφορίας. 
<SPEAKER ID="122" LANGUAGE="DE" NAME="Bernd Posselt (PPE-DE )." AFFILIATION="">
<P>
    Κύριε Πρόεδρε, με όλο τον σεβασμό προς τον συνάδελφό μου κ. Őry, θα ήθελα να εκφράσω την έντονη διαφωνία μου με αυτή την πρόταση. Το θέμα είναι εγγεγραμμένο στην ημερήσια διάταξη και νομίζω ότι θα πρέπει να υποβληθεί σε ψηφοφορία. 
<SPEAKER ID="123" LANGUAGE="" NAME="Πρόεδρος. –" AFFILIATION="">
<P>
   Κύριε Posselt, προτείνω να εκφράσετε τις απόψεις σας για το θέμα εν ευθέτω χρόνω. Θα το συζητήσουμε την ώρα της ψηφοφορίας και, αν υπάρχει αίτημα αναβολής, θα υποβληθεί στο Σώμα.
<SPEAKER ID="124" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση έξι προτάσεων ψηφίσματος σχετικά με τη Βολιβία.(1) 
<SPEAKER ID="125" LANGUAGE="EN" NAME="Μάριος Ματσάκης (ALDE )," AFFILIATION="συντάκτης">
<P>
    Κύριε Πρόεδρε, η Βολιβία βασανίζεται συχνά από πολιτικές αναταραχές, και τώρα βρίσκεται «στο χείλος του εμφυλίου πολέμου», κατά την έκφραση του προέδρου της, κ. Carlos Mesa. Βίαιες συγκρούσεις ανάμεσα στις δυνάμεις ασφαλείας και τους διαδηλωτές, που απαιτούν οικονομική μεταρρύθμιση και περισσότερα δικαιώματα για τους ιθαγενείς, διεξάγονται στους δρόμους της Λα Παζ. Ο φόβος μήπως κλιμακωθεί η βία αυξάνεται ημέρα με την ημέρα.
<P>
Αυτές οι συγκρούσεις δεν πρέπει να εκπλήσσουν κανέναν, αφού οι γενεσιουργοί παράγοντες δρουν εδώ και πολύ καιρό. Πρώτον, υπάρχει πελώρια και άδικη διαφορά στην κατανομή του πλούτου. Δεύτερον, ο ιθαγενής πληθυσμός, οι αγρότες και οι μακρές ουρές των ανέργων κατά μέγα μέρος είναι αποκλεισμένοι από την οικονομική και πολιτική ζωή. Τρίτον, το 85% περίπου της καλλιεργημένης γης ανήκει στο 15% μόνο του πληθυσμού και τέταρτον, μολονότι η Βολιβία θεωρείται ότι διαθέτει τα δεύτερα μεγαλύτερα αποθέματα φυσικού αερίου στη Λατινική Αμερική, αυτός ο φυσικός πόρος δεν χρησιμοποιείται αρκούντως επ’ ωφελεία του λαού της Βολιβίας και κατά μέγα μέρος τον καταχρώνται ξένες πολυεθνικές όπως και μία μικρή ελίτ δικαιούχων.
<SPEAKER ID="126" LANGUAGE="ES" NAME="Fernando Fernández Martín (PPE-DE )." AFFILIATION="">
<SPEAKER ID="127" LANGUAGE="" NAME="Πρόεδρος. –" AFFILIATION="">
<P>
   Θα ελέγξω αυτό το σημείο του Κανονισμού, αλλά εν τω μεταξύ δίνω τον λόγο στον κ. Yañez-Barnuevo García. 
<SPEAKER ID="128" LANGUAGE="ES" NAME="Luis Yáñez-Barnuevo García (PSE )," AFFILIATION="συντάκτης">
<P>
Εκείνη την εποχή, συνάντησα μόνο μία βασική εξαίρεση: τον ίδιο τον Πρόεδρο, Carlos Mesa, ο οποίος διαπίστωσα ότι είναι ένας άνδρας με καλές προθέσεις, που προσπαθεί να βρει λύσεις μέσω του διαλόγου και των διαπραγματεύσεων. Αλλά ήταν, και εξακολουθεί να είναι ένας άνδρας μόνος, χωρίς κόμμα, χωρίς κοινοβουλευτική υποστήριξη, αντιμέτωπος με μία πολύπλευρη αντιπολίτευση η οποία απαιτούσε αντιφατικές λύσεις από εκείνον. Εκείνη την εποχή, το μοναδικό του πλεονέκτημα ήταν η υψηλή δημοτικότητά του και μία αδιαμφισβήτητη κυριαρχία των τηλεοπτικών μέσων. Εφόσον ήταν πρόθυμος –και κράτησε τον λόγο του– να μην καταστείλει τις διαδηλώσεις και τις πορείες διαμαρτυρίας, οι διαδηλωτές των πιο ριζοσπαστικών κομμάτων και συνδικάτων κατέλαβαν τους δρόμους και τον ανάγκασαν να παραιτηθεί. Επιπλέον, αρνήθηκαν στους Προέδρους της Γερουσίας και του Κογκρέσου την πρόσβαση στην προεδρία, αν και συνταγματικά θα μπορούσαν να διαδεχτούν τον παραιτηθέντα κ. Mesa, και ανάγκασαν τον Πρόεδρο του Ανωτάτου Δικαστηρίου, τον τρίτο στη σειρά διαδοχής, να γίνει αρχηγός του κράτους, αλλά μόνο μέχρι να διεξαχθούν γενικές εκλογές σε διάστημα τριών μηνών.
<P>
Παραδόξως, κύριε Πρόεδρε, αυτή μπορεί να είναι η μόνη και η καλύτερη δημοκρατική λύση. Αλλά όχι εξαιτίας των απαιτήσεων και των υπολογιστικών κινήσεων των πιο ριζοσπαστικών κομμάτων, αλλά επειδή θα έδινε ξανά στους πολίτες τον νόμιμο ρόλο τους, τον οποίο τους άρπαξαν από τον δρόμο, επειδή ο «δρόμος» καταλήφθηκε από ομάδες της μειοψηφίας που δεν έχουν την υποστήριξη της μεγάλης πλειοψηφίας των 10 εκατομμυρίων κατοίκων της Βολιβίας.
<SPEAKER ID="129" LANGUAGE="" NAME="Πρόεδρος. –" AFFILIATION="">
<P>
   Πριν δώσω τον λόγο στον επόμενο ομιλητή, θα απαντήσω στον συνάδελφό μας, κ. Fernández Martín, που μου ζήτησε να διευκρινίσω ένα σημείο του Κανονισμού.
<P>
Κύριε Fernández, όταν πρόκειται για ομιλητές που λαμβάνουν τον λόγο εξ ονόματος της ομάδας τους, η σειρά των παρεμβάσεών τους καθορίζεται βάσει του μεγέθους των ομάδων: επομένως, πρώτη η Ομάδα του Ευρωπαϊκού Λαϊκού Κόμματος (Χριστιανοδημοκράτες), ακολουθούμενη από τη Σοσιαλιστική Ομάδα στο Ευρωπαϊκό Κοινοβούλιο και ούτω καθεξής. Όταν πρόκειται να δοθεί ο λόγος σε συντάκτες ή να συζητήσουμε για ψηφίσματα, η σειρά καθορίζεται σύμφωνα με τη χρονική σειρά κατάθεσης των αιτήσεων παρέμβασης. Συνεπώς, δεν εξαρτάται από το ποιος ανήκει στο ισχυρότερο κόμμα, αλλά από το ποιος είναι ταχύτερος.
<SPEAKER ID="130" LANGUAGE="ES" NAME="Raül Romeva i Rueda (Verts/ALE )," AFFILIATION="συντάκτης">
<SPEAKER ID="131" LANGUAGE="PT" NAME="Ilda Figueiredo (GUE/NGL )," AFFILIATION="συντάκτρια">
<P>
Επομένως, ελπίζουμε ότι η βολιβιανή κοινωνία θα μπορέσει να καταλήξει σε μια συναίνεση με την οποία ο έλεγχος της διαχείρισης των φυσικών πόρων της χώρας, ιδιαίτερα της ενέργειας και των υδάτινων πόρων, θα επιστρέψει σε κρατικά χέρια και θα μπορέσει να συνεισφέρει στην ανάπτυξή της και στην ευημερία του λαού. Ελπίζουμε επίσης ότι η απόφαση του Συνταγματικού Δικαστηρίου θα μπορέσει να εφαρμοστεί· η απόφαση αυτή δήλωνε ότι ορισμένες ενεργειακές συμβάσεις που υπεγράφησαν από την προηγούμενη κυβέρνηση με πολυεθνικές εταιρείες ήταν παράνομες, δεδομένου ότι δεν είχαν υποβληθεί προς διαβούλευση στο Κοινοβούλιο της Βολιβίας. Παρομοίως, οι δράστες των μακελειών του Οκτωβρίου του 2003 πρέπει να λογοδοτήσουν και προτρέπουμε τον Οργανισμό Αμερικανικών Κρατών να λάβει μέτρα προφύλαξης για λογαριασμό των ηγετών του κοινωνικού κινήματος που δέχονται απειλές για τη ζωή τους, όπως ο Evo Morales και ο Abel Mamami.
<SPEAKER ID="132" LANGUAGE="ES" NAME="Fernando Fernández Martín (PPE-DE )," AFFILIATION="συντάκτης">
<P>
Απέναντι από το Μέγαρο, στην πλατεία Plaza de Armas στη Λα Παζ, υπάρχει μία προτομή του Προέδρου Στρατηγού, Gualberto Villarroel, ο οποίος δολοφονήθηκε, απαγχονισμένος από ένα φανάρι του δρόμου, το 1943 κατά τη διάρκεια μίας από τις πολλές εξεγέρσεις που έγιναν εκεί. Ευτυχώς, σύμφωνα με τις πληροφορίες που έλαβα μόλις πριν από μισή ώρα, το προεδρικό μέγαρο δεν έχει υποστεί ζημιές μέχρι στιγμής και ο παραιτηθείς Πρόεδρος μόλις έκανε μία δραματική έκκληση να αποφευχθεί η αιματοχυσία και ο εμφύλιος πόλεμος.
<P>
Πιστεύω ότι είναι καθήκον μου να αναγνωρίσω, εξ ονόματος της Ομάδας μου, ότι ο Πρόεδρος Mesa τίμησε τη δέσμευσή του να μην χρησιμοποιήσει ποτέ βία για να καταστείλει κινήματα διαμαρτυρίας και λυπάμαι που μία τόσο εξαιρετική στάση, που είναι τόσο ασυνήθιστη σε μία χώρα με την ιστορία της Βολιβίας, δεν βρήκε αμοιβαία ανταπόκριση από τους ηγέτες της αντιπολίτευσης οι οποίοι, κατά τη γνώμη μου, έχουν παρασυρθεί από τα γεγονότα και οι δηλώσεις τους έχουν γίνει ακόμη πιο ριζοσπαστικές τις τελευταίες ώρες.
<P>
Αυτή τη στιγμή, στη Βολιβία, η εξουσία ασκείται στους δρόμους. Τη στιγμή που οι νομοθέτες συνεδριάζουν στη Sucre, επειδή δεν ήταν δυνατή η πρόσβαση στο κτίριο του Κογκρέσου στην πρωτεύουσα, Λα Παζ, λόγω των αποκλεισμών, οι ξένες πρεσβείες έχουν ενεργοποιήσει τα σχέδια έκτακτης ανάγκης για την εκκένωση της χώρας.
<SPEAKER ID="133" LANGUAGE="DE" NAME="Bernd Posselt," AFFILIATION="εξ ονόματος της Ομάδας PPE-DE">
<P>
    Κύριε Πρόεδρε, ειδικά η Βολιβία, η χώρα που πήρε το όνομά της από τον απελευθερωτή της και πρώτο της Πρόεδρο Simón Bolívar, ο οποίος αποτελεί σύμβολο όλης της Λατινικής Αμερικής, βρίσκεται σε κατάσταση συνεχιζόμενης κρίσης. Φτάνοντας στην κοιλάδα της Λα Παζ, καταπλήσσεται κανείς αμέσως από την έντονη αντίθεση ανάμεσα στην ομορφιά αυτής της χώρας και στην απίστευτη οικονομική ύφεση που απειλεί τον λαό. Κάποιος χαρακτήρισε κάποτε τη Βολιβία «ζητιάνο σε χρυσό θρόνο», έναν θρόνο που παλιότερα βασιζόταν κυρίως στα μεταλλεύματα, στον χρυσό και σε άλλα ορυκτά, αλλά τώρα ολοένα και περισσότερο στο αργό πετρέλαιο και στο φυσικό αέριο. Βλέποντας ότι η χώρα προφανώς κινδυνεύει να γίνει έρμαιο των πολιτικών και οικονομικών δυνάμεων, έχουμε φυσικά την υποχρέωση να κάνουμε ό,τι είναι δυνατόν, προκειμένου να συμβάλουμε στη διατήρηση της σταθερότητάς της. Στους γείτονές της συγκαταλέγονται μεγάλες χώρες όπως η Βραζιλία, για την οποία ο συνάδελφός μου κ. Deß έχει κάνει υποδειγματική δουλειά εξασφαλίζοντας τη λήψη μέτρων που εγγυώνται σταθερότητα, ιδιαίτερα για τη γεωργία, τους μικροκαλλιεργητές και τους αυτοαπασχολούμενους αγρότες, παράλληλα με τη σταδιακή ανάπτυξη των μικρών επιχειρήσεων. Αυτόν τον δρόμο πρέπει να ακολουθήσουμε και στην περίπτωση της Βολιβίας, διαφορετικά αυτή η χώρα θα αντιμετωπίσει την απειλή της διάλυσης, με όλες τις συνέπειες που θα έχει αυτό για τον πολιτικό χάρτη της Λατινικής Αμερικής.
<P>
Γι’ αυτόν τον λόγο, πρέπει να εργαστούμε με όλα τα μέσα που διαθέτουμε, στοχεύοντας σε μια ειρηνική μετάβαση μέσω νέων εκλογών με παρατηρητές της διεθνούς κοινότητας, αλλά προπάντων στην ταχύτερη ανάκαμψη της χώρας, η οποία θα περιλαμβάνει την ενίσχυση των μικροκαλλιεργητών και των μικρών και μεσαίων επιχειρήσεων, ελλείψει της οποίας η χώρα, που εδώ και καιρό βρίσκεται στο έλεος των πολυεθνικών ομίλων και των συνομωσιών, κινδυνεύει να γίνει εστία συγκρούσεων, η οποία θα παρέσυρε στη δίνη της και τους γείτονές της, συμπεριλαμβανομένης της Βραζιλίας –ιδιαίτερα της πολιτείας της Mato Grosso. Γι’ αυτόν τον λόγο, το Κοινοβούλιο πρέπει να οριστικοποιήσει μια στρατηγική για τη Λατινική Αμερική. Η χριστιανική Ευρώπη μας διαμόρφωσε τις δύο ηπείρους της Βόρειας και της Νότιας Αμερικής· κάποια μέρα μπορεί να πληρώσουμε ακριβά τη σημερινή εγκατάλειψη της τελευταίας. 
<SPEAKER ID="134" LANGUAGE="EN" NAME="Neelie Kroes," AFFILIATION="μέλος της Επιτροπής">
<P>
Τα τελευταία χρόνια, πολλές χώρες της περιοχής των Άνδεων έχουν αντιμετωπίσει σοβαρές πολιτικές και θεσμικές κρίσεις, αλλά τα γεγονότα στη Βολιβία αποκάλυψαν πως πρόκειται για ιδιαίτερα εύθραυστο και ευάλωτο κράτος, κυρίως επειδή είναι μία από τις φτωχότερες, λιγότερο ανεπτυγμένες και περισσότερο άνισες χώρες της Νότιας Αμερικής. Το τωρινό ολοένα περισσότερο αναρχούμενο κλίμα, που κορυφώθηκε με την παραίτηση, το απόγευμα της Δευτέρας, του Προέδρου Carlos Mesa, είναι βαθύτατα ανησυχητικό.
<P>
Η Επιτροπή είχε μέχρι τώρα πραγματική και πρακτική συμβολή στη στήριξη του διαλόγου στη Βολιβία, χρησιμοποιώντας τον μηχανισμό ταχείας αντίδρασης για να προσφέρει μέχρι και 185 000 ευρώ στη Λέσχη της Μαδρίτης, ώστε να υλοποιήσει ένα εξαμηνιαίο πρόγραμμα διαβουλεύσεων υψηλού επιπέδου και υποστήριξης για την οικοδόμηση συναίνεσης και την ενίσχυση ηγετικών δεξιοτήτων, που άρχισε στα μέσα του Απριλίου και θα συνεχιστεί μέχρι τη συγκρότηση της επί μακρόν αναμενόμενης συντακτικής συνέλευσης.
<P>
Η Βολιβία έχει επίσης συγκαταλεγεί στις επιλέξιμες χώρες για την Ευρωπαϊκή πρωτοβουλία για τη δημοκρατία και τα ανθρώπινα δικαιώματα για την περίοδο 2005-2006. Για τη Βολιβία, επιλέξιμα για στήριξη είναι όλα τα προγράμματα σχετικά με την εκπαίδευση, την παρακολούθηση και την ευαισθητοποίηση στο πεδίο της δημοκρατίας και των ανθρωπίνων δικαιωμάτων, τα σχέδια που προωθούν τα δικαιώματα των μειονοτήτων και των ιθαγενών, όπως και τα προγράμματα που στηρίζουν τον ρόλο της κοινωνίας των πολιτών στην πρόληψη συγκρούσεων . Δυστυχώς, όσο η Βολιβία υφίσταται την τωρινή κρίση της, είναι περιορισμένες οι προοπτικές υλοποίησης μιας τέτοιας υποστήριξης.
<SPEAKER ID="135" LANGUAGE="" NAME="Πρόεδρος. –" AFFILIATION="">
<SPEAKER ID="136" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση έξι προτάσεων ψηφίσματος σχετικά με την ελευθερία του Τύπου στην Αλγερία. (1)
<SPEAKER ID="137" LANGUAGE="EN" NAME="Μάριος Ματσάκης (ALDE )," AFFILIATION="συντάκτης">
<P>
    Κύριε Πρόεδρε, θα ήθελα να συγχαρώ τη γραμματεία της Ομάδας ALDE, στην οποία και ανήκω, διότι υπέβαλε την αίτηση τόσο γρήγορα δίνοντάς μου έτσι το προνόμιο να είμαι ο πρώτος ομιλητής σε αυτή τη συζήτηση.
<P>
Στην Αλγερία, η κυβέρνηση του προέδρου Bouteflika συνεχίζει, με δικαστικές μεθοδεύσεις που στερούνται κάθε αξιοπιστίας, ανεξαρτησίας ή δικαιολογίας, την προσπάθειά της να φιμώσει δημοσιογράφους που το καθεστώς θεωρεί ότι προσβάλλουν τον πρόεδρο ή την κυβέρνηση ή επιτίθενται εναντίον τους. Στην πραγματικότητα, αυτές οι φερόμενες ως επιθέσεις δεν είναι παρά οι συνηθισμένες ανεξάρτητες επικρίσεις των πολιτικών δημοσιογράφων που βλέπουμε σε καθημερινή βάση σε όλες τις δημοκρατικές χώρες.
<P>
Ως αποτέλεσμα αυτού του πολέμου ενάντια στην ελευθεροτυπία, πολυάριθμοι δημοσιογράφοι σύρονται στα δικαστήρια και πολλοί έχουν φυλακιστεί ή τους έχουν επιβληθεί υπέρογκα πρόστιμα. Ο κατάλογος είναι μεγάλος και πρόσφατα παραδείγματα είναι οι περιπτώσεις του αρχισυντάκτη της εφημερίδας , κ. Fouad Boughanem, και του γελοιογράφου, κ. Hakim Laâlam, που καταδικάστηκαν από δικαστήριο του Αλγερίου σε δίμηνη φυλάκιση και τους επιβλήθηκε πρόστιμο 250 000 δηνάρια, καθώς και η περίπτωση του εκδότη Mohammed Benchicou, που είναι ήδη φυλακισμένος για συκοφαντική δυσφήμηση και τα δικαστήρια αρνήθηκαν να εγκρίνουν, ακόμη και για ανθρωπιστικούς λόγους, τη μεταφορά του σε νοσοκομείο, για μια απαραίτητη θεραπεία – που τη ζήτησε ο γιατρός της φυλακής.
<SPEAKER ID="138" LANGUAGE="PL" NAME="Lidia Joanna Geringer de Oedenberg (PSE )," AFFILIATION="συντάκτρια">
<P>
   . –  Δεν υπάρχει τίποτα το καινούριο όσον αφορά τα προβλήματα που σχετίζονται με την ελευθερία του Τύπου στην Αλγερία. Από τις αρχές του 1990, οι δημοσιογράφοι και οι διανοούμενοι στη χώρα υφίστανται συνεχείς πιέσεις, επιθέσεις και συλλήψεις. Θα αναφέρω μόνο το γεγονός ότι γύρω στους 60 δημοσιογράφους δολοφονήθηκαν κατά τη διάρκεια του εμφυλίου πολέμου στη δεκαετία του ’90.
<SPEAKER ID="139" LANGUAGE="ES" NAME="Raül Romeva i Rueda (Verts/ALE )," AFFILIATION="συντάκτης">
<P>
Από αυτή την άποψη, πρέπει να πω ότι ανησυχώ για την παρούσα κατάσταση του ελεύθερου Τύπου στην Αλγερία, ιδιαίτερα μετά τη μεταρρύθμιση του Ποινικού Κώδικα που υιοθετήθηκε το 2001 και, συγκεκριμένα, για τις διατάξεις που προβλέπουν μεγάλες ποινές φυλάκισης για δυσφήμηση. Επομένως, θα ήταν μία εξαιρετική κίνηση εκ μέρους των αλγερινών αρχών, στο πλαίσιο της ευρωμεσογειακής πολιτικής γειτονίας και της Συμφωνίας Σύνδεσης, να απελευθερώσουν τους δημοσιογράφους που καταδικάστηκαν για δυσφήμηση χωρίς καθυστέρηση, να άρουν την κατάσταση έκτακτης ανάγκης και να σταματήσουν τις διώξεις κατά των ιδιωτικών αλγερινών μέσων ενημέρωσης.
<P>
Όλα αυτά θα συνέβαλλαν σημαντικά στην ανάπτυξη και την ενίσχυση του κράτους δικαίου και στη συμμόρφωση με τις διατάξεις του άρθρου 2 της Συμφωνίας Σύνδεσης. 
<SPEAKER ID="140" LANGUAGE="CS" NAME="Jaromír Kohlíček (GUE/NGL )," AFFILIATION="συντάκτης">
<P>
Κυρίες και κύριοι, προτού ψηφίσουμε για την έκθεση, θα ήθελα να σας ζητήσω να δώσετε προτεραιότητα στην προαγωγή της δημοκρατίας. Απ’ όσο γνωρίζω από την καθημερινή ζωή στην Τσεχική Δημοκρατία, μια χώρα όπου το 80% του Τύπου είναι στα χέρια δύο ξένων ιδιοκτητών από μία γειτονική της χώρα, μπορώ να πω ότι, σε ορισμένες περιπτώσεις, η ελευθερία του Τύπου είναι κεφαλαιώδης για τις χώρες. Η Συνομοσπονδιακή Ομάδα των Πρασίνων/Ευρωπαϊκή Ελεύθερη Συμμαχία υποστηρίζει φυσικά την πρόταση ψηφίσματος. 
<SPEAKER ID="141" LANGUAGE="NL" NAME="Erik Meijer," AFFILIATION="εξ ονόματος της Ομάδας GUE/NGL">
<P>
   . – Κύριε Πρόεδρε, η ιστορία της Αλγερίας δεν την καθιστά ιδανικό και πρόσφορο έδαφος για την ανάπτυξη της δημοκρατίας, των ανθρωπίνων δικαιωμάτων και της ελευθερίας του Τύπου. Η χώρα απελευθερώθηκε μετά από έναν πολύ βίαιο πόλεμο ανεξαρτησίας κατά της γαλλικής αποικιακής δύναμης, που διήρκεσε πολλά χρόνια, για να ανατραπεί τελικά η εκκολαπτόμενη δημοκρατία από το πραξικόπημα του Boumedienne. Μετά από χρόνια αποτελμάτωσης που ακολούθησαν, κηρύχθηκαν εκλογές και, αν δεν είχαν ακυρωθεί, θα τις είχαν κερδίσει οι φονταμενταλιστές ισλαμιστές. Έκτοτε, η χώρα κυβερνάται από τους στρατιωτικούς και τους γραφειοκράτες που συνδυάζουν τον φόβο τους για τον φονταμενταλισμό με έναν αραβικό εθνικισμό που είναι εχθρικός προς τη μειονότητα των Βερβέρων και γυρνά την πλάτη του σε 130 χρόνια γαλλικής πολιτισμικής επιρροής.
<SPEAKER ID="142" LANGUAGE="" NAME="Neelie Kroes," AFFILIATION="μέλος της Επιτροπής">
<P>
Με τη βοήθεια της αντιπροσωπείας μας στο Αλγέρι, παρακολουθούμε προσεκτικά τα γεγονότα, ιδιαίτερα όσον αφορά τις θεμελιώδεις ελευθερίες, τα μέσα ενημέρωσης και την ελευθεροτυπία. Όλα αυτά τα ζητήματα πρέπει να τα δούμε στο πλαίσιο του πολιτικού διαλόγου με την Αλγερία, που είχε σχετικά παραμεληθεί κατά το παρελθόν. Μέχρι στιγμής, ελλείψει νομικού πλαισίου, η Επιτροπή είχε κάπως περιορισμένο πεδίο δράσης για να θέσει αυτά τα ζητήματα στις αλγερινές αρχές. Ακόμη και υπό εκείνες τις συνθήκες, ωστόσο, σε διμερείς συναντήσεις με αλγερινούς επίσημους ομολόγους ή στις διυπουργικές συναντήσεις της EuroMed, η Επιτροπή παρότρυνε ανέκαθεν να γίνονται σεβαστές οι θεμελιώδεις αξίες όπως η δημοκρατία, τα ανθρώπινα δικαιώματα και το κράτος δικαίου.
<P>
Όπως γνωρίζετε, η Συμφωνία Σύνδεσης ΕΕ-Αλγερίας επικυρώθηκε πρόσφατα από όλους τους εταίρους στην ΕΕ και στην Αλγερία. Αναμένεται να τεθεί σε ισχύ την 1η Σεπτεμβρίου 2005. Η επικύρωση της Συμφωνίας Σύνδεσης έχει δημιουργήσει πολιτική ώθηση για ανανέωση του πολιτικού διαλόγου επί όλων των ευαίσθητων ζητημάτων, συμπεριλαμβανομένων όσων συνδέονται με την εφαρμογή του άρθρου 2 της Συμφωνίας σχετικά με την προώθηση της δημοκρατίας και του κράτους δικαίου και τον σεβασμό των θεμελιωδών ελευθεριών.
<SPEAKER ID="143" LANGUAGE="" NAME="Πρόεδρος. –" AFFILIATION="">
<SPEAKER ID="144" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση επτά προτάσεων ψηφίσματος σχετικά με το Αζερμπαϊτζάν. (1)
<SPEAKER ID="145" LANGUAGE="" NAME="Μάριος Ματσάκης (ALDE )," AFFILIATION="συντάκτης">
<P>
   Κύριε Πρόεδρε, η κυβέρνηση του Αζερμπαϊτζάν συνεχίζει την καταστολή των αντιπολιτευόμενων πολιτικών ομάδων. Στις 21 Μαΐου, η αστυνομία και παραστρατιωτικές δυνάμεις ξυλοκόπησαν και συνέλαβαν συμμετέχοντες σε ένα ειρηνικό αντιπολιτευτικό συλλαλητήριο στο Μπακού. Η επίσημη δικαιολογία ήταν ότι δεν είχε δοθεί άδεια για το συλλαλητήριο, και αυτό παρά μία φαινομενική διαταγή της 12ης Μαΐου από τον πρόεδρο Αλίγιεφ, που έδινε εντολές στις κυβερνητικές αρχές να σέβονται το δικαίωμα του συνέρχεσθαι. Σε εκείνο το επεισόδιο συνελήφθησαν δεκάδες πολίτες και πολλοί δημοσιογράφοι ξυλοκοπήθηκαν από την αστυνομία.
<P>
Αξίζει να επισημάνουμε ότι σκοπός του συλλαλητηρίου ήταν να εκφράσει την ανάγκη τροποποίησης της εκλογικής νομοθεσίας του Αζερμπαϊτζάν, προκειμένου να αποφευχθεί η νόθευση των εκλογικών αποτελεσμάτων από τις αρχές, να ζητήσει τη δημιουργία μιας ανεξάρτητης ραδιοτηλεοπτικής αρχής και να απαιτήσει τη δίωξη του δολοφόνου του ανεξάρτητου δημοσιογράφου Elmar Huseynov, που σκοτώθηκε έξω από το διαμέρισμά του τον περασμένο μήνα.
<P>
Σε άλλες αστυνομικές επιχειρήσεις, συγκέντρωσαν και κακομεταχειρίστηκαν πολυάριθμους γνωστούς ακτιβιστές της αντιπολίτευσης, συμπεριλαμβανομένων των επικεφαλής των οργανώσεων νεολαίας. Οι βουλευτικές εκλογές έχουν προγραμματιστεί για τον Νοέμβριο και φαίνεται ότι ξαναρχίζει ένα επαναλαμβανόμενο σχέδιο βιαιοτήτων που υποκινείται και υλοποιείται από την αστυνομία, όπως είχε γίνει πριν από τις εκλογές του Νοεμβρίου 2003.
<SPEAKER ID="146" LANGUAGE="" NAME="Robert Evans (PSE )," AFFILIATION="συντάκτης">
<P>
Η Ομάδα μου θα υποστηρίξει το πρώτο, αλλά όχι το δεύτερο μέρος της τροπολογίας της ομάδας Verts/ALE μετά την αιτιολογική σκέψη Κ. Καλώ όλους τους συναδέλφους να δώσουν την υποστήριξή τους σε αυτό το ψήφισμα: πρέπει να κάνουμε ό,τι μπορούμε για να βοηθήσουμε τον λαό του Αζερμπαϊτζάν. 
<SPEAKER ID="147" LANGUAGE="NL" NAME="Erik Meijer (GUE/NGL )," AFFILIATION="συντάκτης">
<P>
   . – Κύριε Πρόεδρε, εδώ και 15 χρόνια, η κατάρρευση της Σοβιετικής Ένωσης έχει επιφέρει τεράστιες αλλαγές στην Κεντρική Ευρώπη, ενώ στα ανατολικά, οι αυταρχικές μορφές διακυβέρνησης έμειναν κυριολεκτικά ανέπαφες. Πραγματοποίησαν ιδιωτικοποιήσεις και σημαντικές περικοπές στον δημόσιο τομέα, που κατέληξαν σε μια μεγάλη ομάδα νεόπτωχων. Αυτό οδήγησε σε οτιδήποτε άλλο εκτός από τις ευρωπαϊκού τύπου κοινοβουλευτικές δημοκρατίες. Τα μονοκομματικά κράτη αντικαταστάθηκαν από μικρές δικτατορικές κλίκες κερδοσκόπων που θεωρούν ότι δεν είναι υπόλογοι για τίποτα και σε κανένα. Στην Ουκρανία και τη Γεωργία, τα λαϊκά κινήματα εναντίον αυτών των απολυταρχικών ηγετών έλαβαν στήριξη από τη Δύση, και ορθώς. Στη Λευκορωσία επίσης, όπου μια τέτοια επανάσταση δεν έχει στεφθεί ακόμη με επιτυχία, η αντιπολίτευση, αν και ανίσχυρη, μπορεί να υπολογίζει σε πολλή συμπάθεια από το εξωτερικό. Αυτό έρχεται σε αντίθεση με τις πρώην σοβιετικές δημοκρατίες, συμπεριλαμβανομένων του Ουζμπεκιστάν και του Αζερμπαϊτζάν, όπου η Αμερική έχει τώρα κερδίσει σημαντικά στρατιωτικά και οικονομικά ερείσματα, αλλά όπου δεν υπήρξε, μέχρι στιγμής, καμία τέτοια εξωτερική στήριξη για λαϊκές εξεγέρσεις. Οι πολέμιοι των καθεστώτων κινδυνεύουν με φυλάκιση ή θανατική ποινή, και δεν υπάρχει καμία πιθανότητα ελεύθερων εκλογών. Στις ερχόμενες εβδομάδες και μήνες, η Ευρώπη θα χρειαστεί να εκδηλώσει συνεπή αλληλεγγύη με τις κινήσεις της αντιπολίτευσης που εστιάζουν τις προσπάθειές τους στον εκδημοκρατισμό εκ των έσω. 
<SPEAKER ID="148" LANGUAGE="" NAME="Charles Tannock (PPE-DE )," AFFILIATION="συντάκτης">
<P>
    Κύριε Πρόεδρε, το Αζερμπαϊτζάν έγινε ανεξάρτητο μετά την κατάρρευση της Σοβιετικής Ένωσης το 1991,αλλά έχασε το 16% του εδάφους που είχε πρωτύτερα σε έναν βραχύβιο πόλεμο με την παρακείμενη Αρμενία για το εθνοτικά αρμενικό έδαφος του Ναγκόρνο-Καραμπάχ και τώρα πρέπει να θρέψει περίπου 570 000 εσωτερικούς εκτοπισθέντες.
<P>
Η διαφθορά είναι ενδημική στο Αζερμπαϊτζάν και η επαγγελία του πλουτισμού από τα πετρελαϊκά του αποθέματα έχει μείνει μέχρι τώρα απραγματοποίητη. Η χώρα υποφέρει από τρομερά οικολογικά προβλήματα στην Κασπία Θάλασσα ως αποτέλεσμα της χρήσης DDT και τοξικών αποφυλλιστικών στη βαμβακοκαλλιέργεια. Έχει στενούς στρατιωτικούς και πολιτικούς δεσμούς με την Τουρκία, και η ΕΕ έχει ισχυρό συμφέρον να προστατεύσει τον ενεργειακό διάδρομο που προμηθεύει τις δυτικές χώρες με το πετρέλαιο και το φυσικό αέριό του, καθώς και να διατηρήσει την αζερική συνεργασία στη μάχη ενάντια στη διεθνή τρομοκρατία, ενόψει πρόσφατων ισχυρισμών από ρωσικές πηγές ότι το Αζερμπαϊτζάν έχει υποστηρίξει τσετσένους αυτονομιστές.
<P>
Ο πρόεδρος Αλίγιεφ εξελέγη τον Οκτώβριο του 2003 μετά από αμφισβητούμενες και προβληματικές εκλογές τις οποίες καταδίκασαν οι διεθνείς παρατηρητές. Όμως τώρα ο πρόεδρος του Αζερμπαϊτζάν έχει δεσμευθεί να διεξαγάγει ελεύθερες και ανόθευτες βουλευτικές εκλογές τον ερχόμενο Νοέμβριο. Το συλλαλητήριο της 4ης Ιουνίου ολοκληρώθηκε ειρηνικά, καθώς δύο μόνο εβδομάδες πρωτύτερα η αστυνομία είχε ξυλοκοπήσει ξανά διαδηλωτές της αντιπολίτευσης που είχαν προσπαθήσει να κάνουν συλλαλητήριο στο Μπακού παρά μία επίσημη απαγόρευση, και δεκάδες είχαν συλληφθεί. Η τελική απόφαση σχετικά με τον τόπο του συλλαλητηρίου είχε ληφθεί έπειτα από διαπραγματεύσεις με ηγέτες της αντιπολίτευσης, οι οποίοι τώρα έχουν προειδοποιήσει για ολέθριες συνέπειες, αν ξαναγίνει νοθεία στις εκλογές του Νοεμβρίου. Κάποιοι παρατηρητές μάλιστα προβλέπουν ότι τελικά το Αζερμπαϊτζάν θα γνωρίσει εξέγερση παρόμοια με εκείνες που συνέβησαν στα ανατραπέντα καθεστώτα της Γεωργίας, της Ουκρανίας και της Κιργιζίας.
<P>
Η πρόσφατη δολοφονία του αρχισυντάκτη του , Elmar Huseynov, η οποία δεν έχει ακόμα διαλευκανθεί, έχει εγείρει κατηγορίες για εμπλοκή της κυβέρνησης και μία συγγενής του εξόριστου προηγούμενου Προέδρου της Βουλής και παράγοντα της αντιπολίτευσης, Rasul Gouliev, η πολίτης του Ηνωμένου Βασιλείου Almaz Gouliev, έχει συλληφθεί με τη χαλκευμένη, σύμφωνα με εικασίες, κατηγορία ότι βρέθηκε ένα πιστόλι στην τσάντα της, κατά τα φαινόμενα προκειμένου να εμποδιστεί ο κ. Gouliev να επιστρέψει για τις εκλογές.
<SPEAKER ID="149" LANGUAGE="NL" NAME="Bastiaan Belder (IND/DEM )," AFFILIATION="συντάκτης">
<P>
Ο κύριος λόγος είναι η αυξανόμενη δυσαρέσκεια, για να μην πω απόλυτη απογοήτευση, για το αυταρχικό καθεστώς του προέδρου Αλίγιεφ. Το ανησυχητικό είναι ότι αυτή η λαϊκή δυσφορία αποκτά ένα ολοένα και περισσότερο ισλαμικό πρόσωπο. Αρκεί να πούμε ότι αυτή τη στιγμή το 20% των κατοίκων του Αζερμπαϊτζάν ευνοεί την εισαγωγή της σαρία, του ισλαμικού νόμου, και το Αζερμπαϊτζάν δεν έχει δυτική προοπτική. Αυτή η σημαντική εσωτερική δυσαρέσκεια μπορεί να αποδοθεί σε πολλούς λόγους. Για παράδειγμα, το πραγματικό ποσοστό ανεργίας, παρά την άνθηση του πετρελαίου και των κατασκευών, είναι πολύ υψηλό, και εκτιμάται μεταξύ 20 και 30%. Επίσης, η σημερινή προεδρική κυβέρνηση οφείλει την τρομερά χαμηλή δημοτικότητά της στην πρακτική της να φιμώνει την αντιπολίτευση στα ηλεκτρονικά μέσα ενημέρωσης, εμποδίζοντας, όπου είναι δυνατό, τις δημόσιες διαδηλώσεις της αντιπολίτευσης, και σε ένα σχεδόν καθόλου αντιπροσωπευτικό σύστημα ψηφοφορίας που χαρακτηρίζεται από τη νοθεία των εκλογών. Το τελευταίο είναι, στην πραγματικότητα, μια εθνική παράδοση, που σήμερα λαμβάνει όλο και πιο εκλεπτυσμένες μορφές.
<SPEAKER ID="150" LANGUAGE="FR" NAME="Marie Anne Isler Béguin (Verts/ALE )," AFFILIATION="συντάκτρια">
<P>
Το Αζερμπαϊτζάν επέλεξε οικειοθελώς να στραφεί προς την Ευρώπη ζητώντας την ένταξή του στο Συμβούλιο της Ευρώπης. Η Ευρώπη όρισε τους κανόνες της δημοκρατίας ως κατευθυντήρια γραμμή. Υπογράφοντας, καταρχάς, το 1999 μια πρώτη συμφωνία εταιρικής σχέσης και συνεργασίας και ενσωματώνοντάς το στη νέα πολιτική γειτονίας της, η Ευρωπαϊκή Ένωση εκδήλωσε κατόπιν τη θέλησή της να υποστηρίξει το Αζερμπαϊτζάν στη δημοκρατική του διαδικασία. Σήμερα, η Ένωση δικαιούται να αναμένει τις εξελίξεις σε αυτή την κατεύθυνση.
<P>
Επειδή επιθυμούμε πρώτα από όλα να υποστηρίξουμε τους φίλους μας στον νότιο Καύκασο, γενικότερα, και στο Αζερμπαϊτζάν ειδικότερα, ζητάμε από τον πρόεδρο Αλίγιεφ και την κυβέρνησή του να καταβάλουν κάθε προσπάθεια, ώστε να διασφαλίσουν ότι οι προσεχείς βουλευτικές εκλογές του Νοεμβρίου 2005 θα διεξαχθούν με νομιμότητα και διαφάνεια, και ότι οι υποψήφιοι της αντιπολίτευσης θα μπορέσουν να διεξαγάγουν ελεύθερα τις προεκλογικές εκστρατείες τους, με απόλυτη ασφάλεια και έχοντας ίση πρόσβαση στα ΜΜΕ. Αυτό θα είναι μια ισχυρή απόδειξη της θέλησης της κυβέρνησης να δεσμευτεί πιο σοβαρά προς την κατεύθυνση της δημοκρατίας, πράγμα για το οποίο είχε δεσμευτεί επίσημα στη συνάντηση με την κοινοβουλευτική μας αντιπροσωπεία. 
<SPEAKER ID="151" LANGUAGE="DE" NAME="Armin Laschet," AFFILIATION="εξ ονόματος της Ομάδας PPE-DE.">
<P>
Τίποτα από αυτά που μόλις άκουσα από τους συναδέλφους μου βουλευτές σχετικά με τον αυξανόμενο αριθμό συλλήψεων, την απουσία ελεύθερων εκλογών –όπως είπε ο κ. Meijer– ή την εισαγωγή του νόμου της σαρία στο Αζερμπαϊτζάν, τα οποία πραγματικά είναι τραγικά, δεν συγκρίνεται με ό,τι συμβαίνει πραγματικά εκεί. Πρέπει να λάβουμε υπόψη μας σε ποια περιοχή βρίσκεται αυτή η χώρα. Αυτή την εβδομάδα συζητήσαμε για το Ουζμπεκιστάν, μια χώρα όπου η κυβέρνηση πυροβόλησε 400 με 500 πολίτες, επειδή συμμετείχαν σε διαδήλωση, και εμείς εδώ μιλάμε για το τι συνέβη στις 21 Μαΐου, όταν συνελήφθησαν μερικοί διαδηλωτές και μετά από λίγες ώρες αφέθηκαν ελεύθεροι, και μετά στις 4 Ιουνίου, όταν η κυβέρνηση επέτρεψε μια διαδήλωση της αντιπολίτευσης. Αυτό μπορεί να απέχει πολύ από την αντίληψη που έχουμε για τη δημοκρατία και το κράτος δικαίου, αλλά πιστεύω ότι πρέπει να τα λαμβάνουμε όλα αυτά υπόψη, όταν αξιολογούμε αυτά τα γεγονότα και όταν επιλέγουμε όρους για να τα περιγράψουμε.
<P>
Πράγματι πρέπει να παρακολουθήσουμε αυτές τις εκλογές. Οι εκλογές αναμένεται να διεξαχθούν τον Νοέμβριο και τα ευρωπαϊκά θεσμικά όργανα δεν πρέπει να κάνουν το ίδιο λάθος που έκαναν στην Ουκρανία, όπου καταρχάς δεν λάβαμε σοβαρά υπόψη τις εκλογές και δεν παρακολουθήσαμε την εξέλιξή τους. Ο κ. Solana, ο Ύπατος Εκπρόσωπος, αφυπνίστηκε μόνο όταν οι Ουκρανοί βγήκαν στους δρόμους να διαδηλώσουν κατά της εκλογικής νοθείας που ήταν σε εξέλιξη.
<SPEAKER ID="152" LANGUAGE="" NAME="Alyn Smith," AFFILIATION="εξ ονόματος της Ομάδας Verts/ALE">
<P>
    Κύριε Πρόεδρε, θα επαναλάβω τον ωραίο λόγο της συναδέλφου από την Ομάδα μου, της κ. Isler Béguin, τονίζοντας πόσο σημαντική είναι η επιλογή του χρόνου αυτού του ψηφίσματος για το Αζερμπαϊτζάν, καθώς αντιμετωπίζει εκλογές. Επισκέφθηκα την περιοχή τον περασμένο μήνα με συναδέλφους του Σκωτικού Κοινοβουλίου, διότι ενδιαφερόμαστε έντονα να προσεγγίσουμε αυτές τις χώρες με τη δική μας εμπειρία κοινωνικού, δημοκρατικού και πολιτικού εθνικισμού. Σε εκείνη την περιοχή, τα γεγονότα σε μία χώρα συχνότατα έχουν σοβαρότατο αντίκτυπο σε μία άλλη. Με αυτό το πνεύμα, θα σας συνιστούσα ιδιαίτερα την παράγραφο 10 του ψηφίσματος και την αναφορά στην εύθραυστη κοινωνία των πολιτών στο Αζερμπαϊτζάν, επειδή είναι το κλειδί για μια μακροπρόθεσμη λύση για τα προβλήματα της περιοχής.
<SPEAKER ID="153" LANGUAGE="CS" NAME="Jaromír Kohlíček," AFFILIATION="εξ ονόματος της Ομάδας GUE/NGL">
<SPEAKER ID="154" LANGUAGE="PL" NAME="Urszula Krupa," AFFILIATION="εξ ονόματος της Ομάδας IND/DEM">
<P>
Τουλάχιστον αρκετές δεκάδες διαδηλωτές που ζητούσαν δημοκρατικές μεταρρυθμίσεις στη χώρα συνελήφθησαν κατά τη διάρκεια της πρόσφατης διαδήλωσης στο Μπακού. Ακόμη και πριν από αυτό, πάνω από 100 άτομα καταδικάστηκαν σε φυλάκιση επειδή εξέφρασαν τις πολιτικές τους απόψεις και εναντιώθηκαν στην κυβέρνηση, μετά τις νοθευμένες προεδρικές εκλογές του 2003. Πολλοί ακτιβιστές της αντιπολίτευσης, δημοσιογράφοι, δάσκαλοι και τυχαίοι παριστάμενοι συνελήφθησαν στο κύμα της βίας που εξαπέλυσαν οι αρχές.
<P>
Είμαστε υπέρ της δικαιοσύνης και της αλήθειας, συνεπώς υποστηρίζουμε τα αιτήματα της αντιπολίτευσης να γίνουν σεβαστές οι δημοκρατικές αρχές και η ελευθερία του λόγου και να μην υπάρξει άλλος εκφοβισμός ή βία. Υποστηρίζουμε επίσης τις εκκλήσεις τους για τιμωρία εκείνων που δολοφόνησαν τον κ. Huseynov και τον κ. Djalilov, τα μέλη της αντιπολίτευσης που πέθαναν υπό ανεξήγητες συνθήκες. 
<SPEAKER ID="155" LANGUAGE="PL" NAME="Ryszard Czarnecki (NI )." AFFILIATION="(Χειροκροτήματα)">
<P>
     Κύριε Πρόεδρε, θα ακολουθήσει άραγε το Αζερμπαϊτζάν τα βήματα της Γεωργίας, της Ουκρανίας και της Κιργιζίας; Μακάρι να μπορούσε! Πριν από λίγο καιρό, ένας ηγέτης της δημοκρατικής αντιπολίτευσης πέθανε υπό μυστηριώδεις συνθήκες, μετά τον θάνατο ενός άλλου ηγέτη της αντιπολίτευσης νωρίτερα φέτος. Την ίδια στιγμή, ωστόσο, ακόμη και τέτοιες τραγωδίες και άλλες μορφές διώξεων, όπως η σύλληψη 29 ακτιβιστών της αντιπολίτευσης στα μέσα Μαΐου, δεν αλλάζουν τον ρου της ιστορίας και δεν μπορούν να μεταστρέψουν την πορεία της. Οι 70 000 διαδηλωτές του περασμένου Σαββάτου στο Μπακού το γνώριζαν καλά αυτό.
<P>
Ο αγώνας υπέρ της δημοκρατίας στο Αζερμπαϊτζάν είναι επίσης ένας αγώνας για τη σταθερότητα, για την οποία υπάρχει επείγουσα ανάγκη στη χώρα. Για να το θέσουμε ωμά, το Αζερμπαϊτζάν είναι ένα μεγάλο κέντρο παραγωγής πετρελαίου από την Κασπία Θάλασσα, ιδίως μετά το άνοιγμα του πετρελαιαγωγού, αξίας 4 δισεκατομμυρίων δολαρίων, που ξεκινάει από το Μπακού, περνάει από την Τιφλίδα και καταλήγει στο Τσεϊχάν της Τουρκίας, που θα μειώσει την εξάρτηση της Δύσης από το πετρέλαιο της Μέσης Ανατολής. Ο στόχος ως προς τη χωρητικότητα του αγωγού είναι ένα εκατομμύριο βαρέλια την ημέρα.
<P>
Πριν από πέντε ημέρες, μετά την πρόσφατη διαδήλωση, ο ηγέτης της αντιπολίτευσης, Musavat, είπε ότι το Αζερμπαϊτζάν αξίζει τη δημοκρατία και θα πολεμήσει για να την κερδίσει. Έλεγε την αλήθεια, και το Ευρωπαϊκό Κοινοβούλιο πρέπει να βοηθήσει να διασφαλίσουμε ότι αυτό θα συμβεί.
<SPEAKER ID="156" LANGUAGE="" NAME="Ιωάννης Βαρβιτσιώτης (PPE-DE )." AFFILIATION="(Xειροκροτήματα)">
<P>
Καταδικάζουμε απερίφραστα τη δολοφονία του δημοσιογράφου Χουσεΐνοφ, την απαγόρευση των συγκεντρώσεων, όπως αυτή η τελευταία, του δημάρχου του Μπακού στις 21 Μαΐου, τα κρούσματα παραβιάσεων της δικαστικής ανεξαρτησίας και καλούμε τη χώρα σε δυναμική προώθηση των θεσμικών, νομικών και διοικητικών μεταρρυθμίσεων. Πρέπει να γίνει σαφές στη σημερινή κυβέρνηση του Αζερμπαϊτζάν ότι η Ευρωπαϊκή Ένωση καταδικάζει απερίφραστα τις πάσης φύσεως αντιδημοκρατικές πρακτικές.
<SPEAKER ID="157" LANGUAGE="IT" NAME="Luca Romagnoli (NI )." AFFILIATION="">
<P>
    Κύριε Πρόεδρε, κυρίες και κύριοι, κύριε Laschet, στο Αζερμπαϊτζάν έχει κατασταλεί η αντιπολίτευση τριών εθνικιστικών κομμάτων της Δεξιάς ενόψει των εγκαινίων του πετρελαιαγωγού Μπακού-Τιφλίδας-Τσεϊχάν. Οι μαζικές συλλήψεις έχουν ουσιαστικά αποκεφαλίσει την πολιτική αντιπολίτευση και τις τοπικές οργανώσεις υπεράσπισης των ανθρωπίνων δικαιωμάτων που διαμαρτύρονται για μια καταφανώς νοθευμένη εκλογική διαδικασία.
<SPEAKER ID="158" LANGUAGE="" NAME="Neelie Kroes," AFFILIATION="μέλος της Επιτροπής">
<P>
    Κύριε Πρόεδρε, η Ευρωπαϊκή Επιτροπή συμμερίζεται τις ανησυχίες του Ευρωπαϊκού Κοινοβουλίου και της διεθνούς κοινότητας γύρω από τα ανθρώπινα δικαιώματα και τον εκδημοκρατισμό στο Αζερμπαϊτζάν. Παρακολουθούμε πολύ προσεκτικά τα γεγονότα στη χώρα, ιδιαίτερα όσον αφορά τις θεμελιώδεις ελευθερίες, τα μέσα ενημέρωσης καθώς και το δικαίωμα της έκφρασης και του συνέρχεσθαι. Παρακολουθούμε επίσης προσεκτικά τις προετοιμασίες για τις βουλευτικές εκλογές του Νοεμβρίου 2005 και προτρέπουμε τις αρχές του Αζερμπαϊτζάν να εξασφαλίσουν τη διεξαγωγή τους σε συμμόρφωση με τις δεσμεύσεις του ΟΑΣΕ και άλλα διεθνή πρότυπα για δημοκρατικές εκλογές.
<P>
Κάποιοι ευρωβουλευτές έθεσαν το ερώτημα μήπως πρέπει να στείλουμε μία ομάδα παρατηρητών στις προσεχείς βουλευτικές εκλογές του Αζερμπαϊτζάν. Σύμφωνα με την καθιερωμένη τακτική στην περιοχή του ΟΑΣΕ, δεν θα αναπτυχθεί αποστολή παρατηρητών των εκλογών από την Ευρωπαϊκή Ένωση για τις εκλογές στο Αζερμπαϊτζάν. Αντί γι’ αυτό, θα δοθεί υποστήριξη στην αποστολή παρατηρητών των εκλογών του ΟΑΣΕ/Γραφείου Δημοκρατικών Θεσμών και Ανθρωπίνων Δικαιωμάτων (ODIHR) που πρόκειται να αναπτυχθεί στη χώρα. Η Επιτροπή θα εξετάσει επίσης εάν, σύμφωνα με πρόσφατες ενέργειες και σε σχέση με τις εκλογές στην Ουκρανία, τη Μολδαβία και την Κιργιζία, μπορεί να παρασχεθεί οικονομική στήριξη στο ταμείο του ΟΑΣΕ/ODIHR, ούτως ώστε να διευρυνθεί η συμμετοχή στις αποστολές παρατηρητών των εκλογών και να δοθεί η δυνατότητα να συμμετάσχουν περισσότεροι παρατηρητές από την κεντρική, ανατολική, νοτιοανατολική Ευρώπη και από την πρώην Σοβιετική Ένωση.
<P>
Όλα αυτά τα ζητήματα και οι δραστηριότητες πρέπει να θεωρηθούν στο πλαίσιο της ένταξης του Αζερμπαϊτζάν στην Ευρωπαϊκή Πολιτική Γειτονίας, όπως αποφασίστηκε από το Συμβούλιο τον Ιούνιο του 2004. Στις συναντήσεις της με τις αρχές του Αζερμπαϊτζάν, η Επιτροπή έχει ανέκαθεν τονίσει ότι η Ευρωπαϊκή Πολιτική Γειτονίας κατ’ ανάγκη συνεπάγεται κοινές θεμελιώδεις αξίες όπως τη δημοκρατία, τον σεβασμό των ανθρώπινων δικαιωμάτων και τη διεξαγωγή πραγματικά δημοκρατικών εκλογών.
<P>
Όπως γνωρίζετε, την 25η Απριλίου 2005, το Συμβούλιο Γενικών Υποθέσεων και Εξωτερικών Σχέσεων αποφάσισε να προσφέρει στο Αζερμπαϊτζάν μία ευκαιρία να αναπτύξει ένα σχέδιο δράσης ΕΠΓ με την Ευρωπαϊκή Ένωση και ελπίζω ότι αυτό θα οριστικοποιηθεί πριν από το τέλος του έτους. Τα ανθρώπινα δικαιώματα, οι θεμελιώδεις ελευθερίες, οι πραγματικά δημοκρατικές εκλογές και ο εκδημοκρατισμός θα είναι μεταξύ των κύριων προτεραιοτήτων αυτού του εγγράφου, το οποίο θα προσφέρει συνολική καθοδήγηση για τις μελλοντικές σχέσεις ανάμεσα στο Αζερμπαϊτζάν και την Ευρωπαϊκή Ένωση.
<P>
Επιπλέον, η Επιτροπή βοηθά το Αζερμπαϊτζάν στις θεσμικές, νομικές και διοικητικές μεταρρυθμίσεις του μέσω του προγράμματος TACIS. Όλο αυτό το φάσμα ζητημάτων είναι μία από τις δύο κύριες προτεραιότητες που επελέγησαν για το Πρόγραμμα Εθνικής Δράσης TACIS 2004-2005.
<P>
Τέλος, είναι εξίσου σημαντικό ότι η Επιτροπή προσφέρει επίσης οικονομική στήριξη μέσω της Ευρωπαϊκής της πρωτοβουλίας για τη δημοκρατία και τα ανθρώπινα δικαιώματα. Πέντε περιφερειακά προγράμματα χρηματοδοτούνται επί του παρόντος στον νότιο Καύκασο, με συνολικό ποσό άνω των 5 εκατομμυρίων ευρώ. Η Επιτροπή θα συνεχίσει να χρησιμοποιεί όλα τα μέσα που διαθέτει για να επιδιώξει την αποτελεσματική προστασία των ανθρωπίνων δικαιωμάτων στο Αζερμπαϊτζάν και να εξασφαλίσει ότι ο εκδημοκρατισμός της χώρας θα προχωρήσει ομαλά στο άμεσο μέλλον. 
<SPEAKER ID="159" LANGUAGE="" NAME="Πρόεδρος. –" AFFILIATION="">
<SPEAKER ID="160" LANGUAGE="" NAME="Πρόεδρος. –" AFFILIATION="(Για τα αποτελέσματα των ψηφοφοριών και άλλες σχετικές λεπτομέρειες: βλ. συνοπτικά πρακτικά)">
<SPEAKER ID="161" LANGUAGE="" NAME="" AFFILIATION="">
<SPEAKER ID="162" LANGUAGE="SK" NAME="Zita Pleštinská (PPE-DE )," AFFILIATION="γραπτώς">
<P>
   . Ο λόγος που ψήφισα υπέρ της έκθεσης Öry είναι ο επίκαιρος χαρακτήρας της όσον αφορά το ζήτημα της κοινωνικής ενσωμάτωσης στα 10 νέα κράτη μέλη. Ο εισηγητής έδωσε μια λεπτομερή περιγραφή των βασικών προκλήσεων που αντιμετωπίζουν τα νέα κράτη μέλη στην καταπολέμηση της φτώχειας και του κοινωνικού αποκλεισμού. Κατά τη διάρκεια της συζήτησης, αυτοί που παρουσίασαν επιχειρήματα που υπογράμμιζαν τη σοβαρότητα αυτού του θέματος ήταν κατά κύριο λόγο βουλευτές από τα νέα κράτη μέλη. Οι παρεμβάσεις τους επικεντρώθηκαν στο θέμα της φτώχειας, που περιλαμβάνει επίσης την κοινωνική ενσωμάτωση των παιδιών ή, με άλλα λόγια, έχει αντίκτυπο στις προοπτικές της νέας γενιάς. Για παράδειγμα, οι στατιστικές δείχνουν ότι στη χώρα μου, τη Σλοβακία, σχεδόν το 21% των πολιτών ζουν κάτω από το όριο της φτώχειας, κυρίως στις λιγότερο αναπτυγμένες περιφέρειες της χώρας. Η έκθεση αυτή παρέχει μια βάση για την αντιμετώπιση της τεράστιας πρόκλησης που αντιμετωπίζει η ΕΕ σχετικά με την επίτευξη των φιλόδοξων στόχων της Λισαβόνας για την αύξηση της απασχόλησης, την κοινωνική συνοχή και τη βιώσιμη ανάπτυξη. Η πρόοδος της ΕΕ θα εξαρτηθεί από την προσέγγισή της στα θεμελιώδη δικαιώματα των πολιτών της ΕΕ που κινδυνεύουν περισσότερο και που ζουν κυρίως στα 10 νέα κράτη μέλη. Η προσέγγιση αυτή πρέπει να διέπεται από την κοινωνική ενσωμάτωση και την καταπολέμηση κάθε μορφής διακρίσεων. 
<SPEAKER ID="163" LANGUAGE="" NAME="" AFFILIATION="">
<SPEAKER ID="164" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="165" LANGUAGE="" NAME="Πρόεδρος. –" AFFILIATION="(Η συνεδρίαση λήγει στις 16.45)">

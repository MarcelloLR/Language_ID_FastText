<CHAPTER ID="022">
Βελτίωση της νομοθεσίας 2006 σύμφωνα με το άρθρο 9 του Πρωτοκόλλου για την εφαρμογή των αρχών της επικουρικότητας και της αναλογικότητας (συνοπτική παρουσίαση) 
<SPEAKER ID="247" NAME="Πρόεδρος">
" ημερήσια διάταξη προβλέπει τη συνοπτική παρουσίαση της έκθεσης του κ. Medina Ortega, εξ ονόματος της Επιτροπής Νομικών Θεμάτων, σχετικά με τη βελτίωση της νομοθεσίας 2006 σύμφωνα με το άρθρο 9 του Πρωτοκόλλου για την εφαρμογή των αρχών της επικουρικότητας και της αναλογικότητας..
<SPEAKER ID="248" NAME="Manuel Medina Ortega" LANGUAGE="ES">
Κύριε Πρόεδρε, παρουσιάζω μια έκθεση πρωτοβουλίας σχετικά με τη βελτίωση της νομοθεσίας 2006 σύμφωνα με το άρθρο 9 του Πρωτοκόλλου για την εφαρμογή των αρχών της επικουρικότητας και της αναλογικότητας.
<P>
" έκθεση έχει μάλλον ευρύ φάσμα και θα ήθελα επομένως να επικεντρωθώ σε δύο ή τρεις πλευρές. " πρώτη πλευρά είναι η σημασία της νομοθετικής διαδικασίας μέσα στην Ευρωπαϊκή Ένωση. Φαίνεται να υπάρχει μια σταδιακή τάση προς την υιοθέτηση αυτού που ονομάζουμε ήπια νομοθεσία, όπου ορισμένες ανακοινώσεις, εκθέσεις ή έγγραφα θεωρούνται νομικά δεσμευτικοί κανόνες. " ανησυχία που εκφράζεται στην έκθεσή μου είναι για το σαφή διαχωρισμό μεταξύ απλών κατευθυντήριων γραμμών που εκδίδονται από διοικητικά όργανα και της νομοθετικής διαδικασίας.
<P>
" νομοθετική διαδικασία, που αφορά κανονισμούς και οδηγίες, προβλέπεται στην παρούσα φάση πλήρως από τις Συνθήκες της Ευρωπαϊκής Ένωσης και απαιτεί πρωτοβουλία από την Επιτροπή, η οποία πρέπει να εγκριθεί είτε από το Συμβούλιο μόνο του, ή από το Συμβούλιο σε μια διαδικασία συναπόφασης με το Κοινοβούλιο.
<P>
Στο πλαίσιο αυτό πιστεύω ότι είναι ζωτικό να τονίσουμε τη σημασίας του νομοθετικού αυτού χαρακτήρα, γιατί αυτός είναι που λαμβάνει υπόψη του το δημόσιο συμφέρον μέσω την υποβολής αναφορών στα όργανα που έχουν νομοθετική εξουσία.
<P>
Υπάρχει κίνδυνος, και άλλη ενδεχόμενη παρέκκλιση, να επιτραπεί σε ορισμένα όργανα ή ορισμένους κλάδους να αυτορυθμιστούν. Αυτό μπορεί να είναι κατάλληλο, για παράδειγμα, για ορισμένους συλλόγους, επαγγελματικά όργανα, συλλογικά όργανα κ.λπ., αλλά κατά τη γνώμη μου, το δικαίωμα σε ένα κλάδο να αυτορυθμίζεται είναι ένα πολύ σοβαρό λάθος. Πρόσφατα γίναμε μάρτυρες της απορρύθμισης στις "νωμένες Πολιτείες, οι οποίες επέτρεψαν στο χρηματοπιστωτικό τομέα να αυτορυθμιστεί, με εξαιρετικά σοβαρές συνέπειες για την παγκόσμια οικονομία. Με άλλα λόγια η ρύθμιση δεν μπορεί να αφήνεται στα χέρια εκείνων που υπόκεινται σε αυτή. " αυτορύθμιση αποτελεί αντίφαση και σαν ορολογία και μπορεί να είναι κατάλληλη μόνο όταν εσωτερικά όργανα ρυθμίζουν το εαυτό τους. Δεν μπορεί να θεωρηθεί ότι ένας οποιοσδήποτε κλάδος μπορεί να αυτορυθμιστεί μέσω ενός συστήματος αυτορύθμισης και το ίδιο ισχύει και για τη συρρύθμιση.
<P>
Όσον αφορά το Ευρωπαϊκό Κοινοβούλιο, η ουσιαστική απαίτηση είναι να καθιερωθούν σαφείς νομοθετικές διαδικασίες. Με άλλα λόγια, οι προτάσεις της Επιτροπής πρέπει να συζητούνται στο Κοινοβούλιο και στο Συμβούλιο και να υιοθετούνται νομοθετικά ψηφίσματα.
<P>
" δεύτερη πλευρά είναι η αυξανόμενη πολυπλοκότητα της νομοθεσίας της ΕΕ και η δυσκολία που συναντούν κανονικοί πολίτες, συμπεριλαμβανομένων εμπειρογνωμόνων στην ευρωπαϊκή νομοθεσία, να κατανοήσουν τι πραγματικά συμβαίνει. Πρέπει να κάνουμε ευκολότερη την κατανόηση της νομοθεσίας της ΕΕ και ο μόνος τρόπος για αυτό είναι μέσω κωδικοποίησης, αναδιατύπωσης ή κάτι παρόμοιο. Δεν μπορούμε να συνεχίσουμε να αναπτύσσουμε νομικούς κανόνες όπως και όταν αυτοί χρειάζονται και να ξεχνάμε τι έχουμε υιοθετήσει.
<P>
Είναι αλήθεια ότι, τα τελευταία χρόνια, έχουν γίνει σχετικές βελτιώσεις, καθώς με τη συνεργασία του Κοινοβουλίου, της Επιτροπής και του Συμβουλίου, οι διαδικασίες επιτροπολογίας, για παράδειγμα, έχουν τροποποιηθεί. Εντούτοις, στην εποχή αυτή της τεχνολογίας της πληροφορίας, θα έπρεπε ιδανικά να έχουμε μια αυτόματη διαδικασία κωδικοποίησης, κατά την οποία κάθε νέος νομικός κανόνας που υιοθετείται θα αναγνωρίζεται αμέσως και θα ενοποιείται μέσω διαδικασιών κωδικοποίησης.
<P>
" έκθεση επιμένει στην περιοδική κωδικοποίηση. Κατά τη γνώμη μου, αυτή πρέπει να είναι κυριολεκτικά αυτόματη, ώστε, όπως υιοθετούμε νομικούς κανόνες, αυτοί να ενσωματώνονται στο σώμα της νομοθεσίας της ΕΕ για να δημιουργηθεί ο νέος κώδικας ΕΕ. Δεν προτείνω ένα είδος Ναπολεόντειου κώδικα σχετικά με το δίκαιο της ΕΕ, αλλά περισσότερο τη μόνιμη κωδικοποίηση, η οποία πιστεύω δεν θα είναι δύσκολη, όπως προείπα, στην εποχή αυτή της τεχνολογίας της πληροφορίας.
<SPEAKER ID="249" NAME="Joe Borg">
Μέλος της Επιτροπής. - Κύριε Πρόεδρε, οι καλύτεροι κανονισμοί δεν αποτελούν αυτοσκοπό. Πρόκειται για την ωφέλεια των επιχειρήσεων και των πολιτών με την απλοποίηση και τη βελτίωση του κανονιστικού περιβάλλοντος στην Ευρώπη.
<P>
" Επιτροπή επομένως χαιρετίζει την παρούσα έκθεση από τον κ. Medina Ortega σχετικά με την καλύτερη νομοθεσία. Διατηρεί την προσοχή στον τομέα της καλύτερης ρύθμισης στο ίδιο κλίμα και με προηγούμενες παρόμοιες πρωτοβουλίες που έλαβε το περασμένο έτος το Ευρωπαϊκό Κοινοβούλιο. Έχω επίσης σημειώσει τις πολύ διορατικές παρατηρήσεις που μόλις έκανε ο κ. Medina Ortega.
<P>
Θα ήθελα να υπενθυμίσω τώρα τα σημαντικά βήματα που έχουν ήδη ληφθεί και τις εργασίες που εξελίσσονται προς απάντηση των αιτημάτων και των ανησυχιών που έχουν εκφραστεί από το Ευρωπαϊκό Κοινοβούλιο σχετικά με την καλύτερη ρύθμιση.
<P>
" καλύτερη ρύθμιση αποτελεί κορυφαία προτεραιότητα και έχουμε κάνει σημαντική πρόοδο με τα έτη στην αξιολόγηση αντικτύπου, την απλοποίηση και τη μείωση των διοικητικών βαρών. " Επιτροπή για τις αναλύσεις επιπτώσεων που εφάρμοσε ο Πρόεδρος Barroso στα τέλη του 2006, επηρεάζει πραγματικά την ποιότητα της δουλειάς μας. Έχουμε, ωστόσο, επίγνωση ότι πρέπει να προσπαθούμε συνεχώς για να βελτιώνουμε το σύστημα.
<P>
Πολλές από τις βελτιώσεις που θέλουμε να κάνουμε θα προωθηθούν βάσει των αναθεωρημένων κατευθυντήριων γραμμών μας για τις αξιολογήσεις αντικτύπου. " αναθεώρηση βασίζεται στην εμπειρία των Επιτροπών για τις αναλύσεις των επιπτώσεων, μια εξωτερική αξιολόγηση και στη συνέχεια στη διαβούλευση με τα όργανα, τους φορείς και τα ενδιαφερόμενα μέρη.
<P>
Ενισχύουμε την καθοδήγηση σε θέματα όπως η επικουρικότητα, οι εθνικοί και περιφερειακοί αντίκτυποι και συγκεκριμένοι αντίκτυποι όπως σε μικρομεσαίες επιχειρήσεις και σε καταναλωτές. Επανεξετάζουμε επίσης με το Συμβούλιο και το Κοινοβούλιο την κοινή προσέγγιση για την αξιολόγηση αντικτύπου με σκοπό να εντοπίσουμε πού μπορεί να υπάρξει πρόοδος. Οι εργασίες σε τεχνικό επίπεδο έχουν αρχίσει, και ελπίζουμε να επιτύχουμε συγκεκριμένα αποτελέσματα τουλάχιστον με την ανταλλαγή κοινών εμπειριών με τα τρία όργανα μέχρι το τέλος του έτους.
<P>
Όσον αφορά την απλοποίηση, η Επιτροπή έχει υιοθετήσει 119 προτάσεις από τις 162 από την έναρξη των προγραμμάτων 2005-2009. Μια πρόκληση κλειδί είναι να διασφαλίσουμε ότι οι προτάσεις απλοποίησης που εκκρεμούν στο Συμβούλιο και το Κοινοβούλιο θα υιοθετηθούν γρήγορα. Σχετικά με τα διοικητικά βάρη, η εκτέλεση της χαρτογράφησης των βασικών υποχρεώσεων πληροφορίας της ΕΕ που διεξάγεται για την Επιτροπή από εξωτερική κοινοπραξία, έχει ολοκληρωθεί και η εκτίμηση του κόστους των υποχρεώσεων αυτών θα τελειώσει μέχρι το τέλος του έτους.
<P>
Στη στρατηγική επισκόπηση του Ιανουαρίου σκοπεύουμε να αναφερθούμε στην πρόοδο και να ορίσουμε ένα σαφή χάρτη πορείας σχετικά με το πώς ο φιλόδοξος στόχος μείωσης 25% θα επιτευχθεί μέχρι το 2010-2012.
<P>
Τέλος, αναφορικά με τη διοργανική συνεργασία για την καλύτερη νομοθεσία, πρέπει να αναγνωρίσουμε ότι η Διοργανική Συμφωνία για την Καλύτερη Νομοθεσία σε ισχύ από το Δεκέμβριο 2003, δεν εφαρμόστηκε εύκολα. Αυτό δεν πρέπει να μας αποθαρρύνει από τη συνέχιση του διαλόγου. Αντιθέτως, η Επιτροπή πρόσφατα εξέφρασε την άποψη ότι είναι καιρός να δώσουμε μεγαλύτερη πολιτική ισχύ στις συζητήσεις για τα θέματα καλύτερης ρύθμισης εν γένει. Ενθάρρυνα το Κοινοβούλιο να συγκαλέσει μια διοργανική ανταλλαγή απόψεων για την καλύτερη ρύθμιση στο κοντινό μέλλον στο υψηλότερο πολιτικό επίπεδο, θα μπορούσε να είναι στο πλαίσιο της υψηλού επιπέδου τεχνικής ομάδας για τη διοργανική συνεργασία, στη Διάσκεψη των Προέδρων ή στη Διάσκεψη των Προέδρων των Επιτροπών.
<P>
Κλείνοντας, θα ήθελα να τονίσω ότι η καλύτερη νομοθεσία αποτελεί από κοινού ευθύνη όλων των ευρωπαϊκών οργάνων και, πράγματι, των κρατών μελών. Μπορούμε όλοι να κάνουμε περισσότερα και αποτελεσματικότερα για τη βελτίωση της ποιότητας των νομοθετικών μας προτάσεων και για το συνολικό ρυθμιστικό μας πλαίσιο.
<SPEAKER ID="250" NAME="Πρόεδρος">
Ολοκληρώνεται αυτό το θέμα συζήτησης.
<P>
" ψηφοφορία θα διεξαχθεί την Τρίτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="992" NAME="Bert Doorn  " AFFILIATION="PPE-DE">
γραπτώς. - (NL) " υιοθέτηση της έκθεσης Medina αποτελεί σαφές μήνυμα ότι η νομοθεσία πρόκειται να βελτιωθεί. " έκθεση περιέχει τις σημαντικότερες από τις απόψεις που εκφράστηκαν από την ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, συμπεριλαμβανομένων:
<P>
Ανεξάρτητη εποπτεία της εφαρμογής των αξιολογήσεων αντικτύπου από την Ευρωπαϊκή Επιτροπή·
<P>
Έγκαιρη και εκτενής διαβούλευση με τα ενδιαφερόμενα μέρη·
<P>
Ο στόχος μείωσης των διοικητικών βαρών κατά 25% πρέπει να αποτελεί καθαρό στόχο. Μείωση του βάρους που προκύπτει από την υφιστάμενη νομοθεσία σε ορισμένους τομείς δεν πρέπει να ακυρώνεται με επιπλέον διοικητικό βάρος από νέα νομοθεσία.
<P>
Δυστυχώς, τα ακόλουθα ζητήματα δεν χαίρουν επαρκούς στήριξης από άλλες ομάδες:
<P>
Στήριξη στην Επιτροπή για την εξέταση της αυτορύθμισης και της συρρύθμισης ως σοβαρών στρατηγικών επιλογών πολιτικών.
<P>
Ευρύτερη εφαρμογή της αξιολόγησης αντικτύπου σε, μεταξύ άλλων, κανονισμούς επιτροπολογίας και σημαντικές τροπολογίες του Συμβουλίου και του Κοινοβουλίου σε νομοθετικές προτάσεις.
<P>
Επίσης, η ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών κρίνει σημαντικό η Επιτροπή να λάβει σοβαρά υπόψη τις συστάσεις της ομάδας υψηλού επιπέδου για το διοικητικό βάρος (ομάδα Stoiber). Ένα υποσχόμενο σχετικό σημάδι είναι το γεγονός ότι η MARKT ανακοίνωσε την πρόθεσή της να εξαιρέσει τις μικρές επιχειρήσεις από την υποχρέωση να ετοιμάζουν ετήσιες αναφορές, και να τροποποιήσει τις οδηγίες 4 και 7 για το σκοπό αυτό.

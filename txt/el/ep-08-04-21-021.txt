<CHAPTER ID="021">
Nαυάγιο του εμπορικού πλοίου New Flame και επιπτώσεις στον κόλπο του Algeciras (συζήτηση)
<SPEAKER ID="233" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με το ναυάγιο του εμπορικού πλοίου New Flame και τη ρύπανση στον κόλπο Algeciras.
<SPEAKER ID="234" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, χαίρομαι που βρίσκομαι σήμερα εδώ για να σας ενημερώσω σχετικά με τη δήλωση της Επιτροπής αναφορικά με το ψήφισμα που πρόκειται να εγκρίνετε σχετικά με το ναυάγιο του εμπορικού πλοίου New Flame και τις επιπτώσεις στον κόλπο Algeciras.
<P>
Το ψήφισμα αυτό αναφέρεται σε δύο ζητήματα που έχουν μεγάλη σημασία για τους ευρωπαίους πολίτες: την ασφάλεια στη θάλασσα και την προστασία του θαλάσσιου περιβάλλοντος, δηλαδή για την προστασία των ακτογραμμών μας, των κόλπων μας και των παραλιών μας. " Ευρώπη χρειάστηκε να αντιμετωπίσει οικολογικές καταστροφές που προκλήθηκαν από ατυχήματα στη θάλασσα, όπως των πλοίων Erika και Prestige. Το ναυάγιο του εμπορικού πλοίου New Flame είχε σοβαρές επιπτώσεις, αλλά δεν προκάλεσε καταστροφή τέτοιου μεγέθους.
<P>
Παρόλα αυτά, το ναυάγιο αυτό μας υπενθύμισε ότι οι θαλάσσιες μεταφορές μπορούν να είναι επικίνδυνες και ότι τέτοια περιστατικά μπορεί να εξακολουθούν να συμβαίνουν πάρα τα πολυάριθμα μέτρα που λαμβάνει η Ευρωπαϊκή Ένωση κατά τη διάρκεια των τελευταίων δεκαετιών. " Ευρωπαϊκή Επιτροπή έχει παρακολουθήσει το ατύχημα εκ του σύνεγγυς· έχει παραμείνει σε επαγρύπνηση αναφορικά με την εφαρμογή του κοινοτικού δικαίου, και τώρα επιθυμεί να προωθήσει ορισμένες πρακτικές προτάσεις με στόχο την περαιτέρω βελτίωση της ασφάλειας στη θάλασσα.
<P>
" Επιτροπή έχει παρακολουθήσει εκ του σύνεγγυς αυτό το ατύχημα, το οποίο συνέβη τον Αύγουστο του 2007. Οι υπηρεσίες της Επιτροπής, ιδίως το Κέντρο Παρακολούθησης και Πληροφοριών της Γενικής Διεύθυνσης Περιβάλλοντος, υπεύθυνο για την πολιτική προστασία, έχει έρθει σε επαφή με τις ισπανικές αρχές, την ASMAR Sociedad Estatal de Salvamento y Seguridad Maritima και τις βρετανικές αρχές.
<P>
Σε απάντηση των αιτημάτων των ισπανικών αρχών, παρείχαμε μέσω του Ευρωπαϊκού Οργανισμού για την Ασφάλεια στη Θάλασσα (EMSA), διάφορες εικόνες από δορυφόρο προκειμένου να εντοπίσουμε οποιαδήποτε πιθανή ρύπανση από πετρέλαιο στον κόλπο Algeciras. Επίσης η Ισπανία αποφάσισε να ζητήσει, μέσω του Κέντρου Παρακολούθησης και Πληροφοριών, την κινητοποίηση ενός από τα ναυλωμένα από τον EMSA αντιρρυπαντικά σκάφη. Αυτό το αντιρρυπαντικό σκάφος, το Mistra Bay, βρίσκεται ακόμη στην περιοχή, έτοιμο να συνδράμει με βάση τις οδηγίες των ισπανικών αρχών.
<P>
Αυτές οι δύο υπηρεσίες που προσφέρει ο EMSA, δηλαδή το δορυφορικό σύστημα παρακολούθησης CleanSeaNet και τα αντιρρυπαντικά σκάφη, δημιουργήθηκαν με βάση την κοινοτική νομοθεσία. Χάρη στη στήριξη του Ευρωπαϊκού Κοινοβουλίου έχουν χορηγηθεί 154 εκατομμύρια ευρώ για την καταπολέμηση της ρύπανσης για την περίοδο 2007-2013. Επιπλέον, ο EMSA προέβη πρόσφατα στη σύναψη συμβάσεων με αντικείμενο τη ναύλωση και άλλων σκαφών αντιμετώπισης της ρύπανσης από το πετρέλαιο προκειμένου να παράσχει ακόμα καλύτερη προστασία στις ακτές της Ευρώπης, και, στο πολύ εγγύς μέλλον, δύο νέα σκάφη, τα Bahia Uno και Bahia Tres, θα είναι σε λειτουργία έξω από τον κόλπο Algeciras.
<P>
Γενικά η Επιτροπή είναι αρμόδια να διασφαλίζει ότι η υφιστάμενη κοινοτική νομοθεσία στο πεδίο της ασφάλειας στη θάλασσα και της προστασίας του θαλάσσιου περιβάλλοντος εφαρμόζεται ορθά. Ο EMSA δημιουργήθηκε προκειμένου να συνδράμει την Επιτροπή στην επιβολή και την εφαρμογή της υφιστάμενης κοινοτικής νομοθεσίας. Επιθεωρήσεις που διεξήχθησαν από τον Οργανισμό επιτρέπουν την αξιολόγηση των μέτρων που έλαβαν τα κράτη μέλη προκειμένου να συμμορφωθούν με το κοινοτικό δίκαιο. Όπου κριθεί σκόπιμο, η Επιτροπή δύναται να κινήσει διαδικασίες επί παραβάσει κατά οποιουδήποτε κράτους μέλους το οποίο δεν μεταφέρει ορθά το κοινοτικό δίκαιο.
<P>
Στα προαναφερθέντα πεδία εκκρεμούν ορισμένα ζητήματα, συμπεριλαμβανόμενης της κοινώς αποκαλούμενης οδηγίας για τις ποινικές κυρώσεις και της οδηγίας σχετικά με την περιβαλλοντική ευθύνη. " πρακτική εφαρμογή των διατάξεων του ποινικού κώδικα και η δίωξη αυτών που ρυπαίνουν παρόλα αυτά παραμένει στην αρμοδιότητα των επιμέρους κρατών μελών.
<P>
Θα ήθελα να επιστρέψω στο ζήτημα του New Flame. " Επιτροπή εξετάζει επί του παρόντος την καταγγελία που υποβλήθηκε από την περιφερειακή κυβέρνηση της Ανδαλουσίας και αφορά πιθανή μη συμμόρφωση με την κοινοτική νομοθεσία. Θα πρέπει να θυμηθούμε ότι η τρίτη ναυτιλιακή δέσμη, η οποία συζητείται σήμερα, έχει ως στόχο να εισαγάγει περαιτέρω βελτιώσεις στον τομέα της παρακολούθησης της κυκλοφορίας των σκαφών και της ευθύνης των επιχειρηματιών στον τομέα των θαλάσσιων μεταφορών.
<P>
Εν κατακλείδι, η Επιτροπή θα ήθελε να επισημάνει ότι η Ευρωπαϊκή Ένωση έχει εφαρμόσει φιλόδοξες πολιτικές στον τομέα της ασφάλειας στη θάλασσα και της προστασίας του θαλάσσιου περιβάλλοντος. Επομένως κάθε κράτος μέλος που πλήττεται από ένα ατύχημα έχει στη διάθεσή του, εφόσον το επιθυμεί, αποτελεσματικά εργαλεία για την αντιμετώπιση αυτών που ρυπαίνουν και της ρύπανσης. " Επιτροπή ελπίζει ότι το ναυάγιο του New Flame θα ανασυρθεί σύντομα από τον κόλπο Algeciras. " άφιξη της ειδικής φορτηγίδας Big Foot 1 στα τέλη Μαρτίου υποδηλώνει ότι σχεδιάζονται περαιτέρω προσπάθειες.
<P>
Με αυτά ολοκληρώνονται οι πληροφορίες που επιθυμούσα να δώσω στο Κοινοβούλιο.
<P>
Κύριε Πρόεδρε, θα ακούσω τώρα με προσοχή αυτά που έχουν να πουν οι βουλευτές σχετικά με αυτό το ζήτημα.
<SPEAKER ID="235" NAME="Gerardo Galeote">
εξ ονόματος της Ομάδας PPE-DE. - (ES) Κύριε Πρόεδρε, κύριε Επίτροπε, έχουν περάσει οκτώ μήνες από το ναυάγιο του New Flame και υπάρχει ακόμη κίνδυνος περαιτέρω διαρροών πετρελαίου, ιδίως πετρελαίου προερχόμενου από το φορτίο που περιέχει το ναυάγιο.
<P>
Αυτή η κατάσταση έχει ανακύψει λόγω παραγόντων οι οποίοι αποτελούν καθημερινά φαινόμενα σε αυτήν την περιοχή, δηλαδή λόγω της ανεπάρκειας στη διαχείριση της κυκλοφορίας υψηλής πυκνότητας και λόγω των μαζικών επιχειρήσεων μεταφοράς πετρελαίου μεταξύ σκαφών στη θάλασσα. Όμως, σε αυτή τη συγκεκριμένη περίπτωση, υπήρξε επίσης μια αλυσίδα λαθών και εγκατάλειψη ευθύνης, όσον αφορά την παρακολούθηση του σκάφους καθώς και μετά τη σύγκρουση.
<P>
Συνεπώς, κύριε Επίτροπε, το Σώμα θα ήταν ευτυχές αν μπορούσατε να απαντήσετε στις ακόλουθες τέσσερις ερωτήσεις:
<P>
Πρώτον, έχετε καθόλου πληροφορίες σχετικά με την προέλευση και τον βαθμό τοξικότητας των 42 500 τόνων άχρηστων μετάλλων που δεν ανακτήθηκαν;
<P>
Δεύτερον, μπορείτε να μας πείτε αν, σε συνέχεια της σύγκρουσης και στη διάρκεια των τελευταίων οκτώ μηνών, υπήρξε προσφυγή στον κοινοτικό μηχανισμό πολιτικής προστασίας και, αν ναι, πόσες φορές;
<P>
Τρίτον, έχετε υπόψη σας τυχόν σχέδια και χρονοδιαγράμματα για την επαναφορά του σκάφους σε κατάσταση πλευστότητας -στην οποία αναφερθήκατε μόλις τώρα ή τυχόν σχέδια παρακολούθησης του κινδύνου μόλυνσης που μπορεί να προέλθει από το φορτίο του;
<P>
Τέταρτον, η Ευρωπαϊκή Επιτροπή έχει ξεκινήσει έρευνα. Έχει αυτή ως σκοπό να διαπιστώσει αν οι αρμόδιες αρχές παραβίασαν τους ισχύοντες κοινοτικούς κανόνες; Αν ναι, κύριε Barrot, αν υπήρξε παραβίαση του κοινοτικού δικαίου, σας παρακαλώ να δώσετε σε αυτό το Σώμα εγγυήσεις ότι θα παραπέμψετε αυτές τις παραβιάσεις ενώπιον του Δικαστηρίου των Ευρωπαϊκών Κοινοτήτων, επειδή εντέλει οι πολίτες και το περιβάλλον είναι πάντοτε αυτοί που πληρώνουν.
<SPEAKER ID="236" NAME="Luis Yañez-Barnuevo García">
εξ ονόματος της Ομάδας PSE. - (ES) Κύριε Πρόεδρε, θα ήθελα να πιστεύω ότι η προστασία του περιβάλλοντος και η ασφάλεια στη θάλασσα μας αφορούν όλους, και ότι αυτός είναι ο μόνος λόγος που εισάγουμε το περιστατικό του New Flame στη συζήτησή μας. Δεν μπορώ να πιστέψω ότι θα μπορούσε κάποιος να ισχυριστεί ότι αυτή η περίπτωση είναι δυνατό να συγκριθεί έστω και εξ αποστάσεως με την καταστροφή που προκάλεσε το Prestige.
<P>
" διαρροή από το New Flame έχει φτάσει μόλις τους 24 τόνους μέχρι σήμερα, σε σύγκριση με περισσότερους από 70 000 τόνους από το Prestige. Θα ήταν σαν να συγκρίναμε μια αμυχή με καρκίνο τελικού σταδίου· όμως, ένα περιστατικό όπως αυτό δεν αποτελεί ποτέ ζήτημα ήσσονος σημασίας. Θα πρέπει να ενισχύσουμε τους μηχανισμούς για την πρόληψη και τη διαχείριση ορισμένων κινδύνων στις θάλασσές μας, ιδιαίτερα στη Μεσόγειο.
<P>
Δεν υπάρχει αμφιβολία ότι οι ισπανικές αρχές έδρασαν με ψυχραιμία, αποτελεσματικότητα και ικανότητα, ίσως επειδή έχουν μάθει από τη σοβαρή αλυσίδα λαθών και ανοησιών που διαπράχθηκαν από την κυβέρνηση της εποχής της καταστροφής του Prestige. Αυτή η δράση της κυβέρνησης της Ισπανίας και της περιφερειακής κυβέρνησης της Ανδαλουσίας διευκολύνθηκε από τον Ευρωπαϊκό Οργανισμό για την Ασφάλεια στη Θάλασσα και από τις υπηρεσίες του CleanSeaNet, οι οποίες χορήγησαν στις αρχές της Ισπανίας ένδεκα εικόνες από δορυφόρο και δύο εκθέσεις αξιολόγησης του συμβάντος, καθώς και από την αντίδραση της Επιτροπής, όπως αναφέρθηκε από τον κ. Barrot μόλις τώρα, οπότε δεν θα την επαναλάβω.
<P>
Εννέα μήνες μετά το συμβάν, το ζήτημα βρίσκεται υπό έλεγχο και οι βρετανικές και ισπανικές αρχές, μαζί με την Επιτροπή, ενεργούν αυστηρά στο πλαίσιο του φόρουμ διαλόγου για το Γιβραλτάρ.
<SPEAKER ID="237" NAME="Graham Watson">
εξ ονόματος της Ομάδας ALDE . - (EN) Κύριε Πρόεδρε, η προφορική ερώτηση που αποτελεί τη βάση αυτής της συζήτησης μου φέρνει στο μυαλό μια αταβιστική δυσφορία συνταγματικής φύσης. Αυτό το Σώμα βρίσκεται στη χειρότερή του κατάσταση αν επιτρέψουμε τέτοια συναισθήματα να κηλιδώνουν την προσέγγισή μας όσον αφορά την πολιτική της Ευρωπαϊκής Ένωσης.
<P>
Θα ήθελα να ζητήσω από τον Επίτροπο να μας αποσαφηνίσει τρία σημεία, και ελπίζω ότι θα επανέλθει στο τέλος της συζήτησης και θα το κάνει.
<P>
Πρώτον, ότι η σύγκρουση και η βύθιση του πλοίου New Flame δεν συνέβη στον κόλπο του Γιβραλτάρ, τον οποίο οι Ισπανοί ονομάζουν κόλπο Algeciras, αλλά στη νοτιοανατολική πλευρά του Βράχου του Γιβραλτάρ, στα ανοιχτά του Europa Point στη Μεσόγειο Θάλασσα.
<P>
Δεύτερον, ότι το συμβάν του New Flame δεν είχε καμία σχέση με τον εφοδιασμό πλοίων με πετρέλαιο, αφού το πλοίο μετέφερε άχρηστα μέταλλα.
<P>
Τρίτον, ότι δεν υπήρξαν επτά απορρίψεις πετρελαίου, όπως διατυπώνεται στην προφορική ερώτηση, αλλά μία ελάσσων απόρριψη κατά τη διάρκεια μιας καταιγίδας στις 9 και 10 Φεβρουαρίου. Επτακόσια ογδόντα κυβικά μέτρα καυσίμου αντλήθηκαν από το σκάφος εντός ενός μηνός από το συμβάν, κανένα από τα οποία δεν απορρίφθηκε. Θα ήμουν ευγνώμων αν ο Επίτροπος μπορούσε να το επιβεβαιώσει αυτό προς το Σώμα. Αν υπάρχει πετρέλαιο στην ακτή, είναι πιο πιθανό να έχει προέλθει από το πλοίο Sierra Nava, του οποίου έσπασε η άγκυρα κατά τη διάρκεια τρικυμίας νωρίτερα φέτος, εξόκειλε και διέρρευσε πετρέλαιο.
<P>
Ίσως ο Επίτροπος θα ήθελε επίσης να σχολιάσει τη συνεργασία μεταξύ των αρχών του Γιβραλτάρ και των αρχών της Ισπανίας. Πιστεύω ότι η συνεργασία υπήρξε υποδειγματική. Το Γιβραλτάρ τηρεί όλες τις σχετικές διεθνείς του υποχρεώσεις, και εγώ θα καλούσα όλους τους ισπανούς συναδέλφους μου, ιδίως αυτούς του Partido Popular, να επισκεφτούν μαζί μου αυτό το τμήμα της εκλογικής μου περιφέρειας, να συνομιλήσουν με τις αρχές και να εξετάσουν το ναυάγιο.
<P>
Υπάρχουν πράγματι βάσιμες ανησυχίες σχετικά με την ασφάλεια στη θάλασσα και με τον κίνδυνο ρύπανσης, όχι μόνο της θάλασσας, αλλά επίσης της ατμόσφαιρας και των υπόγειων υδάτων, στην πολυσύχναστη, πυκνοκατοικημένη βιομηχανική περιοχή στην οποία βρίσκονται το Γιβραλτάρ και η ισπανική του ενδοχώρα. Όμως, ας μην επιτρέψουμε στους μηχανισμούς της κομματικής πολιτικής μιας απογοητευμένης αντιπολίτευσης να χρωματίσουν τις ευρωπαϊκές μας θεωρήσεις.
<SPEAKER ID="238" NAME="Raül Romeva i Rueda">
εξ ονόματος της Ομάδας Verts/ALE. - (ES) Κύριε Πρόεδρε, νομίζω ότι αυτή η κατάσταση με το New Flame συνοψίστηκε καλύτερα από τη Greenpeace όταν εγκατέστησε ένα πανό στο ναυάγιο το οποίο έφερε το σύνθημα "vertido diplomático" - διπλωματική διαρροή.
<P>
Το πρόβλημα έχει στην πραγματικότητα δύο όψεις; Υπάρχει το οικολογικό πρόβλημα και ύστερα υπάρχει και το διπλωματικό πρόβλημα. Όμως το τελευταίο δεν μπορεί να χρησιμοποιείται ως δικαιολογία για τη μη σοβαρή αντιμετώπιση του πρώτου.
<P>
Για παράδειγμα, το συμβάν του New Flame αποτελεί ενδεικτικό σύμπτωμα της χρόνιας ρύπανσης από πετρέλαιο του κόλπου Algeciras εξαιτίας της μη συμόρφωσης του Γιβραλτάρ με την ευρωπαϊκή νομοθεσία και επίσης εξαιτίας της υπερβολικής ανεκτικότητας των ισπανικών αρχών. Σε κάθε περίπτωση, θα ήθελα να τονίσω, ή ίσως θα έπρεπε να είμαι ευγνώμων για την ξαφνική οικολογική ανησυχία των συντρόφων μελών του Partido Popular. Έχω την αίσθηση, πάντως, ότι το ενδιαφέρον για το πλοίο New Flame δεν έχει τόσο να κάνει με την ανάγκη αντιμετώπισης του οικολογικού προβλήματος όσο με τη δημιουργία εσωτερικής αντιπολίτευσης την οποία έχουμε τόσο πολύ συνηθίσει.
<P>
Επαναλαμβάνω, πιστεύω ότι υπάρχει ένα διπλωματικό πρόβλημα αλλά το θεμελιώδες πρόβλημα είναι οικολογικό, και θα πρέπει να αντιμετωπιστεί άμεσα.
<SPEAKER ID="239" NAME="Willy Meyer Pleite">
εξ ονόματος της Ομάδας GUE/NGL. - (ES) Κύριε Πρόεδρε, κύριε Επίτροπε, από τον Αύγουστο έχω λάβει μέρος σε διάφορες πρωτοβουλίες του Κοινοβουλίου και έχω κάνει σημαντικές ομιλίες σε αυτήν την Ολομέλεια. Το βασικό ζήτημα -όπως όλοι γνωρίζουμε- είναι ότι η περιοχή γύρω από τα Στενά είναι μία από τις πιο πολυσύχναστες περιοχές της Ευρώπης όσον αφορά τη θαλάσσια κυκλοφορία με περισσότερα από 100 000 σκάφη ετησίως, εκ των οποίων 30 000 ελλιμενίζονται στην περιοχή μεταξύ του κόλπου Algeciras και του Γιβραλτάρ.
<P>
" βάση του προβλήματος είναι ότι αυτοί οι δύο λιμένες δεν διαθέτουν κάποιο όργανο για τον συντονισμό και την παρακολούθηση της θαλάσσιας κυκλοφορίας. Αυτό είναι το βασικό πρόβλημα. Προωθούμε μια σαφή και συγκεκριμένη πρωτοβουλία έτσι ώστε τα δύο κράτη μέλη που εμπλέκονται σε αυτό το ζήτημα να μπορέσουν να επιλύσουν αυτή την έλλειψη συντονισμού το συντομότερο δυνατόν. Μιλάμε για τους δύο λιμένες με το μεγαλύτερο όγκο θαλάσσιας κυκλοφορίας και είναι απαράδεκτο, στην εποχή που ζούμε, να εξακολουθεί να μην υπάρχει ένας φορέας παρακολούθησης.
<P>
Δεν μιλάμε μόνο για το New Flame, είχαμε επίσης τα Sierra Nava και Σαμοθράκη, και αυτά είναι συμβάντα τα οποία προφανώς απειλούν την ασφάλεια στη θάλασσα, την ασφάλεια των προσώπων και του φυσικού περιβάλλοντος.
<P>
Συνεπώς, νομίζω ότι η Ευρώπη θα πρέπει να αναλάβει την πρωτοβουλία και να δώσει στα κράτη μέλη μια σαφή οδηγία. Είναι απαράδεκτο, στον 21ο αιώνα, το σκάφος να βρίσκεται ακόμα στην παρούσα κατάσταση. Ίσως να έσφαλε η Ισπανία που εμπιστεύτηκε τη διάσωση του σκάφους στο Γιβραλτάρ; Ίσως οι δύο διοικήσεις θα έπρεπε να είχαν δράσει από κοινού;
<P>
Έχω ένα ζήτημα ουσίας να θέσω στον Επίτροπο. Υπέβαλα μια ερώτηση προς την Επιτροπή -την οποία ο κ. Δήμας απάντησε τον Μάρτιο- τονίζοντας ένα ζήτημα το οποίο ακόμα δεν είναι σαφές, δηλαδή τι μετέφερε το σκάφος. Τι είδους άχρηστα μέταλλα μετέφερε; " Επιτροπή απάντησε λέγοντας ότι μετέφερε 700 τόνους καυσίμου IFO-380 αλλά δεν γνωρίζουμε ακόμα τι είδους μέταλλα. Θεωρώ ότι αυτό είναι απαράδεκτο.
<P>
Καλώ την Επιτροπή να μας πει μια και καλή τι είδους μέταλλα μετέφερε το σκάφος.
<SPEAKER ID="240" NAME="Luís Queiró" AFFILIATION="PPE-DE">
(PT) Κύριε Πρόεδρε, κυρίες και κύριοι, παίρνω τον λόγο σε αυτή τη συζήτηση επειδή η κατάσταση του New Flame, το οποίο ναυάγησε στον κόλπο Algeciras και το Γιβραλτάρ τον Αύγουστο του 2007, δεν έχει ακόμη επιλυθεί. Όπως είναι ευρέως γνωστό, υπήρξαν αρκετές διαρροές καυσίμων και πετρελαίου από το σκάφος μεταξύ του Αυγούστου του 2007 και του Φεβρουαρίου του 2008. Όλοι γνωρίζουμε ότι συνέπειες τέτοιου είδους ατυχημάτων δεν γνωρίζουν σύνορα και βλάπτουν τόσο το περιβάλλον όσο και τους παράκτιους πληθυσμούς.
<P>
Προσθέτω λοιπόν τη φωνή μου σε αυτές των ισπανών συναδέλφων μου οι οποίοι ζητούν μια απάντηση στα ερωτήματα που ανέκυψαν σχετικά με το New Flame. Αυτά είναι σημαντικά ερωτήματα και απαιτούν μια επείγουσα απάντηση επειδή αυτό το ατύχημα δεν αφορά μόνο τις αρχές της Ισπανίας και του Γιβραλτάρ. Είναι το είδος του ατυχήματος που έχει συνέπειες για το περιβάλλον, την ασφάλεια στη θάλασσα και τη θαλάσσια οικονομία, και συνεπώς μας επηρεάζει όλους.
<P>
Δεν μπορούμε να αγνοούμε το γεγονός ότι η σύγκρουση και η βύθιση αυτού του σκάφους έλαβε χώρα σε μία από τις πλέον πολυσύχναστες θαλάσσιες αρτηρίες του κόσμου και ότι το φορτίο του δεν έχει ακόμη εκφορτωθεί. " διπλωματική διαμάχη είναι συνεπώς η μικρότερη από τις ανησυχίες μας. Όμως, τα ζητήματα που ανέκυψαν είναι ακόμη σημαντικότερα αν αναλογιστούμε ότι αυτό το Κοινοβούλιο μόλις ενέκρινε νομοθεσία για την ασφάλεια στη θάλασσα με τη μορφή δέσμης μέτρων τα οποία στοχεύουν στην ενίσχυση της ευρωπαϊκής νομοθεσίας και στην εναρμόνισή της με σημαντικά διεθνή νομοθετικά μέσα.
<P>
Έχει συνεπώς νόημα για μας να ρωτάμε πώς χρησιμοποιούνται οι σχετικοί πόροι που εγκρίνει η ευρωπαϊκή νομοθεσία, τουλάχιστον αυτοί που είναι ήδη διαθέσιμοι, και πώς συντονίζεται η απαραίτητη συνεργασία μεταξύ των κρατών μελών και της Επιτροπής, ιδίως όσον αφορά την ανταλλαγή πληροφοριών, την κατανομή αρμοδιοτήτων και τα πρακτικά μέτρα που απαιτούνται για την επίλυση της κατάστασης. Επιπλέον, σε αυτό το πλαίσιο αξιολογούμε τη δήλωση στην οποία προέβη ενώπιόν μας ο Αντιπρόεδρος κ. Barrot και η οποία, όπως αντιλαμβάνομαι, μεταφέρει τη θέση της Επιτροπής.
<SPEAKER ID="241" NAME="Francisca Pleguezuelos Aguilar" AFFILIATION="PSE">
(ES) Κύριε Πρόεδρε, αυτή η συζήτηση και οι απαντήσεις του Επιτρόπου δεν αφήνουν αμφιβολία ότι οι αρχές της Ισπανίας και της Ανδαλουσίας είναι ιδιαίτερα ευαισθητοποιημένες όσον αφορά τις απορρίψεις ρύπων και την ασφάλεια στη θάλασσα· αυτά είναι σημαντικά ζητήματα για την κυβέρνηση της Ισπανίας τόσο αναφορικά με την αντίδρασή της, η οποία υπήρξε αρκετά άμεση όσον αφορά τον χρόνο και τον τρόπο, και επειδή έχει αναλάβει μια σειρά δράσεων πολύ μεγάλης κλίμακας προκειμένου να επιλύσει το πρόβλημα και να αποφύγει ακόμη χειρότερες καταστροφές. Έχουμε ήδη συζητήσει για αυτό το θέμα.
<P>
Σαφώς το συμβάν του New Flame δεν είναι ούτε στο ελάχιστο μια καταστροφή της κλίμακας του Prestige, αλλά οι συνέπειές του έχουν απασχολήσει και ανησυχήσει την ισπανική κυβέρνηση, την κυβέρνηση της χώρας μου.
<P>
" ισπανική κυβέρνηση ασφαλώς δεν μπορεί να κατηγορηθεί για αδράνεια, κάθε άλλο. Από τη στιγμή του συμβάντος, η Ισπανία βρίσκεται σε επαφή με το "νωμένο Βασίλειο και το Γιβραλτάρ και αναζητά πληροφορίες για το σκάφος και για τη σύγκρουση, και έχει προσφερθεί να συνεργαστεί και να συντονίσει την πρωτοβουλία που προτάθηκε από τον συνάδελφό μου βουλευτή, κ. Meyer Pleite.
<P>
Όπως είπε ο Επίτροπος, έχει ζητηθεί η συνδρομή της Ευρωπαϊκής Ένωσης από τον Αύγουστο. Στον πλοιοκτήτη και την εταιρεία του έχει επιβληθεί να φέρουν το κόστος της ζημίας και η περιφερειακή κυβέρνηση της Ανδαλουσίας έχει επίσης υποβάλει καταγγελία κατά του Γιβραλτάρ για πιθανή μη συμμόρφωση με τη νομοθεσία.
<P>
Είναι ζωτικής σημασίας για την Ισπανία να έχει εκπληρώσει τις υποχρεώσεις της -πράγμα το οποίο έκανε, και δεν υπήρξε επανάληψη αυτού που συνέβη με το Prestige- αλλά υπάρχει επίσης ανάγκη συντονισμού και είναι αυτός ο συντονισμός που θεωρήθηκε ότι έλειψε. Συνεπώς, πιστεύω ότι η προσφυγή της Ισπανίας στο φόρουμ διαλόγου για το Γιβραλτάρ ως μέτρο το οποίο μπορεί πραγματικά να μας επιτρέψει να διαχειριστούμε τέτοιες καταστάσεις και να εμποδίσουμε περεταίρω ανεπιθύμητα συμβάντα, θα πρέπει να επιλύσει αυτό το θέμα για όλους μας. Οτιδήποτε άλλο είναι απλώς η απάθεια την οποία ορισμένοι άνθρωποι αισθάνθηκαν και επιθυμούν να φέρουν ξανά στο Κοινοβούλιο.
<SPEAKER ID="242" NAME="David Hammerstein" AFFILIATION="Verts/ALE">
(ES) Κύριε Πρόεδρε, όσον αφορά τους Πράσινους, δεν τίθεται ζήτημα καταμερισμού των ευθυνών, αλλά αναζήτησης αποτελεσματικών μέσων θεραπείας μιας καταστροφής όπως αυτή, ή μάλλον του χρονικού των καταστροφών οι οποίες συμβαίνουν καθημερινά στα Στενά του Γιβραλτάρ.
<P>
Αυτή η σύγκρουση ήταν μια σοβαρή προειδοποίηση και θα έπρεπε να τη λάβουμε υπόψη. Ζητήσαμε από την Επιτροπή να εγκρίνει μέτρα για την καταπολέμηση της παράτολμης και επικίνδυνης πρακτικής της μεταφόρτωσης καυσίμου η οποία μετατρέπει τα ύδατα του Γιβραλτάρ, της Μεγάλης Βρετανίας και της Ισπανίας σε ένα τεράστιο άνομο, πλωτό πρατήριο καυσίμων, χωρίς επίβλεψη ή εγγυήσεις ασφαλείας.
<P>
Εκατοντάδες ύποπτα σκάφη μονού κύτους πλέουν σε αυτές τις θάλασσες. Πέρυσι πραγματοποιήθηκαν έξι χιλιάδες μεταφορτώσεις καυσίμων, πάνω από δέκα χιλιάδες στην ανοιχτή θάλασσα, χωρίς τα μέτρα ασφαλείας που καθορίζει η Σύμβαση του Marpol.
<P>
Έχουμε πει στην Ευρωπαϊκή Επιτροπή ότι δεν μπορούμε να συνεχίσουμε να διδασκόμαστε από καταστροφές και της έχουμε ζητήσει να υποβάλει ένα πρωτόκολλο προς το Σώμα, ένα αποτελεσματικό πρωτόκολλο για τη συνεργασία στις θαλάσσιες μεταφορές στα Στενά του Γιβραλτάρ, προς υπεράσπιση του περιβάλλοντος και της κοινής λογικής. Δεν μπορούμε να αντιμετωπίζουμε αυτού του είδους τις καταστροφές επιπλέον των καθημερινών μας συμφορών.
<SPEAKER ID="243" NAME="Luis de Grandes Pascual" AFFILIATION="PPE-DE">
(ES) Κύριε Πρόεδρε, θα ήθελα να ευχαριστήσω τον κ. Barrot για τις απαντήσεις του. Ο κόλπος Algeciras έχει καταντήσει το πεδίο απόρριψης των Στενών του Γιβραλτάρ. Επιπλέον των παράνομων πρακτικών μεταφόρτωσης καυσίμου, η επανειλημμένη απόρριψη ρύπων, αν και σε μικρές ποσότητες, και τα ατυχήματα που αφορούν απορρίψεις φορτίων απειλούν να μετατρέψουν μια προστατευόμενη περιοχή σε υπόνομο.
<P>
" υπόθεση την οποία συζητάμε σε καμία περίπτωση δεν απειλεί τις σχέσεις μεταξύ Ισπανίας και Μεγάλης Βρετανίας, οι οποίες συζητούν τα παλιά τους παράπονα με λογικό τρόπο. Στην περίπτωση του New Flame -αν μου επιτρέπετε να χρησιμοποιήσω την έκφραση- "unos por otros, la casa sin barrer" - "ένας διαχωριστικός φράκτης διατηρεί τη φιλία ανθηρή".
<P>
Αποτελεί σκάνδαλο το γεγονός ότι μέσα σε έξι ολόκληρους μήνες καμία αρμόδια αρχή δεν μπόρεσε να λάβει αποτελεσματικές αποφάσεις προκειμένου να εμποδίσει το σκάφος να βυθιστεί και ότι οι απορρίψεις ρύπων που προέρχονταν από τη σύγκρουση δεν προλήφθηκαν.
<P>
Το ναυάγιο βρίσκεται τώρα στον βυθό της θάλασσας μαζί με 42 500 τόνους άχρηστων μετάλλων των οποίων η φύση και η δυνατότητα ρύπανσης είναι άγνωστες.
<P>
Κύριε Επίτροπε, εργαζόμαστε σκληρά πάνω στη δέσμη μέτρων Έρικα III, την οποία το Συμβούλιο δείχνει μάλλον απρόθυμο να προσαρμόσει στις απαιτήσεις του Κοινοβουλίου, προκειμένου να διασφαλίσει ότι υπάρχει μια ανεξάρτητη αρχή για την καταπολέμηση της θαλάσσιας ρύπανσης, μια αρχή η οποία να έχει την εξουσία λήψης αποφάσεων κατόπιν αξιολόγησης του μεγέθους ενός συμβάντος.
<P>
Αυτή η υπόθεση του New Flame μοιάζει να είναι κομμένη και ραμμένη για να δικαιολογήσει την ίδρυση ακριβώς μιας τέτοιας ανεξάρτητης αρχής, η οποία θα διαθέτει αποφασιστικές αρμοδιότητες. Επίσης, είναι ασυγχώρητο να πιέζουμε τα κράτη μέλη της Ευρωπαϊκής Ένωσης να ενσωματώνουν τις σχετικές οδηγίες και να κυρώνουν τις διεθνείς συμβάσεις που είναι εφαρμοστέες σε αυτή την υπόθεση. Ήταν λυπηρό να ακούει κανείς να επικρίνεται η Ανδαλουσία σχετικά με τη μείζονα συμφορά του Prestige· είναι ένα λυπηρό μανιχαϊστικό παιχνίδι το οποίο δείχνει έλλειψη σεβασμού για την Ανδαλουσία. Είναι ντροπή που άνθρωποι από αυτή την περιοχή έφεραν το θέμα στο προσκήνιο.
<P>
Κύριε Επίτροπε, αυτό που απαιτεί η Ανδαλουσία είναι ότι οι νόμιμες δραστηριότητες μεταφόρτωσης καυσίμου και οι θαλάσσιες δραστηριότητες στον κόλπο Alegeciras, οι οποίες δημιουργούν πλούτο και απασχόληση στην περιοχή, θα πρέπει να συμβαδίζουν με την αυστηρή τήρηση της περιβαλλοντικής προστασίας.
<SPEAKER ID="244" NAME="Inés Ayala Sender" AFFILIATION="PSE">
(ES) Κύριε Πρόεδρε, αυτό το ατύχημα δεν συγκρίνεται βέβαια με άλλα συμβάντα που σχετίζονται με πετρελαιοφόρα, ούτε καν με πλοία μεταφοράς εμπορευματοκιβωτίων όπως το Napoli, για το οποίο εκκρεμεί ακόμη απόφαση του IMB.
<P>
Από την άλλη πλευρά, θα πρέπει να είμαστε πολύ ικανοποιημένοι που ο Αντιπρόεδρος λαμβάνει μέρος σε αυτή τη συζήτηση. Αυτή τη στιγμή η συζήτηση εστιάζεται κυρίως στις περιβαλλοντικές πτυχές. Νομίζω ότι είναι σημαντικό ότι ο κ. Barrot έχει την αρμοδιότητα να χειρίζεται και τις δύο πτυχές, του θέματος, του περιβάλλοντος και των μεταφορών, με νέα μέσα.
<P>
Διευθετήσαμε τα διπλωματικά προβλήματα με το Γιβραλτάρ σχετικά με την αεροπορική ασφάλεια. Θα ήθελα να προτείνω στον κ. Barrot ότι και εδώ επίσης θα πρέπει να επιχειρήσουμε να διευθετήσουμε, και μάλιστα να βελτιώσουμε, τις διπλωματικές πτυχές με το Γιβραλτάρ σχετικά με την ασφάλεια στη θάλασσα. Παρά τα προβλήματα, πιστεύω ότι υπάρχουν ήδη δίαυλοι διαλόγου που μπορούν να αποδειχτούν πολύ χρήσιμοι.
<P>
Πιστεύω επίσης ότι οι αρχές της Ισπανίας και της Ανδαλουσίας έχουν κάνει ό,τι ήταν δυνατό σε σχέση με αυτού του τύπου τα ατυχήματα σε αυτή την κρίσιμη περιοχή της Μεσογείου, και φυσικά είμαστε ευχαριστημένοι και ικανοποιημένοι που βλέπουμε ότι αμέσως ζήτησαν από την Ευρωπαϊκή Ένωση να επιβάλει τα νομοθετικά μέσα που έχει στη διάθεσή της.
<P>
Πιστεύουμε ακράδαντα στη σημασία της εκπομπής ενός μηνύματος ελπίδας προς τους πολίτες αναφορικά με τις πιο σκοτεινές πτυχές, και θα θέλαμε συνεπώς να σας ενθαρρύνουμε να ενισχύσετε αυτούς τους μηχανισμούς του EMSA οι οποίοι αποδείχτηκαν χρήσιμα προληπτικά και κατόπιν προστατευτικά μέτρα για την ακτογραμμή, να πιέσετε προς αυτή την τρίτη δέσμη μέτρων για την ασφάλεια στη θάλασσα και ιδίως να βελτιώσετε τη συνεργασία μεταξύ λιμένων, η οποία δεν ήταν ίσως πάντα τόσο καλή όσο θα έρεπε να είναι, και ασφαλώς να παρουσιάσετε όλες αυτές τις πτυχές που σχετίζονται με τη βελτίωση της ποιότητας των θαλάσσιων καυσίμων, μια πρόταση η οποία αποτέλεσε πρόσφατα αντικείμενο συμφωνίας από τον Διεθνή Οργανισμό Ναυτιλίας (IMO) και θα βελτιώσει ασφαλώς τα αποτελέσματα ή τις συνέπειες αυτού του τύπου συμβάντων.
<SPEAKER ID="245" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, θα επιχειρήσω να απαντήσω σε μερικές από τις ερωτήσεις. Θα ήθελα να πω στον κ. Galeote ότι η Επιτροπή δεν έχει ενημερωθεί σχετικά με κάποια συγκεκριμένη τοξικότητα του άχρηστου μετάλλου που μετέφερε το New Flame. Δεν έχουμε λόγους να πιστέψουμε ότι το μέταλλο είναι ιδιαίτερα τοξικό.
<P>
Όσο για τη συνδρομή που παρέχεται μέσω του κοινοτικού μηχανισμού πολιτικής προστασίας, αυτή ζητήθηκε από τις αρχές της Ισπανίας αμέσως μετά το συμβάν που αφορούσε το New Flame, αλλά δεν ζητήθηκε ξανά από τότε. Τέλος, αναφορικά με την ανάσυρση του ναυαγίου, θα ήθελα να ενημερώσω το Κοινοβούλιο ότι διεξάγονται επιχειρήσεις διάσωσης καθώς οι τρέχουσες θαλάσσιες συνθήκες τους επιτρέπουν να διεξαχθούν με ασφάλεια. Αυτές οι επιχειρήσεις ανάσυρσης αναμένεται να διαρκέσουν περίπου τρεις μήνες.
<P>
Επίσης, η Επιτροπή εξετάζει την καταγγελία που υπέβαλε η κυβέρνηση της Ανδαλουσίας. Για οποιεσδήποτε τυχόν παραβάσεις αποδειχθεί ότι συνέβησαν θα κινηθούν διαδικασίες. Ο κ. Watson επίσης μου υπέβαλε ορισμένες ερωτήσεις. Θα ήθελα να του πω ότι το ναυάγιο του New Flame βρίσκεται, πράγματι, στα χωρικά ύδατα του Γιβραλτάρ. Το συμβάν του New Flame δεν είχε καμία σχέση με τη μεταφόρτωση πετρελαίου· οι βρετανικές αρχές πληροφόρησαν την Επιτροπή ότι οι δραστηριότητες μεταφόρτωσης καυσίμου διέπονταν από την υφιστάμενη νομοθεσία και δεν παρουσίαζαν ιδιαίτερα προβλήματα. Τα σκάφη εφοδιασμού είναι πάντοτε πετρελαιοφόρα διπλού κύτους και διαθέτουν όλα τα απαιτούμενα πιστοποιητικά.
<P>
Κύριε Meyer, η οδηγία για τη δημιουργία κοινοτικού συστήματος παρακολούθησης της κυκλοφορίας των πλοίων -θα τελειώσω με αυτό το σημείο- προωθεί τη συνεργασία στον τομέα της παρακολούθησης της κυκλοφορίας των πλοίων, ενώ το σύστημα πληροφόρησης SafeSeaNet επιτρέπει την ανταλλαγή πληροφοριών.
<P>
Κύριε Queiró, η Επιτροπή πιστεύει ότι οι διατάξεις της οδηγίας σχετικά με τις ποινικές κυρώσεις για ρύπανση στη θάλασσα θα μπορούσαν να είναι εφαρμοστέες στην περίπτωση του New Flame, καθώς και, γενικότερα, στις επιχειρήσεις μεταφόρτωσης καυσίμου που προκαλούν ρύπανση στη θάλασσα. Όμως, η οδηγία του 2005 δεν καθορίζει το νομοθετικό πλαίσιο για την επιβολή ποινικών κυρώσεων σε πρόσωπα υπεύθυνα για ρύπανση της θάλασσας.
<P>
" πρακτική επιβολή ποινών σε κάθε μεμονωμένη περίπτωση δεν προβλέπεται από την οδηγία αλλά στα πλαίσια του εφαρμοστέου εθνικού δικαίου, για παράδειγμα, κατόπιν υποβολής καταγγελίας ή αφού κινηθεί διαδικασία ποινικής δίωξης. Οι ποινές πρέπει να επιβάλλονται από τα εθνικά δικαστήρια μόλις διαπιστωθεί ότι έχει διαπραχθεί ένα αδίκημα.
<P>
Κύριε Hammerstein, η μεταφορά πετρελαίου στην ανοιχτή θάλασσα αποτελεί συνήθη πρακτική στις θαλάσσιες μεταφορές. Καταρχήν, αυτό δεν αποτελεί πρόβλημα εφόσον λαμβάνονται όλα τα μέτρα πρόληψης. Οι πλοιοκτήτες έχουν αναπτύξει μια δέσμη βέλτιστων πρακτικών για τις επιχειρήσεις μεταφόρτωσης καυσίμου, δηλαδή κατά τη διάρκεια προμήθειας καυσίμων προς τα σκάφη. Από την πλευρά του, ο Διεθνής Οργανισμός Ναυτιλίας ετοιμάζεται να εγκρίνει διάφορα μέτρα προκειμένου να εμποδίσει τη ρύπανση κατά τη διάρκεια της μεταφοράς πετρελαίου μεταξύ πετρελαιοφόρων. Τα κράτη μέλη και η Επιτροπή έχουν υποστηρίξει ενεργά αυτή την προσέγγιση· θα παραμείνουμε πάντως σε εξαιρετική επιφυλακή σε αυτόν τον τομέα.
<P>
Κύριε de Grandes Pascual, το 2005 η Επιτροπή κατέθεσε πρόταση οδηγίας, στα πλαίσια της τρίτης δέσμης μέτρων για την ασφάλεια στη θάλασσα, η οποία καθόριζε μια ελάχιστη δέσμη κοινών κανόνων για την αστική ευθύνη και την ασφάλιση. Το Ευρωπαϊκό Κοινοβούλιο επικρότησε αυτή την πρόταση αλλά, δυστυχώς, το Συμβούλιο δεν ανέλαβε καμία σχετική δράση ως τώρα. Αυτή η πρόταση σχεδιάστηκε προκειμένου να προσφέρει μια προσωρινή απάντηση προς τα θύματα της ρύπανσης στη θάλασσα πριν από τη συνεχώς καθυστερούμενη εφαρμογή των διεθνών συμβάσεων που εκκρεμούν. Τέτοιου είδους συμβάσεις είτε τίθενται σε ισχύ μόνο με μεγάλη καθυστέρηση είτε δεν είναι εφαρμοστέες σε όλα τα κράτη μέλη. Αυτό οδηγεί σε καταστάσεις άνισης μεταχείρισης για τους φορείς εκμετάλλευσης των θαλάσσιων μεταφορών και για τα θύματα ατυχημάτων.
<P>
Δεν έχω απαντήσει σε όλες τις ερωτήσεις, αλλά θα ήθελα επίσης να σας πω ότι η Επιτροπή γνωρίζει ότι υπάρχει συνεχής διαφωνία όσον αφορά τα χωρικά ύδατα του Γιβραλτάρ. Δεν είναι δική μας δουλειά να αναμειχθούμε σε αυτή τη συζήτηση. Μπορούμε μόνο να καλέσουμε τα ενδιαφερόμενα μέρη να ενισχύσουν τη συνεργασία τους και να βελτιώσουν την ανταλλαγή πληροφοριών. Το τριμερές φόρουμ θα πρέπει να εστιάσει στο ζήτημα της συνεργασίας στον τομέα της ασφάλειας στη θάλασσα.
<P>
Κυρίες και κύριοι, αν μου επιτρέπετε, δράττομαι της ευκαιρίας να σας πω ότι αναφορικά με την τρίτη ναυτιλιακή δέσμη για την πρόληψη της ρύπανσης, το Κοινοβούλιο έχει πράγματι σταθεί στο ύψος των ευθυνών του. " Επιτροπή Μεταφορών του Σώματος έχει εγκρίνει και τις επτά προτάσεις, και θα πρέπει να αποδώσω φόρο τιμής στο Κοινοβούλιο, το οποίο μου έχει προσφέρει μεγάλη βοήθεια σε αυτό το ζήτημα. Παρόλα αυτά, είναι αλήθεια ότι στην τελευταία συνεδρίαση του Συμβουλίου των Υπουργών Μεταφορών, παρατήρησα ότι υπήρξε κάποια αντίσταση, εκ μέρους ορισμένων κρατών μελών, απέναντι σε δύο προτάσεις: από τη μία πλευρά, στην πρόταση για την αστική ευθύνη, την ευθύνη των πλοιοκτητών, σε σχέση με την οποία, ιδίως, θα πρέπει να καθιερώσουμε ένα σύστημα υποχρεωτικής ασφάλισης το οποίο είναι σαφώς εξαιρετικά σημαντικό για το μέλλον. Από την άλλη, μια επιπλέον πρόταση, η οποία συμπληρώνει αυτό το σύστημα, αφορά την ευθύνη του κράτους της σημαίας. " ευθύνη του κράτους της σημαίας είναι αναγκαία αν θέλουμε όλες οι ευρωπαϊκές σημαίες να εμφανίζονται στον λευκό κατάλογο του μνημονίου συνεννόησης του Παρισιού, αποδεικνύοντας ότι είναι όλες σημαίες ποιότητας. Όμως, δεν έχουμε φτάσει ακόμη σε αυτό το σημείο. Θα ήθελα να πω ότι προκειμένου να εμποδίσουμε ναυάγια όπως αυτό του New Flame, θα πρέπει οπωσδήποτε να διαθέτουμε νομοθεσία η οποία να είναι, όπως έχουμε προτείνει στην τρίτη ναυτιλιακή δέσμη, περιεκτική και ικανή να εξαφανίσει αποτελεσματικά, σε κάθε στάδιο, τον κίνδυνο θαλάσσιων ατυχημάτων και ρύπανσης.
<P>
Σε αυτή την περίσταση, έχουμε σημειώσει πρόοδο, δεν υπάρχει καμία αμφιβολία για αυτό. Ο Οργανισμός για την Ασφάλεια στη Θάλασσα, όπως έδειξα ήδη, έχει προσφέρει τη συνδρομή του. Πρόσφατα ενίσχυσε το δίκτυο σκαφών του για την αντιμετώπιση της ρύπανσης· όμως, τίποτα δεν μπορεί να αντικαταστήσει αυτή την τρίτη ναυτιλιακή δέσμη αναφορικά με την οποία μπορώ μόνο να ελπίζω ότι, όπως συνειδητοποιώ, με την πλήρη υποστήριξη του Κοινοβουλίου, τα κράτη μέλη είναι έτοιμα να σταθούν στο ύψος των ευθυνών τους. Τι δραματική κατάσταση θα είχαμε στα χέρια μας αν αύριο συνέβαινε μια απόρριψη πετρελαίου στα ιδιαίτερα εύθραυστα και ευαίσθητα ύδατα της Μεσογείου Θάλασσας. Για τον λόγο αυτόν, θα ήθελα να σας ευχαριστήσω ξανά για την πλήρη υποστήριξή σας ώστε η τρίτη ναυτιλιακή δέσμη να μπορεί να εφαρμοστεί αποτελεσματικά και έτσι ώστε να μπορούμε να έχουμε αποτελεσματικό έλεγχο του κράτους σημαίας και σαφή λογοδοσία εκ μέρους των πλοιοκτητών. Είναι απολύτως ζωτικής σημασίας αν θέλουμε να εμποδίσουμε αυτού του είδους τις καταστροφές.
<P>
Σε κάθε περίπτωση, σας ευχαριστώ που εγείρατε αυτό το ζήτημα, το οποίο μας παρέχει την ευκαιρία να τονίσουμε για μια ακόμη φορά την απόλυτη αναγκαιότητα της ασφάλειας στη θάλασσα.
<SPEAKER ID="246" NAME="Gerardo Galeote" AFFILIATION="PPE-DE">
(ES) Κύριε Πρόεδρε, επί του Κανονισμού. Ο Επίτροπος αναφέρθηκε στα χωρικά ύδατα του Γιβραλτάρ. Δεν γνωρίζω αν αυτό ήταν ένα λάθος στη διερμηνεία ή ένα ολίσθημα εκ μέρους του Επιτρόπου. Θα ήθελα να είναι σαφής πάνω σε αυτό επειδή, όπως γνωρίζει πάρα πολύ καλά, η κυριαρχία σε αυτά τα ύδατα αποτελεί αντικείμενο διαμάχης μεταξύ του "νωμένου Βασιλείου και της Ισπανίας.
<P>
Θα ήθελα να το διασαφηνίσει αυτό, παρακαλώ.
<SPEAKER ID="247" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, δεν επιθυμώ να λάβω θέση σε αυτό το θέμα. Έδωσα απλώς τη γεωγραφική τοποθεσία του ναυαγίου η οποία βρίσκεται στο Algeciras του Gibraltar. Σας παρακαλώ, να μην με παρεξηγείτε: δεν επιθυμούσα να επιλύσω μια διαφορά την οποία, επιπλέον, δεν είμαι σε θέση να επιλύσω.
<SPEAKER ID="248" NAME="Graham Watson" AFFILIATION="ALDE">
(EN) Κύριε Πρόεδρε, ο Επίτροπος έχει απόλυτο δίκιο. Το ναυάγιο βρίσκεται στα χωρικά ύδατα του Γιβραλτάρ, και θα πρέπει να καταγραφεί ότι ούτε το συμβάν ούτε η βύθιση του πλοίου New Flame συνέβη στον κόλπο του Γιβραλτάρ ή Algeciras, όπως και να το αποκαλείτε. Συνέβη έξω από το νοτιοανατολικό άκρο του στη Μεσόγειο Θάλασσα, και αυτό θα πρέπει να καταγραφεί σαφώς στα πρακτικά.
<SPEAKER ID="249" NAME="Πρόεδρος">
Έχω λάβει έξι προτάσεις ψηφίσματος οι οποίες κατατέθηκαν σύμφωνα με το άρθρο 103 παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τρίτη 24 Απριλίου 2008.
<P>
Γραπτές δηλώσεις (άρθρο 142)
<SPEAKER ID="250" NAME="Kartika Tamara Liotard  " LANGUAGE="NL">
Το ζήτημα του ναυαγίου του New Flame στα ανοιχτά του Γιβραλτάρ φαίνεται ότι επικεντρώνεται κυρίως στη διαμάχη μεταξύ του "νωμένου Βασιλείου και της Ισπανίας σε σχέση με το Γιβραλτάρ. Είναι πολύ σημαντικό ότι οι διπλωματικοί διαξιφισμοί δεν θα πρέπει να βαραίνουν περισσότερο από την απειλή περιβαλλοντικής καταστροφής έξω από τις ακτές της Ισπανίας. Αυτό, σε τελική ανάλυση είναι το αληθινό πρόβλημα. Προτεραιότητα πρέπει πάντα να δίνεται στη διαφύλαξη του περιβάλλοντος.
<P>
Επίσης υπάρχει το πρόβλημα της ευθύνης. Για χιλιοστή φορά έχουμε εδώ ένα σκάφος το οποίο πλέει με σημαία ευκαιρίας προκειμένου να αποφύγει τη συμμόρφωση με τη νομοθεσία και την καταβολή τελών και μετά μπλέκει σε μπελάδες. " ΕΕ θα πρέπει να είναι σε θέση να εμποδίσει αυτή την περιφρόνηση των διεθνών κανόνων. Θα πρέπει να είναι εντελώς ξεκάθαρο ποιος ευθύνεται στην περίπτωση ατυχημάτων όπως αυτό.

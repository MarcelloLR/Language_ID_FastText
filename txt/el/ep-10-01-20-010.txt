<CHAPTER ID="010">
SWIFT (συζήτηση) 
<SPEAKER ID="163" NAME="Πρόεδρος">
" ημερήσια διάταξη προβλέπει τη συζήτηση σχετικά με τη δήλωση του Συμβουλίου για τη συμφωνία SWIFT.
<SPEAKER ID="164" NAME="Diego López Garrido" LANGUAGE="ES">
Κύριε Πρόεδρε, πρόκειται για μια δήλωση του Συμβουλίου σχετικά με ένα πρόγραμμα, το οποίο αποτελεί, όπως γνωρίζετε, μια συμφωνία μεταξύ της Ευρωπαϊκής Ένωσης και των "νωμένων Πολιτειών για τον εντοπισμό της χρηματοδότησης της τρομοκρατίας και, ως εκ τούτου, έχει ως στόχο την ανταλλαγή και διαβίβαση προσωπικών δεδομένων οικονομικού χαρακτήρα, κάτι με το οποίο πιστεύω ότι συμφωνείτε όλοι. " εν λόγω συμφωνία εφαρμόζεται τους τελευταίους μήνες. Λειτουργεί καλά και παρέχει συνέχεια στη ροή πληροφοριών που προορίζονται για το πρόγραμμα παρακολούθησης της χρηματοδότησης της τρομοκρατίας.
<P>
" συμφωνία αυτή λήγει επισήμως στις 31 Ιανουαρίου. Ως εκ τούτου, κατά τη διάρκεια της προηγούμενης θητείας της σουηδικής Προεδρίας, το Συμβούλιο εξέτασε την ανάγκη υπογραφής μιας συμφωνίας προκειμένου να επιτραπεί η συνέχιση του προγράμματος παρακολούθησης της χρηματοδότησης της τρομοκρατίας. Για τον λόγο αυτόν, στις 30 Νοεμβρίου 2009, το Συμβούλιο υιοθέτησε μια απόφαση σχετικά με την υπογραφή της εν λόγω συμφωνίας, δηλαδή του TFTP (πρόγραμμα παρακολούθησης της χρηματοδότησης της τρομοκρατίας).
<P>
Πρόκειται για μια προσωρινή συμφωνία. Ως εκ τούτου, ισχύει για ένα σύντομο χρονικό διάστημα, το οποίο, κατ' αρχήν, λήγει στις 31 Οκτωβρίου 2010. Κατά συνέπεια, η προσωρινή συμφωνία, την οποία, όπως είπα, σύναψε το Συμβούλιο πέρυσι, θα καταστεί σε κάθε περίπτωση άκυρη, εκτός και αν το Ευρωπαϊκό Κοινοβούλιο λάβει προηγουμένως κάποια απόφαση, το 2010.
<P>
Έτσι έχει η παρούσα κατάσταση. Από τότε μέχρι σήμερα δεν έχει υπάρξει καμία ανακοίνωση από μέρους της Επιτροπής όσον αφορά το περιεχόμενο της εν λόγω συμφωνίας, το οποίο εξακολουθεί να μην είναι γνωστό στο Ευρωπαϊκό Κοινοβούλιο, μπορώ όμως τώρα να σας πω ότι θα ανακοινωθεί την επόμενη εβδομάδα, στις 25 Ιανουαρίου. Το περιεχόμενο της συμφωνίας θα γίνει γνωστό στο Ευρωπαϊκό Κοινοβούλιο στις 25 Ιανουαρίου. " εν λόγω συμφωνία θα φθάσει σε αυτήν την αίθουσα, κατάλληλα μεταφρασμένη και θα διαβιβαστεί στο Ευρωπαϊκό Κοινοβούλιο προκειμένου να λάβει την έγκρισή του.
<P>
Αυτό δεν έγινε νωρίτερα για τον εξής λόγο, όπως μας εξήγησε η Επιτροπή: η Επιτροπή δεν έχει ολοκληρώσει τις σχετικές μεταφράσεις και, ως εκ τούτου, το Συμβούλιο δεν τις έχει λάβει από την Επιτροπή. Όπως μόλις σας είπα, οι διάφορες αυτές γλωσσικές εκδόσεις δεν έχουν ακόμη ολοκληρωθεί και, όπως γνωρίζετε, το Συμβούλιο μπορεί να διαβιβάσει το έγγραφο αυτό, τη συμφωνία αυτήν, στο Κοινοβούλιο, μόνο όταν θα είναι διαθέσιμες οι διάφορες γλωσσικές εκδόσεις, οι οποίες βρίσκονται στα χέρια της Επιτροπής. Αυτό ακριβώς θα ανακοινωθεί στις 25 Ιανουαρίου.
<P>
Επιπλέον, για το μέλλον και με στόχο την επίτευξη μιας συμφωνίας όχι προσωρινής αλλά οριστικής, η Επιτροπή προτίθεται να προβεί στο πλαίσιο αυτό σε συστάσεις για τη διαμόρφωση μιας μακροπρόθεσμης συμφωνίας· όχι μιας συμφωνίας που θα λήγει τον Οκτώβριο του επόμενου έτους, όπως αυτή για την οποία μιλούμε, αλλά μιας συμφωνίας για το μακροπρόθεσμο μέλλον. Αυτή η μακροπρόθεσμη συμφωνία πρέπει να τεθεί σε διαπραγματεύσεις και να συναφθεί σύμφωνα με τις νέες νομικές βάσεις, όπως αυτές προβλέπονται στη Συνθήκη της Λισαβόνας, στην οποία το Ευρωπαϊκό Κοινοβούλιο συμμετέχει πλήρως. Το Ευρωπαϊκό Κοινοβούλιο συμμετέχει ήδη πλήρως στις συμφωνίες αυτές και το ίδιο θα ισχύσει και για την επερχόμενη συμφωνία, για την οποία η Επιτροπή δεν έχει ακόμη προβεί σε καμία σύσταση.
<P>
Ολοκληρώνοντας, θέλω να πω ότι το ζήτημα αυτό είναι εξαιρετικής σημασίας. Πρόκειται για μια διαδικασία, για ένα πρόγραμμα με στόχο την καταπολέμηση της τρομοκρατίας. Το περιστατικό στο Ντιτρόιτ καταδεικνύει ότι υφίσταται κίνδυνος επί του παρόντος, ότι η απειλή εξακολουθεί να υπάρχει και, ως εκ τούτου, τα κράτη μέλη δεν πρέπει να επιτρέψουν την κατάργηση της συνεχιζόμενης ροής οικονομικών δεδομένων στο TFTP. Αυτό το εξήγησε ο δικαστής Bruguière στην κατ' ιδίαν παρέμβασή του, η οποία "γυρίστηκε" ενώπιον του Κοινοβουλίου τον Νοέμβριο. Είπε ότι, κατά την άποψή του, πολλά κράτη μέλη μπόρεσαν να επωφεληθούν και να εκμεταλλευθούν τις πληροφορίες που είχαν παρασχεθεί στις "νωμένες Πολιτείες για να αποκαλύψουν και να αποφύγουν τρομοκρατικές δραστηριότητες.
<P>
Το γεγονός αυτό οδήγησε το Συμβούλιο, κατά τη διάρκεια της προηγούμενης σουηδικής Προεδρίας, να προβεί στην προσωρινή εφαρμογή μιας νέας συμφωνίας, προκειμένου να αποφύγει τη λήξη της τρέχουσας συμφωνίας στις 31 Ιανουαρίου και, κατά συνέπεια, τη διακοπή οιασδήποτε ενδεχόμενης ροής πληροφοριών. Ήταν η μόνη εναλλακτική λύση που διέθετε το Συμβούλιο για να κάνει κάτι τέτοιο και, φυσικά ναι, η θέση του Κοινοβουλίου να έχει πρόσβαση στις πληροφορίες είναι κατανοητή. Οι πληροφορίες αυτές δεν ανακοινώθηκαν, όπως σας είπα, εξαιτίας του γεγονότος ότι η Ευρωπαϊκή Επιτροπή καθυστέρησε να ετοιμάσει τις σχετικές μεταφράσεις.
<SPEAKER ID="165" NAME="Manfred Weber" LANGUAGE="DE">
Κύριε Πρόεδρε, κύριε López Garrido, κυρίες και κύριοι, αρχικά η όλη συζήτηση ήταν φυσικά χρωματισμένη από την απογοήτευση και τον εκνευρισμό που ένιωθαν πολλοί στο Ευρωπαϊκό Κοινοβούλιο, διότι είχαμε την εντύπωση ότι, για ακόμη μια φορά, τα πράγματα εξελίσσονταν πιεστικά στο Συμβούλιο πριν να τεθεί σε ισχύ η Συνθήκη της Λισαβόνας. Για τον λόγο αυτόν, είμαι τώρα ευγνώμων για το ότι το Συμβούλιο συνειδητοποίησε ότι είναι θετικό να πραγματοποεί διαβουλεύσεις με το Κοινοβούλιο, να εφαρμόσει τώρα τη νέα Συνθήκη της Λισαβόνας που βρίσκεται στη διαδικασία της επικύρωσης και, επίσης, να μας δώσει την ευκαιρία να αξιολογήσουμε εάν η συμφωνία αυτή πρέπει να εφαρμοστεί.
<P>
Σε αυτήν τη νομοθετική διαδικασία, εάν την ξεκινήσουμε τώρα, η Ομάδα του Ευρωπαϊκού Λαϊκού Κόμματος (Χριστιανοδημοκράτες) θα εφαρμόσει σαφή κριτήρια κατά τη διαδικασία λήψης αποφάσεων. Το νόμισμα έχει δύο πλευρές. Αφενός, εμείς, η Ομάδα PPE, είμαστε σαφώς της άποψης ότι ως προς τα ευρωπαϊκά δεδομένα -όπου και αν αποθηκεύονται αυτά- πρέπει να τηρούνται τα ευρωπαϊκά πρότυπα για την προστασία των δεδομένων. Είμαστε της άποψης ότι θέλουμε να υπάρχει το δικαίωμα έννομης προστασίας για τους ανθρώπους που αισθάνονται ότι, με το να υπόκεινται σε ελέγχους σχετικά με τα προσωπικά τους δεδομένα, τυγχάνουν άδικης μεταχείρισης. Είμαστε της βασικής άποψης ότι τα προσωπικά δεδομένα θα πρέπει να διαβιβάζονται μόνο σε μεμονωμένες περιπτώσεις και μόνον εφόσον υπάρχουν υποψίες ότι ένα συγκεκριμένο άτομο έχει προβεί σε άνομες πράξεις, όχι απλώς ως γενικός κανόνας. Αυτά τα πράγματα τα θεωρούμε σημαντικά.
<P>
Από την άλλη πλευρά του νομίσματος, υπάρχει το γεγονός ότι, φυσικά, επιθυμούμε τη συνεργασία με τις "νωμένες Πολιτείες. Επιθυμούμε τη συνεργασία με τους εταίρους μας στον αγώνα κατά της τρομοκρατίας. Δεν επιθυμούμε μια κατάσταση, στην οποία τα επιμέρους κράτη -όταν θα λήγουν οι συμφωνίες- θα υφίστανται ιδιαίτερη πίεση, όπως για παράδειγμα το Βέλγιο, διότι τότε τα κράτη ίσως αρχίσουν να λειτουργούν επί διμερών βάσεων. Στο σημείο αυτό χρειάζεται να εξετάσουμε το θέμα με προσοχή. Ως η Ομάδα PPE, θα εξετάσουμε το ζήτημα αυτό, όταν υποβληθεί η νομοθετική πρόταση.
<P>
Θα ζητούσα για ακόμη μια φορά από το Συμβούλιο και την Επιτροπή να μην χρονοτριβούν, αλλά να στείλουν το κείμενο τώρα, έτσι ώστε να μπορέσουμε να το εξετάσουμε. Ως Κοινοβούλιο, μπορούμε να εργαστούμε με ταχύτητα και θα μπορέσουμε να εξετάσουμε γρήγορα το θέμα αυτό. Στη συνέχεια, θα εξαρτάται από τους υπουργούς -και για να είμαστε ιδιαίτερα σαφείς, από τους υπουργούς Εσωτερικών- να πείσουν το Κοινοβούλιο ότι αυτές οι μέθοδοι, που προτείνονται τώρα με την εν λόγω συμφωνία, είναι πραγματικά απαραίτητες για την καταπολέμηση της τρομοκρατίας.
<P>
Είμαστε ανοιχτοί στη διαδικασία αυτήν, όμως το να μας πείσετε εξακολουθεί να αποτελεί καθήκον της εκτελεστικής εξουσίας, με άλλα λόγια των υπουργών.
<SPEAKER ID="166" NAME="Martin Schulz" LANGUAGE="DE">
Κύριε Πρόεδρε, η νομοθετική διαδικασία που ξεκινούμε τώρα με τη Συθνήκη της Λισαβόνας είναι βαρύνουσας σημασίας.
<P>
Κύριε López Garrido, εάν μας λέτε ότι οι μεταφράσεις ή η έλλειψη μεταφράσεων σε έναν τόσο σημαντικό τομέα προκαλούν καθυστερήσεις, πράγμα το οποίο εμείς θα πρέπει απλώς να αποδεχθούμε, τότε, με όλον τον δέοντα σεβασμό, πρέπει να πω ότι αυτό είναι απλώς μια δικαιολογία που έχει ως σκοπό να προστατεύσει εσάς και να καθησυχάσει λίγο εμάς εδώ. Ωστόσο, αυτό είναι κάτι που δεν μπορούμε να πάρουμε στα σοβαρά. Θα το λάβω απλώς υπόψη μου τώρα και στη συνέχεια θα το παραβλέψω.
<P>
" ουσία του ζητήματος είναι κάτι εντελώς διαφορετικό: αφορά την έλλειψη συμμετοχής του Ευρωπαϊκού Κοινοβουλίου. Στην περίπτωση διεθνών συμφωνιών τόσο μεγάλης σημασίας, αυτό είναι απλώς ανεπίτρεπτο. Θέλουμε το Κοινοβούλιο να συμμετάσχει πραγματικά από την πρώτη ημέρα στην εφαρμογή της εν λόγω συμφωνίας. Για ποιον λόγο θέλουμε κάτι τέτοιο; Ο κ. Buzek, ο Πρόεδρος του Σώματος αυτού, το διατύπωσε επακριβώς στην επιστολή του, λέγοντας ότι η συμφωνία SWIFT μεριμνά για εκτεταμένες παραβιάσεις των θεμελιωδών ελευθεριών των πολιτών, οι οποίες διασφαλίζονται συνταγματικά στα περισσότερα κράτη μέλη καθώς επίσης και στον Χάρτη Θεμελιωδών Δικαιωμάτων.
<P>
Εντούτοις, εάν, βάσει μιας τέτοιας συμφωνίας, πρόκειται να ληφθούν εκτελεστικά μέτρα, τα οποία θα μεριμνούν για τις παραβιάσεις των θεμελιωδών ελευθεριών των πολιτών, πρέπει να διασφαλιστεί οπωσδήποτε η νομική προστασία των πολιτών ενάντια στις παραβιάσεις αυτές. Αυτό σημαίνει ότι πρέπει να διασφαλιστούν από κάθε άποψη η προστασία των δεδομένων και η διαγραφή τους έπειτα από ένα ορισμένο, εύλογο χρονικό διάστημα και πρέπει να καθοριστούν με ακρίβεια τα μέσα έννομης προστασίας που παρέχονται στους πολίτες σε περίπτωση παραβίασης των θεμελιωδών τους δικαιωμάτων. Ένα από τα συστατικά στοιχεία της αρχής του κράτους δικαίου είναι η δυνατότητα των πολιτών να προστατεύουν τους εαυτούς τους ενάντια στην αυθαίρετη μεταχείριση από πλευράς του κράτους.
<P>
" Ευρωπαϊκή Ένωση δεν μπορεί να ανατρέψει αυτήν τη νομική παράδοση, η οποία διαφυλάσσεται στα νομικά συστήματα 27 κρατών, με το να κάνει λόγο για μη διαθεσιμότητα μεταφράσεων. Εάν θέλουμε σοβαρά να αναπτύξουμε το κράτος δικαίου σε ευρωπαϊκό επίπεδο, θα πρέπει να μεταφέρουμε στο ευρωπαϊκό επίπεδο και το πρότυπο της αναγκαιότητας παρέμβασης για λόγους ασφάλειας, αλλά και της θεμιτής προστασίας των πολιτών.
<P>
Ως εκ τούτου, το Συμβούλιο πρέπει να μας εξηγήσει πού βρίσκεται η προστιθέμενη αξία της συμφωνίας SWIFT, εάν αυτή πρόκειται τώρα -όπως επιθυμεί το Συμβούλιο- να τεθεί προσωρινά σε ισχύ. Δεν πρόκειται να μιλήσω για τις παραβιάσεις προσωπικών δεδομένων από μέρους των πολυάριθμων υπηρεσιών ασφαλείας των "νωμένων Πολιτειών. Κάποιος γεμίζει τα εσώρουχά του με εκρηκτικά και πετά πάνω από τον Ατλαντικό. Αυτό είναι το μόνο που πέτυχαν μέχρι τώρα με τους εντατικούς τους ελέγχους οι αμερικανικές μυστικές υπηρεσίες. Όμως, δεν μπορεί να εξαρτάται από αυτό.
<P>
Αναρωτιέμαι για ποιον λόγο πρέπει να εφαρμόσουμε αυτήν την επισπευσμένη διαδικασία, όταν από την 1η Φεβρουαρίου θα εφαρμοστεί μεταξύ της ΕΕ και των "νωμένων Πολιτειών μια συμφωνία για την προσωρινή δικαστική συνδρομή, το άρθρο 4 της οποίας περιγράφει επακριβώς με ποιον τρόπο θα διαβιβάζονται τα τραπεζικά δεδομένα σε περίπτωση που υπάρχουν αιτιολογημένοι λόγοι υποψίας. Αυτό σημαίνει ότι η θέση σε ισχύ της συμφωνίας SWIFT δεν θα παρείχε καμία προστιθέμενη αξία από πλευράς προστασίας.
<P>
Ως εκ τούτου, αυτή η αδικαιολόγητη βιασύνη -ή ο "καλπασμός του χοίρου", όπως θα το λέγαμε στα γερμανικά-, αυτή η πίεση να επισπεύσουμε τα πράγματα, είναι ακατανόητη και, επομένως, το ομόφωνο αίτημά μας προς το Συμβούλιο πρέπει να τεθεί με μεγάλη σαφήνεια: στείλτε μας τα σχετικά έγγραφα! Θα συζητήσουμε το ζήτημα αυτό και θα ολοκληρώσουμε την κοινοβουλευτική διαδικασία με την απαραίτητη ταχύτητα, διότι επιθυμούμε την ασφάλεια, όχι όμως μόνο για τα όργανα ασφαλείας· επιθυμούμε την ασφάλεια για τους πολίτες που υποτίθεται ότι προστατεύονται και αυτοί από τα εν λόγω όργανα ασφαλείας. Πιστεύω ότι αυτός είναι ο σκοπός της παρούσας συμφωνίας, στην περίπτωση όμως αυτήν θέλουμε επίσης να θεσπιστεί όπως ένας σωστός νόμος.
<SPEAKER ID="167" NAME="Guy Verhofstadt" LANGUAGE="FR">
Κύριε Πρόεδρε, κυρίες και κύριοι, ας ξεκινήσουμε με τα καλά νέα: η ισπανική Προεδρία ανακοίνωσε ότι το έγγραφο πρόκειται να υποβληθεί τη Δευτέρα, 25 Ιανουαρίου, με άλλα λόγια την ερχόμενη Δευτέρα - το σημειώνω αυτό. Ως εκ τούτου, αυτό σημαίνει ότι τώρα έχουμε στη διάθεσή μας μια εβδομάδα για να το συζητήσουμε στο Κοινοβούλιο· αυτή είναι η πραγματικότητα.
<P>
Το αίτημά μου, κύριε Πρόεδρε -το έχω ήδη ανακοινώσει και ελπίζω ότι θα έχω την υποστήριξη και των άλλων πολιτικών ομάδων-, είναι να ληφθεί στη Διάσκεψη των Προέδρων η απόφαση να πραγματοποιηθεί τόσο μια συνεδρίαση των επιτροπών όσο και μια περίοδος συνόδου, προκειμένου να εξετάσουμε αυτήν την προσωρινή συμφωνία, διότι θα ήταν άσκοπο να της επιτρέψουμε να τεθεί σε ισχύ την 1η Φεβρουαρίου, χωρίς πρώτα το Κοινοβούλιο να έχει συζητήσει επί αυτής.
<P>
Κατά συνέπεια, υπάρχουν δύο επιλογές, κύριε Zapatero: ναι ή όχι. Μπορώ να σας πω ότι η θετική απάντηση θα εξαρτηθεί από κάποιους όρους· είναι σημαντικό να το γνωρίζετε και πρέπει να μας δώσετε μια απάντηση επ' αυτού πριν από τις 25 Ιανουαρίου. Καμία απάντηση δεν έχει ληφθεί ως προς τους όρους που έχει ορίσει το Κοινοβούλιο.
<P>
Οι όροι αυτοί είναι οι εξής: καταρχάς, ότι το Κοινοβούλιο θα πρέπει να ενημερώνεται πλήρως και να λαμβάνει όλες τις απαραίτητες πληροφορίες· δεύτερον, ότι το Κοινοβούλιο θα συμμετάσχει στις διαπραγματεύσεις για την οριστική συμφωνία· και, τρίτον, υπάρχουν οι ειδικοί όροι, εννέα στο σύνολό τους, τους οποίους καθόρισε η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων στο ψήφισμά της -το οποίο εγκρίθηκε από το Κοινοβούλιο- σχετικά με το πραγματικό περιεχόμενο της συμφωνίας.
<P>
Το αίτημά μας προς εσάς είναι πολύ απλό: δεν πρέπει μόνο να μας στείλετε την προσωρινή συμφωνία στις 25 Ιανουαρίου· πρέπει επίσης να απαντήσετε στα τρία αιτήματα του Κοινοβουλίου. Εάν η απάντησή σας στα τρία αιτήματα που σας θέσαμε είναι θετική, τότε είναι πιθανό να εγκρίνουμε τη συμφωνία. Εάν δεν είναι θετική, νομίζω ότι το αποτέλεσμα της ψηφοφορίας θα είναι μάλλον αρνητικό - αυτή είναι σε κάθε περίπτωση η άποψη της πολιτικής μου ομάδας.
<P>
Πρέπει να επισημάνω ότι το αρνητικό αποτέλεσμα της ψηφοφορίας θα σημαίνει ότι η προσωρινή συμφωνία δεν θα τεθεί σε ισχύ την 1η Φεβρουαρίου. Έτσι έχουν επί του παρόντος τα πράγματα και αύριο, κατά συνέπεια, θα ζητήσω σε κάθε περίπτωση από τη Διάσκεψη των Προέδρων να συγκαλέσει την κατάλληλη για το ζήτημα επιτροπή καθώς και να πραγματοποιήσει μια περίοδο συνόδου για να συζητήσουμε αυτή την προσωρινή συμφωνία.
<SPEAKER ID="168" NAME="Rebecca Harms" LANGUAGE="DE">
Κύριε Πρόεδρε, όλη η απογοήτευση του Κοινοβουλίου έχει πέσει πάνω στην ισπανική Προεδρία, η οποία μόλις ανέλαβε τα καθήκοντά της. Δεχθείτε το για λογαριασμό ολόκληρου του Συμβουλίου, αλλά εξακολουθώ να θεωρώ ότι εσείς οι ίδιοι είστε αναμεμιγμένοι σε αυτό. Με ενοχλεί το γεγονός ότι δεν υπάρχουν εκπρόσωποι της Επιτροπής στα έδρανα 21 και 22, διότι, εάν το αντιλαμβάνομαι σωστά, η Επιτροπή θα είχε το καθήκον να επισπεύσει το όλο ζήτημα, εφόσον είχε ζητηθεί από το Κοινοβούλιο να κινήσει τη διαδικασία έγκρισης. Εντούτοις, η Επιτροπή αποφεύγει τις ευθύνες της και έχει μείνει έξω από τη συζήτηση.
<P>
Δεν θέλω να επαναλάβω τα όσα είπαν οι συνάδελφοι βουλευτές, θα ήθελα όμως να πω ότι πιστεύω ότι θα ήταν εξαιρετικά επικίνδυνο να θέσει το Συμβούλιο σε ισχύ αυτήν την προσωρινή συμφωνία SWIFT, χωρίς το Κοινοβούλιο να έχει πρώτα πραγματοποιήσει ψηφοφορία πάνω σε αυτό που σκοπεύτε να μας υποβάλετε. Θεωρώ ότι η διαδικασία -εάν συνεχίσετε να προσπαθείτε να την φέρετε εις πέρας έως την 1η Φεβρουαρίου με αυτήν την ταχύτητα ή με ταχύτητα καλπάζοντος χοίρου, όπως πολύ σωστά περιέγραψε την όλη διαδικασία ο κ. Schulz- δεν αποτελεί απλώς πρόκληση για το Κοινοβούλιο αλλά και παραβίαση των συνθηκών, παραβίαση της Συνθήκης της Λισαβόνας, μετά από την πρόσφατη μόλις θέση της σε ισχύ, και η πράξη αυτή δείχνει ανευθυνότητα.
<P>
Σε κατεπείγοντα ζητήματα, έχετε κάθε δυνατότητα να ανταλλάσσετε ζωτικής σημασίας πληροφορίες μέσω διμερών νομικών συμφωνιών με τις "νωμένες Πολιτείες και με οποιαδήποτε άλλη χώρα στον κόσμο με την οποία υφίστανται τέτοιου είδους συμφωνίες. Επομένως, δεν υπάρχει καμία βιασύνη.
<P>
Θα ήθελα να επισημάνω για ακόμη μια φορά ότι οι πολίτες της ΕΕ παρακολουθούν με ενδιαφέρον να δουν πώς θα αντιδράσουμε στην περιβόητη Συνθήκη της Λισαβόνας. Εάν σε αυτό το σημείο δεν διασφαλίσουμε τον κοινοβουλευτικό έλεγχο, εάν αποδεχθούμε αυτήν την παραβίαση των εθνικών νομοθεσιών περί προστασίας των προσωπικών δεδομένων και καταστρατηγήσουμε τον Χάρτη Θεμελιωδών Δικαιωμάτων, ο οποίος μνημονευόταν πολύ συχνά κατά τη διάρκεια της συζήτησης σχετικά με τη Συνθήκη της Λισαβόνας, θα πρόκειται, πιστεύω, για ένα είδος αυτοκαταστροφικής πράξης εντελώς αδικαιολόγητης. Ωστόσο, κύριε López Garrido, φέρετε μέρος της ευθύνης για όλο αυτό, από κοινού με την Επιτροπή.
<P>
Θα ήθελα να σας ζητήσω κάτι ακόμα. Μόλις πληροφορήθηκα με γραπτό μήνυμα ότι ορισμένες γλωσσικές εκδόσεις της συμφωνίας SWIFT έχουν ήδη δημοσιευθεί. Θα σας παρακαλούσα να μας πείτε ποιες γλωσσικές εκδόσεις έχουν δημοσιευθεί στην Επίσημη Εφημερίδα, πότε συνέβη αυτό και για ποιον λόγο οι εκδόσεις αυτές δεν είναι ακόμη διαθέσιμες στο Κοινοβούλιο.
<SPEAKER ID="169" NAME="Timothy Kirkhope" LANGUAGE="EN">
Κύριε Πρόεδρε, τα πρόσφατα γεγονότα υπενθύμισαν σε όλους μας για ακόμη μια φορά πόσο σημαντικό είναι να μοιραζόμαστε πληροφορίες προκειμένου να διασφαλίσουμε την ασφάλεια των πολιτών της ΕΕ. " συμφωνία SWIFT συνιστά ένα πολύτιμο εργαλείο για να επιτύχουμε κάτι τέτοιο. Ευτυχώς, έχοντας συναντηθεί προσφάτως στην Ουάσινγκτον με αμερικανικά κυβερνητικά στελέχη, συγκεκριμένα με τον κ. David Cohen, τον αναπληρωτή υπουργό για τη χρηματοδότηση της τρομοκρατίας του Υπουργείου Οικονομικών των "ΠΑ, καθησυχάστηκα από τα πολυεπίπεδα συστήματα και τις εγγυήσεις ελέγχου καθώς από την ανεξάρτητη εποπτεία, τα οποία ελπίζω ότι θα οδηγήσουν στην εφαρμογή αυτής της νέας ανεπίληπτης συμφωνίας.
<P>
Το σημείο στο οποίο πρέπει να εκφράσω σοβαρές ανησυχίες, όπως έκαναν και άλλοι, είναι η υποβαθμισμένη διαβούλευση του Συμβουλίου με το Κοινοβούλιο και οι υποτιθέμενες καθυστερήσεις της Επιτροπής. Είναι ουσιώδους σημασίας να ενημερώνονται τακτικά και καταλλήλως το Κοινοβούλιο και οι εκλεγμένοι αντιπρόσωποι του Σώματος αυτού, ενώ η κοινοβουλευτική συναίνεση δεν πρέπει να ζητείται αναδρομικά. Αυτού του είδους η μεταχείριση της κοινοβουλευτικής συναίνεσης από το Συμβούλιο υπονομεύει τις αξίες και τις δημοκρατικές αρχές που αποτελούν τον πυρήνα αυτού του Σώματος και αυτού του Κοινοβουλίου. Ελπίζω πραγματικά ότι το Συμβούλιο, και μάλιστα η Προεδρία, θα λάβουν προσεκτικά υπόψη τις παρατηρήσεις αυτές.
<SPEAKER ID="170" NAME="Rui Tavares" LANGUAGE="PT">
Κύριε Πρόεδρε, ο τρόπος με τον οποίον μεταχειρίστηκαν το Σώμα καθόλη τη διάρκεια της διαδικασίας αυτής είναι προσβλητικός και σχεδόν εξευτελιστικός. Είναι απαράδεκτο να μας λένε ότι πρέπει να περιμένουμε τις γλωσσικές εκδόσεις, όταν γνωρίζουμε ότι πολλές από αυτές κυκλοφορούν στον τύπο, σύμφωνα με πληροφορίες που έχουν διαρρεύσει.
<P>
Παρόλα αυτά, μας παρουσιάσαν ένα περιληπτικό σχέδιο της συμφωνίας την Παρασκευή στις Βρυξέλλες, όταν όλοι οι βουλευτές του ΕΚ βρίσκονταν στο Στρασβούργο. Μόνο ένας βουλευτής του ΕΚ παρίστατο στις Βρυξέλλες. Ο βουλευτής αυτός έτυχε να είμαι εγώ.
<P>
Εξίσου απαράδεκτες είναι οι επανειλημμένες αναφορές στην έκθεση Bruguière, μια έκθεση μυστική. Το γεγονός αυτό είναι ελάχιστα πειστικό, καθώς όποιος έχει διαβάσει την έκθεση Bruguière γνωρίζει ότι δεν περιέχει σχεδόν κανένα εμπειρικό στοιχείο.
<P>
Είναι απαράδεκτο να λένε ότι πρόκειται για μια προσωρινή έκθεση, όταν τα στοιχεία που θα συγκεντρωθούν κατά τους επόμενους εννέα μήνες θα βρίσκονται στα χέρια των αμερικανικών διοικητικών αρχών για διάστημα πέντε ετών, ένα διάστημα κατά το οποίο στην εξουσία μπορεί να βρίσκεται η Sarah Palin και όχι ο Obama. Πώς είναι δυνατό να νιώθουν ασφαλείς οι ευρωπαίοι πολίτες; Προφανώς, δεν μας δίνετε άλλη εναλλακτική από το να απορρίψουμε την εν λόγω συμφωνία και δεν κάνετε τη ζωή μας ευκολότερη.
<P>
Απορρίπτοντας όμως τη συμφωνία, κάνουμε χάρη στην Επιτροπή, καθώς υπάρχουν δύο νέοι Επίτροποι, η κ. Malmström και η κ. Reding, οι οποίες γνωρίζουμε ότι θα μπορέσουν σίγουρα να διαπραγματευθούν από την αρχή την καλύτερη δυνατή συμφωνία και είμαστε βέβαιοι ότι είναι πρόθυμες να το πράξουν.
<SPEAKER ID="171" NAME="Martin Ehrenhauser" AFFILIATION="NI">
(DE) Κύριε Πρόεδρε, τα τελευταία χρόνια υιοθετήθηκαν πάρα πολλά μέτρα με το πρόσχημα της καταπολέμησης της τρομοκρατίας, ακόμη και από μέρους του Συμβουλίου. Εντούτοις, πάρα πολλά από αυτά δεν είναι ευλόγως ανάλογα προς την πραγματική απειλή που θέτει η τρομοκρατία. Αντιθέτως, έχουν συντελέσει σε απαράδεκτους περιορισμούς των δικαιωμάτων των πολιτών. " συστηματική ανταλλαγή δεδομένων, η οποία δεν σχετίζεται με οιουσδήποτε λόγους υποψίας και η οποία προβλέπεται στη συμφωνία SWIFT δεν αποτελεί προφανώς εξαίρεση στον κανόνα αυτόν. Ακόμη και η Ομοσπονδιακή Αστυνομία Δίωξης του Εγκλήματος της Γερμανίας, η οποία δεν είναι ιδιαίτερα γνωστή ως ομάδα για την προστασία των προσωπικών δεδομένων, αναγκάστηκε να παραδεχθεί τον δυσανάλογο χαρακτήρα αυτού του μέτρου. Πρέπει να δώσουμε ένα τέλος σε αυτούς τους μόνιμους περιορισμούς των δικαιωμάτων των πολιτών και δεν πρέπει να εγκρίνουμε την προσωρινή συμφωνία.
<P>
Ως προς τις μεθόδους του Συμβουλίου, θα ήθελα για ακόμη μια φορά να πω ξεκάθαρα ότι οι "νωμένες Πολιτείες εξέτασαν και αποθήκευσαν τα προσωπικά δεδομένα των χρηστών της SWIFT, χωρίς καμία μορφή περιορισμού. Ωστόσο, το Συμβούλιο δεν τιμώρησε την ενέργεια αυτήν, την νομιμοποίησε! Επίσης, θα ήθελα φυσικά να προτρέψω το Συμβούλιο να διαβιβάσει στο Ευρωπαϊκό Κοινοβούλιο όλες τις πληροφορίες που σχετίζονται με το θέμα αυτό.
<SPEAKER ID="172" NAME="Diego López Garrido" LANGUAGE="ES">
Υπήρξε μια συγκεκριμένη παρέμβαση, νομίζω ότι ήταν της κ. Harms, η οποία αναφέρθηκε στην ενδεχόμενη δημοσίευση μιας εκ των γλωσσικών εκδόσεων. Προφανώς, εγώ δεν έχω τέτοιες πληροφορίες. Θα το διασταυρώσω και θα σας ενημερώσω για την κατάσταση γραπτώς. Αυτό που σας είπα είναι ότι στις 25 Ιανουαρίου η συμφωνία, η οποία θα τεθεί προσωρινά σε ισχύ την 1η Φεβρουαρίου, θα βρίσκεται στα χέρια του Ευρωπαϊκού Κοινοβουλίου. Σύμφωνα με την ευρωπαϊκή νομοθεσία, σύμφωνα με το άρθρο 218 της Συνθήκης της Λισαβόνας και σύμφωνα με τη Σύμβαση της Βιέννης, οι υπογραφείσες συμφωνίες δύνανται να τεθούν προσωρινά σε ισχύ. Ως εκ τούτου, η συμφωνία είναι έγκυρη.
<P>
Για την Ευρωπαϊκή Ένωση και, φυσικά, για το Συμβούλιο, είναι σημαντικό να παραμείνει η εν λόγω συμφωνία σε ισχύ. Είναι σημαντικό να παραμείνουν σε ισχύ οι συμφωνίες αυτές σχετικά με το πρόγραμμα παρακολούθησης της χρηματοδότησης της τρομοκρατίας. Αισθανόμαστε ότι η συμφωνία αυτή συνιστά ένα θετικό βήμα, ότι εξυπηρετεί τον αγώνα κατά της τρομοκρατίας και ότι συνεπάγεται τη συνεργασία με τις "νωμένες Πολιτείες, η οποία είναι μια χώρα αξιόπιστη, μια χώρα εταίρος, ένας γείτονας που έχει τον ίδιο σκοπό με εμάς: την καταπολέμηση της τρομοκρατίας. Αυτό δεν έχει καμία σχέση με την καθυστέρηση των γλωσσικών εκδόσεων και σε καμία περίπτωση δεν αποτελεί δικαιολογία, κύριε Schulz. Δεν έχει να κάνει με το ότι θέλουμε να κερδίσουμε χρόνο, κύριε Weber.
<P>
Όπως γνωρίζετε, πριν από λίγες εβδομάδες ή ακόμη και μήνες, η σουηδική Προεδρία, το Συμβούλιο, πρότειναν να αποστείλουμε στο Κοινοβούλιο, από το Συμβούλιο, την έκδοση αυτήν σε μία μόνο γλώσσα και η Επιτροπή συνειδητοποίησε ότι κάτι τέτοιο δεν ήταν δυνατόν, ότι αυτή που θα ετοίμαζε και θα διαβίβαζε όλες τις γλωσσικές εκδόσεις έπρεπε να είναι η σημερινή Επιτροπή. Το Συμβούλιο, από την πλευρά της σουηδικής Προεδρίας, είχε καλές προθέσεις, αυτό δεν όμως δεν ήταν δυνατόν ούτε από νομικής ούτε από τεχνικής πλευράς. Αυτός είναι ο λόγος για τον οποίον η έκδοση αυτή έφθασε τώρα. Αντιλαμβάνομαι ότι το Ευρωπαϊκό Κοινοβούλιο θα προτιμούσε να έχει την εν λόγω έκδοση νωρίτερα. Συμφωνώ απολύτως. Εάν ήμουν βουλευτής του ΕΚ, θα σκεφτόμουν ακριβώς το ίδιο και θα ήθελα να έχω τις εκδόσεις αυτές νωρίτερα. Τα πράγματα δεν έγιναν έτσι για τον λόγο που σας είπα. Δεν έχει καμία σχέση με το ότι θέλουμε να κερδίσουμε χρόνο ή ότι θέλουμε να κρύψουμε κάτι, ούτε αποτελεί δικαιολογία. Σε καμία περίπτωση.
<P>
Θεωρώ ότι πρόκειται για μια συμφωνία στην οποία το Ευρωπαϊκό Κοινοβούλιο θα έχει τη δυνατότητα να συμμετάσχει πλήρως, διότι η Συνθήκη της Λισαβόνας έχει τεθεί σε ισχύ και έχουμε -πιστεύω στη μεγάλη πλειονότητά μας- υιοθετήσει τη Συνθήκη αυτήν και αυτό θα δώσει στο Κοινοβούλιο τη δυνατότητα να συμμετάσχει κατά κυρίαρχο τρόπο. Το Κοινοβούλιο θα μπορέσει, εάν το επιθυμεί, να καταργήσει την εγκυρότητα αυτής της προσωρινής συμφωνίας. Το Κοινοβούλιο θα λάβει μέρος στις διαπραγματεύσεις της επακόλουθης μακροπρόθεσμης συμφωνίας. Το ΕΚ, από κοινού με το Συμβούλιο φυσικά, θα έχει όλη την εξουσία να επηρεάσει τη συμφωνία SWIFT, η οποία πιστεύουμε ότι είναι ιδιαίτερα σημαντική και η οποία αξίζει να συζητηθεί στο Κοινοβούλιο αυτό κατά λεπτομερή και σοβαρό τρόπο και χωρίς βιασύνη ή πίεση, για να χρησιμοποιήσω μια έκφραση που έχετε χρησιμοποιήσει ήδη και εσείς οι ίδιοι.
<P>
Επιπλέον, συμφωνούμε απολύτως, κύριε Verhofstadt και άλλοι ομιλητές, με το γεγονός ότι στην περίπτωση αυτήν είναι σημαντικό να σεβαστούμε τα θεμελιώδη δικαιώματα των πολιτών, το δικαίωμα στην ιδιωτική ζωή καθώς και την ευρωπαϊκή νομοθεσία για την προστασία των προσωπικών δεδομένων. Επίσης, σήμερα διαθέτουμε και ένα άλλο εργαλείο για τη διασφάλιση των δικαιωμάτων αυτών, τον Χάρτη Θεμελιωδών Δικαιωμάτων της Ευρωπαϊκής Ένωσης, ο οποίος μόλις τέθηκε σε ισχύ, καθώς είναι συνδεδεμένος με τη Συνθήκη της Λισαβόνας και αυτή ισχύει πλήρως. Ένα από τα δικαιώματα που διασφαλίζει είναι το δικαίωμα στην ιδιωτική ζωή και την προστασία των προσωπικών δεδομένων. Ως εκ τούτου, έχουμε όλες τις προϋποθέσεις για να επιτύχουμε μια καλή συμφωνία.
<P>
Όσο για την πρόταση του κ. Verhofstadt να στείλουμε μια επιστολή ή να καταλήξει αμέσως το Συμβούλιο σε μια θέση όσον αφορά τους όρους που θέτει το Κοινοβούλιο, πιστεύω ότι είναι καλύτερο, όταν θα λάβει το Κοινοβούλιο το έγγραφο αυτό, να είμαστε στη διάθεσή σας να το συζητήσουμε από κάθε πλευρά, με όλους αυτούς τους όρους και, ως εκ τούτου, να καταλήξουμε σε μια σοβαρή, αυστηρή και αβίαστη συμφωνία στο πλαίσιο αυτό.
<P>
Επί του παρόντος, φυσικά, θεωρούμε ότι είναι ζωτικής σημασίας να τεθεί σε ισχύ αυτή η προσωρινή συμφωνία και, εν πάση περιπτώσει, το Κοινοβούλιο θα έχει όλες τις εξουσίες που του ανατίθενται μέσω της Συνθήκης της Λισαβόνας να αποφασίσει εν τέλει εάν θα πρέπει να προχωρήσει η συμφωνία. Αυτό θα εξαρτηθεί από εσάς. Θα εξαρτηθεί από το Κοινοβούλιο συνολικά.
<SPEAKER ID="173" NAME="Πρόεδρος">
" συζήτηση έληξε. Είπα προηγουμένως ότι δεν είναι δυνατόν να δώσω τον λόγο σε άλλους. Εάν υπάρχει κάποιο αίτημα για παρέμβαση επί της εφαρμογής του Κανονισμού, μπορώ να σας δώσω τον λόγο. Παρακαλώ, προχωρήστε.
<SPEAKER ID="174" NAME="Sophia in 't Veld" AFFILIATION="ALDE">
(EN) Κύριε Πρόεδρε, θα ήθελα απλώς να καταλάβω κάτι: εάν είναι διαθέσιμες μόνο μία ή ορισμένες γλωσσικές εκδόσεις, τότε θα ήθελα να ξέρω ποιες είναι οι γλωσσικές ικανότητες των μελών της Επιτροπής και του Συμβουλίου, τα οποία υπέγραψαν τη συμφωνία και αποφάσισαν επ' αυτής στις 30 Νοεμβρίου - επομένως, πρέπει να είναι διαθέσιμη.
<SPEAKER ID="175" NAME="Πρόεδρος">
Αυτό δεν αποτελούσε παρέμβαση επί της εφαρμογής του Κανονισμού, το επιτρέψαμε όμως, επειδή η κ. in 't Veld ήταν πολύ ευγενική στο αίτημά της να λάβει τον λόγο. Παρακαλώ, κύριε υπουργέ, προχωρήστε.
<SPEAKER ID="176" NAME="Diego López Garrido" LANGUAGE="ES">
Επαναλαμβάνω αυτό που είπα. Θα διασταυρώσω τις πληροφορίες που μου έδωσε η κ. Harms, νομίζω, όσον αφορά το έγγραφο. Δεν είμαι βέβαιος, επειδή δεν το έχω μαζί μου, φυσικά, και θα την ενημερώσω σχετικά με το τι συνέβη ως προς το θέμα αυτό.
<P>
Εν πάση περιπτώσει, επαναλαμβάνω, στις 25 Ιανουαρίου θα έχετε τη συμφωνία και θα μπορέσουμε να την συζητήσουμε όσο θέλετε. " ισπανική Προεδρία, η κυβέρνηση και το Συμβούλιο είναι στη διάθεσή σας να συζητήσουν όσο θέλετε, εις βάθος, για τη συμφωνία αυτήν, της οποίας η μελλοντική θέση σε ισχύ θα εξαρτηθεί από το Ευρωπαϊκό Κοινοβούλιο.
<SPEAKER ID="177" NAME="Πρόεδρος">
" μία εξαίρεση συχνά γίνεται πολλές και δεν μπορώ να αρνηθώ στον κ. Schulz να πάρει τον λόγο. Παρακαλώ, προχωρήστε, κύριε Schulz.
<SPEAKER ID="178" NAME="Martin Schulz" AFFILIATION="S&amp;D">
(DE) Κύριε Πρόεδρε, ζητώ συγγνώμη για το ότι πήρα τον λόγο για ακόμη μια φορά. Πρόκειται για σπάνιο συμβάν στη ζωή μου, όμως αυτή δεν είναι μια αστεία υπόθεση. Κύριε López Garrido, η συμφωνία δημοσιεύθηκε στην Επίσημη Εφημερίδα της Ευρωπαϊκής Ένωσης στις 13 Ιανουαρίου. Δεν ευθύνεστε εσείς γι' αυτό, εάν όμως τώρα μας λέτε, "Πρέπει πρώτα να μάθω ποιες γλωσσικές εκδόσεις είναι διαθέσιμες", τότε πρέπει να πω και πάλι ότι αυτό δεν αποτελεί ένα ψυχαγωγικό συμβάν για την αμοιβαία διασκέδαση των βουλευτών του ΕΚ και των υπουργών. Πρόκειται για ένα νομοθετικό σώμα, στο οποίο απαιτείται να γίνει σοβαρή δουλειά!
<P>
Θα ήθελα τώρα να πω κάτι σε εσάς -όχι στην ισπανική Προεδρία αλλά στο Συμβούλιο- και αυτό είναι ότι ο τρόπος με τον οποίον το Συμβούλιο αντιμετώπισε τα θέματα αυτά καταδεικνύει ότι δεν τρέφει κανέναν απολύτως σεβασμό για το Κοινοβούλιο. Έχει έρθει πλέον για εμάς η στιγμή να πούμε στο Συμβούλιο ότι τα παιχνιδάκια αυτά έχουν τελειώσει. Υπάρχει μια σοβαρή νομοθετική διαδικασία - στην Ευρώπη, φυσικά, αυτό συνεπάγεται ότι όλα τα έγγραφα και όλοι οι φάκελοι θα είναι διαθέσιμα σε όλες τις γλώσσες από την αρχή της διαδικασίας και δεν σημαίνει ότι θα πρέπει να αρχίσουμε να ψάχνουμε τα έγγραφα με τη ράβδο του ραβδοσκόπου, μετά από την υποτιθέμενη ολοκλήρωση της διαδικασίας. " διαδικασία αυτήν δεν είναι λογική. Σας ζητώ τώρα να μας πείτε ποιες γλωσσικές εκδόσεις ήταν διαθέσιμες, όταν δημοσιεύθηκε η συμφωνία στην Επίσημη Εφημερίδα στις 13 Ιανουαρίου. Αυτό είναι κάτι που ζητώ τώρα επισήμως να μάθω εξ ονόματος της πολιτικής μου ομάδας.
<SPEAKER ID="179" NAME="Πρόεδρος">
Παρακαλώ, κυρίες και κύριοι, μετά από την παρέμβαση του κ. Schulz, θα δώσουμε τον λόγο στον υπουργό για την τελική του απάντηση και θα κλείσουμε τη συζήτηση.
<SPEAKER ID="180" NAME="Diego López Garrido" LANGUAGE="ES">
Θα ενημερώσουμε το Κοινοβούλιο για οτιδήποτε έχει ζητήσει να μάθει: για τις γλωσσικές εκδόσεις, για το ποιες από αυτές είναι διαθέσιμες και ούτω καθεξής. Προπάντων, θα το πράξουμε αυτό με λεπτομερή και σοβαρό τρόπο.
<P>
Δεν πιστεύω ότι το Συμβούλιο έχει φερθεί στο Ευρωπαϊκό Κοινοβούλιο με εξευτελιστικό τρόπο, ούτε ότι έχει σε καμία περίπτωση αρνηθεί να δώσει στο Κοινοβούλιο πληροφορίες. Αναφέρομαι στη σουηδική Προεδρία, η οποία, την περίοδο εκείνη, έκανε ό,τι μπορούσε προκειμένου να μπορέσει να υποβάλει τη συμφωνία, αυτό όμως δεν ήταν νομικά δυνατό, διότι κάποιες από τις γλωσσικές εκδόσεις δεν είχαν ακόμη μεταφραστεί. Τώρα που η Συνθήκη της Λισαβόνας έχει τεθεί σε ισχύ, το Ευρωπαϊκό Κοινοβούλιο θα μπορέσει να συζητήσει το ζήτημα αυτό πλήρως και το Συμβούλιο είναι έτοιμο να παράσχει στο Κοινοβούλιο όλες τις πληροφορίες που ζητά και να εδραιώσει έναν διάλογο για το θέμα αυτό.
<P>
Δεν πιστεύω ότι αυτό σημαίνει ότι έχουμε φερθεί με άσχημο τρόπο στο Ευρωπαϊκό Κοινοβούλιο και, ως εκ τούτου, δεν συμμερίζομαι τα συναισθήματα που εξέφρασε επί του θέματος ο κ. Schulz. Αυτό θα αποδειχθεί από τα γεγονότα. Στο Ευρωπαϊκό Κοινοβούλιο θα δοθεί ένα πλήρες κείμενο και το Κοινοβούλιο θα μπορέσει να το συζητήσει με το Συμβούλιο για όσον καιρό και όσο σχολαστικά επιθυμεί και το Ευρωπαϊκό Κοινοβούλιο θα έχει τον τελικό λόγο για το εν λόγω ζήτημα.
<P>
Τόσο απλά είναι τα πράγματα. Ως εκ τούτου, πιστεύω ότι δεν είναι ανάγκη να ανησυχείτε για το ότι το Συμβούλιο αποκρύπτει πληροφορίες για κανένα απολύτως θέμα. Το Συμβούλιο πιστεύει απολύτως στην ανάγκη σεβασμού των θεμελιωδών δικαιωμάτων της Ένωσης και πιστεύει απολύτως στην ανάγκη σεβασμού του Κοινοβουλίου, το οποίο είναι ο αντιπρόσωπος των ευρωπαίων πολιτών.
<SPEAKER ID="181" NAME="Πρόεδρος">
" συζήτηση έληξε. Δεν θα δώσω τον λόγο σε κανέναν άλλον για το ζήτημα αυτό.
<P>
Γραπτές δηλώσεις (άρθρο 149 του Κανονισμού)
<SPEAKER ID="977" NAME="Franz Obermayr  " LANGUAGE="DE">
Αυτό που αποκαλείται συμφωνία SWIFT (Παγκόσμια εταιρεία διατραπεζικών χρηματοπιστωτικών τηλεπικοινωνιών) διέπει τη διαβίβαση προσωπικών δεδομένων από το παγκόσμιο τραπεζικό δίκτυο. Σε καθημερινή βάση, 8 000 νομισματικά ιδρύματα από 200 χώρες επικοινωνούν μεταξύ τους μέσω των διαύλων της εν λόγω εταιρείας, η οποία έχει την έδρα της στο Βέλγιο, με κέντρα δεδομένων στις Κάτω Χώρες και τις "νωμένες Πολιτείες. Σύμφωνα με την Επιτροπή, τα αιτήματα για διαβίβαση δεδομένων πρέπει να σχετίζονται αποκλειστικά με διεθνείς μεταφορές χρημάτων και η χρήση της υπηρεσίας περιορίζεται αυστηρά σε έρευνες για την τρομοκρατία από μέρους των μυστικών υπηρεσιών. Εντούτοις, τόσο υψηλόβαθμοι πολιτικοί όσο και ειδικοί εγκληματολόγοι διατηρούν αμφιβολίες για το ότι, στις "ΠΑ, τα δεδομένα αυτά θα χρησιμοποιηθούν αποκλειστικά για την καταπολέμηση τρομοκρατικών δραστηριοτήτων. " κατάχρηση των προσωπικών δεδομένων, οι παραβιάσεις των πολιτικών δικαιωμάτων και η διαβίβαση δεδομένων σε τρίτα μέρη συνιστούν όλα πραγματικούς κινδύνους, οι οποίοι θα μπορούσαν να προκύψουν από τη συμφωνία SWIFT. Ως βουλευτές του Ευρωπαϊκού Κοινοβουλίου, δεν πρέπει σε καμία περίπτωση να επιτρέψουμε τη θέση σε ισχύ της συμφωνίας αυτής καθώς και τη συνεπαγόμενη διαβίβαση δεδομένων στις "νωμένες Πολιτείες, και σε καμία περίπτωση χωρίς την έγκριση του Ευρωπαϊκού Κοινοβουλίου. " προσωρινή θέση σε ισχύ της συμφωνίας εν αναμονή της συζήτησης στο Ευρωπαϊκό Κοινοβούλιο τον Φεβρουάριο θα συνιστούσε σοβαρή παραβίαση της θεμελιώδους αρχής της δημοκρατίας.

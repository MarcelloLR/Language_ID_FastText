<CHAPTER ID="019">
Ετήσια έκθεση 2006 για την ΚΕΠΠΑ - Ευρωπαϊκή Στρατηγική για την Ασφάλεια και ΕΠΑΑ (συνέχεια της συζήτησης) 
<SPEAKER ID="059" NAME="Πρόεδρος">
Συνεχίζουμε την κοινή συζήτηση για την έκθεση του Jacek Saryusz-Wolski, σχετικά με την ετήσια έκθεση 2006 για την ΚΕΠΠΑ, και την έκθεση του Helmut Kuhne, σχετικά με την υλοποίηση της Ευρωπαϊκής Στρατηγικής Ασφάλειας και της ΕΠΑΑ.
<SPEAKER ID="060" NAME="Ana Maria Gomes" AFFILIATION="PSE">
(PT) Θα ήθελα να συγχαρώ τον κ. Kuhne για την εξαιρετική του έκθεση και ιδίως για την επιμονή του να εισάγει την έννοια της ανθρώπινης ασφάλειας σε συνδυασμό με την αρχή της ευθύνης για παροχή προστασίας - μία έννοια που υποστήριξε εδώ και ο κ. Solana.
<P>
Αυτές οι αρχές θα πρέπει να αποτελέσουν τους δίδυμους πυλώνες πίσω από την ευρωπαϊκή προσέγγιση των αποστολών διαχείρισης κρίσεων. Αφενός, η απόφαση επέμβασης σε κάποια χώρα στο πλαίσιο της ΕΠΑΑ θα πρέπει να βασίζεται σε μια ερμηνεία του Χάρτη των "νωμένων Εθνών που δίνει έμφαση στην ευθύνη για παροχή προστασίας: την υποχρέωση αποτροπής των γενοκτονιών, των εγκλημάτων πολέμου, των εθνικών καθάρσεων και των εγκλημάτων κατά της ανθρωπότητας.
<P>
Από την άλλη πλευρά, εάν η Ένωση βρεθεί να συμμετέχει σε μια κρίση που απαιτεί τη χρήση στρατιωτικών μέσων, έχει μεγάλη σημασία η χρήση βίας να καθοδηγείται από το δόγμα της ανθρώπινης ασφάλειας. Αυτό σημαίνει ότι τα ευρωπαϊκά στρατεύματα θα πρέπει να επικεντρώνουν τις προσπάθειές τους στη δημιουργία ασφαλών καταφυγίων για τον άμαχο πληθυσμό, και όχι στην καταστροφή του εχθρού προκειμένου να επιτύχουν στρατιωτική νίκη.
<P>
Οι δύο αυτές αρχές παρέχουν στην Ευρώπη μια συνεκτική στρατηγική διαχείρισης κρίσεων στις αρχές του 21ου αιώνα. " τροπολογία 1 της Ομάδας του Σοσιαλιστικού Κόμματος του Ευρωπαϊκού Κοινοβουλίου εκφράζει συνεπώς τις ηθικές, νομικές και επιχειρησιακές ανάγκες με τις οποίες ερχόμαστε αντιμέτωποι στο Αφγανιστάν, το Τσαντ και τον Λίβανο και με τις οποίες θα συνεχίσουμε να ερχόμαστε αντιμέτωποι και στο μέλλον.
<P>
Για τους παραπάνω λόγους, θεωρώ λυπηρό το γεγονός ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών απέρριψαν την εν λόγω τροπολογία. Αυτή η αντιδραστική συμμαχία επιμένει να αγνοεί την υπεροχή των ανθρωπίνων δικαιωμάτων - μια έννοια που θα μπορούσε να ενισχύσει τη νομιμοποίηση και τη λαϊκή υποστήριξη των αποστολών της ΕΠΠΑ.
<SPEAKER ID="061" NAME="Andrew Duff" AFFILIATION="ALDE">
Κύριε Πρόεδρε, υπάρχουν, φοβούμαι, δύο προβλήματα με την αποψινή συζήτηση. Το πρώτο είναι οι ανοησίες που ακούμε από την άκρα δεξιά σχετικά με τη Συνθήκη της Λισαβόνας. Το δεύτερο είναι ότι υπάρχει μια σχετική αυταρέσκεια απέναντι σε όλους εκείνους, εμού συμπεριλαμβανομένου, που υπερασπίζονται με σθένος την ΚΕΠΠΑ. Σκοπός της σπουδαίας ευρωπαϊκής στρατηγικής ασφάλειας δεν είναι να κερδίσει θαυμασμό, αλλά να ακολουθηθεί, και είναι πολλές οι περιπτώσεις κατά τις οποίες το Συμβούλιο και τα κράτη μέλη απέτυχαν να ακολουθήσουν την εξαιρετική στρατηγική τους.
<P>
Το "νωμένο Βασίλειο και η Γαλλία απέτυχαν να υλοποιήσουν τις υποσχέσεις της Συμφωνίας του St Malo. Κάποιοι άλλοι επιμένουν στο πλαίσιο μιας μίζερης και αυτοαναιρούμενης πολιτικής ότι οι στρατιωτικές δαπάνες πρέπει να καλύπτονται από κάθε έκαστο φορέα. Ποιο είναι το νόημα μίας τέτοιας πολιτικής όταν ο σκοπός είναι να μοιρασθεί η επιβάρυνση; Γεγονός είναι ότι μόλις 20% των ενόπλων δυνάμεών μας είναι πράγματι σε θέση να πολεμήσουν. Αρκετές από τις αποστολές ΕΠΑΑ είναι πάμφτωχες. " έλλειψη μιας ευρωπαϊκής βάσης για τα διάφορα τμήματα της ΕΠΑΑ δυσχεραίνει τη συγκέντρωση των πόρων.
<P>
Το μεγάλο πρόβλημα είναι ότι πολύ συχνά δεν διδασκόμαστε από τα λάθη μας και μια απλή ανεπαίσθητη προσαρμογή της στρατηγικής ασφάλειας δεν θα προκαλέσει αισθητή διαφορά.
<SPEAKER ID="062" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, άκουσα το πρόγραμμα της ΚΕΠΠΑ, αλλά μοιάζει ελαφρώς αστείο προερχόμενο από μια Ευρώπη που δεν μπορεί καν να διαχειρισθεί τα δικά της εξωτερικά σύνορα, τα οποία παραβιάζουν καθημερινά χιλιάδες παράνομοι μετανάστες, σωματέμποροι και μαφιόζοι. Πρόκειται για μια πολιτική ασφάλειας χωρίς βάση - αν όντως υπάρχει, κύριε Solana, πείτε μας ποια είναι!
<P>
Οι εκθέσεις αναφέρονται διαρκώς στις κλιματικές αλλαγές, αλλά ο κίνδυνος ενδεχόμενων ενόπλων ή τρομοκρατικών επιθέσεων ή επιθέσεων με βιολογικά ή ακόμα και πυρηνικά όπλα παραβλέπεται, ακόμα κι αν είναι πολύ μεγαλύτερος και ίσως και ρεαλιστικός, αν λάβουμε υπόψη τις απειλές που εκφράζονται από ισλαμιστές τρομοκράτες.
<P>
" Ευρώπη είναι αδύναμη όσον αφορά τα πολιτικά συμπεράσματα. Ας κοιτάξουμε, για παράδειγμα, τον Εύξεινο Πόντο, που αποτελεί ένα είδος σκακιέρας όπου δεν υπάρχει καμία ευρωπαϊκή πολιτική, κι αυτό παρά το γεγονός ότι το ενεργειακό μας μέλλον και η μελλοντική μας ασφάλεια αποφασίζονται πάνω σε αυτήν ακριβώς τη σκακιέρα. Πού είναι η πολιτική προσέγγιση της Ευρώπης στην εν λόγω σκακιέρα;
<P>
" Συνθήκη της Λισαβόνας δεν θα προσφέρει τίποτα παραπάνω από τα ελάχιστα που έχει ήδη επιτύχει: την έλλειψη προοπτικών μιας Ευρώπης που δεν διαθέτει το παραμικρό γεωπολιτικό όραμα. Κύριε Solana, πρόκειται για ένα κενό διάστημα διάρκειας 10 ετών διαχείρισης της εξωτερικής πολιτικής. Κατά τη διάρκεια των 10 τελευταίων αυτών ετών, το μόνο που καταφέρατε είναι να δημιουργήσετε ένα κενό!
<SPEAKER ID="063" NAME="Αθανάσιος Παφίλης" AFFILIATION="GUE/NGL">
Κύριε Πρόεδρε, οι δύο εκθέσεις παρουσιάζουν με σαφήνεια την κλιμάκωση της επιθετικότητας και των ιμπεριαλιστικών σχεδίων της Ευρωπαϊκής Ένωσης. Θέτουν μια σειρά από προτεραιότητες για το 2008, που έχουν στόχο την οικονομική, πολιτική και στρατιωτική αναβάθμιση του ευρωπαϊκού κεφαλαίου στον κόσμο για την καταλήστευση λαών και χωρών, είτε αυτοτελώς είτε, όπου αυτό δεν είναι δυνατό, σε συμμαχία με τις "νωμένες Πολιτείες της Αμερικής και το ΝΑΤΟ.
<P>
Με την πρώτη έκθεση, εκτός των άλλων, δίνετε βάρος στο θεσμικό πλαίσιο προσχημάτων για εξαπόλυση πολέμων και επεμβάσεων, όπως η αντιμετώπιση της τρομοκρατίας, η δήθεν προστασία των ανθρωπίνων δικαιωμάτων και της δημοκρατίας, με χαρακτηριστική την απαράδεκτη και επικίνδυνη διάκριση σε δημοκρατικά και μη δημοκρατικά έθνη που διατυπώνετε στη θέση 15 - ποιος σας έχει δώσει, κύριε Solana, το δικαίωμα να χαρακτηρίζετε λαούς ως δημοκρατικούς και ως μη δημοκρατικούς; - και η χρησιμοποίηση του σχετικά νέου όρου της "ανθρώπινης ασφάλειας" για να αποτελέσει πρόσχημα για προληπτικούς πολέμους.
<P>
Και στην πρώτη, αλλά κυρίως στη δεύτερη έκθεση προωθείτε μεγαλύτερη στρατιωτικοποίηση της Ευρωπαϊκής Ένωσης με τη νέα ώθηση στους σχηματισμούς μάχης, τη δημιουργία μόνιμων στρατιωτικών δυνάμεων της Ευρωπαϊκής Ένωσης μέσα από την εξέλιξη των Eurocorps και το μηχανισμό της μόνιμης διαρθρωμένης συνεργασίας, την προσαρμογή των ενόπλων δυνάμεων των κρατών μελών στους επιθετικούς σχεδιασμούς της Ευρωπαϊκής Ένωσης. Ακολουθείτε το ΝΑΤΟ κατά πόδας με την αύξηση των εξοπλισμών και την αύξηση των στρατιωτικών δαπανών από τον προϋπολογισμό της Ευρωπαϊκής Ένωσης, το δυνάμωμα της συνεργασίας Ευρωπαϊκής Ένωσης-ΝΑΤΟ, τη δημιουργία, στο πλαίσιο στρατιωτικών αποστολών, δήθεν μη στρατιωτικών αστυνομικών και δικαστικών δυνάμεων, εμπειρογνωμόνων που ουσιαστικά προετοιμάζουν και διαχειρίζονται στρατιωτικές επεμβάσεις της Ευρωπαϊκής Ένωσης. Πανηγυρίζετε για τις 17 στρατιωτικές αποστολές που έχετε πραγματοποιήσει και ζητάτε να γίνουν περισσότερες.
<P>
Αυτή είναι η Ευρωπαϊκή Ένωση που οικοδομείτε: του πολέμου, της επίθεσης, του ιμπεριαλισμού. Γι' αυτό, ο δρόμος των λαών είναι αντίσταση, ανυπακοή, απειθαρχία.
<SPEAKER ID="064" NAME="Sylwester Chruszcz" AFFILIATION="NI">
(PL) Κύριε Πρόεδρε, σήμερα συζητούμε σχετικά με μια σφαίρα αρμοδιοτήτων που μέχρι πρότινος ανήκε αποκλειστικά στην κυριαρχία των ευρωπαϊκών κρατών. Σήμερα, η εμφάνιση της εξωτερικής πολιτικής και πολιτικής ασφάλειας της ΕΕ αποτελεί μια πραγματικότητα χωρίς προηγούμενο, ιδίως μετά την εισαγωγή του νέου ευρω-συντάγματος της Λισαβόνας.
<P>
Ως βουλευτής από την Πολωνία, δεν επιθυμώ και δεν μπορώ να συμφωνήσω με την ιδέα ότι οι Βρυξέλλες και όχι η Βαρσοβία θα είναι εκείνες που θα αποφασίζουν για την πολωνική εξωτερική πολιτική, ενώ γερμανοί στρατηγοί που βρίσκονται σε στρατιωτικά αρχηγεία έξω από το Βερολίνο ή τις Βρυξέλλες θα φροντίζουν για την ασφάλειά μας. Ούτε θέλω να δω πολωνούς στρατιώτες με την ευρωπαϊκή σημαία στη στολή τους να επιχειρούν προς όφελος ξένων συμφερόντων σε διάφορα μέρη στην Ευρώπη και τον κόσμο.
<P>
Οι ισχύουσες τάσεις και η ανοιχτή πλέον διάρθρωση του ενιαίου ευρωπαϊκού κράτους είναι απαράδεκτες. Ασφαλώς, μπορείτε να ξεγελάσετε τους πολίτες σας με το να μην τους ρωτήσετε καν ποια είναι η άποψή τους σχετικά με την κατασκευή μιας υπερ-ΕΕ, αλλά αργά ή γρήγορα το σχέδιό σας αυτό θα καταρρεύσει.
<SPEAKER ID="065" NAME="Tunne Kelam" AFFILIATION="PPE-DE">
(EN) Κύριε Πρόεδρε, το σημερινό μήνυμα θα έπρεπε να είναι ότι η ΚΕΠΠΑ θα πρέπει τώρα περισσότερο από ποτέ να βασιστεί σε κοινές ευρωπαϊκές αξίες. Για τις ολοένα μεγαλύτερες προκλήσεις της ασφάλειας υπάρχει μόνο μία πειστική απάντηση: η αλληλεγγύη και ο ενισχυμένος συντονισμός της κοινής εξωτερικής πολιτικής και πολιτικής ασφάλειας. Αυτοί οι βασιζόμενοι σε αξίες στόχοι θα πρέπει να θεωρηθούν ως έχοντες προτεραιότητα έναντι των διμερών σχέσεων και ο Javier Solana είχε δίκιο όταν μας δήλωσε ότι εκείνο που έχει πραγματική σημασία είναι η πολιτική βούληση.
<P>
Όσο για την ενεργειακή ασφάλεια, θα ήθελα να καλέσω την Επιτροπή και το Συμβούλιο να λάβουν σοβαρά υπόψη τη θέση που υιοθέτησε το Κοινοβούλιο τον περασμένο Σεπτέμβριο σχετικά με την εξωτερική ενεργειακή ασφάλεια, η οποία παρέχει επίσης ορισμένες θεσμικές βελτιώσεις.
<P>
" παρούσα έκθεση καλεί επίσης την Επιτροπή να επικεντρώσει όλες της τις προσπάθειες στην επιτυχή ολοκλήρωση του αγωγού Nabucco. Δεν θεωρώ ότι το θέμα είναι να επιλέξουμε το ένα ή το άλλο: πρέπει να κατασκευάσουμε τον δικό μας αγωγό με πρακτικό και αποτελεσματικό τρόπο.
<P>
Τέλος, είναι καιρός να αντιμετωπίσουμε αποτελεσματικά τις νέες προκλήσεις του κυβερνοχώρου, όπως ανέφερε ο εισηγητής, κ. Kuhne. Θα ήθελα να χρησιμοποιήσω εδώ τον όρο "τρομοκρατία του κυβερνοχώρου". Πριν από ένα χρόνο, ένα εκατομμύριο υπολογιστές από ολόκληρο τον κόσμο χρησιμοποιήθηκαν με σκοπό να εμποδίσουν τη λειτουργία κυβερνητικών οργανισμών και τραπεζών στην Εσθονία. Πιστεύω ότι και το Ευρωπαϊκό Κοινοβούλιο πρέπει να ετοιμάσει με τη σειρά του μια ολοκληρωμένη πρόταση σχετικά με το πώς θα ανταποκριθούμε στις απειλές από τις νεότερες τεχνολογίες, οι οποίες μέχρι στιγμής φαίνεται ότι ξεπερνούν την πρόοδο που έχει επιτευχθεί μέσω της Στρατηγικής της Λισαβόνας.
<SPEAKER ID="066" NAME="Adrian Severin" AFFILIATION="PSE">
(EN) Κύριε Πρόεδρε, θα ήθελα να αναφερθώ σε ένα ζήτημα αρχής, δηλαδή στις νεοσυντηρητικές τάσεις του παρόντος Κοινοβουλίου στον τομέα της ευρωπαϊκής εξωτερικής πολιτικής και της πολιτικής ασφάλειας της ΕΕ. Φαίνεται ότι κάποιοι από εμάς θεωρούν ότι η ουσία κάθε εξωτερικής πολιτικής εξαρτάται από τη φύση του πολιτικού καθεστώτος που την εφαρμόζει. Επομένως, φαίνεται ότι βασικός στόχος μας είναι η εξαγωγή του πολιτικού μας προτύπου. Δυστυχώς, η Ευρωπαϊκή Ένωση δεν διαθέτει ούτε τους μηχανισμούς για τη λήψη αποφάσεων ούτε τα μέσα για την αποτελεσματική προώθηση μιας παρεμβατικής πολιτικής.
<P>
Πρέπει να αλλάξουμε αυτή την προσέγγιση, να υιοθετήσουμε τον ρεαλισμό ως βάση των εξωτερικών μας δράσεων. Αυτό σημαίνει ότι θα πρέπει να ορίσουμε σαφώς το πεδίο εφαρμογής της εξωτερικής μας πολιτικής σύμφωνα με τα κοινά υπαρκτά συμφέροντα των ευρωπαίων πολιτών, να εξισορροπήσουμε αυτό το πεδίο με τους πόρους μας, αναγνωρίζοντας παράλληλα ότι ο κόσμος περιλαμβάνει παράγοντες που είναι διαφορετικοί από εμάς και δεν μοιράζονται αναγκαστικά τις ίδιες αξίες με εμάς, να μάθουμε να λειτουργούμε σε συνεργασία με αυτούς και να ξεχάσουμε τον ναρκισσισμό μας προκειμένου να προχωρήσουμε σε διαπραγματεύσεις και συνεργασία με τους αντιπάλους μας, και όχι μόνο με τους φίλους μας.
<P>
Ασφαλώς, πρέπει να προσπαθήσουμε να κάνουμε φίλους μας όσο περισσότερους από τους ξένους συνομιλητές μας, αλλά πριν και ενώ θα το κάνουμε θεωρώ ότι πρέπει να μάθουμε να λειτουργούμε με εκείνους που δεν είναι σαν εμάς. Θεωρώ ότι θα μπορέσουμε να γίνουμε περισσότερο ελκυστικοί μέσω των δυνατοτήτων μας, μέσω της συμπεριφοράς μας καθώς θα προωθούμε τους μακροχρόνιους σκοπούς και όχι τους βραχυπρόθεσμους στόχους μας, προάγοντας εν τέλει κατ' αυτό τον τρόπο το πρότυπό μας στον κόσμο.
<SPEAKER ID="067" NAME="Paweł Bartłomiej Piskorski" AFFILIATION="ALDE">
(PL) Κύριε Πρόεδρε, υπάρχουν αρκετές απόψεις που θα πρέπει να λάβουμε υπόψη κατά τη σημερινή μας συζήτηση σχετικά με την κοινή εξωτερική πολιτική της Ευρωπαϊκής Ένωσης. Οι εκθέσεις των κ. Kuhne και Saryusz-Wolski είναι πραγματικά πολύ καλές, αλλά παρουσιάζουν ελλείψεις ως προς ορισμένα στοιχεία.
<P>
Θα ήθελα να επισημάνω ότι πρέπει να επιστήσουμε περισσότερο την προσοχή στο να εξηγήσουμε στο κοινό την ευρωπαϊκή εξωτερική πολιτική, συμπεριλαμβανομένου του αμυντικού τομέα αυτής. Οι πολίτες μας, το κοινό μας, γνωρίζουν πολύ καλά τι προέρχεται από την Ευρωπαϊκή Ένωση -γεωργική πολιτική, πολιτική για τις υποδομές- αλλά δεν διαθέτουν σαφή εικόνα σχετικά με την ευρωπαϊκή ΕΠΠΑ και όσα συνδέονται με αυτήν. Ας μην ξεχνούμε ότι η δημιουργία της Ευρωπαϊκής Ένωσης στόχευε στην αντιμετώπιση άλλων προβλημάτων.
<P>
Είναι επίσης σημαντικό να λάβουμε υπόψη τη Συνθήκη της Λισαβόνας, η οποία θα τεθεί, ελπίζω, σε ισχύ όσο το δυνατόν συντομότερα και θα αποτελέσει θεμέλιο για νέες δράσεις της ΕΕ, και να διασφαλίσουμε ότι ένα από τα αποτελέσματά της θα είναι μια σειρά από όσο το δυνατόν αποτελεσματικότερα μέσα. Πολλοί από τους σημερινούς ομιλητές αναφέρθηκαν κυρίως σε στρατιωτικά ζητήματα. Σίγουρα, οι Σχηματισμοί Μάχης και όλα όσα συνδέονται με την ταυτότητα της ευρωπαϊκής άμυνας είναι πολύ σημαντικά, αλλά εξίσου μεγάλη σημασία έχει και η συζήτηση σχετικά με το πρότυπο της ευρωπαϊκής διπλωματίας και τους τρόπους λειτουργίας της διπλωματικής υπηρεσίας.
<P>
Είναι σημαντικό το γεγονός ότι η έκθεση επισημαίνει ότι η εξωτερική και η αμυντική πολιτική της ΕΕ συνδέονται με μια σειρά από πολύ σημαντικούς τομείς της ζωής στην Ευρωπαϊκή Ένωση. Πρέπει να επισημανθεί και η εισαγωγή των εννοιών της κοινής ενεργειακής πολιτικής και της ενεργειακής ασφάλειας στα στοιχεία της κοινής ευρωπαϊκής σκέψης.
<P>
Κλείνοντας, είναι σημαντικό να θεωρήσουμε την εξωτερική πολιτική και την πολιτική ασφάλειας ως προέκταση του τομέα της ασφάλειας, της σταθερότητας και της δημοκρατίας. Στο πλαίσιο αυτό, εγκρίνω την ιδιαίτερη έμφαση που δίδεται στα Βαλκάνια και τη Γεωργία.
<SPEAKER ID="068" NAME="Andrzej Tomasz Zapałowski" AFFILIATION="UEN">
(PL) Κύριε Πρόεδρε, η ασφάλεια των ανθρώπων που ζουν στην Ευρώπη αποτελεί έναν από τους σημαντικότερους στόχους της Ευρωπαϊκής Ένωσης. Εάν εξετάσουμε καλά την κοινοτική πολιτική κατά τα τελευταία χρόνια, θα διαπιστώσουμε ότι, πέραν των πολιτικών δράσεων, στρατιωτικά δεν είμαστε επαρκώς εξοπλισμένοι. Ορισμένες ευρωπαϊκές χώρες προσπαθούν, κατά την επιδίωξη των φιλοδοξιών τους, να ανταγωνιστούν πολιτικά και στρατιωτικά το NATO, του οποίου αποτελούν μέλη. " επικέντρωση στη σύσταση κοινών Σχηματισμών Μάχης, ιδίως εκτεταμένης διοίκησης, αντί για τη σύσταση επαγγελματικών επίλεκτων μονάδων σε κάθε έκαστο κράτος μέλος, είναι εσφαλμένη. Λάθος επίσης είναι και η ελλιπής αξιοποίηση των υπαρχουσών δομών του NATO.
<P>
" ισχύς της Κοινότητας θα έπρεπε να επικεντρώνεται σε ισχυρούς εθνικούς στρατούς. " Ευρωπαϊκή Ένωση πρέπει να προχωρήσει στην επίλυση των συγκρούσεων στην Ευρώπη που έχουν σήμερα παγώσει, όχι μόνο μέσω διακηρύξεων αλλά και μέσω πραγματικών πολιτικών δράσεων. Τα πρόσφατα προβλήματα στη Γεωργία προκλήθηκαν εν μέρει και εξαιτίας της υποστήριξης της ΕΕ προς το Κοσσυφοπέδιο.
<SPEAKER ID="069" NAME="Francisco José Millán Mon" AFFILIATION="PPE-DE">
(ES) Κύριε Πρόεδρε, η έκθεση Saryusz-Wolski, την οποία θα εγκρίνουμε αύριο, αποτελεί μία εξαιρετικά ολοκληρωμένη έκθεση που καλύπτει με ισορροπημένο τρόπο όλες ουσιαστικά τις περιοχές στον κόσμο, οι οποίες επηρεάζονται από την εξωτερική πολιτική της Ευρωπαϊκής Ένωσης. Μιας και έχω μόλις δύο λεπτά στη διάθεσή μου, θα αναφερθώ απλώς σε ορισμένες από τις οριζόντιες πτυχές που ορθώς περιλαμβάνει η έκθεση.
<P>
Σήμερα, η εξωτερική πολιτική δεν μπορεί να εξηγηθεί αποκλειστικά από γεωγραφική άποψη. Υπάρχουν ζητήματα που διαθέτουν παγκόσμιες, οριζόντιες πτυχές, και είναι τόσο σημαντικά ώστε οι βασικοί παράγοντες της εξωτερικής πολιτικής της Ένωσης να πρέπει να συμβάλουν σε αυτά. Αναφέρομαι καταρχάς στον αγώνα κατά της τρομοκρατίας και του οργανωμένου εγκλήματος. Πρόκειται για ζητήματα στα οποία η εξωτερική πολιτική και η πολιτική ασφάλειας πρέπει να δώσουν πολύ ιδιαίτερη προσοχή.
<P>
Ένα άλλο ζήτημα με μεγάλη σημασία είναι εκείνο της μετανάστευσης και του αγώνα κατά της παράνομης μετανάστευσης. Πρέπει να διασφαλίσουμε τη συνεργασία των χωρών προέλευσης και διέλευσης, και η Ένωση πρέπει να συμβάλει με αποφασιστικό τρόπο μέσω των εξωτερικών της δράσεων. Εν ολίγοις, εάν θέλουμε να δημιουργήσουμε έναν χώρο ασφάλειας, ελευθερίας και δικαιοσύνης στην Ευρωπαϊκή Ένωση, η εξωτερική διάσταση είναι θεμελιώδης, όπως αναφέρει η έκθεση Saryusz-Wolski. Αυτό είναι κάτι που δεν μπορεί να αποτελεί αποκλειστική αρμοδιότητα των Υπουργών Εσωτερικών ή του Επιτρόπου για ζητήματα δικαιοσύνης.
<P>
Μία άλλη οριζόντια πτυχή με προτεραιότητα είναι η ενεργειακή ασφάλεια. Με δεδομένο το υψηλό επίπεδο εξωτερικής εξάρτησης των κρατών μελών, πρέπει να κινηθούμε προς μία κοινή εξωτερική πολιτική για την Ένωση στον τομέα της ενέργειας. Επιπλέον, λόγω της σαφώς παγκόσμιας φύσης της κλιματικής αλλαγής, χρειαζόμαστε εξωτερικές δράσεις από την Ένωση για να καταλήξουμε σε μια αποτελεσματική απάντηση στην απειλή αυτή.
<P>
Κυρίες και κύριοι, θεωρώ ότι είναι πολύ σημαντικό να σημειώσουμε πρόοδο σε όλα αυτά τα ζητήματα και να συμβάλει η εξωτερική πολιτική της Ένωσης στην πρόοδο αυτή. Πρόκειται για ζητήματα που αφορούν τους πολίτες, και οι πολίτες θεωρούν ότι η Ευρωπαϊκή Ένωση πρέπει να συμβάλει στην αποτελεσματική τους προώθηση, μιας και ο λόγος του επιμερισμού της κρατικής κυριαρχίας είναι η αντιμετώπιση των προκλήσεων που υπερβαίνουν τα μεμονωμένα κράτη και αποτελούν συνεπώς παγκόσμιες προκλήσεις.
<P>
Ως εκ τούτου, σημειώνοντας πρόοδο σε αυτούς τους τομείς, η Ευρωπαϊκή Ένωση θα είναι σε θέση να δικαιολογήσει καλύτερα την ύπαρξή της και επομένως να αυξήσει τη νομιμοποίησή της όσον αφορά την κοινή γνώμη και τους πολίτες.
<SPEAKER ID="070" NAME="Justas Vincas Paleckis" AFFILIATION="PSE">
Κύριε Πρόεδρε, θα ήθελα να συγχαρώ αμφότερους τους εισηγητές, και συμφωνώ όσον αφορά τη σημασία της αξιολόγησης της Συνθήκης της Λισαβόνας για την εκτίμηση της έκθεσης για την ΚΕΠΠΑ.
<P>
Εάν διεξήγαμε αυτή τη συζήτηση μετά από δέκα ημέρες, μετά το αποφασιστικής σημασίας δημοψήφισμα - και πιστεύω ότι η Ιρλανδία θα απαντήσει "ναι" - η συζήτηση θα ήταν πολύ πιο συγκεκριμένη και αισιόδοξη.
<P>
Σήμερα, που αυξάνονται οι απειλές και προέρχονται από όλες τις πλευρές, εάν η ΕΕ δεν μπορεί να μιλήσει με μία φωνή, είναι ουσιώδες να μιλήσει τουλάχιστον με συντονισμένο και ισχυρότερο τρόπο. Συμφωνώ απολύτως με την εκτίμηση του κ. Solana.
<P>
Δεν θα είναι εύκολο να ξεκινήσουν διαπραγματεύσεις σχετικά με τη συμφωνία ΕΕ-Ρωσίας. Μετά από καθυστέρηση ενάμισι έτους, υπάρχει ο κίνδυνος απώλειας παρόμοιου ή ακόμα μεγαλύτερου χρονικού διαστήματος εάν δεν επικεντρωθούμε στα πιο θεμελιώδη ζητήματα. Αυτός είναι ο λόγος για τον οποίο 27 χώρες πρέπει να συντονίσουν τα συμφέροντά τους, και να επικεντρωθούν σε εκείνα που είναι κοινά και σημαντικά για όλες τους. " εναλλακτική πρόταση στην καθυστέρηση ή την αποτυχία των διαπραγματεύσεων είναι η διεύρυνση των διμερών συνομιλιών της Μόσχας με τη Ρώμη ή τη Βίλνα, το Βερολίνο ή τη Βουδαπέστη, το Παρίσι ή τη Σόφια. Δεν πρόκειται για ελκυστική εκδοχή, ιδίως για τα νέα κράτη.
<P>
" απάντηση της Επιτροπής και του Συμβουλίου να χαρακτηρίσει το παραπάνω ως κεντρικό ζήτημα είναι επίκαιρη - δεδομένης της κλιματικής αλλαγής. Το Ευρωπαϊκό Κοινοβούλιο πρέπει να ακολουθεί και να ελέγχει διαρκώς τον τρόπο με τον οποίο εφαρμόζονται τα σχέδια και τα μέτρα που στοχεύουν στην αντιμετώπιση της απειλής.
<SPEAKER ID="071" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, η παρούσα έκθεση τονίζει τη σημασία των ανθρωπίνων και των ατομικών δικαιωμάτων, και αυτό είναι θετικό. Οι τάσεις που παρατηρούνται στον τομέα της ενεργειακής ασφάλειας θεωρείται ότι έχουν επίσης ζωτική σημασία. " έκθεση αποδοκιμάζει ακόμα τον τρόπο με τον οποίο τρίτοι, ιδίως η Ρωσία, χρησιμοποιούν την ενέργεια ως πολιτικό μέσο και τα κράτη μέλη υπογράφουν διμερείς συμφωνίες στον τομέα της ενέργειας χωρίς συντονισμό από την ΕΕ.
<P>
" ΕΕ πρέπει να κοιτάξει τον εαυτό της στον καθρέφτη. " Ρωσία συνεργάζεται απευθείας με κράτη μέλη της ΕΕ διότι η ΕΕ δεν διαθέτει συνεκτική ή συντονισμένη ενεργειακή πολιτική. Αναρωτιέται κανείς αν τα κράτη μέλη θέλουν καν να υπάρξει κάτι τέτοιο. Πρέπει να αναγνωριστεί ο ρόλος της Ρωσίας ως σημαντικού εταίρου της ΕΕ στον τομέα της ενέργειας, ίσως του σημαντικότερου όλων. Στο πλαίσιο της συνεργασίας στον τομέα της ενέργειας μεταξύ Ρωσίας και ΕΕ πρέπει να στοχεύσουμε σε μία κατάσταση με κέρδος για αμφότερες τις πλευρές. Πιστεύω ότι είναι επίσης εφικτό να επιτευχθεί αυτή η κατάσταση αμοιβαίου κέρδους με πολιτική βούληση και σημαντική μείωση των προκαταλήψεων.
<P>
Μια ενεργειακή πολιτική που θα εφαρμόζεται από κοινού από τη Ρωσία και την ΕΕ θα πρέπει να βασίζεται στη συνεργασία και όχι στην αντιπαράθεση. Επί του παρόντος, ορισμένοι κύκλοι, συμπεριλαμβανομένων κάποιων στην ΕΕ, προσπαθούν να εμποδίσουν τη συνεργασία προκαλώντας αντιπαραθέσεις. Εδώ και πολύ καιρό, η Ρωσία επιθυμεί να αποτελέσει εταίρο της Ευρώπης με ίσα δικαιώματα. Μπορεί πράγματι να ισχύει κάτι τέτοιο, αλλά γνωρίζουμε ασφαλώς ότι οι διαπραγματεύσεις με τη Ρωσία δεν είναι εύκολες.
<P>
" ΚΕΠΠΑ της ΕΕ πρέπει να αποκτήσει μεγαλύτερη επιρροή στη διεθνή πολιτική. Επικροτώ ιδιαίτερα την άσκηση πίεσης από το Κοινοβούλιο προς το Συμβούλιο με σκοπό την προώθηση της ιδέας ότι η ΕΕ πρέπει να αποκτήσει μόνιμη έδρα στο Συμβούλιο Ασφαλείας των "νωμένων Εθνών. Όσο η ΕΕ δεν διαθέτει μια τέτοια έδρα, θα είναι δύσκολο να μιλά με μία φωνή.
<SPEAKER ID="072" NAME="Miroslav Mikolášik" AFFILIATION="PPE-DE">
(SK) Το παρόν έγγραφο βασίζεται ουσιαστικά στην Ευρωπαϊκή Στρατηγική Ασφάλειας που εγκρίθηκε από το Συμβούλιο τον Δεκέμβριο του 2003, και στο ψήφισμα του Μαΐου του 2007 για την κοινή εξωτερική πολιτική και πολιτική ασφάλειας. Εκτιμώ το έργο του εισηγητή, κ. Saryusz-Wolski, Προέδρου της Επιτροπής Εξωτερικών Υποθέσεων, ο οποίος μας έδωσε ένα εμπεριστατωμένο και υψηλής ποιότητας έγγραφο επί του οποίου θα ψηφίσουμε.
<P>
Θα ήθελα να τονίσω αρκετές πτυχές της ευρωπαϊκής εξωτερικής πολιτικής που δεν μπορούν να υλοποιηθούν χωρίς στρατηγική συνεργασία με τον ισχυρότερο σύμμαχό μας, τις "ΠΑ. Αυτό εκφράζεται δεόντως από τη συμφωνία διατλαντικής εταιρικής σχέσης ΕΕ"ΠΑ, όπου περιλαμβάνεται επίσης η πτυχή των οικονομικών σχέσεων. Το ζήτημα αυτό συνδέεται στενά και με τη στρατιωτική συνεργασία, όχι μόνο με τις "ΠΑ αλλά και στο πλαίσιο του NATO. Ασφαλώς, είναι αναγκαίο να διευκρινισθεί μια και καλή εάν η ομπρέλα ασφαλείας που δημιουργήθηκε από το σύστημα ραντάρ στην Πολωνία και την Τσεχική Δημοκρατία θα εξυπηρετήσει και θα προστατεύσει αποτελεσματικά τα κοινά ευρωπαϊκά συμφέροντα, ή εάν πρόκειται απλώς για μονομερή πρωτοβουλία που στοχεύει στην προστασία έναντι απειλών από την Ασία. Εν προκειμένω, έχω κατά νου τη συμπεριφορά του Ιράν στην περιοχή της Μέσης Ανατολής.
<P>
Όλοι γνωρίζουμε ότι το Ιράν παρέχει στρατιωτική και οικονομική ενίσχυση στη Συρία και συγκεκριμένα σε τρομοκρατικές οργανώσεις που δραστηριοποιούνται στην περιοχή, οργανώσεις που συνιστούν διαρκή απειλή για τη σταθερότητα και την ειρήνη μέσω επιχειρήσεων της Χεζμπολάχ στον νότιο Λίβανο και τη Συρία. Το Ιράν δεν κρύβει την πρόθεσή του να αποκτήσει ηγεμονική θέση και το στρατιωτικό πυρηνικό του πρόγραμμα στοχεύει στην επίτευξη αυτού του στόχου. Ωστόσο, πρέπει να ρωτήσω εάν είναι δυνατό να αναφέρεται στο κείμενο περί εξωτερικής πολιτικής που συζητούμε σήμερα η Συνθήκη της Λισαβόνας, κάτι που συμβαίνει σε αρκετές περιπτώσεις, εφόσον η Συνθήκη δεν έχει ακόμα τεθεί σε ισχύ μιας και δεν έχει ακόμα ολοκληρωθεί η διαδικασία επικύρωσης από όλα τα κράτη μέλη. Έχω μία ακόμα ερώτηση: βάσει ποιας νομοθετικής διάταξης απέστειλε η Ευρωπαϊκή Ένωση την αποστολή EULEX στο Κοσσυφοπέδιο; Δεν συνιστά αυτό, στην πραγματικότητα, πράξη ante legem; Είμαι σίγουρος ότι δεν υπάρχει κανένα απολύτως ψήφισμα των "νωμένων Εθνών που να δικαιολογεί μία τέτοια κίνηση.
<SPEAKER ID="074" NAME="Ioan Mircea Paşcu" AFFILIATION="PSE">
(EN) Κύριε Πρόεδρε, ο κόσμος στο πλαίσιο του οποίου καλείται η ΕΕ να προχωρήσει την ολοκλήρωσή της προς μία πραγματικά κοινή εξωτερική πολιτική γίνεται ολοένα πιο σύνθετος μέρα με τη μέρα. " προοπτική της οικονομικής ύφεσης, η οποία τροφοδοτείται από την τρέχουσα οικονομική κρίση και το αυξανόμενο κόστος της ενέργειας, το μη ικανοποιητικό καθεστώς των διατλαντικών σχέσεων και τις αυξανόμενες διεκδικήσεις της Ρωσίας, που φέρνει την Ευρώπη ολοένα περισσότερο αντιμέτωπη με παλαιού τύπου γεωπολιτικές προκλήσεις για τις οποίες δεν είναι πλέον εξοπλισμένη, δεν αποτελεί παρά αντανάκλαση του σημερινού διεθνούς περιβάλλοντος.
<P>
Στο πλαίσιο αυτό, με υπόβαθρο την αυξημένη εξάρτηση της ΕΕ από τον ρωσικό εφοδιασμό, η ενέργεια τείνει να αποτελέσει πραγματική δοκιμή litmus όσον αφορά την επιτυχία ή την αποτυχία του στόχου μιας κοινής εξωτερικής πολιτικής της ΕΕ, διότι έχει πολύ μεγάλη σημασία αν η Ευρώπη συμφωνήσει με τη δημιουργία μιας κοινής αγοράς ενέργειας και προσεγγίσει στη συνέχεια με μία φωνή προμηθευτές, με πρώτη τη Ρωσία, ή αν συνεχίσει να διατηρεί τους υπάρχοντες εθνικούς διχασμούς και να δίνει προτεραιότητα σε διμερείς προνομιακές επαφές σχετικά με τον ενεργειακό εφοδιασμό που στοχεύουν στην ικανοποίηση των αυξανόμενων ενεργειακών της αναγκών. Σήμερα, η διεθνής πολιτική αφορά κατά πρώτο και κύριο λόγο το φυσικό αέριο και το πετρέλαιο.
<SPEAKER ID="075" NAME="Colm Burke" AFFILIATION="PPE-DE">
(EN) Κύριε Πρόεδρε, υποστηρίζω την ανάπτυξη της ΚΕΠΠΑ, συμπεριλαμβανομένης της ΕΠΑΑ, και τις αλλαγές που εισάγει η Συνθήκη της Λισαβόνας σε αυτούς τους τομείς πολιτικής. Αυτή είναι και η θέση της ιρλανδικής κυβέρνησης. Οι αλλαγές αυτές θα επιτρέψουν στην ΕΕ να αναπτύξει τις δυνατότητές της όσον αφορά την πρόληψη των συγκρούσεων και τη διαχείριση κρίσεων, ενώ θα διασφαλίσουν παράλληλα ότι κάθε νέα ρύθμιση θα είναι απολύτως συνεπής προς την παραδοσιακή πολιτική της Ιρλανδίας περί στρατιωτικής ουδετερότητας.
<P>
Προς τους συνταξιδιώτες από το Sinn Fein που διασπείρουν ψευδείς πληροφορίες σχετικά με τη Συνθήκη της Λισαβόνας, θα ήθελα να πω ότι στην Ιρλανδία ισχύει τριπλό σύστημα που εμποδίζει την ανάπτυξη στρατευμάτων: καταρχάς, θα πρέπει να υπάρχει σχετική απόφαση από τα "νωμένα Έθνη, δεύτερον, να υπάρχει κυβερνητική απόφαση και τρίτον, να εγκριθεί από το Dáil Éireann, το εθνικό κοινοβούλιο. Αυτό δεν πρόκειται να αλλάξει μετά τη Λισαβόνα.
<P>
" τρέχουσα εγκεκριμένη από τα "νωμένα Έθνη αποστολή της ΕΕ στο Τσαντ, στο πλαίσιο της οποίας η Ιρλανδία διαδραματίζει εξέχοντα ρόλο, αποτελεί χαρακτηριστικό παράδειγμα των δραστηριοτήτων της ΕΕ στον τομέα αυτό. Έχοντας πρόσφατα επισκεφτεί το Τσαντ και τη βάση της ειρηνευτικής αποστολής της ΕΕ στα ανατολικά της χώρας, είμαι πεπεισμένος ότι η εν λόγω αποστολή θα παράσχει ασφάλεια για την παροχή ανθρωπιστικής βοήθειας σε εκατοντάδες χιλιάδες πρόσφυγες και εκτοπισμένους, καθώς και για την προστασία του προσωπικού των ανθρωπιστικών οργανώσεων στον τομέα αυτό. " εν λόγω αποστολή στο πλαίσιο της ΕΠΑΑ στο Τσαντ συνιστά την πρώτη περίπτωση που ειρηνευτική αποστολή διοργανώθηκε από την ΕΕ σε κλίμα απόλυτης σχεδόν αρμονίας μεταξύ όλων των εμπλεκομένων μερών.
<P>
Άλλες αποστολές με ιρλανδική συμμετοχή περιλάμβαναν αστυνομική εκπαίδευση στα παλαιστινιακά εδάφη, παρακολούθηση των ειρηνευτικών διαδικασιών μεταξύ ανταρτών και κυβέρνησης στην Ινδονησία, και παροχή ενίσχυσης προς τις αστυνομικές αρχές στη Βοσνία.
<P>
Περισσότερες από 20 παρόμοιες αποστολές έχουν πραγματοποιηθεί από το 2003. Αυξάνονται διαρκώς οι αιτήσεις προς την ΕΕ για παροχή βοήθειας και ενίσχυσης στους εν λόγω τομείς. Το βασικό στοιχείο όσον αφορά τον απόλυτο χαρακτήρα αυτών των πρωτοβουλιών είναι ότι ο σκοπός τους είναι να καταστήσουν την ειρηνευτική διαδικασία και τις δραστηριότητες διαχείρισης κρίσεων της ΕΕ περισσότερο αποτελεσματικές.
<P>
Από εθνική σκοπιά, διατηρούμε το δικαίωμα βέτο έναντι οποιασδήποτε εξέλιξης με την οποία διαφωνούμε, και διατηρούμε το κυρίαρχο δικαίωμα να αποφασίζουμε σχετικά με τυχόν συμμετοχή μας σε οποιαδήποτε αποστολή διαχείρισης κρίσης σύμφωνα με τις νομοθετικές μας προϋποθέσεις. Αυτός είναι ένας από τους πολλούς λόγους για τους οποίους οι Ιρλανδοί πρέπει να ψηφίσουν "ναι" στις 12 Ιουνίου.
<SPEAKER ID="076" NAME="Πρόεδρος">
Προτού συνεχίσουμε, θα ήθελα να καλωσορίσω όλους τους επισκέπτες στο θεωρείο των επισκεπτών, και ιδιαίτερα μια ομάδα από την εκλογική μου περιφέρεια στο Yorkshire και το Humber.
<SPEAKER ID="077" NAME="Anna Záborská" AFFILIATION="PPE-DE">
(FR) Κύριε Πρόεδρε, Ύπατε Αρμοστή, απευθύνομαι σε εσάς και σας ερωτώ ευθέως σχετικά με τις διώξεις σε βάρος Χριστιανών στην Αλγερία. Σε ποια βήματα προέβη η Ευρωπαϊκή Ένωση σε σχέση με τη δίωξη Χριστιανών σε ένα κράτος με το οποίο διατηρούμε στενούς δεσμούς; " θρησκευτική ελευθερία κατοχυρώνεται στο άρθρο 18 της Παγκόσμιας Διακήρυξης των Ανθρωπίνων Δικαιωμάτων, το οποίο επιβάλει σε κάθε κράτος την υποχρέωση να διασφαλίζει τον σεβασμό των δικαιωμάτων αυτών. " Αλγερία αποτελεί μέλος των "νωμένων Εθνών αλλά αγνοεί το θεμελιώδες αυτό δικαίωμα. Οι Χριστιανοί είναι κι αυτοί πολίτες και έχουν τα ίδια δικαιώματα να ασκούν την πίστη τους όπως και κάθε άλλη θρησκευτική κοινότητα. Αυτός είναι ο λόγος για τον οποίο σας θερμοπαρακαλώ, Ύπατε Αρμοστή, να χρησιμοποιήσετε οποιονδήποτε άμεσο ή έμμεσο διπλωματικό δίαυλο έχετε στη διάθεσή σας για να βάλετε τέλος στις διώξεις σε βάρος Χριστιανών. Εν προκειμένω, διακυβεύεται και η αξιοπιστία την Ευρωπαϊκής Ένωσης.
<SPEAKER ID="078" NAME="Hubert Pirker" AFFILIATION="PPE-DE">
(DE) Κύριε Πρόεδρε, Επίτροπε, κύριε Solana, θεωρώ ότι η συζήτηση απέδειξε σαφέστατα ότι η Ευρωπαϊκή Ένωση θα μπορέσει να αποτελέσει μια πραγματικά πολιτική ένωση μόνο υπό συγκεκριμένες προϋποθέσεις. Πρώτον, μόνο εάν η Συνθήκη της Λισαβόνας επικυρωθεί και, δεύτερον, μόνο εάν υπάρξει όντως μια αξιόλογη ΕΠΑΑ, δηλαδή όταν μετεξελιχθεί σε κάτι καλύτερο από αυτό που είναι σήμερα. Τότε, η Ευρωπαϊκή Ένωση θα έχει την ευκαιρία να μετατραπεί από διεθνή πληρωτή σε διεθνή παίκτη.
<P>
Δεν υπάρχει η παραμικρή αμφιβολία ότι οι αρχικές μας προσπάθειες στο Τσαντ δεν ήταν ό,τι καλύτερο, αλλά αποτελούν περίπτωση προς μελέτη μέσω της οποίας εμείς, η Ευρωπαϊκή Ένωση, μπορέσαμε να μάθουμε πολλά επειδή, πολύ απλά, οι ελλείψεις της ήταν εμφανέστατες. Αυτό έδειξε για μια ακόμα φορά ότι η ΕΠΑΑ απαιτεί συμβατά συστήματα και νέους και ταχείς μηχανισμούς για τη διάθεση στρατευμάτων. Έχει πλέον περάσει ο καιρός για συζήτηση, τώρα είναι καιρός για δράση!
<SPEAKER ID="079" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, θα ήθελα να συγχαρώ τον κ. Kuhne για την εξαιρετική του έκθεση. Έχει απόλυτο δίκαιο όταν δηλώνει ότι το 2008 θα αποτελέσει καθοριστική χρονιά για την ΚΕΠΠΑ, όχι μόνο εξαιτίας της Συνθήκης της Λισαβόνας αλλά κι επειδή το Κοσσυφοπέδιο θα αποτελέσει τη μεγαλύτερη δοκιμή του αν η ΕΕ είναι έτοιμη για την πολιτικοποίηση του Κοσσυφοπεδίου κατά το δέον. Δυστυχώς, εξακολουθεί να μην υπάρχει συμφωνία μεταξύ των "νωμένων Εθνών και της ΕΕ, και δυστυχώς δεν έχουμε προετοιμαστεί ούτε και σε διανοητικό επίπεδο, μιας και δεν διδαχθήκαμε από την παρουσία μας στη Βοσνία-Ερζεγοβίνη.
<P>
Όσον αφορά τη δεύτερη έκθεση, θεωρώ ότι ο αντιρωσικός λίβελος της έκθεσης του κ. Saryusz-Wolski είναι ατυχής. Μπορεί και πρέπει να ασκείται κριτική στην Ρωσία, που όμως αποτελεί ταυτόχρονα στρατηγικό εταίρο που δεν μπορεί να αγνοηθεί, και η εμβάθυνση της συνεργασίας θα είναι προς το κοινό μας όφελος. " έλλειψη κοινής ενεργειακής πολιτικής δεν οφείλεται στο ότι τα κράτη μέλη της ΕΕ συνάπτουν διμερείς σχέσεις, αλλά είναι γεγονός ότι, εφόσον δεν υπάρχει κοινή ενεργειακή πολιτική, δεν υπάρχει κάτι προς το οποίο να μπορούν να προσαρμοστούν ή να ευθυγραμμισθούν τα συμφέροντα των κρατών μελών, επομένως η κριτική του κ. Saryusz-Wolski είναι απαράδεκτη. Σας ευχαριστώ για την προσοχή σας.
<SPEAKER ID="080" NAME="Monika Beňová" AFFILIATION="PSE">
(SK) Όπως και άλλοι πριν από εμένα, θα ήθελα με τη σειρά μου να εκφράσω τις ευχαριστίες μου για το έργο των κ. Saryusz-Wolski και Kuhne, ιδίως για την ισορροπία που πέτυχαν μεταξύ των κοινωνικών, νομικών και οικονομικών πτυχών της έκθεσης. Πιστεύω ότι στο μέλλον θα έχει μεγάλη σημασία για εμάς η μεγαλύτερη βαρύτητα και η καλύτερη προετοιμασία μας στο πλαίσιο των σχέσεών μας με τους δύο μεγαλύτερους εταίρους μας: τις "ΠΑ και τη Ρωσία. " Ρωσία διαθέτει νέο Πρόεδρο, ενώ σύντομα θα υπάρξει νέα κυβέρνηση και στις "ΠΑ. Κατά συνέπεια, καλό θα είναι να επικεντρώσουμε την κοινή εξωτερική πολιτική μας συγκεκριμένα στις δύο αυτές χώρες.
<P>
Όσον αφορά την οικονομική διάσταση, πρέπει να δοθεί ειδικότερα προτεραιότητα στην ανάγκη διασφάλισης της ενεργειακής ασφάλειας στην Ευρωπαϊκή Ένωση. Ελπίζω ότι κατά τις διαπραγματεύσεις με τη Ρωσική Ομοσπονδία σχετικά με το ζήτημα αυτό θα επιτευχθεί πρόοδος. Μιας και αναφερόμαστε εδώ στους δύο εταίρους μας, θα ήθελα να αναφέρω ότι θα βοηθούσε εάν δρούσαμε ως ισότιμοι και εξίσου ικανοί εταίροι στο πλαίσιο των σχέσεών μας με αμφότερες τις πλευρές, τόσο με τις "ΠΑ όσο και με τη Ρωσική Ομοσπονδία, και εάν διατηρούνταν ισορροπία μεταξύ των πολιτικών. Τέλος, κύριε Πρόεδρε, θα ήθελα να πω ότι επικροτώ τις αναφορές στη Συνθήκη της Λισαβόνας. Αναφερόμενοι σε αυτήν στην παρούσα έκθεση, δείχνουμε ότι το Κοινοβούλιο αναμένει την επικύρωσή της και την υποστηρίζει σθεναρά.
<SPEAKER ID="081" NAME="Miloslav Ransdorf" AFFILIATION="GUE/NGL">
(CS) Σας ευχαριστώ, κύριε Πρόεδρε. Ο κ. Solana είχε καιρό να κάνει την εμφάνισή του μεταξύ μας και είχα ανησυχήσει για την υγεία του. Τώρα βλέπω ότι είναι υγιής και ότι μετά τα επεισόδια στο Κοσσυφοπέδιο δεν κρεμάστηκε όπως ο Ιούδας Ισκαριώτης. Αυτό σημαίνει ότι μπορώ να τον ρωτήσω εάν γνώριζε ότι ο Hasim Thaci και τα φιλαράκια του εμπορεύονται ανθρώπινα όργανα προερχόμενα από Σέρβους αιχμαλώτους. Το γνώριζε, ναι ή όχι;
<SPEAKER ID="082" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, και οι δύο εισηγητές έχουν κερδίσει την πλήρη εκτίμησή μου. Πρόκειται για δύο καλά έγγραφα. Θα ήθελα, ωστόσο, να επιστήσω την προσοχή σε αρκετά ζητήματα που συνδέονται με την εξωτερική πολιτική και την πολιτική άμυνας. Εν προκειμένω έχω κατά νου το ευρωπαϊκό μας δυναμικό στους ακόλουθους τομείς.
<P>
Δημογραφικά - το δυναμικό μας μειώνεται διαρκώς. Το οικονομικό δυναμικό δεν είναι σε κακή κατάσταση, αλλά απειλούμαστε από τις χρηματοοικονομικές κρίσεις. Το στρατιωτικό δυναμικό γνωρίζουμε σε τι κατάσταση βρίσκεται - διαιρεμένο, διασκορπισμένο. Υπάρχει και το ενεργειακό δυναμικό, καθώς και το δυναμικό πρόσβασης σε νερό και σε τρόφιμα. Αναφερθήκαμε και σε άλλες απειλές, στις οποίες θα ήθελα να προσθέσω, για παράδειγμα, τις επιδημιολογικές απειλές και την ασφάλεια των πληροφοριών. " εξωτερική πολιτική πρέπει σήμερα, κατά τη γνώμη μου, να περιλαμβάνει την ένωση με χώρες που είναι κοντά σε εμάς ως προς τον πολιτισμό, συνεργασία με όλους όσοι επιθυμούν να συνεργαστούν και μια σταθερή αντιμετώπιση απέναντι στους υπόλοιπους.
<SPEAKER ID="083" NAME="Csaba Sógor" AFFILIATION="PPE-DE">
(HU) Πριν από 88 χρόνια, οι ευρωπαϊκές υπερδυνάμεις έλαβαν ορισμένες αποφάσεις σχετικά με την πολιτική ασφαλείας, και υπέγραψαν τη Συνθήκη του Τριανόν που σηματοδότησε το τέλος του Πρώτου Παγκόσμιου Πολέμου, αγνοώντας τα δικαιώματα των εθνικών μειονοτήτων ή εγγυώμενη την προστασία τους μόνο στη θεωρία. " Συμφωνία του Παρισιού που ακολούθησε τον Δεύτερο Παγκόσμιο Πόλεμο με τη σειρά της απέτυχε να επιλύσει τα υπάρχοντα προβλήματα. Το ζήτημα της πολιτικής ασφάλειας περιορίσθηκε σε απλή εγγύηση της μη παραβίασης των συνόρων. Πολλά από τα σύνορα που χαράχθηκαν τότε έπαψαν να υπάρχουν, όπως έπαψαν να υπάρχουν επίσης η Τσεχοσλοβακία και η Γιουγκοσλαβία.
<P>
Το ζήτημα των μειονοτήτων παραμένει ανοιχτό. Εμείς οι Ούγγροι καταλήξαμε να ζούμε σε οκτώ χώρες, εκ των οποίων μέχρι στιγμής μόνο η Σλοβενία έχει καταφέρει να αναγνωρίσει στην ουγγρική κοινότητα τα δικαιώματά της με καθησυχαστικό τρόπο. Σύμφωνα με την έκθεση, πρέπει να σημειωθεί πρόοδος σε αρμονία με τα ευρωπαϊκά πρότυπα προς το συμφέρον της διασφάλισης της πραγματικής προστασίας των δικαιωμάτων των μειονοτήτων.
<P>
Αλλά σε τι είδους ευρωπαϊκά πρότυπα αναφερόμαστε; Θα ήταν καλό να ασκήσουμε πιέσεις ζητώντας στο εσωτερικό της ίδιας της ΕΕ όσα αναμένουμε και από τα Δυτικά Βαλκάνια. Σύμφωνα με ένα λατινικό απόφθεγμα, "Εάν επιθυμείς ειρήνη, προετοιμάσου για πόλεμο". Σήμερα, επιθυμούμε μια ασφαλή Ευρώπη. Τα δικαιώματα των μειονοτήτων πρέπει να διασφαλισθούν τόσο εντός όσο και εκτός της ΕΕ, χρησιμοποιώντας τα μέσα της περιφερειακής και πολιτιστικής αυτονομίας που έχει αποδειχθεί ότι λειτουργούν στο δυτικό ήμισυ της Ευρώπης. Σας ευχαριστώ.
<SPEAKER ID="084" NAME="Günter Verheugen" LANGUAGE="DE">
Κύριε Πρόεδρε, όπως και ο κ. Solana πριν από μένα, πιστεύω κι εγώ ότι η παρούσα συζήτηση έχει καταδείξει την ευρεία συναίνεση που υπάρχει ως προς τον θεμελιώδη προσανατολισμό της Ευρωπαϊκής Εξωτερικής Πολιτικής και Πολιτικής Ασφάλειας, και χαίρομαι ιδιαίτερα γι' αυτό.
<P>
Θα ήθελα να σχολιάσω εν συντομία τρία σημεία. Πρώτον, επιστρέφοντας στο ζήτημα του ορισμού της ασφάλειας: δεν πιστεύω ότι απέχουμε πολύ. Κανένα από τα σημαντικά παγκόσμια προβλήματα που οφείλουμε να αντιμετωπίσουμε τώρα και στο άμεσο μέλλον δεν είναι άσχετο με τη διάσταση της πολιτικής ασφάλειας. Ακόμα και η κρίση στις χρηματοπιστωτικές αγορές διαθέτει μια διάσταση πολιτικής της ασφάλειας, όπως και η επισιτιστική κρίση και η κρίση στον τομέα των τροφίμων και των βασικών προϊόντων, χωρίς να ξεχνούμε τις υπόλοιπες συνήθεις ανησυχίες μας.
<P>
Εντούτοις, δεν υπάρχει κίνδυνος στρατιωτικοποίησης της εξωτερικής μας πολιτικής ή της Ευρωπαϊκής Ένωσης, διότι η στρατιωτική απάντηση στις απειλές αυτές δεν αποτελεί παρά μία μόνο επιλογή που εφαρμόζεται εξαιρετικά σπάνια. Εάν γίνει καν χρήση της, θα έχει συνήθως ως αποκλειστικό στόχο τη δημιουργία ενός ασφαλούς περιβάλλοντος εντός του οποίου θα μπορεί να επιτευχθεί ο πραγματικός στόχος, και αυτός θα είναι πολιτικής φύσης και θα αφορά την κοινωνία των πολιτών. Ωστόσο, θα πρέπει να είμαστε σε θέση να κάνουμε και τα δύο. Θα πρέπει να είμαστε προετοιμασμένοι και για τα δύο και αυτή ακριβώς είναι η κατεύθυνση που ακολουθεί η ευρωπαϊκή πολιτική. Επιπλέον, βρισκόμαστε στην ιδανική θέση για την αντιμετώπιση κρίσεων στον κόσμο, κι αυτό γιατί διαθέτουμε μεγάλο αριθμό μέσων για την υλοποίηση των στρατηγικών μας.
<P>
" Ευρωπαϊκή Ένωση μπορεί να στηριχθεί όχι μόνο στην ΚΕΠΠΑ και την ΕΠΑΑ, αλλά και στα διάφορα κοινοτικά μέσα, όπως είναι γενικότερα τα μέσα για τη σταθερότητα και την αναπτυξιακή συνεργασία, καθώς και η ανθρωπιστική βοήθεια και ο μηχανισμός πολιτικής προστασίας.
<P>
Πρέπει να διασφαλίσουμε ότι θα επιλέγουμε πάντα τα κατάλληλα μέσα και ότι θα υπάρχει λογική αλληλεπίδραση μεταξύ των διαφόρων εμπλεκόμενων μερών. Δεν μπορεί να υπάρξει αμφιβολία ότι ένα από τα μεγαλύτερα πλεονεκτήματα της Συνθήκης της Λισαβόνας -όταν αυτή τεθεί σε ισχύ- θα είναι η κατά πολύ ευκολότερη εφαρμογή της αρμονικής και αποτελεσματικής αυτής αλληλεπίδρασης.
<P>
Κλείνοντας, θα ήθελα να αναφέρω συνοπτικά ότι εκείνο που έχει πραγματικά σημασία εν προκειμένω είναι η κοινή πολιτική μας βούληση να αξιοποιήσουμε τις δυνατότητές μας. Δυνατότητες υπάρχουν, το μόνο που έχουμε να κάνουμε είναι να τις αξιοποιήσουμε. Πρέπει να τις χρησιμοποιήσουμε κατά τέτοιο τρόπο, που να αξιοποιούμε τις δυνατότητες όλων μας. Στην πραγματικότητα, έτσι όπως διαμορφώνονται οι σημερινές συνθήκες, δεν έχουμε άλλη επιλογή. Πολύ απλά, δεν μπορούμε να δράσουμε με ασυνέπεια ή να χρησιμοποιήσουμε με αναποτελεσματικό τρόπο τους πόρους μας. Αντίθετα, πρέπει να συναθροίσουμε και να συγκεντρώσουμε τους πόρους και τα μέσα μας εάν επιθυμούμε να επιτύχουμε μια κοινή, αξιόπιστη και συνεκτική εξωτερική πολιτική της ΕΕ. Μόνο τότε θα μπορέσουμε να ανταποκριθούμε στην πρόκληση και στις εύλογες προσδοκίες των πολιτών και των εταίρων μας.
<P>
Σας ευχαριστώ πολύ.
<SPEAKER ID="085" NAME="Javier Solana">
Ύπατος Εκπρόσωπος για την Κοινή Εξωτερική Πολιτική και Πολιτική Ασφάλειας. - (ΕΝ) Κύριε Πρόεδρε, θα ήθελα να απαντήσω στα δύο-τρία ερωτήματα που μου απευθύνθηκαν προσωπικά. Πρώτον, στον κ. Salafranca Sánchez-Neyra.
<P>
(ES) Κύριε Salafranca Sánchez-Neyra, θα απαντήσω θετικά στις δύο ερωτήσεις που μου θέσατε, αλλά επιτρέψτε μου καταρχάς να πω ότι πρέπει να περιμένουμε να δούμε αν θα εγκριθεί η Συνθήκη. Ζητήματα που βασίζονται στην επικύρωση της Συνθήκης θα πρέπει να περιμένουν και οι σχετικές συμφωνίες να ακολουθήσουν.
<P>
(FR) Κυρία Záborská, εξετάζουμε το ζήτημα. Μιας και η κυρία Záborská δεν βρίσκεται εδώ, θα κρατήσω για αργότερα την απάντησή μου.
<P>
(ΕΝ) Στον Οργανισμό εργαζόμαστε πολύ σκληρά για να διασφαλίσουμε τη διαλειτουργικότητα: ρωτήσατε σχετικά και η απάντηση είναι "ναι". Όσον αφορά τα υπόλοιπα ερωτήματα, τα απάντησα κατά την προηγούμενη ομιλία μου.
<P>
Έλαβα προσεκτικά υπόψη όλες τις ομιλίες και ελπίζω ότι, με την πάροδο του χρόνου -και καθώς πλησιάζουμε τη στιγμή της αλήθειας- μετά την επικύρωση της Συνθήκης θα είμαστε σε θέση να θέσουμε σε εφαρμογή ορισμένες από τις ιδέες που προτάθηκαν εδώ. Προτού μιλήσουν οι δύο εισηγητές θα ήθελα να τους συγχαρώ και πάλι, όπως έχω πει δημοσίως και στο παρελθόν.
<P>
Τέλος, θα ήθελα να πω ότι συμφωνώ απολύτως με όσα είπε ο Επίτροπος Verheugen κατά την τελευταία του ομιλία, και δεν έχω να προσθέσω τίποτα σε αυτήν.
<SPEAKER ID="089" NAME="Jacek Saryusz-Wolski" LANGUAGE="FR">
Κύριε Πρόεδρε, είναι δύσκολο να συνοψισθεί η σημερινή συζήτηση με λίγα λόγια, αλλά είμαι ικανοποιημένος με το περιεχόμενό της. " ανάγκη για συνεργασία μεταξύ του Κοινοβουλίου, του Συμβουλίου, της Επιτροπής και των κρατών μελών είναι το σημαντικότερο συμπέρασμα που μπορούμε να συνάγουμε από αυτήν. Δεύτερον, υπήρξε αρκετά ευρεία συμφωνία ως προς το περιεχόμενο. Τρίτον, αναγνωρίζουμε ότι πολλά εξαιρετικά πολύτιμα πράγματα έχουν ήδη επιτευχθεί. Τέλος, επισημαίνουμε την ανάγκη διπλασιασμού των προσπαθειών μας.
<P>
Κύριε Επίτροπε, ο Αντιπρόεδρος Verheugen μας υπενθύμισε πολύ σωστά την τεράστια συνεισφορά των κοινοτικών πολιτικών, όπως τις διαχειρίζεται η Ευρωπαϊκή Επιτροπή. Συμμερίζομαι τη θέση του, διότι η ολοκληρωμένη εξωτερική πολιτική θα ήταν ελλιπής χωρίς τα αποτελέσματα που έχουν προκύψει μέσα από τις κοινοτικές πολιτικές.
<P>
Για πρώτη φορά θεωρώ ότι η παρούσα συζήτηση στοχεύει στην προετοιμασία για τον διορισμό του μελλοντικού υπουργού Εξωτερικών της ΕΕ που θα έχει δύο ιδιότητες.
<P>
Πράγμα που με οδηγεί στην ακόλουθη ερώτηση: τι θα κάνουμε χωρίς αυτή τη δημιουργική ένταση;
<P>
(FR) ... στο μέλλον, όταν θα υπάρχει μόνο ένα θεσμικό όργανο. Συμφωνώ με την ιδέα ότι χρειαζόμαστε μια ισχυρότερη εξωτερική πολιτική για τα θεσμικά όργανα ως προς το περιεχόμενο. " ενεργειακή ασφάλεια ήταν το θέμα που αναφέρθηκε περισσότερο. " χώρα ή ο γεωγραφικός τόπος που αναφέρθηκε συχνότερα φαίνεται πως είναι το Αφγανιστάν, λες και αποτελεί δοκιμή για την Ευρωπαϊκή Ένωση και το σύνολο της διεθνούς κοινότητας. Υπήρξαν αρκετά σημεία στα οποία σημειώθηκε διαφωνία. Χωρίς αυτές τις διαφορές να τροφοδοτούν τις συζητήσεις μας, εκείνες μπορεί να μην παρουσίαζαν τόσο μεγάλο ενδιαφέρον. Ως εκ τούτου, εύχομαι ότι και οι μελλοντικές συζητήσεις μας θα είναι εξίσου έντονες και περιεκτικές όσο και αυτή. Ωστόσο, καταφέραμε να συμφωνήσουμε ως προς τις βασικές αρχές, και αυτό είναι πολύ ελπιδοφόρο. Εύχομαι ότι το Συμβούλιο, ο Ύπατος Εκπρόσωπος και η Επιτροπή, με την πολύ μετριόφρονα ασφαλώς συνεισφορά του Κοινοβουλίου, θα είναι στο μέλλον σε θέση να διαμορφώσουν μια εξωτερική πολιτική για την Ένωση, η οποία θα είναι ακόμα ισχυρότερη, ευρύτερη και περισσότερο φιλόδοξη.
<SPEAKER ID="092" NAME="Helmut Kuhne">
εισηγητής. - (DE) Κύριε Πρόεδρε, αυτή η τελευταία ευκαιρία να μιλήσω, μου δίνει τη δυνατότητα να κάνω κάτι που δεν είχα τον χρόνο να κάνω νωρίτερα - να ευχαριστήσω δηλαδή τον Επίτροπο Verheugen και τον κ. Solana για την εξαιρετική συνεργασία που είχα με τα μέλη του προσωπικού τους, τα οποία ήταν διαθέσιμα για συζητήσεις και από τα οποία έμαθα πολλά. Αυτό είχε πολύ θετική επίδραση στην έκθεση.
<P>
Θα ήθελα επίσης να ευχαριστήσω όλα τα μέλη της επιτροπής, ιδίως τον πρόεδρό της καθώς και τον εισηγητή της άλλης έκθεσης, κ. Saryusz-Wolski. Πού και πού στέλναμε ο ένας στον άλλο σημειώματα σαν μαθητούδια όταν τα θέματα των εκθέσεών μας παρουσίαζαν επικάλυψη, ούτως ώστε να έχουμε την ίδια διατύπωση. Και αυτό λειτούργησε επίσης πολύ καλά.
<P>
Θα ήθελα να προσθέσω τρία σημεία:
<P>
Πρώτα στα αγγλικά, εφόσον ορισμένοι από τους ομιλητές αναφέρθηκαν στο ζήτημα του ιρλανδικού δημοψηφίσματος.
<P>
Όσον αφορά τον μύθο της στρατιωτικοποίησης: η έκθεσή μου περιέχει έναν πλήρη κατάλογο των προτάσεων περί ελέγχου των όπλων και αφοπλισμού - μία ολόκληρη σελίδα. Δεύτερον, η Συνθήκη της Λισαβόνας διατηρεί το δικαίωμα κάθε κράτους μέλους να κρατηθεί μακριά από αποστολές της ΕΕ, ιδίως στρατιωτικές αποστολές. Το δικαίωμα αυτό δεν παραβιάζεται με κανένα τρόπο από τη Συνθήκη της Λισαβόνας. Ήταν πολύ ενδιαφέρον που άκουσα αυτοανακηρυγμένους υπερασπιστές του NATO να εκφράζουν τον φόβο τους σχετικά με την ανεξαρτησία της ουδέτερης Ιρλανδίας στο πλαίσιο της ΕΠΠΑ. Το βρήκα πολύ ενδιαφέρον.
<P>
Ένα τελευταίο σημείο, το οποίο έθιξε ο κ. Pflüger, συνδέεται με το ζήτημα του κοινοβουλευτικού ελέγχου: δεν γνωρίζω εάν πρόκειται για σκόπιμη παρεξήγηση, αλλά το κείμενο τόσο στην έκθεση του κ. Saryusz-Wolski όσο και στη δική μου δεν αποκλείει την πρόσβαση των ομάδων σε απόρρητες πληροφορίες. " διατύπωση είναι ανοιχτή. Εδώ στο Κοινοβούλιο, πρέπει να κάνουμε πρώτα τη μελέτη μας για να διαμορφώσουμε τη διαπραγματευτική θέση μας έναντι του Συμβουλίου. Τι επίπεδο πρόσβασης σε δεδομένα ασφαλείας θέλουμε να παραχωρήσουμε και σε πόσα μέλη; Μπορεί να πούμε ότι σε όλες τις ομάδες θα παραχωρηθεί ένα συγκεκριμένο επίπεδο και σε ορισμένες κάποιο άλλο, κ.ο.κ. Θα πρέπει πρώτα να το αναπτύξουμε οι ίδιοι, και καμία από τις δύο προτάσεις μας δεν εμποδίζει τη συμμετοχή των ομάδων σε αυτό.
<P>
Δεν γνωρίζω εάν αυτό αποτέλεσε σκόπιμη παρεξήγηση, ή εάν το κείμενο ήταν τόσο ακατανόητο -που δεν το πιστεύω- αλλά θα πρέπει πρώτα να καθίσουμε από κοινού εδώ, στο Κοινοβούλιο, και να αναπτύξουμε τη διαπραγματευτική μας θέση έναντι του Συμβουλίου.
<SPEAKER ID="095" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 5 Ιουνίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="999" NAME="Roberta Alma Anastase  " LANGUAGE="RO">
Θα ήθελα να τονίσω τη σημασία της παρούσας έκθεσης και να ευχαριστήσω τον εισηγητή που συμπεριέλαβε όλες τις προτάσεις μου στο τελικό κείμενο. Στο πλαίσιο της επικύρωσης της Συνθήκης της Λισαβόνας και των μελλοντικών αρμοδιοτήτων που θα αποκτήσει το Ευρωπαϊκό Κοινοβούλιο, είναι απαραίτητο να συνοψισθούν οι λειτουργίες της Κοινής Εξωτερικής Πολιτικής και Πολιτικής Ασφάλειας και να χαραχθούν οι στόχοι της κατά προτεραιότητα για το 2008 και το 2009.
<P>
" ενίσχυση της Ευρωπαϊκής Πολιτικής Γειτονίας πρέπει να αποτελέσει σημαντικό στόχο για το 2008. Όσον αφορά την ποιότητα των σχέσεων όσον αφορά τη συνεργασία στην περιοχή του Εύξεινου Πόντου, θα ήθελα να τονίσω τη σημασία της ανάπτυξής τους στο άμεσο μέλλον. Εάν το 2007 ήταν η χρονιά που τέθηκαν τα θεμέλια της πολιτικής της ΕΕ για την εν λόγω περιοχή, το 2008 πρέπει να επικεντρωθεί στην πρακτική υλοποίηση της συνέργιας για την περιοχή του Εύξεινου Πόντου. Είναι επίσης πολύ σημαντικό να καταβληθεί κάθε προσπάθεια για την επιτυχημένη και ταχύτερη δυνατή υλοποίηση του ενεργειακού έργου Nabucco, καθώς και για την επίλυση των συγκρούσεων στην περιοχή.
<P>
Τέλος, οι χώρες των Δυτικών Βαλκανίων και η γειτονία τους προς την ΕΕ πρέπει επίσης να αποτελέσει προτεραιότητα της εξωτερικής πολιτικής της ΕΕ. Από τη σειρά των ζητημάτων που πρέπει να παρακολουθηθούν επισταμένα στην εν λόγω περιοχή, θα ήθελα να υπογραμμίσω την ανάγκη για αποτελεσματική προστασία των δικαιωμάτων των μειονοτήτων, συμπεριλαμβανομένων εκείνων των ρουμάνων ομιλητών.
<SPEAKER ID="998" NAME="Adam Bielan  " AFFILIATION="UEN">
γραπτώς. - (PL) Καταρχάς θα ήθελα να συγχαρώ τον κ. Saryusz-Wolski για την πολύ καλή έκθεσή του. Θα ήθελα να επισημάνω μερικές από τις ιδέες που συναντούμε διαβάζοντας την παρούσα έκθεση. " πλέον ανησυχητική είναι η αυξανόμενη εξάρτηση της ΕΕ από τον ενεργειακό εφοδιασμό από χώρες που δεν παρουσιάζουν σταθερότητα και δεν είναι δημοκρατικές. Εντοπίζουμε μια απόλυτη έλλειψη συντονισμού ως προς την υπογραφή των διμερών ενεργειακών συμφωνιών από τα κράτη μέλη, η οποία απειλεί τα συμφέροντα και θέτει ερωτηματικά σχετικά με τα στρατηγικά σχέδια της ΕΕ. Δράσεις αυτού του είδους από πλευράς ορισμένων κρατών μελών μειώνουν σημαντικά τη διαπραγματευτική ισχύ της Ευρωπαϊκής Ένωσης και τις προσπάθειές της για τη χάραξη μιας κοινής εξωτερικής πολιτικής.
<P>
Θα ήθελα για μία ακόμα φορά να επισημάνω τη στρατηγική σημασία που έχει ο αγωγός Nabucco για την ενεργειακή ασφάλεια της ΕΕ, και να καλέσω την Ευρωπαϊκή Επιτροπή και το Συμβούλιο να καταβάλουν κάθε δυνατή προσπάθεια για την επιτάχυνση των εργασιών σχετικά με το έργο αυτό.
<P>
Αναφορικά με τη διήμερη διάσκεψη με θέμα την Ευρωπαϊκή Πολιτική Γειτονίας που συνδιοργανώνω κατά τη διάρκεια της τρέχουσας κοινοβουλευτικής συνόδου, θα ήθελα να τονίσω τη σημασία των δράσεων που στοχεύουν στην ενίσχυση της πολιτικής αυτής. " συνέχιση των συγκρούσεων που δεν έχουν βρει ακόμα τη λύση τους σε χώρες που καλύπτονται από την ΕΠΓ συνιστά σοβαρή πρόκληση για την ασφάλεια της ΕΕ.
<P>
Συνοψίζοντας, θεωρώ ότι η ενίσχυση μιας πολιτικής γειτονίας για την Ανατολή και η λήξη της πρόκλησης συγκρούσεων πέραν των ανατολικών μας συνόρων, μαζί με τη διασφάλιση της ενεργειακής ασφάλειας, θα πρέπει να αποτελέσουν προτεραιότητες της εξωτερικής πολιτικής της ΕΕ.
<SPEAKER ID="096" NAME="Alexandra Dobolyi  " AFFILIATION="PSE">
γραπτώς. - (EN) " έκθεση εκφράζει με σωστό τρόπο τις απόψεις μας σχετικά με τη μελλοντική εξέλιξη της ΚΕΠΠΑ. " ΚΕΠΠΑ αποτελεί στοιχείο ζωτικής σημασίας για την εξωτερική πολιτική της ΕΕ. Επικροτώ τις βελτιώσεις που επιφέρει η Συνθήκη της Λισαβόνας όσον αφορά τις εξωτερικές δράσεις. " εφαρμογή της θα καταστήσει την ΚΕΠΠΑ περισσότερο αποτελεσματική και συνεκτική. Οι νέες θέσεις που δημιουργεί η Συνθήκη θα προσφέρουν μεγαλύτερη προβολή στην ΕΕ, αλλά πιστεύω ότι είναι πολύ σημαντικό να αποσαφηνιστούν οι διάφοροι ρόλοι, ούτως ώστε να διασφαλισθεί ότι οι διάφορες λειτουργίες τους θα συμβάλουν στη συνεκτικότητα και την αποδοτικότητα της ΚΕΠΠΑ.
<P>
Εάν θέλουμε η ΕΕ να αποτελέσει ενεργό δύναμη που θα συμβάλλει στη διεθνή ειρήνη και σταθερότητα, θα πρέπει να διαθέτουμε όλα τα αναγκαία εργαλεία και μέσα, αλλά για να το κατορθώσουμε απαιτείται μεγαλύτερη πολιτική βούληση από τα κράτη μέλη.
<P>
" παρουσία της ΕΕ στον κόσμο αυξάνεται, και μπορούμε να βρούμε αποστολές της σε ολόκληρο τον κόσμο. Βοηθώντας στην εδραίωση ασφάλειας και σταθερότητας, η ΕΕ βοηθά επίσης να γίνει η ζωή ασφαλέστερη για τους πολίτες της. Αυτός είναι ο καλύτερος τρόπος για την υπεράσπιση της ασφάλειάς της και την προώθηση των αξιών της.
<P>
Κατά τη γνώμη μου, αυτά είναι τα βήματα που θα μας οδηγήσουν προς τη σωστή κατεύθυνση.
<SPEAKER ID="097" NAME="Genowefa Grabowska  " LANGUAGE="PL">
Στηρίζω την έκθεση που παρουσιάσθηκε. Κατά τη γνώμη μου πρόκειται για ένα ισορροπημένο έγγραφο που δεν γεννά αντιπαραθέσεις.
<P>
Επί του παρόντος είναι αναγκαίο να πραγματοποιηθεί εκτίμηση της εξωτερικής πολιτικής της ΕΕ, ιδίως στο πλαίσιο των αλλαγών που προτείνονται εν προκειμένω από τη Συνθήκη της Λισαβόνας. Δεν έχω την παραμικρή αμφιβολία ότι αυτή η Συνθήκη, μέσα από τη στήριξη που παρέχει στον ρόλο του Ύπατου Εκπροσώπου, θα επιτρέψει την άσκηση μίας προσανατολισμένης στο μέλλον και μακροπρόθεσμης στρατηγικής στο πλαίσιο της εξωτερικής πολιτικής της ΕΕ. Το γεγονός ότι η ΕΕ στο σύνολό της βασίζεται σε κοινές αξίες σημαίνει ότι οι ίδιες αυτές αξίες πρέπει να εκφράζονται στην κοινή εξωτερική πολιτική και πολιτική ασφάλειάς της. Αυτή είναι η μόνη προσέγγιση που θα παράσχει στην ΕΕ αξιοπιστία στη διεθνή αρένα. " ΚΕΠΠΑ καθιστά αναγκαία, αφενός, την πολιτική ενότητα μεταξύ των κρατών μελών και, αφετέρου, τον σεβασμό για τις αρχές της αλληλεγγύης, ιδίως κατά τη διαμόρφωση των νέων πολιτικών στρατηγικών της ΕΕ.
<P>
Ως εκ τούτου, συμμερίζομαι τη λύπη και την ανησυχία που εκφράζονται στην έκθεση λόγω της έλλειψης προόδου προς την κατεύθυνση της διαμόρφωσης μιας κοινής ευρωπαϊκής ενεργειακής πολιτικής. Μου είναι επίσης αδύνατο να δεχτώ το γεγονός ότι ορισμένα κράτη μέλη συνάπτουν μεμονωμένες, διμερείς συμφωνίες για ενεργειακό εφοδιασμό με τη Ρωσία. Αυτό αποδυναμώνει σημαντικά τη διαπραγματευτική θέση της ΕΕ στο σύνολό της, καθώς και τις προσπάθειές της για τη διαμόρφωση μιας κοινής ενεργειακής πολιτικής. " κατάσταση γίνεται ακόμα πιο λυπηρή με δεδομένο ότι όχι πολύ καιρό πριν τα ίδια αυτά κράτη ασκούσαν κριτική σε μεμονωμένες συμφωνίες περί θεώρησης που συνάπτονταν με τις "ΠΑ και κατηγορούσαν κράτη της Κεντρικής Ευρώπης που είχαν συνάψει τέτοιου είδους συμφωνίες για αποδυνάμωση της κοινής ευρωπαϊκής πολιτικής που αφορά τις θεωρήσεις.
<SPEAKER ID="098" NAME="Janusz Lewandowski  " LANGUAGE="PL">
Κύριε Πρόεδρε, η Ευρωπαϊκή Ένωση μετατρέπεται σε παγκόσμιο παίκτη στη διεθνή αρένα, και η μεγαλύτερη απόδειξη αυτού είναι η γεωγραφική κατανομή των κοινοτικών δράσεων. Αρκεί να ανατρέξει κανείς στις επιχειρησιακές αποφάσεις του Συμβουλίου για το 2007 και τις αρχές του 2008 που αναφέρονται στην έκθεση του κ. Kuhne: την αποστολή αστυνομικών δυνάμεων στο Αφγανιστάν, τη στρατιωτική επιχείρηση στο Τσαντ, την ανασύνταξη των στρατευμάτων στη Βοσνία και την προετοιμασία για αποστολές στο Κοσσυφοπέδιο και τη Γουινέα Μπισσάου.
<P>
Δυστυχώς, η παγκόσμια γεωγραφία των δράσεων δεν συμβαδίζει με την εξάλειψη των ελλείψεων που είναι ορατές εδώ και καιρό, και έχουν τη μορφή έλλειψης ενός μη στρατιωτικού ειρηνευτικού σώματος στην ΕΕ, ελλείψεων στις μεταφορές και άνισης ανάληψης δεσμεύσεων μεταξύ μεμονωμένων χωρών.
<P>
Βάσει πληροφοριών που λάβαμε πρόσφατα, στη συζήτηση σχετικά με την ευρωπαϊκή ασφάλεια πρέπει να εισαχθεί και μια νέα διάσταση. Αναφέρομαι στην ασφάλεια των ευρωπαϊκών θεσμικών οργάνων στις Βρυξέλλες, το Λουξεμβούργο και το Στρασβούργο. " αποκάλυψη των τρομοκρατικών ομάδων που είχαν επιλέξει θεσμικά όργανα της ΕΕ ως στόχους για τις επιθέσεις τους σημαίνει ότι το ζήτημα της ασφάλειας δεν ισχύει πλέον αποκλειστικά σε θεωρητικό επίπεδο. Μας υποχρεώνει να επανεξετάσουμε τις σημερινές αρχές μας. Γνωρίζουμε ότι το Ευρωπαϊκό Κοινοβούλιο είναι από τη φύση του εύκολο στην πρόσβαση, και ότι είναι δύσκολο να βρεθεί μια χρυσή τομή μεταξύ του ανοιχτού χαρακτήρα του εν λόγω θεσμικού οργάνου και των αυξημένων αναγκών του σε ασφάλεια Κάτι τέτοιο μετατρέπεται, ωστόσο, σε ανάγκη, και αυτό θα πρέπει να γίνει εμφανές στον προϋπολογισμό για το 2009. Το ζήτημα αυτό μπορεί να μην έχει την ίδια βαρύτητα με άλλα προβλήματα που καλύπτονται από την παρούσα έκθεση, αλλά αξίζει προσοχής.
<SPEAKER ID="099" NAME="Marianne Mikko  " AFFILIATION="PSE">
γραπτώς. - (ET) Κυρίες και κύριοι, αποτελεσματική εξωτερική πολιτική και πολιτική ασφάλειας δεν μπορεί να επιτευχθεί από τα μεμονωμένα κράτη μέλη. Μία διμερής προσέγγιση για ζητήματα που αφορούν την ενέργεια και την εξωτερική πολιτική έχει έντονα αρνητικές επιδράσεις στο πόσο σοβαρά μας παίρνουν οι άλλοι. Είναι απαράδεκτο ότι η βαρύτητα της Ευρωπαϊκής Ένωσης στο πλαίσιο των διεθνών σχέσεων είναι συχνά μικρότερη από ό,τι εκείνη ορισμένων κρατών μελών. " Ευρωπαϊκή Ένωση πρέπει να μιλάει στις μεγάλες χώρες του κόσμου, ιδίως στη Ρωσική Ομοσπονδία, με μία φωνή, η οποία θα πηγάζει από το κοινό συμφέρον των 27 κρατών μελών. Μόνο τότε θα θεωρηθούμε ισότιμοι εταίροι τόσο στην Αμερική όσο και στην Ασία.
<P>
Επικροτώ το γεγονός ότι η έκθεση του κ. Saryusz-Wolski επισημαίνει την ενίσχυση της Ευρωπαϊκής Πολιτικής Γειτονίας ως τον βασικό στόχο για το 2008. " συνεδρίαση για την Ευρωπαϊκή Πολιτική Γειτονίας στην Ανατολή, η οποία θα πραγματοποιηθεί σήμερα και αύριο στο Ευρωπαϊκό Κοινοβούλιο δείχνει ότι παίρνουμε σοβαρά τον στόχο μας. Απαιτείται να αναληφθεί επειγόντως δράση στους τομείς του εκδημοκρατισμού και της επίλυσης συγκρούσεων, για την ασφάλεια της Ευρωπαϊκής Ένωσης. Πρέπει να βοηθήσουμε τη Μολδαβία να επιλύσει τη σύγκρουση στην Υπερδνειστερία.
<P>
Ως επικεφαλής της αποστολής για τη Μολδαβία, πρέπει να σημειώσω επίσης ότι η προοπτική της απόκτησης ιδιότητας μέλους της Ευρωπαϊκής Ένωσης είναι πολύ σημαντική τόσο για τη Μολδαβία όσο και για την Ουκρανία. " πιθανότητα αυτή αποτελεί την κινητήριο δύναμη πίσω από τις οικονομικές μεταρρυθμίσεις και τον εκδημοκρατισμό. Θα περάσει ασφαλώς καιρός μέχρις ότου συμμορφωθούν προς τα τρία κριτήρια της Κοπεγχάγης, μολονότι η Μολδαβία και η Ουκρανία δείχνουν ότι είναι έτοιμες για την ευρωπαϊκή τους εξέλιξη. Το τέταρτο κριτήριο της Κοπεγχάγης, δηλαδή η δυνατότητα απορρόφησης από την ΕΕ, δεν πρέπει σε καμία περίπτωση να αποτελέσει φραγμό στην προσχώρηση των δύο αυτών ευρωπαϊκών χωρών στην Ευρωπαϊκή Ένωση. Δεν υπάρχει αμφιβολία ότι η διεύρυνση πρέπει να συνεχιστεί.
<SPEAKER ID="100" NAME="Sirpa Pietikäinen  " AFFILIATION="PPE-DE">
γραπτώς. - (FI) Θα ήθελα να ευχαριστήσω τον εισηγητή για την εξαιρετική και ολοκληρωμένη έκθεσή του. Συμφωνώ μαζί του ότι είναι σημαντικό η ΚΕΠΠΑ της Ένωσης να επικεντρωθεί κατά τα επόμενα χρόνια πιο σταθερά στην ανάπτυξη δομών και διαδικασιών που θα επιτρέπουν στην Ένωση να αντιδρά ταχύτερα και αποτελεσματικότερα σε διεθνείς κρίσεις. " μη στρατιωτική διαχείριση κρίσεων, οι ειρηνευτικές διαδικασίες και η προστασία των ανθρωπίνων δικαιωμάτων αποτελούν τους ακρογωνιαίους λίθους της ΚΕΠΠΑ.
<P>
Με τη Συνθήκη της Λισαβόνας, η εξωτερική πολιτική της ΕΕ θα αποκτήσει μία νέα ηγετική φιγούρα με τη μορφή του Ύπατου Εκπροσώπου της Ένωσης. Οι αλλαγές που θα επιφέρει η Συνθήκη θα προσφέρουν τη δυνατότητα για τη διαμόρφωση μίας περισσότερο αποτελεσματικής και συνεκτικής εξωτερικής πολιτικής και πολιτικής ασφαλείας. " ΕΕ πρέπει να μιλά και να δρα με μεγαλύτερη συνέπεια στην παγκόσμια αρένα.
<P>
Ελπίζω, ωστόσο, ότι στις μελλοντικές ετήσιες εκθέσεις του, το Κοινοβούλιο θα υιοθετήσει μια πιο αυστηρή στάση όσον αφορά τον συνεκτικότερο και ισχυρότερο ρόλο που πρέπει να διαδραματίσει η ΕΕ στο πλαίσιο των "νωμένων Εθνών. " ΕΕ αποτελεί οικονομική και πολιτική υπερδύναμη. Με την πάροδο των ετών, η Ένωση είδε τη σημασία της να αυξάνεται σε διεθνές επίπεδο και η κεντρική της αποστολή θα πρέπει τώρα να είναι η δημιουργία ενός διεθνούς οργανισμού που θα σέβεται τους ανθρώπους και το περιβάλλον.
<P>
" ΕΕ πρέπει να επενδύσει χρόνο και ενέργεια στην περιοχή της Μεσογείου, της Βαλτικής και της Μαύρης Θάλασσας προκειμένου να αναπτύξει εκεί οικονομική συνεργασία, πολιτική σταθερότητα και δημοκρατία. Στο μέλλον θα χρειαστούν περισσότεροι πόροι για την εφαρμογή της στρατηγικής για τη Βαλτική, την αύξηση της συνοχής στην περιοχή και την επίλυση των περιβαλλοντικών της προβλημάτων. " υποστήριξη και η στενότερη ολοκλήρωση με την περιοχή του Εύξεινου Πόντου στο πλαίσιο της Πολιτικής Γειτονίας της ΕΕ θα αποτελέσουν τα μέσα για την αύξηση της πολιτικής σταθερότητας τόσο στην ΕΕ όσο και ευρύτερα, στην περιοχή του Εύξεινου Πόντου.
<SPEAKER ID="101" NAME="Nicolae Vlad Popa  " LANGUAGE="RO">
" έκθεση Kuhne σχετικά με την υλοποίηση της Ευρωπαϊκής Στρατηγικής Ασφάλειας και της ΕΠΑΑ είναι καλά διαρθρωμένη, λαμβάνοντας υπόψη ότι εντοπίζει πραγματικά προβλήματα και προτείνει πιθανές λύσεις. Θεωρώ ότι η προσέγγιση ενός τέτοιου είδους επιχειρησιακού "καταλόγου καθηκόντων" θα διευκολύνει την παρακολούθηση της προόδου. Όσον αφορά το περιεχόμενο, θα ήθελα να κάνω τις ακόλουθες παρατηρήσεις:
<P>
1. Θα έπρεπε να αναφέρεται η Ευρωπαϊκή Ακαδημία Ασφάλειας και Άμυνας, η οποία διαδραματίζει σημαντικό ρόλο στην ανάπτυξη κοινής συμφωνίας όσον αφορά την ΕΠΑΑ, μέσω της κατάρτισης που παρέχεται σε στρατηγικό επίπεδο, ιδίως όταν ο πρόεδρος της Υποεπιτροπής Ασφάλειας και Άμυνας, κ. von Wogau, απέστειλε επιστολή προς τον ΓΓ/ΥΕ, κ. Solana, εκφράζοντας την υποστήριξή του για τις δραστηριότητες της Ευρωπαϊκής Ακαδημίας Ασφάλειας και Άμυνας.
<P>
2. " διακήρυξη που αφορά τις σχέσεις ΕΕ-ΝΑΤΟ θα μπορούσε να περιλαμβάνει ένα ισχυρότερο μήνυμα, με δεδομένη τη Διακήρυξη του Βουκουρεστίου που εγκρίθηκε κατά τη Σύνοδο Κορυφής του ΝΑΤΟ.
<P>
3. Θα μπορούσε να έχει αναφερθεί η σημασία της στρατηγικής εταιρικής σχέσης μεταξύ της ΕΕ και του ΝΑΤΟ. " δήλωση που αναφέρει ότι "μια ισχυρότερη Ευρωπαϊκή Ένωση θα συμβάλει στην κοινή ασφάλεια" μπορεί να συνδυαστεί με την αρχή της αδιαιρετότητας της ασφάλειας των συμμάχων, και να επεκταθεί έτσι ώστε να συμπεριλαμβάνει και την ΕΕ.
<SPEAKER ID="102" NAME="Toomas Savi  " AFFILIATION="ALDE">
γραπτώς. - (ΕΝ) " έκθεση του κ. Saryusz-Wolski επανεπιβεβαιώνει τη δέσμευση της Ευρωπαϊκής Ένωσης προς τους Αναπτυξιακούς Στόχους της Χιλιετίας των "νωμένων Εθνών, αλλά η φράση αυτή έχει αποκτήσει πια τόσο μικρή αξία, μιας και χρησιμοποιείται κατά κόρον στον λόγο της ΕΕ περί αναπτυξιακής πολιτικής, όταν στην πραγματικότητα ελάχιστη πρόοδος επιτυγχάνεται και οι ΑΣΧ παραμένουν άπιαστοι.
<P>
Από το σύνολο των κρατών μελών, μόνο η Δανία, το Λουξεμβούργο, οι Κάτω Χώρες και η Σουηδία συνεισφέρουν ποσοστό μεγαλύτερο από 0,7% του ΑΕγχΠ τους στην επίσημη αναπτυξιακή βοήθεια, μολονότι ο στόχος του 0,7% έχει εγκριθεί ήδη από τις 24 Οκτωβρίου 1970 στο πλαίσιο της Διεθνούς Αναπτυξιακής Στρατηγικής για τη Δεύτερη Δεκαετία Ανάπτυξης των "νωμένων Εθνών.
<P>
Είμαι πεπεισμένος ότι η διασφάλιση της αξιοπιστίας της ΕΕ ως παγκόσμιου παίκτη θα πρέπει να αποτελέσει σημαντικό τμήμα της ΚΕΠΠΑ. " εκπλήρωση των δεσμεύσεων που έχουμε αναλάβει θα αποτελούσε εξαιρετική αρχή.
<P>
" ΕΕ και τα κράτη μέλη της πρέπει να αναδιαμορφώσουν τις προφορικές τους διακηρύξεις, μετατρέποντας τις δεσμεύσεις τους σε εναρμονισμένη και συλλογική αποτελεσματική δράση. Κατά τη γνώμη μου, αυτό θα μπορέσει να επιτευχθεί μόνο με συγκέντρωση των πόρων και εδραίωση ενός και μόνου θεσμικού οργάνου της ΕΕ που θα είναι υπεύθυνο για τη συγκέντρωση, την κατανομή και τη διάθεση της επίσημης αναπτυξιακής βοήθειας.
<SPEAKER ID="103" NAME="Esko Seppänen  " AFFILIATION="GUE/NGL">
γραπτώς. - (FI) Με τη Συνθήκη της Λισαβόνας, η ΕΕ θα στρατιωτικοποιηθεί, καθώς η ΚΕΠΠΑ θα συμπεριλαμβάνει ένα ακόμα στοιχείο με τη μορφή μιας κοινής πολιτικής ασφάλειας και άμυνας. Θα καταστεί έτσι δυσκολότερο για τις ουδέτερες χώρες να διατηρήσουν το καθεστώς ουδετερότητάς τους. Αυτό θα συμβεί όταν τα κράτη μέλη αναλάβουν την υποχρέωση να αυξήσουν τις στρατιωτικές τους δαπάνες, κάτι που θα συμβεί με τη σειρά του όταν δημιουργηθεί ένας νέος στρατιωτικός σκληρός πυρήνας για την ΕΕ: μόνιμη, διαρθρωτική συνεργασία. Το παραπάνω θα δρομολογηθεί υπό την επικείμενη γαλλική Προεδρία.
<P>
" έκθεση του κ. Saryusz-Wolski υποστηρίζει δυστυχώς τη στρατιωτικοποίηση της ΕΕ. Επίσης, η έμφαση που δίνει η έκθεση στην ενεργειακή ασφάλεια είναι πολύ επιθετική κατά την μονόπλευρη άποψη της Πολωνίας.

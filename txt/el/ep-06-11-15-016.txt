<CHAPTER ID="016">
Η εφαρμογή της Ευρωπαϊκής Στρατηγικής για την Ασφάλεια στο πλαίσιο της ΕΠΑΑ (συζήτηση) 
<SPEAKER ID="265" NAME="Πρόεδρος">
" ημερήσια διάταξη προβλέπει την έκθεση του κ. Karl von Wogau, εξ ονόματος της Επιτροπής Εξωτερικών Υποθέσεων, σχετικά με την εφαρμογή της Ευρωπαϊκής Στρατηγικής Ασφάλειας στο πλαίσιο της ΕΠΑΑ.
<SPEAKER ID="266" NAME="Karl von Wogau " AFFILIATION="PPE-DE">
εισηγητής. - (DE) Κύριε Πρόεδρε, κυρίες και κύριοι, θα ήθελα να αρχίσω, κύριε Πρόεδρε, επισημαίνοντας ότι ο κ. Δημητρακόπουλος μού παραχώρησε τα δύο λεπτά του χρόνου ομιλίας του, ούτως ώστε είμαι στην ευχάριστη θέση να μπορώ να μιλήσω περισσότερο από επτά λεπτά.
<P>
Το θέμα της παρούσας συζήτησης είναι η στρατηγική ασφάλειας της Ευρωπαϊκής Ένωσης, όπως προτάθηκε από τον Ύπατο Εκπρόσωπο και εγκρίθηκε από τους αρχηγούς κρατών και κυβερνήσεων στις 12 Σεπτεμβρίου 2003, οι βασικές γραμμές της οποίας είναι ουσιώδεις όπως πάντα, αλλά πρέπει να ειπωθεί ότι η γεωπολιτική κατάσταση έχει αλλάξει κατά τη διάρκεια αυτής της χρονικής περιόδου και ότι οι προτεραιότητές μας πρέπει να αλλάξουν και ότι αυτός είναι ο λόγος για τον οποίο καλούμε, στην παρούσα έκθεση, το Συμβούλιο να υποβάλει στο παρόν Κοινοβούλιο, άπαξ σε κάθε νομοθετική περίοδο, έκθεση σχετικά με την στρατηγική ασφάλειας της Ευρωπαϊκής Ένωσης, η οποία θα μπορεί εν συνεχεία να συζητηθεί τόσο σε αυτό το Κοινοβούλιο όσο και στα εθνικά κοινοβούλια. Αυτό συμβαίνει στις "νωμένες Πολιτείες, όπου εκπονείται μια βασική έκθεση αυτού του είδους άπαξ σε κάθε νομοθετική περίοδο, και συνεπώς μια παρεμφερή ρύθμιση εδώ θα συντελούσε στην αναβάθμιση του διατλαντικού διαλόγου για αυτά τα θέματα.
<P>
Προσδίδουμε, σε τελική ανάλυση, διαφορετική έμφαση στη στρατηγική για την ασφάλεια της Ευρώπης από ό,τι πράττουν οι Αμερικανοί σε σχέση με τη δική τους ασφάλεια· προτιμούμε μια πολυπολική παγκόσμια τάξη, κάτι το οποίο ο κ. Solana αποκαλεί αποτελεσματική πολυμέρεια. Δεν εναποθέτουμε την εμπιστοσύνη μας σε συμμαχίες με τους πρόθυμους αλλά μάλλον στον Χάρτη των "νωμένων Εθνών και στη διεθνή οργάνωση. Εάν επιθυμούμε να είναι επιτυχής η εν λόγω στρατηγική, πρέπει να είμαστε σαφείς και σε εμάς τους ίδιους ότι αυτό θα συμβεί μόνον εάν κατορθώσουμε να καταστήσουμε περισσότερο αποτελεσματικούς τους διεθνείς οργανισμούς.
<P>
" έκθεση περιέχει επίσης έναν νέο ορισμό της Ένωσης Ασφάλειας και Άμυνας, που αποτελεί το επόμενο πράγμα για το οποίο πρέπει να εργαστούμε, και το οποίο επιθυμούν όντως οι πολίτες της Ευρωπαϊκής Ένωσης, δεδομένου ότι, σύμφωνα με τις δημοσκοπήσεις, το 70% αυτών επιθυμούν η Ευρωπαϊκή Ένωση να έχει εξουσίες σε σχέση με την πολιτική ασφάλειας και άμυνας και την ασφάλειά τους· αυτό επιθυμούν οι πολίτες της Ευρωπαϊκής Ένωσης.
<P>
Τι συνεπάγεται ωστόσο, μια ένωση ασφάλειας και άμυνας; Περιλαμβάνει αρκετά στοιχεία, όπως, επί παραδείγματι, τον ευρωπαίο υπουργό Εξωτερικών που οραματίζεται το σχέδιο Συντάγματος. Προτείνουμε επίσης έναν αναπληρωτή υπουργό Εξωτερικών, ο οποίος θα είναι αρμόδιος για αμυντικά θέματα. Για ποιον λόγο τον χρειαζόμαστε; Εξακολουθώ να είμαι -ακόμη- ο πρόεδρος της Υποεπιτροπής για την Ασφάλειας και την Άμυνα του παρόντος Κοινοβουλίου, αλλά δεν έχω ομόλογο στην εκτελεστική πλευρά - κάτι το οποίο αντικατοπτρίζεται στο γεγονός ότι κανένα από τα έδρανα του Συμβουλίου δεν είναι κατειλημμένο.
<P>
Χρειαζόμαστε κάποιον στην εκτελεστική εξουσία με τον οποίο να συζητούμε αυτά τα εξελισσόμενα θέματα· συνεπώς, το αίτημά μας για έναν αναπληρωτή υπουργό Εξωτερικών, καθώς και για κάτι το οποίο δεν περιέχεται στην έκθεση, αλλά για το οποίο γνωρίζω ότι ο κ. Brok δείχνει ενδιαφέρον, δηλαδή μια ενιαία υπηρεσία εξωτερικών και μια δέσμευση για αμοιβαία συνδρομή, όπως προτείνεται στο σχέδιο Συντάγματος, αλλά το οποίο ήταν ήδη παρόν στη συνθήκη των Βρυξελλών, στην οποία βασίζεται η Ευρωπαϊκή Ένωση.
<P>
" προσωπική μου πρόταση θα είναι ότι πρέπει να επικεντρωθούμε σε αυτό το σχέδιο για μια ένωση ασφάλειας και άμυνας, εάν επιθυμούμε να επανεκκινήσουμε τη συνταγματική διαδικασία, επειδή είμαι πεπεισμένος ότι είναι ευκολότερο να πείσουμε τους ανθρώπους για την επιθυμία τους για μια ενιαία πολιτική ασφάλειας και άμυνας από ό,τι να τους εξηγήσουμε για μία ακόμη φορά τι είναι σύνταγμα.
<P>
" παρελθούσα εμπειρία μας ήταν ότι ήμασταν πάντα επιτυχείς εάν λέγαμε τι θέλαμε να πράξουμε, και επεξεργαζόμασταν επ' αυτής της βάσεως τους θεσμούς και τις θεσμικές αλλαγές που απαιτούνταν, και συνεπώς πιστεύω ότι είναι λογικό να θέσουμε το εν λόγω σχέδιο στο επίκεντρο της συνταγματικής διαδικασίας.
<P>
" Ευρωπαϊκή Ένωση διαθέτει, σήμερα, υπό τις διαταγές της στρατεύματα - υπηρετούν στη Βοσνία-Ερζεγοβίνη και το Κονγκό. Από τις αρχές του 2007, θα έχουμε στη διάθεσή μας δύο μονάδες που θα ακούνε στο αγγλικό όνομα "battle groups" κάθε έξι μήνες, οι οποίες θα είναι σε θέση να αναπτυχθούν μέσα σε σύντομη προθεσμία. " Ευρωπαϊκή Ένωση και το παρόν Κοινοβούλιο έχει ιδιαίτερη ευθύνη όσον αφορά αυτούς τους στρατιώτες, τους οποίους αποστέλλει στο Κονγκό, τη Βοσνία-Ερζεγοβίνη και αλλού, ήτοι, ότι δεν τους εκθέτουμε σε περιττούς κινδύνους, οι οποίοι είναι, για τους στρατιώτες, θέμα ζωής όποτε ο εξοπλισμός τους, η δομή της ιεραρχίας είναι ανεπαρκής, και συνεπώς έχοντας αυτό κατά νου υποβάλλουμε, στην παρούσα έκθεση, προτάσεις για την εξάλειψη των ελλειμμάτων στον τομέα της αναγνώρισης, τα οποία θεωρώ επαναλαμβανόμενα στο Κονγκό.
<P>
Παρότι οι επιδόσεις της Ευρωπαϊκής Ένωσης στον τομέα των τηλεπικοινωνιών και των μεταφορών διά ξηράς και θαλάσσης εξακολουθούν να είναι ανεπαρκείς, αυτό το οποίο είναι απαραίτητο περισσότερο από οτιδήποτε είναι ο αποτελεσματικός δημοκρατικός έλεγχος, αλλά αυτό περιλαμβάνει απαραίτητα την πληροφόρηση και τη διαβούλευση, στοιχεία που εξακολουθούν να λείπουν. Δεν είμαστε επαρκώς ενημερωμένοι όσον αφορά τα σχέδια του Συμβουλίου· παρόλο που στη διοργανική συμφωνία γίνεται αναφορά για τη διεξαγωγή διαβούλευσης με εμάς, το Συμβούλιο είναι εξαιρετικά διστακτικό στο να το πράξει.
<P>
Τα θέματα ασφαλείας, τα θέματα πολέμου και ειρήνης, δεν πρέπει να επαφίενται μόνον στους στρατηγούς· ούτε, όμως, αποκλειστικά στην εκτελεστική εξουσία, επειδή αυτό το οποίο είναι το πλέον απαραίτητο εδώ είναι ο δημοκρατικός έλεγχος από ευρέως εκλεγμένα κοινοβούλια, δηλαδή από τα εθνικά κοινοβούλια και το παρόν Κοινοβούλιο.
<SPEAKER ID="267" NAME="Margot Wallström">
Αντιπρόεδρος της Επιτροπής. (ΕΝ) " Επιτροπή χαιρετίζει αυτήν την ολοκληρωμένη έκθεση, η οποία αποδεικνύει τη σημασία που προσδίδει το Ευρωπαϊκό Κοινοβούλιο στην Ευρωπαϊκή Στρατηγική Ασφάλειας και στον τομέα της ασφάλειας εν γένει.
<P>
Όπως γνωρίζετε, δεν πρόκειται για έναν τομέα όπου η Επιτροπή ηγείται της προσπάθειας, αλλά συμβάλλουμε σημαντικά στην ασφάλεια σε περιπτώσεις κρίσης. Συμφωνώ με τον εισηγητή ότι πρέπει να δράσουμε βάσει μιας ολοκληρωμένης έννοιας ασφάλειας στο σημερινό περιβάλλον ασφάλειας και ότι πρέπει να αντιμετωπιστούν επαρκώς οι πτυχές τόσο της εξωτερικής όσο και της εσωτερικής ασφάλειας. Πρέπει να χρησιμοποιήσουμε όλα τα διαθέσιμα μέσα, πολιτικά ή στρατιωτικά, κρατικά ή κοινοτικά, για να επιτύχουμε τους στόχους μας στη σφαίρα της ασφάλειας. Και, όπως αναφέρεται στην ανακοίνωση της Επιτροπής του περασμένου Ιουνίου με τίτλο "" Ευρώπη στον Κόσμο", πρέπει να ενισχύσουμε τη συνοχή, την αποτελεσματικότητα και την ορατότητα μέσω μιας ρεαλιστικής και συνεργατικής προσέγγισης. Μπορώ να σας διαβεβαιώσω ότι η Επιτροπή θα συνεχίσει να συνεργάζεται με το Συμβούλιο σεβόμενοι πλήρως τις αντίστοιχες θεσμικές ευθύνες μας.
<P>
Με ενθαρρύνουν οι πρόσφατες προσπάθειες στην ΕΕ μεταξύ των κρατών μελών, της Επιτροπής και της γραμματείας του Συμβουλίου να εργαστούν πιο στενά για την επίτευξη των στόχων της Ευρωπαϊκής Στρατηγικής Ασφάλειας. Επιτρέψτε μου να αναφέρω ορισμένα παραδείγματα: την ανάπτυξη των εννοιών της μεταρρύθμισης του τομέα ασφάλειας και του αφοπλισμού, την αποστράτευση και την επανένταξη, καθώς και συγκεκριμένες δράσεις στο Αφγανιστάν και στη Λαϊκή Δημοκρατία του Κονγκό, την αποστολή συνοριακής συνδρομής στη Ράφα και στη Μολδαβία και την προγραμματισμένη αποστολή στο Κοσσυφοπέδιο.
<P>
Τα νέα μέσα που εισήχθησαν στο πλαίσιο των δημοσιονομικών προοπτικών 2007-2013 θα διευκολύνουν τον καλύτερο συντονισμό. Το μέσο σταθερότητας ειδικά, με τον βραχυπρόθεσμο και μακροπρόθεσμο προσανατολισμό του, θα μας βοηθήσει να ανταποκριθούμε με ευελιξία στις προσεχείς προκλήσεις, παρέχοντας έναν τρόπο για την εκπλήρωση των απαιτήσεών σας για καλύτερο κοινοβουλευτικό έλεγχο στον τομέα της ασφάλειας.
<P>
" Επιτροπή αναπτύσσει ενεργά πολιτικές για την αντιμετώπιση των κύριων απειλών ασφάλειας και για την προώθηση της αποτελεσματικής πολυμερούς προσέγγισης. Το έργο της Επιτροπής εστίασε, μεταξύ άλλων θεμάτων, στην Πολιτική Γειτονίας, στην αποτελεσματικότητα της αναπτυξιακής βοήθειας, στην ανθρωπιστική βοήθεια και στην πολιτική προστασία. Αντλώντας διδάγματα από την εμπειρία που συγκεντρώσαμε μέχρι στιγμής, θα υποβάλουμε σύντομα προτάσεις για μια ενισχυμένη ΕΠΓ. " έκθεση αναφέρεται επίσης σε διάφορες πρωτοβουλίες που ανέλαβε η Επιτροπή στον τομέα της διαχείρισης καταστροφών και κρίσεων, συμπεριλαμβανομένων καταστάσεων ανάγκης στον τομέα της υγείας.
<P>
" έκθεση χαιρετίζει το έργο της Επιτροπής για τη δημιουργία μιας ευρωπαϊκής αγοράς αμυντικού εξοπλισμού και ειδικά για τις επερχόμενες πρωτοβουλίες για αμυντικές προμήθειες και ενδοκοινοτικές μεταφορές αμυντικού εξοπλισμού. Είμαστε ευγνώμονες στο Κοινοβούλιο για τη συνεχή υποστήριξή τους σε αυτόν τον ευαίσθητο τομέα. " πρόοδος εδώ θα βοηθήσει να ενισχυθεί η ανταγωνιστικότητα της ευρωπαϊκής βιομηχανίας και η ανάπτυξη των στρατιωτικών και μη στρατιωτικών ικανοτήτων για τις πολιτικές της ΕΕ.
<P>
" Επιτροπή ευχαριστεί ιδιαίτερα το Κοινοβούλιο για την υποστήριξη όσον αφορά τις έρευνες για την ασφάλεια και την πολιτική για το διάστημα, οι οποίες αποτελούν ήδη ειδικές θεματικές προτεραιότητες του έβδομου προγράμματος πλαισίου. Συμφωνούμε απόλυτα για τη σημασία της έρευνας στην ανταγωνιστικότητα.
<P>
Σε αυτούς τους τομείς, η Επιτροπή εργάζεται στενά με τον Ευρωπαϊκό Οργανισμό Άμυνας με στόχο τη διασφάλιση συμπληρωματικότητας και συνεργιών για την ανάπτυξη ικανοτήτων και την ενίσχυση της ευρωπαϊκής βιομηχανικής βάσης. " Επιτροπή και ο Ευρωπαϊκός Οργανισμός Άμυνας μαζί θα διαδραματίσουν έναν βασικό ρόλο στη μετάβαση από μια εθνική σε μια ευρωπαϊκή προσέγγιση και στη σύγκλιση των βιομηχανιών ασφάλειας και άμυνας. Θα το πράξουμε αυτό εντός των ορίων που επιβάλλει το ισχύον θεσμικό πλαίσιο και οι σαφώς καθορισμένες πολιτικές θέσεις σχετικά με την έρευνα για μη στρατιωτικούς και αμυντικούς σκοπούς, σεβόμενοι πλήρως τον μη στρατιωτικό χαρακτήρα του ευρωπαϊκού προγράμματος έρευνας στον τομέα της ασφάλειας.
<P>
Εν κατακλείδι, θα ήθελα να τονίσω ότι οι εκθέσεις του Κοινοβουλίου είναι απολύτως ευπρόσδεκτες, όπως οι κοινές συνεδριάσεις της Επιτροπής Εξωτερικών Υποθέσεων με τις αντίστοιχες επιτροπές των εθνικών κοινοβουλίων και οι δημόσιες ακροάσεις. " τακτική συνολική αξιολόγηση μπορεί να βοηθήσει στην καθοδήγηση των προσπαθειών μας για την προσαρμογή των στρατηγικών μας σε ένα μεταβαλλόμενο περιβάλλον. " Επιτροπή συνδράμει με ικανοποίηση σε αυτές τις συζητήσεις παρέχοντας πλήρη πληροφόρηση σχετικά με τις δραστηριότητές της ως μέρος της συνολικής κοινοτικής προσπάθειας.
<SPEAKER ID="268" NAME="Elmar Brok">
εξ ονόματος της Ομάδας PPE-DE. - (DE) Κύριε Πρόεδρε, κυρία Αντιπρόεδρε, θα ήθελα να σας πω πόσο εκτιμώ τη σημερινή σας παρουσία εδώ, που δείχνει τη σημασία που δίνει η Επιτροπή στην πολιτική ασφαλείας και άμυνας, ενώ η απουσία του Συμβουλίου από μια τέτοια συζήτηση μπορεί -αν ερμηνευτεί θετικά- να θεωρηθεί ότι σημαίνει πως η φινλανδική Προεδρία, τώρα που καταργήθηκε η δομή των πυλώνων, τείνει να αποδεχτεί ότι και η πολιτική ασφαλείας και άμυνας έχει γίνει κοινοτικό ζήτημα. Αν δεν πίστευα σε αυτήν τη θετική ερμηνεία, θα ήμουν τώρα πολύ θυμωμένος από την απουσία της.
<P>
" εξωτερική πολιτική, η πολιτική ασφαλείας και άμυνας αποκτά ολοένα μεγαλύτερη σημασία και θα ήθελα να ευχαριστήσω τον κ. von Wogau για την έκθεση αυτή, αλλά και την Υποεπιτροπή για την Ασφάλεια και την Άμυνα για την εργασία της που δίνει έμφαση στο πραγματικά καθοριστικό πεδίο, στο οποίο μας οδηγούν οι εξελίξεις. Αν εξετάσει κανείς τις προσπάθειες που κάνουμε για να εξασφαλίσουμε τον ενεργειακό μας εφοδιασμό ή την κατάσταση αναφορικά με το Ιράν, τις αλλαγές που μπορεί να αντιμετωπίσουμε στην πολιτική για το Ιράκ και το Αφγανιστάν μετά από τις αμερικανικές εκλογές ή τη συζήτηση που είχαμε σήμερα το απόγευμα για τη Γάζα, αλλά και τα γεγονότα στο Νταρφούρ και σε άλλες περιοχές, όπου κάποιοι αγοράζουν πρώτες ύλες ενώ άλλοι υπερασπίζονται τα ανθρώπινα δικαιώματα και ύστερα διεξάγουν μεγάλες συνόδους κορυφής στο Πεκίνο και τη Σαγκάη, δεν είναι δύσκολο να καταλάβει πως αυτό το θέμα θα αποβεί πολύ σημαντικό για την Ευρώπη και γι' αυτό πρέπει να καταβληθούν σχετικές προσπάθειες. Μόνο εάν εμείς οι Ευρωπαίοι αποκτήσουμε μεγαλύτερη αξιοπιστία αναφορικά με τις στρατιωτικές μας ικανότητες, θα καταφέρουμε να επιβάλουμε να μην επιδιώκει η Ατλαντική Συμμαχία να στηρίζεται μόνον στη στρατιωτική ισχύ, αλλά να επιδιώκει το τρίπτυχο πρόληψη -που έχει προτεραιότητα- πολιτική διαχείριση κρίσεων και στρατιωτική ικανότητα. Αυτό θα μπορέσουμε να το επιτύχουμε μόνον με την ισχυρή μας θέση στην επονομαζόμενη Δύση και γι' αυτό πρέπει επίσης να φροντίσουμε να ενισχύσουμε τους δεσμούς μας με το ΝΑΤΟ.
<P>
Θα χαιρόμουν αν αντί γι' αυτό το πλήθος μεμονωμένων δραστηριοτήτων με τα εθνικά επιτελεία υπήρχε πολιτική συμφωνία ότι αυτές οι δράσεις θα διεξάγονται περισσότερο στη βάση του "Βερολίνου συν", διότι αυτό δεν θα σήμαινε μόνο μία κοινοτική προσέγγιση αλλά ταυτόχρονα και περισσότερους κοινούς στόχους και περισσότερη συνεργασία με το ΝΑΤΟ.
<SPEAKER ID="269" NAME="Helmut Kuhne">
εξ ονόματος της Ομάδας PSE. - (DE) Κύριε Πρόεδρε, επιτρέψτε μου να πω δυο λόγια για την άποψη της Σοσιαλιστικής μας Ομάδας στο Σώμα σχετικά με το αποτέλεσμα στο οποίο κατέληξε η επιτροπή.
<P>
Εμείς θεωρούμε ουσιαστικά τρία σημεία. Πρώτον, την ενίσχυση των διπλωματικών και πολιτικών στοιχείων της στρατηγικής ασφαλείας. Δεύτερον, την ανάγκη να αποφύγουμε τις παγίδες που μπορεί να μας κάνουν να υιοθετήσουμε ένα αβάσιμο στρατιωτικό δόγμα. Στο κείμενο δεν υπάρχουν έννοιες όπως "προειδοποιητικός" ή κάτι παρόμοιο. Τρίτον, ο σαφής διαχωρισμός των μέσων από τις θεσμικές απαιτήσεις. Αυτά τα θεωρούμε σημαντικές προόδους και αποδείχθηκε ότι είναι δυνατόν να σημειωθεί πρόοδος σε αυτά τα θέματα με την καλή συνεργασία με τον εισηγητή, για την οποία τον ευχαριστώ. Ωστόσο, από τη σκοπιά των σοσιαλδημοκρατών παραμένουν εκκρεμή μερικά επίμαχα σημεία.
<P>
Καθώς πλησιάζουν τα Χριστούγεννα, διακρίνουμε τον κίνδυνο να γίνονται ολοένα και μακρύτεροι οι κατάλογοι με τις επιθυμίες ως προς τις προμήθειες. Θα έπρεπε να επικεντρωθούμε στις προτεραιότητες που έχουμε ήδη θέσει, όπως οι αερομεταφορές, η ενημέρωση και η επικοινωνία. Δεν χρειάζεται να επιθυμούμε αμφίβια οχήματα, έναν στόλο στη Μεσόγειο και αεροπλανοφόρα. Όλα αυτά μας εμποδίζουν να επιδιώξουμε τις προτεραιότητες που είναι πραγματικά σημαντικές από άποψη στρατηγικής. Επίσης, πρέπει να εξεταστεί μήπως τα τελευταία παραδείγματα πρέπει να ενταχθούν σε ένα εντελώς διαφορετικό πλαίσιο από τη στρατηγική ασφαλείας.
<P>
Από την άλλη -παρόλο που θα υποστηρίξουμε τις περισσότερες από τις τροπολογίες που καθιστούν ακριβέστερα τα μέρη του κειμένου που αφορούν τη διπλωματία, την κοινωνία των πολιτών και τον αφοπλισμό- δεν πιστεύουμε πως η πρόληψη των κρίσεων πρέπει να χρησιμοποιεί σε όλες τις ενδεχόμενες περιπτώσεις αποκλειστικά και μόνον μη στρατιωτικά μέσα.
<P>
" πραγματικότητα που αντιμετωπίζουμε σήμερα έχει ήδη αλλάξει, και ο εισηγητής αναφέρθηκε σε αυτό. Στείλαμε στρατεύματα στη Μακεδονία για να αποφύγουμε να ξεσπάσει εκεί ένας εμφύλιος πόλεμος σαν εκείνους που ξέσπασαν σε άλλα κράτη της πρώην Γιουγκοσλαβίας. Στο Κονγκό δεν χρησιμοποιήσαμε μόνον πολιτικά μέσα, αλλά στείλαμε και στρατιωτικό απόσπασμα για να εξασφαλίσουμε την ειρηνική διεξαγωγή των εκλογών, και πιστεύω ότι το απόσπασμα αυτό θα μπορέσει να επιστρέψει στο τέλος του μήνα.
<P>
Τελειώνοντας θα ήθελα να επανέλθω στο σημείο, στο οποίο αναφέρθηκε στην αρχή και το οποίο δικαιολογημένα υπογράμμισε ο εισηγητής, ότι δηλαδή η ανάλυση των απειλών και των μέτρων που ελήφθησαν στο πλαίσιο της στρατηγικής ασφαλείας πρέπει να αξιολογείται σε τακτική βάση. Αφού εγκριθεί η έκθεση, το επόμενο που θα πρέπει να κάνουμε είναι να συζητήσουμε πώς μπορούμε εδώ στο Σώμα να οργανώσουμε τη διαδικασία αυτή.
<SPEAKER ID="270" NAME="Annemie Neyts-Uyttebroeck">
εξ ονόματος της Ομάδας ALDE. - (EN) Κύριε Πρόεδρε, θέλω να ξεκινήσω συγχαίροντας θερμά τον κ. von Wogau για την εξαιρετική έκθεσή του, η οποία παρέχει μια λεπτομερή και ολοκληρωμένη εξέταση του τρέχοντος σκεπτικού της Επιτροπής Εξωτερικών Υποθέσεων και της Υποεπιτροπής για την Ασφάλεια και την Άμυνα. Θέλω επίσης να τον ευχαριστήσω για τις προσπάθειες που κατέβαλε για την επίτευξη της ευρύτερης δυνατής συμφωνίας με τις άλλες πολιτικές ομάδες. Μολονότι αυτό σημαίνει ασφαλώς ότι η ομάδα μου θα εγκρίνει την έκθεση, θα ήθελα να τονίσω δύο συγκεκριμένα σημεία.
<P>
Το πρώτο είναι η ανάγκη να διασφαλιστεί αποτελεσματικός κοινοβουλευτικός έλεγχος, τόσο σε εθνικό όσο και σε κοινοτικό επίπεδο. " ΕΕ, όπως έχει αναφερθεί, συμμετέχει επί του παρόντος σε έναν αυξανόμενο αριθμό στρατιωτικών και μη στρατιωτικών επιχειρήσεων σε διάφορα μέρη του κόσμου. Επιμένω στην ανάγκη να επικαιροποιείται και να ενημερώνεται συνεχώς το Κοινοβούλιο και να ζητείται η γνώμη του κάθε φορά που εξετάζεται μια νέα επιχείρηση. Μέχρι τώρα, όλες αυτές οι επιχειρήσεις πάνε καλά, αλλά είναι πιθανόν να προκύψει κάποια στιγμή ένα σοβαρό περιστατικό και τότε θα υπάρξει ευρεία κατακραυγή για τον κοινοβουλευτικό έλεγχο.
<P>
Δεύτερον, απαιτείται επίσης πολύ μεγαλύτερη διασαφήνιση των αντίστοιχων ρόλων και ευθυνών της Επιτροπής, του Ύπατου Εκπροσώπου, του Συμβουλίου και των κρατών μελών. Το ποιος πληρώνει τι, αποφασίζεται συχνά κατά περίπτωση και αυτό καθιστά και πάλι τον έλεγχο δύσκολο. Αυτό συντελεί στην αλληλεπικάλυψη και στη σπατάλη και, το χειρότερο, οδηγεί επίσης στον άμεσο ανταγωνισμό μεταξύ, για παράδειγμα, των ειδικών απεσταλμένων του Συμβουλίου και των αντιπροσωπειών της Επιτροπής. Τόσο το Συμβούλιο όσο και η Επιτροπή θα αρνηθούν φυσικά ότι ισχύει αυτό, αλλά αρκετοί από εμάς γνωρίζουμε καλύτερα, ακόμα και αν, ευτυχώς, αυτός ο ανταγωνισμός δεν είναι ο γενικός κανόνας.
<P>
Τέλος, αυτό που απαιτείται πάνω απ' όλα είναι η πολιτική βούληση από την πλευρά των κυβερνήσεων των κρατών μελών και αυτό, δυστυχώς, είναι μια τελείως διαφορετική ιστορία.
<SPEAKER ID="271" NAME="Angelika Beer">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, εδώ στο Σώμα οι καλοί τρόποι υπαγορεύουν να αρχίζουμε συγχαίροντας θερμά τον εισηγητή και, μολονότι το κάνω ευχαρίστως αυτό, θα ήθελα επίσης να πω ότι λυπάμαι βαθύτατα διότι για πρώτη φορά μέσα σε δυόμισι χρόνια δεν είμαι σε θέση να συστήσω στην ομάδα μου να εγκρίνει μια έκθεση - εκτός αν γίνουν δεκτές οι κυριότερες τροπολογίες μας.
<P>
Θα το τεκμηριώσω αυτό πρώτον, με αναφορά στο περιεχόμενο της έκθεσης και δεύτερον, από μορφολογική άποψη. Βασικά, όπως επεσήμανε και ένας συνάδελφος, μεγάλο μέρος της έκθεσης είναι σαν κατάλογος αγορών για τη βιομηχανία εξοπλισμών. Αυτό, ωστόσο, δεν μπορεί να φέρει τον τίτλο "ευρωπαϊκή στρατηγική ασφαλείας στο πλαίσιο της ΕΠΑΑ" που αναφέρεται σε πολύ πιο περίπλοκες έννοιες.
<P>
Ως εκ τούτου, η έκθεση δεν συνιστά ολοκληρωμένη σύλληψη αλλά μάλλον το αντίθετο. Υποθέτω πως γι' αυτό η ομάδα του εισηγητή υπέβαλε 45 τροπολογίες, που είναι ένας σημαντικός αριθμός.
<P>
Εξετάζοντας αναλυτικά την έκθεση, διαπιστώνει κανείς ότι αυτό που επιχειρεί είναι να καταστήσει ασαφή τα όρια μεταξύ εξωτερικής και εσωτερικής ασφάλειας που έχουν θεσπιστεί συμβατικά. " Ευρωπόλ υπάγεται στην ΕΠΑΑ. " ΕΠΑΑ πρόκειται να χρησιμοποιηθεί για την καταπολέμηση της τρομοκρατίας, για την προστασία των υποδομών, του ενεργειακού εφοδιασμού και των εξωτερικών συνόρων. Ένας τέτοιος συνδυασμός αστυνομικών, στρατιωτικών και δικαστικών λειτουργιών συνιστά κατάφωρη παραβίαση των ισχυουσών συνθηκών και επιπροσθέτως προκαλεί περαιτέρω προβλήματα στον τομέα της ασφάλειας. Αυτή είναι η προσέγγιση που υιοθέτησαν ο πρόεδρος Μπους, ο κ. Cheney και ο άρτι παραιτηθείς κ. Rumsfeld. " εθνική ασφάλεια που ακολουθεί το πρότυπο της αμερικανικής πολιτικής ασφαλείας έχει ήδη αποτύχει και δεν υπάρχει κανένας λόγος να την αντιγράψουμε.
<P>
Δεύτερον, η έκθεση δίνει την εντύπωση ότι δεν υπάρχει το πολιτικό σκέλος της ευρωπαϊκής πολιτικής ασφαλείας και άμυνας, μολονότι οι περισσότερες από τις 17 αποστολές της ΕΠΑΑ είναι πολιτικής φύσης. Επίσης, δεν γίνεται επαρκής αναφορά στην πολιτική πρόληψη κρίσεων, ενώ ακριβώς αυτό είναι που χρειάζεται τώρα.
<P>
Τρίτον, αντί να αναφέρεται αναλυτικά στην αγορά άμυνας, θα ήταν πιο επίκαιρο να μιλά καθαρά για την ασφάλεια της Ευρώπης και τον αφοπλισμό - τόσο τον συμβατικό όσο και τον πυρηνικό. Ωστόσο, το θέμα αυτό δεν εμφανίζεται πουθενά στην έκθεση.
<P>
Τέταρτον, θα ήθελα να αναφερθώ στο θέμα των στρατιωτικών αγαθών που πρέπει να αγοραστούν: αεροπλανοφόρα, συστήματα δορυφορικής επικοινωνίας - όλα αυτά ζητούνται με τη δικαιολογία ότι γινόμαστε μία αμυντική ένωση. Σας ερωτώ που υπάρχει εδώ ένδειξη για μια ρεαλιστική εκτίμηση του τι πρέπει να κάνουμε τώρα; Πρέπει να επιδιώξουμε την εναρμόνιση, να υποχρεώσουμε τα κράτη μέλη να εναρμονίσουν τις στρατηγικές, τις δομές και τον εξοπλισμό τους προς το κοινό συμφέρον, αλλά η ιδέα ότι είμαστε μία αμυντική ένωση είναι εκτός πραγματικότητας. Μέχρι τώρα, οι Πράσινοι θεωρούντο φονταμενταλιστές και προξενεί μεγάλη έκπληξη ότι τώρα εσείς ακολουθήσατε αυτόν τον δρόμο.
<P>
Θεωρώ ότι ανατρέπονται οι αποφάσεις της Κολωνίας, του Ελσίνκι και της Feira και αν ήμουν δασκάλα, θα σας έλεγα ότι παίρνετε βαθμό κάτω από τη βάση γιατί είσαστε εκτός θέματος. Λυπάμαι που αναγκάζομαι να το πω αυτό, όμως εδώ πρόκειται για μια απόπειρα επαναστρατιωτικοποίησης της ευρωπαϊκής εξωτερικής πολιτικής. Στην επιτροπή είχαμε καταλήξει με διαπραγματεύσεις σε συμφωνία που την έσπασε την τελευταία στιγμή ο ίδιος ο εισηγητής. Αυτός ο τρόπος αντιμετώπισης των πραγμάτων δεν είναι σωστός και δεν μπορούμε να τον δεχτούμε.
<SPEAKER ID="272" NAME="Tobias Pflüger">
εξ ονόματος της Ομάδας GUE/NGL. - (DE) Κύριε Πρόεδρε, οι Πράσινοι φαίνεται να μαθαίνουν. Ο πρόεδρος της Υποεπιτροπής για την Ασφάλεια και την Άμυνα εκπόνησε μία έκθεση για τη στρατιωτική πολιτική της ΕΕ που στο μεταξύ έχει αποκτήσει σοσιαλδημοκρατικό περιτύλιγμα και η γλώσσα της, που αρχικά ήταν ξεκάθαρη, τώρα είναι αποδυναμωμένη. Είναι προφανές ότι δεν ήταν πλέον δυνατόν να συμπεριληφθεί η δήλωση που υπήρχε στο σχέδιο ότι η ΕΕ πρέπει να είναι υπό ορισμένες συνθήκες ανοιχτή στην ιδέα ενός προληπτικού πολέμου - αυτό ήταν προφανώς υπερβολικά ξεκάθαρο.
<P>
" έκθεση περιλαμβάνει τα συνήθη πολιτικά σφάλματα μιας στρατιωτικοποιημένης κοινοτικής εξωτερικής πολιτικής. Περιλαμβάνει την ανάλυση κινδύνου της ευρωπαϊκής στρατηγικής ασφαλείας σύμφωνα με την οποία οι κύριες απειλές που αντιμετωπίζουν η Ευρωπαϊκή Ένωση και οι πολίτες της είναι η διεθνής τρομοκρατία, η διάδοση των όπλων μαζικής καταστροφής, οι περιφερειακές κρίσεις, η διάλυση κρατών και το οργανωμένο έγκλημα.
<P>
Και τι γίνεται με τη φτώχεια, την πείνα και την κοινωνική ανισότητα; " έκθεση συνηγορεί υπέρ της στρατιωτικής παρακολούθησης των συνόρων -αναρωτιέμαι, εναντίον ποιων;- και υπέρ της χρήσης στρατιωτικών μέσων για την εξασφάλιση της πρόσβασης σε πόρους. " ΕΕ θέλει να αναπτύξει μία στρατηγική εταιρική σχέση με το ΝΑΤΟ και η έκθεση "επικροτεί την αυξανόμενη ικανότητα του ΝΑΤΟ να διαδραματίσει έναν ρόλο σε επιχειρήσεις που διεξάγονται έξω από το έδαφός του" - και αυτό σε μία έκθεση του Ευρωπαϊκού Κοινοβουλίου! Επίσης, ζητεί να ενισχυθούν σημαντικά οι λειτουργικές ικανότητες της Ευρώπης, συμπεριλαμβανομένων των εναέριων και θαλασσίων μεταφορών, ενώ προωθείται περαιτέρω η σύγχυση του στρατιωτικού με το πολιτικό στοιχείο.
<P>
" έκθεση αποτελεί έναν κατάλογο αιτημάτων που έχουν ως στόχο την περαιτέρω στρατιωτικοποίηση της Ευρωπαϊκής Ένωσης και ζητά, μεταξύ άλλων, περισσότερα χρήματα για επιχειρήσεις διαχείρισης κρίσεων, που θα πρέπει να χρηματοδοτηθούν από τον κοινοτικό προϋπολογισμό, πράγμα που σημαίνει νέες χρηματοδοτικές συμφωνίες. Μετά από τα παιχνίδια που μας έπαιξαν με το Athena, προτείνεται τώρα η καθιέρωση ενός εικονικού στρατιωτικού προϋπολογισμού.
<P>
Όλοι γνωρίζουμε ότι η συνθήκη της Νίκαιας πολύ σωστά απαγορεύει κάθε ανεξάρτητο στρατιωτικό προϋπολογισμό της ΕΕ. Γι' αυτό επιχειρείται να αναστηθεί η νεκρή συνταγματική συνθήκη της ΕΕ, γιατί όπως αναφέρει, "υπογραμμίζει τη σημασία της συνθήκης για ένα σύνταγμα για την Ευρώπη που θα φέρει σημαντικές προόδους προς μία Ένωση ασφαλείας και άμυνας". Ακριβώς γι' αυτόν τον λόγο είμαστε εναντίον αυτής της συνταγματικής συνθήκης για την ΕΕ. Αυτό που ζητείται εδώ είναι μια ΕΕ που θα είναι στρατιωτική ένωση.
<P>
Υπάρχουν εκείνοι που έχουν ως στόχο να κάνουν την ΕΕ στρατιωτική ένωση και οι παράγραφοι 51 και 52 της έκθεσης είναι σαν κατάλογοι των επιθυμιών τους, με νέα όπλα και περισσότερα χρήματα για την αγορά τους και για να μπορέσει η ΕΕ να γίνει στρατιωτικός παγκόσμιος εταίρος ανά την υφήλιο. Αυτός είναι ο λάθος τρόπος αντιμετώπισης. " ΕΕ τώρα εμπλέκεται σε τουλάχιστον 11 στρατιωτικές και αστυνομικές επιχειρήσεις ανά τον κόσμο και έχουν προγραμματιστεί και άλλες. Τώρα στο πρόγραμμα βρίσκεται το Αφγανιστάν, όπου οι δυνάμεις του ΝΑΤΟ σκοτώνουν όλο και περισσότερους πολίτες και τώρα η ΕΕ θέλει να συμμετάσχει το συντομότερο στη σφαγή. Ωστόσο, αυτό που χρειάζεται -και μάλιστα τώρα- είναι να επιστρέψουν τα στρατεύματα από το Αφγανιστάν και από άλλες χώρες. " Ευρωπαϊκή Ένωση δεν χρειάζεται να αποκτήσει περισσότερο εξοπλισμό, παρά να είναι μία πολιτική δύναμη. Αυτό που χρειάζεται, είναι ο αφοπλισμός, και πρέπει να γίνει τώρα.
<SPEAKER ID="273" NAME="Gerard Batten">
εξ ονόματος της Ομάδας IND/DEM. - (EN) Κύριε Πρόεδρε, στις αρχές της δεκαετίας του 1950, ο Ζαν Μονέ πρότεινε μια Ευρωπαϊκή Αμυντική Κοινότητα, με ευρωπαϊκό στρατό υπό την ηγεσία ενός ευρωπαίου υπουργού Άμυνας, με κοινό προϋπολογισμό και κοινές προμήθειες όπλων. Αυτό το σχέδιο ευτυχώς απορρίφθηκε από τους Γάλλους, καθώς ο πρόεδρος Ντε Γκολ διαφώνησε με την ιδέα.
<P>
Απτόητος, ο Ζαν Μονέ και οι ακόλουθοί του επεδίωξαν την ιδέα μιας ευρωπαϊκής πολιτικής ένωσης με οικονομικά μέσα αντί για αμυντικά και στρατιωτικά μέσα. Πάνω από 50 χρόνια μετά, έχουμε μια Ευρωπαϊκή Ένωση που έχει σχεδόν ολοκληρώσει το πολιτικό της πρόγραμμα: έχει τον δικό της Πρόεδρο, το δικό της υπουργικό συμβούλιο υπό τη μορφή της Επιτροπής, το δικό της Κοινοβούλιο, ενιαίο νόμισμα, σημαία, ύμνο και Δικαστήριο, για να αναφέρουμε κάποιες μόνον από τις ιδιότητές της.
<P>
Ωστόσο, προκειμένου να γίνει πραγματικό κράτος πρέπει να έχει τις δικές του στρατιωτικές δυνάμεις και αυτό είναι το θέμα αυτής της έκθεσης. " έκθεση απευθύνει έκκληση για μια κοινή πολιτική εξοπλισμών και εξοπλιστικών προμηθειών και για ολοκληρωμένη εποπτεία και έλεγχο, καθώς και για ολοκληρωμένα συστήματα επικοινωνιών. Υπάρχει καλύτερος τρόπος να διασφαλιστεί η ολοκλήρωση των εθνικών στρατιωτικών δυνάμεων της Ευρώπης από τη διασφάλιση ότι θα ξεκινήσουν τόσο αλληλεξαρτώμενες που δεν θα μπορούν να λειτουργήσουν ανεξάρτητα; Το χάπι της στρατικοποίησης γλυκαίνει, ωστόσο, όταν γίνεται αναφορά σε ανθρωπιστικές επιχειρήσεις και διαχείριση κρίσεων. Παρά ταύτα, όπως και αν το πούμε, πρόκειται για έναν στρατό και αν ο πόλεμος είναι η συνέχιση της πολιτικής με άλλα μέσα, τότε η Ευρωπαϊκή Ένωση χρειάζεται έναν στρατό για να εκπληρώσει τις φιλοδοξίες της στον τομέα της εξωτερικής πολιτικής.
<P>
Δεν με εκπλήσσει το γεγονός ότι ο κ. von Wogau επιδιώκει την πολιτική ολοκλήρωση με αυτά τα μέσα. Πιστεύει στην πολιτική ολοκλήρωση και είναι ειλικρινής ως προς τούτο και τον σέβομαι γι' αυτό. Αυτό που μου προκαλεί απέχθεια είναι ότι ο πρωθυπουργός της Μεγάλης Βρετανίας, ο ψεύτης κ. Μπλερ, και η σαθρή και διεφθαρμένη κυβέρνηση των Εργατικών του συνωμοτούν με τη διαδικασία ενσωμάτωσης των ενόπλων δυνάμεων της Βρετανίας στον σχεδιασμένο ευρωπαϊκό στρατό, παριστάνοντας ταυτόχρονα ότι προστατεύουν τα εθνικά συμφέροντα της Βρετανίας.
<SPEAKER ID="274" NAME="Πρόεδρος">
Ευτυχώς, κ. Batten, έχετε περάσει κατά πολύ την ηλικία στράτευσης, συνεπώς αυτό δεν θα σας επηρεάσει.
<P>
(" συνεδρίαση διακόπτεται στις 19.20 και συνεχίζεται στις 21.00)

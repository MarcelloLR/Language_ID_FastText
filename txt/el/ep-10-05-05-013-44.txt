<CHAPTER ID="013-44">
44. Απαλλαγή 2008: γενικός προϋπολογισμός ΕΕ - Τμήμα ΙΙΙ - Επιτροπή
<SPEAKER ID="070" NAME="Ingeborg Gräßle" AFFILIATION="PPE">
(DE) Κύριε Πρόεδρε, θέλω να ζητήσω να γίνει μια τεχνική διόρθωση. Στην παράγραφο 248, μετά τη φράση "του πυρηνικού σταθμού του Κοζλοντούι", πρέπει να προστεθούν οι λέξεις "τμήματα 1 έως 4".
<SPEAKER ID="071" NAME="Πρόεδρος">
Θα εξεταστούν όλες αυτές οι παρατηρήσεις για την ακρίβειά τους.
<SPEAKER ID="072" NAME="Bogusław Liberadzki" LANGUAGE="EN">
Κύριε Πρόεδρε, δεν είχα καταφέρει να έρθω στο Στρασβούργο, γι' αυτό σας ευχαριστώ θερμά εξ ονόματος των συναδέλφων μου που συνεισέφεραν στη συζήτηση. Χάρηκα που το Συμβούλιο εκπροσωπήθηκε στη συζήτηση, μιας και η διαδικασία απαλλαγής δεν αφορά μόνον τα θεσμικά όργανα της ΕΕ, αλλά και τα κράτη μέλη, τα οποία εκπροσωπεί το Συμβούλιο.
<P>
" πραγματική ουσία της έκθεσής μου έγκειται στη σειρά προτάσεων οι οποίες αποβλέπουν στη μείωση των ποσοστών σφαλμάτων, τον εντοπισμό προβλημάτων και τη βελτίωση της αντιστοίχισης των πληροφοριών της Επιτροπής και του Ελεγκτικού Συνεδρίου, προσφέροντάς μας έτσι τη δυνατότητα να εντοπίζουμε και να αντιμετωπίζουμε στο μέλλον τους πραγματικά προβληματικούς τομείς των δαπανών μας. Εφόσον έχει τεθεί σε ισχύ η Συνθήκη της Λισαβόνας, είναι καιρός να αναθεωρηθεί η ίδια η διαδικασία απαλλαγής.
<P>
" έκθεσή μου ζητεί τη διενέργεια διαλόγου σε ανώτερο επίπεδο στην οποία θα μετάσχουν τα θεσμικά όργανα της ΕΕ και, φυσικά, τα κράτη μέλη, τα οποία ευθύνονται για τη διαχείριση περίπου του 80% των δαπανών. Αν και η έκθεσή μου αφορά την απαλλαγή για το 2008, θίγει πολλά ζητήματα τα οποία είναι άκρως επίκαιρα σήμερα. Όλοι θέλουμε να εξασφαλίσουμε ότι η Ελλάδα θα μπορέσει να ξεπεράσει τα προβλήματα του παρελθόντος. Το τμήμα σχετικά με την Τουρκία έχει προσελκύσει την προσοχή· ενώ, όμως, οφείλουμε να μεριμνούμε για την αποτελεσματικότερη χρήση των προενταξιακών πόρων, υπογραμμίζω ότι δεν σκοπεύουμε να μεταβάλουμε τον χαρακτήρα της σχέσης της ΕΕ με τη χώρα αυτή.
<P>
Όλες οι βελτιώσεις τις οποίες υπογράμμισα είναι απαραίτητες. Τα τρέχοντα οικονομικά προβλήματα σημαίνουν ότι κάθε ευρώ πρέπει να χρησιμοποιείται με σύνεση και να ωφελεί τους ανθρώπους όλων των χωρών μας -περιλαμβανομένων των ευρώ που διατίθενται μέσω των διαρθρωτικών ταμείων και του Ταμείου Συνοχής.
<P>
Προσβλέπω στη συνεργασία με την Επιτροπή και το Ελεγκτικό Συνέδριο τις προσεχείς εβδομάδες, έτσι ώστε να γίνουν πράξη οι εκκλήσεις για ανάληψη δράσης που περιλαμβάνει η έκθεσή μου, ευελπιστώ δε ότι θα είμαι σε θέση να σας ενημερώσω για την εφαρμογή τους κατά τους προσεχείς μήνες.

<CHAPTER ID="015">
Η κατάσταση στη Λιθουανία μετά την έγκριση του νόμου περί προστασίας ανηλίκων (συζήτηση)
<SPEAKER ID="222" NAME="Πρόεδρος">
" ημερήσια διάταξη προβλέπει τη συζήτηση σχετικά με:
<P>
την προφορική ερώτηση προς το Συμβούλιο από τους Sophia in 't Veld, Jeanine Hennis-Plasschaert, Leonidas Donskis, Gianni Vattimo, Sarah Ludford, Ulrike Lunacek, Raόl Romeva i Rueda, Jean Lambert και Judith Sargentini, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, σχετικά με τον λιθουανικό νόμο περί προστασίας ανηλίκων από την επιβλαβή δημόσια πληροφόρηση (Ο-0079/2009 - B7-0201/2009),
<P>
την προφορική ερώτηση προς την Επιτροπή από τους Sophia in 't Veld, Jeanine Hennis-Plasschaert, Leonidas Donskis, Gianni Vattimo, Sarah Ludford, Ulrike Lunacek, Raόl Romeva i Rueda, Jean Lambert και Judith Sargentini, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, σχετικά με τον λιθουανικό νόμο περί προστασίας ανηλίκων από την επιβλαβή δημόσια πληροφόρηση (Ο-0080/2009 - B7-0202/2009),
<P>
την προφορική ερώτηση προς το Συμβούλιο από τους Rui Tavares, Cornelia Ernst, Cornelis de Jong, Marie-Christine Vergiat, Willy Meyer και Κυριάκο Τριανταφυλλίδη, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/ Αριστερά των Πρασίνων των Βορείων Χωρών, σχετικά με τον λιθουανικό νόμο περί προστασίας ανηλίκων από την επιβλαβή δημόσια πληροφόρηση (Ο-0081/2009 - B7-0204/2009),
<P>
την προφορική ερώτηση προς την Επιτροπή από τους Rui Tavares, Cornelia Ernst, Cornelis de Jong, Marie-Christine Vergiat, Willy Meyer και Κυριάκο Τριανταφυλλίδη, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, σχετικά με τον λιθουανικό νόμο περί προστασίας ανηλίκων από την επιβλαβή δημόσια πληροφόρηση (Ο-0082/2009 - B7-0205/2009),
<P>
την προφορική ερώτηση προς το Συμβούλιο από τους Michael Cashman, Claude Moraes και Emine Bozkurt, εξ ονόματος της Προοδευτικής Συμμαχίας Σοσιαλιστών και Δημοκρατών στο Ευρωπαϊκό Κοινοβούλιο, σχετικά με τον λιθουανικό νόμο περί προστασίας ανηλίκων από την επιβλαβή δημόσια πληροφόρηση (Ο-0083/2009 - B7-0206/2009) και
<P>
την προφορική ερώτηση προς την Επιτροπή από τους Michael Cashman, Claude Moraes και Emine Bozkurt, εξ ονόματος της Προοδευτικής Συμμαχίας Σοσιαλιστών και Δημοκρατών στο Ευρωπαϊκό Κοινοβούλιο, σχετικά με τον λιθουανικό νόμο περί προστασίας ανηλίκων από την επιβλαβή δημόσια πληροφόρηση (Ο-0084/2009 - B7-0207/2009).
<SPEAKER ID="223" NAME="Sophia in 't Veld">
συντάκτρια. - (EN) Κυρία Πρόεδρε, θεωρώ ότι το θέμα που συζητάμε εδώ σήμερα είναι πολύ σημαντικό. Αφορά τις ευρωπαϊκές αξίες. Υποβάλαμε την προφορική ερώτηση και επίσης έχουμε συντάξει κοινό ψήφισμα για τον λιθουανικό νόμο, ο οποίος υποτίθεται ότι προστατεύει τους ανήλικους. Στην πραγματικότητα όμως ο συγκεκριμένος νόμος κινείται στην ακριβώς αντίθετη κατεύθυνση, καθώς ενισχύει την άγνοια, τα ταμπού και τον στιγματισμό. Θα εκθέτει τους νεαρούς και ευάλωτους ομοφυλόφιλους, λεσβίες και τρανσεξουαλικά άτομα στην παρενόχληση και τον αποκλεισμό. Θα έχει επομένως ως αποτέλεσμα την απροσμέτρητη δυστυχία και τον πόνο των νέων ανθρώπων, δηλαδή αυτών ακριβώς που ο συγκεκριμένος νόμος έχει σχεδιαστεί να προστατεύει. Αντί να προστατεύει, ζημιώνει τους νέους.
<P>
Για τους λόγους αυτούς, εξετάσαμε το συγκεκριμένο θέμα και είμαι πολύ ικανοποιημένη που το καλοκαίρι λάβαμε επιστολή από τον Επίτροπο Barrot στην οποία εξέφραζε την ανησυχία της Επιτροπής σχετικά με τον συγκεκριμένο νόμο και ανέφερε ότι η Ευρωπαϊκή Επιτροπή θα τον παρακολουθεί από κοντά και θα μεριμνά για την εναρμόνιση όλων των εθνικών νομοθεσιών με την ευρωπαϊκή νομοθεσία και τις ευρωπαϊκές αρχές. Θεωρώ ότι αυτό είναι πολύ σημαντικό επειδή η Ευρωπαϊκή Επιτροπή δεν πρέπει να παρεμβαίνει μόνο όταν παραβιάζονται οι κανόνες της αγοράς, αλλά ιδίως όταν παραβιάζονται οι ευρωπαϊκές αξίες. Δεν μπορούμε να ανεχόμαστε τις διακρίσεις. " Ευρώπη είναι μια κοινότητα αξιών - αξίες τις οποίες γνωρίζω ότι συμμερίζεται η πλειονότητα των λιθουανών συμπολιτών μας. Είμαστε όλοι Ευρωπαίοι.
<P>
Σε ό, τι αφορά το ψήφισμα, συνάδελφοι, θα ήθελα να σα ζητήσω τη σαφή στήριξή σας προς το ψήφισμα και συγκεκριμένα προς την τροπολογία που αποβλέπει στην προσθήκη μιας αναφοράς στις υφιστάμενες οδηγίες κατά των διακρίσεων, γιατί πιστεύω ότι αυτό είναι το λιγότερο που μπορούμε να κάνουμε. Ζητώ επίσης να στηρίξετε το αίτημα που περιλαμβάνεται στο ψήφισμα και αφορά τη νομική γνωμοδότηση του Οργανισμού Θεμελιωδών Δικαιωμάτων σχετικά με τον συγκεκριμένο νόμο.
<P>
Τέλος, νομίζω ότι μπορούμε να είμαστε υπερήφανοι, ως Ευρωπαϊκό Κοινοβούλιο -αν εγκρίνουμε το ψήφισμα αύριο-, καθώς είμαστε η φωνή των κοινών αξιών της Ευρώπης.
<SPEAKER ID="224" NAME="Ulrike Lunacek" LANGUAGE="DE">
Κυρία Πρόεδρε, όπως είπε και η προηγούμενη ομιλήτρια, ο συγκεκριμένος νόμος που εγκρίθηκε στη Λιθουανία θέτει σε κίνδυνο τις ευρωπαϊκές αξίες, την ευρωπαϊκή νομοθεσία, καθώς και την ελευθερία των προσώπων, κυρίως την ελευθερία των λεσβιών, ομοφυλόφιλων, αμφισεξουαλικών ή ίσως τρανσεξουαλικών ατόμων νεαρής ηλικίας να ζήσουν τη ζωή τους χωρίς φόβο. Σύμφωνα με αυτόν τον νόμο, η αντικειμενική πληροφόρηση για αυτά τα θέματα υποτίθεται ότι ζημιώνει τους νέους. Μπορώ να σας πω τι σημαίνει αυτό: σημαίνει ότι αυτοί οι νέοι πρέπει να ζουν με τον φόβο και ενδεχομένως να υποφέρουν από κατάθλιψη. Είναι γνωστό ότι το ποσοστό των αυτοκτονιών είναι μεγαλύτερο μεταξύ των νεαρών λεσβιών ή ομοφυλόφιλων ή εκείνων που βρίσκονται σε σύγχυση όταν αποκαλύπτουν τις προτιμήσεις τους στο περιβάλλον τους, καθώς δεν ξέρουν πώς θα ζήσουν τη ζωή τους.
<P>
Ο νόμος αυτός αντίκειται στις ευρωπαϊκές αξίες και για αυτόν ακριβώς τον λόγο χάρηκα ιδιαιτέρως όταν ο Επίτροπος Barrot απάντησε τον Ιούλιο. Δηλώσατε επίσης στη διεθνή ένωση λεσβιών και ομοφυλοφίλων (ILGA) της Ευρώπης ότι η Επιτροπή θα αναλύσει το συγκεκριμένο κείμενο και θα εξηγήσει τις ενέργειες στις οποίες πρόκειται να προβεί. Αυτό που με ενδιαφέρει κυρίως σήμερα είναι να μάθω τι σκοπεύετε να κάνετε. Τι έχετε ήδη υποσχεθεί -εσείς και το Συμβούλιο- στο λιθουανικό κοινοβούλιο; Γνωρίζουμε ότι τόσο ο πρώην όσο και η νυν Πρόεδρος της Λιθουανίας, η οποία διατέλεσε Επίτροπος, δεν εγκρίνουν τον συγκεκριμένο νόμο, αλλά το κοινοβούλιο εμμένει σ'°αυτόν. Χαίρομαι που σήμερα συζητείται μια πρόταση που περιλαμβάνει και μια πρόταση ψηφίσματος.
<P>
Ελπίζω πραγματικά να δεχτούμε όλοι μας το ψήφισμα αύριο ώστε να μπορέσουμε να ζητήσουμε από τον Οργανισμό Θεμελιωδών Δικαιωμάτων της Ευρωπαϊκής Ένωσης να πάρει θέση σχετικά με τον συγκεκριμένο νόμο, καθώς αυτή είναι η αποστολή του. Εν τω μεταξύ, θα πρέπει να καταστεί σαφές στην κοινή μας Ευρώπη ότι οι λεσβίες και οι ομοφυλόφιλοι δεν πρόκειται να εξαφανιστούν από τις οικογένειες και τα σχολεία απλά και μόνο επειδή ένας νόμος απαγορεύει την πληροφόρηση για αυτούς. " διαφορετικότητα είναι φυσιολογική, περιλαμβανομένων και αυτών των ομάδων, κοινή μας Ευρώπη.
<SPEAKER ID="225" NAME="Rui Tavares" LANGUAGE="PT">
Κυρίες και κύριοι, αυτός ο νόμος ξεκινά υποστηρίζοντας ότι έχει ως σκοπό να προστατεύσει τα παιδιά από την προώθηση της ομοφυλοφιλίας μέσω της δημόσιας πληροφόρησης. Όμως, τι πραγματικά σημαίνει αυτό; Σημαίνει ότι, αν έχω έναν κινηματογράφο στο Βίλνιους και θέλω να αναρτήσω μια πινακίδα για την ταινία Brokeback Mountain, δεν μπορώ; Σημαίνει ότι, αν θέλω να δώσω μια διάλεξη σχετικά με την ομοφυλοφιλία σε δημόσιο χώρο, θέατρο ή πανεπιστήμιο της Λιθουανίας, δεν μπορώ; Σημαίνει -όπως έχει ήδη συζητηθεί στο λιθουανικό κοινοβούλιο- ότι θα πρέπει να πληρώσω πρόστιμο ύψους έως και 1°500 ευρώ ή να εργαστώ σε κοινωνική υπηρεσία για έναν μήνα στο πλαίσιο των αλλαγών στον ποινικό κώδικα που συζητούνται επί του παρόντος στη Λιθουανία; Μπορεί, για παράδειγμα, ένα τηλεοπτικό πρόγραμμα να δείχνει ένα ευτυχισμένο ομοφυλόφιλο ζευγάρι ή πρέπει να δείχνει τα ομοφυλόφιλα ζευγάρια μόνο δυστυχισμένα;
<P>
Κυρίες και κύριοι, η ημερομηνία κατά την οποία υπερψηφίστηκαν αυτές οι τροπολογίες στον λιθουανικό νόμο για την προστασία των ανηλίκων με εξέπληξε: ήταν 14 Ιουλίου 2009. " 14η Ιουλίου 2009 είναι φυσικά η ημέρα κατά την οποία συγκεντρωθήκαμε εδώ για πρώτη φορά κατά την έβδομη κοινοβουλευτική περίοδο, καθώς και η ημέρα που σηματοδοτεί την 220ή επέτειο των ευρωπαϊκών μας αρχών, στις οποίες συμπεριλαμβάνεται το δικαίωμα να επιζητούμε την ευτυχία, η αρχή της ελευθερίας της έκφρασης, καθώς και η αρχή της ελευθερίας του συνέρχεσθαι. Τώρα διακυβεύεται και η ελευθερία του συνέρχεσθαι, επειδή το λιθουανικό κοινοβούλιο, και πάλι, συζήτησε πρόσφατα το ενδεχόμενο απαγόρευσης εκδηλώσεων όπως οι "παρελάσεις υπερηφάνειας των ομοφυλοφίλων".
<P>
Έτσι, λοιπόν, μαζευτήκαμε εδώ για πρώτη φορά στις 14 Ιουλίου 2009, με ένα καθήκον -θα έλεγα ιερό καθήκον-, να προασπιστούμε αυτές τις αξίες, και αυτές είναι οι αξίες που διακυβεύονται. Γνωρίζουμε πώς ξεκινούν αυτά τα πράγματα και επίσης γνωρίζουμε πού καταλήγουν πάντα. Ποια θα είναι η επόμενη κίνησή μας; Μήπως θα ορίσουμε μια επιτροπή να παρακολουθεί τι συνιστά προώθηση της ομοφυλοφιλίας και τι όχι; Πού; Στα βιβλία, στα θέατρα, στους κινηματογράφους, στις διαφημίσεις;
<P>
Το Βίλνιους είναι μια από τις φετινές ευρωπαϊκές πολιτιστικές πρωτεύουσες, κάτι που το αξίζει και που σίγουρα χαροποιεί όλους τους Ευρωπαίους. " ιδιότητα της πολιτιστικής πρωτεύουσας της Ευρώπης συνεπάγεται όμως και ευθύνες: την ευθύνη να προωθηθεί ο ευρωπαϊκός πολιτισμός για τους σωστούς λόγους και όχι να συγκεντρώσει τα φώτα της δημοσιότητας, φέτος, για τους λάθους λόγους.
<P>
Ζητώ επομένως να υπερψηφιστεί το ψήφισμά μας και να κληθεί ο Οργανισμός Θεμελιωδών Δικαιωμάτων να εκδώσει γνωμοδότηση σχετικά με αυτό το πολύ σοβαρό ζήτημα. Αυτό είναι σίγουρα το λιγότερο που μπορούν να ζητήσουν οι βουλευτές του Κοινοβουλίου.
<SPEAKER ID="226" NAME="Michael Cashman">
συντάκτης. - (EN) Κυρία Πρόεδρε, ως ομοφυλόφιλος, δηλώνω υπερήφανος που το Σώμα και άλλοι φορείς τάσσονται ανοιχτά κατά του προτεινόμενου νόμου. Ο συγκεκριμένος νόμος που προτείνεται θα παραβιάζει σαφώς τις συνθήκες της ΕΕ σχετικά με τα ανθρώπινα δικαιώματα, ιδίως το άρθρο 6, καθώς και την οδηγία πλαίσιο σχετικά με την απασχόληση και τις γενικές πολιτικές για την απαγόρευση των διακρίσεων. Είναι επίσης ενδιαφέρον το γεγονός ότι ο εν λόγω νόμος παραβιάζει τη Σύμβαση του Ο"Ε για τα Δικαιώματα του Παιδιού, αφού ενθαρρύνει τις διακρίσεις σε βάρος νεαρών λεσβιών και ομοφυλοφίλων. Επομένως, ποιον προστατεύει και από τι;
<P>
Οι βρετανοί Συντηρητικοί είχαν θεσπίσει ανάλογο νόμο στη Μεγάλη Βρετανία το 1988. Είχε αναγνωριστεί τότε, όπως αναγνωρίζεται και σήμερα, ότι αυτοί οι νόμοι οδηγούν στη λογοκρισία και την προώθηση των διακρίσεων και της ομοφοβίας: διακρίσεις και ομοφοβία που καταστρέφουν τις ζωές των ατόμων και δηλητηριάζουν τις ψυχές εκείνων που τις προκαλούν. Ο προτεινόμενος νόμος έχει καταδικαστεί από ΜΚΟ, καθώς και από τη διεθνή ένωση λεσβιών και ομοφυλοφίλων, το Συμβούλιο της Ευρώπης, τη Διεθνή Αμνηστία κ.ο.κ. Πλήττει τις λεσβίες και τους ομοφυλόφιλους νεαρής ηλικίας -τους δασκάλους, τους δημόσιους υπαλλήλους- και μπορεί να χρησιμοποιηθεί για να αποτραπεί η πρόσβαση των νέων σε κάθε έργο -κινηματογραφική ταινία, βιβλίο, θεατρική παράσταση, καλλιτεχνικό έργο- που έχει δημιουργηθεί από έναν ομοφυλόφιλο ή μια λεσβία. Θα προσπαθήσουν να σταματήσουν τους νέους να μελετούν τα έργα του Πλάτωνα, του Σαίξπηρ, του Όσκαρ Ουάιλντ, του Γουόλτ Γουίτμαν, του Τένεσι Ουίλιαμς, του Τσαϊκόφσκι και άλλων, ή να ακούνε τη μουσική του Έλτον Τζον και να έχουν ως είδωλα κορυφαίες τενίστριες όπως η Μαρτίνα Ναβρατίλοβα; Θα επηρεάσει ακριβώς τον τρόπο με τον οποίον οι νέοι μιλούν, σκέπτονται και ενεργούν. Και για ποιον λόγο; Οι νέοι χρειάζονται εκπαίδευση, όχι απομόνωση· πρέπει να κατανοήσουν τον κόσμο με όλη την πολυμορφία του και να διδάσκονται τον σεβασμό προς όσους είναι διαφορετικοί. " αγάπη ενός ανθρώπου προς έναν άλλον δεν μειώνεται σε καμία περίπτωση λόγω του φύλου η της σεξουαλικότητας: είναι αγάπη.
<P>
Οι λεσβίες και οι ομοφυλόφιλοι είναι άνδρες και γυναίκες σαν όλους τους άλλους, αλλά παρουσιαζόμαστε ως ιδιόμορφοι λόγω της ενασχόλησης των εξτρεμιστών με τη σεξουαλική μας ζωή και της δυσφήμησης ότι οι λεσβίες και οι ομοφυλόφιλοι είναι απειλή για την κοινωνία. Πρόκειται για επονείδιστη παραπλάνηση. Κάθε πολιτισμένη κοινωνία κρίνεται όχι από το πώς μεταχειρίζεται την πλειονότητα της, αλλά από το πώς μεταχειρίζεται τις μειονότητές της. Λέω, λοιπόν, στους Λιθουανούς και στους πολίτες όλης της Ευρώπης: απορρίψτε αυτό το επικίνδυνο οπισθοδρομικό μέτρο.
<P>
(Χειροκροτήματα)
<SPEAKER ID="227" NAME="Cecilia Malmström">
Προεδρεύουσα του Συμβουλίου. - (SV) Κυρία Πρόεδρε, επιτρέψτε μου να ξεκινήσω υπογραμμίζοντας ότι η ελευθερία της έκφρασης και η απαγόρευση των διακρίσεων λόγω γενετήσιου προσανατολισμού και της ταυτότητας φύλου είναι οι ακρογωνιαίοι λίθοι των δημοκρατικών μας κοινωνιών. " Ένωσή μας βασίζεται σε διάφορες αρχές και αξίες που αναμένεται να στηρίζονται από όλα τα κράτη μέλη. Δεν μπορούμε να επιμένουμε και να αγωνιζόμαστε για τον σεβασμό των ανθρωπίνων δικαιωμάτων σε άλλες χώρες αν εμείς οι ίδιοι δεν μπορούμε να τηρούμε αυτές τις θεμελιώδεις αρχές στο εσωτερικό της ΕΕ.
<P>
Αυτά τα θεμελιώδη δικαιώματα και, συγκεκριμένα, η ελευθερία της έκφρασης και το δικαίωμα του κάθε πολίτη να μην υφίσταται διακρίσεις αναγνωρίζονται στο άρθρο 6 της Συνθήκης για την ίδρυση της Ευρωπαϊκής Ένωσης και περιέχονται στα άρθρα 10 και 14 της Ευρωπαϊκής Σύμβασης για την Προστασία των Ανθρωπίνων Δικαιωμάτων. Αυτές οι αρχές περιλαμβάνονται επίσης στον Χάρτη των Θεμελιωδών Δικαιωμάτων της Ευρωπαϊκής Ένωσης. Υφίσταται νομοθεσία σε κοινοτικό επίπεδο για την προστασία του συγκεκριμένου τομέα. " οδηγία 2000/78/ΕΚ απαγορεύσει τις διακρίσεις στον χώρο εργασίας λόγω θρησκείας ή πεποιθήσεων, αναπηρίας, ηλικίας ή γενετήσιου προσανατολισμού. Πέρυσι, η Επιτροπή κατέθεσε πρόταση για επέκταση της προστασίας αυτής σε άλλους τομείς.
<P>
Αυτή η πρόταση συζητείται επί του παρόντος στο Συμβούλιο, και το Κοινοβούλιο έχει γνωμοδοτήσει θετικά. Χαιρετίζουμε αυτήν την πρωτοβουλία και ελπίζουμε ότι θα εγκριθεί σύντομα.
<P>
Αυτά σχετικά με τη νομοθεσία σε ευρωπαϊκό επίπεδο. Σε εθνικό επίπεδο, τα κράτη μέλη μπορούν να εγκρίνουν εθνική νομοθεσία στον τομέα των θεμελιωδών ελευθεριών και δικαιωμάτων υπό τον όρο -και το επαναλαμβάνω, υπό τον όρο- ότι αυτή η νομοθεσία τηρεί πλήρως το πρωτογενές και παράγωγο δίκαιο της Κοινότητας, εμπίπτει σε τομέα στον οποίο η Κοινότητα δεν έχει αποκλειστική αρμοδιότητα, και δικαιολογείται από το γεγονός ότι δεν υπάρχει νομοθεσία σε επίπεδο Ένωσης ή Κοινότητας.
<P>
Ο εν λόγω νόμος που εγκρίθηκε από το λιθουανικό κοινοβούλιο τον Ιούλιο και η προτεινόμενη τροποποίηση του ποινικού κώδικα και του διοικητικού δικαίου που συζητούνται επί του παρόντος αποτελούν πηγή μεγάλης ανησυχίας για τη σουηδική Προεδρία. Ωστόσο, δεν πρέπει να ξεχνάμε ότι ο νόμος δεν έχει τεθεί ακόμη σε ισχύ.
<P>
Κατά την άποψή μας, ένας νόμος που έχει στόχο να απαγορεύσει την προώθηση συγκεκριμένου γενετήσιου προσανατολισμού παραβιάζει θεμελιώδεις αρχές όπως η ελευθερία έκφρασης και το γεγονός ότι όλοι οι άνθρωποι είναι ίσοι. " Προεδρία έχει επανειλημμένα αποσαφηνίσει τη θέση αυτή στις επαφές που είχε με τη λιθουανική κυβέρνηση.
<P>
Σε ό, τι αφορά τα πιο νομικά ζητήματα που έθεσαν οι βουλευτές κατά τις ομιλίες τους, είναι σημαντικό να επισημανθεί ότι το Συμβούλιο δεν έχει επίσημο ρόλο στην προκειμένη περίπτωση. " συμβατότητα μεταξύ της εθνικής νομοθεσίας και των συνθηκών δεν είναι θέμα του Συμβουλίου αλλά ούτε και θέμα του Οργανισμού Θεμελιωδών Δικαιωμάτων. Εναπόκειται στην Επιτροπή να κρίνει αν ένα κράτος μέλος πληροί τις υποχρεώσεις του βάσει των συνθηκών. Αυτό δεν αφορά μόνο την εποπτεία για την ορθή μεταφορά και εφαρμογή της νομοθεσίας της Ένωσης και της Κοινότητας σε εθνικό επίπεδο, αλλά και τη μέριμνα για την πλήρη τήρηση του πρωτογενούς δικαίου σε ευρωπαϊκό επίπεδο. Είμαι βέβαιη ότι ο κ. Barrot θα επιβεβαιώσει πως η Επιτροπή μπορεί να κινήσει τις κατάλληλες διαδικασίες αν θεωρεί ότι ένα κράτος μέλος δεν συμμορφώνεται με το πρωτογενές ή το παράγωγο δίκαιο.
<P>
Σε ό, τι αφορά το άρθρο 13 της Συνθήκης για την ίδρυση της Ευρωπαϊκής Κοινότητας, το Συμβούλιο θα εξέφραζε τη βαθύτατη ανησυχία του αν εντοπίζονταν κρούσματα διακρίσεων λόγω φύλου, φυλετικής ή εθνικής καταγωγής, θρησκείας, αναπηρίας, ηλικίας ή γενετήσιου προσανατολισμού. Ωστόσο, απαιτείται πρόταση από την Επιτροπή προκειμένου να ξεκινήσει το Συμβούλιο συζήτηση σχετικά με το εάν υπάρχει διάκριση και τα μέτρα που πρόκειται να ληφθούν εάν όντως υπάρχει. Ομοίως, βάσει του άρθρου 7 της Συνθήκης, το Συμβούλιο μπορεί να αναλάβει δράση μόνο εάν το ένα τρίτο των κρατών μελών ή η Επιτροπή υποβάλει σχετική πρόταση με τη δέουσα τεκμηρίωση. Καθώς ο νόμος δεν έχει τεθεί ακόμη σε ισχύ, δεν έχει κατατεθεί τέτοια πρόταση.
<P>
Μπορώ να διαβεβαιώσω τους βουλευτές ότι το ζήτημα των διακρίσεων σε βάρος των λεσβιών, των ομοφυλοφίλων, των αμφιφυλοφίλων και των τρανσεξουαλικών ατόμων περιλαμβάνεται στην ατζέντα της σουηδικής Προεδρίας. Θα το συζητήσουμε στη Σύνοδο Κορυφής για την ισότητα, που θα πραγματοποιηθεί στη Στοκχόλμη στις 16-17 Νοεμβρίου.
<P>
Φυσικά, λαμβάνουμε πολύ σοβαρά υπόψη τις ανησυχίες του Ευρωπαϊκού Κοινοβουλίου. Πρόκειται για ζήτημα που αφορά τον σεβασμό των θεμελιωδών δικαιωμάτων και των ανθρωπίνων δικαιωμάτων. Τυπικά, όμως, αυτό πρέπει να αντιμετωπιστεί εντός των νομικών και θεσμικών πλαισίων. Ως εκπρόσωπος του Συμβουλίου, προσπάθησα να απαντήσω όσο το δυνατόν ορθότερα στις ερωτήσεις και να εξηγήσω τους περιορισμούς. Αναμένω να ακούσω τις απόψεις των εκπροσώπων της Επιτροπής γι'°αυτό το ζήτημα.
<SPEAKER ID="228" NAME="Jacques Barrot" LANGUAGE="FR">
Κυρία Πρόεδρε, η κυρία υπουργός ανέλυσε πολύ καλά τα νομικά στοιχεία του προβλήματος που εξετάζουμε.
<P>
Θα ήθελα να αναφέρω σε αυτό το σημείο ότι η Επιτροπή έχει επανειλημμένως καταδικάσει με έντονο τρόπο κάθε μορφή ομοφοβίας. Το φαινόμενο συνιστά κατάφωρη παραβίαση της ανθρώπινης αξιοπρέπειας. Αξίζει να σημειωθεί ότι η Επιτροπή επανέλαβε τη θέση αυτήν ενώπιον του Ευρωπαϊκού Κοινοβουλίου στις 23 Απριλίου 2007, κατά τη διάρκεια της συνόδου της Ολομέλειας όπου εγκρίθηκε το ψήφισμα σχετικά με την ομοφοβία.
<P>
Στους τομείς που εμπίπτουν στις κοινοτικές αρμοδιότητες, η Ευρωπαϊκή Ένωση, καθώς και τα κράτη μέλη όταν εφαρμόζουν το δίκαιο της Ένωσης, οφείλουν να σέβονται τα θεμελιώδη δικαιώματα. Πρόκειται για δεσμευτικές αρχές της κοινοτικής νομοθεσίας.
<P>
Ο λιθουανικός νόμος για την προστασία των ανηλίκων από την επιβλαβή δημόσια πληροφόρηση υπάγεται σε μεγάλο βαθμό στο πεδίο των κοινοτικών αρμοδιοτήτων, καθώς το περιεχόμενό του αφορά την εφαρμογή των οδηγιών σχετικά με τις οπτικοακουστικές υπηρεσίες και το ηλεκτρονικό εμπόριο.
<P>
Ως εκ τούτου, η Επιτροπή ενημέρωσε τις λιθουανικές αρχές, ακόμη και πριν από την έγκριση του σχεδίου νόμου, ότι ορισμένα μέτρα του συγκεκριμένου νόμου εγείρουν σοβαρές ανησυχίες σε ό, τι αφορά τη συμβατότητά τους με τα θεμελιώδη δικαιώματα και την κοινοτική νομοθεσία. Παρά την προειδοποίηση αυτή, φαίνεται ότι η τρέχουσα έκδοση του νόμου που εγκρίθηκε στις 14 του περασμένου Ιουλίου δεν διασκεδάζει τις ανησυχίες που είχε εκφράσει η Επιτροπή εκ των προτέρων.
<P>
Στο πλαίσιο αυτό, η Επιτροπή μπορεί μόνο να εκφράσει τις επιφυλάξεις της, και πρόκειται για σοβαρές επιφυλάξεις, σχετικά με τη συμβατότητα του συγκεκριμένου νόμου με τις αρχές της ελευθερίας της έκφρασης, την αρχή της απαγόρευσης των διακρίσεων, καθώς και με τα δικαιώματα των παιδιών, περιλαμβανομένου του δικαιώματος πρόσβασης στην πληροφόρηση που είναι απαραίτητη για την ανάπτυξή τους.
<P>
" Επιτροπή δεν θα διστάσει να λάβει κάθε αναγκαίο μέτρο για να διασφαλίσει την τήρηση της κοινοτικής νομοθεσίας, συμπεριλαμβανομένων, φυσικά, και των θεμελιωδών δικαιωμάτων.
<P>
Σύμφωνα με πληροφορίες που έχει στη διάθεσή της η Επιτροπή, συστάθηκε στη Λιθουανία μια ομάδα εργασίας με πρωτοβουλία της Προέδρου της χώρας, κ. Grybauskaitė, προκειμένου να υποβληθούν περαιτέρω τροπολογίες σε αυτόν τον νόμο. Αυτές οι τροπολογίες πρέπει να κατατεθούν στα τέλη Οκτωβρίου. " Επιτροπή θα περιμένει, βεβαίως, τα αποτελέσματα των εργασιών της εν λόγω επιτροπής και το περιεχόμενο των τροπολογιών προτού καταλήξει σε οριστική άποψη για τον νόμο όπως αυτός θα τεθεί σε ισχύ. Πράγματι, δεν μπορώ παρά να συμφωνήσω με ένα πολύ σαφές σημείο της ομιλίας της κ. Malmström, ότι δηλαδή εναπόκειται στην Επιτροπή να παρακολουθήσει την κατάσταση και εντέλει να προτείνει κυρώσεις και να τιμωρήσει τις παραβιάσεις των κανονισμών της Ευρωπαϊκής Ένωσης και, πολύ περισσότερο, των θεμελιωδών δικαιωμάτων.
<P>
Αυτές τις πληροφορίες ήθελα να σας παράσχω και να σας δείξω ότι η θέση μας σχετικά με το συγκεκριμένο ζήτημα είναι εξαιρετικά σαφής.
<SPEAKER ID="229" NAME="Vytautas Landsbergis" LANGUAGE="EN">
Κυρία Πρόεδρε, ο νόμος που επικρίνεται και είναι υπό συζήτηση, παρά το γεγονός ότι δεν πρόκειται να τεθεί σε ισχύ πριν από τον Μάρτιο, περιέχει μία μόνο γραμμή που απαγορεύει την προώθηση της ομοφυλοφιλίας στους ανηλίκους· αυτό είναι κυρίως το προβληματικό σημείο του.
<P>
" Πρόεδρος της Δημοκρατίας της Λιθουανίας ανέλαβε την πρωτοβουλία να καταθέσει τροπολογίες αποσαφήνισης αμέσως. Έτσι, το ψήφισμά μας δεν πετυχαίνει ουσιαστικά τίποτα. Αυτό που πρέπει να κάνουμε είναι να επικεντρωθούμε στην πρόθεση του Κοινοβουλίου.
<P>
Οι λέξεις κλειδιά στην προβληματική γραμμή σχετικά με την προώθηση της ομοφυλοφιλίας στους ανηλίκους είναι η "προώθηση" και οι "ανήλικοι" - και όχι η "ομοφυλοφιλία" όπως υποστηρίζουν ορισμένοι. Το ενδεχόμενο της απευθείας προώθησης στους ανηλίκους εξετάστηκε με την έγκριση του νόμου. " "προώθηση" είναι σκόπιμη ενέργεια και εκτείνεται πέραν της απλής και αναγκαίας πληροφόρησης που παρέχεται στο πλαίσιο της σεξουαλικής αγωγής, η οποία πρέπει να περιλαμβάνει και την ανεκτικότητα προς την ομοφυλοφιλική έλξη και αγάπη.
<P>
" προώθηση της ομοφυλοφιλίας στους ανηλίκους, αν ανοίξουμε τα μάτια μας, μπορεί πολύ συχνά να σημαίνει πολλά περισσότερα - από την ενθάρρυνσή τους να τη δοκιμάσουν μέχρι την αποπλάνηση ανηλίκων ακόμη και με σκοπό την ομοφυλοφιλική πορνεία. Τα μέσα ενημέρωσης μπορεί να εκμεταλλευτούν αυτές τις επιχειρηματικές δραστηριότητες, διαδίδοντας την προώθηση αυτού του είδους στους ανηλίκους.
<P>
Αγαπητοί συνάδελφοι, γονείς και παππούδες, ακούστε σας παρακαλώ τις καρδιές σας. Θα συμφωνούσατε να εκθέτατε τους απογόνους σας σε όλες αυτές τις προκλήσεις;
<P>
(Επιφώνημα από τα έδρανα)
<P>
Εντάξει, όπως νομίζετε.
<P>
Και αν τα παιδιά εκτίθενται σε μια τέτοια ειδική "προώθηση" τακτικά και χωρίς περιορισμούς; Φαίνεται σαν να παραπαίουμε μεταξύ δύο δένδρων: το πρώτο, το επικίνδυνο σενάριο, είναι το δικαίωμα των παιδιών στη διανοητική κακοποίηση, ενώ το δεύτερο είναι το δικαίωμα των παιδιών στην προστασία από την κακοποίηση. Ας αυτοπροσδιοριστούν όταν ωριμάσουν.
<P>
" πρότασή μου είναι να υποστηρίξουμε τις θέσεις που παραπέμπουν στη Σύμβαση για τα δικαιώματα του παιδιού και τη Διακήρυξη των δικαιωμάτων του παιδιού, και να διαγράψουμε την παράγραφο 1 που είναι άσχετη επί του παρόντος και ως εκ τούτου δεν αρμόζει στο Ευρωπαϊκό Κοινοβούλιο.
<SPEAKER ID="230" NAME="Claude Moraes" AFFILIATION="S&amp;D">
(EN) Κυρία Πρόεδρε, ο κ. Landsbergis δικαιολόγησε με κάθε άλλο παρά πειστικό τρόπο τον συγκεκριμένο νόμο. Εξεπλάγην· νόμιζα ότι θα τον δικαιολογούσε ακόμη περισσότερο. Το Συμβούλιο και η Επιτροπή έχουν εκφράσει τη βαθιά ανησυχία τους, και αυτή είναι η σωστή κατεύθυνση. " απαγόρευση των διακρίσεων και η ελευθερία της έκφρασης είναι απολύτως θεμελιώδεις αρχές της ευρωπαϊκής νομοθεσίας.
<P>
Στο δικό μου κράτος μέλος, όπως ανέφερε και ο κ. Cashman προηγουμένως, θεσπίστηκε ένας παρόμοιος νόμος το 1998, αλλά αποτελεί πλέον παρελθόν, ενώ και ο λιθουανικός νόμος θα γίνει παρελθόν επειδή, ως μια Κοινότητα αξιών, ένα από τα ισχυρότερα σημεία της ΕΕ έγκειται στην κοινή μας προσπάθεια να ανεβάσουμε τον πήχη όσον αφορά τα ανθρώπινα δικαιώματα και την προστασία των θεμελιωδών ελευθεριών μας. Είναι επίσης δύσκολο να έρχεται ένα κράτος μέλος στο προσκήνιο λόγω ενδεχόμενης παραβίασης αυτής της νομοθεσίας, αλλά χάρη στην Κοινότητα των αξιών μας μπορούμε να αναλύσουμε αυτούς τους νόμους και μπορούμε να δηλώσουμε, όπως δήλωσαν ήδη η Επιτροπή και το Συμβούλιο, ότι μας προκαλούν βαθιά ανησυχία.
<P>
Ο Οργανισμός Θεμελιωδών Δικαιωμάτων πρέπει να επιτελέσει το έργο του και να γνωμοδοτήσει και, όπως έχουν ήδη αναφέρει η Επιτροπή και το Συμβούλιο, υπάρχουν προβλήματα στην υφιστάμενη νομοθεσία, τη νομοθεσία για την απαγόρευση των διακρίσεων στην Ευρωπαϊκή Ένωση· ας υπερασπιστούμε ό,τι έχουμε και ας διασφαλίσουμε ότι η Σοσιαλιστική Ομάδα, μαζί με το αδελφό μας κόμμα στη Λιθουανία, θα καταδικάσει αυτόν τον νόμο, και ας ελπίσουμε ότι αυτό τελικά θα συμβεί - και ότι θα παραδοθεί στην ιστορία.
<P>
(Χειροκροτήματα)
<SPEAKER ID="231" NAME="Leonidas Donskis">
εξ ονόματος της Ομάδας ALDE. - (EN) Κυρία Πρόεδρε, ο λιθουανικός νόμος για την προστασία των ανηλίκων από την επιβλαβή δημόσια πληροφόρηση σόκαρε τους υπέρμαχους των ανθρωπίνων δικαιωμάτων και τα μέσα ενημέρωσης στη Λιθουανία και αλλού, καθώς είναι υπερβολικά ομοφοβικός και βαθύτατα αντιδημοκρατικός.
<P>
Θα ήθελα να επιστήσω την προσοχή σας στο γεγονός ότι ο πρώην Πρόεδρος της Λιθουανίας Valdas Adamkus άσκησε βέτο κατά του συγκεκριμένου νόμου, το οποίο όμως απορρίφθηκε από το λιθουανικό κοινοβούλιο. Επιπλέον, ο νόμος αυτός επικρίθηκε σθεναρά από τη σημερινή Πρόεδρο της Λιθουανίας Dalia Grybauskaitė. Ο νόμος δέχτηκε δριμεία κριτική από τα λιθουανικά μέσα ενημέρωσης, τους σχολιαστές και τους υπέρμαχους των πολιτικών ελευθεριών και των ανθρωπίνων δικαιωμάτων, οι οποίοι τόνισαν τον ομοφοβικό του χαρακτήρα σε συνδυασμό με τις άκρως επικίνδυνες πολιτικές του επιπτώσεις, όπως π.χ. η λογοκρισία και η αυτολογοκρισία.
<P>
Ο νόμος αυτός αφορά ελάχιστα, αν όχι καθόλου, την προστασία των παιδιών. Αντίθετα, στρέφεται κατά των ομοφυλοφίλων και των λεσβιών της χώρας. Σε κάθε περίπτωση, η εξίσωση της ομοφυλοφιλίας με τη σωματική βία και τη νεκροφιλία είναι ηθικά αποκρουστική και βαθύτατα επονείδιστη. Και όμως, είναι δύσκολο να πιστέψει κανείς ότι είναι δυνατή η έγκριση αυτού του νόμου σε μια χώρα της ΕΕ στις αρχές του 21ου αιώνα. Προσωπικά, θεωρώ ότι αυτός ο νόμος είναι το λιγότερο μια ατυχής ενέργεια και μια βαθιά παρανόηση.
<P>
Οι αλλαγές στο άρθρο 310 του ποινικού κώδικα και στο άρθρο 214 του διοικητικού κώδικα είναι υπό συζήτηση στο κοινοβούλιο της Λιθουανίας και θα ποινικοποιούν, με την απειλή προστίμου, κοινωνικής εργασίας ή φυλάκισης, οποιονδήποτε ενέχεται στην προώθηση της ομοφυλοφιλίας σε κάθε δημόσιο χώρο. Αν αυτό δεν είναι διολίσθηση σε μια πριμοδοτούμενη από το κράτος ομοφοβία και σε ποινικοποίηση της δημόσιας έκφρασης των ομοφυλοφίλων και λεσβιών πολιτών μας, τότε τι είναι;
<P>
Τέλος, αυτός ο νόμος είναι επονείδιστος, αλλά ακόμη πιο επονείδιστη είναι κάθε προσπάθεια συσκότισης, υποβάθμισης και τελικά δικαιολόγησής του. Δηλώνω επομένως ότι υποστηρίζω σθεναρά το ψήφισμά μας.
<SPEAKER ID="232" NAME="Raül Romeva i Rueda" LANGUAGE="ES">
Κυρίες και κύριοι, πρόκειται για μια πολύ σημαντική στιγμή για τη διαδικασία της ευρωπαϊκής ολοκλήρωσης επειδή, μέχρι και πριν από λίγο, κανείς δεν θα μπορούσε να φανταστεί ότι θα κάναμε μια συζήτηση αυτού του είδους. Και αυτό επειδή πολύ απλά κανένα κοινοβούλιο δεν θα σκεφτόταν ποτέ να εγκρίνει νόμο αυτού του χαρακτήρα.
<P>
Αυτό σημαίνει ότι δεν πρόκειται για ένα εσωτερικό ζήτημα της λιθουανικής πολιτικής. Με απλά λόγια, πρέπει να συμπεράνουμε ότι βρισκόμαστε αντιμέτωποι με ένα ζήτημα που θίγει ευθέως την επιβίωση της ευρωπαϊκής αξιοπιστίας. Κανένα κομμάτι της Ευρωπαϊκής Ένωσης -και έχουμε εδώ και τα τρία θεσμικά όργανα- δεν μπορεί να σιωπά όταν ένα κράτος μέλος εγκρίνει νόμους που διώκουν και ποινικοποιούν κάτι τόσο οικουμενικό όπως το δικαίωμα να επιλέγει κάποιος αυτόν με το οποίο θα αποκτήσει συναισθηματικές ή σεξουαλικές σχέσεις, ανεξαρτήτως φύλου ή ηλικίας.
<P>
Κύριε Landsbergis, το να συζητάμε φυσιολογικά για την ομοφυλοφιλία, την αμφιφυλοφιλία και τον τρανσεξουαλισμό αποτελεί την καλύτερη εγγύηση ότι ένα παιδί θα μπορέσει να αποδεχτεί τη σεξουαλικότητά του, με σεβασμό προς το ίδιο και προς την υπόλοιπη κοινότητα.
<P>
Το συγκεκριμένο ζήτημα είναι σημαντικό επειδή στην προκειμένη περίπτωση ζητούμε συγκεκριμένα να διασφαλιστεί η υγιής ανάπτυξη χωρίς καταναγκασμούς ή αρνητικά στερεότυπα ή ποινικοποίηση της παιδικής ηλικίας. Και αυτό μπορούμε να το επιτύχουμε ακριβώς με τη διεξαγωγή μιας φυσιολογικής συζήτησης σχετικά με τη συγκεκριμένη κατάσταση, όπως κάνουμε τώρα, και όχι με την απαγόρευση ή την ποινικοποίησή της.
<SPEAKER ID="233" NAME="Konrad Szymański" LANGUAGE="PL">
Ο νόμος σχετικά με την προστασία των ανηλίκων στη Λιθουανία καταρτίστηκε λόγω της ανησυχίας για τη συναισθηματική και ψυχολογική ανάπτυξη των νεότερων από τους καταναλωτές των μέσων ενημέρωσης, τα οποία είναι ολοένα και περισσότερο παρόντα στις ζωές των παιδιών. Ένα άλλο σημείο προβληματισμού για τους λιθουανούς νομοθέτες ήταν ότι η ανατροφή των παιδιών πρέπει να γίνεται βάσει των πεποιθήσεων των γονέων τους. Δεν νομίζω ότι υπάρχει κανείς στο Σώμα που δεν θα συμφωνούσε ότι αυτά είναι σημαντικά και φλέγοντα ζητήματα. Οι προθέσεις αυτές αξίζουν την εκτίμησή μας και δεν πρέπει να επικρίνονται, αν και δεν είναι αυτό το βασικό ζήτημα στην προκειμένη περίπτωση.
<P>
Κανένα άρθρο του συγκεκριμένου νόμου δεν παραβιάζει την ευρωπαϊκή νομοθεσία και, στο μεγαλύτερο μέρος του, ο συγκεκριμένος νόμος ούτε καν αφορά την ευρωπαϊκή νομοθεσία. Τα ζητήματα που θίγονται στη γραπτή ερώτηση εμπίπτουν αποκλειστικά στο πεδίο εφαρμογής των εθνικών νομοθεσιών των κρατών μελών. Κανένας δεν έχει εξουσιοδοτήσει την Ευρωπαϊκή Ένωση να ενεργεί σε αυτούς τους τομείς. Αυτός είναι ο βασικότερος λόγος για τον οποίον αντιτασσόμαστε στο ζήτημα που θίγεται σε ευρωπαϊκό επίπεδο, και για τον οποίον δεν θα συμφωνήσουμε ποτέ με καμία συγκεκριμένη ιδεολογία που δικαιολογεί την υπέρβαση της δικαιοδοσίας της ευρωπαϊκής νομοθεσίας.
<P>
Αυτός είναι και ο λόγος για τον οποίον δεν μπορούμε να υποστηρίξουμε κανένα από τα ψηφίσματα που έχουν κατατεθεί επί του συγκεκριμένου ζητήματος.
<SPEAKER ID="234" NAME="Eva-Britt Svensson" LANGUAGE="SV">
Κυρία Πρόεδρε, δεν πρόκειται για ζήτημα ιδεολογίας. Θα έλεγα ότι πρόκειται για την ίση αξία όλων των ατόμων. Θα ήθελα επίσης να ευχαριστήσω την Επιτροπή και το Συμβούλιο για την ασυνήθιστα σαφή τους θέση. Είμαι πεπεισμένη ότι το Κοινοβούλιο, η Επιτροπή και το Συμβούλιο ενεργούν πλέον εναρμονισμένα σε περιπτώσεις παραβίασης των θεμελιωδών δικαιωμάτων.
<P>
Μιλάμε για την ΕΕ και τον σεβασμό της ΕΕ για τα θεμελιώδη ανθρώπινα δικαιώματα. Αυτό πρέπει να ισχύει και σε κάθε μεμονωμένο κράτος μέλος. Στην πράξη, η εν λόγω προτεινόμενη νομοθεσία τείνει να καταστήσει παράνομη οποιαδήποτε πληροφόρηση σχετικά με τα ζητήματα που αφορούν τις λεσβίες, τους ομοφυλόφιλους, τους αμφιφυλόφιλους και τα τρανσεξουαλικά άτομα. Φανταστείτε μόνο να απαγορευόταν ξαφνικά στους ανθρώπους να αγωνίζονται για την ισότητα όλων των ανθρώπων ανεξαρτήτως του γενετήσιου προσανατολισμού τους.
<P>
Είναι πέραν κάθε αμφιβολίας ότι η προτεινόμενη νομοθεσία συνιστά επίθεση κατά των ανθρωπίνων δικαιωμάτων. Δεν θα μετρήσω πόσα ανθρώπινα δικαιώματα παραβιάζει. Θα δηλώσω απλώς εν συντομία: Στηρίζω πλήρως αυτό το ψήφισμα. Εύχομαι ότι το Κοινοβούλιο, όσο το δυνατόν πιο ενωμένο, θα υπερψηφίσει αύριο αυτό το ψήφισμα.
<SPEAKER ID="235" NAME="Véronique Mathieu" AFFILIATION="PPE">
(FR) Κυρία Πρόεδρε, θα ήθελα πρωτίστως να επισημάνω πόσο σημαντική είναι για την Ευρωπαϊκή Ένωση, το Κοινοβούλιο και για όλους τους συναδέλφους μας η καταπολέμηση όλων των μορφών διακρίσεων, και ιδίως των διακρίσεων λόγω γενετήσιου προσανατολισμού.
<P>
Τι συζητάμε σήμερα; Συζητάμε για ένα σχέδιο νόμου της Λιθουανίας που προκαλεί πρόβλημα, ένα τόσο μεγάλο πρόβλημα που προκάλεσε την επέμβαση της κ. Grybauskaitė. Χρησιμοποίησε το δικαίωμά της να ασκήσει βέτο· συγκρότησε ακόμη ομάδα εργασίας, που θα μας υποβάλει τροπολογίες. Γι' αυτόν τον λόγο τής έχω πλήρη εμπιστοσύνη και είμαι σίγουρη ότι το πρόβλημα αυτό θα επιλυθεί και ότι τα ενδιαφερόμενα κράτη μέλη θα βρουν μια λύση σε αυτό το σοβαρό ζήτημα που συνιστά διάκριση λόγω γενετήσιου προσανατολισμού. Έχουμε διαβουλευτεί μεταξύ μας, ορισμένες ομάδες υπέβαλαν ψήφισμα και καταλήξαμε, ευτυχώς, σε ένα κοινό ψήφισμα. Είμαι επομένως πεπεισμένη, κυρίες και κύριοι, ότι αυτό το κοινό ψήφισμα θα εγκριθεί αύριο και ότι το πρόβλημα θα επιλυθεί.
<P>
Είναι, ασφαλώς, σημαντικό να προστατεύεται η πνευματική και διανοητική υγεία των παιδιών μας, αλλά θα ήθελα να σας υπενθυμίσω ότι σημαντική είναι επίσης και η καταπολέμηση κάθε μορφής σεξουαλικής διάκρισης. Εργαζόμαστε γι'°αυτό πολλά χρόνια. Έχουμε τον Οργανισμό Θεμελιωδών Δικαιωμάτων. Ο οργανισμός αυτός έχει έναν σκοπό. Αγωνιστήκαμε για την ίδρυσή του και δεν τίθεται σήμερα ζήτημα για την εγκατάλειψή ή τον εξοβελισμό του.
<P>
Θα ήθελα επομένως να σας ευχαριστήσω για την προθυμία σας να εγκρίνετε αυτό το κοινό ψήφισμα. Ευχαριστώ όλους του συναδέλφους βουλευτές που προσέφεραν τόσα πολλά σε αυτές τις διαπραγματεύσεις. Είναι πολύ ευχάριστο που επιτύχαμε τελικά να συντάξουμε αυτό το κοινό ψήφισμα και ελπίζω να το εγκρίνει το Σώμα αύριο.
<SPEAKER ID="236" NAME="Vilija Blinkevičiūt" AFFILIATION="S&amp;D">
(LT) Χαιρετίζω την πρωτοβουλία του Ευρωπαϊκού Κοινοβουλίου να ξεκινήσει μια συζήτηση για το ζήτημα που αφορά τον νόμο της προστασίας των ανηλίκων από την επιζήμια δημόσια πληροφόρηση, ο οποίος εγκρίθηκε λόγω των προσπαθειών των δεξιών κομμάτων της Λιθουανίας. Είναι λυπηρό το ότι ο νόμος εγκρίθηκε χωρίς να έχει συζητηθεί και αξιολογηθεί επαρκώς η συμβατότητά του με τη διεθνή και την ευρωπαϊκή νομοθεσία. Οι εκκλήσεις των μη κυβερνητικών οργανώσεων έπεσαν στο κενό. Με το πρόσχημα του ευγενούς στόχου της προστασίας των δικαιωμάτων των παιδιών, δημιουργήθηκε στην πραγματικότητα μια νομική βάση για τον διχασμό της κοινωνίας, τον περιορισμό της πληροφόρησης και τη διάκριση σε βάρος μεμονωμένων ομάδων της κοινωνίας. Ο πρώην Πρόεδρος της Λιθουανίας άσκησε βέτο κατά του σχεδίου νόμου, ενώ η νέα Πρόεδρος έχει συστήσει μια ομάδα εργασίας, η οποία θα καταθέσει νέο σχέδιο νόμου στο Κοινοβούλιο στη σύνοδό του το φθινόπωρο.
<P>
Ελπίζω να υπάρξει επαρκής πολιτική βούληση στη Λιθουανία για τη βελτίωση του νόμου, πολύ δε περισσότερο καθώς έχουμε εμπειρία στην έγκριση και εφαρμογή προοδευτικών νόμων στον συγκεκριμένο τομέα. Πριν από έξι έτη, εγκρίθηκε ο νόμος σχετικά με την ισότητα των ευκαιριών χάρη στις προσπάθειες των λιθουανών σοσιαλδημοκρατών· ο εν λόγω νόμος απαγορεύει οποιαδήποτε άμεση ή έμμεση διάκριση λόγω ηλικίας, γενετήσιου προσανατολισμού, αναπηρίας, φυλής ή εθνοτικής καταγωγής σε όλους τους τομείς της ζωής. Επί του παρόντος, συζητείται ένα παρόμοιο σχέδιο οδηγίας στο υπουργικό συμβούλιο. Το παρόν ψήφισμα του Ευρωπαϊκού Κοινοβουλίου πρέπει να ενθαρρύνει το λιθουανικό κοινοβούλιο να εγκρίνει αυτόν τον νόμο, ο οποίος σέβεται τα ανθρώπινα δικαιώματα και τις ανθρώπινες ελευθερίες και δεν αφήνει κανένα περιθώριο για καμία μορφή διάκρισης, περιλαμβανομένης της διάκρισης λόγω γενετήσιου προσανατολισμού.
<SPEAKER ID="237" NAME="Emine Bozkurt" AFFILIATION="S&amp;D">
(NL) Κυρία Πρόεδρε, κύριε Επίτροπε, κυρία υπουργέ, κυρίες και κύριοι, όπως όλοι σας, έτσι και εγώ είμαι σοκαρισμένη από το γεγονός ότι υπάρχει κοινοβούλιο στην Ευρώπη που όχι μόνο μπορεί να προτείνει τέτοιου είδους ψηφίσματα αλλά τα εγκρίνει κιόλας. Ο νόμος αυτός δεν αποτελεί μόνο απαράδεκτη παραβίαση των δικαιωμάτων των ομοφυλοφίλων και των λεσβιών στη Λιθουανία, αλλά και πλήττει σοβαρά τη θέση των ομοφυλόφιλων σε όλη την Ευρώπη. Το κοινοβούλιο της Λιθουανίας λέει σε αυτούς τους ανθρώπους ότι ο γενετήσιος προσανατολισμός τους είναι κάτι για το οποίο θα πρέπει να ντρέπονται και από τον οποίον πρέπει να προστατευτούν τα παιδιά.
<P>
Περιμένω από την Επιτροπή και τη σουηδική Προεδρία να καταστήσουν απολύτως σαφές στο λιθουανικό κοινοβούλιο ότι οι θεμελιώδεις αξίες όπως η ίση μεταχείριση και η απαγόρευση των διακρίσεων είναι αδιαπραγμάτευτες στην Ευρώπη - τώρα, πάντα, και από όλους! Για τον λόγο αυτόν, θα ήθελα να αναλάβει συγκεκριμένη δέσμευση ο κύριος Επίτροπος, εδώ και τώρα, ότι η Επιτροπή δεν θα διστάσει ούτε μια στιγμή να παραπέμψει τη Λιθουανία στο Ευρωπαϊκό Δικαστήριο αν ο νόμος αυτός τεθεί σε ισχύ.
<SPEAKER ID="238" NAME="Miroslav Mikolášik" AFFILIATION="PPE">
(SK) " Λιθουανία έχει εγκρίνει έναν νόμο που παρέχει σημαντική προστασία στα παιδιά και τους νέους από τις εξωτερικές επιπτώσεις της πληροφόρησης που μπορεί ενδεχομένως να βλάψει σοβαρά την περαιτέρω ανάπτυξή τους. Είναι σαφές ότι η κοινωνική πολιτική και η οικογενειακή πολιτική εμπίπτουν στην αρμοδιότητα των μεμονωμένων κρατών μελών της ΕΕ και επομένως καμία ευρωπαϊκή πρωτοβουλία δεν μπορεί να καταδικάσει τη Λιθουανία για αυτόν τον νόμο.
<P>
Ο επίμαχος νόμος δεν αντιβαίνει σε κανένα διεθνές πρότυπο στον τομέα των ανθρωπίνων δικαιωμάτων. Έχω μελετήσει αυτό το ζήτημα και αυτή είναι η κατάσταση. Αντίθετα, πιστεύω ακράδαντα ότι ο νόμος ενισχύει τις διαδικασίες για την προστασία των παιδιών από την έκθεση σε πληροφόρηση ή σε εικόνες από τις οποίες -και το τονίζω αυτό- οι ίδιοι οι γονείς τους επιθυμούν να τα προστατεύσουν.
<P>
Θα ήθελα να ζητήσω τη συνεπή εφαρμογή της αρχής της επικουρικότητας, την οποία διασφάλισε η Ιρλανδία στο πρωτόκολλο που προσαρτήθηκε στη Συνθήκη της Λισαβόνας. Για όλους αυτούς τους λόγους, αυτού του είδους οι "προειδοποιήσεις προς τα κράτη μέλη και τις χώρες" δημιουργούν σοβαρό προηγούμενο σε τομείς που είναι σαφώς ευαίσθητοι, όπως π.χ. η οικογένεια.
<SPEAKER ID="239" NAME="Justas Vincas Paleckis" AFFILIATION="S&amp;D">
(LT) Για πρώτη φορά στην ιστορία του Ευρωπαϊκού Κοινοβουλίου, στο αξιότιμο Σώμα, οι πράξεις του λιθουανικού κοινοβουλίου συζητούνται σε αρνητικό πλαίσιο. Όσο αθώοι ή καλοπροαίρετοι και να είναι οι συντάκτες και οι υποστηρικτές των υπό συζήτηση νόμων, σίγουρα δεν είναι αυτοί που μας οδήγησαν στην Ευρώπη του 21ου αιώνα. Νομίζω ότι η υπέρμετρη εμπιστοσύνη της πλειοψηφίας του Seimas στην έννοια που η ίδια δίνει στη δικαιοσύνη διαδραμάτισε σημαντικό ρόλο - πάνω από εμάς μόνο ουρανός, κάνουμε ό, τι θέλουμε και δεν ενδιαφερόμαστε για τις διεθνείς δεσμεύσεις. " συζήτηση αυτή είναι μια πολύ σοβαρή αντίδραση από το Συμβούλιο και την Επιτροπή· είναι ένα προειδοποιητικό μήνυμα προς τους νομοθέτες της Λιθουανίας από το οποίο δεν πρέπει να οπισθοχωρήσουμε επιστρέφοντας σχεδόν στον Μεσαίωνα, αλλά να δράσουμε με το βλέμμα στο μέλλον, αξιοποιώντας την εμπειρία και τις παραδόσεις των χωρών της Ευρωπαϊκής Ένωσης. Ως εκ τούτου, οι συζητήσεις αυτές είναι απαραίτητες όπως εξάλλου και το ψήφισμα.
<SPEAKER ID="240" NAME="Cecilia Wikström" AFFILIATION="ALDE">
(SV) Κυρία Πρόεδρε, όλοι οι άνθρωποι γεννιούνται ίσοι και έχουν την ίδια απαραβίαστη αξία. Κατά συνέπεια, το Κοινοβούλιο πρέπει να καταστήσει σαφές σήμερα ότι μιλάμε για τους πολίτες της Ευρώπης, ανεξάρτητα από το κράτος στο οποίο βρίσκονται. Δεδομένου ότι οι θεμελιώδεις αξίες της ΕΕ είναι η ανεκτικότητα, η ευρύτητα αντιλήψεων και η ελευθερία, χαίρομαι που ο νεοεκλεγείς Πρόεδρος της Επιτροπής έκανε σαφές σήμερα ότι πρόκειται να ορίσει έναν Επίτροπο, το χαρτοφυλάκιο του οποίου θα περιλαμβάνει ακριβώς αυτά τα ζητήματα των ανθρωπίνων δικαιωμάτων και των θεμελιωδών ελευθεριών.
<P>
Είναι εξαιρετικά λυπηρό που μια χώρα όπως η Λιθουανία -η οποία έχει γνωρίσει την καταπίεση και τη δικτατορία- δρομολογεί σήμερα, ως ελεύθερο και ανεξάρτητο κράτος, έναν τόσο αξιοκαταφρόνητο νόμο, ο οποίος αντιπροσωπεύει τη λογοκρισία, την έλλειψη ελευθερίας και τη μισαλλοδοξία. Όλοι εμείς που υποστηρίζουμε τις δημοκρατικές αρχές και διαθέτουμε κοινή λογική πρέπει τώρα να καταδικάσουμε σθεναρά αυτόν τον λιθουανικό νόμο, και πρέπει να ψηφίσουμε αύριο. Ας υπενθυμίσουμε ο ένας στον άλλον σε αυτό το Κοινοβούλιο ότι το σημαντικότερο από όλα είναι η αγάπη.
<SPEAKER ID="241" NAME="Anna Záborská" AFFILIATION="PPE">
(SK) Το 2006 η Σλοβακία καταδικάστηκε επειδή ζητούσε την ελευθερία συνείδησης. Σήμερα η Λιθουανία βρίσκεται αντιμέτωπη με αυτήν την κοινότητα επειδή επιθυμεί να προστατεύσει τα παιδιά από τη σεξουαλικοποίηση της κοινωνίας. Θεωρώ ότι αυτή η συζήτηση αποτελεί χειραγώγηση του Χάρτη των Θεμελιωδών Δικαιωμάτων, ένα έγγραφο που είναι νομικά δεσμευτικό.
<P>
Το Κοινοβούλιο αγνοεί τη νομιμότητα ενός εθνικού κοινοβουλίου που υπερψήφισε δύο φορές τον νόμο χωρίς να διατυπωθούν επικρίσεις. Το Κοινοβούλιο ζητεί τη γνωμοδότηση του Οργανισμού Ανθρωπίνων Δικαιωμάτων. Ο Οργανισμός, όμως, δεν έχει αρμοδιότητα να εξετάζει την ισχύ των εθνικών νόμων. Έχω μια ερώτηση: τι πρέπει να σκέπτονται οι Ιρλανδοί ενόψει του επικείμενου δημοψηφίσματος; Πρέπει να σκέπτονται ότι θα έρθει σύντομα ο καιρός που θα επικρίνονται εδώ, σε αυτήν την αίθουσα, για τους νόμους τους που προστατεύουν την οικογένεια και τη ζωή.
<P>
Εκφράζω τη λύπη μου για το γεγονός ότι σε αυτό το Κοινοβούλιο που χαίρει εκτίμησης δεν μπορούμε να σεβαστούμε τις ευρωπαϊκές αξίες, δεν μπορούμε να σεβαστούμε την πολυμορφία και τον εθνικό πολιτισμό και δεν μπορούμε να σεβαστούμε την προστασία των παιδιών και το δικαίωμα των γονέων να διαπαιδαγωγούν τα παιδιά τους.
<SPEAKER ID="242" NAME="Cecilia Malmström">
Προεδρεύουσα του Συμβουλίου. - (SV) Κυρία Πρόεδρε, θεωρώ ότι τα τρία θεσμικά όργανα διατύπωσαν με σαφήνεια την άποψή τους στο πλαίσιο της παρούσας συζήτησης. Ο σεβασμός των ανθρωπίνων δικαιωμάτων, η ανεκτικότητα, το απαραβίαστο της ιδιωτικής ζωής και η απαγόρευση των διακρίσεων λόγω -μεταξύ άλλων- του γενετήσιου προσανατολισμού είναι και πρέπει να παραμείνουν θεμελιώδεις αξίες του ευρωπαϊκού εγχειρήματος. Τα κράτη μέλη έχουν καθήκον να σέβονται και τις συγκεκριμένες αξίες και τους πραγματικούς νόμους που ισχύουν σε αυτούς τους τομείς στην ΕΕ.
<P>
" Προεδρία είναι βαθύτατα προβληματισμένη για τον επίμαχο νόμο, αν και γνωρίζουμε ότι αποτελεί αντικείμενο συζήτησης και κριτικής και στη Λιθουανία. Όπως ήδη αναφέρθηκε, η Πρόεδρος Grybauskaitė -που είναι πρώην Επίτροπος και γνωρίζει καλά τις αξίες και τους νόμους της ΕΕ - έχει δρομολογήσει η ίδια μια διαδικασία στο πλαίσιο της οποίας ο συγκεκριμένος νόμος θα αναθεωρηθεί και θα καταστεί συμβατός με τη νομοθεσία της ΕΕ. Είμαι ιδιαίτερα ικανοποιημένη που η Επιτροπή ήταν τόσο σαφής σχετικά με το τι θα συμβεί αν, αντίθετα με τις προσδοκίες μας, ο νόμος τεθεί σε ισχύ με την αρχική του μορφή.
<SPEAKER ID="243" NAME="Jacques Barrot" LANGUAGE="FR">
Κυρία Πρόεδρε, συμφωνώ απολύτως με τα συμπεράσματα της υπουργού. Θα προσέθετα μόνο ότι ελπίζω η ομάδα εργασίας που συγκρότησε η κ. Grybauskaitνα μπορέσει να αποτρέψει τη θέσπιση ενός νόμου ο οποίος, σε κάποια σημεία του, αντιβαίνει στην ευρωπαϊκή νομοθεσία.
<P>
Θα ήθελα να τονίσω ένα σημείο: εκφράσαμε τον φόβο μήπως ορισμένες διατάξεις του νόμου αντιβαίνουν σε συγκεκριμένες οδηγίες, σχετικά με τις οπτικοακουστικές υπηρεσίες και το ηλεκτρονικό εμπόριο. Δεν είναι ακριβώς δουλειά μας να ορίζουμε το οικογενειακό δίκαιο, το οποίο αποτελεί μια από τις αρμοδιότητες των κρατών μελών. Ως εκ τούτου, ό, τι ειπώθηκε προηγουμένως και κατά τη διάρκεια της συζήτησης καταδεικνύει πως οι υποθέσεις πρέπει να αξιολογούνται καλύτερα σε εθνικό επίπεδο, εν προκειμένω στη Λιθουανία.
<SPEAKER ID="244" NAME="Πρόεδρος">
Κατά την ολοκλήρωση αυτής της συζήτησης έλαβα πέντε προτάσεις ψηφίσματος σύμφωνα με το άρθρο 115 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο, Πέμπτη 17 Σεπτεμβρίου 2009.
<P>
Γραπτές δηλώσεις (άρθρο 149 του Κανονισμού)
<SPEAKER ID="245" NAME="Carlo Casini  " LANGUAGE="IT">
Θεωρώ ότι η πρόταση ψηφίσματος σχετικά με την προστασία των ανηλίκων στη Λιθουανία έχει στόχο να καταδείξει ένα πολύ σοβαρό θεσμικό πρόβλημα. Συχνά, μεμονωμένοι βουλευτές του ΕΚ ή πολιτικές ομάδες ισχυρίζονται ότι εξετάζουν ζητήματα που υπάγονται στην εσωτερική πολιτική των επιμέρους κρατών: αυτό δεν φαίνεται να είναι σωστό. Στην περίπτωση που εξετάζουμε, το σχέδιο φαίνεται να είναι να εκφραστεί το Κοινοβούλιο ουσιαστικά αρνητικά για έναν λιθουανικό νόμο -το πλήρες περιεχόμενο του οποίου είναι άγνωστο- με τον αξιέπαινο στόχο της προστασίας των ανηλίκων, επιβάλλοντας υπογείως μια θέση, η διαμόρφωση της οποίας εναπόκειται στη διακριτική ευχέρεια των μεμονωμένων κρατών μελών. Αυτό, θα προσέθετα, είναι κάτι που το Ευρωπαϊκό Δικαστήριο Ανθρωπίνων Δικαιωμάτων έχει αναφέρει επανειλημμένως. " αρχή της ισότητας είναι αδιαπραγμάτευτη και κανείς δεν προσπαθεί να αμφισβητήσει την αξιοπρέπεια των ατόμων με συγκεκριμένους γενετήσιους προσανατολισμούς. " επιφύλαξη μου είναι θεσμικής φύσεως επειδή αφορά τις σχέσεις μεταξύ της Ευρωπαϊκής Ένωσης και των μεμονωμένων κρατών μελών.
<SPEAKER ID="246" NAME="Joanna Senyszyn  " AFFILIATION="S&amp;D">
γραπτώς. - (PL) Οι διακρίσεις απαγορεύονται βάσει της ευρωπαϊκής και της διεθνούς νομοθεσίας. Για τον σκοπό αυτόν υπάρχουν διατάξεις στις συνθήκες, στην Ευρωπαϊκή Σύμβαση Ανθρωπίνων Δικαιωμάτων και στον Χάρτη των Θεμελιωδών Δικαιωμάτων. Κανένα κράτος μέλος δεν μπορεί να θέσει σε εφαρμογή νόμους που αντιβαίνουν σε αυτά τα έγγραφα.
<P>
Ο λιθουανικός νόμος είναι τόσο απαράδεκτος όσο και παράλογος και ομοφοβικός. " ομοφοβία είναι ασθένεια. Τα άτομα που νιώθουν μίσος για τους ομοφυλόφιλους δεν αξίζουν καμία συμπάθεια. Δεν είναι τόσο πολύ ομοφοβικοί, όσο σοβινιστές γενετήσιου προσανατολισμού. Και όπως όλοι οι άλλοι σοβινιστές, πρέπει να αντιμετωπιστούν και να θεσπιστούν κατάλληλοι νόμοι εναντίον τους.
<P>
Το 1990 ο Παγκόσμιος Οργανισμός Υγείας αφαίρεσε την ομοφυλοφιλία από τη διεθνή στατιστική ταξινόμηση των ασθενειών και των προβλημάτων υγείας. Επιβεβαίωσε επίσης ότι κανένα είδος γενετήσιου προσανατολισμού δεν συνιστά διαταραχή.
<P>
Σε όλες τις κοινωνίες, συμπεριλαμβανομένης της λιθουανικής, υπάρχουν λεσβίες, ομοφυλόφιλοι και αμφιφυλόφιλοι. Αντιπροσωπεύουν περίπου το 4 με 7% του πληθυσμού. Αποτελούν μια μειονότητα που δικαιούται να απολαμβάνει πλήρη δικαιώματα. Οι παρελάσεις ισότητας, που προκαλούν τόση ανησυχία σε ορισμένους, οργανώνονται, μεταξύ άλλων, και για να υπενθυμίζουν στους ανθρώπους τη βασική, θεμελιώδη αρχή της ισότητας.
<P>
Για τον λόγο αυτόν, απευθύνω έκκληση στο Συμβούλιο και την Προεδρία να προβούν στις κατάλληλες ενέργειες ώστε να αποτρέψουν τη θέσπιση νομοθεσίας που εισάγει διακρίσεις από τα κράτη μέλη. Πρέπει να δείξουμε ότι η Ευρωπαϊκή Ένωση λέει ένα βροντερό ΌΧΙ σε κάθε είδους διάκριση και μισαλλοδοξία.

<CHAPTER ID="003">
Έγκριση των Συνοπτικών Πρακτικών
<SPEAKER ID="008" NAME="Πρόεδρος">
Τα συνοπτικά πρακτικά της συνεδρίασης της Τρίτης, 18 Δεκεμβρίου 2007, έχουν διανεμηθεί.
<P>
Υπάρχουν παρατηρήσεις;
<SPEAKER ID="009" NAME="Sophia in 't Veld" AFFILIATION="ALDE">
Κύριε Πρόεδρε, πριν προχωρήσουμε στην ημερήσια διάταξη, θα ήθελα μια μικρή διευκρίνιση σε ένα ζήτημα της αυριανής ημερήσιας διάταξης, που ήδη αναφέρατε: την ομιλία του Μεγάλου Μουφτή της Συρίας. " ομιλία του θα είναι η πρώτη από μια σειρά ομιλιών θρησκευτικών ηγετών ενώπιον της Ολομέλειας αυτού του Σώματος, στο πλαίσιο του Ευρωπαϊκού Έτους Διαπολιτισμικού Διαλόγου. Θα ήθελα να μάθω γιατί η Διάσκεψη των Προέδρων επέλεξε να ερμηνεύσει τον διαπολιτισμικό διάλογο αποκλειστικά ως έναν διαθρησκευτικό μονόλογο και κατά πόσο πιστεύει ότι μια περίοδος συνόδου είναι η κατάλληλη πλατφόρμα για θρησκευτικά μηνύματα.
<P>
(Χειροκροτήματα)
<P>
Τέλος, θα ήθελα να μάθω εάν η Διάσκεψη των Προέδρων είναι πρόθυμη να εξετάσει τη διεύρυνση της λίστας των προσκεκλημένων ομιλητών και να την καταστήσει πιο αντιπροσωπευτική, συμπεριλαμβάνοντας γυναίκες και μη θρησκευτικές οργανώσεις. " Ομάδα ALDE έχει προτείνει να προσκληθεί επίσης, για να μιλήσει στην Ολομέλεια, η κ. Jahangir, η ειδική εισηγήτρια των "νωμένων Εθνών για την ελευθερία της θρησκείας και των πεποιθήσεων. Ελπίζω να μπορείτε να με διαφωτίσετε.
<P>
(Χειροκροτήματα)
<SPEAKER ID="010" NAME="Πρόεδρος">
Ευχαριστώ πολύ, κυρία in 't Veld. Αν θυμάμαι καλά, ήταν ομόφωνη η απόφαση της Διάσκεψης των Προέδρων. Ο κ. Cohn-Bendit έχει αμφιβολίες γι' αυτό, συνεπώς θα το εξετάσουμε. Εν πάση περιπτώσει, ήταν μια απόφαση που λήφθηκε με πολύ μεγάλη πλειοψηφία, σύμφωνα με την οποία είχαμε πει επίσης ότι ο κατάλογος δεν πρέπει να είναι οριστικός και ότι θα απευθύνουμε πρόσκληση και στις επιτροπές του Ευρωπαϊκού Κοινοβουλίου να προτείνουν περαιτέρω δραστηριότητες, επί των οποίων θα μπορούσαμε στη συνέχεια να ψηφίσουμε.
<P>
Μπορείτε επομένως να είστε βέβαιη, κυρία in 't Veld, ότι στην προκειμένη περίπτωση η συζήτηση ήταν κατά το δυνατόν ευρεία και ότι είμαστε ανοιχτοί και σε περαιτέρω προτάσεις, οι οποίες ωστόσο θα πρέπει να εγκριθούν από τη Διάσκεψη των Προέδρων ή την Ολομέλεια.
<SPEAKER ID="011" NAME="Monica Frassoni" AFFILIATION="Verts/ALE">
Κύριε Πρόεδρε, κυρίες και κύριοι, ήθελα απλώς να επισημάνω ότι η Ομάδα μου δεν συμφώνησε.
<SPEAKER ID="012" NAME="Πρόεδρος">
Επισημαίνω λοιπόν και πάλι ότι προφανώς η Ομάδα σας δεν ήταν σύμφωνη. Θα το δούμε αυτό ξανά στα συνοπτικά πρακτικά, όχι διότι αμφισβητούμε τη δήλωσή σας, αλλά προκειμένου να βεβαιωθούμε πως είναι σωστά τα πρακτικά. Εν πάση περιπτώσει, επρόκειτο για μια απόφαση που εγκρίθηκε με πλειοψηφία από αυτές που σπάνια επιτυγχάνονται στη Διάσκεψη των Προέδρων.
<SPEAKER ID="013" NAME="Sarah Ludford" AFFILIATION="ALDE">
Κύριε Πρόεδρε, θα ήθελα απλώς να προσθέσω κάτι στο θέμα που έθεσε η κ. in 't Veld. Όπως ανέφερα σε ένα μήνυμα ηλεκτρονικού ταχυδρομείου που έστειλα σε εσάς και προώθησα σε άλλους βουλευτές σήμερα το πρωί, ένα άλλο λυπηρό γεγονός είναι ότι φαίνεται πως καταστήσατε τον Μεγάλο Μουφτή συγκρίσιμο με τον Πάπα και τον Αρχιραββίνο του "νωμένου Βασιλείου ως Ευρωπαίο εκπρόσωπο της συγκεκριμένης θρησκείας του. Νομίζω ότι αυτό στέλνει ένα πολύ κακό μήνυμα στους Μουσουλμάνους που είναι Ευρωπαίοι.
<P>
" αυριανή επίσκεψη απαιτεί κάθε ευγένεια - αν και θα ήταν επιθυμητή μια ανταλλαγή απόψεων σχετικά με τις παραβιάσεις των ανθρωπίνων δικαιωμάτων στη Συρία. Ελπίζω, ωστόσο, ότι στον μελλοντικό κατάλογο των φετινών προσκεκλημένων σας θα φροντίσετε να συμπεριληφθεί ένας ευρωπαίος εκπρόσωπος του Ισλάμ και όχι κάποιος εκτός ΕΕ ο οποίος μπορεί να θεωρηθεί ότι εκπροσωπεί τους Μουσουλμάνους στην Ευρώπη - κάτι που δεν ισχύει.
<SPEAKER ID="014" NAME="Πρόεδρος">
Κυρία Ludford, με όλη την καλή προαίρεση και την κατανόηση που υπάρχει μεταξύ μας, ασφαλώς δεν μπορεί κανείς να επιτύχει πλήρη συμφωνία για τέτοια θέματα, όμως μπορώ να σας πω ότι η μεγάλη πλειοψηφία των προέδρων των Ομάδων έλαβε αυτή την απόφαση. Με καλή θέληση θα είναι επίσης δυνατό να εξισορροπήσουμε την κατάσταση μέσω των δραστηριοτήτων των επιτροπών μας ώστε όλοι να αισθάνονται ότι το αποτέλεσμα τους εκφράζει. Σας παρακαλώ όμως θερμά να αντιμετωπίσουμε τους προσκεκλημένους μας, όταν έρθουν, με εκτίμηση και σεβασμό, γιατί θέλουμε να προαγάγουμε και όχι να παρεμποδίσουμε τον διάλογο. Αυτή είναι η θερμή μου παράκληση προς όλους εμάς.
<P>
(Εγκρίνονται τα συνοπτικά πρακτικά.)

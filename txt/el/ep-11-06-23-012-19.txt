<CHAPTER ID="012-19">
19. Δικαιώματα των καταναλωτών (τελική ψηφοφορία) (
<SPEAKER ID="173" NAME="Andreas Schwab">
εισηγητής. - (DE) Κυρία Πρόεδρε, θα είμαι σύντομος. " ψηφοφορία πραγματοποιήθηκε πράγματι τον Μάρτιο και τώρα έχουμε την τελική ψηφοφορία. Εφόσον χρειαστήκαμε τρία χρόνια για να καταλήξουμε σε συμβιβασμό, θα ήθελα να επισημάνω ότι το Συμβούλιο και η Επιτροπή συνεργάστηκαν ιδιαίτερα αποτελεσματικά εδώ. Συγκεκριμένα, η ουγγρική και η βελγική Προεδρία επιτέλεσαν εξαιρετικό έργο. Οι συνάδελφοί μου από τις υπόλοιπες Ομάδες, η κ. Gebhardt, ο κ. Rochefort, η κ. Turunen, ο κ. Τριανταφυλλίδης, ο κ. Wieland και κυρίως εσείς, κυρία Πρόεδρε, ως συνεισηγήτρια, συνεισφέρατε σημαντικά. Θα ήθελα να σας ευχαριστήσω θερμά για αυτό. Πιστεύω ότι αυτή η οδηγία θα αποτελέσει ένα σημαντικό βήμα για την ανάπτυξη της εσωτερικής αγοράς προς το συμφέρον τόσο των καταναλωτών όσο και των επιχειρήσεων.
<SPEAKER ID="174" NAME="Martin Schulz" LANGUAGE="DE">
Κυρία Πρόεδρε, όπως γνωρίζουμε, αυτό είναι ένα δημοκρατικό θεσμικό όργανο, και ενίοτε πρέπει να εφαρμόζουμε τους κανόνες της δημοκρατίας. Για τον λόγο αυτόν, επέλεξα να μιλήσω και πάλι τώρα που αυτό το πακέτο ολοκληρώνεται, διότι θέλω να θέσω ένα σημαντικό ερώτημα σχετικά με αυτό το πακέτο εξ ονόματος της Ομάδας μου. Έχετε σαφή πλειοψηφία για τη γραμμή που ακολουθείτε εδώ. Δεν υπάρχει αμφιβολία περί τούτου και έχουμε δεχτεί αυτήν την κατάσταση, μολονότι δεν συμφωνούμε μαζί σας. Ωστόσο, επειδή η διαδικασία δεν έχει ακόμη ολοκληρωθεί, θα ήθελα να θέσω μια ερώτηση. " απάντηση σε αυτήν την ερώτηση θα έχει μεγάλο αντίκτυπο στον τρόπο με τον οποίο η Ομάδα μας θα προσεγγίσει τις περαιτέρω διαδικασίες.
<P>
Θέσαμε τώρα δύο σημαντικά ζητήματα υπό τη μορφή ερωτήσεων προς το Συμβούλιο στην έκθεση Wortmann-Kool και στην έκθεση Ferreira, ορίζοντας τη θέση του Κοινοβουλίου και ζητώντας από το Συμβούλιο να αλλάξει τώρα τη θέση του. Μέχρι εδώ, όλα καλά. Θα ήθελα τώρα να σας θέσω το εξής ερώτημα: τι σκοπεύετε να κάνετε εάν το Συμβούλιο δεν αλλάξει θέση; Θα απορρίψετε το πακέτο; Θα υπάρξει δεύτερη ανάγνωση; Εάν ναι, τότε είμαστε έτοιμοι να παλέψουμε για αυτό μέχρι τέλους. Ή θα εγκρίνετε το πακέτο ούτως ή άλλως; Υπό το πρίσμα αυτής της αναβολής, πιστεύω ότι πρόκειται για ένα εξαιρετικά σημαντικό ερώτημα για το Κοινοβούλιο.
<SPEAKER ID="175" NAME="Πρόεδρος">
Κύριε Schulz, σας έδωσα τον λόγο, αλλά δεν θέλω να ανοίξω μια καθαρά πολιτική συζήτηση σχετικά με τον φάκελο επί του οποίου μόλις ψηφίσαμε.
<P>
(Χειροκροτήματα)
<P>
Κάτι τέτοιο θα χρειαζόταν χρόνο. Πρέπει να ολοκληρώσουμε έναν τεράστιο αριθμό ψηφοφοριών. " πολιτική συζήτηση θα συνεχιστεί.
<P>
(Διαμαρτυρίες)
<P>
Θα δώσω τον λόγο εν συντομία στον κ. Daul και τον κ. Verhofstadt, και στη συνέχεια θα ολοκληρώσουμε.
<SPEAKER ID="176" NAME="Joseph Daul">
εξ ονόματος της Ομάδας PPE. - (FR) Κυρία Πρόεδρε, γνωρίζετε ότι είμαι πάντα σύντομος.
<P>
Martin, είμαστε σωστοί Δημοκράτες - σέβεσαι τη δημοκρατία και το ίδιο κάνουμε και εμείς. Είναι αλήθεια ότι είναι πιο εύκολο να κερδίζεις παρά να χάνεις. Θα συνεχίσουμε τις διαπραγματεύσεις και, στις αρχές Ιουλίου, θα πραγματοποιηθεί μια τελική ψηφοφορία επί της έκθεσης κατόπιν διαπραγματεύσεων.
<SPEAKER ID="177" NAME="Guy Verhofstadt">
εξ ονόματος της Ομάδας ALDE. - (EN) Κυρία Πρόεδρε, θα ήθελα απλώς να πω στον Martin, εξ ονόματος της Ομάδας μου, ότι θα συνεχίσουμε τον αγώνα για αυτό το σημαντικό πακέτο και για την ψήφο από το Κοινοβούλιο, συμπεριλαμβανομένων όλων των στοιχείων του πακέτου.
<P>
Και θα συνεχίσουμε αυτές τις διαπραγματεύσεις και θα συνεχίσουμε αυτόν τον αγώνα, συνεπώς μπορεί να βασίζεται σε εμάς. Όμως, μετά από αυτήν την ψηφοφορία, βασίζομαι τώρα και στην εποικοδομητική βοήθεια των Σοσιαλιστών ώστε να κερδηθεί η μάχη.
<SPEAKER ID="178" NAME="Rebecca Harms" LANGUAGE="DE">
Κυρία Πρόεδρε, κυρίες και κύριοι, σήμερα το πρωί διάβασα μια συγκινητική έκκληση για το μέλλον της Ευρωπαϊκής Ένωσης από τρεις συναδέλφους βουλευτές σε μια γερμανική ημερήσια εφημερίδα. Μια τέτοια επίδειξη ενότητας είναι γενικά πάντα πολύ συγκινητική. Ωστόσο, όσον αφορά τη ρύθμιση των χρηματοπιστωτικών αγορών και την ισορροπία της κοινωνικής δικαιοσύνης, είναι προφανές ότι αυτή η ενότητα είναι αδύναμη όσον αφορά τις λεπτομέρειες. Πιστεύω ότι δεν θα πρέπει να προσπαθήσουμε να συγκαλύψουμε την πολιτική διαφωνία σε αυτό το σημείο, αλλά, αντιθέτως, θα πρέπει να επιχειρηματολογήσουμε και να συζητήσουμε με διαφάνεια σχετικά με την κατεύθυνση της πολιτικής, ακόμη και σε περίοδο κρίσης, ως μια υπηρεσία προς τους πολίτες της Ευρώπης.
<SPEAKER ID="179" NAME="Πρόεδρος">
" Επιτροπή μας απέστειλε την ακόλουθη δήλωση σχετικά με τις τροπολογίες που ενέκρινε το Κοινοβούλιο.
<P>
"" Επιτροπή υπενθυμίζει τη δέσμευσή της να εξασφαλίζει ότι τα κράτη μέλη καταρτίζουν πίνακες αντιστοιχίας που συσχετίζουν με την οδηγία ΕΕ τα θεσπιζόμενα από τα ίδια μέτρα μεταφοράς στο εθνικό δίκαιο και τους γνωστοποιούν στην Επιτροπή στα πλαίσια της μεταφοράς της νομοθεσίας ΕΕ στο εθνικό δίκαιο, προς το συμφέρον των πολιτών, τη βελτίωση της νομοθετικής διαδικασίας και την αύξηση της νομικής διαφάνειας, καθώς και για να διευκολυνθεί η εξέταση της συμμόρφωσης των εθνικών κανόνων προς τις διατάξεις της ΕΕ.
<P>
" Επιτροπή εκφράζει τη λύπη της για την έλλειψη στήριξης της διάταξης που περιελήφθη στην πρόταση οδηγίας του Ευρωπαϊκού Κοινοβουλίου και του Συμβουλίου σχετικά με τα δικαιώματα των καταναλωτών, για την τροποποίηση της οδηγίας 93/13/ΕΟΚ του Συμβουλίου και της οδηγίας 1999/44/ΕΚ του Ευρωπαϊκού Κοινοβουλίου και του Συμβουλίου και την κατάργηση της οδηγίας 85/577/ΕΟΚ του Συμβουλίου και της οδηγίας 97/7/ΕΚ του Ευρωπαϊκού Κοινοβουλίου και του Συμβουλίου, η οποία αποσκοπούσε να καταστήσει υποχρεωτική την κατάρτιση των πινάκων αντιστοιχίας.
<P>
Σε πνεύμα συμβιβαστικό και προκειμένου να εξασφαλιστεί η άμεση έγκριση αυτής της πρότασης, η Επιτροπή μπορεί να αποδεχθεί την αντικατάσταση της διάταξης που περιλαμβάνεται στο κείμενο και αφορά τον υποχρεωτικό χαρακτήρα της κατάρτισης των πινάκων αντιστοιχίας από σχετική αιτιολογική παράγραφο με την οποία ενθαρρύνονται τα κράτη μέλη να ακολουθήσουν αυτήν την πρακτική.
<P>
Ωστόσο, η θέση που υιοθετεί η Επιτροπή στο φάκελο αυτό δεν πρέπει να θεωρηθεί ως προηγούμενο. " Επιτροπή θα συνεχίσει τις προσπάθειές της ώστε να εξευρεθεί, από κοινού με το Ευρωπαϊκό Κοινοβούλιο και το Συμβούλιο, μια ενδεδειγμένη λύση σε αυτό το οριζόντιο θεσμικό ζήτημα".

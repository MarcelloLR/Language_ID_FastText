<CHAPTER ID="003">
Ευρωπαϊκή στρατηγική για αειφόρο, ανταγωνιστική και ασφαλή ενέργεια - Πράσινη Βίβλος - Στρατηγική για τη βιομάζα και τα βιοκαύσιμα - Βοήθεια για πυρηνική προστασία και ασφάλεια (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
Α6-0426/2006 της κ. Morgan, εξ ονόματος της Επιτροπής Βιομηχανίας, Έρευνας και Ενέργειας, σχετικά με μια ευρωπαϊκή στρατηγική για αειφόρο, ανταγωνιστική και ασφαλή ενέργεια - Πράσινη Βίβλος
<P>
,
<P>
Α6-0347/2006 του κ. Langen, εξ ονόματος της Επιτροπής Βιομηχανίας, Έρευνας και Ενέργειας σχετικά με τη στρατηγική για τη βιομάζα και τα βιοκαύσιμα
<P>
και
<P>
Α6-0397/2006 του κ. Seppänen, εξ ονόματος της Επιτροπής Βιομηχανίας, Έρευνας και Ενέργειας σχετικά με την πρόταση κανονισμού του Συμβουλίου που αφορά τη θέσπιση μέσου βοήθειας για πυρηνική προστασία και ασφάλεια [09037/2006 - C6-0153/2006 -.
<SPEAKER ID="008" NAME="Andris Piebalgs">
Επιτροπή. (ΕΝ) Κυρία Πρόεδρε, οι βουλευτές αποφάσισαν να διεξαχθεί κοινή συζήτηση για τις τρεις εκθέσεις, της κ. Morgan και των κ.κ. Langen και Seppänen. Αυτό αποτελεί εξαιρετική ευκαιρία για να συζητήσουμε θέματα ζωτικής σημασίας που αφορούν την ενεργειακή πολιτική μόλις πριν το νέο έτος, θέματα που προκάλεσαν μεγάλη ανησυχία πέρυσι.
<P>
Επιτρέψτε μου να αναφερθώ πρώτα στην έκθεση σχετικά με μια ευρωπαϊκή στρατηγική για αειφόρο, ανταγωνιστική και ασφαλή ενέργεια. Καταρχάς, θα ήθελα να συγχαρώ και να ευχαριστήσω την εισηγήτρια, την κ. Morgan, για το εντυπωσιακό της έργο επί της Πράσινης Βίβλου για την ενέργεια. Θα ήθελα επίσης να ευχαριστήσω και να συγχαρώ τους συντάκτες γνωμοδότησης, τους κ.κ. Zieleniec, Wijkman, Markov, Ehler, την κ. Τζαμπάζη, και τους κ.κ. Takkula και Vlasák, για τις εισηγήσεις τους.
<P>
Αυτό το έγγραφο αποτελεί σημαντική συμβολή στο έργο της Επιτροπής σχετικά με την αναθεώρηση της στρατηγική για την ενέργεια. Το έργο σας τους τελευταίους μήνες έχει τροφοδοτήσει τις ευρύτερες αποφάσεις της Επιτροπής για το μέλλον της ενεργειακής πολιτικής στην Ευρώπη.
<P>
Συμφωνώ ότι η Ευρωπαϊκή Ένωση χρειάζεται μια ολοκληρωμένη, συνεκτική και συνεπή ευρωπαϊκή ενεργειακή πολιτική που να υποστηρίζει την ανταγωνιστικότητα της Ευρώπης, να διασφαλίζει τους περιβαλλοντικούς μας στόχους και να εγγυάται την ασφάλεια του εφοδιασμού μας.
<P>
Συμφωνώ επίσης για τη φύση της πρόκλησης της κλιματικής μεταβολής. " κλιματική μεταβολή παρέχει το ισχυρότερο κίνητρο για μια νέα ενεργειακή πολιτική. " ενέργεια ευθύνεται για ποσοστό μεγαλύτερο του 90% των εκπομπών διοξειδίου του άνθρακα στην Ευρωπαϊκή Ένωση, οπότε δεν μπορούμε να αντιμετωπίσουμε την κλιματική μεταβολή χωρίς τις ορθές ενεργειακές πολιτικές. Συμφωνώ ότι η Ευρωπαϊκή Ένωση πρέπει να επιδείξει διορατικότητα και αποφασιστικότητα, ώστε να ηγηθεί της παγκόσμιας προσπάθειας για επίσπευση της στροφής σε μια οικονομία με περιορισμένη χρήση άνθρακα. Ο πυρήνας αυτής της προσπάθειας πρέπει να περιλαμβάνει φιλόδοξους αλλά ρεαλιστικούς στόχους για περαιτέρω μείωση των αερίων του θερμοκηπίου μετά το 2012. Χωρίς μια λειτουργική εσωτερική αγορά, το σύστημα εμπορίας εκπομπών -ο ακρογωνιαίος λίθος των προσπαθειών μας να αντιμετωπίσουμε την κλιματική μεταβολή με ανταγωνιστικό τρόπο δεν θα λειτουργήσει σωστά, ούτε θα επιτύχουμε τους στόχους μας της ανταγωνιστικότητας και της ασφάλειας εφοδιασμού. " Επιτροπή θα εξακολουθήσει επομένως να ασκεί πίεση στα κράτη μέλη για την πλήρη εφαρμογή της νομοθεσίας.
<P>
Αυτή την εβδομάδα, εγκρίναμε άλλη μία δέσμη μέτρων επί παραβάσει κατά 16 κρατών μελών. Σε αυτή τη φάση, κινούμε διαδικασίες επί παραβάσει κατά 19 κρατών μελών, και πιστεύω ότι αυτό καταδεικνύει την αποφασιστικότητά μας να υλοποιήσουμε πράγματι την εσωτερική αγορά.
<P>
Επιπλέον, σύμφωνα με τα συμπεράσματα της έκθεσης για την εσωτερική αγορά και της τελικής έκθεσης για την έρευνα στον τομέα της ενέργειας, η Επιτροπή τώρα σκοπεύει να αναλάβει δράση εξετάζοντας τα εναπομείναντα θέματα υπό τους εξής τίτλους: εξασφάλιση μη διακριτικής πρόσβασης στα πλήρως ανεπτυγμένα δίκτυα, εξετάζοντας ιδίως το θέμα του διαχωρισμού· βελτίωση της ρύθμισης όσον αφορά την πρόσβαση δικτύου σε εθνικό και ευρωπαϊκό επίπεδο, που περιλαμβάνει την καλύτερη συνεργασία σε επίπεδο ΕΕ μεταξύ ρυθμιστικών αρχών· μείωση του πεδίου εφαρμογής για τον αθέμιτο ανταγωνισμό, μέσω αυξημένης διαφάνειας και βελτιωμένης πρόσβασης σε εγκαταστάσεις αποθήκευσης· παροχή ενός σαφούς πλαισίου για επενδύσεις· και ενίσχυση της στοχοθέτησης της υποχρέωσης παροχής δημόσιας υπηρεσίας.
<P>
Ωστόσο, η εσωτερική αγορά μπορεί να επιτύχει τον στόχο της μόνο με βάση τις αποφάσεις που λαμβάνονται από τους ευρωπαίους πολίτες. Ο ρόλος των πολιτών είναι ιδιαίτερα σημαντικός όσον αφορά την ατζέντα της ενεργειακής αποδοτικότητας. Αυτός είναι ένας τομέας όπου ο καθένας μπορεί να συνεισφέρει σε έναν περισσότερο αειφόρο και ασφαλή κόσμο, και χαιρετίζουμε την υποστήριξή σας προς το σχέδιο δράσης για την ενεργειακή αποδοτικότητα. Οι πολίτες της Ευρώπης μπορούν επίσης να κάνουν τη διαφορά όσον αφορά τον ρόλο των ανανεώσιμων πηγών ενέργειας στη σύνθεση των ενεργειακών πηγών μας, αλλά δεν μπορούμε να αναμένουμε από τους πολίτες να πραγματοποιήσουν την απαραίτητη στροφή εάν το πολιτικό και επενδυτικό σχέδιο δεν είναι ορθό. Για αυτόν τον λόγο συμφωνώ με την αναγκαιότητα ενός σταθερού και μακροπρόθεσμου πλαισίου για τις ανανεώσιμες πηγές ενέργειας.
<P>
" κλιματική μεταβολή, η παγκοσμιοποίηση και οι περισσότερο μακροπρόθεσμοι στόχοι απαιτούν μια ανανεωμένη προσπάθεια στο μέτωπο της τεχνολογίας. Όλοι επιθυμούμε να δούμε την Ευρώπη να πρωτοπορεί στην παγκόσμια έρευνα, πράγμα που σημαίνει ορθότερη διάθεση των υφισταμένων προϋπολογισμών για την έρευνα, ώστε να λειτουργήσουν καταλυτικά οδηγώντας έτσι σε αυξημένη χρηματοδότηση της βιομηχανικής έρευνας στην Ευρωπαϊκή Ένωση.
<P>
" σημασία της εξωτερικής διάστασης είναι επίσης ορθά διαρθρωμένη στην έκθεση. Εφέτος, η εξωτερική μας πολιτική έχει πραγματοποιήσει ορισμένα πολύ σημαντικά βήματα: δημιουργία της ενεργειακής κοινότητας και νέες συμφωνίες με αρκετές χώρες παραγωγούς και χώρες διαμετακόμισης, συμπεριλαμβανομένου του Καζακστάν, του Αζερμπαϊτζάν και της Ουκρανίας.
<P>
Θα ήθελα να αναφερθώ στην έκθεση του κ. Langen σχετικά με τη στρατηγική για τη βιομάζα και τα βιοκαύσιμα. Καταρχάς, θα ήθελα να ευχαριστήσω τον κ. Langen για αυτήν την πολύτιμη εισήγηση και τη μεγάλη του βοήθεια προς εμάς στην Επιτροπή καθώς προσβλέπουμε στο θέμα της ανανεώσιμης ενέργειας, συμπεριλαμβανομένης της βιοενέργειας.
<P>
Πρώτον, η ΕΕ, ενεργώντας συλλογικά, θα χρειαστεί να ενισχύσει το νομοθετικό πλαίσιο για την ανανεώσιμη ενέργεια, δεσμευόμενη να θεσπίσει ένα σταθερό ρυθμιστικό πλαίσιο βασισμένο σε φιλόδοξους στόχους. Περισσότερο μακροπρόθεσμα, ακόμη πιο φιλόδοξοι στόχοι έως το 2020 θα απαιτήσουν την ανάληψη δεσμευτικών υποχρεώσεων εκ μέρους των κρατών μελών για να εξασφαλίσουν την κατανομή των βαρών και την ανάπτυξη μια εσωτερικής αγοράς ανανεώσιμης ενέργειας. Ταυτόχρονα θα πρέπει να επιτρέψουμε έναν ορισμένο βαθμό ευελιξίας, ώστε να διευκολύνουμε τα κράτη μέλη να επικεντρώσουν την προσοχή τους σε ορισμένους τομείς με βάση τα συγκεκριμένα πλεονεκτήματα και τις αδυναμίες τους.
<P>
Δεύτερον, αυτό το πλαίσιο θα χρειαστεί να συμπεριλάβει νομοθετικά μέτρα ειδικά σχεδιασμένα για τα συγκεκριμένα εμπόδια που αντιμετωπίζει η ανανεώσιμη ενέργεια σε μεμονωμένους τομείς. Για παράδειγμα, η πρόσβαση στο δίκτυο αποτελεί βασικό ζήτημα για την ανανεώσιμη ενέργεια στον ηλεκτρισμό. " ισχύουσα διάταξη σε αυτόν τον τομέα ίσως χρειάζεται να ενισχυθεί. Όσον αφορά τη θέρμανση, χρειάζονται μέτρα ώστε να εξουδετερωθούν τα περιττά εμπόδια σχεδιασμού όσον αφορά τους ηλιακούς επίπεδους συλλέκτες, για παράδειγμα, και να δημιουργηθεί ένα ισότιμο πλαίσιο ανταγωνισμού για την αστική θέρμανση.
<P>
Στις μεταφορές, είναι απαραίτητο να ληφθεί υπόψη το γεγονός ότι το επιπλέον κόστος των βιοκαυσίμων είναι μεγαλύτερο από εκείνο των ανανεώσιμων ενεργειών σε άλλους τομείς, αλλά χρειαζόμαστε βιοκαύσιμα στην σύνθεση ενεργειακών πηγών επειδή είναι ένα μέσο όχι μόνο καταπολέμησης της κλιματικής μεταβολής, αλλά και όσον αφορά την ασφάλεια εφοδιασμού.
<P>
Εξετάζοντας τις λεπτομέρειες της έκθεσης, υπάρχουν τρία βασικά σημεία που θα ήθελα να υπογραμμίσω. Πρώτον, χαιρετίζω την έμφαση που προσδίδει η έκθεση στην πιστοποίηση των βιοκαυσίμων ώστε να εξασφαλιστεί ότι, είτε παράγονται στην Ευρώπη είτε στο εξωτερικό, χρειάζονται πρότυπα αειφορίας. Κατανοώ τη λογική στην οποία βασίζεται η προτεινόμενη απαγόρευση της χρήσης φοινικέλαιου. Ωστόσο, όπως έχει καταδείξει το έργο της στρογγυλής τράπεζας για το αειφόρο φοινικέλαιο, ο περιβαλλοντικός αντίκτυπος της παραγωγής φοινικέλαιου μπορεί να παρουσιάζει τεράστιες διακυμάνσεις, και αυτό πρέπει να ληφθεί υπόψη.
<P>
Δεύτερον, συμμερίζομαι την άποψη ότι τα βιοκαύσιμα δεύτερης γενιάς είναι εξαιρετικά σημαντικά. Προσφέρουν καλύτερη απόδοση όσον αφορά τα αέρια θερμοκηπίου και βελτιώνουν την ασφάλεια εφοδιασμού διευρύνοντας το σύνολο των πρώτων υλών από τις οποίες μπορούν να παραχθούν βιοκαύσιμα. Ωστόσο, ας μην δημιουργήσουμε μια ψευδή αντίθεση μεταξύ των βιοκαυσίμων πρώτης και δεύτερης γενιάς. Τα βιοκαύσιμα πρώτης γενιάς βελτιώνουν επίσης την ασφάλεια εφοδιασμού, μειώνοντας την εξάρτηση από το πετρέλαιο, και προσφέρουν επίσης εξοικονόμηση στα αέρια θερμοκηπίου σε σύγκριση με τα συμβατικά καύσιμα. Επιπλέον, τα βιοκαύσιμα πρώτης γενιάς χρησιμεύουν ως γέφυρα προς τη δεύτερη γενιά. Καθώς τα βιοκαύσιμα δεύτερης γενιάς εισέρχονται στην αγορά, θα καταλάβουν τα δίκτυα και τις εγκαταστάσεις εφοδιασμού και διανομής της πρώτης γενιάς.
<P>
Τέλος, θα ήθελα να προσυπογράψω την άποψη ότι είναι αναγκαίο να κάνουμε περισσότερα για την ενημέρωση της κοινωνίας γενικά, και των αγροτών ειδικότερα, σχετικά με τη χρήση της βιομάζας και των βιοκαυσίμων. Θα πρέπει ιδιαίτερα να ενθαρρύνουμε τους αγρότες να τολμήσουν να δραστηριοποιηθούν στον νέο κόσμο της παραγωγής τροφίμων και αγρωστωδών για ενεργειακούς σκοπούς.
<P>
Τώρα θα ήθελα να αναφερθώ στην έκθεση του κ. Seppänen σχετικά με τον κανονισμό του Συμβουλίου που αφορά τη θέσπιση μέσου βοήθειας για πυρηνική προστασία και ασφάλεια. Θα ήθελα να εκφράσω την ευγνωμοσύνη και τις ευχαριστίες μου στον κ. Seppänen για τις προσπάθειες που κατέβαλαν από κοινού ο εισηγητής και το Κοινοβούλιο για να υποβάλουν αυτήν την έκθεση εγκαίρως, ώστε το νέο μέσο να είναι διαθέσιμο πριν από τη λήξη του τρέχοντος έτους.
<P>
" βελτίωση της πυρηνικής ασφάλειας υπήρξε σημαντικό μέρος του έργου μας στις χώρες της κεντρικής και ανατολικής Ευρώπης, καθώς και στην Κοινότητα των Ανεξάρτητων Κρατών, κυρίως στην Ουκρανία και στη Ρωσία. " προσπάθειά μας όμως επεκτάθηκε και σε άλλες χώρες, όπως η Αρμενία και το Καζακστάν. Θα παραμείνει ουσιώδης τα επόμενα χρόνια, καθώς οι περισσότεροι γείτονές μας και οι αναδυόμενες οικονομίες εξαρτώνται σε μεγάλο βαθμό από την πυρηνική ενέργεια προκειμένου να ικανοποιήσουν τις ενεργειακές τους ανάγκες.
<P>
Λόγω έλλειψης χρόνου, δεν μπορώ να σχολιάσω κάθε τροπολογία. Ωστόσο, θα ήθελα να υπογραμμίσω ορισμένες σημαντικές παραμέτρους που μας εμποδίζουν να αποδεχθούμε ορισμένες από τις τροπολογίες. Δεν θα αναφερθώ στις τροπολογίες για τις οποίες συμφωνούμε.
<P>
Στην τροπολογία 3, ο εισηγητής προτείνει να προστεθεί μια αναφορά στον κίνδυνο της διάδοσης των πυρηνικών όπλων. " Επιτροπή θεωρεί ότι αυτός δεν είναι ο στόχος του συγκεκριμένου μέσου και ότι καλύπτεται από το μέσο σταθερότητας.
<P>
" τροπολογία 7 δηλώνει ότι "πρέπει να δοθεί προτεραιότητα στην επικούρηση πυρηνικών εγκαταστάσεων και δραστηριοτήτων που πιθανώς θα έχουν σημαντικές συνέπειες για τα κράτη μέλη". Κατανοώ τις ανησυχίες που οδήγησαν σε αυτήν την πρόταση. Πρέπει να τονίσω ότι η Κοινότητα υποστηρίζει πρωτίστως τη βελτίωση όσον αφορά την πυρηνική ασφάλεια των εγκαταστάσεων κοντά στα σύνορά μας. Ωστόσο, θα ήθελα να επαναλάβω ότι το νέο μέσο έχει παγκόσμιο στόχο· ένα πυρηνικό ατύχημα κάπου είναι πυρηνικό ατύχημα παντού, καθώς οι άμεσες ή έμμεσες συνέπειες θα επηρεάσουν ολόκληρο τον κόσμο.
<P>
Τέλος, οι τροπολογίες 27 και 28, που περιορίζουν το πεδίο εφαρμογής του μέσου "μόνο στις πυρηνικές εγκαταστάσεις που λειτουργούν ή λειτουργούσαν σε τρίτες χώρες κατά την ημερομηνία έναρξης της ισχύος [του μέσου]". Παρότι είναι σαφές ότι δεν θα προσφέρουμε βοήθεια στον σχεδιασμό και την κατασκευή νέων πυρηνικών σταθμών σε τρίτες χώρες, θα πρέπει να υπάρχει η δυνατότητα να παρέχουμε βοήθεια σε όλους τους υφιστάμενους πυρηνικούς σταθμούς. Διαφορετικά, θα χάσουμε ένα αποτελεσματικό μέσο επιρροής στην πυρηνική ασφάλεια στο εξωτερικό.
<P>
Τελειώνοντας, αποδίδω για άλλη μια φορά τα εύσημα στο έργο του Κοινοβουλίου και όλων των επιτροπών που συμμετείχαν στην Πράσινη Βίβλο, τη στρατηγική για τη βιομάζα και τα βιοκαύσιμα και το μέσο για την πυρηνική ασφάλεια. Προσβλέπω στη συνέχιση του κοινού μας έργου για το ενεργειακό μέλλον της Ευρώπης.
<P>
(Χειροκροτήματα)
<SPEAKER ID="009" NAME="Eluned Morgan " AFFILIATION="PSE">
εισηγήτρια. - (ΕΝ) Κυρία Πρόεδρε, στις αρχές του τρέχοντος έτους δριμύ ψύχος διαπέρασε τα σπίτια πολλών ανθρώπων στη δυτική Ευρώπη καθώς η ρωσική εταιρεία Gazprom διέκοψε την τροφοδοσία προς την Ουκρανία. Οι συνέπειες έγιναν αισθητές σε ολόκληρη την Ευρωπαϊκή Ένωση. Έντονο ρίγος διέτρεξε τη σπονδυλική στήλη πολλών πολιτικών καθώς συνειδητοποιούσαμε ότι στο μέλλον, εάν συνεχίζαμε στην τρέχουσα τροχιά μας, ποσοστό μεγαλύτερο του 80% του φυσικού αερίου μας ήταν πιθανό να προέρχεται από το εξωτερικό της ΕΕ. Υπάρχουν πραγματικά ζητήματα ασφάλειας του εφοδιασμού που πρέπει να αντιμετωπιστούν πολύ σύντομα.
<P>
Επιπλέον, αποκτάμε όλο και μεγαλύτερη επίγνωση της ατζέντας της κλιματικής μεταβολής. Επηρεάζει τον πλανήτη μας ταχύτερα και με δραματικότερους τρόπους από ό,τι φανταζόμασταν ως τώρα. Εάν θέλουμε να αναχαιτίσουμε το κύμα των επιπτώσεων που προκαλούν οι άνθρωποι στο περιβάλλον, σίγουρα πρέπει να αρχίσουμε πραγματοποιώντας ριζικές αλλαγές στον τρόπο που χρησιμοποιούμε και παράγουμε την ενέργεια.
<P>
Θέλω να πιστεύω ότι η έκθεση που ψηφίζουμε σήμερα θα αποτελέσει μια κατάλληλη απάντηση σε αυτές τις προκλήσεις. " Επιτροπή δείχνει αποφασισμένη να αντιμετωπίσει το πρόβλημα σε όλη του την έκταση. Ελπίζουμε ότι ανταποκριθήκαμε εποικοδομητικά σε ορισμένες από τις δύσκολες επιλογές που χρειάζεται να γίνουν.
<P>
Δεν υπάρχει αμφιβολία ότι αυτή είναι μια ευκαιρία για την ΕΕ να αυτοεπιβεβαιωθεί απέναντι στους πολίτες της Ευρώπης. Πρόκειται για μια από τις σημαντικότερες συνεισφορές του Κοινοβουλίου σε αυτήν τη συζήτηση, που θέτει εκ νέου τους πολίτες και τους καταναλωτές στο επίκεντρο της συζήτησης για την ενέργεια. Εάν θέλουμε να αντιμετωπίσουμε αυτές τις προκλήσεις, ο καταναλωτής πρέπει να συμμετέχει και πρέπει να αναγνωρίσουμε ότι η ενεργειακή ένδεια αποτελεί πραγματικό ζήτημα για εκατομμύρια πολιτών μας. " ενεργειακή αποδοτικότητα είναι σίγουρα ο αποδοτικότερος οικονομικά τρόπος ανταπόκρισης σε ορισμένες από τις ενεργειακές προκλήσεις που αντιμετωπίζουμε και η Επιτροπή έχει καταρτίσει ένα πολύ συνεκτικό σχέδιο δράσης για την κατανάλωση ενέργειας και την ενεργειακή αποδοτικότητα. Είναι επιβεβλημένο να προσπαθήσουμε να καταστήσουμε την Ευρωπαϊκή Ένωση την ενεργειακά αποδοτικότερη οικονομία παγκοσμίως έως το 2020.
<P>
Αυτό είναι ένα χαρακτηριστικό παράδειγμα μιας κατάστασης όπου ήδη έχουμε τεράστιο όγκο νομοθεσίας σε ισχύ και τα κράτη μέλη αγνοούν τους νόμους που έχουν υπογράψει. Πρέπει να φτάσουμε σε ένα στάδιο όπου θα περιορίσουμε την κατανάλωση ενέργειας κατά 20%. Αυτό είναι απολύτως απαραίτητο και θα ήθελα να σας ρωτήσω, Επίτροπε, ποια περαιτέρω μέτρα μπορούμε να λάβουμε. Δηλώσατε ότι πρόκειται να κινήσουμε περισσότερες διαδικασίες επί παραβάσει -όμως μπορούμε άραγε να κατονομάσουμε και να εκθέσουμε ακόμη περισσότερο τα κράτη μέλη που δεν εφαρμόζουν τους νόμους που έχουν υπογράψει;
<P>
Για μεγάλο χρονικό διάστημα, πολλά κράτη μέλη ανησυχούν περισσότερο εάν θα αποσπάσουν την καλύτερη συμφωνία για τους εθνικούς ενεργειακούς πρωταθλητές τους από ό,τι εάν θα βοηθήσουν ή θα παράσχουν οφέλη στους καταναλωτές. Γιατί άραγε στο "νωμένο Βασίλειο πέρυσι το 19% του κοινού άλλαξε εταιρεία παροχής ενέργειας, ενώ στη Γαλλία ο αριθμός ήταν κάτω του 2%; Μήπως επειδή όλοι οι πολίτες στη Γαλλία και στη Γερμανία είναι ευχαριστημένοι με τους ενεργειακούς τους προμηθευτές; Αμφιβάλλω. Πιστεύω ότι οφείλεται στο ότι είναι εξαιρετικά δύσκολο για πολλές εταιρείες να έχουν πρόσβαση σε αυτές τις αγορές, εξαιτίας των εγγενών κεκτημένων δικαιωμάτων ορισμένων εταιρειών να αποκλείουν τις άλλες. Για αυτό πρέπει να καταβάλουμε μια πολύ σοβαρή προσπάθεια όσον αφορά το άνοιγμα και τον διαχωρισμό των ενεργειακών δικτύων. Όταν φτάνετε στο "νωμένο Βασίλειο με το Eurostar, η πρώτη πινακίδα που βλέπετε είναι μια τεράστια όπου αναγράφεται ότι η Électricité de France παρέχει ηλεκτρική ενέργεια σε εκατομμύρια Λονδρέζους. Ονειρεύομαι την ημέρα όπου θα μπορώ να κατεβαίνω από το τρένο στο Παρίσι και να διαβάζω μια πινακίδα που θα αναγράφει: " " Centrica -την οποία ακόμη δεν έχουν αναλάβει Ρώσοι παρέχει ηλεκτρική ενέργεια σε εκατομμύρια Παριζιάνους". Φοβούμαι ότι αυτή η ημέρα απέχει πολύ ακόμη.
<P>
" ασφάλεια τροφοδοσίας και η αειφορία πρέπει να συμβαδίζουν. Πρέπει να χρησιμοποιήσουμε μηχανισμούς όπως το σύστημα εμπορίας εκπομπών για να καθοδηγούμε την οικονομία. " σύνθεση ενεργειακών πηγών εξαρτάται από τα κράτη μέλη, αλλά ας είμαστε λογικοί και ας αναγνωρίσουμε ότι η ενεργειακή σύνθεση σε μια χώρα θα επηρεάσει τις άλλες και για αυτό χρειαζόμαστε στόχους όσον αφορά τη μείωση των εκπομπών CO2 κατά 30% έως το 2020. Επιμένουμε στον καθορισμό δεσμευτικών τομεακών στόχων 25% στις ανανεώσιμες πηγές ενέργειας. Αυτό σημαίνει τουλάχιστον μια επανάσταση στον τρόπο που πολλά κράτη μέλη παράγουν την ενέργειά τους. Δαπανούμε ευκαταφρόνητα ποσά στην έρευνα και την ανάπτυξη και πρέπει να εργαστούμε προς την κατεύθυνση μιας πραγματικά κοινής ευρωπαϊκής ενεργειακής πολιτικής στις εξωτερικές υποθέσεις.
<P>
Θα ήθελα να ευχαριστήσω τα άλλα πολιτικά κόμματα, ιδιαίτερα τον κ. Reul, την κ Ek και τους κ.κ. Turmes και Seppänen για τις εισηγήσεις τους και την υποστήριξή τους σε αυτήν τη συζήτηση. Ελπίζω, Επίτροπε, ότι θα υιοθετήσετε κάποιες από τις ιδέες μας και αναμένουμε τις δικές σας ιδέες για την αναθεώρηση της στρατηγικής στον τομέα της ενέργειας το νέο έτος.
<SPEAKER ID="010" NAME="Werner Langen " AFFILIATION="PPE-DE">
εισηγητής. - (DE) Κυρία Πρόεδρε, είμαι ευγνώμων που έχουμε τη δυνατότητα να συζητήσουμε το σχέδιο δράσης για τη βιομάζα και τα βιοκαύσιμα μαζί με την Πράσινη Βίβλο, δεδομένου ότι όλα τα μέτρα για την προώθηση της βιομάζας και των βιοκαυσίμων ανταποκρίνονται τουλάχιστον στους στόχους της Πράσινης Βίβλου -την ανταγωνιστικότητα, τη βιωσιμότητα και την ασφάλεια του εφοδιασμού- αν και όχι πλήρως. Αυτό είναι σημαντικό, διότι ακόμη και σήμερα το 50% όλων των ανανεώσιμων μορφών ενέργειας -περίπου το 4% των συνολικών ενεργειακών αναγκών της Ευρώπης- παράγεται από βιομάζα. Είμαι ευγνώμων στον Επίτροπο. Το 2006 ήταν το έτος των σχεδίων, ελπίζω ότι το 2007 θα είναι το έτος της πολιτικής εφαρμογής. Αναμένουμε με χαρά τις προτάσεις σας που σκοπεύετε να παρουσιάσετε την 10η Ιανουαρίου για να θέσουμε σε εφαρμογή αυτά τα προγράμματα δράσης και τις πράσινες βίβλους, διότι είμαστε πεπεισμένοι ότι δεν μπορούμε να παραλείψουμε κανένα μέτρο που θα συμβάλει στη βελτίωση της ασφάλειας του εφοδιασμού της Ευρωπαϊκής Ένωσης.
<P>
Σήμερα, η βιομάζα είναι ένας κοιμώμενος γίγαντας. Υπάρχουν τεράστιες δυνατότητες - μόνο 1,6 από τα εν δυνάμει 97,4 εκατομμύρια εκτάρια χρησιμοποιούνται για ενεργειακές καλλιέργειες στην Ευρωπαϊκή Ένωση σήμερα. Εμείς οι ίδιοι παράγουμε το 90% της βιομάζας και εισάγουμε το 10%. Διαπιστώνουμε ωστόσο ότι μεγάλες χώρες παραγωγοί, όπως η Βραζιλία και προσφάτως -εδώ και δύο έτη- και οι "ΠΑ, ακολουθούν μια στοχευμένη στρατηγική για την παραγωγή βιοκαυσίμων από δικές τους καλλιέργειες. Θεωρώ εξαιρετικό το γεγονός ότι σε διάστημα μόλις δύο ετών οι "ΠΑ κατόρθωσαν να φτάσουν ουσιαστικά από το μηδέν στους 19 εκατομμύρια τόνους βιοκαυσίμων. Αυτό θα πρέπει επίσης να αποτελέσει κίνητρο και για εμάς, στο βαθμό που είμαστε ικανοί, καθώς και στο πλαίσιο της εναλλακτικής χρήσης. Ουδείς επιθυμεί να καταστήσει ακόμα πιο δύσκολη την παραγωγή τροφίμων υψηλής ποιότητας, ρίχνοντας όλο το βάρος στην ενέργεια, για παράδειγμα μέσω υπερβολικών επιδοτήσεων. Πρέπει να διατηρήσουμε και τα δύο σε μια ισορροπία. Ωστόσο υπάρχουν ευκαιρίες. Αυτός είναι και ο λόγος που η Επιτροπή Βιομηχανίας, Έρευνας και Ενέργειας, η οποία ήταν η επικεφαλής, υιοθέτησε το σχέδιο της έκθεσής μου σε πολύ μεγάλο βαθμό. Είναι σπάνιο να καταλήγουμε σε μια ομόφωνη απόφαση. Αυτός είναι ο λόγος που ενσωματώσαμε όσο το δυνατόν περισσότερο τα ενδιαφέροντα επιμέρους Ομάδων σε αυτήν την έκθεση. Παρόλ' αυτά δεν είναι τόσο μακροσκελής, αριθμεί 81 παραγράφους. Καταδεικνύει ότι εμείς εδώ στο Ευρωπαϊκό Κοινοβούλιο είμαστε εν πολλοίς σύμφωνοι σε ό,τι αφορά την περαιτέρω χρήση της βιομάζας.
<P>
Το σχέδιο δράσης της Επιτροπής περιγράφει ορθά τα μέτρα στήριξης και τους τομείς προτεραιότητας. Δεν ασκούμε κριτική στο σχέδιο δράσης, αλλά καταθέσαμε μια σειρά από απόψεις στη γνωμοδότησή μας, η οποία πιστεύω ότι θα εγκριθεί σήμερα το μεσημέρι με μεγάλη πλειοψηφία και θα θέλαμε να ζητήσουμε από εσάς και τους συναδέλφους σας, κύριε Επίτροπε, να συμπεριλάβετε αυτά τα θέματα που τέθηκαν από το Κοινοβούλιο στη στρατηγική εφαρμογή σας.
<P>
Είναι σημαντικό όσον αφορά τα δύο σύνολα να χρησιμοποιήσουμε κάθε δυνατότητα που μας προσφέρει η βιομάζα -πολλές παραμένουν ακόμα αναξιοποίητες, από το ξύλο μέχρι τα ταχύτατα αναπτυσσόμενα φυτά- να διασφαλίσουμε σε ένα δεύτερο επίπεδο επίσης τη χρήση σύγχρονων τεχνολογιών -για παράδειγμα, βιοκαύσιμα δεύτερης γενιάς- και αφετέρου να εργαστούμε προκειμένου να διαπιστώσουμε ότι όλα γίνονται πρώτον για να διασφαλιστεί ότι η χρήση των βιοκαυσίμων θα είναι τεχνολογικά ουδέτερη και δεύτερον ότι θα αξιοποιηθεί το υπάρχον δυναμικό ανάπτυξης.
<P>
Πριν από δύο εβδομάδες, μιλούσα με έναν διακεκριμένο εκπρόσωπο της ευρωπαϊκής αυτοκινητοβιομηχανίας, ο οποίος μου είπε το εξής: ανεξάρτητα από την υποχρεωτική πρόσμειξη των βιοκαυσίμων και τους στόχους του 5,75% έως το 2012, εάν λάβουμε το πράσινο φως, εάν οι κανονιστικές συνθήκες είναι ορθές και τα τεχνικά πρότυπα έχουν προσαρμοστεί, εάν μας δοθεί ελευθερία ανάληψης δράσεων, τότε είμαστε έτοιμοι να συμπράξουμε με τη βιομηχανία για την επένδυση δισεκατομμυρίων και να μην αποβλέπουμε μόνο στον στόχο του 5,75%. " ευρωπαϊκή αυτοκινητοβιομηχανία πιστεύει ότι είναι εφικτό να φτάσει το 15% εντός 10 ετών, εφόσον υπάρχει ασφάλεια για τις επενδύσεις. Αυτή είναι άλλωστε η πρόθεσή μας, να κάνουμε ό,τι μπορούμε.
<P>
Θα ήθελα να εκφράσω τις θερμές ευχαριστίες μου προς όλους όσοι εργάστηκαν γι' αυτή την έκθεση. Θα ήθελα να ευχαριστήσω και τις άλλες επιτροπές. Κατατέθηκαν 187 τροπολογίες και 122 τροπολογίες στις γνωμοδοτήσεις και η συζήτηση με όλους τους συναδέλφους ήταν καλή. Τώρα εκκρεμούν ακόμα ορισμένες ξεχωριστές ψηφοφορίες και η έκθεση πρέπει να τακτοποιηθεί κάπως στην ψηφοφορία. Συνολικά όμως μπορούμε να είμαστε ικανοποιημένοι, σας ευχαριστώ πάρα πολύ! Ελπίζω ότι η Επιτροπή θα λάβει οδηγίες από το Κοινοβούλιο για τις περαιτέρω ενέργειές της.
<SPEAKER ID="011" NAME="Esko Seppänen " AFFILIATION="GUE/NGL">
εισηγητής. - (FI) Κυρία Πρόεδρε, κύριε Επίτροπε, συνέταξα την έκθεση της Επιτροπής Βιομηχανίας, Έρευνας και Ενέργειας σχετικά με τη θέσπιση μέσου βοήθειας προς τρίτες χώρες για την πυρηνική προστασία και ασφάλεια. Ο κανονισμός αυτός προβλέπει τη συμπληρωματική βοήθεια που θα διατίθεται για άλλους σκοπούς και είναι απαραίτητος για τη δημιουργία της κατάλληλης νομικής βάσης.
<P>
" ενίσχυση δεν μπορεί να χορηγηθεί για τη βελτίωση της πυρηνικής προστασίας και ασφάλειας σε τρίτες χώρες, χωρίς τη νομική βάση που θεσπίζεται βάσει αυτού του κανονισμού, του άρθρου 203 δηλαδή της συνθήκης Ευρατόμ. Ακολούθως, η ΕΕ μπορεί, για παράδειγμα, να συνεχίσει το έργο της για τη βελτίωση της πυρηνικής προστασίας και ασφάλειας στις παλαιές χώρες TACIS ακόμη και μετά τη διακοπή του προγράμματος TACIS.
<P>
Κύριε Επίτροπε, πρόκειται για τη γνώμη της Επιτροπής, όχι απλώς του εισηγητή αλλά της Επιτροπής, ότι η ΕΕ δεν πρέπει να χορηγήσει ενίσχυση για την κατασκευή νέων σταθμών παραγωγής πυρηνικής ενέργειας, αλλά να βελτιώσει απλώς την προστασία και ασφάλεια των υπαρχόντων σταθμών που βρίσκονται σε λειτουργία, όπως και άλλων πυρηνικών εργοστασίων. " Ομάδα των Πρασίνων/ Ευρωπαϊκή Ελεύθερη Συμμαχία, υπέβαλε την τροπολογία 27 στο κείμενο που εγκρίθηκε από την Επιτροπή σχετικά με αυτό το θέμα. " πρόθεση είναι καλή, αλλά η διατύπωση δεν διασαφηνίζει περαιτέρω το ζήτημα· αντιθέτως, δημιουργεί ένα πρόβλημα ερμηνείας. Όταν ισχυρίζονται ότι οι πυρηνικοί σταθμοί που είναι επιλέξιμοι για ενίσχυση πρέπει να λειτουργούν κατά την ημερομηνία έναρξης ισχύος του κανονισμού, παραμένει ασαφές το αν οι σταθμοί που υπάρχουν και λειτουργούν ομαλά αλλά τη συγκεκριμένη ημέρα επισκευάζονται ή βρίσκονται εκτός λειτουργίας για άλλο λόγο, μπορούν να λάβουν την ενίσχυση. Δεν είναι σωστό να αποκλειστούν παρόμοιοι σταθμοί από την ενίσχυση και επομένως προσωπικά, δεν μπορώ να συμφωνήσω με αυτή την τροπολογία. Στο μυαλό μου, ο σκοπός του Κοινοβουλίου σχετικά με αυτό το ζήτημα εκφράστηκε ρητά σε άλλα άρθρα. " ενίσχυση δεν πρέπει απλώς να χορηγηθεί για τη βελτίωση της προστασίας και ασφάλειας σε υπάρχοντες σταθμούς, ούτε θα πρέπει να χρησιμοποιηθεί για την κατασκευή νέων σταθμών.
<P>
Πρέπει να θυμόμαστε ότι η ευθύνη για την πυρηνική ασφάλεια δεν εξαρτάται πάντα από τον ίδιο τον σταθμό και ότι η βοήθεια της ΕΕ για τη βελτίωση της προστασίας και ασφάλειας των πυρηνικών σταθμών αποτελεί απλώς συμπληρωματική βοήθεια. Θα βοηθήσει με τη μετάδοση ειδικών δεξιοτήτων της ΕΕ, των κρατών μελών ή του Διεθνούς Οργανισμού Ατομικής Ενέργειας σε πυρηνικούς σταθμούς σε τρίτες χώρες, αλλά δεν υπάρχουν οι οικονομικές προϋποθέσεις για τη χρήση της σε επιλέξιμες χώρες.
<P>
Τέλος, θα ήθελα να υποβάλω μια προφορική τροπολογία στην έκθεση και να διορθώσω το ποσό που ορίζεται στην τροπολογία 25 της Επιτροπής και στο πολυετές δημοσιονομικό πλαίσιο, σε 524 εκατ. ευρώ.
<P>
Θα ήθελα να σας ευχαριστήσω όλους για το εξαιρετικό επίπεδο συνεργασίας.
<SPEAKER ID="012" NAME="Anders Wijkman " AFFILIATION="PPE-DE">
συντάκτης της γνωμοδότησης της Επιτροπής Ανάπτυξης. - (ΕΝ) Κυρία Πρόεδρε, με ένα λεπτό χρόνου ομιλίας μπορώ να επισημάνω μόνο δύο σημεία.
<P>
Πρώτον, τα βιοκαύσιμα είναι όντως πολύ σημαντικά, αλλά πρέπει να παράγονται με τον πλέον αποδοτικό τρόπο. " παραγωγή βιοκαυσίμων σε τροπικές χώρες είναι πολύ πιο αποδοτική από ό,τι στην Ευρώπη. Αντί να επωφεληθούμε πλήρως από αυτό, δείχνουμε διατεθειμένοι να επιβάλουμε φόρο σε αυτές τις εισαγωγές. Εάν μπορούμε να εισάγουμε πετρέλαιο και φυσικό αέριο από τη Σαουδική Αραβία χωρίς φόρους, γιατί υπάρχουν φόροι στα βιοκαύσιμα; Εκτός του επιχειρήματος της αποδοτικότητας, στερούμε επίσης τις χώρες χαμηλού εισοδήματος από ένα έσοδο που τους είναι απαραίτητο.
<P>
Δεύτερον, οι εκπομπές στην Κίνα και την Ινδία επεκτείνονται ραγδαία. Γι' αυτό και στη γνωμοδότησή της η Επιτροπή Ανάπτυξης προτείνει να χαράξει η Ένωσή μας μια προληπτική στρατηγική τεχνολογικής συνεργασίας με αυτές τις χώρες, προσφέροντας οικονομική υποστήριξη για να καλυφθούν ορισμένες από τις επιπλέον δαπάνες για τις κατά το δυνατόν αποτελεσματικότερες τεχνολογίες.
<P>
" τροπολογία 5 προτείνει την αντικατάσταση της "οικονομικής" με την "τεχνική" στήριξη. Πρέπει να είμαστε περισσότερο φιλόδοξοι, διαφορετικά οι εκπομπές από αυτές τις χώρες θα μας κατακλύσουν στο μέλλον. Επομένως, καλώ τους συναδέλφους να καταψηφίσουν την τροπολογία 5.
<SPEAKER ID="013" NAME="Jean-Pierre Audy " AFFILIATION="PPE-DE">
συντάκτης της γνωμοδότησης της Επιτροπής Διεθνούς Εμπορίου. - (FR) Κυρία Πρόεδρε, θα ξεκινήσω ευχαριστώντας τον κ. Langen για την προθυμία του να ακούει καθώς και για τη γνώση και την τόλμη που επέδειξε στην έκθεσή του.
<P>
" Επιτροπή Διεθνούς Εμπορίου, διαπιστώνοντας τη σημαντική καθυστέρηση της Ευρωπαϊκής Ένωσης όσον αφορά την κατανάλωση αλλά και την παραγωγή βιοκαυσίμων, πρότεινε να αυξήσουμε τις εισαγωγές, κάτι που είναι φυσικό, αλλά και να επικεντρωθούμε περισσότερο στην ευρωπαϊκή βιομηχανική παραγωγή, στο πλαίσιο ενός διπλού στόχου, της επίτευξης της ενεργειακής αυτονομίας της ΕΕ και της παροχής διεξόδων για τις γεωργικές καλλιέργειες, όπως για παράδειγμα τις φυτείες ζάχαρης.
<P>
Το κόστος παραγωγής αιθανόλης ανέρχεται σε 25 ευρώ ανά εκατόλιτρο στη Βραζιλία, σε 35 ευρώ στις "νωμένες Πολιτείες και σε 45 ευρώ στην Ευρωπαϊκή Ένωση: αυτός είναι ο λόγος για τον οποίο προτείνουμε πως θα ήταν σκόπιμο κατά τη διάρκεια μιας δεδομένης περιόδου, να καθοριστεί ένα αποδεκτό επίπεδο διείσδυσης των εισαγωγών βιοαιθανόλης στην ΕΕ το οποίο μπορεί να συνάδει με την προοδευτική ανάπτυξη της κοινοτικής παραγωγής, σύμφωνα με την ευρωπαϊκή στρατηγική για την αειφόρο ανάπτυξη.
<SPEAKER ID="014" NAME="Jacky Henin " AFFILIATION="GUE/NGL">
συντάκτης της γνωμοδότησης της Επιτροπής Διεθνούς Εμπορίου. - (FR) Κυρία Πρόεδρε, από την εμπειρία μας, η ελευθέρωση του ενεργειακού τομέα είχε πάντα ως αποτέλεσμα την αύξηση των τιμών και την υποβάθμιση της ποιότητας των παρεχόμενων υπηρεσιών. Στο εσωτερικό της ΕΕ, η ελευθέρωση και ο διαχωρισμός των παραγωγών και των διανομέων ενέργειας είχε ως αποτέλεσμα τις περιορισμένες επενδύσεις στις μονάδες παραγωγής και τα δίκτυα μεταφοράς ηλεκτρικής ενέργειας. Αυτή η πολιτική ευθύνεται για τις γενικές διακοπές ρεύματος τον Νοέμβριο του 2006 και θα οδηγήσει αναπόφευκτα σε τεράστια προβλήματα τα επόμενα χρόνια.
<P>
Υπό αυτές τις συνθήκες, πρέπει επειγόντως να επιταχύνουμε τις επενδύσεις στην έρευνα σε όλους τους τομείς, συμπεριλαμβανόμενης της πυρηνικής τεχνολογίας, ώστε να ανταποκριθούμε στις προκλήσεις της μεταπετρελαϊκής περιόδου και να συμβάλουμε στην καταπολέμηση των αερίων του θερμοκηπίου. Είναι επιτακτική η ανάγκη να τεθεί ένα τέλος στην απαίτηση διαχωρισμού των παραγωγών ενέργειας και των δικτύων μεταφοράς ενέργειας και να σταματήσουμε όλες τις περαιτέρω προσπάθειες για την ελευθέρωση του ενεργειακού τομέα.
<P>
Αυτός είναι ο λόγος για τον οποίο υποστηρίζω τη δημιουργία ενός ευρωπαϊκού οργανισμού ενέργειας για τον συντονισμό των ενεργειακών πολιτικών των κρατών μελών και των προσπαθειών τους στον τομέα της έρευνας και της ανάπτυξης. Αυτό το όργανο θα ηγείται ενός ομίλου οικονομικών συμφερόντων σε επίπεδο ΕΕ, ο οποίος θα εμπλέκει όλες τις εταιρείες παραγωγής και διανομής ηλεκτρικής ενέργειας και θα διασφαλίζει την πρόσβαση όλων στην οικονομικά προσιτή ενέργεια. " ενέργεια δεν είναι ένα αγαθό όπως τα άλλα: αποτελεί ένα κοινό πλεονέκτημα για την ανθρωπότητα.
<SPEAKER ID="015" NAME="Janusz Lewandowski " AFFILIATION="PPE-DE">
συντάκτης της γνωμοδότησης της Επιτροπής Προϋπολογισμών. - (PL) Κυρία Πρόεδρε, όπως συμβαίνει και με άλλους κανονισμούς, στόχος της Επιτροπής Προϋπολογισμών στην περίπτωση του κανονισμού για την πυρηνική προστασία και ασφάλεια, ήταν να διασφαλίσει ότι οι διατάξεις του συμμορφώνονται με τις διατάξεις της νέας διοργανικής συμφωνίας που τέθηκε σε ισχύ φέτος τον Μάιο. Αυτή είναι ουσιαστικά η άποψή μου. Κατέστη ευκολότερος από το γεγονός ότι ο εισηγητής κ. Seppänen είναι μέλος της Επιτροπής Προϋπολογισμών.
<SPEAKER ID="016" NAME="Jan Christian Ehler " AFFILIATION="PPE-DE">
συντάκτης της γνωμοδότησης της Επιτροπής Οικονομικών και Νομισματικών Θεμάτων. - (DE) Κυρία Πρόεδρε, τα σχόλια της Επιτροπής Οικονομικών και Νομισματικών Θεμάτων είναι φυσικά εποικοδομητικού χαρακτήρα. Έχουμε να παρουσιάσουμε επτά σημεία.
<P>
Πρώτον, θέλουμε μια προσέγγιση ενεργειακής πολιτικής που θα διασφαλίζει ενέργεια σε προσιτές τιμές. Δεύτερον, υποστηρίζουμε μια ολοκληρωμένη προσέγγιση ενεργειακής πολιτικής που θα λαμβάνει εξίσου υπόψη της τους στόχους της ασφάλειας του ενεργειακού εφοδιασμού, της ασφάλειας του ανταγωνισμού και του σεβασμού του περιβάλλοντος. Τρίτον, η εξάρτηση από εισαγωγές ενέργειας δεν αφήνει περιθώρια για ιδεολογικές παρωπίδες. Θέλουμε μια σύνθεση ενεργειακών πηγών άνευ διακρίσεων. Τέταρτον, πιστεύουμε ότι η ολοκλήρωση της εσωτερικής αγοράς είναι κομβικής σημασίας για την ασφάλεια του εφοδιασμού και μια ενέργεια σε προσιτές τιμές. Πέμπτον, οι επενδύσεις σε δίκτυα και δυναμικό καθώς και οι επενδύσεις σε CO2 ή μορφές ενέργειας που παράγουν ελάχιστο CO2, πρέπει να προωθηθούν και να επιταχυνθούν. Έκτον, υποστηρίζουμε την Επιτροπή στη συνεπή της δράση κατά ενεργειών που στρεβλώνουν τον ανταγωνισμό προκειμένου να διασφαλιστεί ο θεμιτός ανταγωνισμός. Έβδομον, δεν σκοπεύουμε να επιβαρύνουμε την ενεργειακή μας πολιτική με περιττή γραφειοκρατία. Δεν χρειάζονται νέοι ευρωπαϊκοί οργανισμοί και αρχές στην παρούσα φάση, ούτε και νέοι κανόνες για την εσωτερική αγορά. Τα υφιστάμενα όργανα πρέπει να αξιοποιηθούν αποτελεσματικότερα, ενώ το ισχύον ευρωπαϊκό δίκαιο πρέπει να ενσωματωθεί πλήρως στο εθνικό δίκαιο.
<SPEAKER ID="017" NAME="Ευαγγελία Τζαμπάζη " AFFILIATION="PSE">
εισηγήτρια της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - Κυρία Πρόεδρε, κύριε Επίτροπε, κύριοι συνάδελφοι, ο εξορθολογισμός της χρήσης της ενέργειας, όπως και η διείσδυση των ανανεώσιμων πηγών στο ενεργειακό μείγμα της Ένωσης αποτελούν οικουμενικό για την Ένωση αίτημα. " Ένωση λοιπόν οφείλει να λάβει όλα αυτά τα απαραίτητα μέτρα, ώστε να υλοποιηθεί το αίτημα για μια κοινή ευρωπαϊκή ενεργειακή πολιτική. Αυτό το αίτημα εκφράζεται μέσα από την έκθεση της συναδέλφου Morgan, την οποία θα μου επιτρέψετε να συγχαρώ.
<P>
Είναι σημαντικό να κατανοήσουμε ότι η Ένωση θα μπορούσε να πετύχει μέχρι και το 20% της μείωσης της τρέχουσας ενεργειακής κατανάλωσης. Πρόκειται λοιπόν για ένα ενεργειακό κοίτασμα προς εκμετάλλευση που βρίσκεται μέσα στην Ευρώπη. " μείωση αυτή μπορεί να επιτευχθεί με την πιστή εφαρμογή του υφιστάμενου νομικού πλαισίου της Ένωσης. Διαθέτουμε σήμερα τα απαραίτητα εργαλεία, τα οποία είναι τα διαρθρωτικά ταμεία. Για την προσεχή προγραμματική περίοδο 2007 έως 2013 οφείλει να προταχθεί στο Ευρωπαϊκό Ταμείο Περιφερειακής Ανάπτυξης η φιλοπεριβαλλοντική πολιτική.
<SPEAKER ID="018" NAME="Frédérique Ries " AFFILIATION="ALDE">
συντάκτης της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (FR) Κυρία Πρόεδρε, μιλώ με την ιδιότητα του συντάκτη της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων σχετικά με την έκθεση του κ. Seppänen. " επιτροπή μου εκφράζει σε γενικές γραμμές την ικανοποίησή της για την έκθεση που συνέταξε η Επιτροπή Βιομηχανίας, Έρευνας και Ενέργειας.
<P>
Θα ήθελα να διαθέσω τον χρόνο του ενός λεπτού που μου διατίθεται για να επισημάνω τα ακόλουθα συγκεκριμένα σημεία: καταρχάς, τη στήριξη που η Κοινότητα πρέπει να παράσχει για τη σύνταξη, υπό την αιγίδα του ΔΟΑΕ, ενός κώδικα συμπεριφοράς για το διεθνές σύστημα παρακολούθησης όσον αφορά τα πυρηνικά ατυχήματα· δεύτερον, τη ζωτικής σημασίας αρχή "ο ρυπαίνων πληρώνει" ώστε να υποχρεωθούν οι τρίτες χώρες και οι φορείς να αναλάβουν τις ευθύνες τους· και τρίτον, τη χρηματοδότηση για τις εργασίες καθαρισμού παλαιών πυρηνικών εγκαταστάσεων, υπό τη ρητή προϋπόθεση να διασφαλιστεί ένα υψηλό επίπεδο ασφάλειας με μειωμένο κόστος και εντός εύλογου χρονικού διαστήματος.
<P>
Από την άλλη πλευρά, είναι λυπηρό το γεγονός ότι οι τροπολογίες μας όσον αφορά τις αλλαγές της νομικής βάσης, τη συνεκτίμηση των ανεξάρτητων ελέγχων από το Ευρωπαϊκό Ελεγκτικό Συνέδριο και τη δημοσιονομική πειθαρχία σχετικά με τη διαβούλευση, δεν έγιναν, μεταξύ άλλων, αποδεκτές.
<P>
Εκφράζω επίσης προσωπικά την ικανοποίησή μου για το γεγονός ότι η Επιτροπή Βιομηχανίας, Έρευνας και Ενέργειας αποδέχτηκε την τροπολογία μου στην αιτιολογική σκέψη 13, η οποία επεσήμανε ότι τα κράτη μέλη διαθέτουν την αρμοδιότητα να κάνουν τις δικές τους επιλογές στον τομέα της πυρηνικής ενέργειας. Αυτό που ισχύει για την Αυστρία δεν ισχύει απαραίτητα για τη Φινλανδία ή το Βέλγιο.
<SPEAKER ID="019" NAME="Liam Aylward " AFFILIATION="UEN">
συντάκτης της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (ΕΝ) Κυρία Πρόεδρε, χαιρετίζω τις δύο ανακοινώσεις της Επιτροπής σχετικά με το σχέδιο δράσης για τη βιομάζα και τη στρατηγική της ΕΕ για τα βιοκαύσιμα. Είναι σαφές ότι υπάρχει επείγουσα ανάγκη να αυξήσουμε τη ζήτηση για βιοενέργεια ώστε να καταπολεμήσουμε την κλιματική μεταβολή και τις εκπομπές αερίων του θερμοκηπίου, να μειώσουμε την εξάρτηση από το πετρέλαιο και να ενισχύσουμε την τεχνολογία και την οικονομική ανάπτυξη στο εσωτερικό της Ευρωπαϊκής Ένωσης.
<P>
Το ερώτημα είναι, πώς θα το κατορθώσουμε αυτό; Θεωρώ ότι η αύξηση της ζήτησης για βιοενέργεια μπορεί να επιτευχθεί εάν δώσουμε προτεραιότητα στην έρευνα, την ανάπτυξη και την επίδειξη της βιοενέργειας και των βιοκαυσίμων -ειδικά όσον αφορά τα αποδοτικότερα προϊόντα δεύτερης γενιάς προωθώντας τη δημιουργία διαφανών και ανοιχτών αγορών και την άρση των φραγμών πρόσβασης στην αγορά, και μέσω ενημερωτικών εκστρατειών που θα αφορούν τους παραγωγούς, τους προμηθευτές και τους καταναλωτές.
<P>
Είναι ύψιστης σημασίας για το μέλλον της αύξησης της βιοενέργειας να μην διακυβεύσει αυτή η αύξηση την ικανότητα ευρωπαϊκών ή τρίτων χωρών να πετυχαίνουν τις περιβαλλοντικές προτεραιότητές τους, όπως είναι η αναχαίτιση της απώλειας της βιοποικιλότητας, η προστασία των δασών, η πρόληψη της υποβάθμισης του εδάφους και η επίτευξη μιας καλής οικολογικής κατάστασης της υδάτινης μάζας τους.
<P>
Χαιρετίζω τη συμπερίληψη στην έκθεση Langen του αιτήματος της Επιτροπής Περιβάλλοντος να καθιερώσει η Επιτροπή ένα υποχρεωτικό και ολοκληρωμένο σύστημα πιστοποίησης. Ο συντονισμός μεταξύ των υπηρεσιών της Επιτροπής και των κυβερνητικών υπηρεσιών των κρατών μελών περιλαμβάνοντας μια ολοκληρωμένη προσέγγιση αποτελεί το κλειδί. Θα παρότρυνα την Επιτροπή να παρακολουθεί την πρόοδο και να διαμορφώνει μια συνεκτική πολιτική που θα αφορά όλους τους φορείς που εμπλέκονται στη διαδικασία παραγωγής και προμήθειας βιομάζας και βιοκαυσίμων. Επιπλέον, είναι ζωτικής σημασίας να παραχωρείται στα κράτη μέλη η απαραίτητη διακριτικότητα και ευελιξία ώστε να αποφασίζουν τα ίδια τους στόχους και τα πολιτικά τους μέτρα, ενώ εκπληρώνουν ευρύτερους κοινοτικούς στόχους.
<P>
" παραγωγή βιοενέργειας πρέπει πάντοτε να συμμορφώνεται με την ορθή γεωργική πρακτική και δεν πρέπει να επηρεάζει σημαντικά την εγχώρια παραγωγή τροφίμων στο εσωτερικό της Ευρωπαϊκής Ένωσης και σε τρίτες χώρες, ενώ τα κίνητρα δεν πρέπει να αποτελούν έμμεσες επιδοτήσεις αλλά θα πρέπει να περιορίζονται σε αυτό που παρέχει την υψηλότερη απόδοση, καθώς και περιβαλλοντικά και κλιματικά οφέλη.
<P>
Ωστόσο, η αυξημένη παραγωγή βιοενέργειας μπορεί να προσφέρει μια πολύ θετική ώθηση στην αγροτική κοινότητα, και πιστεύω ότι η επένδυση σε μικρής κλίμακας σχέδια βιοκαυσίμων στο πλαίσιο του πρωτογενούς γεωργικού τομέα θα ήταν εξαιρετικά επωφελής. Χαιρετίζω την πρόταση της Επιτροπής για ενθάρρυνση της κρατικής προμήθειας καθαρών και αποδοτικών οχημάτων, συμπεριλαμβανομένης της χρήσης πλούσιων μιγμάτων βιοκαυσίμων.
<P>
Καλώ τα κράτη μέλη να ενθαρρύνουν την ανάπτυξη εθνικών σχεδίων δράσης για τη βιοενέργεια και χαιρετίζω την κίνηση της δικής μου κυβέρνησης με στόχο την προώθηση της παραγωγής βιοενέργειας και την παροχή κινήτρων στον τομέα των μεταφορών, όπως κατέδειξε ο προϋπολογισμός της προηγούμενης εβδομάδας στη χώρα μου.
<SPEAKER ID="020" NAME="Marta Vincenzi " AFFILIATION="PSE">
συντάκτρια της γνωμοδότησης της Επιτροπής Μεταφορών και Τουρισμού. - (IT) Κύριε Πρόεδρε, κυρίες και κύριοι, όσον αφορά την έκθεση Langen η Επιτροπή Μεταφορών και Τουρισμού ενέκρινε ομόφωνα μια γνωμοδότηση στην οποία υπογραμμίζεται η ανάγκη επιλογών που θα σταθεροποιούν τις μεσο-μακροπρόθεσμες επενδύσεις, θα προσφέρουν βεβαιότητα στους επενδυτές, στους παραγωγούς και στους καταναλωτές. Θα ήθελα να ληφθεί πλήρως υπόψη αυτή η γνώμη.
<P>
Επίσης, είναι αναγκαία περισσότερη σαφήνεια στον προσδιορισμό των βιοκαυσίμων δεύτερης γενιάς όσον αφορά τις επιπτώσεις που μπορεί να έχει η χρήση και η παραγωγή τους για το περιβάλλον. Οι βιομάζες που παράγονται από απορρίμματα δεν είναι το ίδιο με εκείνες που προέρχονται από υπολείμματα της δασοκομίας ή άλλου τύπου.
<P>
Είναι επίσης αναγκαίο να διασαφηνισθούν και οι πολλές προηγούμενες οδηγίες που συνόδευσαν την πολιτική στήριξης των βιοκαυσίμων, καθώς υπάρχουν ορισμένες ανακολουθίες που πρέπει να εξαλειφθούν και, προπαντός, πρέπει να επαναπροσδιοριστεί η ισχύουσα οδηγία όσον αφορά την ποιότητα των καυσίμων για ανάμειξη με βενζίνη.
<SPEAKER ID="021" NAME="Hannu Takkula " AFFILIATION="ALDE">
συντάκτης της γνωμοδότησης της Επιτροπής Μεταφορών και Τουρισμού. - (FI) Κυρία Πρόεδρε, είναι αλήθεια ότι οι εκπομπές που σχετίζονται με την κυκλοφορία, αποτελούν έναν από τους ταχύτερα αναπτυσσόμενους τύπους εκπομπών στην κοινωνία μας σήμερα, αναρωτιόμαστε λοιπόν πως μπορούμε στην πραγματικότητα να εφαρμόσουμε τις αρχές της βιώσιμης ανάπτυξης και πως θα μπορούσαμε ενδεχομένως να βρούμε λύσεις στον τομέα των μεταφορών, οι οποίες θα είναι περισσότερο φιλικές προς το περιβάλλον, ώστε να καταφέρουμε να λάβουμε καλύτερα υπόψη μας τις περιβαλλοντικές απαιτήσεις που έχουν οριστεί για τις χερσαίες, θαλάσσιες και εναέριες μεταφορές.
<P>
Ένα τεράστιο πρόβλημα ήταν ότι επί του παρόντος δεν διαθέτουμε επαρκή χρηματοδοτική βοήθεια που επενδύεται ή καταβάλλεται για φιλικά προς το περιβάλλον μέσα μεταφοράς. Ένα ενδεικτικό παράδειγμα είναι το ντίζελ βιολογικής προέλευσης, ή τα υβριδικά αυτοκίνητα, τα οποία ανέμεναν χρηματοδοτική ενίσχυση αλλά δεν την έλαβαν και επομένως εξακολούθησαν να αποτελούν ένα περιθωριακό φαινόμενο.
<P>
" φορολογία είναι επίσης ένας τρόπος να κινηθούμε προς την κατεύθυνση μιας πιο βιώσιμης ανάπτυξης, αλλά τα κράτη μέλη δεν είχαν την πρόθεση να ακολουθήσουν αυτόν τον δρόμο. Απαιτείται στήριξη για αυτό: φορολογικές ελαφρύνσεις και σαφείς πολιτικές που συνδέονται με το γεγονός ότι το περιβάλλον και η βιώσιμη ανάπτυξη αποτελούν για εμάς πραγματική προτεραιότητα και όχι απλώς το αντικείμενο ομιλιών σε σημαντικές περιστάσεις.
<SPEAKER ID="022" NAME="Oldřich Vlasák " AFFILIATION="PPE-DE">
συντάκτης της γνωμοδότησης της Επιτροπής Περιφερειακής Ανάπτυξης. - (CS) Κυρία Πρόεδρε, κύριε Επίτροπε, κυρίες και κύριοι, θα ήθελα καταρχάς να σχολιάσω το έργο της κ. Morgan, συμπεριλαμβανόμενου του συμβιβασμού κατόπιν διαπραγματεύσεων, ο οποίος απεικονίζει τις απόψεις των διάφορων πολιτικών ομάδων μεταξύ των μελών της επιτροπής, καθώς και την εμπειρία που έχει αποκτηθεί σε αυτόν τον τομέα.
<P>
Ως συντάκτης της γνωμοδότησης της Επιτροπής Περιφερειακής Ανάπτυξης, πιστεύω ακράδαντα ότι όταν πρόκειται για τον σχεδιασμό της ευρωπαϊκής ενεργειακής πολιτικής, πρέπει να εργαστούμε, πάνω από όλα, βάσει της αρχής της επικουρικότητας, γιατί πρέπει πάντα να λαμβάνονται συγκεκριμένες αποφάσεις σε επίπεδο κρατών μελών, όσον αφορά το ενεργειακό μείγμα και τις προτιμήσεις στον τομέα των ανανεώσιμων πηγών ενέργειας ή της πυρηνικής ενέργειας, ώστε να μπορούν να ληφθούν υπόψη οι γεωγραφικές, κλιματολογικές και οικονομικές συνθήκες σε μια συγκεκριμένη περιοχή. Πρέπει επίσης να έχουμε επίγνωση ότι δεν πρέπει καν να παράγουμε τη φθηνότερη ενέργεια. Ο δρόμος που πρέπει να ακολουθήσουμε επομένως, είναι αυτός της εξοικονόμησης ενέργειας. Σε αυτό το πλαίσιο, υπάρχει τεράστιο δυναμικό κυρίως στις πόλεις, στις οποίες αναλογεί ποσοστό μεγαλύτερο από το 70% της καταναλωθείσας ενέργειας και αυτός είναι ο λόγος για τον οποίο πρέπει να προωθήσουμε τον πραγματικό διάλογο με τις πόλεις κυρίως, αλλά και με αυτόνομες μονάδες και τις ενώσεις τους.
<SPEAKER ID="023" NAME="Willem Schuth " AFFILIATION="ALDE">
συντάκτης της γνωμοδότησης της Επιτροπής Γεωργίας και Ανάπτυξης της Υπαίθρου. - (DE) Κυρία Πρόεδρε, κύριε Επίτροπε, κυρίες και κύριοι, καταρχάς θα ήθελα να συγχαρώ τον κ. Langen για την ισορροπημένη έκθεσή του. Ως συντάκτης της γνωμοδότησης της Επιτροπής Γεωργίας για αυτήν την έκθεση χαίρομαι που είμαι σε θέση να τονίσω ορισμένα σημεία εν συντομία.
<P>
" βιοενέργεια θα αποκτήσει κομβική σημασία στη σύνθεση ενεργειακών πηγών του μέλλοντος. Σε πολλούς τομείς μπορεί και αναμένεται να συμβάλει σημαντικά στην ασφάλεια του ενεργειακού εφοδιασμού και στη μείωση της εξάρτησής μας από εισαγωγές του εξωτερικού, στην προστασία του κλίματος και στην απασχόληση καθώς και στην οικονομία στις αγροτικές περιοχές της Ευρώπης.
<P>
" Επιτροπή Γεωργίας θεωρεί ότι η εισαγωγή ενός συστήματος πιστοποίησης της ΕΕ είναι ιδιαίτερα σημαντική. Αφενός πρέπει να αποφύγουμε πρόσθετα διοικητικά βάρη για τους ευρωπαίους παραγωγούς, εστιάζοντας στους ισχύοντες κανόνες όπως είναι η πολλαπλή συμμόρφωση. Συγχρόνως, θα πρέπει επίσης τα βιοκαύσιμα που εισάγονται από τρίτες χώρες να πιστοποιούνται βάσει αυστηρών οικολογικών κριτηρίων, ούτως ώστε να διασφαλιστεί ένα θετικό περιβαλλοντικό ισοζύγιο.
<P>
Όσον αφορά την προαγωγή των βιοκαυσίμων, δεν θα πρέπει να δοθεί προτεραιότητα στην έρευνα βιοκαυσίμων δεύτερης γενιάς κατά την κατανομή των διαθέσιμων πόρων. Εξακολουθεί να υπάρχει μεγάλη ανάγκη για έρευνα σε καύσιμα πρώτης γενιάς.
<SPEAKER ID="024" NAME="Herbert Reul">
εξ ονόματος της Ομάδας PPE-DE. - (DE) Κυρία Πρόεδρε, κυρίες και κύριοι, στην αρχή αυτής της συζήτησης είχαμε την κατάσταση του Ιανουαρίου 2006, όπως επεσήμανε η κ. Morgan. Κατέστη σαφές ότι η Ευρώπη είναι σε πολύ μεγάλο βαθμό εξαρτημένη από την ενέργεια. Το έτος 2000, η ενεργειακή εξάρτηση της Ευρώπης ανερχόταν στο 50%, ενώ το 2030 θα ανέλθει περίπου στο 70%. Αυτό σημαίνει ότι η ασφάλεια του εφοδιασμού αποκτά μια νέα, δραματική σημασία. Σημαίνει επίσης ότι η εξωτερική πολιτική πρέπει να ενισχυθεί και είναι ανάγκη να εξαχθούν νέα συμπεράσματα όσον αφορά το ζήτημα της ασφάλειας και της χρήσης των δικών μας ενεργειακών πόρων. Τέλος, σημαίνει επίσης ότι πρέπει να επανεξετάσουμε το ζήτημα του ακριβούς συντονισμού των τριών αυτών στόχων, δηλαδή της ασφάλειας του εφοδιασμού, της αειφορίας και της ανταγωνιστικότητας.
<P>
Δεν πιστεύω ότι το μόνο που χρειαζόμαστε είναι να υποβληθούν νέες ιδέες και πολιτικές· όπως επεσήμανε ήδη ο κ. Langen, πρέπει να προσπαθήσουμε να αλλάξουμε σταδιακά την πραγματικότητα. Πρέπει να δώσουμε μεγαλύτερη αξία στο ζήτημα της εφαρμογής και της αλλαγής. Σε τι χρησιμεύουν άραγε όλες αυτές οι προτάσεις, εάν στην πραγματικότητα μετά βίας αλλάζει κάτι; Είμαι επομένως πολύ χαρούμενος που με αυτή την έκθεση υιοθετήσαμε κάπως πιο ρεαλιστικούς τρόπους να βλέπουμε τα πράγματα. Δεν μπορούμε να απαιτούμε αξιοπιστία από επενδυτές, ούτε μπορούμε να αξιώνουμε από τις επιχειρήσεις να επενδύουν περισσότερα, εάν εμείς μακροπρόθεσμα δεν προσφέρουμε επίσης αξιοπιστία από πολιτικής απόψεως. Διαρκώς νέες προτάσεις και διαρκώς νέοι οργανισμοί δεν πρόκειται να μας βοηθήσουν να προχωρήσουμε. Αυτό σημαίνει επίσης, για παράδειγμα, ότι πρέπει να σταματήσουμε και να σκεφθούμε πρώτα όσον αφορά την αποσύνδεση των ιδιοκτησιακών σχέσεων. Ας εφαρμόσουμε τη φάση 1 πριν προχωρήσουμε στη φάση 2, διότι διατηρώ τις επιφυλάξεις μου κατά πόσον η απαλλοτρίωση ή η εθνικοποίηση δικτύων είναι η σωστή λύση.
<P>
" απάντηση στο πρόβλημα δεν θα είναι μία και μόνη λύση, αλλά ένας συνδυασμός λύσεων. Ναι στην ενεργειακή απόδοση, ναι στις ανανεώσιμες μορφές ενέργειας, ωστόσο πρέπει επίσης να αναγνωρίσουμε ότι αυτά προσφέρουν μόνο περιορισμένες λύσεις στο πρόβλημά μας. Δεν υπάρχει αλλαγή σ' αυτό. Εάν θέλουμε να μειώσουμε το CO2, πρέπει επίσης να επενδύσουμε περισσότερο στην πυρηνική ενέργεια. Δεν σκοπεύουμε να απαγορεύσουμε τίποτα εδώ· θέλουμε άνοιγμα, ποικιλία, διαφορετικότητα, ευελιξία και ρεαλισμό.
<SPEAKER ID="025" NAME="Edit Herczog">
εξ ονόματος της Ομάδας PSE. - (HU) Ως συνεισηγήτρια, θα ήθελα να χαιρετίσω και εγώ με τη σειρά μου την έκθεση του κ. Seppänen σχετικά με την αύξηση της ασφάλειας των πυρηνικών αντιδραστήρων που λειτουργούν σε τρίτες χώρες. " Ευρώπη διαδραμάτιζε πάντα ηγετικό ρόλο σε παγκόσμιο επίπεδο στον τομέα της πυρηνικής ασφάλειας και αυτό το πρόγραμμα θα συνεχίσει να μας ενισχύει σε αυτόν τον τομέα τα επόμενα επτά έτη.
<P>
" ασφάλεια της πυρηνικής ενέργειας εξαρτάται κατά το μεγαλύτερο μέρος από ανθρώπινους παράγοντες. Ο σχεδιασμός, η κατασκευή, η λειτουργία, η συντήρηση, η εποπτεία, η μεταφορά και αποξήλωση των πυρηνικών αντιδραστήρων αποτελούν αναμφισβήτητα ανθρώπινες ευθύνες, για τις οποίες είναι αναγκαίο το απαιτούμενο προσωπικό και η κατάλληλη τεχνογνωσία και εξοπλισμός. Αυτό το πρόγραμμα, που προορίζεται για τις δημοκρατίες της πρώην Σοβιετικής Ένωσης, οι οποίες είναι οι άμεσα γειτονικές χώρες της Ευρωπαϊκής Ένωσης στα ανατολικά, είναι επομένως ιδιαίτερα σημαντικό για την προοπτική του δικού μας ενεργειακού εφοδιασμού και ασφάλειας. Συγχρόνως, θα βοηθήσει τις ευρωπαϊκές -μεταξύ των οποίων και τις ουγγρικές- εταιρείες, τους ερευνητές και τα πανεπιστήμια, που διαθέτουν την απαιτούμενη πυρηνική ασφάλεια, σημαντική παράδοση και σχετική εμπειρία, να αποκτήσουν πρόσβαση σε πολλά υποσχόμενες εξωτερικές αγορές.
<P>
Ζητώ από την επιτροπή, αρμόδια για τη λήψη αποφάσεων σχετικά με αυτό το πρόγραμμα και την Ευρωπαϊκή Επιτροπή, η οποία είναι υπεύθυνη για την ολοκλήρωσή του, να ενεργήσουν με τον αποτελεσματικότερο δυνατό τρόπο. Θα ήθελα σας παρακαλώ να αδράξω επίσης αυτή την ευκαιρία, συγχαίροντας τους άλλους δύο εισηγητές και να αναφερθώ κυρίως στο σημείο της έκθεσης της Eluned Morgan, σύμφωνα με το οποίο, είναι εξαιρετικά σαφές το γεγονός ότι η ενέργεια δεν πρέπει να αφορά πρωτίστως στις βιομηχανίες του ενεργειακού τομέα αλλά τους ανθρώπους τους οποίους επηρεάζει, δηλαδή τους καταναλωτές. Το βασικό στοιχείο της ευρωπαϊκής ενεργειακής στρατηγικής είναι η διασφάλιση ότι οι κάτοικοι της Ευρώπης χαίρουν των κατάλληλων συνθηκών διαβίωσης και η εξασφάλιση του εφοδιασμού ασφαλούς, προσιτής οικονομικά ενέργειας, η οποία είναι απαραίτητη αν επιθυμούμε να παραμείνουμε ανταγωνιστικοί.
<P>
Θα ήθελα να συγχαρώ κυρίως τους συντάκτες της έκθεσης για το γεγονός ότι κατάφεραν να επιτύχουν την εναρμόνιση μεταξύ της προστιθέμενης αξίας της εσωτερικής αγοράς, των παγκόσμιων προκλήσεων και της επικουρικότητας των κρατών μελών. Συγχαίρω τους εισηγητές σήμερα και ελπίζω, κύριε Επίτροπε, πως θα έχετε την ευκαιρία να τα εφαρμόσετε όλα αυτά το επόμενο χρόνο.
<SPEAKER ID="026" NAME="Lena Ek">
εξ ονόματος της Ομάδας ALDE. - (ΕΝ) Κυρία Πρόεδρε, θα ήθελα να ευχαριστήσω την εισηγήτρια και τους συναδέλφους μου για τη συνεργασία τους.
<P>
Ένα μέλλον ευημερίας, ανταγωνιστικότητας και αειφορίας για την Ευρώπη απαιτεί μια μείζονα στροφή στην ενεργειακή πολιτική. Σήμερα, έχουμε προβλήματα με την παραγωγή, τη διανομή, τα δικαιώματα του καταναλωτή καθώς και με την υπερθέρμανση του πλανήτη, τη σταθερότητα και την ασφάλεια. " πρόκληση και η επείγουσα ανάπτυξη μιας νέας ευρωπαϊκής ενεργειακής πολιτικής αποτελεί ευκαιρία για τους ευρωπαίους πολίτες, την ευρωπαϊκή βιομηχανία και το περιβάλλον. Επομένως χαιρετίζω την παρουσίαση μιας φιλόδοξης ενεργειακής ατζέντας από την Επιτροπή το επόμενο έτος.
<P>
Υπογραμμίζω τη σημασία του μηνύματος από το Κοινοβούλιο σήμερα. Καλώ επομένως τους συναδέλφους μου να υποστηρίξουν τo αποτέλεσμα της ψηφοφορίας στην Επιτροπή Βιομηχανίας, Έρευνας και Ενέργειας, όπου κατορθώσαμε να συνδυάσουμε μια αναγκαστική λύση για την αγορά, προωθώντας την είσοδο νέων φορέων στην αγορά, μεγαλύτερη διαφάνεια και τα δικαιώματα του καταναλωτή στην πληροφόρηση, με ένα σαφές πολιτικό μήνυμα για μακροπρόθεσμους διεθνείς και δεσμευτικούς στόχους σε σχέση με την ανανεώσιμη ενέργεια και τη μείωση του CO2.
<P>
Εξάλλου, θα ήθελα να υπογραμμίσω τη σημασία της συμπερίληψης των πτυχών της διανομής και της κατανάλωσης στην τρέχουσα συγκέντρωση παραγωγής και να τονίσω ότι οι υπάρχουσες τεχνολογίες όπως η συνδυασμένη παραγωγή θερμότητας και ενέργειας, η τριπαραγωγή και η αστική θέρμανση πρέπει να χρησιμοποιούνται σε πολύ μεγαλύτερη έκταση, μειώνοντας και καθιστώντας αποδοτικότερη την ενέργεια που χρησιμοποιούμε.
<P>
" ενεργειακή πολιτική δεν πρέπει να θεωρείται μεμονωμένο θέμα. Είναι πολύ σημαντικό να αναπτύξουμε το ΠΠ7 καθώς και τη μεταρρύθμιση της ΚΓΠ σύμφωνα με τις ανάγκες μιας αυξημένης εγχώριας ευρωπαϊκής ενεργειακής παραγωγής.
<P>
Το Κοινοβούλιο θα υποστηρίξει τις τρέχουσες δομές συνεργασίας μεταξύ κρατών μελών και τη σταθερή απόφαση της Επιτροπής να τις αναπτύξει περαιτέρω. Ωστόσο, δεν τασσόμαστε υπέρ της σύστασης νέων υπηρεσιών που θα προκαλέσουν οικονομική καθώς και γραφειοκρατική επιβάρυνση στην Ένωση.
<P>
Θα ήθελα να εκφράσω τη σθεναρή μου υποστήριξη στη φιλοδοξία της Επιτρόπου Kroes να εξασφαλίσει τη μη παραβίαση της νομοθεσίας περί ανταγωνισμού, προκειμένου να αποφευχθεί η κατάχρηση ισχύος στην αγορά. Οι εμπειρίες είναι σαν τα αστέρια: τα βλέπεις πρώτα προς το ηλιοβασίλεμα. " ΕΕ έχει τη δυνατότητα να αδράξει την ευκαιρία για σημαντική βελτίωση της ενεργειακής αγοράς, να λύσει περιβαλλοντικά προβλήματα και να δημιουργήσει νέες θέσεις εργασίας. Ας εκμεταλλευτούμε αυτήν την ευκαιρία.
<SPEAKER ID="027" NAME="Claude Turmes">
εξ ονόματος της Ομάδας Verts/ALE. - (ΕΝ) Θα ήθελα να αρχίσω ευχαριστώντας τις κυρίες Morgan και Ek για την πολιτική τους γραμμή που συνδυάζει το περιβάλλον με τον ανταγωνισμό. Αυτή είναι η οδός της προόδου.
<P>
(DE) Κυρία Πρόεδρε, η Ευρώπη βρίσκεται σε ένα σταυροδρόμι. Έχουμε μια πολιτική ενέργειας και μεταφορών για μια χούφτα μεγάλων εταιρειών. Αυτό σημαίνει πράσινο φως σε βαρέα οχήματα που καταβροχθίζουν βενζίνη, μονάδες παραγωγής που λειτουργούν με άνθρακα και βλάπτουν το κλίμα, επικίνδυνη τεχνολογία, ατομική ενέργεια, αθέμιτο ανταγωνισμό και συνέχιση της κερδοσκοπίας που κυριαρχεί σήμερα στην αγορά. Αυτή είναι η πολιτική που η Επιτροπή -δηλαδή ο Επίτροπος Verheugen με την έμπρακτη υποστήριξη του κ. Barroso- θέλει να επιβάλει ενάντια σε Επιτρόπους με σημαντική εμπειρογνωμοσύνη όπως ο κ. Piebalgs, η κ. Kroes ή ο κ. Dimas.
<P>
Υπάρχει όμως επίσης μια πολιτική ενέργειας και μεταφορών για τους ευρωπαίους πολίτες και για τις χιλιάδες μικρομεσαίες επιχειρήσεις και τους λιανέμπορους. Αυτή η πολιτική συνεπάγεται μαζικές επενδύσεις για τον εκσυγχρονισμό των ευρωπαϊκών κτιρίων, τη δημιουργία χιλιάδων νέων θέσεων εργασίας, τη μείωση της ενεργειακής εξάρτησης της Ευρώπης, συμπεριλαμβανομένου και του φυσικού αερίου, και την επίτευξη βελτιωμένων προδιαγραφών για τα αγαθά μαζικής κατανάλωσης όπως αυτοκίνητα, ψυγεία, επίπεδες οθόνες και σπίτια.
<P>
Είναι επίσης πολύ σημαντικό το ότι η υπάρχουσα οδηγία για την προαγωγή των φορέων ανανεώσιμων μορφών ενέργειας θα συνεχίσει να ισχύει, δεδομένου ότι είναι τόσο επιτυχής που είναι αγκάθι στην καρδιά της E.ON και της EDF. Μας υποσχεθήκατε μια νέα οδηγία σχετικά με τη θέρμανση και την ψύξη τον Ιανουάριο, κύριε Επίτροπε. Αυτή η οδηγία πρέπει να υποβληθεί και μετά οι πολίτες θα πράξουν αναλόγως. Χρειαζόμαστε επίσης περισσότερο ανταγωνισμό. Άλλωστε έχουμε μόνο αυτόν τον έναν πλανήτη. Δεν θα πρέπει να τον εγκαταλείψουμε στα βραχυπρόθεσμα κερδοσκοπικά συμφέροντα ορισμένων μεγάλων εταιρειών και των πολιτικών συνεργών τους.
<SPEAKER ID="029" NAME="Roberto Musacchio">
εξ ονόματος της Ομάδας GUE/NGL. - (IT) Κυρία Πρόεδρε, κυρίες και κύριοι, είχα την ευκαιρία να συμμετάσχω στη Διάσκεψη για το κλίμα του Ναϊρόμπι, από την οποία προέκυψαν σημαντικά συμπεράσματα και δεσμεύσεις.
<P>
Καταρχάς, αποφασίσθηκε πλέον ότι το Πρωτόκολλο του Κυότο θα ισχύσει και μετά το 2012. Δημιουργήθηκαν επίσης μέθοδοι παρέμβασης που ξεπερνούν την αγοραπωλησία των ποσοστών εκπομπών και προδιαγράφουν ενεργές και θετικές παρεμβάσεις.
<P>
Θα δημιουργηθούν δύο ταμεία. Ένα για την τεχνολογική προσαρμογή και ένα άλλο για τις ανανεώσιμες και καθαρές πηγές ενέργειας. Ετέθη επιτέλους το ζήτημα της μεταφοράς τεχνολογίας, καθώς και της καταπολέμησης της καταστροφής των δασών. Έχει δίκιο ο κ. Κόφι Ανάν όταν υποστηρίζει ότι οι προσπάθειες αυτές απαιτούν ισχυρότερη πολιτική ηγεσία και η Ευρώπη είναι αυτή που οφείλει να εκφράσει αυτήν την πολιτική βούληση με την παρουσίαση εκ μέρους των κρατών μελών σοβαρών και τεκμηριωμένων σχεδίων μείωσης των εκπομπών, όπως ορίζουν οι στόχοι του Κυότο, και με τη μαζική ανάπτυξη της εξοικονόμησης ενέργειας και των ανανεώσιμων πηγών.
<P>
Το Ευρωπαϊκό Κοινοβούλιο θα μπορούσε μέσω της Επιτροπής Περιβάλλοντος να αναλάβει καθήκοντα παρότρυνσης και ώθησης προς αυτή την κατεύθυνση, με τη συνεργασία των εθνικών κοινοβουλίων. Πρόκειται για μια θετική προσπάθεια που απαιτεί δυναμική πολιτική υποστήριξη με πολιτικές συνεργασίας και εκσυγχρονισμού και όχι απλώς με την εμπορική λογική των ιδιωτικοποιήσεων και των ελευθερώσεων, οι οποίες πολλές φορές ευνοούν τα κερδοσκοπικά συμφέροντα και όχι το κοινό καλό.
<P>
Πρόσφατα, υπήρξε διαμάχη ως προς το θέμα της πυρηνικής ενέργειας: η ασφάλεια εξυπηρετείται καλύτερα όχι με τη μη χρήση της πυρηνικής ενέργειας, αλλά με την αποφυγή και τον περιορισμό της ς, καθώς δεν ωφελεί το μέλλον μας.
<SPEAKER ID="030" NAME="Mieczysław Edmund Janowski">
εξ ονόματος της ομάδας UEN.- (PL) Κυρία Πρόεδρε, θα ήθελα να ευχαριστήσω την κ. Morgan για τη σύνταξη αυτής της έκθεσης. " Πράσινη Βίβλος παρέχει μια εξαιρετική βάση για τον σχεδιασμό μιας συνεκτικής ενεργειακής στρατηγικής για την Ευρώπη, και σε ευρύτερο πλαίσιο, για ολόκληρο τον κόσμο. Πρόκειται για ένα πρόβλημα θεμελιώδους σημασίας, το οποίο δεν αφορά μόνο τον εφοδιασμό καυσίμων, είτε αυτά βρίσκονται σε στερεή, υγρή ή αέρια μορφή, ή την παραγωγή ηλεκτρικής ενέργειας, χωρίς την οποία θα είχε ακινητοποιηθεί όλος ο κόσμος ή απλώς τη θέρμανση και τον κλιματισμό, αλλά και την προστασία του περιβάλλοντος και την αναπόφευκτα βλαβερή αλλαγή του κλίματος.
<P>
" ενέργεια έχει σαφώς και μια πολιτική διάσταση, όπως απέδειξαν οι ευρέως γνωστές περιπτώσεις της διακοπής της παροχής αερίου. Λαμβάνοντας υπόψη ότι ο χρόνος είναι περιορισμένος, θα ήθελα να επισημάνω απλώς μερικά προβλήματα. Το εμπόριο εκπομπών αερίων του θερμοκηπίου είναι παγκόσμιο πρόβλημα και απαιτεί συνολικές λύσεις. " Ευρωπαϊκή Ένωση πρέπει να λάβει την πρωτοβουλία όσον αφορά αυτό το ζήτημα. Οποιοδήποτε σφάλμα θα μπορούσε να οδηγήσει σε μια ανεπανόρθωτη καταστροφή της ατμόσφαιρας της γης.
<P>
" καινοτομία στην ενεργειακή πολιτική περιλαμβάνει την αναζήτηση νέων, ανανεώσιμων και καθαρών πηγών ενέργειας καθώς και ριζικό εξορθολογισμό της κατανάλωσής της. Κατά τη γνώμη μου, σπαταλούμε περίπου το 25% της συνολικής ενέργειας μέσω αναποτελεσματικού εξοπλισμού ή μέσω ελάχιστα μελετημένης μεταφοράς ή οργανωτικών λύσεων. Ελπίζω το Πρόγραμμα Ευφυούς Ενέργειας του έβδομου προγράμματος πλαισίου να κάνει μερικά βήματα για την αντιμετώπιση αυτού του προβλήματος.
<P>
Οι οδικές, σιδηροδρομικές και θαλάσσιες μεταφορές χρειάζονται έναν νέο τύπο υλικοτεχνικής υποστήριξης όπου η ανησυχία για το μέλλον αποτελεί προτεραιότητα σε σχέση με τα άμεσα οικονομικά συμφέροντα ή τις σκοπιμότητες. Θα ήθελα να ρωτήσω πόσοι άνθρωποι οδήγησαν ασυνόδευτοι στην εργασία τους σήμερα.
<P>
" ενεργειακή ασφάλεια απαιτεί την εφαρμογή υποστηρικτικών δικτύων. Διαφορετικά θα αντιμετωπίσουμε το φαινόμενο του ντόμινο. Πρόσφατα παραδείγματα όπως του Νοεμβρίου αποδεικνύουν πόσο εύθραυστα είναι τα υπάρχοντα συστήματα. " Ευρωπαϊκή Ένωση πρέπει να τηρήσει τις αρχές αλληλεγγύης και κοινής δράσης όσον αφορά τους προμηθευτές ενέργειας.
<SPEAKER ID="031" NAME="Nils Lundgren">
εξ ονόματος της Ομάδας IND/DEM. - (SV) Κυρία Πρόεδρε, είναι ευρέως γνωστό ότι αν το μοναδικό εργαλείο κάποιου είναι το σφυρί, σταδιακά αρχίζει να βλέπει το κάθε πρόβλημα σαν καρφί. Ο λόγος είναι προφανής: η μόνη πραγματική χρήση ενός σφυριού είναι να χτυπάει τα καρφιά, επομένως πρέπει να αντιμετωπίζει όλα τα προβλήματα ως καρφιά. Ωστόσο, τα περισσότερα από τα προβλήματα που αντιμετωπίζουμε στη ζωή δεν είναι καρφιά, επομένως με αυτή τη συμπεριφορά, τα περισσότερα πράγματα αποτυγχάνουν. Ένα σφυρί δεν μπορεί να χρησιμοποιηθεί για την κατασκευή βενετσιάνικων βάζων ή για να πεισθεί ένας πολιτικός αντίπαλος.
<P>
Αυτό ωστόσο που διαθέτουν οι περισσότεροι σε αυτό το Κοινοβούλιο, είναι ένα σφυρί, η Ευρωπαϊκή Ένωση δηλαδή. Οι περισσότεροι από εσάς πιστεύουν, ή μάλλον επιθυμούν να πείσουν τους άλλους ότι τα προβλήματα που τυχαίνει να προκύπτουν σε δεδομένη στιγμή, θα έπρεπε ή πρέπει να επιλυθούν μέσω της ενίσχυσης της ΕΕ. Στην πραγματικότητα, παρόμοια προβλήματα είναι σπάνια και οι εξαιρέσεις περιλαμβάνουν την πυρηνική ασφάλεια, την προστασία από τη ραδιενέργεια και τα προβλήματα που συνδέονται με πυρηνικά υλικά στην ΕΕ και τη γύρω περιοχή. Ο κ. Seppänen βρίσκεται στον σωστό δρόμο και πρέπει να λάβει την υποστήριξή μας, αλλά η κ. Morgan, η οποία απειλεί να επιβάλλει γραφειοκρατικές διαδικασίες όσον αφορά την ενεργειακή πολιτική σε τέτοιο βαθμό, ώστε ακόμη και βραχυπρόθεσμα ένα εκατομμύριο άνθρωποι θα χρειαστεί να την εφαρμόσουν, βρίσκεται σε λανθασμένο δρόμο. Προσαρμογές υπό το πρίσμα των αυξημένων τιμών ενέργειας πραγματοποιούνται με βέλτιστο τρόπο σε εθνικό επίπεδο.
<P>
Μέσω ανταγωνιστικών χωρών και εταιρειών πρέπει να αναζητήσουμε αποτελεσματικές λύσεις σε ενεργειακά ζητήματα που μπορούν να ευδοκιμήσουν μέσω της δημιουργικότητας και όχι μέσω της επιβολής γραφειοκρατικών διαδικασιών για μισό δισεκατομμύριο ανθρώπους, οι οποίοι ζουν σε οικονομίες που διαφέρουν αρκετά μεταξύ τους.
<SPEAKER ID="032" NAME="Lydia Schenardi" AFFILIATION="NI">
(FR) Κυρία Πρόεδρε, κυρίες και κύριοι, θα ήθελα να προσθέσω δύο παρατηρήσεις στο πλαίσιο αυτής της κοινής συζήτησης για την ενέργεια.
<P>
" πρώτη είναι ότι η Ευρωπαϊκή Ένωση δεν έχει καμία απολύτως αρμοδιότητα όσον αφορά την ενέργεια, τόσο ώστε οι διάφορες εκθέσεις επισημαίνουν στο σύνολό τους ότι τα κράτη μέλη εξακολουθούν να έχουν την αποκλειστική αρμοδιότητα των ενεργειακών τους επιλογών. Εκτός αυτού, η κ. Morgan συμπεριέλαβε μια συγκεκριμένη αναφορά για τη μέγιστη επικουρικότητα. Όλα όσα περιλαμβάνονται σε αυτές τις εκθέσεις ωστόσο, αντιτίθενται σε αυτές τις δηλώσεις, οι οποίες χαρακτηρίζονται από τον κανονιστικό και απαιτητικό χαρακτήρα τους.
<P>
" δεύτερη είναι ότι η Ευρώπη των Βρυξελλών έχει ήδη αποδείξει αυτό για το οποίο είναι ικανή, οικειοποιούμενη το δικαίωμα να ασκεί ενεργειακή πολιτική και ελευθερώνοντας τις αγορές φυσικού αερίου και ηλεκτρισμού. Ποιο είναι το αποτέλεσμα; Υψηλότερες τιμές για τους καταναλωτές, επικρίσεις όσον αφορά την τυποποίηση των δασμών και επομένως τις δημόσιες υπηρεσίες, διακοπές ηλεκτρικού ρεύματος, ανησυχίες όσον αφορά τη συντήρηση, την επέκταση και τον εκσυγχρονισμό των δικτύων και ο κατάλογος συνεχίζεται.
<P>
Παρακολουθούμε επί του παρόντος μια αυξανόμενη συγκέντρωση του τομέα, σε σημείο που αυτός ο περίφημος ανταγωνισμός για τον οποίο μιλάτε συνεχώς, τείνει να μετατραπεί σε μονοπώλιο της αγοράς ενέργειας λίγων μόνο πολυεθνικών εταιρειών. " μόνη διαφορά είναι ότι τα μονοπώλια αυτά θα βρίσκονται υπό τον έλεγχο των ιδιωτών επενδυτών και ενδεχομένως ούτε καν Ευρωπαίων, αντί του δημόσιου τομέα. Επομένως, είμαστε ασφαλώς υπέρ της ενεργειακής ασφάλειας και της ενεργειακής αποδοτικότητας, εμπίπτει όμως στην αρμοδιότητα των κυρίαρχων κρατών να ελέγξουν αυτά τα στρατηγικά θέματα.
<SPEAKER ID="034" NAME="Paul Rübig" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, διαβάσαμε στα αυστριακά μέσα ενημέρωσης ότι το εργοστάσιο παραγωγής πυρηνικής ενέργειας του Temelin θα φτάσει σύντομα την εκατοστή κατάσταση έκτακτης ανάγκης. " Επιτροπή βασίζεται για πληροφορίες στην καλή θέληση των αρχών των κρατών μελών. Παρόλ' αυτά, ευχαριστώ ειλικρινά τον Επίτροπο κ. Piebalgs, διότι υποσχέθηκε να αποστείλει επίσημη επιστολή για να ρωτήσει πόσο επικίνδυνο είναι στην πραγματικότητα το εργοστάσιο παραγωγής πυρηνικής ενέργειας του Temelin.
<P>
Χαιρετίζω επίσης την τροπολογία 5 της έκθεσης Seppänen, η οποία αφορά τον Διεθνή Οργανισμό Ατομικής Ενέργειας στον τομέα των διασφαλίσεων και της ασφάλειας των εργοστασίων παραγωγής πυρηνικής ενέργειας. " ΕΕ πρέπει στο μέλλον να εκπονήσει έναν κώδικα συμπεριφοράς για ένα διεθνές σύστημα προειδοποίησης πυρηνικών ατυχημάτων υπό την αιγίδα του Διεθνούς Οργανισμού Ατομικής Ενέργειας. " έκθεση Seppänen υπέβαλε στην προκειμένη περίπτωση μια εξαιρετική πρόταση. Χρειαζόμαστε μια αξιολόγηση από ειδικούς που θα είναι εξουσιοδοτημένοι να διενεργούν επιθεωρήσεις όχι μόνο στα κράτη μέλη αλλά σε πανευρωπαϊκό επίπεδο, ούτως ώστε, εάν υπάρξουν κίνδυνοι, να μπορεί ένα εργοστάσιο παραγωγής πυρηνικής ενέργειας να βγει εκτός δικτύου, εν ανάγκη με δικαστική απόφαση. Αυτό το οφείλουμε στην ασφάλεια και στην υγεία των ευρωπαίων πολιτών και λαών. Το Συμβούλιο πρέπει να εγκαταλείψει την παρελκυστική τακτική που ακολουθούσε στο παρελθόν και να συναινέσει στη δημιουργία μιας τέτοιας ομάδας αξιολόγησης προς χάριν της ασφάλειας. Γνωρίζουμε ότι οι κανονισμοί ασφάλειας διαφέρουν πάρα πολύ, κυρίως στον τομέα του παροπλισμού και της τελικής αποθήκευσης. Αυτό έχει ως αποτέλεσμα μια τεράστια διαφορά στα έξοδα, από την οποία επωφελούνται όσοι διαθέτουν τις λιγότερες διασφαλίσεις και μέτρα ασφαλείας καθώς και όσοι δεν ασχολούνται με τον παροπλισμό και την τελική αποθήκευση. Αυτό δεν μπορεί να συνεχιστεί.
<P>
Σας ευχαριστώ για τη υποστήριξή σας, κύριε Piebalgs, και ελπίζω ότι η Επιτροπή θα δράσει με αποφασιστικότητα σε αυτό το θέμα.
<SPEAKER ID="035" NAME="Reino Paasilinna" AFFILIATION="PSE">
(FI) Κύριε Πρόεδρε, κύριε Επίτροπε, στηρίζουμε τις εκθέσεις και συγχαίρω τους εισηγητές. Θα αναφερθώ σε δύο ζητήματα. Δεν αντιμετωπίζουμε απλώς ένα πρόβλημα όσον αφορά τις εισαγωγές ενέργειας, οι οποίες αποτελούν πηγή αβεβαιότητας, αλλά και με τις ίδιες μας τις πράξεις εδώ, στην Ένωση. Το αναξιοποίητο ενεργειακό δυναμικό μας ανέρχεται σε ποσοστό 4,8% και μειώνεται κάθε έτος, ενώ πριν ήταν 15-20 %. Επομένως παρασυρθήκαμε σε κρίσεις, εξαιτίας των πράξεών μας. Τώρα πρέπει να επενδύσουμε σε νέο δυναμικό, δίκτυα που πρέπει να κατασκευαστούν και να βελτιωθούν και πρέπει οπωσδήποτε να ζητήσουμε βοήθεια από τις κυβερνήσεις μας. Προφανώς πρέπει να καταβάλλουμε πολλές περισσότερες προσπάθειες όσον αφορά την αντιμετώπιση του προβλήματος της κατανάλωσης ενέργειας.
<P>
Το άλλο ζήτημα είναι ότι η ενέργεια έχει μετατραπεί όχι μόνο σε ένα πολιτικό ζήτημα, αλλά και κοινωνικό. Όσο πιο φτωχός είναι ο καταναλωτής, τόσο πιο δύσκολη είναι η κατάσταση για τον ίδιο, όταν οι τιμές της ενέργειας είναι υψηλές και αυτός ο καταναλωτής πρέπει να τεθεί στο επίκεντρο της ενεργειακής πολιτικής, όπως αναφέρει η έκθεση της κ. Morgan.
<P>
Θα ήθελα επίσης να ρωτήσω την Επιτροπή τι μέτρα προτίθεται να λάβει για τη βελτίωση της κοινωνικής ενεργειακής ασφάλειας.
<SPEAKER ID="036" NAME="Γιώργος Χατζημαρκάκης" AFFILIATION="ALDE">
(DE) Κύριε Πρόεδρε, κύριε Επίτροπε, όλοι γνωρίζουμε ότι η ενέργεια είναι πηγή ζωής για την Ευρωπαϊκή Ένωση. Δυστυχώς, αυτό το συνειδητοποιούμε μόνο περιστασιακά, τις Κυριακές. Πιστεύω ότι η ΕΕ στο σύνολό της αντιμετωπίζει το θέμα της ενέργειας με εξαιρετικά αφελή τρόπο. " ενεργειακή πολιτική εξακολουθεί να είναι ένα συνονθύλευμα από ημίμετρα, ενώ τα κράτη μέλη ακολουθούν διαφορετικές στρατηγικές.
<P>
" εαρινή Σύνοδος Κορυφής για την ενέργεια ήταν μια αποτυχία, αυτό κατέστη σαφές. " Σύνοδος Κορυφής ΕΕ-Ρωσίας που ήταν σημαντική για εμάς και είχε μια ενεργειακή παράμετρο, κατέρρευσε εξαιτίας του πολωνικού βοδινού κρέατος. Υπάρχουν ιδεολογικές αντιπαραθέσεις σχετικά με την πολιτική ατομικής ενέργειας, υπάρχουν πράγματα που μας παρακωλύουν. Υπάρχουν σημαντικές περιοχές στον κόσμο που θα μπορούσαν να είναι βασικοί προμηθευτές μας, όπως η Κεντρική Ασία, αλλά δεν τους δώσαμε τη δέουσα προσοχή μέχρι τώρα. " Κίνα, όπως επισημάνθηκε επανειλημμένα στη συζήτηση, αναπτύσσει έναν μεγάλο αριθμό στρατηγικών συμμαχιών παγκοσμίως σε αυτό ακριβώς το θέμα. Από την άλλη πλευρά, εξαρτόμαστε σε πολύ μεγάλο βαθμό από το πετρέλαιο και το φυσικό αέριο, δεν διαθέτουμε επαρκείς φορείς διασύνδεσης για μια πραγματική ευρωπαϊκή ενεργειακή αγορά, όπως άλλωστε διαπιστώσαμε πρόσφατα με τη διακοπή παροχής ηλεκτρικού ρεύματος αυτό το έτος. Συνολικά, πιστεύω ότι πρόκειται για ένα πολύ φτωχό ισοζύγιο.
<P>
Για τον λόγο αυτόν, χαιρετίζουμε θερμά το ότι έχετε δρομολογήσει αρκετά σχέδια δράσης, κύριε Επίτροπε, ότι η γερμανική Προεδρία του Συμβουλίου θα επικεντρωθεί στην ενέργεια και ότι χώρες, όπως επί παραδείγματι η Φινλανδία, υιοθετούν μια απολύτως μη ιδεολογική αλλά παρόλ' αυτά εξαιρετικά επιτυχή προσέγγιση όσον αφορά την ενεργειακή πολιτική, επενδύοντας πάρα πολύ στη βιομάζα και επίσης συγχρόνως στην ατομική ενέργεια, διότι έχουν προφανώς αναγνωρίσει τα σημάδια των καιρών.
<P>
Κυρίως όμως χαιρετίζω το γεγονός ότι εσείς, κύριε Επίτροπε, με το σχέδιο δράσης για τη βιομάζα επιτύχατε κάτι που είναι ίσως μια πολύ σημαντική συμβολή στην ενεργειακή διαφοροποίηση, στη μείωση της εξάρτησής μας από άλλες περιοχές του κόσμου και στη "λισαβονοποίηση" ολόκληρης της ατζέντας της ΕΕ. Εν προκειμένω, εννοώ κυρίως το σχέδιο για τη γεωργία. Τα σχέδια βρίσκονται στο τραπέζι των διαπραγματεύσεων. Τώρα πλέον εναπόκειται στα κράτη μέλη να τηρήσουν αυτά τα σχέδια.
<SPEAKER ID="037" NAME="Rebecca Harms" AFFILIATION="Verts/ALE">
(DE) Κύριε Πρόεδρε, κυρίες και κύριοι, έχουν κατατεθεί ορισμένες πολύ διαφορετικές εκθέσεις σχετικά με τις ενεργειακές στρατηγικές. Κατά τη γνώμη μου, η έκθεση Morgan και η έκθεση Langen ασχολούνται πραγματικά με ένα θετικό μέλλον και μια αλλαγή των παραδειγματικών σχέσεων στη βιομηχανία ενέργειας με τη μορφή που είχε έως σήμερα, ενώ η έκθεση Seppänen αφορά ουσιαστικά την εξάλειψη αποβλήτων και μόλυνσης. Επειδή συμφωνώ απόλυτα με την κ. Morgan, θα ήθελα να επικεντρωθώ τώρα στην έκθεση Seppänen και να πω ότι θεωρώ αυτά που προτείνει αυτή η έκθεση εντελώς απαράδεκτα.
<P>
" πυρηνική ασφάλεια είναι και παραμένει μάλλον φαντασία παρά πραγματικότητα. Εάν κοιτάξουμε πίσω στο προηγούμενο έτος και κάνουμε μια ανασκόπηση των σημαντικότερων γεγονότων που τράβηξαν την προσοχή μας, τότε πρέπει να επισημανθεί ότι η Ευρωπαϊκή Ένωση θα όφειλε γενικά να έχει πλήρη επίγνωση του γεγονότος αυτού. Οδηγηθήκαμε σε μια αδιέξοδη αντιπαράθεση με το Ιράν, το οποίο απειλεί να κατασκευάσει ατομική βόμβα. Μας συντάραξε η πυρηνική δοκιμή στη Βόρειο Κορέα και το μόνο που μπορούμε να πούμε είναι ότι η συμφωνία για τη μη διάδοση των πυρηνικών όπλων είναι ένα κενό γράμμα.
<P>
Στην Ευρωπαϊκή Ένωση έχουμε το εργοστάσιο παραγωγής πυρηνικής ενέργειας του Forsmark στη Σουηδία. " Σουηδία είναι μια χώρα που ισχυρίζεται ότι διαθέτει τα ασφαλέστερα εργοστάσια παραγωγής πυρηνικής ενέργειας. Οι σουηδικές εποπτικές αρχές μάς αντιτείνουν ότι αυτός ο αντιδραστήρας απείχε μόλις 18 λεπτά από τη διαφυγή. Εκείνη η κατάσταση έκτακτης ανάγκης δεν συζητήθηκε καν σε πανευρωπαϊκό επίπεδο, πόσο μάλλον να αναλυθεί. Αναλάβαμε μεγάλη ευθύνη με την εξάλειψη των συνεπειών του ατυχήματος στον αντιδραστήρα του Τσερνομπίλ, αλλά τι βρήκαμε μπροστά μας; Ασυνέπεια, διαφθορά ως προς το σχέδιο εφαρμογής προστατευτικού καλύμματος, ενώ ουδείς γνωρίζει πραγματικά ποια είναι η πορεία που πρέπει να ακολουθήσουμε προς τα εμπρός. Επιπλέον, αντιμετωπίζουμε το σκάνδαλο με το πολώνιο. Μεγάλες ποσότητες πολωνίου, μια άκρως ραδιενεργός ουσία από τις ρωσικές πυρηνικές πόλεις, εκλάπησαν, μεταφέρθηκαν παντού στην Ευρώπη και ουδείς γνωρίζει πώς κατέστη αυτό δυνατόν. Επομένως, μην μου μιλάτε καθόλου για πυρηνική ασφάλεια· είναι καλύτερα να μου μιλήσετε για πυρηνική ανασφάλεια.
<SPEAKER ID="038" NAME="Tobias Pflüger" AFFILIATION="GUE/NGL">
(DE) Κύριε Πρόεδρε, οι διάφορες εκθέσεις στον τομέα της ενέργειας είναι στην πραγματικότητα πολύ χαρακτηριστικές του Ευρωπαϊκού Κοινοβουλίου. Υπάρχουν πολλά στοιχεία σε αυτές, εκ των οποίων είναι σωστά. Ως προς την ουσία τους όμως οι εκθέσεις αυτές είναι προβληματικές.
<P>
Αναφέρονται επανειλημμένα στη σύνθεση των ενεργειακών πηγών. Αυτό ασφαλώς σημαίνει ότι εξακολουθούν να υπολογίζουν στην ατομική ενέργεια, καθώς και ότι η ατομική ενέργεια είναι και παραμένει ακατάλληλη και επικίνδυνη. Πότε επιτέλους οι διάφοροι υπεύθυνοι των αρχών θα μάθουν από τα διδάγματα του Τσερνομπίλ και τα πιο πρόσφατα ατυχήματα στη Σουηδία; " μόνη σωστή απάντηση είναι να αποχωρήσουμε άμεσα από την ατομική ενέργεια! " ΕΕ αδυνατεί να προάγει την έρευνα, απέτυχε στην ενεργειακή απόδοση και στις ανανεώσιμες μορφές ενέργειας. Είναι σκανδαλώδες να δαπανώνται τα διπλάσια χρήματα, 1,6 δισ. ευρώ, για την έρευνα στην κούρσα των εξοπλισμών, τη στιγμή που συντελείται μια αλλαγή κατεύθυνσης στην ενέργεια. Ο γερμανός Υπουργός Εξωτερικών κάνει διαρκώς λόγο για "εξωτερική ενεργειακή πολιτική". Αυτό καταδεικνύει ότι η ΕΕ τρέφει παγκόσμιες πολιτικές φιλοδοξίες εις βάρος άλλων λαών. Αντ' αυτού, χρειάζεται να αποχωρήσουμε άμεσα από την ατομική ενέργεια και να επενδύσουμε μαζικά σε ανανεώσιμες μορφές ενέργειας, στην έρευνα στον τομέα της ενέργειας αντί για την έρευνα στον τομέα των εξοπλισμών και στη συνεργασία στον τομέα της εξωτερικής ενεργειακής πολιτικής.
<SPEAKER ID="039" NAME="John Whittaker" AFFILIATION="IND/DEM">
(ΕΝ) Κύριε Πρόεδρε, υπάρχουν πάνω από 100 ρήτρες σε αυτή την έκθεση για την ενεργειακή ασφάλεια, και σχεδόν όλες τους καλούν την Επιτροπή να κάνει κάτι: να καθορίσει το σύστημα εμπορίας του άνθρακα, να ευνοήσει τις επενδύσεις στην ευρωπαϊκή ενεργειακή αγορά, να ενθαρρύνει την ενεργειακή απόδοση, και άλλα πολλά ακόμη. " Επιτροπή θα είναι αρκετά απασχολημένη. Θα ήθελα να θέσω υπό αμφισβήτηση δύο υποθέσεις σχετικά με αυτό το φιλόδοξο πρόγραμμα.
<P>
Πρώτον, υποτίθεται ότι η Επιτροπή με κάποιον τρόπο έχει την ικανότητα να αντιμετωπίσει όλα αυτά τα προβλήματα, σαν να διέθετε ένα μαγικό ραβδί. Δεύτερον, υποτίθεται ότι τα κράτη μέλη της ΕΕ μπορούν να πεισθούν να συνεργαστούν. Θα συνεργαστούν πράγματι, εφόσον αυτό είναι προς το συμφέρον τους, πουλώντας για παράδειγμα πλεονάζουσα ενέργεια -με κέρδος στους γείτονές τους. Αλλά όταν διακυβεύεται η εθνική ενεργειακή ασφάλεια, όλη η ισχύς της Επιτροπής δεν επαρκεί, και οι χώρες θα φροντίσουν για τον εαυτό τους. Κάντε τη σύγκριση με τη "συνεργασία" στην αλιεία, που έφερε αρκετά κοινά είδη στα πρόθυρα της εξαφάνισης.
<P>
" μεγαλύτερη ανησυχία μου, ωστόσο, είναι ότι μεγάλο μέρος των αιτημάτων μας, όπως η προσπάθεια επίτευξης ανέφικτων στόχων για το διοξείδιο του άνθρακα και τις ανανεώσιμες πηγές ενέργειας, ελάχιστα λαμβάνει υπόψη το οικονομικό κόστος. Φοβούμαι ότι η εφαρμογή πολλών από τις συστάσεις αυτής της έκθεσης θα είναι εξίσου καταστροφικές οικονομικά με την οδηγία REACH, την οποία ενέκρινε θριαμβευτικά το Κοινοβούλιο χθες.
<SPEAKER ID="040" NAME="James Hugh Allister" AFFILIATION="NI">
(ΕΝ) Κύριε Πρόεδρε, δεν μπορείτε να έχετε μια ανοιχτή αγορά στην ενέργεια και μια εφαρμόσιμη πολιτική ενεργειακού καταμερισμού χωρίς διαφανή ανταγωνισμό. " Πράσινη Βίβλος της Επιτροπής το αναγνωρίζει αυτό.
<P>
Ωστόσο, στη νήσο της Ιρλανδίας, ως μέρος ενός ευρύτερου σχεδίου για τις Βρετανικές Νήσους και την Ευρώπη, οι ευκαιρίες για μια ελεύθερη και δίκαιη αγορά καταπνίγονται από την κρατική κυριαρχία του φορέα προμήθειας ηλεκτρισμού (Electricity Supply Board) στην αγορά της Δημοκρατίας της Ιρλανδίας. Το σχεδόν μονοπώλιο του ESB τόσο στην παραγωγή όσο και στη διανομή πρέπει να σπάσει, καθώς αποκλείει άλλους από την αγορά και καταπνίγει τον ανταγωνισμό. Οφείλω να αναφέρω ότι η κυβέρνηση του Δουβλίνου κινείται με εξαιρετικά βραδείς ρυθμούς προς την κατάρριψη αυτού του μονοπωλίου. Καλώ σήμερα την Επιτροπή να απαιτήσει με μεγαλύτερο σθένος την πραγματοποίηση αυτής της απαραίτητης αλλαγής.
<P>
Το μονοπώλιο συνεπάγεται επιδοτούμενη αναποτελεσματικότητα και υψηλότερες τιμές, και έτσι θα ήταν η κατάσταση για τους καταναλωτές στην εκλογική μου περιφέρεια της Βόρειας Ιρλανδίας, εάν καταλήγαμε να αποτελέσουμε μειοψηφία σε μια ενεργειακή αγορά στην οποία δεσπόζει ένας ESB που δεν έχει υποστεί μεταρρύθμιση. Δεν μπορούμε να το δεχτούμε αυτό!
<SPEAKER ID="041" NAME="Elmar Brok " AFFILIATION="PPE-DE">
συντάκτης της γνωμοδότησης της Επιτροπής Εξωτερικών Υποθέσεων. - (DE) Κύριε Πρόεδρε, κύριε Επίτροπε, επιτρέψτε μου να πω λίγα λόγια για να περιγράψω συνοπτικά τη γνώμη της Επιτροπής Εξωτερικών Υποθέσεων. " Ευρωπαϊκή Ένωση δεν είναι πλέον άδυτο. " Ρωσία χρησιμοποιεί την ενέργεια ως πολιτικό όπλο, η κατάσταση στη Μέση Ανατολή και στην περιοχή του Κόλπου είναι ασαφής και ουδείς εξ ημών γνωρίζει πώς θα διαμορφωθεί η πολιτική κατάσταση και επομένως η ασφάλεια του ενεργειακού εφοδιασμού σε δύο ή τρία χρόνια.
<P>
Όταν βλέπουμε ότι η διψασμένη για ενέργεια Κίνα απέκτησε δικαιώματα στον ενεργειακό τομέα στο Νταρφούρ, διοργάνωσε μια αφρικανική Σύνοδο Κορυφής, απέκτησε πρόσβαση στη Νιγηρία και έκλεισε συμφωνία στον ενεργειακό τομέα με το Ιράν, με αξία που υπερβαίνει τα 100 δισ. δολάρια, πρέπει να ανησυχούμε σφόδρα για τον ενεργειακό εφοδιασμό σε ευνοϊκές τιμές, δεδομένου ότι αυτό είναι καθοριστικό για την οικονομική και κοινωνική ανάπτυξη της ηπείρου μας, για τις θέσεις εργασίας και πάρα πολλά άλλα. Για τον λόγο αυτόν, πρέπει να καταβάλουμε ιδιαίτερες προσπάθειες σε αυτούς τους τομείς με σκοπό να προχωρήσουμε προς τα εμπρός, διαφοροποιώντας τον εφοδιασμό μας από όλα τα μέρη του κόσμου, καθώς και μέσω της εσωτερικής διασύνδεσης των ενεργειακών δικτύων εντός της Ευρωπαϊκής Ένωσης, ούτως ώστε οι μεμονωμένες χώρες να μην είναι δυνατόν να τιμωρηθούν από τρίτες δυνάμεις. Αυτό θα μας προσφέρει μεγαλύτερη ασφάλεια. Ωστόσο, καταδεικνύει επίσης πόσο σημαντική είναι η Συνταγματική Συνθήκη για τη θέσπιση δικαιοδοσίας στον τομέα της ενέργειας, προκειμένου να μπορέσουμε να εφαρμόσουμε όλα όσα συζητήσαμε σήμερα εδώ.
<SPEAKER ID="042" NAME="Alejo Vidal-Quadras" AFFILIATION="PPE-DE">
(ES) Κύριε Πρόεδρε, θα αρχίσω με την έκθεση του κ. Seppänen. Οι εισηγητής απέδειξε για άλλη μια φορά την μεγάλη του εμπειρία σε αυτόν τον τομέα και την ικανότητά του στην επίτευξη συναίνεσης, εξασφαλίζοντας μια μεγάλη πλειοψηφία στην Επιτροπή Βιομηχανίας, Έρευνας και Ενέργειας. Πιστεύω ότι το αποτέλεσμα είναι εξαιρετικό και πρέπει να αποφύγουμε να παρεκκλίνουμε από αυτό εγκρίνοντας τροπολογίες που αντιβαίνουν στο πνεύμα της πρότασης.
<P>
Όσον αφορά την έκθεση Morgan, θα ήθελα να επισημάνω ένα περίεργο γεγονός, και αυτό είναι ότι η συμβολή της πυρηνικής ενέργειας έχει αγνοηθεί εντελώς. Πιστεύω ότι ορισμένοι βουλευτές προτιμούν να μην εξετάζουν το θέμα, με την ελπίδα ότι θα αποφύγουν μια επίμαχη συζήτηση, αλλά πρέπει να επιδείξουμε θάρρος και να αναγνωρίσουμε επιτέλους, αντικειμενικά και χωρίς επιφυλάξεις, τη σημαντική συμβολή αυτής της πηγής ενέργειας στην ασφάλεια του εφοδιασμού και στην καταπολέμηση της αλλαγής του κλίματος.
<P>
Θα ήθελα να ακούσετε προσεκτικά, κυρία Harms, τα λόγια του συνιδρυτή της Greenpeace, Patrick Moore, κατά τον οποίο: "" αιολική και η ηλιακή ενέργεια έχουν τη θέση τους, αλλά επειδή είναι διακοπτόμενες και απρόβλεπτες απλά δεν μπορούν να αντικαταστήσουν τα μεγάλα εργοστάσια άνθρακα, πυρηνικής και υδροηλεκτρικής ενέργειας. Το φυσικό αέριο, ένα ορυκτό καύσιμο, είναι ήδη πολύ ακριβό, και η τιμή του πολύ άστατη για να διακινδυνεύσουμε την κατασκευή μεγάλων εργοστασίων παραγωγής. Δεδομένου ότι οι υδροηλεκτρικές πηγές λειτουργούν στο έπακρο, η πυρηνική ενέργεια είναι, δια της ατόπου απαγωγής, το μοναδικό βιώσιμο υποκατάστατο του άνθρακα". Πιστεύω ότι αυτό είναι ένα αδιαμφισβήτητο επιχείρημα.
<P>
Συμφωνώ μαζί σας ότι το Ιράν, με το πρόγραμμά του πυρηνικού εμπλουτισμού, αποτελεί μια πολύ σοβαρή απειλή στην παγκόσμια ασφάλεια και σταθερότητα, αλλά το σωστό συμπέρασμα που πρέπει να εξαχθεί από αυτό είναι το αντίθετο από αυτό που προτείνετε, κυρία Harms. Το συμπέρασμα είναι ότι πρέπει να αυξήσουμε την ενεργειακή μας ανεξαρτησία. Με άλλα λόγια, ακριβώς το αντίθετο από αυτό που υποστηρίζετε. Πρέπει να σταματήσουμε να βλέπουμε τα κιλοβάτ από πολιτική άποψη. Μιλάμε για πηγές ενέργειας οι οποίες εκπέμπουν αέρια που προκαλούν το φαινόμενο του θερμοκηπίου και για πηγές που δεν τα εκπέμπουν. Οι ανανεώσιμες πηγές ενέργειας και η πυρηνική ενέργεια πρέπει να θεωρούνται συμπληρωματικές και όχι ασύμβατες μεταξύ τους.
<SPEAKER ID="043" NAME="Mechtild Rothe" AFFILIATION="PSE">
(DE) Κύριε Πρόεδρε, κύριε Επίτροπε, κυρίες και κύριοι, καταρχάς θα ήθελα να εκφράσω τις ευχαριστίες μου στους τρεις εισηγητές για το άριστο έργο τους. Ωστόσο, ελπίζω ότι οι δύο συνάδελφοι θα με συγχωρέσουν που θα επικεντρωθώ στην έκθεση της συναδέλφου μου κ. Morgan. " έκθεσή της είναι εξαιρετική και αποδεικνύει την εποικοδομητική συνεργασία μεταξύ των εισηγητών και των σκιωδών εισηγητών. Θεωρώ δεδομένο ότι σήμερα στο Κοινοβούλιο θα εκπέμψουμε ένα πολύ σαφές μήνυμα προς την Επιτροπή, ένα μήνυμα που η Επιτροπή, για χάρη της συνέχισης της μέχρι τούδε πραγματικά άριστης συνεργασίας στον τομέα της ενεργειακής πολιτικής, δεν θα πρέπει να αγνοήσει, όταν θα υποβάλει το πακέτο για την ενέργεια τον Ιανουάριο. Εξ ου και η έκθεση θέτει, για παράδειγμα, έναν δεσμευτικό στόχο 25% για τις ανανεώσιμες μορφές ενέργειας μέχρι το 2020.
<P>
" Επιτροπή είναι προφανώς εντελώς ανοιχτή όταν πρόκειται για έναν δεσμευτικό, γενικό στόχο. Ναι μεν αυτό είναι καλό, αλλά δεν αρκεί. Στην έκθεση Morgan τίθενται επίσης δεσμευτικοί στόχοι ανά τομείς. Τίθενται στόχοι για την ηλεκτρική ενέργεια και τα βιοκαύσιμα. Ωστόσο, πρέπει να θέσουμε αυτούς τους στόχους πέραν του 2010.
<P>
Οι μέχρι σήμερα εμπειρίες μας δεν ήταν αρνητικές. Το 2001 διαπιστώσαμε με την οδηγία για την ηλεκτρική ενέργεια, η οποία περιελάμβανε σαφείς στόχους, ότι επιτύχαμε ένα νέο ξεκίνημα στα κράτη μέλη. Αφενός, αυτό δεν θα πρέπει να διακυβευτεί. Αφετέρου όμως, κύριε Επίτροπε Piebalgs, δηλώσατε στο Σώμα τον Φεβρουάριο ότι θα υποβάλετε φέτος μια οδηγία για τη θέρμανση και την ψύξη. Ευχαρίστως σας δίνουμε χρόνο μέχρι τον Ιανουάριο. Ωστόσο, το θέμα δεν είναι εκεί. Τόσο εμείς εδώ στο Κοινοβούλιο όσο και η βιομηχανία και το εμπόριο σε αυτόν τον τομέα, που επικρότησαν ειλικρινά τα λόγια σας, αναμένουμε την υποβολή της οδηγίας, όπως διαβεβαιώνεται στις εκθέσεις Langen και Morgan. Απευθύνω έκκληση στην Επιτροπή να εκπληρώσει τις υποχρεώσεις της και να πράξει αναλόγως.
<SPEAKER ID="044" NAME="Anne Laperrouze" AFFILIATION="ALDE">
(FR) Κύριε Πρόεδρε, κύριε Επίτροπε, κυρίες και κύριοι, επιτρέψτε μου να διατυπώσω μερικά σχόλια σχετικά με τα διάφορα θέματα που συζητάμε σήμερα το πρωί.
<P>
Στην έκθεση σχετικά με την πυρηνική προστασία και ασφάλεια, η Ευρωπαϊκή Ένωση θέτει ως στόχο της τη βελτίωση της πυρηνικής προστασίας και ασφάλειας στον κόσμο, προτείνοντας ένα μέσο συνεργασίας με τρίτες χώρες. Αρμοδιότητα της Ευρωπαϊκής Ένωσης δεν είναι να αποτρέψει την κατασκευή νέων σταθμών παραγωγής ή να ζητήσει το κλείσιμο των υφιστάμενων εγκαταστάσεων, αποφάσεις οι οποίες εμπίπτουν στην κυριαρχία των κρατών, αλλά να προωθήσει μια νοοτροπία πυρηνικής ασφάλειας. Εκφράζω επομένως τη λύπη μου για τις δύο τροπολογίες της ομάδας των Πρασίνων/Ευρωπαϊκής Ελεύθερης Συμμαχίας, οι οποίες συστήνουν περισσότερα από το ελάχιστο. " έγκαιρη παρέμβαση επιτρέπει, πριν την έναρξη λειτουργίας των σταθμών, τη δυνατότητα προσδιορισμού των μέτρων ασφαλείας που είναι αναγκαίο να ληφθούν.
<P>
Σήμερα το πρωί, το Κοινοβούλιο προτείνει επίσης μια φιλόδοξη έκθεση για τη βιομάζα και τα βιοκαύσιμα, τα οποία αποτελούν σημαντικά στοιχεία για την ενεργειακή ανεξαρτησία της ΕΕ και για την καταπολέμηση της αλλαγής του κλίματος. Κρίνεται ωστόσο απαραίτητο να παρακολουθούμε από κοντά τη συνολική ενεργειακή απόδοση της βιομάζας.
<P>
Τέλος, θα προτιμούσα να σταλεί ένα πιο ηχηρό μήνυμα από το Κοινοβούλιο όσον αφορά την Πράσινη Βίβλο της Ευρωπαϊκής Επιτροπής, κυρίως αναφορικά με τις προσπάθειες που πρέπει να καταβληθούν για τη μείωση της κατανάλωσης ενέργειας στα κτίρια και στις μεταφορές. Για να αναφέρω ένα άλλο παράδειγμα, για ακόμη μια φορά παραποιήσαμε τη συζήτηση για την πυρηνική ενέργεια. Πρέπει να αναγνωρίσουμε ότι η πυρηνική ενέργεια αποτελεί τμήμα του ενεργειακού μείγματος, ότι συμβάλλει στην καταπολέμηση της αλλαγής του κλίματος και επιπλέον, ότι η τεχνογνωσία μας σε αυτόν τον τομέα είναι παγκοσμίως αναγνωρισμένη.
<P>
Θα ήθελα να σας υπενθυμίσω επίσης ότι πρέπει να ενθαρρύνουμε τους διαχειριστές των δικτύων να συνεργαστούν για την κατάρτιση ενός ευρωπαϊκού κώδικα, προκειμένου να ρυθμιστεί η ασφάλεια των δικτύων μεταφοράς ενέργειας.
<P>
Τέλος, τώρα που οι ιδιώτες καταναλωτές θα αντιμετωπίσουν το άνοιγμα της ενεργειακής αγοράς, είναι καιρός να συνυπολογιστεί ο ρόλος των ρυθμιστικών αρχών και να εγκριθούν οι οδηγίες όσον αφορά την εσωτερική αγορά με σκοπό τη διατήρηση των τιμών σε λογικά επίπεδα. " ενέργεια είναι απόλυτη αναγκαιότητα και είναι ζωτικής σημασίας για τους ευρωπαίους πολίτες, κυρίως τους πιο φτωχούς, να αποκτήσουν πρόσβαση σε αυτή την καθολική υπηρεσία.
<SPEAKER ID="045" NAME="Αθανάσιος Παφίλης" AFFILIATION="GUE/NGL">
Κύριε Πρόεδρε, η Πράσινη Βίβλος προωθείται στα πλαίσια της αντιλαϊκής στρατηγικής της Λισσαβόνας και εξασφαλίζει ένα ακόμα δώρο νέας κερδοφορίας στο ευρωενωσιακό κεφάλαιο.
<P>
" Ευρωπαϊκή Ένωση και οι κυβερνήσεις των κρατών μελών, ακόμη και αυτές που εμφανίζουν εθνικό προστατευτισμό, ιδιωτικοποιούν αυτό τον στρατηγικό τομέα θυσιάζοντας λαϊκές ανάγκες στο βωμό της κερδοφορίας του ιδιώτη, δηλαδή των μεγάλων επιχειρηματικών ομίλων και των πολυεθνικών.
<P>
" απελευθέρωση φέρνει νέα κέρδη στον επιχειρηματία και αύξηση στις τιμές εις βάρος του καταναλωτή. Παράδειγμα: η ιδιωτικοποίηση της CDF στη Γαλλία. Από το πρώτο τετράμηνο της ιδιωτικοποίησής της οι τιμές για τα νοικοκυριά αυξήθηκαν κατά 15%. Το ίδιο έγινε στην Ελλάδα και σε άλλες χώρες " προστασία του περιβάλλοντος, την οποία επικαλείσθε, είναι υποκριτική. Στην πραγματικότητα προσπαθείτε να συγκαλύψετε την επιτάχυνση της απελευθέρωσης.
<P>
Ο ενεργειακός εφοδιασμός πρέπει να στοχεύει στη συνδυασμένη αντιμετώπιση των λαϊκών αναγκών, στη μείωση της ενεργειακής εξάρτησης, στη διαφύλαξη της ασφάλειας των κατοίκων, στην προστασία του περιβάλλοντος και κυρίως στην κατοχύρωση της ενέργειας ως κοινωνικού αγαθού και όχι ως εμπορεύματος, και εδώ είναι η στρατηγική μας διαφωνία και διαφορά: Τέτοιες ανάγκες δεν προωθεί η Πράσινη Βίβλος! Αντίθετα στρέφεται κατά των συμφερόντων του καταναλωτή, δηλαδή των εργαζομένων!
<SPEAKER ID="046" NAME="Alessandro Battilocchio" AFFILIATION="NI">
(IT) Κύριε Πρόεδρε, κυρίες και κύριοι, λαμβάνω τον λόγο εξ ονόματος του Νέου Ιταλικού Σοσιαλιστικού Κόμματος. Όχι μόνο χαιρετίζω την Πράσινη Βίβλο της Επιτροπής και την έκθεση της συναδέλφου Morgan για μια αειφόρο ευρωπαϊκή ενεργειακή πολιτική, αλλά εύχομαι η στρατηγική αυτή να αποτελέσει από το 2007 μία από τις προτεραιότητες της Ένωσης.
<P>
Πράγματι, όπως είχα την ευκαιρία να επαναλάβω τόσο εχθές στο Σώμα όσο και σε άλλες περιπτώσεις, από την ικανότητα της Ευρωπαϊκής Ένωσης να εκπονήσει μια ενεργειακή στρατηγική -όχι μόνο αειφόρο, αλλά και αυτόνομη - επιτυγχάνοντας συνεπώς την ανεξαρτησία της από τα παιχνίδια εξουσίας και οικονομικών συμφερόντων που κινούν συχνά τα νήματα σε αυτόν τον τομέα, εξαρτώνται πολλές προκλήσεις που μας αναμένουν στο προσεχές μέλλον σε παγκόσμιο επίπεδο, όχι μόνον από πλευράς ανταγωνιστικότητας, αλλά και σεβασμού στο πολιτικό και στρατηγικό βάρος που θέλει και μπορεί να κατακτήσει η Ένωση.
<P>
Πέρα από τη σύναψη στρατηγικών συμφωνιών με σημερινούς και μελλοντικούς εταίρους, είναι συνεπώς περισσότερο αναγκαίο να εντείνουμε τις προσπάθειες για την έρευνα και να επιτρέψουμε στα κράτη μέλη να αναπτύξουν στο μέγιστο βαθμό τους αειφόρους ενεργειακούς πόρους που διαθέτουν ανάλογα με τα χαρακτηριστικά και τις δυνατότητες κάθε κράτους μέλους.
<SPEAKER ID="047" NAME="Jerzy Buzek" AFFILIATION="PPE-DE">
(PL) Κύριε Πρόεδρε, θα ήθελα να ξεκινήσω την ομιλία μου λέγοντας ότι πιστεύω πως πρέπει να στηρίξουμε και τις τρεις εκθέσεις και να εκφράσω τις ευχαριστίες μου στους τρεις εισηγητές για τις προσπάθειές τους. Πάνω από όλα, θα ήθελα να συγχαρώ τον κ. Piebalgs για το έργο του. Κατά τα δυόμισι έτη αυτής της θητείας, μιλούμε πια για την ενέργεια με έναν εντελώς διαφορετικό τρόπο σε σχέση με το παρελθόν.
<P>
Πρώτον, είναι σαφές σήμερα ότι τα προβλήματά μας στην Ευρώπη βασίζονται στην απειλή των αποθεμάτων μας σε πετρέλαιο και φυσικό αέριο, αυτός είναι και ο λόγος που οι πρωτοβουλίες του Επιτρόπου, της Ευρωπαϊκής Επιτροπής και του Συμβουλίου της Ευρώπης όσον αφορά τον εντατικό διάλογο με εταίρους που μας εφοδιάζουν με πετρέλαιο και φυσικό αέριο, αξίζουν την στήριξή μας. Είναι αναγκαία μια κοινή εξωτερική πολιτική όσον αφορά τον ενεργειακό εφοδιασμό. Οι οδοί του ενεργειακού εφοδιασμού είναι επίσης σημαντικοί, όχι μόνο οι ίδιοι οι προμηθευτές. Στην πραγματικότητα είναι απόλυτα κρίσιμοι.
<P>
Δεύτερον, αν πρόκειται να καταπολεμήσουμε την κρίση όσον αφορά τον εφοδιασμό σε πετρέλαιο και φυσικό αέριο, πρέπει να βασιστούμε στις δικές μας, τις ευρωπαϊκές, πηγές ενέργειας. Κατά τη διάρκεια δυόμισι χρόνων η Ευρωπαϊκή Ένωση αναγνώρισε σαφώς ότι η εξοικονόμηση ενέργειας και οι ανανεώσιμες πηγές ενέργειας αποτελούν μια προτεραιότητα. Αυτό αναφέρεται σε όλα τα έγγραφα, συμπεριλαμβανόμενων αυτών που αφορούν την έρευνα και ανάπτυξη των νέων τεχνολογιών. Τα βιοκαύσιμα είναι ιδιαίτερα σημαντικά σε αυτό το σημείο, παρόλο που είναι απαραίτητη κάποια νομοθεσία.
<P>
Τρίτον, η Ευρωπαϊκή Ένωση συνεχίζει με το πρόγραμμα ΕΥΡΑΤΟΜ, που είναι το παλαιότερο κοινοτικό πρόγραμμα και το οποίο προσέφερε στην Ευρώπη μια σχετικά ασφαλή και αξιόπιστη πηγή ενέργειας μέσω της χρήσης του ατόμου. Αυτό το πρόγραμμα πρέπει να συνεχιστεί. " ανανεώσιμη ενέργεια δεν θα είναι αρκετή από μόνη της, παρόλο που στηρίζω τους συναδέλφους μου βουλευτές οι οποίοι μιλούν για την ανάγκη ανανεώσιμης ενέργειας.
<P>
Τέταρτον, μετά από έτη αδιαφορίας, η Ευρώπη θυμήθηκε τελικά πως σχεδόν όλες οι χώρες διαθέτουν τους δικούς τους ενεργειακούς πόρους με τη μορφή άνθρακα. Ωστόσο, δεν μπορεί να υπάρξει επιστροφή στις μεθόδους κατανάλωσης άνθρακα του 19ου και 20ου αιώνα. Υπάρχει ανάγκη για εντελώς νέες τεχνολογίες.
<P>
Θα ήθελα να ευχαριστήσω τον Επίτροπο και όλους τους συναδέλφους μου για την απόφασή τους να αναλάβουν παρόμοιες δράσεις εντός του πλαισίου της Ευρωπαϊκής Ένωσης.
<SPEAKER ID="048" NAME="Joan Calabuig Rull" AFFILIATION="PSE">
(ES) Κύριε Πρόεδρε, θα ήθελα να ξεκινήσω συγχαίροντας τους εισηγητές και επισημαίνοντας ότι το πρόβλημα της ενέργειας, που είναι το επίκεντρο των ανησυχιών μας σήμερα, θα εξακολουθήσει να αποτελεί πρόβλημα τα προσεχή έτη, πιθανότατα σε ακόμη μεγαλύτερο βαθμό.
<P>
Όπως είπαν οι εισηγητές, πιστεύω ότι οι προτάσεις στην Πράσινη Βίβλο της Επιτροπής είναι επίκαιρες και απαραίτητες και ότι αξίζει να επισημανθεί το έργο που επιτελείται από τον Επίτροπο Piebalgs.
<P>
Κατόπιν αυτού, θα ήθελα απλά να πω ότι οι καταναλωτές πρέπει ασφαλώς να βρίσκονται στο επίκεντρο της ενεργειακής πολιτικής, καθώς μιλάμε για μια δημόσια υπηρεσία που πρέπει να είναι προσιτή σε όλους, όχι μόνο σε εκείνους που ενδιαφέρουν την αγορά. Τα τελευταία χρόνια, δώσαμε προτεραιότητα στη δημιουργία της ευρωπαϊκής αγοράς, αλλά έχουμε διαπιστώσει ότι αυτό δεν είναι αρκετό. Πολλές χώρες δείχνουν μεγάλη επιφυλακτικότητα ως προς την εφαρμογή της νομοθεσίας. Μόνο αυτή την εβδομάδα, η Επιτροπή απέστειλε αιτιολογημένες γνώμεςσε δεκαέξι κράτη μέλη.
<P>
Πιστεύω ότι πρέπει να αναρωτηθούμε γιατί δεν προοδεύει η αγορά και γιατί δεν υπάρχει επαρκής εμπιστοσύνη και η απάντηση έγκειται στην ανάγκη για κοινή ενεργειακή πολιτική, και όχι μόνο σε εξωτερικό επίπεδο. Χρειαζόμαστε συνεργασία και αλληλεγγύη μεταξύ των κρατών μελών διότι, διαφορετικά, θα είναι πολύ δύσκολο να επιτύχουμε τους στόχους μας και να ανταποκριθούμε στις προκλήσεις που αντιμετωπίζουμε.
<SPEAKER ID="049" NAME="Romana Jordan Cizelj" AFFILIATION="PPE-DE">
(SL) Έχουμε μία συζήτηση, αλλά πολλά ιδιαίτερα σημαντικά θέματα. Καταρχάς θα ήθελα να μιλήσω για την πρόταση σχετικά με την κοινή ευρωπαϊκή ενεργειακή πολιτική.
<P>
Οι συζητήσεις όσον αφορά την ενέργεια αποτελούν τελικά υψηλή προτεραιότητα. Ασφαλώς, αξίζει να τους δοθεί μεγαλύτερη βαρύτητα, καθώς η καλή διαβίωση της ανθρωπότητας εξαρτάται άμεσα από την ποιότητα, τη βιωσιμότητα και το κόστος της ενέργειας, καθώς και από τις επιπτώσεις της ενέργειας στο περιβάλλον. " Ευρώπη αντιμετωπίζει προβλήματα σε αυτόν τον τομέα και θα καταφέρουμε να τα επιλύσουμε μόνο αν ενεργήσουμε θέτοντας έναν κοινό στόχο. Γι' αυτόν τον λόγο στηρίζω την ιδέα μιας κοινής ευρωπαϊκής ενεργειακής πολιτικής. Ωστόσο, το ερώτημα παραμένει: πως θα της δώσουμε υπόσταση;
<P>
Στην πρόταση για την ενιαία ενεργειακή αγορά, αυτό που μου προκαλεί έκπληξη είναι η απουσία της ιδέας της σταδιακής εναρμόνισης και τυποποίησης των διοικητικών οργάνων και η ενοποίηση των δυνάμεών τους. " ευρωπαϊκή ενιαία αγορά απαιτεί δυναμικές εθνικές ρυθμιστικές αρχές, αλλά χρειαζόμαστε επίσης μια ευρωπαϊκή ρυθμιστική αρχή που θα αντιμετωπίσει διασυνοριακά προβλήματα. Μια άλλη σημαντική ανησυχία είναι η κατάρτιση κατάλληλου χρονοδιαγράμματος.
<P>
Στις συζητήσεις για την ενέργεια, επιθυμώ επίσης να δοθεί μεγαλύτερη έμφαση στον τομέα των μεταφορών. " προώθηση των δημόσιων μεταφορών αποτελεί ένα μέτρο που μπορεί να εφαρμοστεί επιτυχώς τώρα. Επιπλέον, ο εκσυγχρονισμός των διαδικασιών όσον αφορά την εισαγωγή βιοκαυσίμων και η ενοποίησή τους μεταξύ των κρατών μελών αποτελεί ένα μέτρο που θα μπορούσαμε να εφαρμόσουμε για ένα σχετικά σύντομο χρονικό διάστημα.
<P>
" δύσκολη κατάσταση στον ενεργειακό τομέα και τα περιβαλλοντικά προβλήματα μας αναγκάζουν να εξετάσουμε τα συγκριτικά πλεονεκτήματα και μειονεκτήματα μεμονωμένων ενεργειακών πηγών, καθώς και τις επιπτώσεις τους σε άλλους τομείς, όπως η βιομηχανία ξυλείας και η γεωργία. Ενεργώντας κατά τον τρόπο αυτόν, πρέπει επίσης να προχωρήσουμε σε μια ρεαλιστική αξιολόγηση της πυρηνικής ενέργειας, η οποία αντιπροσωπεύει μια σημαντική πηγή ενέργειας στην κοινωνία, δεδομένου ότι χρησιμοποιείται σε συνδυασμό με ασφαλή ενέργεια και στο πλαίσιο της κατάλληλης νοοτροπίας ασφάλειας.
<P>
Ας μην συγχέουμε την ειρηνική χρήση της πυρηνικής ενέργειας με την κακή χρήση. Ας επικεντρωθούμε στην θεσμική εξέλιξη που μπορεί να αποτρέψει την κατάχρηση. Δεν θα ήταν σοφό, για παράδειγμα, να εγκαταλείψουμε τη χρήση της πυρηνικής ενέργειας, τη χημική βιομηχανία και την ιατρική έρευνα λόγω ενδεχόμενων καταχρήσεων. Για αυτόν ακριβώς τον λόγο, η Ευρώπη διαθέτει μερικούς χρηματοδοτικούς πόρους για τη βελτίωση της ασφάλειας των σταθμών παραγωγής πυρηνικής ενέργειας σε τρίτες χώρες.
<P>
Τελικά, στον τομέα της ενέργειας, έχουμε ήδη θέσει έναν μεγάλο αριθμό σωστά επιλεγμένων στόχων. Είναι καιρός να διεθνοποιήσουμε μερικούς από αυτούς. Και είναι επίσης καιρός να ξεκινήσουμε εμείς οι ίδιοι να εργαζόμαστε για τους στρατηγικούς στόχους που έχουμε θέσει και να εφαρμόσουμε τις νομικές απαιτήσεις που έχουν εγκριθεί.
<SPEAKER ID="050" NAME="Matthias Groote" AFFILIATION="PSE">
(DE) Κύριε Πρόεδρε, κύριε Επίτροπε, κυρίες και κύριοι, ως σκιώδης εισηγητής για τη γνωμοδότηση της Επιτροπής Περιβάλλοντος, Δημόσιας Υγείας και Ασφάλειας των Τροφίμων σχετικά με τη στρατηγική για τη βιομάζα και τα βιοκαύσιμα, θα ήθελα να σχολιάσω δύο σημεία σε σχέση με αυτήν την έκθεση. Πρώτον, είναι εξαιρετικά σημαντικό ότι δίνεται προτεραιότητα στην αρχή της αειφορίας σε όλες τις φάσεις της παραγωγής βιοκαυσίμων. Επιπλέον, όμως, πρέπει επίσης να καθορίσουμε τις προδιαγραφές όσον αφορά την καλλιέργεια και την επεξεργασία, σε σχέση με τις οποίες το βασικό κριτήριο πρέπει να είναι η ισορροπία των αερίων του θερμοκηπίου κατά τη διάρκεια του συνολικού κύκλου παραγωγής.
<P>
Δεύτερον, θα ήθελα να αναφερθώ στην ενεργειακή απόδοση της βιομάζας. Στην προκειμένη περίπτωση, το κυριότερο κριτήριο πρέπει να είναι πόσες κιλοβατώρες μπορούν να εξοικονομηθούν ανά εκτάριο κατ' έτος χωρίς να αγνοηθεί η αειφορία. Λόγω της αυξημένης ζήτησης για ορυκτές πηγές ενέργειας και της ραγδαίας αύξησης των τιμών που σχετίζεται με αυτήν, είναι σημαντικό να αυξηθεί γρήγορα το ποσοστό των ανανεώσιμων πηγών ενέργειας, ούτως ώστε να αποτραπούν μελλοντικές αυξήσεις τιμών σε ορυκτές πηγές ενέργειας.
<SPEAKER ID="051" NAME="Nicole Fontaine" AFFILIATION="PPE-DE">
(FR) Κύριε Πρόεδρε, κύριε Επίτροπε, κυρίες και κύριοι, η σοβαρή διακοπή ηλεκτρικού ρεύματος που σημειώθηκε στις 4 Νοεμβρίου 2006, αρχικά στη Γερμανία, απέδειξε -αν υπήρχε τέτοια ανάγκη- ότι η ενεργειακή ασφάλεια αποτελεί ασφαλώς μια ευρωπαϊκή ανησυχία και ότι σε ευρωπαϊκό επίπεδο πρέπει να αναζητήσουμε λύσεις. Ο κόσμος στρέφεται ολοένα και περισσότερο προς την Ευρώπη για τη διασφάλιση της ισορροπίας μεταξύ προσφοράς και ζήτησης της ενέργειας, η οποία υπόκειται όλο και περισσότερο στην αστάθεια των προμηθευτών και στις τάσεις που οφείλονται στην εξαιρετικά άνιση γεωγραφική κατανομή των πόρων.
<P>
Ως εκ τούτου, η Επιτροπή έπραξε σωστά παρουσιάζοντάς μας αυτή την Πράσινη Βίβλο, την οποία εξετάζουμε σήμερα χάρη στην έκθεση της συναδέλφου μας βουλευτού, κ. Morgan. Τη συγχαίρω για την εξαιρετική δουλειά της και εκφράζω την ικανοποίησή μου διότι για ένα πρόβλημα τόσο σημαντικό και ευαίσθητο, επετεύχθη ευρεία συναίνεση στο εσωτερικό της Επιτροπής Βιομηχανίας, Έρευνας και Ενέργειας και, κυρίως, για το γεγονός ότι προβλήθηκε η ισχυρή ιδέα ότι οι τρεις στόχοι, δηλαδή η ασφάλεια του εφοδιασμού, η ανταγωνιστικότητα και η περιβαλλοντική βιωσιμότητα, είναι πρωταρχικής σημασίας. Το ίδιο ισχύει και για την ανάγκη διαφοροποίησης του ενεργειακού μείγματος με τη βοήθεια αυτών των τριών πυλώνων, των ορυκτών καυσίμων, της πυρηνικής ενέργειας και των ανανεώσιμων πηγών ενέργειας. Τέλος, πολλοί άνθρωποι αναγνωρίζουν ότι, στο παρόν στάδιο της έρευνας, η πράξη εγκατάλειψης ενός από αυτούς τους πυλώνες θα έθετε προβλήματα και θα υπονόμευε την επίτευξη των προαναφερθέντων στόχων.
<P>
Θα ήθελα να αναγνωρίσω τη σημασία αυτής της συζήτησης, η οποία μας ενθαρρύνει να επιδείξουμε τόλμη. Για πρώτη φορά, μας δίνεται η ευκαιρία να αντιμετωπίσουμε ταυτόχρονα την πρόκληση της ανάπτυξης και την πρόκληση της προστασίας του περιβάλλοντος και αυτό, σε ένα ολοένα και πιο ανησυχητικό πλαίσιο λόγω της καταστροφής που προκαλείται από τις εκπομπές αερίων του θερμοκηπίου. Όπως ανέφερε ο κ. Turmes λίγο πριν, έχουμε μόνο έναν πλανήτη. Επομένως, στηρίζω κυρίως την τροπολογία η οποία, λαμβάνοντας υπόψη τα σοβαρά προειδοποιητικά μηνύματα του περιβάλλοντος, προτείνει έναν συνολικό στόχο όσον αφορά το ποσοστό πηγών ενέργειας με μηδενική χρήση άνθρακα.
<P>
Συμπερασματικά, θα προσθέσω απλώς ότι μετά την κρίση που προκλήθηκε από την αποτυχία των δημοψηφισμάτων στη Γαλλία και στις Κάτω Χώρες, η ευρωπαϊκή ολοκλήρωση πρέπει να αποδείξει την αποτελεσματικότητά της στους πολίτες. " ενεργειακή πολιτική μάς προσφέρει αυτή την ευκαιρία. Ας ελπίσουμε ότι η πολιτική βούληση θα είναι αντάξια του καθήκοντος.
<SPEAKER ID="052" NAME="Dorette Corbey" AFFILIATION="PSE">
(NL) Κύριε Πρόεδρε, θα ήθελα καταρχάς να συγχαρώ την κ. Morgan για το θάρρος και την αποφασιστικότητά της. Θα ήταν καλό κατά τη γνώμη μου να διατυπωθούν τρία σχόλια, χωρίς περαιτέρω υπεκφυγές. Καταρχάς, αξίζει να δοθεί η μέγιστη προτεραιότητα στο ζήτημα του κλίματος.
<P>
Δεύτερον, το συμπέρασμα στο οποίο πρέπει να καταλήξουμε σήμερα είναι ότι η απελευθέρωση δεν υπήρξε τόσο επωφελής για τους καταναλωτές, ότι η συμμόρφωση με τους ευρωπαϊκούς κανόνες είναι ελλιπής και ότι η οδηγία σχετικά με τις εμπορευόμενες εκπομπές πρέπει να τροποποιηθεί σε έναν ή δύο τομείς. Πριν καν μιλήσουμε για κοινή ενεργειακή πολιτική, πρέπει να γίνουν σημαντικές βελτιώσεις όσον αφορά τη συμμόρφωση και την εφαρμογή. Αυτό δεν αποτελεί μόνο καθήκον της Επιτροπής, αλλά και δικό μας. Θα πρέπει συνεχώς να ρωτάμε την Επιτροπή για την εφαρμογή των ευρωπαϊκών κανόνων.
<P>
Τρίτον, τα αμέσως προσεχή έτη, πρέπει να προβούμε σε σημαντικές επενδύσεις όσον αφορά την αποδοτική, βιώσιμη ενέργεια και την καινοτόμα έρευνα. Πρέπει να δώσουμε μικρή σημασία στις επιδοτήσεις για τη ρυπογόνο ενέργεια και να προσανατολίσουμε τα ταμεία μας στο βαθμό που είναι αναγκαίο, στη βιώσιμη ενέργεια. Δισεκατομμύρια εξακολουθούν να επενδύονται στη ρυπογόνο ενέργεια, κυρίως στον άνθρακα και την πυρηνική ενέργεια και πρέπει να θέσουμε ένα τέλος σε αυτό.
<P>
Θα ήθελα επίσης να απονείμω εύσημα στον κ. Langen για την έκθεσή του σχετικά με τα βιοκαύσιμα. " Ευρώπη πρέπει να επιλέξει την υποχρεωτική ανάμειξη της βενζίνης και του ντίζελ. Είναι αναγκαία συγκεκριμένα σχέδια παρέμβασης για να διασφαλιστεί ότι τα βιοκαύσιμα δεν οδηγούν σε εξάλειψη των τροπικών δασών και σε μείωση της βιοποικιλότητας, ή να ξεκινήσει ο ανταγωνισμός με τον εφοδιασμό τροφίμων.
<SPEAKER ID="053" NAME="Andres Tarand" AFFILIATION="PSE">
(ET) " έκθεση της Eluned Morgan για την Πράσινη Βίβλο της Επιτροπής σχετικά με την ενεργειακή στρατηγική μετατράπηκε, κατά τη διάρκεια της συζήτησης του θέματος στο Κοινοβούλιο μέσω πολυάριθμων τροπολογιών, από ένα λεπτό σχέδιο έκθεσης, σε μια πολυσέλιδη έκθεση. Τα περισσότερα από τα θέματα ενέργειας της Ευρωπαϊκής Ένωσης καλύπτονται εκεί. Θα ήθελα να εκφράσω τις ειλικρινείς μου ευχαριστίες στον εισηγητή για τη σκληρή δουλειά του.
<P>
Θα ήθελα να κάνω ωστόσο ένα επικριτικό σχόλιο. " ρήτρα 66, η οποία περιλαμβάνει την ελπίδα ότι η Ρωσία θα υπογράψει τον Ενεργειακό Χάρτη, είναι ενδεχομένως παρωχημένη, λαμβάνοντας υπόψη τη δήλωση του κ. Yastrzhembsky την Τρίτη. Στην άλλη όχθη αυτής της ηπείρου, στο Sakhalin, η Shell αποσύρεται και από την απέναντι όχθη, στη Βαλτική θάλασσα, η εναρμόνιση θεμάτων που συνδέονται με τον αγωγό αερίου βρίσκεται σε αποφασιστικό στάδιο.
<P>
Στο σημείο αυτό, θα ήθελα να επισημάνω τις θέσεις που έχουν τεθεί υπό συζήτηση στη Σουηδία και αυτές που δίνουν έμφαση στην εθνική κυριαρχία. Αναφέρομαι σε αυτό προκειμένου να τονίσω την ανάγκη για μια κοινή ευρωπαϊκή ενεργειακή πολιτική, η οποία απουσιάζει από την έκθεση και είναι καθοριστικής σημασίας σε σχέση με οτιδήποτε άλλο. Παρόλο που είναι το πρώτο σημείο στη γνώμη της Επιτροπής Εξωτερικών υποθέσεων, δεν της δόθηκε ωστόσο η απαιτούμενη έμφαση στην έκθεση.
<SPEAKER ID="054" NAME="Teresa Riera Madurell" AFFILIATION="PSE">
(ES) Κύριε Πρόεδρε, θα ήθελα να αρχίσω συγχαίροντας την κ. Morgan και τους άλλους εισηγητές.
<P>
Θέλω να τονίσω την ανάγκη στήριξης της έρευνας και της ανάπτυξης σε νέες, καθαρότερες τεχνολογίες ενέργειας που μπορούν να καλύψουν τις ανάγκες μας και την ανάγκη να υποστηρίξουμε ό,τι αυτό απαιτεί όσον αφορά τις επενδύσεις στην έρευνα και στην ανάπτυξη.
<P>
Είναι αλήθεια ότι το έβδομο πρόγραμμα πλαίσιο προβλέπει μια επένδυση 2 350 εκατ. ευρώ, ότι, επιπλέον, το έβδομο πρόγραμμα πλαίσιο Ευρατόμ χρηματοδοτεί την έρευνα για την ενέργεια σύντηξης, την πυρηνική σχάση και την ακτινοπροστασία και ότι το πρόγραμμα ανταγωνιστικότητας και καινοτομίας προβλέπει επίσης πόρους για τη χρηματοδότηση της καινοτομίας στην ενέργεια.
<P>
Παρά ταύτα, όμως, οι επενδύσεις μας στην έρευνα και στην ανάπτυξη σε αυτόν τον τομέα εξακολουθούν να είναι σημαντικά χαμηλότερες από τις αντίστοιχες της Ιαπωνίας ή των "νωμένων Πολιτειών και το μεγαλύτερο μέρος τους αφιερώνεται στην έρευνα συμβατικών πηγών ενέργειας. Αυτό αποδεικνύει τη σαφή ανισότητα μεταξύ των επενδύσεων στην έρευνα και στην ανάπτυξη και των υποχρεώσεων που απορρέουν από μια βιώσιμη και φιλόδοξη ενεργειακή πολιτική όπως αυτή που συζητάμε σήμερα.
<P>
Κυρίες και κύριοι, αυτή η δυσλειτουργία πρέπει να διορθωθεί επειγόντως ούτως ώστε να μπορέσουμε να διασφαλίσουμε μια αληθινή στρατηγική έρευνας και ανάπτυξης στον τομέα της ενέργειας.
<SPEAKER ID="055" NAME="Andris Piebalgs">
Επιτροπή. (ΕΝ) Κύριε Πρόεδρε, μετά από μια τόσο περιεκτική και γόνιμη συζήτηση είναι πολύ δύσκολο και αποτελεί μεγάλη πρόκληση να απαντήσω στα θέματα που εθίγησαν, καθώς κάθε μια από τις τρεις εκθέσεις άξιζε μια χωριστή συζήτηση. Θα προσπαθήσω να δώσω περισσότερη έμφαση στα θέματα που μας ενώνουν αντί σε εκείνα που μας διχάζουν.
<P>
Καταρχάς, είναι πολύ σημαντικό να δηλώσει το Κοινοβούλιο σαφώς ότι υπάρχει πρόκληση για άμεση δράση. Τα μέτρα για την καταπολέμηση της κλιματικής μεταβολής πρέπει να ληφθούν τώρα -δεν απομένει άλλος χρόνος. " ασφάλεια εφοδιασμού και η ανταγωνιστικότητα της ευρωπαϊκής οικονομίας είναι επίσης επείγοντα θέματα. Θα θέλαμε όλοι να δούμε προσιτές τιμές για τις βιομηχανίες και τους πολίτες μας. Θα θέλαμε επίσης να εξασφαλίσουμε ότι η ενέργεια παράγεται και χρησιμοποιείται με αειφόρο τρόπο.
<P>
Νομίζω ότι συμφωνούμε για αυτά που πρέπει να γίνουν ώστε να το επιτύχουμε αυτό. Πρέπει να προβλέψουμε μακροπρόθεσμες προοπτικές επενδύσεων· πρέπει να προβλέψουμε την πλήρη χρήση των δυνάμεων της αγοράς· πρέπει να προβλέψουμε τη διαφοροποίηση των ενεργειακών πηγών και των προμηθευτών. Γνωρίζουμε ότι πρέπει να επικεντρωθούμε ιδιαίτερα στην ενεργειακή απόδοση. Γνωρίζουμε ότι υπάρχει συναίνεση για επικέντρωση στην ανανεώσιμη ενέργεια, συμπεριλαμβανομένης της θέρμανσης και της ψύξης. Γνωρίζουμε ότι πρέπει να επικεντρωθούμε στην έρευνα και την ανάπτυξη. Είναι εξάλλου σημαντικό να συνειδητοποιήσουμε ότι εάν ενεργούμε μόνοι, παρότι αυτό μπορεί να είναι θετικό για εμάς, δεν θα είναι αρκετό. Προκειμένου να το κατορθώσουμε αυτό, χρειαζόμαστε τις οικονομίες κλίμακας και φάσματος της ΕΕ. Ωστόσο, είναι επίσης σαφές ότι, για να το επιτύχουμε αυτό, πρέπει να έχουμε κοινό όραμα και ισχύουσα νομοθεσία βασισμένη στη συζήτηση, η οποία να ανταποκρίνεται όχι μόνο σε αυτό το όραμα αλλά και στις αρχές της καλύτερης νομοθεσίας. Χρειαζόμαστε μια γενική συναίνεση στην Ευρώπη. Χρειαζόμαστε μία φωνή και ανάληψη κοινής δράσης.
<P>
Για αυτούς τους λόγους πιστεύω πραγματικά ότι, όταν η Επιτροπή εγκρίνει τη δέσμη στις 10 Ιανουαρίου 2007, αυτό θα ανοίξει τον δρόμο, όπως είπε ο κ. Langen, στην αληθινή δράση και στις αληθινές νομοθετικές προτάσεις -καλές προτάσεις όχι μόνο στον νομοθετικό τομέα αλλά και σε άλλους τομείς.
<P>
Θα ήθελα να ευχαριστήσω την κ. Morgan και τους κ.κ. Langen και Seppänen για τις εξαιρετικές τους εκθέσεις και ολόκληρο το Κοινοβούλιο για αυτήν τη συζήτηση.
<P>
Δυστυχώς πρέπει να τελειώσω με μια θλιβερή αναφορά, καθώς χθες το βράδυ έμαθα τα εξαιρετικά θλιβερά νέα του θανάτου της προκατόχου μου, της Loyola de Palacio. Θα ήθελα να αποτίσω φόρο τιμής σε εκείνη. Πραγματικά θα μας λείψει, διότι ήταν αφοσιωμένη όχι μόνο στα καθήκοντά της σε σχέση με την ενέργεια αλλά και στην Ευρώπη. Είχε πολύ ισχυρές και σαφείς απόψεις, τις οποίες δεν συμμερίζονταν πάντοτε όλοι. Χρειαζόμαστε πνεύματα σαν το δικό της. Πραγματικά πιστεύω ότι ο καλύτερος φόρος τιμής που μπορούμε να της αποδώσουμε θα ήταν να αναλάβουμε ιδιαίτερα φιλόδοξη δράση με στόχο τη χάραξη μιας ευρωπαϊκής ενεργειακής πολιτικής και να μην αποθαρρυνόμαστε από νομικά εμπόδια. Με αυτόν τον τρόπο θα τιμήσουμε τη μνήμη της με τον καλύτερο δυνατό τρόπο.
<P>
(Χειροκροτήματα)
<SPEAKER ID="056" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στις 11.00.
<P>
(" συνεδρίαση διακόπτεται στις 10.50 και επαναλαμβάνεται στις 11.00)
<SPEAKER ID="057" NAME="Bogdan Golik" AFFILIATION="PSE">
(PL) Θα ήθελα να εκφράσω την στήριξή μου στην έκθεση του κ. Langen σχετικά με τη βιομάζα και τα βιοκαύσιμα.
<P>
Σε μια εποχή αυξημένης εξάρτησης του εφοδιασμού σε καύσιμα και ενέργεια από τρίτες χώρες και των εξαιρετικά αυστηρών προδιαγραφών όσον αφορά τις εκπομπές στο περιβάλλον, οι ανανεώσιμες πηγές ενέργειας βρίσκονται μεταξύ των πιο σημαντικών πτυχών για τη διασφάλιση του ασφαλούς ενεργειακού εφοδιασμού. " ανάπτυξη της χρήσης των ανανεώσιμων πηγών ενέργειας θα διευκολύνει την ΕΕ να μειώσει την εξάρτησή της από τα ορυκτά καύσιμα και τις εισαγωγές πετρελαίου, θα μειώσει τις εκπομπές αερίων του θερμοκηπίου και θα ενθαρρύνει την οικονομική αναζωογόνηση των αγροτικών περιοχών με τη δημιουργία νέων θέσεων εργασίας και την εκμετάλλευση αχρησιμοποίητων γεωργικών εκτάσεων.
<P>
Δυστυχώς, σε πολλά κράτη μέλη, νομικοί φραγμοί όπως η απουσία διαφημιστικών εκστρατειών, η απουσία μακροπρόθεσμης δημοσιονομικής πολιτικής σχετικά με φορολογικές ελαφρύνσεις για βιοσυστατικά καυσίμων και η απουσία ευκαιριών για τη χρήση επιπλέον χρηματοδότησης για επενδύσεις στην παραγωγή ντίζελ βιολογικής προέλευσης και βιοαιθανόλης, επηρεάζουν την ανάπτυξη της αγοράς βιοκαυσίμων.
<P>
Πρέπει επομένως να εξετάσουμε την απλοποίηση των διαδικασιών που προωθούν τις καλλιέργειες που μπορούν να χρησιμοποιηθούν ως συστατικά των βιοκαυσίμων. " περαιτέρω ανάπτυξη των μηχανισμών υποστήριξης, συμπεριλαμβανόμενου του συστήματος ειδικών φόρων κατανάλωσης και παραχωρήσεων που λαμβάνουν υπόψη το πραγματικό κόστος δημιουργίας συστατικών βιοκαυσίμων και βιοκαυσίμων, αποτελούν ένα σημαντικό στοιχείο για τη δημιουργία συνθηκών, οι οποίες θα ευνοήσουν την ανάπτυξη της αγοράς βιοκαυσίμων.
<SPEAKER ID="058" NAME="András Gyürk" AFFILIATION="PPE-DE">
(HU) Πλησιάζει με ταχείς ρυθμούς η πρώτη επέτειος του πολέμου των τιμών φυσικού αερίου μεταξύ Ρωσίας και Ουκρανίας, ο οποίος, σε συνδυασμό με μικρότερης σοβαρότητας προβλήματα διανομής που οφείλονται στην έλλειψη αποθεμάτων φυσικού αερίου, αφύπνισε την Ευρώπη για την ενεργειακή ανεξαρτησία της και τον ευάλωτο χαρακτήρα της ασφάλειας του ενεργειακού εφοδιασμού της.
<P>
Τους έντεκα μήνες που μεσολάβησαν από αυτά τα γεγονότα, τα θεσμικά όργανα της Ευρωπαϊκής Ένωσης ανταποκρίθηκαν με την ταχύτητα που ο καθένας θα περίμενε.
<P>
Θα συνοψίσω σε τρία σημεία τους παράγοντες οι οποίοι, σύμφωνα με τις κοινοβουλευτικές συζητήσεις για την Πράσινη Βίβλο που δημοσίευσε η Επιτροπή τον Μάρτιο, είναι ζωτικής σημασίας για την αποφυγή παρόμοιας κατάστασης στο μέλλον:
<P>
1. Χρειαζόμαστε μια κοινή ευρωπαϊκή ενεργειακή πολιτική προκειμένου να μπορούμε να εκφράζουμε ενιαία θέση σε διεθνές επίπεδο στους προμηθευτές μας, συμπεριλαμβανόμενης της Ρωσίας, η οποία χρησιμοποιεί ανοιχτά τη θέση της στον τομέα της ενέργειας ως πολιτικό εργαλείο.
<P>
2. Προκειμένου η κοινή ευρωπαϊκή ενεργειακή πολιτική να παραμείνει σε μια σταθερή βάση, πρέπει να δημιουργήσουμε επίσης το αναγκαίο κοινοτικό νομικό πλαίσιο που θα την υποστηρίζει. " επέκταση της συνθήκης για τη θέσπιση μιας ενεργειακής κοινότητας στη νοτιοανατολική Ευρώπη πρέπει να λειτουργήσει ως πρότυπο που πρέπει να ακολουθήσει η πολιτική γειτονίας της ΕΕ.
<P>
3. Τέλος, θα ήθελα να τονίσω ότι η Ευρώπη πρέπει να δημιουργήσει νέες υποδομές καθώς και ένα νέο νομικό πλαίσιο. Για να επέλθει η διαφοροποίηση που χρησιμεύει ως εγγύηση για μια ασφαλή ενεργειακή πολιτική, πρέπει να δημιουργήσουμε νέους αγωγούς φυσικού αερίου, εγκαταστάσεις αποθήκευσης αερίου και τερματικούς σταθμούς υποδοχής υγροποιημένου φυσικού αερίου, καθώς και διασυνδέσεις. " κατασκευή του αγωγού αερίου Nabucco θα διασφαλίσει τη διαφοροποίηση των πηγών εφοδιασμού και των οδών διαμετακόμισης. Οι εναλλακτικές πηγές ενέργειας πρέπει στο μέλλον να διαδραματίσουν έναν πιο σημαντικό ρόλο στο ενεργειακό μείγμα και πρέπει επίσης να επανεκτιμηθεί ο ρόλος της πυρηνικής ενέργειας.
<P>
" ενεργειακή ανεξαρτησία των ευρωπαίων καταναλωτών αυξάνεται συνεχώς. Αποτελεί κοινή μας ευθύνη να διασφαλίσουμε την ασφάλεια του εφοδιασμού και ως εκ τούτου την ασφάλεια των πολιτών μας.
<SPEAKER ID="059" NAME="Ján Hudacký" AFFILIATION="PPE-DE">
(SK) Θα ήθελα να αναφερθώ στην ανάγκη αύξησης της απελευθέρωσης της ενεργειακής αγοράς. Πρέπει να αναγνωρίσουμε το γεγονός ότι τα κράτη μέλη έχουν τυπικά τηρήσει τις σχετικές οδηγίες σχετικά με τον διαχωρισμό της παραγωγής, της μεταφοράς και της διανομής ενέργειας και ότι εφαρμόζουν δεόντως αυτές τις οδηγίες. Ωστόσο, δεν έχουν παρατηρηθεί ουσιαστικές αλλαγές στις ενεργειακές αγορές τους. Εξακολουθεί να μην υφίσταται περιβάλλον ανταγωνισμού και οι διαμεσολαβητές διατηρούν τη μονοπωλιακή θέση τους όσον αφορά τις αποσυνδεδεμένες διαδικασίες στην ενεργειακή αλυσίδα. " είσοδος νέων εταιρειών στον ενεργειακό τομέα συχνά ανεστάλη από προσπάθειες προστατευτισμού και υπερβολικά κυβερνητικά διατάγματα, έχοντας αρνητικές επιπτώσεις στις τιμές της ενέργειας και τις δαπάνες για την έρευνα και την ανάπτυξη. Ζητώ από την Επιτροπή να εξακολουθήσει να ασκεί πίεση στα κράτη μέλη προκειμένου να ληφθούν πιο αποφασιστικά μέτρα για την ενίσχυση του περιβάλλοντος ανταγωνισμού, τον περιορισμό των διοικητικών φραγμών και επομένως τη διευκόλυνση για το άνοιγμα των ενεργειακών αγορών.
<P>
Θα ήθελα να επισημάνω άλλη μια σημαντική πτυχή, συγκεκριμένα την υπερβολική κυβερνητική παρέμβαση στις δραστηριότητες των ρυθμιστικών αρχών, κυρίως στον τομέα της ρύθμισης των τιμών, η οποία εμποδίζει την απελευθέρωση του ενεργειακού τομέα. Πολλές κυβερνήσεις των κρατών μελών θέτουν σε κίνδυνο την ανεξαρτησία των ρυθμιστικών τους αρχών, τροποποιώντας τους σχετικούς νόμους, προκειμένου να τους διευκολύνουν να διορίσουν υπουργικούς υπαλλήλους με τον προφανή σκοπό να ασκηθούν πιέσεις για τη ρύθμιση των τιμών. Είναι επομένως απαραίτητο για την Επιτροπή να επιταχύνει την εναρμόνιση του κανονιστικού πλαισίου, συμπεριλαμβανόμενης της πιθανής θέσπισης μιας ευρωπαϊκής ρυθμιστικής αρχής, η οποία θα περιορίσει αποτελεσματικά τις παράλογες παρεμβάσεις στο ανεξάρτητο καθεστώς των εθνικών ρυθμιστικών αρχών.
<SPEAKER ID="060" NAME="David Martin" AFFILIATION="PSE">
(ΕΝ) Θα ήθελα να συγχαρώ τη συνάδελφό μου Eluned Morgan για την εξαιρετική της έκθεση που δείχνει το δρόμο προς μια "πράσινη" ενεργειακή πολιτική για την Ευρώπη. Υποστηρίζω ειδικότερα την έκκλησή της για ριζική μεταρρύθμιση του συστήματος εμπορίας εκπομπών, ώστε να δημιουργηθεί μια οικονομία περιορισμένης χρήσης άνθρακα, καθοδηγούμενη από έναν καθορισμένο στόχο για μείωση των εκπομπών CO2 της ΕΕ κατά 30% ως το 2020 και 60-80% ως το 2050. Ορθώς ζητεί ενίσχυση της Ε[amp]Α για τις τεχνολογίες καθαρής ενέργειας και αναβάθμιση της ενεργειακής απόδοσης. Ελπίζω ότι, όταν οι ευρωπαίοι ηγέτες συναντηθούν τον επόμενο Μάρτιο για να συζητήσουν την ενεργειακή πολιτική, θα έχουν όλοι μπροστά τους ένα αντίτυπο αυτής της έκθεσης και θα λάβουν σοβαρά υπόψη τις συστάσεις του.

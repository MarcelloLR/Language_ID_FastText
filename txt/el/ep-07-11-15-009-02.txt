<CHAPTER ID="009-02">
2. Ουζμπεκιστάν (συζήτηση) 
<SPEAKER ID="229" NAME="Πρόεδρος">
Το επόμενο σημείο είναι η συζήτηση έξι προτάσεων ψηφίσματος σχετικά με το Ουζμπεκιστάν.
<SPEAKER ID="230" NAME="Katrin Saks" AFFILIATION="PSE">
(ET) Κυρία Πρόεδρε, κυρίες και κύριοι, θα ήθελα να σας υπενθυμίσω αυτά που είπε ο γάλλος πρόεδρος, Νικολά Σαρκοζί, σε αυτήν την Αίθουσα πριν από δύο ημέρες: όλοι όσοι δεν σεβάστηκαν τις αξίες μας, προτιμώντας αντιθέτως να κερδίσουν συμβάσεις, έχουν χάσει σε όλους τους τομείς ως αποτέλεσμα αυτού. Όσον αφορά το Ουζμπεκιστάν και γενικότερα ολόκληρη την Κεντρική Ασία, υπάρχει ο κίνδυνος ότι στην αξιολόγηση των ενεργειακών πόρων της περιοχής τα συμφέροντα των μεμονωμένων χωρών θα αρχίσουν να υπερισχύουν έναντι των κοινών μας αξιών. Δυστυχώς, αυτό είναι επίσης προφανές στην ανικανότητα να συμφωνήσουμε σε μια πρόταση ψηφίσματος στηρίζοντας το Ευρωπαϊκό Λαϊκό Κόμμα και την Ένωση για την Ευρώπη των Εθνών σχετικά με την απόφαση του Συμβουλίου που άρει την απαγόρευση χορήγησης θεώρησης διαβατηρίου σε ουζμπέκους αξιωματούχους για έξι μήνες χωρίς μια ουσιαστική μεταβολή στην κατάσταση των ανθρωπίνων δικαιωμάτων.
<P>
" πρόταση ψηφίσματος αναφέρεται επίσης στην πολύ κρίσιμη κατάσταση των ανθρωπίνων δικαιωμάτων στο Ουζμπεκιστάν. Έως σήμερα, ωστόσο, υπάρχει η αντίληψη στο Ουζμπεκιστάν, και αυτό το έχω ακούσει η ίδια, ότι τα ανθρώπινα δικαιώματα αποτελούν εσωτερικό ζήτημα της χώρας αυτής. Δεν μπορούμε να συμφωνήσουμε στην προσέγγιση αυτή και σας προτρέπω να στηρίξετε την πρώτη, πιο επικριτική εκδοχή της πρότασης ψηφίσματος.
<SPEAKER ID="231" NAME="Elisabeth Jeggle  " AFFILIATION="PPE-DE">
συντάκτρια. - (DE) Κυρία Πρόεδρε, κύριε Επίτροπε, κυρίες και κύριοι, ως δημοκρατικό θεσμικό όργανο, δεν μπορούμε να επιτρέπουμε να καταπατούνται τα ανθρώπινα δικαιώματα πουθενά στον κόσμο. Ωστόσο, το θεωρούμε εξίσου απαράδεκτο αν, στο ίδιο το Σώμα, οι διπλωματικές σχέσεις και η διακοινοβουλευτική συνεργασία μεταξύ της ΕΕ και του Ουζμπεκιστάν διακυβεύονται χωρίς σκέψη. Όταν διαβάζω τις προτάσεις ψηφίσματος που κατέθεσαν η Ομάδα του Κόμματος των Ευρωπαίων Σοσιαλιστών, η Ομάδα της Συμμαχίας Φιλελευθέρων και Δημοκρατών για την Ευρώπη και οι αριστερές Ομάδες, ισοδυναμεί με διπλωματική αυτοκτονία.
<P>
Στο τελευταίο ψήφισμα του Κοινοβουλίου, του Οκτωβρίου του 2006, δεσμευθήκαμε για μια εποικοδομητική λύση προσανατολισμένη στον διάλογο. Σήμερα, ωστόσο, δεν επιδιώκουμε τον διάλογο, αλλά κλείνουμε την πόρτα. " Ομάδα μου δεν μπορεί να λογοδοτήσει γι' αυτό, συνεπώς σας ζητώ να απορρίψετε τις προτάσεις ψηφίσματος της Ομάδας του Κόμματος των Ευρωπαίων Σοσιαλιστών, της Ομάδας της Συμμαχίας Φιλελευθέρων και Δημοκρατών για την Ευρώπη και της Αριστεράς.
<P>
" πρόταση ψηφίσματος που κατέθεσε η Ομάδα μας σε συνεργασία με την Ομάδα Ένωση για την Ευρώπη των Εθνών περιέχει τα ακόλουθα στοιχεία που συνηγορούν υπέρ της. " πολιτική κατάσταση στο Ουζμπεκιστάν δεν είναι καθόλου ικανοποιητική. " κατάσταση των ανθρωπίνων δικαιωμάτων εξακολουθεί να είναι ανησυχητική από πολλές απόψεις. Ωστόσο, σημειώνεται κάποια πρόοδος παρ' όλα αυτά. Για παράδειγμα, ο πρώτος γύρος του διαλόγου για τα ανθρώπινα δικαιώματα μεταξύ της Ευρωπαϊκής Ένωσης και του Ουζμπεκιστάν έλαβε χώρα στην Τασκένδη στις 8 και 9 Μαΐου του τρέχοντος έτους. Κάθε ψήφισμα του Ευρωπαϊκού Κοινοβουλίου πρέπει να προβάλει την τρέχουσα κατάσταση, και το παρόν ψήφισμα μπορεί να βασίζεται μόνο σε αυτό.
<SPEAKER ID="232" NAME="Adam Bielan  " AFFILIATION="UEN">
συντάκτης. - (PL) Κυρία Πρόεδρε, θα ήθελα να αρχίσω ευχαριστώντας τους συντάκτες του ψηφίσματος. Ταυτόχρονα, έχοντας υπόψη τις κοινοτικές κατευθυντήριες γραμμές για την προστασία των ανθρωπίνων δικαιωμάτων που εγκρίθηκαν το 2004, θα ήθελα να επισημάνω την ανάγκη να βελτιωθούν οι σχέσεις μεταξύ της Ευρωπαϊκής Ένωσης και του Ουζμπεκιστάν. Θα ήθελα να τονίσω, ωστόσο, ότι αυτές οι σχέσεις πρέπει να βασίζονται στις αρχές της δημοκρατίας, του κράτους δικαίου και του σεβασμού των ανθρωπίνων δικαιωμάτων, με ιδιαίτερη έμφαση στο τελευταίο.
<P>
Επιπλέον, σχετικά με την απόφαση να αρθούν για ένα χρονικό διάστημα έξι μηνών ορισμένες κυρώσεις που είχαν επιβληθεί στο Ουζμπεκιστάν, στηρίζω την πρωτοβουλία να παρακολουθείται η πρόοδος όσον αφορά τον σεβασμό των ανθρωπίνων δικαιωμάτων στην εν λόγω χώρα. " αρνητική απόφαση του ουζμπεκικού Υπουργείου Δικαιοσύνης σχετικά με την αναγνώριση της υπηρεσίας που θα παρακολουθεί αυτά τα δικαιώματα αποτελεί απόδειξη ότι πρέπει να καταβάλουμε περαιτέρω προσπάθειες στον τομέα αυτόν.
<P>
Ως Αντιπρόεδρος του Κοινοβουλίου με αρμοδιότητα για την πολιτική γειτονίας, μεταξύ άλλων, στο Ουζμπεκιστάν, απευθύνω έκκληση στους διεθνείς οργανισμούς, και ιδίως στις ουζμπεκικές αρχές, προκειμένου να λάβουν μέτρα στήριξης που θα οδηγήσουν στην ανάπτυξη της κοινωνίας των πολιτών.
<SPEAKER ID="233" NAME="Hélène Flautre  " AFFILIATION="Verts/ALE">
συντάκτρια. - (FR) Κυρία Πρόεδρε, ο στόχος του παρόντος ψηφίσματος είναι απλός: να πει την αλήθεια. Αυτό μας ζητούν να κάνουμε ο ουζμπεκικός λαός και οι αγωνιστές των ανθρωπίνων δικαιωμάτων.
<P>
Το επείγον του θέματος προκύπτει από τις δολοφονίες δημοσιογράφων και αντιφρονούντων που έλαβαν χώρα τους τελευταίους μήνες και από τα συμπεράσματα του Συμβουλίου στις 15 Οκτωβρίου, που παρουσιάστηκαν λανθασμένα ως διπλωματική νίκη του προέδρου Καρίμοφ. Το σημαντικό γεγονός είναι ότι οι κυρώσεις έχουν παραταθεί για 12 μήνες, επειδή δεν έχει διεξαχθεί έρευνα για τη σφαγή στο Andijan και οι συνεδριάσεις εμπειρογνωμόνων σχετικά με το θέμα δεν έφεραν κανένα αποτέλεσμα.
<P>
Όσον αφορά την άρση των απαγορεύσεων χορήγησης θεωρήσεων για έξι μήνες, συμφωνούμε ότι οι απαγορεύσεις χορήγησης θεωρήσεων πρέπει αυτόματα να ανανεωθούν αν τα εξαιρετικά κριτήρια που ορίστηκαν -οι επισκέψεις των ειδικών εισηγητών των "νωμένων Εθνών, για παράδειγμα- δεν τηρηθούν εντός έξι μηνών.
<P>
Από την άλλη πλευρά, δεν είμαστε ικανοποιημένοι από τα συμπεράσματα της υποτιθέμενης προόδου που σημειώθηκε όσον αφορά τα ανθρώπινα δικαιώματα. Για παράδειγμα, η κατάργηση της θανατικής ποινής δεν έχει ουσιαστικά πραγματοποιηθεί και ο διάλογος ΕΕ- Ουζμπεκιστάν για τα ανθρώπινα δικαιώματα έχει διακοπεί.
<P>
Τέλος, στο ψήφισμα αυτό, καταδικάζουμε τη δολοφονία διάφορων ανεξάρτητων δημοσιογράφων και αντιφρονούντων και απαιτούμε τη διεξαγωγή σοβαρών και αμερόληπτων ερευνών.
<P>
Εκφράζω την ανησυχία μου σχετικά με τις προθέσεις του Ευρωπαϊκού Λαϊκού Κόμματος και της Ένωσης για την Ευρώπη των Εθνών. Προτείνουν να προχωρήσουμε πιο πέρα από όλα τα κράτη μέλη ερμηνεύοντας τα συμπεράσματα του Συμβουλίου όχι μόνο ως προσωρινή άρση των απαγορεύσεων χορήγησης θεωρήσεων, αλλά ως κατάργηση ουσιαστικά των θεωρήσεων γενικά. " παράγραφος 3 αναφέρει ότι η αναποτελεσματικότητα των κυρώσεων ενθαρρύνει το ουζμπεκικό καθεστώς, κάτι που δεν έχει νόημα ούτε πνευματικά ούτε πολιτικά. Το κείμενο δεν αναφέρει καν τους 13 αγωνιστές των ανθρωπίνων δικαιωμάτων των οποίων την άμεση απελευθέρωση απαίτησε με επιστολή ο Πρόεδρος Pöttering.
<P>
Τέλος, το τελευταίο που θα πω είναι ότι η παράγραφος 9 αναφέρει τη δύσκολη κατάσταση του Παρατηρητηρίου Ανθρωπίνων Δικαιωμάτων. Καλό αυτό, αλλά η οργάνωση κατέστησε σαφές ότι δεν επιθυμεί να αναφερθεί σε ένα ψήφισμα που είναι ουσιαστικά λανθασμένο και επιζήμιο τόσο για τους αγωνιστές των ανθρωπίνων δικαιωμάτων όσο και για τον ουζμπεκικό λαό και τελικά, όπως όλοι συνειδητοποιούν, θα χρησιμοποιηθεί ως μέσο προπαγάνδας από τον δικτάτορα, πρόεδρο Καρίμοφ.
<P>
Συνεπώς, ζητώ από τους βουλευτές του Ευρωπαϊκού Λαϊκού Κόμματος και της Ένωσης για την Ευρώπη των Εθνών να συμμεριστούν τη σοβαρή θέση που πρέπει να λάβουμε στο θέμα αυτό και όσον αφορά τον ουζμπεκικό λαό, και να στηρίξουν την πρόταση ψηφίσματός μας, που δεν αναφέρει τίποτε περισσότερο από την αλήθεια σχετικά με την κατάσταση των ανθρωπίνων δικαιωμάτων στο Ουζμπεκιστάν.
<SPEAKER ID="234" NAME="Μάριος Ματσάκης  " AFFILIATION="ALDE">
συντάκτης. - (EN) Κυρία Πρόεδρε, η διατήρηση από το 1989 του τυραννικού καθεστώτος διακυβέρνησης του Ουζμπεκιστάν με επικεφαλής τον κ. Καρίμοφ αποτελεί κακοήθη μάστιγα για τη δημοκρατία. Το καθεστώς του κ. Καρίμοφ ευθύνεται για την εφαρμογή μιας πολιτικής τρομοκρατίας και διαφθοράς στη χώρα του, με θύμα, φυσικά, κυρίως τον λαό του Ουζμπεκιστάν. Οι άνθρωποι αυτοί υφίστανται αυθαίρετες συλλήψεις και κρατήσεις, βασανιστήρια και κακομεταχείριση και, ενώ υπήρξαν πολλά αιτήματα για δημοκρατική μεταρρύθμιση, τόσο από τη διεθνή κοινότητα όσο και από την ΕΕ, ο κ. Καρίμοφ εξακολουθεί να μη δίνει καμία σημασία.
<P>
Αυτό μου θυμίζει ένα άλλο άτομο που κυβερνάει τη χώρα του με παρόμοια αυταρχικό τρόπο και δεν δίνει σημασία σε εκείνους που ζητούν την εφαρμογή δημοκρατικών μεταρρυθμίσεων. Αναφέρομαι στον βασιλιά Αμπντουλά της Σαουδικής Αραβίας, μιας χώρας στην οποία οι γυναίκες δεν έχουν δικαίωμα ψήφου, και ακόμη ούτε το δικαίωμα να οδηγούν αυτοκίνητο, και στην οποία οι σοβαρές παραβιάσεις των ανθρωπίνων δικαιωμάτων αποτελούν μέρος της καθημερινής ζωής.
<P>
Εν προκειμένω, δυστυχώς, ορισμένες κυβερνήσεις της ΕΕ ευθύνονται επειδή χρησιμοποιούν δύο μέτρα και δύο σταθμά: επιτίθενται έντονα στον κ. Καρίμοφ -και δικαίως- αλλά είναι πολύ ήπιοι με τον βασιλιά Αμπντουλά. Μάλιστα, πρόσφατα ο βασιλιάς Αμπντουλά έτυχε μεγαλοπρεπούς υποδοχής στις κρατικές επισκέψεις στη Βρετανία και στην Ιταλία.
<P>
" κύρια διαφορά μεταξύ του Ουζμπεκιστάν και της Σαουδικής Αραβίας είναι τα χρήματα -πολλά χρήματα- και εφόσον ο βασιλιάς Αμπντουλά ξοδεύει τα δισεκατομμύριά του στη Βρετανία και στην Ιταλία, η ανάμειξή του σε σοβαρές παραβιάσεις των ανθρωπίνων δικαιωμάτων και των δημοκρατικών θεσμών στη χώρα του μπορούν να παραβλεφθούν επειδή μας συμφέρει. Γι' αυτόν τον λόγο, υποθέτω, όταν πρότεινα να συζητήσουμε σήμερα εδώ την κατάσταση στη Σαουδική Αραβία, απορρίφθηκε με τυπικό τρόπο από όλες σχεδόν τις Ομάδες. Ίσως δείξουμε μεγαλύτερη ευαισθησία την επόμενη φορά, ελπίζω.
<SPEAKER ID="235" NAME="Erik Meijer  " AFFILIATION="GUE/NGL">
συντάκτης. - (NL) Κυρία Πρόεδρε, το Ουζμπεκιστάν έχει ανάγκη από ριζικές αλλαγές. " αρχική ώθηση προς την κατεύθυνση αυτή καταπνίγηκε από την αρχή στις 13 Μαΐου 2005, με τη βία που στοίχισε τις ζωές εκατοντάδες διαδηλωτών. Από τότε, ο εξωτερικός κόσμος έχει σωπάσει για υπερβολικά πολύ καιρό. Ελάχιστα συνέβησαν αρχικά έπειτα από την προηγούμενη σχετική με το θέμα και επείγουσα συζήτησή μας στις 27 Οκτωβρίου 2005.
<P>
Ωστόσο, δεν ήταν μόνο στα γνωστότερα κράτη όπως την Ουκρανία, τη Γεωργία και τη Λευκορωσία που πήραν τον έλεγχο της εξουσίας αυταρχικά καθεστώτα έπειτα από την κατάρρευση της Σοβιετικής Ένωσης· αυτό συνέβη ιδίως στο Τουρκμενιστάν και στο Ουζμπεκιστάν. Εκεί, δεν ήταν η δημοκρατία αυτή που είχε θριαμβεύσει, αλλά μια μικρή ομάδα ανθρώπων που είχαν αποκτήσει εμπειρία στο παλαιό κρατικό σύστημα και στις δυνάμεις ασφαλείας.
<P>
Μη έχοντας άλλο στόχο εκτός από την παραμονή στην εξουσία, οι άνθρωποι αυτοί μετέτρεψαν τις κρατικές επιχειρήσεις σε προσωπική τους ιδιοκτησία, παραποίησαν τα εκλογικά αποτελέσματα, άφησαν τα ελάχιστα δυνατά περιθώρια δράσης στην αντιπολίτευση, παρεμπόδισαν τις ελεύθερες οργανώσεις, περιόρισαν τον Τύπο και, όταν έκριναν απαραίτητο, χρησιμοποίησαν βία ενάντια στον ίδιο τον λαό τους. Δυστυχώς, η κατάσταση αυτή διατηρείται στο Ουζμπεκιστάν.
<P>
Έως σήμερα, η στάση της Ευρώπης προς το Ουζμπεκιστάν επηρεάζεται σε υπερβολικό βαθμό από οικονομικά και στρατιωτικά συμφέροντα. Φαίνεται ότι επιτράπηκε στη δικτατορία του Ουζμπεκιστάν να παραμείνει επειδή αποδείχθηκε χρήσιμη στη στρατιωτική επέμβαση στο Αφγανιστάν. Αυτή η στάση θα καταστρέψει εντελώς την αξιοπιστία των αξιώσεων της Ευρώπης όσον αφορά τα ανθρώπινα δικαιώματα και τη δημοκρατία. " Ευρώπη δεν πρέπει να καταστήσει τα δικαιώματα και τις ελευθερίες των Ουζμπέκων λιγότερο σημαντικά από άλλους παράγοντες.
<SPEAKER ID="236" NAME="Karin Scheele">
εξ ονόματος της Ομάδας PSE. - (DE) Κυρία Πρόεδρε, υπό τη γερμανική Προεδρία του Συμβουλίου, έπειτα από σαφή επιρροή από τη γερμανική ομοσπονδιακή κυβέρνηση, οι κυρώσεις κατά του Ουζμπεκιστάν μετριάστηκαν υπό τον όρο ότι η κυβέρνηση του Καρίμοφ θα βελτίωνε την κατάσταση των ανθρωπίνων δικαιωμάτων στη χώρα. Ωστόσο, τα βασανιστήρια εξακολουθούν να χρησιμοποιούνται στις ουζμπεκικές φυλακές· η κατάσταση των ανθρωπίνων δικαιωμάτων στο Ουζμπεκιστάν δεν έχει βελτιωθεί καθόλου. Ενημερωνόμαστε σχετικά με αυτά από διεθνείς οργανισμούς, που παρατηρούν σοβαρές επιθέσεις κατά της κοινωνίας των πολιτών. Όχι μόνο οργανώσεις για τα ανθρώπινα δικαιώματα, αλλά και οργανώσεις των γυναικών, κέντρα πληροφοριών και πολλοί άλλοι οργανισμοί υφίστανται τις επιπτώσεις. Οι αγωνιστές των ανθρωπίνων δικαιωμάτων καταδικάζονται σε μακροχρόνιες ποινές κάθειρξης και πολλοί ακτιβιστές, συμπεριλαμβανομένων των δημοσιογράφων, αναγκάζονται να τραπούν σε φυγή.
<P>
Δεν πρέπει να μετριάσουμε τις κυρώσεις· δεν πρέπει να τις άρουμε. Διαπιστώνουμε για μία ακόμη φορά ότι, ακόμη και στο Κοινοβούλιο, διεξάγονται διαφορετικές συζητήσεις για τα ανθρώπινα δικαιώματα όταν πρόκειται για την πρόσβαση σε πρώτες ύλες σε σύγκριση με τις περιπτώσεις που δεν διακυβεύονται πρώτες ύλες. Πρέπει να στείλουμε ένα σαφές μήνυμα ότι δεν το δεχόμαστε αυτό.
<SPEAKER ID="237" NAME="Raül Romeva i Rueda">
εξ ονόματος της Ομάδας Verts/ALE. - (ES) Κυρία Πρόεδρε, θα ήθελα επίσης να επωφεληθώ της ευκαιρίας με τη συζήτηση αυτή προκειμένου να προειδοποιήσω το Σώμα και να επιστήσω την προσοχή του σε μια ομάδα ανθρώπων που διώκονται ιδιαίτερα στο Ουζμπεκιστάν, και όχι μόνο στο Ουζμπεκιστάν, αλλά και στο Τουρκμενιστάν. Πρόκειται, βασικά, για τον πληθυσμό των λεσβιών, των ομοφυλόφιλων, των αμφιφυλόφιλων και των τρανσεξουαλικών ατόμων.
<P>
Οι ομοφυλόφιλοι και οι λεσβίες συνήθως διώκονται διπλά, επειδή είναι ακτιβιστές, σε πολλές περιπτώσεις, αλλά επίσης επειδή είναι ομοφυλόφιλοι και λεσβίες. Από δύο έως πέντε έτη φυλάκισης περιμένουν πολλούς από αυτούς που παραδέχονται δημόσια ότι αποτελούν μέλη αυτής της ομάδας ή κατηγορούνται ως μέλη της.
<P>
Θεωρώ ότι στο πλαίσιο αυτό ίσως, όταν συζητούμε γενικά για τα ανθρώπινα δικαιώματα, συνήθως λαμβάνουμε υπόψη όλα τα ανθρώπινα δικαιώματα, αλλά συχνά ξεχνούμε αυτήν την ιδιαίτερη ομάδα, που έχει συγκεκριμένες ανάγκες και που επιχείρησε επίσης, στην τελευταία συνεδρίαση του ΟΑΣΕ, που διεξήχθη στη Μαδρίτη, να παρουσιάσει αυτά τα αιτήματα αντιμετωπίζοντας την ακατανόητη αντίθεση πολλών κυβερνήσεων.
<P>
Νομίζω ότι αυτό είναι κάτι που πρέπει να θυμόμαστε, και στο οποίο, σε κάθε περίπτωση, πρέπει να επιστρέψουμε στη συζήτηση για τις σχέσεις μεταξύ της Ευρωπαϊκής Ένωσης και της Κεντρικής Ασίας.
<SPEAKER ID="238" NAME="Józef Pinior" AFFILIATION="PSE">
(EN) Κυρία Πρόεδρε, πρώτα από όλα, ανησυχώ πραγματικά για τη στάση της Ομάδας ΕΛΚ-ΕΔ σχετικά με την κατάσταση των ανθρωπίνων δικαιωμάτων στο Ουζμπεκιστάν. Δεν πρέπει να μας εξαπατήσουν οι υποκριτικές προσπάθειες που καταβάλλει η ουζμπεκική κυβέρνηση προκειμένου να αποκτήσει αξιοπιστία με στόχο να δώσει την εντύπωση της δημοκρατικής προόδου και να βελτιώσει τις σχέσεις με την Ευρωπαϊκή Ένωση.
<P>
Όχι, το Ουζμπεκιστάν δεν έχει σημειώσει πρόοδο τα τελευταία δύο χρόνια. " κυβέρνηση δεν έχει ακόμη διατάξει ανεξάρτητη έρευνα για τη σφαγή στο Andijan. Τα ανθρώπινα δικαιώματα εξακολουθούν να χλευάζονται και χρησιμοποιούνται ακόμη βασανιστήρια, σύμφωνα με την έκθεση των "νωμένων Εθνών. Οι πολιτικοί αντίπαλοι εξακολουθούν να μην έχουν το δικαίωμα να εκφράζουν ελεύθερα τις απόψεις τους. Ο Τύπος βρίσκεται ακόμη υπό τις διαταγές της κυβέρνησης. Αυτό το καταγγέλλουμε, και επίσης ρωτάμε την κυβέρνηση σχετικά με δύο δολοφονίες, ενός διευθυντή θεάτρου και ενός δημοσιογράφου, για τους οποίους γνωρίζουμε ότι είχαν επικρίνει την ουζμπεκική κυβέρνηση.
<P>
Δεν πρέπει να στηρίξουμε την απάτη της αυτοεπανεκλογής του προέδρου Καρίμοφ στις 23 Δεκεμβρίου και πρέπει να παραμείνουμε πολύ επιφυλακτικοί και προσεκτικοί όσον αφορά την πολιτική κατάσταση στο Ουζμπεκιστάν, ακόμη και αν πλήξουμε με αυτόν τον τρόπο ορισμένα εθνικά συμφέροντα στο εσωτερικό της Ευρωπαϊκής Ένωσης. Τα ανθρώπινα δικαιώματα πρέπει πάντοτε να προηγούνται των οικονομικών σχέσεων στην Ευρωπαϊκή Ένωση.
<SPEAKER ID="239" NAME="Danuta Hübner">
Μέλος της Επιτροπής. - (EN) Κυρία Πρόεδρε, η νέα στρατηγική για την Κεντρική Ασία που εγκρίθηκε πρόσφατα αντικατοπτρίζει τη δέσμευση της Ευρωπαϊκής Ένωσης για ενισχυμένη μακροπρόθεσμη συμμετοχή και συνεργασία με την περιοχή. Οι χώρες της ΕΕ και της Κεντρικής Ασίας, συμπεριλαμβανομένου του Ουζμπεκιστάν, έχουμε συμφωνήσει να καταστήσουμε τα ανθρώπινα δικαιώματα, το κράτος δικαίου, τη χρηστή διακυβέρνηση και τον εκδημοκρατισμό βασικά στοιχεία της στρατηγικής.
<P>
Σκοπεύουμε να εντείνουμε τη στήριξη για την προστασία των ανθρωπίνων δικαιωμάτων και τη δημιουργία και την ανάπτυξη ενός ανεξάρτητου δικαστικού σώματος, συμβάλλοντας συνεπώς με βιώσιμο τρόπο στην εδραίωση του κράτους δικαίου και του σεβασμού για τα διεθνή πρότυπα για τα ανθρώπινα δικαιώματα στην Κεντρική Ασία.
<P>
Οι σχέσεις ΕΕ-Ουζμπεκιστάν πρέπει να τεθούν σε αυτό το πλαίσιο, στο οποίο η ενθάρρυνση για τη λήψη θετικών μέτρων προκειμένου να βελτιωθούν τα ανθρώπινα δικαιώματα και ο εκδημοκρατισμός αποτελούν τη βάση του διαλόγου και της συνεργασίας. Οι σχέσεις μας με το Ουζμπεκιστάν έχουν διέλθει από ένα δύσκολο στάδιο τα τελευταία χρόνια, κυρίως έπειτα από τα γεγονότα στο Andijan τον Μάιο του 2005, και εξακολουθούμε να εκφράζουμε σοβαρές ανησυχίες σχετικά με την κατάσταση των ανθρωπίνων δικαιωμάτων.
<P>
Πιστεύουμε σθεναρά ότι υπάρχουν μεγαλύτερες πιθανότητες να ενθαρρύνουμε την πρόοδο όσον αφορά την κατάσταση των ανθρωπίνων δικαιωμάτων στο Ουζμπεκιστάν με τη συμμετοχή και όχι με την απομόνωση. " απομόνωση δεν έχει αποφέρει αποτελέσματα. Επικροτούμε τη σταδιακή επαναπροσέγγιση που έχει λάβει χώρα το τελευταίο έτος, από τότε που το Συμβούλιο Συνεργασίας ΕΕ-Ουζμπεκιστάν συμφώνησε να καθιερώσει έναν τακτικό διάλογο για τα ανθρώπινα δικαιώματα, ο πρώτος γύρος του οποίου πραγματοποιήθηκε τον Μάιο του τρέχοντος έτους. Δύο γύροι συνομιλιών σε επίπεδο εμπειρογνώμων έχουν λάβει επίσης χώρα σχετικά με τα γεγονότα στο Andijan. Σχεδιάζουμε επίσης έναν διάλογο με την ουζμπεκική κοινωνία των πολιτών σχετικά με την ελευθερία των μέσων ενημέρωσης, που αναμένεται να λάβει χώρα στην Τασκένδη στις αρχές το επόμενου έτους. Επικροτούμε επίσης τη θέσπιση της προστασίας του ατομικού δικαιώματος έναντι της αυθαίρετης κράτησης και την κατάργηση της θανατικής ποινής στο Ουζμπεκιστάν, που αναμένεται να τεθούν σε ισχύ τον Ιανουάριο του 2008.
<P>
Στην τελευταία συνεδρίαση του Συμβουλίου Γενικών Υποθέσεων, τα κράτη μέλη της ΕΕ συμφώνησαν στην ανανέωση των περιοριστικών μέτρων αλλά, ταυτόχρονα, συμφώνησαν στην υπό όρους άρση της απαγόρευσης χορήγησης θεωρήσεων. Το Συμβούλιο προέτρεψε το Ουζμπεκιστάν να υλοποιήσει πλήρως τις διεθνείς δεσμεύσεις του σχετικά με τα ανθρώπινα δικαιώματα και, συγκεκριμένα, να επιτρέψει την ανεμπόδιστη πρόσβαση των αρμόδιων διεθνών οργανισμών στους φυλακισμένους, να συνεργαστεί αποτελεσματικά με τους ειδικούς εισηγητές των "νωμένων Εθνών, να επιτρέψει σε όλες τις ΜΚΟ να λειτουργούν χωρίς περιορισμούς στο Ουζμπεκιστάν και να απελευθερώσει τους υπερασπιστές των ανθρωπίνων δικαιωμάτων και να παύσει να τους καταδιώκει.
<P>
Το Συμβούλιο δήλωσε ότι η άρση των περιορισμών στις χορηγήσεις θεωρήσεων θα ανανεωθεί έπειτα από έξι μήνες, προκειμένου να αξιολογηθεί αν το Ουζμπεκιστάν έχει σημειώσει πρόοδο στην τήρηση αυτών των όρων. Οι ουζμπεκικές αρχές συμφώνησαν να συνεχίσουν τη συζήτηση για τα θέματα ανθρωπίνων δικαιωμάτων στο πλαίσιο της Επιτροπής Συνεργασίας ΕΕ-Ουζμπεκιστάν στις αρχές του επόμενου έτους.
<P>
Το Ουζμπεκιστάν φάνηκε επίσης διατεθειμένο να συζητήσει με την Επιτροπή σχετικά με τους τρόπους περαιτέρω βελτίωσης της κοινοτικής βοήθειας για τη στήριξη της μεταρρύθμισης των πολιτικών θεσμικών οργάνων του, όπως το κοινοβούλιο, και της μεταρρύθμισης του δικαστικού σώματος, τα οποία θα συζητηθούν όλα περαιτέρω στην Επιτροπή Συνεργασίας. Το γεγονός ότι τα περιοριστικά μέτρα της ΕΕ εξακολουθούν να εφαρμόζονται στέλνει με σαφήνεια το μήνυμα τόσο στους Ουζμπέκους όσο και στο ευρύτερο κοινό ότι ανησυχούμε για την κατάσταση στο Ουζμπεκιστάν.
<P>
Το Ουζμπεκιστάν πρέπει να καταβάλει μεγάλες προσπάθειες στον τομέα των ανθρωπίνων δικαιωμάτων και θα συνεχίσουμε να τονίζουμε στην ουζμπεκική πλευρά, σύμφωνα με τα συμπεράσματα του Συμβουλίου, ότι αναμένουμε να διαπιστώσουμε συγκεκριμένη πρόοδο στην κατάσταση των ανθρωπίνων δικαιωμάτων στη χώρα.
<P>
Τα ανθρώπινα δικαιώματα θα συνεχίσουν να αποτελούν ένα σημαντικό και δύσκολο θέμα στις σχέσεις μας με το Ουζμπεκιστάν, αλλά η Επιτροπή πιστεύει ότι η συνεργασία είναι ο καλύτερος τρόπος να προωθήσουμε θετικές εξελίξεις.
<SPEAKER ID="240" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το πέρας των συζητήσεων.
<P>
(Δήλωση συντομευμένη κατ' εφαρμογή του άρθρου 142)
<SPEAKER ID="241" NAME="Véronique Mathieu  " AFFILIATION="PPE-DE">
γραπτώς. - (FR) Όταν μιλάει η Ευρώπη, οι ελευθερίες βελτιώνονται.
<P>
" Ευρωπαϊκή Ένωση πρέπει οπωσδήποτε να επιδιώξει την πολιτική που άρχισε το 2005 έπειτα από την τυφλή και εντελώς ατιμώρητη καταστολή στο Andijan, που σύμφωνα με τον ΟΑΣΕ και το Παρατηρητήριο Ανθρωπίνων Δικαιωμάτων άφησε από 500 έως 1 000 νεκρούς. Οι πολλές προκλήσεις στο μέλλον (ενέργεια, τρομοκρατία, ελευθερίες) συνεπάγονται ότι η Ευρώπη πρέπει να δραστηριοποιηθεί όσο ποτέ άλλοτε στην περιφέρειά της. " πιο επείγουσα αποστολή της είναι να ενεργήσει για την προώθηση των ανθρωπίνων δικαιωμάτων και να καταστήσει τις ήρεμες σχέσεις με το Ουζμπεκιστάν εξαρτώμενες από την πρόοδο στις θεμελιώδεις ελευθερίες. " ΕΕ δεν μπορεί να αγνοήσει την πραγματικότητα ενός παράλογου κράτους δικαίου και την απεχθή δολοφονία τον προηγούμενο Σεπτέμβριο του διευθυντή Mark Weil, γνωστού για την αντίθεσή του προς το καθεστώς της Τασκένδης. Το ουζμπεκικό κοινοβούλιο πραγματοποίησε πρόσφατα αρκετή πρόοδο προς την κατάργηση της θανατικής ποινής και προς την αστική δικαιοσύνη. Παρόλο που οι αποφάσεις αυτές εξακολουθούν να είναι ανεπαρκείς, η αποφασιστική στάση της Ευρωπαϊκής Ένωσης δεν ήταν μάταιη και έρχεται σε αντίθεση με τις αρχές μιας απαράδεκτης και επικίνδυνης realpolitik. Πρέπει να προχωρήσουμε ακόμη παραπέρα προκειμένου να επιτύχουμε τη δημοκρατία και την πολιτική σταθερότητα, αλλά έχουμε αρχίσει επιτέλους να ελπίζουμε. Εξαρτάται από την αχανή χώρα του Ουζμπεκιστάν να μην καταστρέψει αυτήν την ελπίδα, οικοδομώντας μια ειλικρινή εταιρική σχέση με την Ευρώπη.

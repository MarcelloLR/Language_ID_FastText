<CHAPTER ID="015">
Ώρα των Ερωτήσεων (ερωτήσεις προς την Επιτροπή)
<SPEAKER ID="263" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0318/07).
<P>
Θέλαμε σήμερα, και νομίζω ότι ορισμένοι συνάδελφοι το γνωρίζουν, να επιχειρήσουμε ένα μικρό πείραμα προκειμένου να καταστήσουμε την Ώρα των Ερωτήσεων λίγο πιο φιλική και συμμετοχική. Θα καλέσω, ως εκ τούτου, όλους τους βουλευτές του Σώματος να μετακινηθούν στην μπροστινή σειρά των εδράνων ώστε να δημιουργηθεί φιλικότερη ατμόσφαιρα μεταξύ ημών και της Επιτροπής. Περάστε, παρακαλώ, στις μπροστινές θέσεις αντί να κάθεστε πίσω.
<P>
Βλέπω ότι κάποιοι από εσάς δειλιάζουν ακόμη. Ελάτε, είναι ευχάριστο να κάνουμε ένα πείραμα!
<P>
Οι ακόλουθες ερωτήσεις απευθύνονται στην Επιτροπή.
<P>
Πρώτο Μέρος
<P>

<P>
Θέμα: Απαγωγές παιδιών
<P>
Δεδομένης της αύξησης των εξαφανίσεων ανηλίκων ποια μέτρα προτείνει η Επιτροπή για τον συντονισμό της δράσης των κρατών μελών στον τομέα της πρόληψης και της καταστολής αυτού του φαινομένου σε ολόκληρη την Ευρωπαϊκή Ένωση.
<SPEAKER ID="265" NAME="Franco Frattini">
Αντιπρόεδρος της Επιτροπής. - (EN) " Επιτροπή συμφωνεί απολύτως για τη σημασία της καταπολέμησης της εξαφάνισης και απαγωγής ανηλίκων. " ενίσχυση των δικαιωμάτων των παιδιών, όπως γνωρίζετε πολύ καλά όλες και όλοι, αποτελεί μία από τις προσωπικές μου προτεραιότητες.
<P>
" πρώτη δράση που ανέλαβε η Ευρωπαϊκή Επιτροπή σε σχέση με αυτό ήταν η υποστήριξη το 2001 της δημιουργίας ενός ευρωπαϊκού δικτύου οργανώσεων, της ευρωπαϊκής ομοσπονδίας για τα παιδιά που έχουν εξαφανισθεί και τα παιδιά που αποτελούν αντικείμενο σεξουαλικής εκμετάλλευσης, η οποία σήμερα ονομάζεται "Missing Children Europe" και αριθμεί 21 οργανώσεις σε 15 κράτη μέλη.
<P>
Στη συνέχεια, με χρηματοδοτική στήριξη από το κοινοτικό πρόγραμμα DAPHNE, δημιουργήθηκαν ή ανακαινίστηκαν από το 2001 έως το 2005 αρκετά κέντρα με τη βοήθεια της "Child Focus".
<P>
Πολλά κράτη μέλη δημιούργησαν στη διάρκεια των τελευταίων 10 ετών γραμμές κλήσεων έκτακτης ανάγκης προκειμένου να επιταχυνθούν οι έρευνες και να υποστηριχθούν οι οικογένειες των παιδιών που έχουν εξαφανισθεί.
<P>
Οι υποθέσεις αγνοούμενων παιδιών και απαγωγής μπορούν γρήγορα να γίνουν, και γίνονται ακόμη, διασυνοριακά φαινόμενα. Προτείνουμε, συνεπώς, να υπάρχει ένας ενιαίος τηλεφωνικός αριθμός για επείγουσες κλήσεις σχετικά με παιδιά που έχουν εξαφανισθεί. Προς αυτή την κατεύθυνση θα εφαρμοστεί η απόφαση της 15ης Φεβρουαρίου 2007 σχετικά με δέσμευση της εθνικής περιοχής αριθμοδότησης που αρχίζει με "116" για εναρμονισμένους αριθμούς που αφορούν εναρμονισμένες υπηρεσίες κοινωνικού ενδιαφέροντος. Πρόκειται για μια σημαντική απόφαση για κάθε κράτος μέλος, ιδίως σε σχέση με τον αριθμό ανοικτής τηλεφωνικής γραμμής για αγνοούμενα παιδιά 116000.
<P>
Γνωρίζετε ότι η υλοποίηση υπηρεσιών που αντιστοιχούν στον αριθμό 116 παραμένει αρμοδιότητα των κρατών μελών. Επ' αυτού, δυστυχώς, πρέπει να πω ότι τρία κράτη μέλη δεν έχουν ανταποκριθεί προς το παρόν. Νομικά μέτρα έχουν ληφθεί από 17 κράτη μέλη. Δημοσιεύτηκαν προσκλήσεις υποβολής ενδιαφέροντος για τη διαχείριση των αριθμών ανοικτής τηλεφωνικής γραμμής σε 12 κράτη μέλη, και μόνο τέσσερα κράτη μέλη έχουν μέχρι στιγμής επιλέξει παρόχους: το Βέλγιο, η Δανία, η Ελλάδα και η Πορτογαλία. Συνεπώς, δεν είμαι καθόλου ικανοποιημένος από την πρόοδο στην εφαρμογή της απόφασης που ελήφθη τον Φεβρουάριο του 2007.
<P>
Πέρα από αυτές τις τηλεφωνικές γραμμές έκτακτης ανάγκης, είναι αναγκαίος ένας μηχανισμός συνδρομής στην έρευνα για αγνοούμενα παιδιά. Υπάρχουν ήδη αρκετά συστήματα, τα οποία μπορούν να λειτουργήσουν ως πηγή έμπνευσης για δράση σε επίπεδο ΕΕ. Γνωρίζετε το αμερικάνικό σύστημα, το "Amber Alert", το γαλλικό "Alerte enlèvement" και το ελληνικό σύστημα "Amber Alert Hellas", τα οποία ήδη λειτουργούν. Υποστηρίζουμε τα κράτη μέλη για την εφαρμογή παρόμοιων μηχανισμών σε εθνικό επίπεδο. Αν όλα τα κράτη μέλη υιοθετήσουν τέτοιους μηχανισμούς και εφαρμοστούν συστήματα διασύνδεσης, η επίλυση διασυνοριακών υποθέσεων θα είναι δυνατή και ευκολότερη. Για τον σκοπό αυτόν, έχουμε καταρτίσει κατευθυντήριες γραμμές που περιγράφουν την ιδέα μας για έναν πανευρωπαϊκό μηχανισμό προειδοποίησης αναφορικά με τα παιδιά. Το ζήτημα συζητήθηκε για πρώτη φορά στο άτυπο Συμβούλιο Δικαιοσύνης και Εσωτερικών Υποθέσεων την 1η Οκτωβρίου 2007.
<P>
Τέλος, υποστηρίζουμε τη δημιουργία μιας διεθνούς βάσης δεδομένων με εικόνες κακοποίησης παιδιών, η οποία θα αποτελέσει ένα νέο εργαλείο που θα βοηθά στον εντοπισμό θυμάτων και εγκληματιών. " μελέτη σκοπιμότητας και η φάση της εφαρμογής χρηματοδοτούνται από το πρόγραμμα AGIS και, από τον Σεπτέμβριο του 2005, αυτή η βάση δεδομένων που χρησιμοποιείται από την Interpol χρηματοδοτείται κυρίως από τις κυβερνήσεις της G8 και από ιδιωτικές εταιρείες. Μέχρι στιγμής η εν λόγω βάση δεδομένων έχει επιτρέψει τον εντοπισμό και τη σύλληψη αρκετών εγκληματιών στην Ευρώπη και έξω από αυτήν -με πιο πρόσφατη την περίπτωση ενός πολύ γνωστού παιδόφιλου στην Ταϊλάνδη- καθώς και τη διάσωση θυμάτων.
<SPEAKER ID="266" NAME="Manuel Medina Ortega" AFFILIATION="PSE">
(ES) Κυρία Πρόεδρε, σας ευχαριστώ πολύ που μας επιτρέπετε να βρεθούμε πρόσωπο με πρόσωπο με τον κ. Επίτροπο, στον οποίο έχω ήδη θέσει πολλές ερωτήσεις για παρόμοια θέματα.
<P>
Το θέμα των αγνοουμένων παιδιών είναι πολύ δυσάρεστο. Για παράδειγμα, μόνο στα νησιά από τα οποία προέρχομαι, τα Κανάρια, τα τελευταία χρόνια εξαφανίστηκαν τρία παιδιά χωρίς κανένα ίχνος, γεγονός που σημαίνει ότι δεν εμφανίστηκαν καν σε δίκτυα παιδόφιλων. Εξαφανίστηκαν τελείως, και αυτό μας κάνει να αναρωτιόμαστε μήπως αυτά τα παιδιά χρησιμοποιούνται για ορισμένους σκοπούς όπως, λόγου χάρη, η εμπορία οργάνων, και αν δραστηριοποιούνται εντός της Ευρωπαϊκής Ένωσης μαφιόζικες οργανώσεις με πιθανές διεθνείς διασυνδέσεις.
<P>
Έχω λοιπόν την αίσθηση ότι το θέμα αυτό απαιτεί μια πρωτοβουλία κάπως πιο φιλόδοξη από αυτές που έχει αναλάβει μέχρι στιγμής η Επιτροπή. Γνωρίζω ότι ο κ. Επίτροπος υπήρξε πάντα φιλόδοξος, όμως τον καλώ να επιδείξει φιλοδοξία και σε αυτόν τον τομέα, καθότι πρόκειται για ένα θέμα που προκαλεί βαθιά ανησυχία στους γονείς και την κοινωνία εν γένει, δεδομένου ότι τα παιδιά είναι ό,τι πιο πολύτιμο έχουμε.
<SPEAKER ID="267" NAME="Franco Frattini">
Αντιπρόεδρος της Επιτροπής. - (IT) Κύριε Πρόεδρε, κύριε Medina, συμφωνώ πλήρως με τις επιθυμίες σας και μπορώ να σας δηλώσω ότι λυπούμαι βαθύτατα όταν διαπιστώνω ότι, ακόμη και όταν υιοθετούμε πρωτοβουλίες, τα κράτη μέλη δεν τις εφαρμόζουν.
<P>
" ιδέα ενός ενιαίου τηλεφωνικού αριθμού στην Ευρώπη για τις επείγουσες κλήσεις έπρεπε να είχε εφαρμοστεί συγκεκριμένα από όλα τα κράτη μέλη μέχρι τα τέλη Σεπτεμβρίου. Βρισκόμαστε τώρα στα τέλη Οκτωβρίου, και μόνο τέσσερα κράτη μέλη διαθέτουν αντίστοιχο σύστημα σε λειτουργία· τα υπόλοιπα 17 έχουν υιοθετήσει πρωτοβουλίες αλλά ακόμη καθυστερούν.
<P>
" άλλη πρόταση την οποία θέλουμε να προωθήσουμε είναι η επιδίωξη της στενότερης συνεργασίας για τον έλεγχο του φαινομένου που είναι γνωστό ως "σεξουαλικός τουρισμός". Δυστυχώς, πολλοί ευρωπαίοι πολίτες προφανώς ταξιδεύουν ως τουρίστες σε άλλα μέρη του κόσμου για να διαπράξουν φρικτές πράξεις παιδοφιλίας, και σε αυτόν τον τομέα συμφωνώ ότι η διεθνής συνεργασία πρέπει να αναβαθμιστεί. Συμφωνώ μαζί σας -και δυστυχώς διαθέτουμε σχετικές αποδείξεις- ως προς το ότι ορισμένα αγνοούμενα παιδιά χρησιμοποιούνται συχνά από κυκλώματα διακίνησης οργάνων. Δυστυχώς, αυτό ισχύει όχι μόνο στην περιοχή μου, αλλά και σε άλλες περιοχές που βρίσκονται πολύ κοντά στην Ευρωπαϊκή Ένωση, όπως τα Βαλκάνια, η Ανατολική Ευρώπη και η Μαύρη Θάλασσα.
<P>
Δυστυχώς, η εμπορία οργάνων είναι πραγματική, για να μην αναφέρουμε την ανακάλυψη περιπτώσεων διακίνησης οργάνων ενηλίκων και παιδιών από την Άπω Ανατολή και τη Νοτιοανατολική Ασία. Προφανώς, παρότι αυτός είναι ένας τομέας τον οποίο έως σήμερα οι εθνικές κυβερνήσεις δεν είναι πρόθυμες να αναθέσουν στην ΕΕ, δεν αποκλείεται σύντομα να μπορεί να αντιμετωπιστεί πιο αποτελεσματικά από την Ευρωπαϊκή Ένωση, εν μέρει ως αποτέλεσμα της υιοθέτησης της συμφωνίας για τη νέα συνταγματική Συνθήκη.
<SPEAKER ID="268" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, θα ήθελα να ρωτήσω τον Επίτροπο, εάν είναι σίγουρο ότι σε όλα τα κράτη μέλη δηλώνονται οι γεννήσεις παιδιών και εάν ο αριθμός των παιδιών που περνά τα όρια της Ευρωπαϊκής Ένωσης καταγράφεται, έτσι ώστε να αναγνωρίζεται και η πιθανή εξαφάνισή τους ή η χρησιμοποίηση των οργάνων τους.
<SPEAKER ID="269" NAME="Franco Frattini">
Αντιπρόεδρος της Επιτροπής. - (FR) Ναι, έχετε δίκιο. Έχουμε ανακαλύψει περιπτώσεις παιδιών τα οποία δεν είχαν ακόμη καταγραφεί σε συνοριακές διαβάσεις, και γι' αυτό αποδίδω τεράστια σημασία στην ταυτοποίηση.
<P>
" ταυτοποίηση συνεπάγεται ότι πρέπει να βοηθηθούν οι χώρες καταγωγής, είτε εντός της ΕΕ -αν και δεν νομίζω ότι υφίσταται τέτοιο θέμα- είτε, κυρίως, σε γειτονικές χώρες και χώρες εταίρους, όπου ορισμένες φορές δεν ελέγχονται τα μητρώα, και όπου οι περιπτώσεις παιδιών που δεν έχουν ακόμη εγγραφεί, ή δεν εγγράφονται καθόλου, στα μητρώα είναι ένα θέμα που με απασχολεί ιδιαίτερα έντονα.
<P>
Γι' αυτόν ακριβώς τον λόγο αποφασίσαμε να ενισχύσουμε στρατηγικά προγράμματα που ενισχύουν και στηρίζουν τις ικανότητες γειτονικών χωρών και χωρών εταίρων στον τομέα των ληξιαρχείων, εν μέρει μέσω ευρωπαϊκών προγραμμάτων χρηματοδότησης.
<SPEAKER ID="270" NAME="Reinhard Rack" AFFILIATION="PPE-DE">
(DE) Κυρία Πρόεδρε, κύριε Επίτροπε, στα παραδείγματά σας, αναφέρατε συγκεκριμένα ότι τέσσερα κράτη μέλη έχουν θεσπίσει τηλεφωνικούς αριθμούς κλήσεων έκτακτης ανάγκης. Έχουν δημιουργηθεί και άλλα ζητήματα -θυμάμαι την κατάσταση με το τσουνάμι κάποτε- όταν, όσοι είχαν μεταβεί στην περιοχή, παραδείγματος χάριν για να ικανοποιήσουν την κλίση τους προς την παιδοφιλία, προστατεύθηκαν μέσω της προστασίας δεδομένων, και οι συγγενείς τους και οι αρχές δεν γνώριζαν ποιος είχε επηρεαστεί όντως από την κατάσταση. Δεν είναι καιρός να σταματήσουμε να είμαστε τόσο επιφυλακτικοί και να αρχίσουμε να κατονομάζουμε τα εμπλεκόμενα κράτη μέλη; " "δημόσια έκθεση" θα ήταν μια ενδεδειγμένη μέθοδος για να ωθήσουμε αυτά τα κράτη μέλη να πράξουν το καθήκον τους, επιδεικνύοντας έτσι καλύτερη συμπεριφορά.
<SPEAKER ID="271" NAME="Franco Frattini">
Αντιπρόεδρος της Επιτροπής. - (EN) Έχω ήδη πει ότι δεν είμαι καθόλου ικανοποιημένος με το επίπεδο της εφαρμογής και, μέχρι στιγμής, μόνο τέσσερα κράτη μέλη έχουν ήδη εφαρμόσει αυτή την απόφαση. " απόφαση πρέπει να εφαρμοστεί τώρα από όλα τα κράτη μέλη. Το γεγονός ότι μόνο τέσσερα κράτη μέλη μέχρι στιγμής εφαρμόζουν μια απόφαση η οποία εγκρίθηκε ομόφωνα τον Φεβρουάριο του 2007 δείχνει ότι πρέπει να κάνουμε πολλά περισσότερα.
<P>
Όσον αφορά τη σωστή ισορροπία μεταξύ της προστασίας της εμπιστευτικότητας των δεδομένων, ή της προστασίας της ιδιωτικότητας των δεδομένων, και του αγώνα κατά της παιδοφιλίας, όταν μιλάμε για παιδόφιλους και εγκλήματα και για κακοποίηση παιδιών, εγώ προσωπικά είμαι με την πλευρά των θυμάτων -των παιδιών- και δεν είμαι με την πλευρά των εγκληματιών. Επομένως, εφόσον αναγνωρίζονται όλα τα εχέγγυα, θα πρέπει πρώτα απ' όλα να υποστηρίζουμε τα θύματα και τους γονείς, όχι τους υπόπτους για διάπραξη ποινικών αδικημάτων.
<SPEAKER ID="272" NAME="Πρόεδρος">
Θα ήθελα να υπενθυμίσω στους βουλευτές αυτό που είπα κατά την έναρξη της Ώρας των Ερωτήσεων. Κάνουμε ένα πείραμα στο οποίο θα καλέσω όλους τους βουλευτές να καθίσουν στο μπροστινό μέρος της αίθουσας έτσι ώστε να κάνουμε τη διαδικασία λίγο πιο ζεστή και φιλική, και ίσως να ενισχύσουμε την αλληλεπίδραση. Επομένως, αν υπό κανονικές συνθήκες θα καθόσασταν προς τα πίσω, σας προσκαλώ να έρθετε στο μπροστινό μέρος της αίθουσας.
<P>
Το επόμενο θέμα αφορά τον τροπικό ιό chikungunya στην Ευρώπη. Δεν ξέρω αν το πρόφερα σωστά.
<SPEAKER ID="273" NAME="Πρόεδρος">

<P>
Θέμα: Τροπικός ιός chikungunya στην Ευρώπη
<P>
Οι ιταλικές αρχές, μεταχειριζόμενες το Ευρωπαϊκό Σύστημα Έγκαιρης Προειδοποίησης, πληροφόρησαν τα υπόλοιπα κράτη-μέλη της ΕΕ για επιδημία τροπικού πυρετού που οφείλεται στον ιό chikungunya, στην επαρχία Emilia-Rοmagna. Το Ευρωπαϊκό Κέντρο για την Πρόληψη και τον Έλεγχο των Ασθενειών προειδοποιεί ότι οι κλιματικές συνθήκες ευνοούν τη συνεχή παρουσία του φορέα αυτού τους προσεχείς μήνες, ιδιαίτερα στις μεσογειακές χώρες, και ότι υπάρχει υψηλός κίνδυνος ο ιός να μεταδοθεί και σε άλλες ευρωπαϊκές χώρες, όπου οι κλιματικές συνθήκες ευνοούν την επιβίωση του. Σε μια εποχή έντονων κλιματικών αλλαγών και υψηλών επιπέδων κινητικότητας, ετοιμάζει η Επιτροπή κάποιο σχέδιο για την αντιμετώπιση πιθανής επιδημίας τροπικού πυρετού μεγαλύτερης κλίμακας;
<SPEAKER ID="274" NAME="Μάρκος Κυπριανού">
μέλος της Επιτροπής. - (EN) Πραγματικά, είχα και εγώ κάποια προβλήματα με την προφορά αυτής της λέξης. Αρχικά, ήλπιζα ότι ο ιός θα εξαλειφόταν προτού χρειαστεί να μάθω να τον προφέρω, αλλά δυστυχώς η παρουσία του είναι συνεχής, οπότε τώρα πρέπει να συζητήσουμε το θέμα.
<P>
Καταρχάς, χθες είχα την ευκαιρία, κατά τη διάρκεια των αγορεύσεων ενός λεπτού επί σημαντικών πολιτικών ζητημάτων, να ακούσω την παρέμβαση του αξιότιμου βουλευτή γι' αυτό το ζήτημα, και συμμερίζομαι τις ανησυχίες του. Θα μπορούσε να πει κανείς ότι, μιλώντας πάντα σχετικά, έχουμε χαμηλό αριθμό μολύνσεων - για παράδειγμα, περίπου 250 κρούσματα στην Ιταλία σε σύγκριση με περισσότερα από 150 000 στο νησί Ρεϋνιόν πριν από μερικά χρόνια. Ωστόσο, το ανησυχητικό είναι η τάση. Αυτό που πραγματικά εντείνει τις ανησυχίες μας είναι το γεγονός ότι έχουμε τώρα στην Ευρώπη τροπικές ασθένειες που εξαπλώνονται, ως αποτέλεσμα της κλιματικής αλλαγής, η οποία φυσικά βοηθά τη διάδοση και την επιβίωση του φορέα, και ταυτόχρονα της αυξημένης κινητικότητας, που επιτρέπει την εισαγωγή του ιού μέσω της μετακίνησης των ανθρώπων που προέρχονται από τροπικές χώρες.
<P>
Ήταν σημαντικό να λάβουμε αμέσως μέτρα. Από την αρχή, οι ιταλικές αρχές αντέδρασαν σωστά, γρήγορα και αποτελεσματικά, με αποτέλεσμα να μπορούμε να πούμε τώρα ότι η κατάσταση είναι σε πολύ χαμηλότερο επίπεδο, μολονότι εξακολουθούμε να έχουμε συνεχή κρούσματα.
<P>
Το πρώτο πράγμα που έκανε η Επιτροπή ήταν να λάβει σοβαρά μέτρα, χρησιμοποιώντας τα υφιστάμενα μέσα ή προσαρμόζοντάς τα για την αντιμετώπιση της κατάστασης. Καταρχάς, διασφαλίσαμε την παροχή τεχνικής υποστήριξης μέσω του Ευρωπαϊκού Κέντρου Ελέγχου Νόσων, το οποίο για μία ακόμη φορά απέδειξε τη σοφή επιλογή της Ευρωπαϊκής Ένωσης να δημιουργήσει ένα τέτοιο κέντρο.
<P>
Κληθήκαμε τώρα να αντιμετωπίσουμε αυτή τη νέα απειλή και νέα μορφή πρόκλησης. Προσαρμόσαμε τη νομοθεσία μας και συμπεριλάβαμε νόσους που μεταδίδονται από φορέα στον κατάλογο των ασθενειών που θα αντιμετωπιστούν κατά προτεραιότητα. Την ίδια στιγμή ζητήσαμε από τα κράτη μέλη -και αυτό αποτελεί νομική υποχρέωση για εκείνα- να ειδοποιούν την Επιτροπή και τα κράτη μέλη μέσω του συστήματος έγκαιρου συναγερμού και αντίδρασης. Είναι πολύ σημαντικό να μπορούμε να ανιχνεύουμε τα κρούσματα το συντομότερο δυνατό προκειμένου να εμποδίσουμε την εξάπλωση της νόσου.
<P>
Το Ευρωπαϊκό Κέντρο Πρόληψης και Ελέγχου Νόσων, πέρα από τη διατύπωση ορισμών των κρουσμάτων, παρήγαγε επίσης τυποποιημένες διαδικασίες λειτουργίας και τις ανανεώνει σε τακτά διαστήματα. Πολύ σημαντικό είναι το γεγονός ότι έχουμε αναβαθμίσει και ενισχύσει την ικανότητα εργαστηριακών αναλύσεων προκειμένου να ανιχνεύουμε και να αναγνωρίζουμε τον ιό chikungunya. Αυτό έγινε μέσω του Ευρωπαϊκού Δικτύου για τη Διάγνωση Εισαγόμενων Ιογενών Ασθενειών, το οποίο χρηματοδοτείται από το πρόγραμμα για τη δημόσια υγεία. Επίσης, μέσω του ίδιου προγράμματος, χρηματοδοτούμε κοινές δραστηριότητες με τα κράτη μέλη για την περαιτέρω ενίσχυση της ετοιμότητας για καταστάσεις έκτακτης ανάγκης στον τομέα της δημόσιας υγείας.
<P>
Είχαμε την ευκαιρία να συζητήσουμε στην Ολομέλεια μια ανακοίνωση και ένα σχέδιο δράσης για τη γενική ετοιμότητα, το οποίο εγκρίθηκε το 2005. Το σύστημα είναι έτοιμο και μπορούμε να το χρησιμοποιήσουμε φυσικά, και έχει χρησιμοποιηθεί, αλλά θα το μετατρέψουμε και θα το προσαρμόσουμε φυσικά ώστε να μπορέσουμε να ασχοληθούμε και με αυτή τη μορφή απειλής κατά της υγείας. " πληροφόρηση για τους πολίτες είναι πολύ σημαντική, και είναι κάτι το οποίο πρέπει επίσης να κάνουμε μέσω του Ευρωπαϊκού Κέντρου Πρόληψης και Ελέγχου Νόσων, τόσο για τις πληγείσες περιοχές όσο και για τους ταξιδιώτες.
<P>
Έγγραφα τεχνικής καθοδήγησης για την ταχεία ανίχνευση κρουσμάτων του πυρετού chikungunya έχουν καταρτιστεί, ως ο ακρογωνιαίος λίθος για μια αποτελεσματική επιδημιολογική παρακολούθηση. Επίσης, το Ευρωπαϊκό Κέντρο Πρόληψης και Ελέγχου Νόσων έχει προετοιμάσει μια σημαντική δέσμη εγγράφων τεχνικής καθοδήγησης: πληροφορίες για τους εργαζόμενους στον τομέα της υγειονομικής περίθαλψης, ορισμούς κρουσμάτων του πυρετού chikungunya, και διαγράμματα ροής για τον προσδιορισμό των κρουσμάτων. Αυτά είναι διαθέσιμα και χρησιμοποιούνται επί του παρόντος από τις αρμόδιες αρχές για να διευκολυνθούν οι διαδικασίες λήψης αποφάσεων σε εθνικό επίπεδο.
<P>
Επίσης επιλαμβανόμαστε άμεσα του θέματος της ασφάλειας του αίματος, που αποτελεί επίσης έναν σημαντικό παράγοντα, με τη συνεργασία των αρμόδιων εθνικών αρχών. Ωστόσο, αν η κατάσταση συνεχιστεί, οι υπηρεσίες μου είναι έτοιμες να υιοθετήσουν έναν νέο κανόνα αποκλεισμού δοτών και για αυτή την ασθένεια.
<P>
Το νέο δημόσιο πρόγραμμα και άλλα μέσα θα χρηματοδοτήσουν επίσης την έρευνα για την αντιμετώπιση πολλών ζητημάτων που σχετίζονται με νόσους που μεταδίδονται από φορέα, καθώς πρέπει επίσης να εξετάσουμε το θέμα των εντόμων καθαυτών, και φυσικά την παγκόσμια αλλαγή μέσω προγραμμάτων όπως το Eden, το οποίο αφορά αναδυόμενες ασθένειες σε ένα μεταβαλλόμενο ευρωπαϊκό περιβάλλον.
<P>
Όλα αυτά καταδεικνύουν το πώς η αλλαγή του κλίματος έχει άμεσο αντίκτυπο στην υγεία. Παράλληλα, θα πρέπει να αναφέρω ότι έχουμε επίσης προβλήματα στην υγεία των ζώων τα οποία αναπτύχθηκαν λόγω της κλιματικής αλλαγής. " Ευρωπαϊκή Επιτροπή σκοπεύει να εγκρίνει μια ανακοίνωση το επόμενο έτος η οποία θα αφορά επίσης αυτή την πτυχή της κλιματικής αλλαγής.
<SPEAKER ID="275" NAME="Milan Gaľa" AFFILIATION="PPE-DE">
(SK) Κύριε Επίτροπε, σας ευχαριστώ για την εμβριθή απάντηση και συγχαρητήρια στις ιταλικές αρχές για τις ενδεδειγμένες ενέργειές τους. Εξετάζοντας συνολικά το θέμα, μου φαίνεται κάπως περίεργο το γεγονός ότι δεν είναι ακόμη διαθέσιμο κανένα εμβόλιο κατά του ιού chikungunya, παρότι, σύμφωνα με ορισμένα στοιχεία, ο συγκεκριμένος ιός έχει μολύνει έως και 1 εκατομμύριο άτομα στην Αφρική. Αυτό το κατανοώ μέχρις ενός βαθμού όσον αφορά τη γρίπη των πουλερικών, καθόσον σε αυτή την περίπτωση δεν έχει απομονωθεί ακόμη κανένα στέλεχος του ιού που να μπορεί να μεταφερθεί στον άνθρωπο και επομένως δεν μπορούμε να αναπτύξουμε εμβόλιο. Στην προκειμένη, όμως, περίπτωση φαίνεται να βρισκόμαστε αντιμέτωποι με έναν ιό που μπορεί να εντοπιστεί με ορολογικές και άλλες μεθόδους, οπότε θα μπορούσε να αναπτυχθεί ήδη κάποιος ορός ή εμβόλιο για την καταπολέμησή του. Σε περίπτωση εξάπλωσης του ιού, ένας τέτοιος ορός ή εμβόλιο θα συνιστούσε αποτελεσματική θεραπεία κατά του ιού chikungunya και ίσως επίσης κατά μιας ακόμα πιο επικίνδυνης νόσου: του δάγκειου πυρετού.
<SPEAKER ID="276" NAME="Μάρκος Κυπριανού">
μέλος της Επιτροπής. - (EN) Καταρχάς, η αναφορά στον δάγκειο πυρετό είναι σημαντική διότι το ίδιο έντομο θα μπορούσε συγχρόνως να μεταδώσει την ασθένεια του δάγκειου στο νωπό κρέας, οπότε το θέμα μας ανησυχεί ιδιαίτερα. Για τον λόγο αυτόν ετοιμάζουμε μια έκθεση σχετικά με τις νόσους που μεταδίδονται από έντομα, διότι η κλιματική αλλαγή ευνοεί τη διάδοσή τους, όπως είπα νωρίτερα, αλλά επίσης -επειδή έχουμε ήπιους χειμώνες- την επιβίωση εντόμων τα οποία στη συνέχεια μεταδίδουν τη νόσο.
<P>
Έχετε δίκιο, δεν υπάρχει εμβόλιο, και είναι κρίμα. Γεγονός είναι ότι πραγματοποιείται έρευνα, αλλά πρέπει να πω ότι σε αυτό το σημείο απέχουμε ακόμη αρκετά από την επίτευξη αποτελεσμάτων.
<P>
Φυσικά, πρόκειται για ένα ζήτημα που θα εγείρουμε επίσης στην ΠΟΥ και θα προσπαθήσουμε, μέσω των διαφόρων μέσων και πολιτικών μας, να ενθαρρύνουμε την ανάπτυξη αυτών των εμβολίων.
<P>
Αν μου επιτρέπετε, θα ήθελα να προσθέσω μία από τις προσωπικές μου απόψεις, την οποία έχω διατυπώσει στα κράτη μέλη κατά τις πρώτες ήδη συζητήσεις για τη γρίπη των πτηνών: δεν έχουμε απλώς καθήκον αλληλεγγύης προς τις αναπτυσσόμενες χώρες, προς τις τρίτες χώρες τις οποίες πρέπει να βοηθήσουμε να αντιμετωπίσουν αυτή την απειλή για την υγεία, αλλά πρόκειται επίσης για μια μορφή αυτοάμυνας, και πρέπει να συνειδητοποιήσουμε ότι δεν μπορούμε να θεωρούμε εαυτούς απρόσβλητους και προστατευμένους στη ζεστή μας φωλιά εδώ στην Ευρωπαϊκή Ένωση. Δεν είμαστε! Ως εκ τούτου, είναι πολύ σημαντικό να αντιμετωπίσουμε τις απειλές για την υγεία σε όλο τον κόσμο ως απειλές και για την Ευρωπαϊκή Ένωση, και να αναγάγουμε αυτό το θέμα σε μία από τις προτεραιότητές μας.
<P>
" στρατηγική για την υγεία που εγκρίναμε σήμερα στην Επιτροπή θα διαβιβαστεί στο Κοινοβούλιο για να συζητηθεί επίσης μαζί σας. Περιλαμβάνει μια πολύ σημαντική παγκόσμια πτυχή των πολιτικών της Ευρωπαϊκής Ένωσης για την υγεία, και είμαι αισιόδοξος ότι μπορούμε να αλλάξουμε και να διορθώσουμε την κατάσταση μέσω αυτής της νέας προσέγγισης.
<SPEAKER ID="277" NAME="Πρόεδρος">

<P>
Θέμα: Ανθρωπιστική καταστροφή στο Ιράκ
<P>
Καθώς έκλεισαν τα σύνορα με τη Συρία, χιλιάδες πρόσφυγες από το Ιράκ, μεταξύ των οποίων πολυμελείς οικογένειες, πολύτεκνες κυρίως, απεκόπησαν από την τελευταία έξοδο διαφυγής που είχε απομείνει ανοικτή.
<P>
Ως να μην αρκούσε η εθνική κάθαρση -την οποία σε πολλές περιπτώσεις ενθαρρύνουν ενεργά οι αρχές του Ιράκ- ενέσκηψε μια σοβαρή επιδημία χολέρας που συνδέεται άμεσα με τις καταστροφικές συνθήκες υγιεινής που επικρατούν σε μεγάλο μέρος της χώρας.
<P>
" ανταπόκριση της Ευρωπαϊκής Επιτροπής στην ανθρωπιστική καταστροφή στο Ιράκ είναι κάτι χειρότερο από ασήμαντη και σε κατάφωρη αντίθεση με τις ευρωπαϊκές αξίες.
<P>
Πώς προτίθεται η Ευρωπαϊκή Επιτροπή να στηρίξει τον πληθυσμό του Ιράκ που προσπαθεί να διαφεύγει εντός και εκτός της χώρας;
<P>
Πώς προτίθεται η Ευρωπαϊκή Επιτροπή να στηρίξει τις χώρες της γραμμής του μετώπου, όπως η Ιορδανία, που υφίστανται δυσανάλογα τις συνέπειες της κατάστασης αυτής;
<SPEAKER ID="278" NAME="Neelie Kroes">
μέλος της Επιτροπής. - (EN) " Επιτροπή έχει πλήρη επίγνωση του μεγέθους των ανθρωπιστικών αναγκών στο εσωτερικό του Ιράκ και στις γειτονικές του χώρες. " απόκριση της Επιτροπής σε αυτή την κρίση είναι διττή. Καταρχάς, προκειμένου να υποστηριχθούν οι πρόσφυγες από το Ιράκ και τις γειτονικές χώρες, η Επιτροπή ανταποκρίθηκε άμεσα με τη χρηματοδοτική απόφαση για ανθρωπιστική βοήθεια ύψους 6,2 εκατ. ευρώ, η οποία εγκρίθηκε τον Μάιο του 2007, προκειμένου να αντιμετωπιστούν οι πλέον επείγουσες ανάγκες των προσφύγων. " βοήθεια αυτή θα αυξηθεί περαιτέρω σε 7 εκατομμύρια ευρώ μέχρι το τέλος του 2007.
<P>
" Επιτροπή συνεργάζεται με τις κυβερνήσεις της Συρίας και της Ιορδανίας, που υφίστανται το μεγαλύτερο βάρος από την κρίση των προσφύγων, με στόχο την ανάπτυξη προγραμμάτων βοήθειας. Οι κυβερνήσεις αυτές έχουν δείξει με σαφήνεια ότι δεν είναι υπέρ των προγραμμάτων εξωτερικής ανθρωπιστικής βοήθειας, τα οποία εφαρμόζονται μέσω διεθνών οργανισμών και ΜΚΟ. Αναμένουν από τη διεθνή κοινότητα να υποστηρίξει τα εθνικά συστήματά τους, κυρίως στα πεδία της εκπαίδευσης και της υγείας, καθώς τα συστήματα αυτά ωφελούν επίσης του ιρακινούς πρόσφυγες.
<P>
Κατά συνέπεια, η Επιτροπή έχει καθορίσει σχέδια με ταχέα αποτελέσματα συνολικού ύψους 37,7 εκατ. ευρώ, για τα οποία η Επιτροπή βρίσκεται σε διαδικασία διαβούλευσης με τα κράτη μέλη. Όλες αυτές οι δράσεις αποτελούν την άμεση ανταπόκριση της Επιτροπής στις πλέον επείγουσες ανάγκες των προσφύγων.
<P>
" Επιτροπή γνωρίζει ότι ανακουφίζει μερικώς μόνο τις τεράστιες δοκιμασίες και την πίεση στους θεσμούς και στον κοινωνικό ιστό των γειτονικών χωρών, και για τον λόγο αυτόν αναπτύσσει περαιτέρω επί του παρόντος τη στρατηγική ανταπόκρισής της προκειμένου να εξασφαλίσει την κατάλληλη χρηματοδότηση.
<P>
Δεύτερον, όσον αφορά την κατάσταση στο εσωτερικό του Ιράκ, η Επιτροπή υποστηρίζει τη Διεθνή Επιτροπή του Ερυθρού Σταυρού με 4 εκατ. ευρώ, μέχρι στιγμής, και εντοπίζει επί του παρόντος πρόσθετους σταθερούς και αποδεκτούς εταίρους που επιχειρούν στο Ιράκ με σκοπό την αύξηση του επιπέδου της βοήθειάς της.
<P>
Πρέπει να αναγνωριστεί ότι, ενώ υπάρχουν σοβαρές ανθρωπιστικές ανάγκες, υπάρχουν επίσης σημαντικά κωλύματα στην παράδοση της ανθρωπιστικής βοήθειας. Αυτά είναι σοβαρές ανησυχίες σχετικά με την ασφάλεια και προβλήματα πρόσβασης που εμποδίζουν την Επιτροπή και οποιονδήποτε άλλο δωρητή να διανείμουν κονδύλια που είναι πραγματικά σύμμετρα με το επίπεδο των αναγκών.
<P>
Υπάρχει πράγματι έλλειψη εταίρων ανθρωπιστικής βοήθειας που μπορούν να επιχειρήσουν και να υλοποιήσουν προγράμματα στο εσωτερικό του Ιράκ τα οποία να αντιμετωπίζουν δεόντως τις ανάγκες των πλέον ευάλωτων ατόμων.
<P>
Τέλος, η Επιτροπή θα ήθελε να υπενθυμίσει ότι είναι ο κύριος οικονομικός εισφορέας στο Διεθνές Χρηματοδοτικό Μέσο για την Ανασυγκρότηση του Ιράκ, με συνεισφορά ύψους 123 εκατομμυρίων ευρώ. Ποσό που αντιστοιχεί, παρεμπιπτόντως, στο 46% των συνολικών εισφορών μέχρι σήμερα. Από το 2003, η Επιτροπή έχει δεσμεύσει περισσότερα από 800 εκατομμύρια ευρώ για το Ιράκ.
<SPEAKER ID="279" NAME="Paulo Casaca" AFFILIATION="PSE">
(PT) Κυρία Πρόεδρε, κυρία Επίτροπε, σας ευχαριστώ πάρα πολύ για τις διευκρινίσεις σας, επιτρέψτε μου όμως να σας υπενθυμίσω ότι οι ιρακινοί πρόσφυγες στην Αίγυπτο εκτιμάται ότι ανέρχονται ήδη σε 200 000· η Ευρωπαϊκή Επιτροπή δεν προσφέρει τίποτε στην Αίγυπτο. Το πανεπιστήμιο του Αμμάν πραγματοποίησε πρόσφατα μια μελέτη σύμφωνα με την οποία εκτιμάται ότι η Ιορδανία φιλοξενεί περισσότερο από ένα εκατομμύριο πρόσφυγες - ο μακροοικονομικός αντίκτυπος μιας τέτοιας κατάστασης είναι εντελώς καταστροφικός· η δε Ευρωπαϊκή Επιτροπή δεν έχει λάβει κανένα μέτρο για την αντιμετώπισή της. Ακόμη και το Ισραήλ δημιουργεί ένα αρκετά αξιόλογο ιατρικό πρόγραμμα βοήθειας για παιδιά από το Ιράκ. Όσον για τη Συρία, δεν συμμετέχω μεν στις συνομιλίες που διεξάγει η Επιτροπή με τη Συρία, όμως έχω συνομιλήσει συχνά με τις συριακές αρχές: είναι γεγονός ότι έχουν ήδη ίσως και 2 εκατομμύρια επιπλέον κατοίκους. Σήμερα, κυρία Πρόεδρε, επιτρέψτε μου απλώς να σας το υπενθυμίσω αυτό, σήμερα, αυτή τη στιγμή που μιλάμε, στη Ράμπια, στα σύνορα μεταξύ Συρίας και Ιράκ, βρίσκεται σε εξέλιξη μια τεράστια ανθρωπιστική καταστροφή: χιλιάδες Ιρακινοί, οι οποίοι άκουσαν μια φήμη σύμφωνα με την οποία επρόκειτο να ανοίξουν τα σύνορα, έχουν συγκεντρωθεί εκεί και δεν μπορούν να εισέλθουν. " κατάσταση είναι εντελώς τραγική και δεν μπορούμε πλέον να αγνοήσουμε αυτό που συμβαίνει.
<SPEAKER ID="280" NAME="Πρόεδρος">
Νομίζω ότι όλοι συμμεριζόμαστε την ανησυχία σας, αλλά ο Κανονισμός μας παραχωρεί μισό λεπτό για τις συμπληρωματικές ερωτήσεις.
<SPEAKER ID="281" NAME="Neelie Kroes">
μέλος της Επιτροπής. - (EN) Ανέφερα ήδη ότι οι κυβερνήσεις, ιδίως η κυβέρνηση της Συρίας, στην οποία αναφέρθηκε ο αξιότιμος βουλευτής, έχουν καταδείξει σαφώς ότι δεν επικροτούν τα προγράμματα εξωτερικής ανθρωπιστικής βοήθειας που εφαρμόζονται μέσω διεθνών οργανισμών και ΜΚΟ. Έτσι, το ποσό της παρεχόμενης βοήθειας αντικατοπτρίζει την απροθυμία των συριακών και ιορδανικών αρχών να επιτρέψουν στους διεθνείς μη κρατικούς φορείς, όπως τα "νωμένα Έθνη και οι ΜΚΟ, να παρέμβουν στις αντίστοιχες χώρες τους.
<P>
" βοήθειά μας μπορεί να κατευθυνθεί μόνο μέσω οργανισμών που είναι αποδεκτοί από τις τοπικές αρχές και διαθέτουν επαρκή επιχειρησιακή ικανότητα. Αυτό επιβάλλει ένα φυσικό όριο στο τι μπορούμε να κάνουμε. Επεξεργαζόμαστε, ωστόσο, προγράμματα ανάπτυξης ικανοτήτων και συμμετέχουμε σε άμεσο διάλογο με τις αρχές της Ιορδανίας και της Συρίας για να ενισχύσουμε την ικανότητα εφαρμογής μας σε αυτές τις χώρες.
<P>
Πρέπει να επισημανθεί, αν μου επιτρέπετε, ότι η ιρακινή κυβέρνηση καθαυτή φαίνεται πολύ απρόθυμη να βοηθήσει τους γείτονές της. " ιρακινή κυβέρνηση έχει επανειλημμένα δηλώσει ότι θα διαθέσει 25 εκατομμύρια δολάρια για να βοηθήσει τους ιρακινούς πρόσφυγες. Ωστόσο, μολονότι στη διάσκεψη του Σαρμ Ελ Σεΐχ αναλήφθηκαν δεσμεύσεις τον περασμένο Μάιο και ενισχύθηκαν οι σχέσεις μεταξύ των ιρακινών, σύρων και ιορδανών αξιωματούχων, φαίνεται ότι το Ιράκ δεν συνεργάζεται αποτελεσματικά. Συνεπώς, πρέπει να ζητήσουμε από την ιρακινή κυβέρνηση να αναλάβει τουλάχιστον την οικονομική ευθύνη για τους πολίτες της.
<P>
" έλλειψη συντονισμού μεταξύ των οργανισμών των "νωμένων Εθνών στη διαχείριση ανθρωπιστικών κρίσεων προκαλεί μεγάλη ανησυχία. Παρατηρούμε έντονο ανταγωνισμό -και είναι φοβερό να το διαπιστώνουμε- μεταξύ των ανθρωπιστικών οργανώσεων των "νωμένων Εθνών, αντί για στενή συνεργασία. Ελπίζουμε ότι ο διορισμός ενός νέου συντονιστή για την ανθρωπιστική βοήθεια θα βελτιώσει την ικανότητα των εταίρων μας στα "νωμένα Έθνη να αντιμετωπίσουν την κρίση.
<SPEAKER ID="282" NAME="DanutBudreikait" AFFILIATION="ALDE">
(LT) Πρόσφατα η Τουρκία, μια χώρα υποψήφια για ένταξη στην ΕΕ, εξαπέλυσε στρατιωτική επίθεση κατά ιρακινών Κούρδων εντός του Ιράκ. Ποια είναι η άποψή σας σχετικά με αυτό το θέμα; Ποιες συνέπειες θα μπορούσε να έχει αυτή η ενέργεια για την κατάσταση στο Ιράκ; Θα απαιτηθεί μήπως η παροχή βοήθειας, και ποια είναι η θέση της Επιτροπής σχετικά με την ενέργεια της Τουρκίας;
<SPEAKER ID="283" NAME="Neelie Kroes">
μέλος της Επιτροπής. - (EN) Αυτή δεν είναι μια εύκολη ερώτηση. " Επιτροπή καταδικάζει όλες τις τρομοκρατικές επιθέσεις ως εγκληματικές και αδικαιολόγητες υπό οιεσδήποτε συνθήκες. Τούτου λεχθέντος, λυπούμαστε για τα δεινά που έχουν προκαλέσει αυτές οι πράξεις.
<P>
" Τουρκία αντιμετωπίζει συνεχείς διασυνοριακές τρομοκρατικές επιθέσεις από το PKK, το οποίο περιλαμβάνεται στον κατάλογο των τρομοκρατικών οργανώσεων της ΕΕ, όπως γνωρίζετε. " Επιτροπή κατανοεί την ανάγκη της Τουρκίας να προστατεύσει τους πολίτες της αλλά εξακολουθούμε να προτρέπουμε την Τουρκία και το Ιράκ να αντιμετωπίσουν το πρόβλημα μέσω της συνεργασίας μεταξύ των αρμόδιων αρχών και με σεβασμό προς το διεθνές δίκαιο. Σε αυτό το πλαίσιο, η πρόσφατη διμερής συμφωνία μεταξύ Τουρκίας και Ιράκ για την καταπολέμηση της τρομοκρατίας αποτελεί ένα ευπρόσδεκτο βήμα.
<P>
" ΕΕ και η Τουρκία επαναλαμβάνουν σε τακτά διαστήματα ότι παραμένουν αφοσιωμένες στην ανεξαρτησία, κυριαρχία, ενότητα και εδαφική ακεραιότητα του Ιράκ. Περιμένουμε από την Τουρκία να συνεχίσει να διαδραματίζει εποικοδομητικό ρόλο προκειμένου να επιτύχει αυτούς τους στόχος και να προωθήσει την περιφερειακή συνεργασία.
<P>
Ωστόσο, ας λάβουμε υπόψη την πίεση από τους πολίτες της Τουρκίας, οι οποίοι βρίσκονται αντιμέτωποι με δολοφονίες στρατιωτών και αμάχων πολιτών στο νοτιοανατολικό τμήμα της χώρας σχεδόν κάθε εβδομάδα. " κυβέρνηση πρέπει να επιδείξει την προθυμία και την ικανότητά της να αναλαμβάνει πιο αποτελεσματική δράση.
<P>
Όπως γνωρίζουν καλά πολλά από τα κράτη μέλη μας, είναι πολύ δύσκολο να αντιμετωπίσουμε αποτελεσματικά τους τρομοκράτες. Οι τουρκικές αρχές προσπαθούν ευλόγως να εξασφαλίσουν τη συμμετοχή των αμερικανικών, ιρακινών και κουρδικών αρχών του Ιράκ στις προσπάθειές τους. Είναι ο μόνος τρόπος. Το ψήφισμα που ενέκρινε το Κοινοβούλιο και η ανάπτυξη μιας πιστευτής απειλής παρέμβασης θα πρέπει να θεωρηθούν μέρος της στρατηγικής.
<SPEAKER ID="284" NAME="Πρόεδρος">
Ορισμένοι βουλευτές έχουν ήδη ανταποκριθεί στην πρόσκλησή μου, αλλά επιτρέψτε μου να επαναλάβω, για όσους δεν το έκαναν, ότι μπορείτε να μετακινηθείτε στο μπροστινό μέρος της αίθουσας. Θέλουμε να προσπαθήσουμε να κάνουμε τη διαδικασία πιο ζεστή και συμμετοχική, επομένως μην διστάζετε να έλθετε μπροστά, και έτσι θα μπορούμε να κοιτάμε τον Επίτροπο στα μάτια. Είμαι βέβαιη ότι θα το απολαύσει!
<P>
Δεύτερο Μέρος
<SPEAKER ID="285" NAME="Πρόεδρος">

<P>
Θέμα: Συμβασιούχοι σε θέσεις που καλύπτουν πάγιες και διαρκείς ανάγκες στα όργανα και τις υπηρεσίες της ΕΕ
<P>
" ΕΕ με την Οδηγία 1999/70/EK απαγορεύει στα κράτη μέλη να δίνουν το δικαίωμα κατάχρησης των συμβάσεων ορισμένου χρόνου για πάγιες και διαρκείς ανάγκες.
<P>
Σε ποιο βαθμό τα όργανα και οι υπηρεσίες της ΕΕ τηρούν οι ίδιες την παραπάνω αρχή και ποιο είναι το ποσοστό συμβασιούχων που εργάζεται στα όργανα και τις υπηρεσίες της ΕΕ σε θέσεις που καλύπτουν πάγιες και διαρκείς ανάγκες;
<SPEAKER ID="286" NAME="Siim Kallas">
Αντιπρόεδρος της Επιτροπής. - (EN) Επισημάνθηκε στην αξιότιμη βουλευτή ότι οι λεπτομερείς απαντήσεις που παρέχονται στη συνέχεια αφορούν μόνο την Επιτροπή, η οποία φυσικά είναι μακράν ο μεγαλύτερος εργοδότης μεταξύ των ευρωπαϊκών θεσμικών οργάνων.
<P>
Ένας από τους σκοπούς της οδηγίας 1999/70/ΕΚ σχετικά με τη συμφωνία πλαίσιο για την εργασία ορισμένου χρόνου είναι η διαμόρφωση ενός πλαισίου για την αποτροπή των καταχρήσεων που προκύπτουν από διαδοχικές σχέσεις εργασίας ή συμβάσεις ορισμένου χρόνου.
<P>
Για να αποτραπεί η κατάχρηση, η ρήτρα 5, παράγραφος 1, υποχρεώνει τα κράτη μέλη, όταν δεν υπάρχουν πραγματικά νομοθετικά μέτρα για την πρόληψη των καταχρήσεων, να λαμβάνουν ένα ή περισσότερα από τα ακόλουθα μέτρα για να αποτραπεί η κατάχρηση που μπορεί να προκύψει από τη χρησιμοποίηση διαδοχικών συμβάσεων ή σχέσεων εργασίας ορισμένου χρόνου:
<P>
(α) αντικειμενικούς λόγους που να δικαιολογούν την ανανέωση τέτοιων συμβάσεων ή σχέσεων εργασίας·
<P>
(β) τη μέγιστη συνολική διάρκεια διαδοχικών συμβάσεων ή σχέσεων εργασίας ορισμένου χρόνου·
<P>
(γ) τον αριθμό των ανανεώσεων τέτοιων συμβάσεων ή σχέσεων εργασίας.
<P>
Οι κανόνες που διέπουν την απασχόληση του προσωπικού στα ευρωπαϊκά θεσμικά όργανα διατυπώνονται στον Κανονισμό Υπηρεσιακής Κατάστασης των Υπαλλήλων, ο οποίος συζητήθηκε με εκπροσώπους των υπαλλήλων πριν εγκριθεί από το Συμβούλιο.
<P>
Τα ευρωπαϊκά θεσμικά όργανα δεσμεύονται, συνεπώς, νομικά να σεβαστούν τις διατάξεις αυτού του Κανονισμού Υπηρεσιακής Κατάστασης. Ο Κανονισμός Υπηρεσιακής Κατάστασης επιτρέπει στα ευρωπαϊκά θεσμικά όργανα να προσλαμβάνουν τρεις κύριες κατηγορίες υπαλλήλων: μόνιμους υπαλλήλους, έκτακτους υπαλλήλους και συμβασιούχους.
<P>
Οι έκτακτοι υπάλληλοι και οι μόνιμοι υπάλληλοι καταλαμβάνουν μια θέση στον πίνακα προσωπικού. Δεν υπάρχει όριο στο επίπεδο ευθύνης που μπορούν να ασκήσουν οι μόνιμοι και έκτακτοι υπάλληλοι.
<P>
" κατάσταση είναι διαφορετική για τους συμβασιούχους. Δεν καταλαμβάνουν θέση στον πίνακα προσωπικού και πρέπει να εργάζονται υπό την εποπτεία ενός μονίμου ή εκτάκτου υπαλλήλου. Υπάρχουν δύο διαφορετικές κατηγορίες συμβασιούχων. " μία κατηγορία δημιουργήθηκε για την εκτέλεση μη βασικών καθηκόντων τα οποία δεν επιβάλλεται να εκτελεστούν από μόνιμο υπάλληλο. Σε αυτούς τους έκτακτους υπαλλήλους μπορεί να προσφερθούν συμβάσεις αορίστου χρόνου, οπότε τα καθήκοντά τους μπορεί να θεωρηθεί ότι έχουν μόνιμο χαρακτήρα.
<P>
Το πνεύμα της οδηγίας 1999/70/ΕΚ ακολουθείται σε αυτή την κατηγορία των υπαλλήλων, καθώς σε γενικές γραμμές τους προσφέρεται αρχικά μια πρώτη σύμβαση ορισμένου χρόνου, παράταση αυτής για ορισμένο χρόνο και μια τρίτη σύμβαση για αόριστη περίοδο. Σε ορισμένες περιπτώσεις μπορεί να προσφερθεί αμέσως σύμβαση αορίστου χρόνου κατά την πρόσληψη.
<P>
Υπάρχουν επί του παρόντος περίπου 2 300 τέτοιοι συμβασιούχοι υπάλληλοι που εργάζονται για την Επιτροπή σε όλο τον κόσμο, κυρίως στις αντιπροσωπείες και στις διοικητικές υπηρεσίες.
<P>
Υφίσταται και μια δεύτερη κατηγορία συμβασιούχων που καλύπτουν προσωρινές ή ειδικές ανάγκες μη καλυπτόμενες από τις υπάρχουσες θέσεις, και αναπληρώνουν υπαλλήλους που λείπουν προσωρινά, σε άδεια μητρότητας ή σε γονική άδεια μεταξύ άλλων. Περιορίζοντας σε τρία χρόνια τη μέγιστη συνολική διάρκεια διαδοχικών συμβάσεων εργασίας ορισμένου χρόνου σε οποιοδήποτε θεσμικό όργανο, ο Κανονισμός Υπηρεσιακής Κατάστασης εφαρμόζει εκ των πραγμάτων τη ρήτρα 5, παράγραφος 1, στοιχείο β).
<P>
Αυτοί οι συμβασιούχοι αντιπροσωπεύουν περίπου το 15% του συνόλου των υπαλλήλων. Είναι σαφές ότι οι μόνιμοι υπάλληλοι είναι ο στυλοβάτης του προσωπικού της Επιτροπής. Οι συμβασιούχοι παρέχουν πολύτιμη υποστήριξη σε προσωρινή βάση στο έργο των υπαλλήλων της Επιτροπής. Επί του παρόντος υπάρχουν περίπου 3 200 τέτοιοι συμβασιούχοι που εργάζονται για την Επιτροπή στα διάφορα γραφεία της.
<SPEAKER ID="287" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, θα ήθελα να ρωτήσω συμπληρωματικά τον Επίτροπο -αφού τον ευχαριστήσω για την απάντησή του- εάν οι "contractuels", οι βοηθητικοί όπως προανέφερε, αποκτούν δικαιώματα προϋπηρεσίας και μπορούν να ξεπεράσουν σε προσόντα τους επιτυχόντες σε διαγωνισμούς που μένουν αδιόριστοι.
<SPEAKER ID="288" NAME="Siim Kallas">
Αντιπρόεδρος της Επιτροπής. - (EN) Φυσικά, η σχέση των συμβασιούχων υπαλλήλων με τον εργοδότη βασίζεται στη σύμβαση η οποία, ταυτόχρονα, πρέπει να είναι σύμφωνη με τους νόμους και την αγορά εργασίας σε αυτά τα μέρη, επομένως δεν υπάρχει σύστημα αρχαιότητας, όπως έχουμε στην περίπτωση των μονίμων υπαλλήλων. Ως εκ τούτου, πρόκειται για μια σύμβαση η οποία βασίζεται στις συνθήκες της αγοράς εργασίας και έχουμε προσλάβει με επιτυχία πολλούς καλούς συμβασιούχους υπαλλήλους.
<SPEAKER ID="289" NAME="Paul Rübig" AFFILIATION="PPE-DE">
(DE) Κύριε Επίτροπε, είμαι βέβαιος ότι κατανοείτε ότι ο τρόπος με τον οποίο θα εξελιχθούν στο μέλλον οι μέθοδοι πρόσληψης προσωπικού στην Ευρωπαϊκή Ένωση είναι πολύ σημαντικό θέμα για το Κοινοβούλιο. Συνεπώς, είναι πολύ σημαντικό για το Σώμα να ενημερωνόμαστε όχι μόνο για τον αριθμό των υπαλλήλων και των υπηρεσιών προσλήψεων -διότι νομίζω ότι έχετε περιγράψει το καθεστώς εργασίας αυτών των υπαλλήλων ως ισότιμο με πλήρη απασχόληση- αλλά και για τα ακριβή ποσά που προγραμματίζεται να διατεθούν σε καθεμία από τις κατηγορίες και για το πώς κατανέμονται μεταξύ των χωρών. Σας είναι εύκολο να μας γνωστοποιήσετε ορισμένα συναφή στατιστικά στοιχεία;
<SPEAKER ID="290" NAME="Siim Kallas">
Αντιπρόεδρος της Επιτροπής. - (EN) Ζητήσατε αναλυτική παράθεση των υπαλλήλων ανά κράτος μέλος. Αυτή είναι διαθέσιμη στις στατιστικές μας. Όλα τα στοιχεία είναι διαθέσιμα, οπότε μπορείτε να επικοινωνήσετε με τους συνεργάτες μας για να σας δώσουν λεπτομερείς αριθμούς.
<SPEAKER ID="291" NAME="Πρόεδρος">

<P>
Θέμα: " αύξηση του αριθμού υπαλλήλων των Ευρωπαϊκών Κοινοτήτων και οι επιπτώσεις της στο κόστος των συντάξεων
<P>
Την τελευταία επταετία, το μόνιμο προσωπικό της Επιτροπής έχει αυξηθεί περίπου κατά 16%, γεγονός που μεταφράζεται σε συνολικό αριθμό 20.000 υπαλλήλων. Στις αρχές του τρέχοντος έτους, μετά από την ένταξη της Βουλγαρίας και της Ρουμανίας, προσελήφθησαν άνω των 700 υπάλληλοι, με στόχο την ενίσχυση της εσωτερικής αγοράς. Είναι προφανές ότι ο αυξανόμενος αριθμός υπαλλήλων έχει επιπτώσεις στον προϋπολογισμό, ιδιαίτερα δε όσον αφορά το κόστος των συντάξεων, το οποίο αυξάνεται ανησυχητικά. Κατά το 2008, το άχθος των συντάξεων προβλέπεται να αυξηθεί τουλάχιστον κατά 10%, τούτο δε εξ ολοκλήρου εις βάρος του ευρωπαίου φορολογούμενου.
<P>
Μπορεί να αναφέρει η Επιτροπή ποια είναι η θέση της όσον αφορά την αύξηση του αριθμού των υπαλλήλων της στο εγγύς μέλλον; Έχει ήδη εξετάσει η Επιτροπή το ενδεχόμενο να παγώσει τον αριθμό των υπαλλήλων; Αντιλαμβάνεται η Επιτροπή τις συνεπαγόμενες δημοσιονομικές επιπτώσεις, κυρίως ως προς το κόστος των συντάξεων;
<SPEAKER ID="292" NAME="Siim Kallas">
Αντιπρόεδρος της Επιτροπής. - (EN) Τα συνταξιοδοτικά δικαιώματα και το συνταξιοδοτικό σύστημα είναι, φυσικά, ένα από τα πιο περίπλοκα πράγματα σε όλη την Ευρώπη. Καταρχάς, θα πρέπει να αναφερθεί ότι ο προϋπολογισμός του 2007 προβλέπει 23 198 θέσεις για την Επιτροπή. " ερώτηση αυτή περιέχει δύο υποερωτήματα: σχετικά με τη δράση που έχει αναλάβει η Επιτροπή αναφορικά με την πρόσληψη προκειμένου να περιορίσει τις επιπτώσεις του αυξανόμενου αριθμού υπαλλήλων της ΕΕ στον προϋπολογισμό και σχετικά με τον αντίκτυπο της αύξησης του αριθμού των υπαλλήλων της ΕΕ στο κόστος των συντάξεων.
<P>
Όσον αφορά το πρώτο υποερώτημα, πρέπει να υπενθυμίσουμε ότι η αναθεώρηση του Κανονισμού Υπηρεσιακής Κατάστασης τέθηκε σε ισχύ το 2004, μεταξύ άλλων, προκειμένου να περικοπεί το δημοσιονομικό κόστος που συνδέεται με την αύξηση του προσωπικού των θεσμικών οργάνων. " νέα δομή σταδιοδρομίας και προαγωγής και η νέα κατηγορία προσωπικού των συμβασιούχων υπαλλήλων εισήχθησαν με σκοπό να επηρεάσουν θετικά τον προϋπολογισμό. Από την άλλη πλευρά, ο αξιότιμος βουλευτής μπορεί να γνωρίζει ότι, κατά τη διάρκεια της δημοσιονομικής διαδικασίας του 2007, το Ευρωπαϊκό Κοινοβούλιο ζήτησε από την Επιτροπή να διεξαγάγει μια ουσιαστική άσκηση ελέγχου η οποία θα παρείχε μια ενδιάμεση εκτίμηση των αναγκών της σε προσωπικό και μια λεπτομερή έκθεση για το προσωπικό της Επιτροπής που έχει υποστηρικτικό και συντονιστικό ρόλο. Το Ευρωπαϊκό Κοινοβούλιο ήθελε επίσης να ενημερωθεί σχετικά με τις προθέσεις της Επιτροπής όσον αφορά την αναδιάταξη του προσωπικού προκειμένου να ανταποκριθεί στις προτεραιότητες της νέας διοργανικής συμφωνίας για δημοσιονομική πειθαρχία και χρηστή δημοσιονομική διαχείριση και, ειδικότερα, σε εκείνες τις πολιτικές που υποστηρίχθηκαν από το Κοινοβούλιο κατά τη διάρκεια των διαπραγματεύσεων.
<P>
Ως αποτέλεσμα της εξέτασης των ανθρωπίνων πόρων της Επιτροπής που διεξήχθη κατόπιν αιτήματος του Ευρωπαϊκού Κοινοβουλίου, η Επιτροπή επιβεβαιώνει την ανάγκη που αναγνωρίστηκε το 2002 και το 2005 για πρόσθετο προσωπικό το οποίο θα απασχοληθεί αποκλειστικά σε εργασίες σχετιζόμενες με τη διεύρυνση: 890 νέοι υπάλληλοι για το 2008, που κατανέμονται σε 640 νέους υπαλλήλους για τη διεύρυνση με τα 10 νέα κράτη μέλη και 250 θέσεις για τη διεύρυνση με τα 2 νέα κράτη μέλη της ΕΕ. Για το έτος 2009, υπάρχει επιβεβαιωμένη ανάγκη για ένα τελευταίο κύμα 250 θέσεων για τη διεύρυνση με 2 νέα κράτη μέλη.
<P>
" Επιτροπή επικροτεί την απόφαση να διατηρηθεί σταθερός ο αριθμός των υπαλλήλων αφού ενταχθούν όλοι οι υπάλληλοι που σχετίζονται με τη διεύρυνση, και δεν θα προβάλει κανένα αίτημα για νέες θέσεις την περίοδο 2009-2013. " Επιτροπή δεσμεύεται να ικανοποιήσει τις νέες ανάγκες σε προσωπικό σε βασικούς τομείς της πολιτικής αποκλειστικά μέσω της αναδιάταξης εντός και μεταξύ των υπηρεσιών. " Επιτροπή δεσμεύεται να επιτύχει τις υψηλότερες δυνατές προδιαγραφές αριστοποίησης των πόρων στους πολίτες που υπηρετεί, παρέχοντας υπηρεσία υψηλής ποιότητας μέσω της αυξημένης αποδοτικότητας. " Επιτροπή έχει ήδη επιδείξει στην πράξη την προσήλωσή της σε αυτούς τους στόχους. Κατά την περίοδο 2000-2007, τα στοιχεία δείχνουν ότι η αύξηση θέσεων πίνακα προσωπικού στο εσωτερικό της Επιτροπής είναι χαμηλότερη από ό,τι στα άλλα θεσμικά όργανα.
<P>
Όσον αφορά το δεύτερο υποερώτημα, θα πρέπει να επισημανθεί ότι οι προσλήψεις για την περίοδο 2004-2008 λόγω της διεύρυνσης δεν θα έχουν αντίκτυπο στο συνταξιοδοτικό κόστος παρά μόνο σε 30 χρόνια, γεγονός που σημαίνει ότι, στο εγγύς μέλλον, η διεύρυνση δεν θα έχει κανέναν αντίκτυπο στο συνταξιοδοτικό κόστος. Εντούτοις, η Επιτροπή είναι εξαιρετικά προσεκτική όσον αφορά την αύξηση του συνταξιοδοτικού κόστους τα ερχόμενα χρόνια. Στον προϋπολογισμό, το συνταξιοδοτικό κόστος αναμένεται να αυξηθεί κατά 10% το 2008. Αυτό οφείλεται σε εξαιρετικές περιστάσεις. " υψηλότερη του μέσου όρου αύξηση το 2008 είναι μια φυσιολογική αντίδραση μετά τις χαμηλότερες του μέσου όρου αυξήσεις τόσο το 2006 όσο και το 2007. Θα υπάρξει ο πρώτος γύρος αποχωρήσεων συμβασιούχων υπαλλήλων, η εισφορά των οποίων θα πρέπει να μεταφερθεί σε άλλο καθεστώς, και ετήσια αναμενόμενη αύξηση των μισθών και των συντάξεων κατά 3%. Ακόμη και με αυτή την εξαίρεση, εκτιμούμε ότι το ποσοστό αύξησης των συντάξεων για την περίοδο 2007-2013 είναι συμβατό με μια μέση αύξηση 8,5% στις δαπάνες που θα ληφθεί υπόψη για το χρηματοδοτικό πλαίσιο 2007-2013.
<P>
Όσον αφορά τις μακροπρόθεσμες οικονομικές επιπτώσεις του τρέχοντος κύματος προσλήψεων, ο αντίκτυπος αναλύθηκε όταν προετοιμάζαμε τη μεταρρύθμιση του Κανονισμού Υπηρεσιακής Κατάστασης των Υπαλλήλων. Έχουν ληφθεί μέτρα για τη μείωση του κόστους των συντάξεων και ο Κανονισμός Υπηρεσιακής Κατάστασης απαιτεί το ποσοστό συνταξιοδοτικής εισφοράς που καταβάλλεται από τους εργοδότες, και είναι επί του παρόντος 10,25%, να μεταβάλλεται ετησίως ούτως ώστε να αντιστοιχεί στο ένα τρίτο της συνολικής εισφοράς που απαιτείται για να διασφαλιστεί η μακροπρόθεσμη ισορροπία των κοινοτικών συνταξιοδοτικών συστημάτων.
<SPEAKER ID="293" NAME="Johan Van Hecke" AFFILIATION="ALDE">
(NL) Κυρία Πρόεδρε, είμαι δημοτικός σύμβουλος σε έναν βελγικό δήμο με 13 000 κατοίκους. " εποπτική αρχή δεν εγκρίνει τον προϋπολογισμό αυτού του μικρού δήμου εάν δεν υποβληθεί προηγουμένως κατάλογος των αναγκών πρόσληψης προσωπικού, που να συνοδεύεται από λεπτομερή προϋπολογισμό. Δεν θα εγκρινόταν ποτέ αύξηση κατά 16% του αριθμού των ανωτέρων υπαλλήλων για μια περίοδο ορισμένων ετών, όπως στην ΕΕ· ούτε αύξηση των συνταξιοδοτικών δαπανών σε ποσοστό άνω του 10% για περίοδο ενός έτους. Ο κ. Επίτροπος επικαλέστηκε τη διεύρυνση· παρά τη διεύρυνση όμως ο αριθμός των βουλευτών του ΕΚ έχει μειωθεί. " ερώτηση που θέλω λοιπόν να απευθύνω είναι η εξής: δεν θεωρεί ο κ. Επίτροπος ότι είναι καιρός να εξετάσει και αυτός το ενδεχόμενο παγώματος του αριθμού των προσλήψεων, παρά το ενδεχόμενο περαιτέρω διεύρυνσης;
<SPEAKER ID="294" NAME="Siim Kallas">
Αντιπρόεδρος της Επιτροπής. - (EN) Ναι, αλλά όπως είπα θα υπάρξει "πάγωμα" των προσλήψεων μετά τη διεύρυνση, οπότε αυτή η σύγκριση με δήμο δεν αναφέρεται σε παρόμοια κατάσταση. Έχουμε ένα μεγάλο πολιτικό σχέδιο -τη διεύρυνση της Ευρωπαϊκής Ένωσης- και προσλάβαμε νέους υπαλλήλους. Ακολουθήσαμε το ίδιο μοντέλο με όλες τι προηγούμενες διευρύνσεις. Υπήρξαμε αρκετά επιτυχείς στην πρόσληψη υπαλλήλων από νέα κράτη μέλη, και αυτό θα "παγώσει". Μετά από αυτό, ο συνολικός αριθμός υπαλλήλων θα "παγώσει".
<SPEAKER ID="295" NAME="Justas Vincas Paleckis" AFFILIATION="PSE">
(EN) Κύριε Επίτροπε, λένε στις Βρυξέλλες ότι αν καταφέρει κανείς να περάσει όλες αυτές τις εξετάσεις και τις δοκιμασίες και να γίνει δεκτός ως υπάλληλος στην Ευρωπαϊκή Επιτροπή, τότε θα έχει σίγουρα μια ήσυχη ζωή μέχρι τη συνταξιοδότησή του.
<P>
Επομένως, θα ήθελα να ρωτήσω για την ποιότητα των υπαλλήλων που εργάζονται στα ευρωπαϊκά θεσμικά όργανα. Ίσως η Επιτροπή να έχει κάποια σχέδια για να κάνει δυσκολότερη τη ζωή όσων δεν είναι πολύ εργατικοί, να πάρει μερικές μαρτυρίες και να κάνει σαφή διαχωρισμό μεταξύ εκείνων που εργάζονται σκληρά και εκείνων που έχουν μια υπερβολικά ήσυχη και εύκολη ζωή.
<SPEAKER ID="296" NAME="Siim Kallas">
Αντιπρόεδρος της Επιτροπής. - (EN) Μπορώ πολύ ευχαρίστως να σας παράσχω όλες τις λεπτομέρειες του συστήματος εξέλιξης της σταδιοδρομίας που εφαρμόζουμε, το οποίο είναι ένα από τα πιο σύνθετα συστήματα στον κόσμο, οφείλω να ομολογήσω, και αποτελεί θέμα συνεχούς συζήτησης. Υπάρχει μια ετήσια αξιολόγηση κάθε υπαλλήλου. Υπάρχει ένα σύστημα προαγωγών που λαμβάνει υπόψη του αυτή την αξιολόγηση και προσφέρει έναν αριθμό πόντων, οι οποίοι τελικά αποτελούν τη βάση για την προαγωγή. Αυτό το σύστημα είναι αρκετά λεπτομερές και ανεπτυγμένο.
<P>
Έχετε δίκιο επίσης να ρωτάτε για την ποιότητα των υπαλλήλων. Όσον αφορά το μέσο γενικό διαγωνισμό ή "concours", υπάρχουν περίπου 42 σοβαροί υποψήφιοι -για να μην αναφέρω τους υπόλοιπους υποψηφίους- για κάθε προκηρυχθείσα θέση. Αυτό συμβαίνει όλα τα χρόνια, και επομένως έχουμε μεγάλη εισροή πολύ καλών και έμπειρων ατόμων, και οι δοκιμασίες πρόσληψης είναι πολύ δύσκολες.
<P>
Πρέπει να πω ότι η ζωή μέσα στην Επιτροπή δεν είναι τόσο εύκολη ούτε τόσο ήρεμη και ήσυχη μέχρι την ηλικία συνταξιοδότησης. Ωστόσο, έχετε επίσης δίκιο να λέτε ότι οι περισσότεροι υπάλληλοι θα εργαστούν πράγματι για πολύ μεγάλο χρονικό διάστημα στην Επιτροπή, και αυτό μπορεί επίσης να θεωρηθεί πλεονέκτημα για την Επιτροπή.
<SPEAKER ID="297" NAME="Ingeborg Gräßle" AFFILIATION="PPE-DE">
(DE) Αναφέρατε αρκετές φορές σήμερα τη διαδικασία ελέγχου του προσωπικού. Ένα από τα αποτελέσματα αυτού του ελέγχου είναι το 32% των μελών του προσωπικού της Επιτροπής να έχουν ως καθήκον τη διοίκηση του διοικητικού μηχανισμού, δηλαδή την παροχή υπηρεσιών διοικητικής υποστήριξης και συντονισμού.
<P>
Αυτό ισοδυναμεί με 11 000 άτομα! Ερώτηση: πότε σκοπεύετε να συναγάγετε ορισμένα συμπεράσματα από αυτούς τους αριθμούς; Πότε θα εκπονήσετε ένα σχέδιο δράσης για τη μείωση του αριθμού του προσωπικού;
<SPEAKER ID="298" NAME="Siim Kallas">
Αντιπρόεδρος της Επιτροπής. - (EN) Το λαμβάνουμε πολύ σοβαρά υπόψη αυτό και θα υπάρξουν σίγουρα προτάσεις. Τα συζητάμε αυτά τα θέματα.
<P>
Καταρχάς, πρέπει επίσης να ληφθεί υπόψη ότι όλα αυτά τα διοικητικά και ελεγκτικά καθήκοντα αποτελούν επίσης κατά κάποιον τρόπο συνέπεια των εξελίξεων στην Επιτροπή, όπου τα διοικητικά καθήκοντα έχουν εκτιμηθεί ή αξιολογηθεί ως μια πολύ πιο σημαντική λειτουργία. Επίσης, τα υποστηρικτικά συστήματά τους έχουν βελτιωθεί. Συζητάμε αυτή τη στιγμή πώς πρέπει να προχωρήσουμε, και οπωσδήποτε προτού ανακύψει νέα έκκληση για περικοπή των θέσεών μας θα έχουμε ετοιμάσει ένα ικανοποιητικό σχέδιο. Συζητάμε επί του παρόντος όλα αυτά τα λειτουργικά έξοδα και τις παράλληλες λειτουργίες, και στο εσωτερικό της Επιτροπής υπάρχουν, φυσικά, διαφορετικές απόψεις επ' αυτού. Δεν προκαλεί έκπληξη το γεγονός ότι ορισμένες οριζόντιες υπηρεσίες θέλουν να έχουν πιο ορθολογικά οργανωμένες υπηρεσίες, ενώ άλλες υπηρεσίες προβάλλουν επιχειρήματα υπέρ του υφιστάμενου συστήματος.
<P>
Συνεπώς, πραγματοποιούμε διάλογο, αλλά μπορώ να σας διαβεβαιώσω ότι θα υπάρξει σαφές επόμενο βήμα σε αυτή τη διαδικασία εξέτασης.
<SPEAKER ID="299" NAME="Πρόεδρος">

<P>
Θέμα: " Επιτροπή και τα συνδικάτα
<P>
Συνηθίζει μήπως η Επιτροπή να καταβάλλει σε υπαλλήλους συνδικάτων της Επιτροπής αμοιβές από κοινοτικά κεφάλαια; Αν ναι, σε πόσους υπαλλήλους έχει καταβληθεί αμοιβή;
<SPEAKER ID="300" NAME="Siim Kallas">
Αντιπρόεδρος της Επιτροπής. - (EN) Λυπούμαι που δεν μπορώ να απαντήσω άμεσα στα φινλανδικά, αλλά μπορούμε να κάνουμε περαιτέρω συζητήσεις στα φινλανδικά. Φοβάμαι λιγάκι μήπως δεν χρησιμοποιήσω τη σωστή ορολογία, η οποία πρέπει να είναι τόσο ακριβής στην Ευρωπαϊκή Ένωση.
<P>
Όπως και το Συμβούλιο, η Επιτροπή έχει συνάψει συμφωνία με τα συνδικάτα των υπαλλήλων της, θέτοντας στη διάθεσή τους ένα ορισμένο ποσό ανθρώπινου δυναμικού. Στην περίπτωση της Επιτροπής, βάσει της συμφωνίας του 2001 για το ανθρώπινο δυναμικό και των ετήσιων πρωτοκόλλων για το ανθρώπινο δυναμικό, 12 λεγόμενες θέσεις απόσπασης χορηγούνται στα συνδικάτα σε μόνιμη βάση από ένα σύνολο περισσότερων από 23 000 θέσεων στην Επιτροπή.
<P>
Τέτοιες αποσπάσεις σε συνδικάτα, βάσει της αντιπροσωπευτικότητάς τους, επιτρέπονται από το 1989. Επίσης, ένας πολύ περιορισμένος αριθμός θέσεων χορηγούνται σε ευέλικτη βάση, κυρίως προκειμένου να αντικατοπτρίζουν τις μεταβαλλόμενες πλειοψηφίες μετά τις εκλογές. Οι υπάλληλοι, επομένως, που τέθηκαν στη διάθεση των συνδικάτων εξακολουθούν να λαμβάνουν τον μισθό τους από τον προϋπολογισμό της ΕΕ ως υπάλληλοι της Επιτροπής. Επιπλέον, τα συνδικάτα λαμβάνουν έναν προϋπολογισμό που τους επιτρέπει να προσλαμβάνουν μέχρι εννέα συμβασιούχους από την ομάδα καθηκόντων II (γραμματείς).
<SPEAKER ID="301" NAME="Esko Seppänen" AFFILIATION="GUE/NGL">
(FI) Κυρία Πρόεδρε, κύριε Επίτροπε, από ό,τι θυμάμαι, υπήρξατε ηγετικό στέλεχος συνδικάτου στη χώρα σας και η συνδικαλιστική δραστηριότητα πρέπει σίγουρα να σας ενδιαφέρει λόγω του παρελθόντος σας. Δεν μου δόθηκε συγκεκριμένη απάντηση στο ερώτημά μου σχετικά με το πόσοι από αυτούς τους υπαλλήλους συνδικάτων εργάζονται προς το παρόν για την Επιτροπή συνολικά για όλα τα εκπροσωπούμενα συνδικάτα.
<P>
Έχω ένα πρόσθετο ερώτημα σχετικά με το θέμα αυτό. Κυκλοφορεί μια φήμη σύμφωνα με την οποία η Επιτροπή θα καταβάλλει μισθό στους υπαλλήλους της κατά τη διάρκεια μιας απεργίας. Έχουν μήπως καταφέρει τα συνδικάτα να διαπραγματευτούν κάποια λύση η οποία επιτρέπει την καταβολή των μισθών των απεργών ενόσω διαρκεί η απεργία;
<SPEAKER ID="302" NAME="Siim Kallas">
Αντιπρόεδρος της Επιτροπής. - (FI) Μπορώ να απαντήσω όντως στην ερώτησή σας με βάση τις προσωπικές μου γνώσεις σχετικά με την κατάσταση. Υπάρχουν 12 αποσπασμένοι εμπειρογνώμονες στο συνδικάτο της Επιτροπής. Επιπλέον, υπάρχουν 19 θέσεις στις επιτροπές προσωπικού, οι οποίες είναι φυσικά χωριστοί οργανισμοί. Μπορούν να απασχολούν συνολικά εννέα γραμματείς.
<P>
Αυτό που αναφέρατε για τις απεργίες είναι εν μέρει αληθές. Είναι αλήθεια ότι η Επιτροπή έχει συμφωνήσει με μια λύση, κατόπιν διαπραγμάτευσης, σύμφωνα με την οποία κατά τη διάρκεια μιας απεργίας οι υπάλληλοι μπορούν να πληρωθούν μέρος του μισθού τους, κανονικά όμως όχι ολόκληρο. Για εμένα, είναι κάπως λεπτό το θέμα να πληρώνονται το ήμισυ του μισθού τους εργαζόμενοι οι οποίοι βρίσκονται σε απεργία.
<SPEAKER ID="303" NAME="Paul Rübig" AFFILIATION="PPE-DE">
(DE) Κύριε Επίτροπε, θα με ενδιέφερε να μάθω πόσο κοστίζουν αυτοί οι υπάλληλοι. Πόσο κοστίζουν σε ετήσια βάση;
<SPEAKER ID="304" NAME="Siim Kallas">
Αντιπρόεδρος της Επιτροπής. - (EN) Ο προϋπολογισμός για τα συνδικάτα είναι περίπου 500 000 ευρώ ανά έτος, τα οποία δίδονται από τον κοινοτικό προϋπολογισμό.
<SPEAKER ID="305" NAME="Πρόεδρος">
Θα ήθελα να υπενθυμίσω για μία ακόμη φορά στους βουλευτές που προσήλθαν στο μεταξύ ότι σήμερα κάνουμε ένα πείραμα και θέλω να σας ζητήσω να μετακινηθείτε στο μπροστινό μέρος της αίθουσας. Σας παρακαλώ, μην ντρέπεστε, ελάτε να καθίσετε στις μπροστινές θέσεις αντί να κάθεστε πίσω, έτσι ώστε να έρθουμε πιο κοντά.
<P>

<P>
Θέμα: Συνολικό ποσό των προστίμων που έχουν επιβληθεί σε επιχειρήσεις στο πλαίσιο των κανόνων ανταγωνισμού
<P>
Μπορεί η Επιτροπή να ανακοινώσει ποιο είναι το συνολικό ποσό των προστίμων που έχουν επιβληθεί σε επιχειρήσεις στο πλαίσιο των ευρωπαϊκών κανόνων ανταγωνισμού μετά την έναρξη της τρέχουσας εντολής της και αν έχουν ληφθεί πρωτοβουλίες ή έχουν πραγματοποιηθεί διαβουλεύσεις προκειμένου τα εν λόγω χρήματα, μείον τα προβλεφθέντα σχετικά ποσά στον προϋπολογισμό, να διαφυλάσσονται για "επιπλέον" δραστηριότητες της Ένωσης αντί αυτά τα επιπλέον έσοδα να διατίθενται στα κράτη μέλη;
<SPEAKER ID="306" NAME="Neelie Kroes">
μέλος της Επιτροπής. - (EN) Από την έναρξη της τρέχουσας θητείας της και μέχρι το τέλος του Σεπτεμβρίου του 2007, η Επιτροπή έχει εγκρίνει 21 αποφάσεις για την επιβολή προστίμων σε εταιρείες οι οποίες έχουν παραβιάσει τους κανόνες κατά των τραστ.
<P>
Τα συνολικά πρόστιμα που επιβλήθηκαν στη διάρκεια αυτής της περιόδου ανέρχονται σε μόλις πάνω από 5, 2 δισεκατομμύρια ευρώ και το 95% αυτών έχουν επιβληθεί σε συμμετέχοντες σε καρτέλ.
<P>
Ωστόσο, θα πρέπει να γνωρίζουμε ότι τέτοιου είδους πρόστιμα εντάσσονται στον ευρωπαϊκό προϋπολογισμό μόνο εφόσον γίνουν οριστικά: δηλαδή, αν δεν έχει κατατεθεί καμία έφεση από την επιχείρηση στην οποία επιβλήθηκε κάποιο πρόστιμο ή όταν όλες οι πιθανές εφέσεις έχουν απορριφθεί από τα ευρωπαϊκά δικαστήρια.
<P>
Καθώς οι εταιρείες αμφισβητούν συχνά την εγκυρότητα των αποφάσεων της Επιτροπής που επιβάλλουν πρόστιμα, μεγάλο μέρος του προαναφερόμενου ποσού δεν είναι, ούτως ειπείν, οριστικό.
<P>
" πιθανή χρήση των εσόδων από τα πρόστιμα για επιπλέον δραστηριότητες, όπως υποδεικνύει ο αξιότιμος βουλευτής, εμποδίζεται από νομικούς περιορισμούς. Μια τέτοια χρήση αντιβαίνει στη δημοσιονομική αρχή της καθολικότητας που ορίζεται στα άρθρα 17 έως 20 του τρέχοντος Δημοσιονομικού Κανονισμού.
<P>
Σύμφωνα με αυτή την αρχή, τα συνολικά έσοδα καλύπτουν τις συνολικές δαπάνες χωρίς καμία συγκεκριμένη σύνδεση μεταξύ ενός δεδομένου στοιχείου των εσόδων και ενός δεδομένου στοιχείου των δαπανών.
<P>
Ο βασικός στόχος των προστίμων κατά των τραστ όπως ορίζεται στο προοίμιο των κατευθυντήριων γραμμών του 2006 για τη μέθοδο υπολογισμού των προστίμων είναι η διασφάλιση της αποτροπής, με άλλα λόγια η αποθάρρυνση των εταιρειών από την παράνομη συμπεριφορά.
<P>
Εν καιρώ μπορούμε να ελπίζουμε ότι τα επίπεδα κατάχρησης, και κατά συνέπεια ο αριθμός και ο όγκος των προστίμων που επιβάλλονται, θα μειώνονται καθώς τα επίπεδα συμμόρφωσης θα αυξάνονται και θα εξακολουθούμε να κάνουμε σωστά τη δουλειά μας.
<SPEAKER ID="307" NAME="Bart Staes" AFFILIATION="Verts/ALE">
(NL) Σας ευχαριστώ γι' αυτές τις πολύ ενδιαφέρουσες πληροφορίες, κυρία Επίτροπε. Θέλω να μου πείτε αν έχω καταλάβει σωστά: δυνάμει του δημοσιονομικού κανονισμού το μεγαλύτερο μέρος αυτών των χρημάτων εν τέλει επιστρέφει ουσιαστικά στα κράτη μέλη - ισχύει όντως αυτό; Δεύτερον, μου λέτε ότι -μόνο όταν οριστικοποιηθεί η απόφαση- τα χρήματα εντάσσονται επίσης στον κοινοτικό προϋπολογισμό. Μπορείτε να μας πείτε ποιο είναι περίπου το τμήμα αυτού του μεγάλου ποσού των 5 δισ. ευρώ που μπορεί πραγματικά να θεωρηθεί "οριστικό";
<SPEAKER ID="308" NAME="Neelie Kroes">
μέλος της Επιτροπής. - (NL) " απάντηση στο πρώτο σκέλος της ερώτησης είναι ένα ηχηρό "ναι": το ποσό επιστρέφει στα κράτη μέλη. Αυτό σημαίνει ότι η συμβολή των κρατών μελών στον κοινοτικό προϋπολογισμό θεωρείται μειωμένη. " επόμενη ερώτησή σας αφορούσε το πότε και ποιο τμήμα θεωρείται οριστικό, και αυτό είναι πολύ δύσκολο να ξεκαθαριστεί. Εξαρτάται σε κάθε δεδομένο έτος από τις περιστάσεις, αν η ενδιαφερόμενη πλευρά επέδειξε σύνεση και δεν εφεσίβαλε την απόφαση, ή αν αποφάσισε να ακολουθήσει μια κάπως πιο χρονοβόρα επιλογή, προσπαθώντας να απαλλαγεί από τμήμα του προστίμου.
<SPEAKER ID="309" NAME="Reinhard Rack" AFFILIATION="PPE-DE">
(DE) Κυρία Επίτροπε, αναφέρατε τα ποσά που έχουν επιβληθεί ως πρόστιμα. Τα πρόστιμα αυτά αποβλέπουν στη μεταβολή της συμπεριφοράς των επιχειρήσεων στις οποίες επιβάλλονται. Ποιες είναι οι παρατηρήσεις σας επ' αυτού;
<P>
Επ' ευκαιρία, θυμάμαι ότι, όταν αναλάβατε καθήκοντα ως Επίτροπος, δώσατε στην Επιτροπή Περιφερειακής Ανάπτυξης την ευκαιρία να συζητήσουμε μαζί σας τον κανόνα "περί ελαχίστων". Τότε είχατε ανταποκριθεί πολύ γρήγορα, πράγμα για το οποίο σας είμαστε πολύ ευγνώμονες. Ανταποκρίνονται οι επιχειρήσεις όσο γρήγορα είχατε τότε ανταποκριθεί εσείς;
<SPEAKER ID="310" NAME="Neelie Kroes">
μέλος της Επιτροπής. - (EN) Ελπίζουμε ότι είναι γεγονός, αλλά δεν είμαι 100% σίγουρη, και οπωσδήποτε όχι αρκετά σίγουρη ώστε να είμαι ανοικτή και ειλικρινής μαζί σας.
<P>
Θα πρέπει να λάβουμε υπόψη ότι δεν είναι μόνο το ύψος του προστίμου, αλλά και η φήμη, που μπορεί αισίως να επηρεάσει τη στάση των εταιρειών.
<P>
Θεωρώ ενδιαφέρον το γεγονός ότι αρκετοί Διευθύνοντες Σύμβουλοι οργανισμών που επικοινωνούν μαζί μου αναφέρουν ότι γνωρίζουν πως πρόκειται για πραγματική άσκηση πολιτικής από την Επιτροπή, και πως εκείνοι που δεν συμπεριφέρονται σωστά και καταχρώνται τους κανόνες και τους κανονισμούς βρίσκονται αντιμέτωποι με ένα τεράστιο πρόστιμο. Όπως γνωρίζετε, με το νέο ύψος των προστίμων μας, δεν πρόκειται πλέον για αστεία ποσά.
<P>
Τούτου λεχθέντος, τα εν λόγω στελέχη αναλαμβάνουν την πρωτοβουλία εντός των οργανισμών τους να αντιμετωπίσουν το προσωπικό τους και να πουν ότι δεν πρέπει με κανέναν τρόπο να επαναληφθούν αυτά τα φαινόμενα στις εταιρείες τους. Έρχονται σε αντιπαράθεση μαζί τους, αν δεν λαμβάνουν τα σωστά μέτρα, και λένε ότι αν κάτι είναι φαύλο τότε θα πρέπει να το αναφέρουν στους ανωτέρους τους και ότι γεγονός είναι ότι αργότερα θα απολυθούν χωρίς κανένα πακέτο αποζημίωσης.
<P>
Αναφέρουν επίσης ότι η σπίλωση της φήμης, σε συνδυασμό με τα πρόστιμα, είναι ένα πολύ σημαντικό μέρος της στάσης τους και του αγώνα τους να εξυγιάνουν τις εταιρείες. Μερικοί από αυτούς ανέφεραν πρόσφατα ότι τους αρέσει να βρεθούν στην πρώτη σελίδα των Financial Times αλλά όχι εξαιτίας των προστίμων μας. Αυτό είναι οπωσδήποτε ένα βήμα προόδου.
<SPEAKER ID="311" NAME="DanutBudreikait" AFFILIATION="ALDE">
(LT) Εφέτος το καλοκαίρι η Γερμανία ανήγγειλε τα σχέδιά της υπέρ της αύξησης των τιμών των τροφίμων. Συγχρόνως οι παραγωγοί της Λιθουανίας κατέστησαν σαφές ότι σκοπεύουν να αυξήσουν τις τιμές των τροφίμων το φθινόπωρο, χωρίς να επικαλούνται κανέναν αντικειμενικό λόγο. Θεωρείτε πιθανό να έχουν πραγματοποιηθεί συμφωνίες τύπου καρτέλ στις οποίες εμπλέκονται διεθνείς παραγωγοί τροφίμων; Οι τιμές των τροφίμων αυξάνονται ταυτόχρονα σε όλες τις χώρες χωρίς να έχει προηγηθεί καμία αύξηση στις τιμές των πρώτων υλών.
<SPEAKER ID="312" NAME="Neelie Kroes">
μέλος της Επιτροπής. - (EN) Δεν είμαστε οι μόνο που διεξάγουμε τον αγώνα κατά των καρτέλ. Οι εθνικές αρχές ανταγωνισμού κάνουν το ίδιο, και γνωρίζω ότι και οι 27 αρχές ανταγωνισμού συμμετέχουν σε αυτόν τον αγώνα μαζί μας.
<P>
Συζητούμε το θέμα αυτό στο πλαίσιο του ευρωπαϊκού δικτύου ανταγωνισμού. Γνωρίζω επίσης ότι υπάρχει πράγματι μια ενιαία πολιτική σε αυτή την περίπτωση, άρα το παράδειγμά σας είναι αναμφίβολα ένα εσωτερικό θέμα και θα πρέπει να αντιμετωπιστεί από την εθνική αρχή ανταγωνισμού. Άρα θα μπορούσαν να υπάρχουν πολλοί λόγοι πίσω από την αύξηση του επιπέδου των τιμών των τροφίμων. Δεν είναι ανάγκη να πρόκειται για καρτέλ, αν και ποτέ δε μπορεί να είναι σίγουρος κανείς ότι δεν συμβαίνει αυτό. Συνιστώ, ως εκ τούτου, στη βουλευτή να αναλάβει την πρωτοβουλία να απευθυνθεί σε αυτή την περίπτωση στην εθνική αρχή ανταγωνισμού.
<SPEAKER ID="313" NAME="Πρόεδρος">

<P>
Θέμα: Συγχώνευση των εταιρειών Suez και Gaz de France
<P>
Στις 3 Σεπτεμβρίου ανακοινώθηκε ότι τα διοικητικά συμβούλια της γαλλικής επιχείρησης ενέργειας Suez και της κρατικής επιχείρησης Gaz de France αποφάσισαν να υλοποιήσουν τη σχεδειασθείσα συγχώνευση των δύο επιχειρήσεων. Με αυτόν τον τρόπο η νέα εταιρεία καταλαμβάνει την τέταρτη θέση επιχειρήσεων ενέργειας μετά την Gazprοm, Electricité de France και ΕΟΝ. " Επιτροπή έχει ήδη υποχρεώσει την εταιρεία που προήλθε από τη συγχώνευση να σταματήσει ορισμένες δραστηριότητές της στο Βέλγιο και στη Γαλλία.
<P>
Θεωρεί η Επιτροπή ότι τα εν λόγω σχέδια συγχώνευσης εξακολουθούν να συμφωνούν με τις ισχύουσες αρχές του σε ό,τι αφορά την ελευθέρωση της αγοράς ενέργειας στην Ευρωπαϊκή Ένωση;
<P>
Σε ποιο βαθμό, η νέα εταιρεία, η οποία προήλθε από τη συγχώνευση, και το γαλλικό κράτος, έχουν υποσχεθεί να προχωρήσουν σε διαχωρισμό των περιουσιακών στοιχείων των κεντρικών δικτύων, όπως ζήτησε σχετικά η Ευρωπαϊκή Επιτροπή;
<SPEAKER ID="314" NAME="Neelie Kroes">
μέλος της Επιτροπής. - (EN) " Επιτροπή ενέκρινε τη συγχώνευση της Gaz de France (GDF) και του Ομίλου Suez τον Νοέμβριο του 2006, με την επιφύλαξη ορισμένων δεσμεύσεων από τα μέρη, οι οποίες επέτρεψαν στην Επιτροπή να συμπεράνει ότι η συγχώνευση δεν θα παρακώλυε σημαντικά τον ανταγωνισμό.
<P>
Οι δεσμεύσεις που ανέλαβαν τα συγχωνευόμενα μέρη περιλαμβάνουν, κυρίως, την πώληση των μετοχών της Suez στην Distrigas, τον κατεστημένο φορέα εκμετάλλευσης στην αγορά αερίου στο Βέλγιο, ο οποίος έχει επίσης εισέλθει, όπως γνωρίζετε, στη γαλλική αγορά, την πώληση των μετοχών της GDF στον εναλλακτικό πάροχο αερίου και ηλεκτρισμού SPE του Βελγίου, και την εγκατάλειψη κάθε μορφής ελέγχου, νομίμου ή de facto, που μπορεί να ασκεί η Suez στον φορέα εκμετάλλευσης του δικτύου μεταφοράς αερίου Fluxys.
<P>
Ενώ επιτράπηκε στην GDF Suez να παραμείνει μέτοχος της Fluxys, ειδικές ρυθμίσεις θα εγγυηθούν ότι η διαχείριση της τελευταίας θα γίνεται με ανεξάρτητο τρόπο, και αυτό το αποτέλεσμα είναι απολύτως συνεπές με τους στόχους της πολιτικής που επιδιώκει η Επιτροπή όσον αφορά την ελευθέρωση των αγορών ενέργειας στην Ευρώπη, ειδικότερα τη δέσμη των προτάσεων του Σεπτεμβρίου 2007.
<P>
" απόφαση της Επιτροπής για τη συγχώνευση προβλέπει ότι τα μέρη πρέπει να προχωρήσουν στην πώληση των μεριδίων τους, περιλαμβανομένης της μερικής πώλησης της συμμετοχής στη Fluxys, και στις υπόλοιπες δεσμεύσεις, μεταξύ των οποίων και εκείνες που σχετίζονται με τη διαχείριση της Fluxys, εντός μιας ορισμένης περιόδου πώλησης. Τα μέρη οφείλουν να συμμορφωθούν πλήρως με τις δεσμεύσεις προκειμένου να υλοποιηθεί νομικά η συγχώνευση. Εν τω μεταξύ, τα μέρη οφείλουν να σεβαστούν ορισμένες υποχρεώσεις, τις οποίες θα εποπτεύει η Επιτροπή με τη βοήθεια των ανεξάρτητων εντολέων.
<SPEAKER ID="315" NAME="Lambert van Nistelrooij" AFFILIATION="PPE-DE">
(NL) Κυρία Πρόεδρε, ευτυχώς γνωρίζω ολλανδικά. " κ. Επίτροπος γνωρίζει το ενδιαφέρον του Κοινοβουλίου για τους εθνικούς πρωτοπόρους: για τους "ίσους όρους ανταγωνισμού". Έχω δύο σύντομες συμπληρωματικές ερωτήσεις. Μήπως η διεπιδότηση μεταξύ επιχείρησης παραγωγής και επιχείρησης δικτύου αποτελεί πλέον στοιχείο του παρελθόντος; Δεύτερον, άκουσα σωστά ότι υποστηρίξατε ότι οι τρέχουσες προτάσεις συμφωνούν επίσης πλήρως με τη νέα δέσμη που παρουσιάσατε μαζί με τον Επίτροπο Piebalgs;
<SPEAKER ID="316" NAME="Neelie Kroes">
μέλος της Επιτροπής. - (NL) " απάντηση και στα δύο ερωτήματα είναι "ναι".
<P>
" ερώτηση αριθ. 51 καταπίπτει διότι ο συντάκτης της απουσιάζει.
<SPEAKER ID="317" NAME="Πρόεδρος">

<P>
Θέμα: Επιδότηση στην Vοlνο Cars Gent / κανόνες της ΕΕ περί κρατικών ενισχύσεων
<P>
Στις 12 Σεπτεμβρίου 2007 η Επιτροπή διεξήγαγε εμπεριστατωμένη μελέτη προκειμένου να διαπιστωθεί κατά πόσο η επιδότηση ύψους 6,02 εκατομμυρίων ευρώ που προτίθεται να χορηγήσει η Περιφέρεια της Φλάνδρας στη Vοlνο Cars Gent για την κάλυψη εξόδων επιμόρφωσης, συμβιβάζεται με τους ευρωπαϊκούς κανόνες περί κρατικών ενισχύσεων. Ως συνέπεια του γεγονότος ότι η εν λόγω εταιρία έθεσε σε λειτουργία μια νέα πλατφόρμα παραγωγής, οι φλαμανδικές αρχές κρίνουν σκόπιμο να υποστηρίξουν τα μαθήματα επιμόρφωσης, τόσο τα εξειδικευμένα όσο και τα γενικά, σε ποσοστό 20% της συνολικής επιμορφωτικής προσπάθειας της Vοlνο Cars Gent. Οι φλαμανδικές αρχές εκφράζουν την πεποίθηση ότι η επιμόρφωση που παρέχει η Vοlνο Cars Gent προσφέρει στους εργαζόμενους τη δυνατότητα να αυξήσουν τα προσόντα τους στην αγορά εργασίας της Φλάνδρας. Από την πλευρά της, η Επιτροπή εκφράζει αμφιβολίες ως προς το εάν η ενίσχυση αυτή θα ωθήσει τη Vοlνο Cars Gent να προβεί σε επιπλέον δαπάνες επιμόρφωσης. Μέσω της ως άνω εμπεριστατωμένης μελέτης, η Επιτροπή δηλώνει την πρόθεσή της να εμποδίσει το να χρησιμοποιηθεί η εν λόγω ενίσχυση αποκλειστικά και μόνο για την επιδότηση εξόδων επιμόρφωση που επιβαρύνουν ούτως ή άλλως την επιχείρηση. " Επιτροπή στηρίζει την επιχειρηματολογία της σε μια λίαν περιοριστική ερμηνεία του κανονισμού (EK) αριθ. 68/2001.
<P>
Μπορεί να διευκρινίσει η Επιτροπή με ποιον τρόπο προτίθεται να εφαρμόσει στη συγκεκριμένη αυτή περίπτωση τη νομοθεσία της ΕΕ περί κρατικών ενισχύσεων; Σε ποια αποδεικτικά στοιχεία βασίζεται η Επιτροπή προκειμένου να βεβαιώσει ότι η ενίσχυση αυτή προσφέρει αθέμιτο ανταγωνιστικό πλεονέκτημα και ως εκ τούτου είναι ασυμβίβαστη με τη νομοθεσία περί κρατικών ενισχύσεων;
<SPEAKER ID="318" NAME="Neelie Kroes">
μέλος της Επιτροπής. - (EN) " Επιτροπή θα αναλύσει την προγραμματισμένη επιδότηση στη Volvo Cars στη Γάνδη απευθείας βάσει της Συνθήκης ΕΚ, εφόσον η υπόθεση υπερβαίνει το ανώτατο όριο του 1 εκατ. ευρώ που ορίζει ο συγκεκριμένος κανονισμός απαλλαγής κατά κατηγορία για τις ενισχύσεις για επαγγελματική εκπαίδευση. Το άρθρο 87 της Συνθήκης προβλέπει ότι οι ενισχύσεις για την προώθηση της αναπτύξεως ορισμένων οικονομικών δραστηριοτήτων, και οι οποίες δεν στρεβλώνουν αθέμιτα τον ανταγωνισμό, δύνανται να θεωρηθούν ότι συμβιβάζονται με την κοινή αγορά.
<P>
Οι ενισχύσεις για επαγγελματική εκπαίδευση μπορούν να επιτραπούν όταν αυτό δημιουργεί κίνητρα για δραστηριότητες, οι οποίες θα αυξήσουν το ειδικευμένο εργατικό δυναμικό στην Ευρωπαϊκή Ένωση και οι οποίες δεν θα αναλαμβάνονταν διαφορετικά. Αυτό συμβαίνει σε περιπτώσεις που η κατάρτιση προχωρά πέρα από αυτό που γίνεται κανονικά στον εν λόγω τομέα· για παράδειγμα, επειδή εκπαιδεύονται περισσότεροι εργαζόμενοι ή επειδή η εκπαίδευση είναι πιο εκτεταμένη. Αυτή ήταν η κατάσταση, για παράδειγμα, στην πρόσφατη υπόθεση της Fiat.
<P>
Από την άλλη πλευρά, ενισχύσεις δεν μπορούν να επιτραπούν για εκπαίδευση που αποτελεί επικουρικό στοιχείο για την καλή λειτουργία της εν λόγω επιχείρησης και η οποία, ως εκ τούτου, θα διεξαγόταν ακόμη και χωρίς ενισχύσεις. Για παράδειγμα, όταν ένα εργοστάσιο συναρμολόγησης αυτοκινήτων θέλει να παραγάγει ένα νέο μοντέλο, οι εργαζόμενοι πρέπει να εκπαιδευτούν στις νέες τεχνικές και στις νέες μεθόδους εργασίας που θα υιοθετηθούν. " επιδότηση αυτού του είδους της εκπαίδευσης ανακουφίζει απλώς την εταιρεία από ένα κόστος που θα έπρεπε κανονικά να καλύψει η ίδια. Κατά συνέπεια, η Επιτροπή στο πρόσφατο παρελθόν απαγόρευσε εν μέρει ενισχύσεις υπέρ αρκετών εργοστασίων συναρμολόγησης και σίγουρα γνωρίζετε την General Motors στο Βέλγιο και τη Ford Genk.
<P>
Τα προτεινόμενα οκτώ μέτρα για τη Volvo Cars Ghent σχετίζονται με την εισαγωγή μιας νέας πλατφόρμας παραγωγής. " Επιτροπή δεν μπορεί, σε αυτό το στάδιο, να αποκλείσει ότι η εν λόγω εκπαίδευση θα πραγματοποιούνταν ούτως ή άλλως και, κατά συνέπεια, δεν θα συνέβαλλε στην αύξηση του εξειδικευμένου εργατικού δυναμικού στην ΕΕ. Συνεπώς, η Επιτροπή έχει αποφασίσει να διενεργήσει επίσημη έρευνα, επιφυλασσόμενη δηλαδή ως προς την τελική απόφαση για την υπόθεση. Χρειαζόμαστε περισσότερο χρόνο για να ανακαλύψουμε περί τίνος πρόκειται ακριβώς. Οι βελγικές αρχές, ο δικαιούχος, καθώς και τρίτα μέρη, θα έχουν την ευκαιρία να υποβάλουν σχόλια και πληροφορίες πριν από τη λήψη της τελικής απόφασης.
<SPEAKER ID="319" NAME="Anne Van Lancker" AFFILIATION="PSE">
(NL) Σας ευχαριστώ για την απάντησή σας, κυρία Επίτροπε. Παρεμπιπτόντως, συγχαρητήρια επίσης για τη νίκη σας έναντι της Microsoft. Επί του προκειμένου τώρα: αν κατάλαβα καλά, λοιπόν, το θέμα βρίσκεται ακόμη σε εξέλιξη. Θα ήταν δηλαδή ακριβές αν πούμε ότι η νέα ερμηνεία των κανόνων για τις κρατικές ενισχύσεις με σκοπό την κατάρτιση θα περιλαμβάνει επίσης επαρκή περιθώρια για την άσκηση κοινωνικής πολιτικής στα προγράμματα κατάρτισης, διασφαλίζοντας ότι, εάν η κατάρτιση προσφέρει στους εργαζόμενους περισσότερες ευκαιρίες στην παγκόσμια αγορά εργασίας, αυτές οι ενισχύσεις υπέρ της κατάρτισης δεν θα θεωρείται ότι στρεβλώνουν σοβαρά τον ανταγωνισμό;
<SPEAKER ID="320" NAME="Neelie Kroes">
μέλος της Επιτροπής. - (NL) Σας ευχαριστώ για τα ευγενικά σας λόγια. Είναι ορθή η επισήμανσή σας ότι πρέπει να βρισκόμαστε σε μεγάλη εγρήγορση κατά τη διενέργεια της επανεξέτασης των οδηγιών για τις κατευθυντήριες γραμμές που διέπουν τις κρατικές ενισχύσεις, καθώς πρέπει όντως να είναι δυνατό να επιτρέπονται για προγράμματα κατάρτισης που συμβάλλουν στη διεύρυνση των δυνατοτήτων των ευρωπαίων εργαζομένων. Είναι, ωστόσο, αναγκαίο να διαθέτουμε επαρκή στοιχεία επί του θέματος - αυτό σημαίνει ότι, στην προκειμένη περίπτωση, απευθυνθήκαμε στους ίδιους τους ενδιαφερόμενους ζητώντας τους περισσότερες πληροφορίες.
<SPEAKER ID="321" NAME="Πρόεδρος">

<P>
Θέμα: Εμπόριο και αλλαγή του κλίματος
<P>
" ΕΕ βρίσκεται, ορθώς, στην πρωτοπορία ανάληψης πολιτικών δράσεων για την αντιμετώπιση της κλιματικής αλλαγής. Προφανές, όμως, είναι ότι δεν αρκεί η προσπάθεια που καταβάλλει μόνη η ΕΕ. Επιπλέον, δεν θα πρέπει να παραβλέπουμε το ανταγωνιστικό μειονέκτημα των ευρωπαϊκών επιχειρήσεων, τον κίνδυνο μετεγκατάστασής τους και την απώλεια θέσεων εργασίας. Ο Επίτροπος κ. Μάντελσον έχει ταχθεί υπέρ μίας προσέγγισης παροχής κινήτρων για 'καθαρό' εμπόριο.
<P>
Εξετάζει, παράλληλα, η Επιτροπή και τη δυνατότητα ενεργοποίησης μέσων εμπορικής άμυνας έναντι λ.χ. των εταίρων της που δεν εφαρμόζουν το Πρωτόκολλο του Κιότο; Ποιες πρωτοβουλίες προτίθεται να αναλάβει για την αντιμετώπιση του περιβαλλοντικού ντάμπινγκ και τη διασφάλιση αμοιβαιότητας μεταξύ της ΕΕ και των εμπορικών της εταίρων ως προς την τήρηση περιβαλλοντικών προδιαγραφών σε διμερές, περιφερειακό και πολυμερές επίπεδο;
<SPEAKER ID="322" NAME="Peter Mandelson">
μέλος της Επιτροπής. - (EN) " κλιματική αλλαγή είναι μία από τις μεγαλύτερες προκλήσεις της εποχής μας· δεν χρειάζεται να το επαναλάβουμε εδώ. Δεν πρόκειται πρωτίστως για θέμα που άπτεται του εμπορίου, αλλά υπάρχουν τομείς στους οποίους το εμπόριο μπορεί να βοηθήσει. Για τον λόγο αυτόν η Επιτροπή θέλει ο Γύρος της Ντόχα να επιφέρει την ελευθέρωση των περιβαλλοντικών αγαθών και υπηρεσιών και θεωρεί ότι υπάρχουν προοπτικές η νέα γενιά συμφωνιών ελευθέρων συναλλαγών να συμβάλει στη διευκόλυνση του βιώσιμου εμπορίου.
<P>
" Επιτροπή σχεδιάζει να διαπραγματευτεί ένα φιλόδοξο και περιεκτικό πλαίσιο για το κλίμα μετά το 2012. Αν κατορθώσουμε να συμπεριλάβουμε όλους τους βασικούς παράγοντες, θα έχουμε σημειώσει κάποια πρόοδο, τη μεγαλύτερη που θα μπορούσαμε, προς την επίτευξη ισότιμων όρων ανταγωνισμού για τη βιομηχανία της ΕΕ. Αυτό σημαίνει επίσης ότι θα αποφευχθεί η διαρροή διοξειδίου του άνθρακα -η μετακίνηση της ρύπανσης από ένα μέρος σε ένα άλλο- η οποία μπορεί διαφορετικά να προέλθει από την αδυναμία επίτευξης συμφωνίας. Ο στόχος μας είναι να συμπεριλάβουμε όλους τους κύριους παράγοντες ρύπανσης με αναλογικό τρόπο και να μην τρέψουμε τους εταίρους, εκφοβίζοντάς τους, σε φυγή από το τραπέζι των διαπραγματεύσεων στο Μπαλί, αλλά και στη συνέχεια, καταρτίζοντας εμπορικά μέτρα για τις εισαγωγές σε αυτό το στάδιο. Πρέπει να αντιμετωπίσουμε το ζήτημα της "καιροσκοπικής" συμπεριφοράς ορισμένων επιχειρήσεων όταν, και εφόσον, προκύψει.
<P>
Μια καλοσχεδιασμένη εμπορική πολιτική μπορεί να βοηθήσει τον κόσμο να αντιμετωπίσει το φαινόμενο της κλιματικής αλλαγής μέσω της δημιουργίας των οικονομικών πόρων που απαιτούνται για την κάλυψη του κόστους των αναγκαίων μέτρων μετριασμού και προσαρμογής. Οι επενδύσεις στο εμπόριο των αγαθών αλλά και των υπηρεσιών με χαμηλές εκπομπές διοξειδίου του άνθρακα μπορεί να κομίσει δεξιότητες και φιλική προς το περιβάλλον τεχνολογία στην παγκόσμια οικονομία, συμβάλλοντας στην αντιμετώπιση της κλιματικής αλλαγής σε παγκόσμιο επίπεδο και με τον πιο αποδοτικό σε σχέση με το κόστος τρόπο. Αν δεν εκμεταλλευτούμε αυτή την ευκαιρία θα ζημιώσουμε την πολιτική για την κλιματική αλλαγή. Δεν πρέπει να λησμονούμε ότι η προσέγγισή μας στην πολιτική για την κλιματική αλλαγή συνέβαλε στην τοποθέτηση της ευρωπαϊκής στρατηγικής στην πρώτη γραμμή όσον αφορά την περιβαλλοντική τεχνολογία χαμηλής εκπομπής διοξειδίου του άνθρακα. Ως αποτέλεσμα, η ΕΕ διαθέτει ένα σημαντικό πλεονέκτημα πρωτοπορίας.
<P>
" έκθεση Stern κατέστησε σαφές ότι η καταπολέμηση της κλιματικής αλλαγής έχει και οικονομική σημασία, πέρα από τα πολυάριθμα κοινωνικά οφέλη, διότι τα ενεχόμενα κόστη είναι χαμηλότερα από το κόστος της αδράνειας. " εμπορική πολιτική μπορεί να υποστηρίξει τους στόχους της κλιματικής αλλαγής ελαχιστοποιώντας αυτά τα κόστη, δημιουργώντας μέρος της απαιτούμενης χρηματοδότησης και προωθώντας ρυθμιστικά πλαίσια που υποστηρίζουν τις επενδύσεις και το εμπόριο αγαθών, υπηρεσιών και τεχνολογίας χαμηλών εκπομπών διοξειδίου του άνθρακα.
<SPEAKER ID="323" NAME="Γεώργιος Παπαστάμκος" AFFILIATION="PPE-DE">
Κυρία Πρόεδρε, ο Επίτροπος, κ. Mandelson, πράγματι τιμά την ώρα των ερωτήσεων. Δεν αρκείται σε φορμαλιστικές απαντήσεις.
<P>
Σήμερα, κύριε Επίτροπε, υιοθετήσαμε το νέο πλαίσιο για τη διάθεση στην αγορά φυτοπροστατευτικών προϊόντων. " θέση σε ισχύ αυτού του πλαισίου θα έχει επιπτώσεις στην πρωτογενή παραγωγή αγροτικών προϊόντων και κατ' επέκτασιν στην ευρωπαϊκή βιομηχανία τροφίμων. Μπορείτε να μας διαβεβαιώσετε ότι τα εισαγόμενα προϊόντα υπόκεινται σε αποτελεσματικούς ελέγχους συμμόρφωσης με τις αυστηρές προδιαγραφές που επιβάλλονται στην εγχώρια παραγωγή;
<SPEAKER ID="324" NAME="Peter Mandelson">
μέλος της Επιτροπής. - (EN) Πραγματικά εξετάζουμε όλες αυτές τις πτυχές. Αλλά θέλω να τονίσω το σημείο που έθιξα αρχικά: θέλουμε να διασφαλίσουμε την καλύτερη, την πιο φιλόδοξη, πιο περιεκτική συμφωνία για την περίοδο μετά το 2012 που θα μπορούσαμε.
<P>
Αυτό απαιτεί μεγάλη προσπάθεια για να πείσουμε τους εμπορικούς εταίρους μας, τις αναδυόμενες οικονομίες, να αποδεχτούν και να προσυπογράψουν τη συμφωνία για την περίοδο μετά το 2012, ως προς την οποία όλοι συμφωνούμε ότι είναι άκρως απαραίτητη και η οποία πρέπει να έχει τη μέγιστη γεωγραφική κάλυψη.
<P>
Το ερώτημα που πρέπει να θέσουμε στον εαυτό μας είναι με ποια τακτική θα μπορέσουμε -ή έχουμε τις περισσότερες πιθανότητες- να πείσουμε τις αναδυόμενες οικονομίες να προσυπογράψουν τη συμφωνία που θέλουμε να προωθήσουμε.
<P>
Κατά την άποψή μας, δεν θα ήταν μόνο πρόωρο, αλλά και αντιπαραγωγικό, να αρχίσουμε να χρησιμοποιούμε το μαστίγιο ή απειλές, ή να δημιουργήσουμε ένα σενάριο στο οποίο εκείνοι που μπορεί να τείνουν να διστάσουν θα τιμωρηθούν με κάποιου είδους εμπορικό μέτρο ή με άλλο τρόπο επειδή θα ανήκουν στην κατηγορία της καιροσκοπίας.
<P>
Αν έρθει η στιγμή που θα πρέπει να σκεφτούμε τέτοιου είδους μέτρα, τότε θα τα προσεγγίσουμε μόνο μετά από προσεκτικό συλλογισμό και διαβούλευση και, φυσικά, οποιοδήποτε μέτρο που έστω θα μελετούσαμε θα έπρεπε -και θέλω να το τονίσω αυτό- να αξιολογηθεί ως προς τη συμμόρφωσή του με τον ΠΟΕ.
<P>
Δεν υπάρχει περίπτωση η Ευρωπαϊκή Ένωση να προωθήσει ή να υιοθετήσει ένα μέτρο το οποίο να μην συνάδει σαφώς και σταθερά με τον ΠΟΕ.
<SPEAKER ID="325" NAME="Daniel Caspary" AFFILIATION="PPE-DE">
(DE) Κύριε Επίτροπε, θέλω να θέσω μια άλλη ερώτηση. Ο συνάδελφός μου κ. Παπαστάμκος έχει απόλυτο δίκιο όταν επισημαίνει ότι πρέπει να σκεφτούμε πώς θα αποτρέψουμε το ενδεχόμενο να βρεθούν οι ευρωπαϊκές επιχειρήσεις σε μειονεκτική θέση εάν δεν συμμετάσχουν άλλες χώρες στον όποιο μηχανισμό αντικαταστήσει το σύστημα του Κυότο.
<P>
Υπάρχουν τρία ενδεχόμενα: πρώτον, η Ευρωπαϊκή Ένωση θα μπορούσε να είναι η μόνη περιοχή που θα δεσμευτεί υπέρ της συνέχισης ενός τέτοιου συστήματος. Αυτό, φυσικά, θα είχε ως αποτέλεσμα να δεχτούν οι επιχειρήσεις μας μεγάλες οικονομικές πιέσεις και να βρεθούμε σε μειονεκτική θέση. Το δεύτερο πιθανό σενάριο είναι, σε περίπτωση που δεν μετάσχουν άλλες χώρες, να μην μετάσχουμε ούτε εμείς, αν και τότε θα αδυνατούσαμε να εκπληρώσουμε τους στόχους που έχουμε θέσει όσον αφορά το κλίμα. Το τρίτο ενδεχόμενο, αν οι άλλοι δεν μετάσχουν σε αυτό το "Κυότο συν" ή μετά το Κυότο σύστημα, θα ήταν να επιβάλουμε αντίστοιχες κυρώσεις. Ποιες ακριβώς θα μπορούσαν να είναι αυτές; Μπορείτε να σκεφτείτε συγκεκριμένες κυρώσεις που θα ήταν σκόπιμο να επιβληθούν;
<SPEAKER ID="326" NAME="Peter Mandelson">
μέλος της Επιτροπής. - (EN) Απέχουμε αρκετά από το να πρέπει να σκεφτούμε τι θα συνέβαινε αν οι διαπραγματεύσεις που πρόκειται να διεξάγουμε, οι οποίες δεν έχουν καν ξεκινήσει ακόμη, ναυαγούσαν. Είμαστε πολύ μακριά από το σημείο που θα πρέπει να εξετάσουμε τις επιπτώσεις ή τις συνέπειες της άρνησης ορισμένων κρατών να προσυπογράψουν τη συμφωνία και να αναλάβουν τις κατάλληλες δεσμεύσεις. Συνεπώς, το να συζητήσουμε απόψε πιθανές κυρώσεις είναι, όπως προείπα, όχι μόνο πρόωρο αλλά πιθανότατα αντιπαραγωγικό.
<P>
Είναι αλήθεια ότι στην Επιτροπή πραγματοποιούνται συζητήσεις κατά την αναθεώρηση του Συστήματος Εμπορίας Δικαιωμάτων Εκπομπής και κατά την εξέταση της θέσης, συγκεκριμένα, των βιομηχανιών έντασης ενέργειας στο πλαίσιο αυτού του συστήματος. " τελευταία λαμβάνεται πλήρως υπόψη στις κοινές προσπάθειές μας να σχεδιάσουμε ένα βελτιωμένο Σύστημα Εμπορίας Δικαιωμάτων Εκπομπής, και η θέση αυτών των βιομηχανιών θα ληφθεί σίγουρα υπόψη στο πλαίσιο οιασδήποτε διεθνούς συμφωνίας η οποία αποτελεί αντικείμενο διαπραγματεύσεων και στις επιπτώσεις για τις ευρωπαϊκές βιομηχανίες, ιδίως τις βιομηχανίες έντασης ενέργειας, αν δεν δημιουργήσουμε τους ισότιμους όρους ανταγωνισμού που επιδιώκουμε μέσω της διαπραγμάτευσης.
<SPEAKER ID="327" NAME="Πρόεδρος">

<P>
Θέμα: Συζήτηση για το μέλλον των μηχανισμών προστασίας του εμπορίου
<P>
Το Ευρωπαϊκό Κοινοβούλιο, κατά την ψηφοφορία για την έκθεση "Glοbal Eurοpa" στις 22 Μαΐου 2007, τάχθηκε ανεπιφύλακτα υπέρ της διατήρησης των σημερινών μηχανισμών προστασίας του εμπορίου και απέρριψε τις παρεκκλίσεις από την εφαρμογή τους.
<P>
Πώς σκοπεύει η Επιτροπή να λάβει υπόψη τη θέση αυτή στο έργο της στο μέλλον σχετικά με τους μηχανισμούς προστασίας του εμπορίου; Πώς θα γεφυρωθεί η αντίφαση μεταξύ των σχετικών δηλώσεων του Επιτρόπου Mandelsοn και της άποψης του Ευρωπαϊκού Κοινοβουλίου;
<P>
Υπάρχουν αποδείξεις ότι σε διάφορες διαδικασίες για την περιοριστική εφαρμογή μέτρων αντιντάμπιγκ έχει αλλάξει η διοικητική πρακτική. Ιδίως η ερμηνεία του κοινοτικού συμφέροντος κλίνει ολοένα και περισσότερο υπέρ των εισαγωγέων και των καταναλωτών και σε βάρος της κοινοτικής βιομηχανίας; Μπορεί να εξηγήσει η Επιτροπή πώς δικαιολογείται αυτή η αλλαγή στην εκτέλεση των διατάξεων;
<P>
Μπορεί η Επιτροπή να εξηγήσει γιατί κατά το πρώτο εξάμηνο του 2007 δεν κρίθηκε παραδεκτή και δεν κινήθηκε καμία διαδικασία αντιντάμπιγκ;
<P>
Θέμα: Μέσα εμπορικής άμυνας της Ευρωπαϊκής Ένωσης
<P>
Πώς αξιολογεί η Επιτροπή τα αποτελέσματα των διαβουλεύσεων σχετικά με την Πράσινη Βίβλο για την πολιτική στον τομέα του ευρωπαϊκού εμπορίου; Ποια θα είναι η τελική πρόταση της Επιτροπής δεδομένου ότι η πλειοψηφία των ενεχομένων μερών δεν εμφανίζεται να υποστηρίζει την περαιτέρω ελευθέρωση αυτής της πολιτικής;
<SPEAKER ID="328" NAME="Peter Mandelson">
μέλος της Επιτροπής. - (EN) " Επιτροπή εκτιμά το ενδιαφέρον που επιδεικνύει το Κοινοβούλιο για την αναθεώρηση των μέσων εμπορικής άμυνας και επαναλαμβάνει τη σημασία που προσδίδει στις απόψεις του Κοινοβουλίου στο πλαίσιο της τρέχουσας αναθεώρησης. Προσμένει με ενδιαφέρον την έκθεση της Επιτροπής Διεθνούς Εμπορίου που ελπίζει ότι θα ολοκληρωθεί σύντομα.
<P>
Από την πλευρά της, η Επιτροπή οριστικοποιεί την αντίδρασή της στη διαδικασία διαβούλευσης. Πράγματι, η Ευρωπαϊκή Επιτροπή διεξήγαγε προκαταρκτική συζήτηση, μια συζήτηση προσανατολισμού, πριν από τη σημερινή της συνεδρίαση για το θέμα αυτό. Προτάσεις προς το Συμβούλιο θα μπορούσαν να γίνουν τις ερχόμενες εβδομάδες. " Επιτροπή προτίθεται να κρατήσει το Κοινοβούλιο στενά αναμεμειγμένο και ενήμερο γι' αυτό το θέμα.
<P>
" Επιτροπή έχει, φυσικά, εξετάσει προσεκτικά όλες τις αντιδράσεις στην Πράσινη Βίβλο, που είναι στην πραγματικότητα πολλές εκατοντάδες. Ο σκοπός τώρα είναι να ενημερωθούν τα κράτη μέλη και το Κοινοβούλιο για τις κύριες αντιδράσεις και υποδείξεις που έχουν ληφθεί, οι οποίες θα δημοσιευτούν επίσης. Θα συζητηθούν από την Επιτροπή ξανά, πριν κατατεθούν προτάσεις στο Συμβούλιο, πράγμα που θα συμβεί αισίως το δεύτερο δεκαπενθήμερο του Νοεμβρίου.
<P>
Τα περισσότερα από τα ενεχόμενα μέρη με τα οποία έγιναν διαβουλεύσεις και τα οποία κατέθεσαν τις απόψεις τους συμφωνούν με τη γνώμη της Επιτροπής ότι τα μέσα εμπορικής άμυνας παραμένουν σημαντικά σε μια παγκοσμιοποιημένη διεθνή οικονομία από την οποία απουσιάζουν κανόνες ανταγωνισμού που να έχουν συμφωνηθεί σε πολυμερές επίπεδο.
<P>
Επίσης, η πλειονότητα των ενεχόμενων μερών δεν θεωρεί αναγκαία μια ριζική αναμόρφωση του συστήματος των μέσων εμπορικής άμυνας. Ούτε και η Επιτροπή. Ωστόσο, υπάρχει επίσης η επιθυμία να καταστούν σαφέστεροι οι κανόνες, να ενισχυθεί η διαφάνεια και να επιτευχθεί η αποτελεσματικότερη εφαρμογή των μέσων.
<P>
Ο ισχυρισμός ότι η Επιτροπή έχει μεταβάλει την προσέγγισή της σε σχέση με την εκτίμηση του κοινοτικού συμφέροντος σε ορισμένες πρόσφατες υποθέσεις απλώς δεν αληθεύει. Κάθε περίπτωση έχει εξεταστεί βάσει των δικών της τεχνικών πλεονεκτημάτων. Ορισμένες υποθέσεις έχουν εγείρει άτυπα θέματα, αλλά αυτά επιλύθηκαν σύμφωνα με την κοινοτική νομοθεσία και εντός της περιορισμένης διακριτικής ευχέρειας που παραχωρεί η νομοθεσία, μετά από διεξοδική συζήτηση με τα κράτη μέλη.
<P>
Τέλος, είναι αλήθεια ότι κατά το πρώτο εξάμηνο του 2007 δεν κινήθηκε καμία έρευνα αντιντάμπινγκ. Ωστόσο, πρέπει να επισημανθεί ότι οι έρευνες αντιντάμπινγκ καθοδηγούνται από τη βιομηχανία και δεν τις κινούμε εμείς. Με άλλα λόγια, κινούνται βάσει καταγγελιών από την κοινοτική βιομηχανία.
<P>
Κατά το πρώτο εξάμηνο του 2007, δεν υποβλήθηκε καμία καταγγελία που να πληροί τις προϋποθέσεις του νόμου. Δεν είναι ασύνηθες ο αριθμός των ερευνών που ξεκινούν να ποικίλλει από χρόνο σε χρόνο, ανάλογα με παράγοντες όπως ο κύκλος οικονομικής δραστηριότητας, η υπερβάλλουσα παραγωγική ικανότητα σε τρίτες χώρες και η εκτροπή του εμπορίου ως αποτέλεσμα των μέσων εμπορικής άμυνας σε άλλες παγκόσμιες αγορές.
<P>
Ο αριθμός των νέων ερευνών παρουσίαζε επίσης διακυμάνσεις κατά τα προηγούμενα χρόνια. Το 2003, για παράδειγμα, η Επιτροπή δρομολόγησε συνολικά οκτώ νέες έρευνες, η πρώτη από τις οποίες ξεκίνησε στα τέλη Μαΐου εκείνου του έτους. Επίσης, το πρώτο εξάμηνο του 2007 ακολούθησε μια περίοδο εξαιρετικά υψηλής δραστηριότητας στο τέλος του 2006.
<P>
Τέλος, θα επιστήσω την προσοχή σας στο γεγονός ότι τον Σεπτέμβριο του 2007 ξεκίνησαν δύο νέες έρευνες αντιντάμπινγκ κατά των εισαγωγών από την Κίνα: μία για το κιτρικό οξύ και άλλη μία για το όξινο γλουταμινικό νάτριο.
<SPEAKER ID="329" NAME="Daniel Caspary" AFFILIATION="PPE-DE">
(DE) Κύριε Επίτροπε, σας ευχαριστώ πολύ για τα σχόλιά σας. " διαφάνεια διαδραματίζει σημαντικό ρόλο σε αυτή τη διαδικασία. Πότε αναμένετε να λάβουμε την αξιολόγηση της Πράσινης Βίβλου; Είτε δεν υπάρχει ακόμη αξιολόγηση, οπότε θα είχατε δημοσιεύσει το έγγραφό σας χωρίς αξιολόγηση, είτε υπάρχει αξιολόγηση -υποθέτω ότι υπάρχει- οπότε είναι καιρός να παρουσιαστεί στο κοινό και στο Κοινοβούλιο.
<P>
Δεύτερον, θέλω να μας πείτε αν πιστεύετε ότι είναι πραγματικά επιτρεπτό να καθορίζονται μείζονος σημασίας θέματα χωρίς να τροποποιείται ο βασικός κανονισμός με βάση νέες αρχές.
<P>
Τρίτον, γιατί θέλετε να αντιμετωπίζετε με τον ίδιο τρόπο τις οικονομίες της αγοράς και καθεστώτα που δεν εφαρμόζουν την οικονομία της αγοράς;
<P>
Τέταρτον, παραμένοντας στο θέμα της κοινοτικής παραγωγής, ποιο εκτιμάτε ότι είναι το κατώτατο ποσοστό για την παραγωγή εκτός της ΕΕ;
<SPEAKER ID="330" NAME="Peter Mandelson">
μέλος της Επιτροπής. - (EN) " Επιτροπή έχει αναλάβει μια προκαταρκτική εκτίμηση των αντιδράσεων στην Πράσινη Βίβλο και αυτή παρείχε τη βάση για τη συζήτηση προσανατολισμού μας επί του θέματος σήμερα. Αυτό ανοίγει σήμερα τον δρόμο για μια ακόμη πιο σχολαστική εκτίμηση, η οποία θα συνοδεύει την εξέταση της Επιτροπής και τη συμφωνία επί των προτάσεων, την οποία επιθυμεί η Επιτροπή να υποβάλει στα κράτη μέλη βάσει της αναθεώρησης.
<P>
Μπορώ να διαβεβαιώσω τον αξιότιμο βουλευτή ότι οι πληροφορίες σχετικά με τις αντιδράσεις έχουν πιστεύω ήδη δημοσιευτεί στην ιστοσελίδα της ΓΔ Εμπορίου, αλλά επίσης θα δημοσιεύσουμε μια -ελπίζω- εύκολα προσβάσιμη εκδοχή ή παρουσίαση των αντιδράσεων που είχαμε για την Πράσινη Βίβλο προκειμένου να υπάρξει αρκετός χρόνος για περισυλλογή σχετικά με αυτές τις αντιδράσεις προτού η Επιτροπή υποβάλει τις προτάσεις της.
<P>
Ο αξιότιμος βουλευτής φαίνεται να έχει ήδη γνώση ορισμένων πτυχών των προτάσεων της Επιτροπής που δεν έχουν ακόμη υποβληθεί στην Επιτροπή ή συμφωνηθεί από αυτήν, οπότε θα έλεγα, με όλο τον σεβασμό, ότι σπεύδει ελαφρώς σε πρόωρα συμπεράσματα σε κάποιες από τις εικασίες που φαίνεται ότι κάνει.
<SPEAKER ID="331" NAME="Laima Liucija Andrikien" AFFILIATION="PPE-DE">
(LT) " ερώτηση που θέλω να σας απευθύνω στηρίζεται, προφανώς, στις συναντήσεις και τις συζητήσεις μου με τους βιομηχάνους της χώρας την οποία εκπροσωπώ - της Λιθουανίας. Ουσιαστικά, μπορώ να επαναλάβω αυτό που ανέφερε ήδη ο συνάδελφός μου: επικρατεί μεγάλη ανησυχία για την ελευθέρωση της εμπορικής πολιτικής, και ασκείται επίσης έντονη κριτική. Το ερώτημά μου είναι το εξής: εάν η θέση παραμείνει η ίδια, ποια θα είναι η αντίδραση της Επιτροπής; Ποια μέτρα μπορούμε να αναμένουμε ότι θα λάβει η Επιτροπή; Θα ήσαστε διατεθειμένος να ακούσετε αυτά που έχουν να πουν οι εκπρόσωποι των επιχειρήσεων, ή μήπως θα θεωρούσατε ότι υπάρχουν άλλα, σημαντικότερα επιχειρήματα;
<SPEAKER ID="332" NAME="Peter Mandelson">
μέλος της Επιτροπής. - (EN) Δεν είμαι ακριβώς σίγουρος τι εννοεί η αξιότιμη βουλευτής λέγοντας "ελευθέρωση της εμπορικής πολιτικής μας". Εξ ορισμού, το εμπόριο μπορεί να διεξαχθεί μόνο όταν οι αγορές είναι ανοικτές και οι εμπορικές ροές, ουσιαστικά, ελευθερωθούν. Το εμπόριο δεν λαμβάνει χώρα πίσω από κλειστά σύνορα ή εκεί όπου οι οικονομίες μετατρέπονται σε φρούρια, άρα φυσικά η Επιτροπή επιδιώκει να προωθήσει την ελευθέρωση του εμπορίου.
<P>
" αναθεώρηση της εμπορικής πολιτικής "" Ευρώπη στον κόσμο" και η στρατηγική που παρουσιάστηκε και εγκρίθηκε από την Επιτροπή και τα κράτη μέλη πριν από ένα έτος καθορίζει με μεγάλη σαφήνεια τα συμφέροντα της Ευρωπαϊκής Ένωσης, τα οποία είναι η διατήρηση ανοικτών αγορών στο εσωτερικό της, η προώθηση και η χρήση πολυμερών και διμερών διαπραγματεύσεων, το άνοιγμα αγορών στο εξωτερικό και η χρήση αποτελεσματικών μέσων εμπορικής άμυνας για την αντιμετώπιση του αθέμιτου εμπορίου ή του αθέμιτου ανταγωνισμού. Αυτά είναι τα τρία σκέλη της στρατηγικής μας: το καθένα από αυτά είναι εξίσου σημαντικό.
<P>
" αναθεώρηση του τρίτου σκέλους αυτού του τριπτύχου λαμβάνει χώρα μετά από αρκετά δραματικές αλλαγές που συνέβησαν στην παγκόσμια οικονομία, και βεβαίως και στην ευρωπαϊκή οικονομία, μετά την πραγματοποίηση της τελευταίας αναθεώρησης των μέτρων εμπορικής μας άμυνας πριν από 10 χρόνια. Έχουμε ευθύνη να εξασφαλίσουμε ότι τα μέτρα μας λειτουργούν όσο καλά θα μπορούσαν και ότι εμπνέουν συναίνεση, υποστήριξη και αλληλεγγύη μεταξύ των κρατών μελών μας. Όταν αυτό αποδυναμώνεται, η χρήση των μέτρων εμπορικής άμυνας καθίσταται λιγότερο εύκολη ή δυνατή. " πραγματοποίηση αυτής της αναθεώρησης αποτελεί προσπάθεια ανοικοδόμησης και αποκατάστασης αυτής της συναίνεσης, της υποστήριξης και της αλληλεγγύης μεταξύ των κρατών μελών μας.
<SPEAKER ID="333" NAME="Πρόεδρος">
Κύριε Επίτροπε, προκειμένου να προχωρήσουμε σε μία ακόμη ερώτηση, θα εξετάσουμε τις δύο επόμενες συμπληρωματικές ερωτήσεις μαζί και θα σας ζητήσω να απαντήσετε και στις δύο μαζί.
<SPEAKER ID="334" NAME="Γεώργιος Παπαστάμκος" AFFILIATION="PPE-DE">
Κυρία Πρόεδρε, στα όσα ρώτησε ο συνάδελφος Caspary, θα ήθελα και εγώ να προσθέσω πότε θα έχουμε πρόσβαση στην αξιολόγηση του ερωτηματολογίου σχετικά με την Πράσινη Βίβλο. Τα ευρωπαϊκά μέτρα, κύριε Επίτροπε, αντι-ντάμπινγκ και αντι-επιδοτήσεων, αντιπροσωπεύουν λιγότερο από το 0,45% της αξίας των συνολικών εισαγωγών στην Ευρωπαϊκή Ένωση. Πώς λοιπόν δικαιολογείται η σπουδή της Επιτροπής για μονομερή αναθεώρηση της πολιτικής εμπορικής άμυνας; Προς την κατεύθυνση της πολιτικοποίησης της διαδικασίας και τη δυσχέρανση της προσφυγής στα απαραίτητα μέτρα κατά αθέμιτων πρακτικών;
<SPEAKER ID="335" NAME="Elisa Ferreira" AFFILIATION="PSE">
(PT) Κυρία Πρόεδρε, κύριε Επίτροπε, θέλω να σας απευθύνω μια ερώτηση που σχετίζεται με τις απαντήσεις που δώσατε. Το Κοινοβούλιο δεν αναγνωρίζει την ανάγκη αναθεώρησης των μέσων προστασίας του εμπορίου· οι δημόσιες διαβουλεύσεις κατέληξαν στο ίδιο συμπέρασμα. Ο κ. Επίτροπος δεν έχει εξηγήσει στο Κοινοβούλιο τον λόγο για τον οποίο κατέθεσε την πρότασή του και, ειδικότερα, σε ποιο βαθμό έχουν αλλάξει οι προτάσεις και οι πεποιθήσεις του με βάση τη θέση στην οποία κατέληξε η δημόσια ακρόαση και τη γνωμοδότηση του Κοινοβουλίου. Αυτή είναι η ουσία του ζητήματος, διότι δεν καταλαβαίνουμε για ποιο λόγο να εμμένουμε σε μια αναθεώρηση μέσων τα οποία όλοι θεωρούν ότι είναι χρήσιμα και λειτουργούν αποτελεσματικά. Αυτό προσπαθούμε να καταλάβουμε.
<SPEAKER ID="336" NAME="Peter Mandelson">
μέλος της Επιτροπής. - (EN) Δεν γνωρίζω ακριβώς ποια είναι η αλλαγή κατεύθυνσης στην οποία αναφέρεται η αξιότιμη βουλευτής· δεν υπάρχει αλλαγή κατεύθυνσης και, όπως κατέστησα σαφές, ούτε οι ενδιαφερόμενοι που αποκρίθηκαν στην αναθεώρηση ούτε η Επιτροπή είναι της άποψης ότι μια θεμελιώδης, ριζική αναμόρφωση ή μεταρρύθμιση είναι αναγκαία. Άρα, δεν είμαι απολύτως σίγουρος τι εννοεί μιλώντας για αλλαγή κατεύθυνσης. Αν δεν υπήρχε ανάγκη για αναθεώρηση, τότε νομίζω ότι η Πράσινη Βίβλος που εκδώσαμε θα είχε λάβει πολύ μικρότερο αριθμό αποκρίσεων από τις 500 που λάβαμε. Ο αριθμός αυτός φαίνεται να μαρτυρά ότι μια Πράσινη Βίβλος που έχει λάβει πάνω από 500 αποκρίσεις δηλώνει το ενδιαφέρον για την αναθεώρηση που πραγματοποιήθηκε.
<P>
Για να απαντήσω στην πρώτη ερώτηση, δεν μπορώ να υποβάλω μια αξιολόγηση στο Κοινοβούλιο αν αυτή δεν έχει ξεκινήσει. " Επιτροπή δεν έχει κάνει ακόμη την αξιολόγησή της· δεν έχει αποφασίσει ακόμη για την απόκρισή της. Διεξήγαγε σήμερα μια συζήτηση στην ολομέλειά της και θα καταστήσει γνωστές τις απόψεις της όταν υποβάλει τις προτάσεις της στα κράτη μέλη οι οποίες, ταυτόχρονα, θα γνωστοποιηθούν στο Κοινοβούλιο, και αυτό θα γίνει κάποια στιγμή κατά το δεύτερο δεκαπενθήμερο του Νοεμβρίου, που δεν είναι πολύ μακριά από τώρα.
<P>
Όσον αφορά την πολιτικοποίηση - η πολιτικοποίηση αυτών των θεμάτων είναι σχεδόν αναπόφευκτη. Όταν η ευρωπαϊκή βιομηχανία αντιπροσωπεύει πλέον διαφορετικές απόψεις και ανταγωνιζόμενα συμφέροντα και, ειλικρινώς, διατυπώνει πολύ διαφορετικές ανταγωνιστικές προτάσεις ως προς το αν οι εκπρόσωποί της θέλουν ή όχι τα μέτρα εμπορικής άμυνας που εγκρίθηκαν, είναι αναπόφευκτο να αντικατοπτρίζεται αυτό και στις θέσεις των κρατών μελών μας. Αν τα κράτη μέλη επέλεγαν αντίθετα να δεχτούν την αντικειμενική και αυστηρή ανάλυση των υπηρεσιών της Επιτροπής έτσι ακριβώς όπως είναι και να υιοθετήσουν τα συμπεράσματα και τα μέτρα που προτείνουμε· αν ήταν διατεθειμένα να κάνουν μόνον αυτό, τότε δεν θα ετίθετο θέμα πολιτικοποίησης. Ωστόσο, τα κράτη μέλη υπόκεινται στην ίδια άσκηση πιέσεων και στα διαφορετικά ανταγωνιστικά συμφέροντα μεταξύ παραγωγών, εμπόρων λιανικής, διανομέων, εισαγωγέων και καταναλωτών, όπως εμείς. Όταν οι άνθρωποι έχουν διαφορετικές απόψεις, οι απόψεις αυτές πρέπει να συζητούνται πολύ ευρέως με πολιτικό τρόπο, μέσω μιας πολιτικής διαδικασίας, και αυτό ακριβώς συμβαίνει.
<SPEAKER ID="337" NAME="Πρόεδρος">
Οι ερωτήσεις που δεν απαντήθηκαν λόγω έλλειψης χρόνου θα λάβουν γραπτή απάντηση (βλ. Παράρτημα).
<P>
Λυπούμαι για όσους περίμεναν.
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.35 και συνεχίζεται στις 21.00)

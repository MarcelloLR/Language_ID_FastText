<CHAPTER ID="003">
Τα νησιά και οι φυσικοί και οικονομικοί περιορισμοί στο πλαίσιο της περιφερειακής πολιτικής (συζήτηση) 
<SPEAKER ID="009" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Musotto, εξ ονόματος της Επιτροπής Περιφερειακής Ανάπτυξης, σχετικά με τα νησιά και τους φυσικούς και οικονομικούς περιορισμούς που αντιμετωπίζουν στο πλαίσιο της περιφερειακής πολιτικής.
<SPEAKER ID="010" NAME="Francesco Musotto " AFFILIATION="PPE-DE">
εισηγητής. - (IT) Κύριε Πρόεδρε, κύριε Επίτροπε, κυρίες και κύριοι, θέλω να εκφράσω τις ειλικρινείς μου ευχαριστίες σε όλους τους συναδέλφους βουλευτές που συνέβαλαν στη σύνταξη της παρούσας έκθεσης. Πιστεύουμε ότι αυτή είναι η πρώτη φορά που αφιερώνεται μια ολοκληρωμένη μελέτη στα νησιά, η οποία λαμβάνει υπόψη τα ιδιαίτερα χαρακτηριστικά τους σε όλους τους τομείς της κοινοτικής αρμοδιότητας: αν και η πολιτική συνοχής για την περίοδο 2007-2013 προσδίδει ιδιαίτερη προσοχή στις διαρθρωτικά μειονεκτούσες περιφέρειες, δεν προβλέπονται συγκεκριμένα μέτρα για τις νησιωτικές περιφέρειες.
<P>
Το Κοινοβούλιο έχει επισημάνει πολλές φορές το κενό αυτό και, παρά το γεγονός ότι η κατάσταση στα ευρωπαϊκά νησιά ποικίλει -υπάρχουν συνολικά 121 νησιά, με πληθυσμό 15 εκατομμυρίων περίπου κατοίκων- αυτά αντιμετωπίζουν μια σειρά από δυσκολίες, οι οποίες συνιστούν ένα ανταγωνιστικό μειονέκτημα: υψηλότερες τιμές λόγω του πρόσθετου κόστους μεταφοράς και του ελλιπούς ανταγωνισμού, δυσκολία πρόσβασης στην ενιαία αγορά, ανάγκη εισαγωγής πρώτων υλών, μεγαλύτερο ενεργειακό κόστος, ελλείψεις σε υποδομές, μετανάστευση, περιορισμένη διαφοροποίηση των οικονομικών δραστηριοτήτων και ευαισθησία στους περιβαλλοντικούς κινδύνους. Δεν είναι τυχαίο το γεγονός ότι το μέσο κατά κεφαλήν ΑΕγχΠ των νησιών ανέρχεται στο 72% του μέσου όρου της Ευρωπαϊκής Ένωσης. Για τον λόγο αυτό, είναι απαραίτητο να αναγνωρίζουμε τα ιδιαίτερα νησιωτικά χαρακτηριστικά τους κατά την εφαρμογή της κοινοτικής πολιτικής, ξεκινώντας από τις κρατικές ενισχύσεις. Πιστεύουμε ότι απαιτείται μεγαλύτερη ευελιξία, προκειμένου να εξισορροπηθούν τα πρόσθετα κόστη και, όσον αφορά την ενέργεια, να αντισταθμιστούν οι διακυμάνσεις στο κόστος των καυσίμων.
<P>
Στο πλαίσιο των λειτουργικών προγραμμάτων των Διαρθρωτικών Ταμείων, πρέπει να δοθεί ιδιαίτερη έμφαση στην πραγματοποίηση έργων υποδομής, ειδικότερα στο πλαίσιο της ευρωπαϊκής θαλάσσιας πολιτικής, προκειμένου να ενσωματωθούν τα νησιά πλήρως στην εσωτερική αγορά και στη στρατηγική της Λισαβόνας. Από την άλλη πλευρά, τα νησιά απολαμβάνουν ένα πλεονέκτημα όσον αφορά την παραγωγή ενέργειας με τη χρήση του ανέμου, του ήλιου και της θάλασσας. Αυτά αποτελούν μια μοναδική δυνητική αξία και γι' αυτόν ακριβώς τον λόγο η Επιτροπή πρέπει να προωθήσει τα προγράμματα για τις ανανεώσιμες πηγές ενέργειας και την ενεργειακή ασφάλεια.
<P>
Ο τουρισμός αντιπροσωπεύει έναν ακόμη πόρο προς αξιοποίηση. Χρειαζόμαστε μια κοινοτική πολιτική για την προώθηση του νησιωτικού τουρισμού, μια σήμανση ποιότητας και προέλευσης, καθώς και μια εμπεριστατωμένη μελέτη για τον βιώσιμο τουρισμό. Μεταξύ άλλων, προτείνουμε να οριστεί το 2010 ως ευρωπαϊκό έτος για τα νησιά.
<P>
" έκθεση εξετάζει επίσης το θέμα της παράνομης μετανάστευσης, το οποίο αντιλαμβανόμαστε τόσο ως μια ανθρώπινη τραγωδία όσο και ως ένα αβάστακτο φορτίο για τα νησιά της Μεσογείου, όσον αφορά την οποία η Ευρωπαϊκή Ένωση πρέπει να αναλάβει την ευθύνη. Χαιρετίζουμε τη σύσταση ομάδων ταχείας επέμβασης στα σύνορα και ζητούμε τη δημιουργία μιας ευρωπαϊκής υπηρεσίας ακτοφυλακής. " Ευρωπαϊκή Ένωση πρέπει να παράσχει επειγόντως τους απαραίτητους πόρους για τη διασφάλιση της ταχείας και έγκαιρης επέμβασης στον τομέα αυτό.
<P>
Υπάρχουν και άλλες προτάσεις που αξίζει να εξετάσουμε περαιτέρω, όπως τα χρηματοδοτικά εργαλεία JASPERS (κοινή βοήθεια για την υποστήριξη των έργων στις ευρωπαϊκές περιφέρειες) και JEREMIE (κοινοί ευρωπαϊκοί πόροι για τις μικροεπιχειρήσεις και τις μεσαίες επιχειρήσεις), για τη διευκόλυνση της πρόσβασης των μικρομεσαίων επιχειρήσεων στις πιστώσεις και για την προώθηση της διαφοροποίησης των νησιωτικών οικονομιών ή της διάδοσης της ευρυζωνικότητας, προκειμένου να γεφυρωθεί το τεχνολογικό χάσμα.
<P>
Τέλος, είναι απαραίτητο να επανεξετάσουμε το νομικό πλαίσιο προκειμένου να λάβουμε πλήρως υπόψη τα ιδιαίτερα χαρακτηριστικά των νησιών και να εκσυγχρονίσουμε, κατά συνέπεια, τους στατιστικούς δείκτες: να λάβουμε υπόψη τα νησιά στο πλαίσιο του Ευρωπαϊκού Δικτύου Παρατηρητηρίων Χωροταξικού Σχεδιασμού και να συστήσουμε μια διοικητική μονάδα για τα νησιά στο πλαίσιο της Γενικής Διεύθυνσης της Επιτροπής για την περιφερειακή πολιτική.
<P>
Ελπίζουμε ότι η ανά χείρας έκθεση θα αποτελέσει ένα πραγματικό σημείο καμπής, μια για πάντα, δημιουργώντας πραγματική ανάπτυξη και παρέχοντας πρακτικές απαντήσεις στις νέες γενιές, οι οποίες προτίθενται να συνεχίσουν να ζουν και να εργάζονται στον τόπο όπου γεννήθηκαν, ενσωματωμένες στο ευρωπαϊκό πλαίσιο.
<SPEAKER ID="011" NAME="Neelie Kroes">
Επιτροπή. (EN) Κύριε Πρόεδρε, τα νησιά και οι άλλες περιοχές με φυσικούς ή ειδικούς περιορισμούς είναι πολύ σημαντικά για την Επιτροπή από την άποψη της διασφάλισης της εδαφικής συνοχής, της ανάπτυξης της διασυνοριακής συνεργασίας -συνήθως με τρίτες χώρες- τον τουρισμό, τον πολιτισμό και άλλα ζητήματα.
<P>
Μολονότι αναγνωρίζω ότι μια διατομεακή προσέγγιση μπορεί να είναι χρήσιμη, η πολιτική συνοχής αποσκοπεί στο να διαδραματίσει κεντρικό ρόλο στην αντιμετώπιση των ειδικών προβλημάτων αυτών των περιοχών. Στο σχέδιο γενικού κανονισμού για την πολιτική συνοχής την περίοδο 2007-2013, που εκδόθηκε τον Ιούλιο του 2004, η Επιτροπή πρότεινε συγκεκριμένα τη χορήγηση ενός συμπληρωματικού ποσοστού συγχρηματοδότησης για αυτές τις περιοχές. Δυστυχώς, η πρόταση αυτή δεν υιοθετήθηκε τελικά από το Συμβούλιο στην τελική έκδοση του κανονισμού που εγκρίθηκε τον Ιούλιο του 2006 και είναι τώρα εν ισχύι, όπως γνωρίζετε. Ωστόσο, η Επιτροπή θα διασφαλίσει, κατά τη διάρκεια των εν εξελίξει διαπραγματεύσεων για την παρέμβαση της πολιτικής συνοχής την περίοδο 2007-2013, ότι οι ειδικοί περιορισμοί αυτών των περιοχών θα ληφθούν δεόντως υπόψη στα αντίστοιχα προγράμματα και ότι θα προγραμματιστούν κατάλληλα μέτρα για την αντιμετώπισή τους.
<P>
Επιπλέον, η Επιτροπή προετοιμάζει τώρα την τέταρτη έκθεση για τη συνοχή, που θα δημοσιευτεί τον Μάιο και θα περιέχει μια περιεκτική ανάλυση της κατάστασης και των τάσεων στην εδαφική συνοχή στην ΕΕ, περιλαμβανομένων των νησιών και των περιοχών με φυσικά μειονεκτήματα. Ομοίως, η Επιτροπή σκοπεύει να συνεχίσει την αναβάθμιση του έργου στο πλαίσιο του προγράμματος ESPON (Ευρωπαϊκό Δίκτυο Παρατηρητηρίων Χωροταξικού Σχεδιασμού) προκειμένου να αποκτήσει καταλληλότερους δείκτες και πιο επικαιροποιημένες πληροφορίες για αυτές τις περιοχές. Ταυτόχρονα, η Επιτροπή θα ήθελε να επισημάνει ότι υπάρχουν ήδη διαθέσιμα στατιστικά στοιχεία για νησιά ή άλλες περιοχές που είναι περιφέρειες NUTS II ή NUTS III. " συγκέντρωση στατιστικών πληροφοριών για μικρότερες περιοχές είναι σίγουρα δυσκολότερη, αλλά στην πραγματικότητα το 95% του ευρωπαϊκού νησιωτικού πληθυσμού, εξαιρουμένων των εξόχως απόκεντρων περιφερειών, ζει σε περιφέρειες NUTS II ή NUTS III.
<P>
Όσον αφορά την πρακτική εφαρμογή της έννοιας της εδαφικής συνοχής, παρά την έλλειψη σαφούς νομικής βάσης, όπως προβλέπεται από τη Συνταγματική Συνθήκη, το Συμβούλιο συμφώνησε ήδη το 2004 στο Ρότερνταμ να εισάγει την εδαφική διάσταση στη διαδικασία της Λισαβόνας. Άρχισε επίσης να αναπτύσσει την εδαφική ατζέντα και το έγγραφο αυτό, που αποσκοπεί στην παρουσίαση των προκλήσεων, των στόχων και των συστάσεων πολιτικής για την εδαφική συνοχή, αναμένεται να υιοθετηθεί τον Μάιο του 2007 στη Λειψία.
<P>
Επιπλέον, οι στρατηγικές κατευθυντήριες γραμμές της Κοινότητας για τη συνοχή που υιοθετήθηκαν από το Συμβούλιο τον περασμένο Οκτώβριο περιλαμβάνουν ένα ειδικό κεφάλαιο για την εδαφική διάσταση της πολιτικής συνοχής. " Επιτροπή εργάζεται τώρα για να διασφαλίσει την πρακτική εφαρμογή τους στα έγγραφα προγραμματισμού, τα οποία βρίσκονται τώρα υπό διαπραγμάτευση.
<P>
" Επιτροπή επικροτεί ιδιαίτερα την προώθηση των Ευρωπεριφερειών ή παρόμοιων δομών προκειμένου να διαχειριστεί τη διασυνοριακή, διεθνική και διαπεριφερειακή συνεργασία. Τα όργανα αυτά θα μπορούσαν να αποβούν ιδιαίτερα χρήσιμα για τα νησιά και για άλλες περιφέρειες με φυσικά μειονεκτήματα και, επιπροσθέτως, η Επιτροπή ενθαρρύνει αυτές τις περιοχές να χρησιμοποιήσουν τον ολοκαίνουριο Ευρωπαϊκό Όμιλο Εδαφικής Συνεργασίας προκειμένου να διευκολυνθεί η διαχείριση των αντίστοιχων προγραμμάτων.
<P>
Όσον αφορά τις κρατικές ενισχύσεις, ενδέχεται οι περιφερειακές επενδυτικές ενισχύσεις να μην είναι το βέλτιστο μέσο για την αντιμετώπιση των τοπικών προβλημάτων στα νησιά. Πιστεύω ότι τα κύρια προβλήματα των νησιών μπορούν να αντιμετωπιστούν αποτελεσματικότερα με οριζόντια μέσα, για παράδειγμα. Οι κανόνες μας για τις κρατικές ενισχύσεις προβλέπουν ήδη πολλές μορφές ενισχύσεων. Για παράδειγμα, οι κανόνες μας για τις υπηρεσίες γενικού οικονομικού συμφέροντος προβλέπουν αντιστάθμιση για την παροχή τοπικών δημοσίων υπηρεσιών, περιλαμβανομένων των υπηρεσιών επιβατικών μεταφορών.
<P>
Δεύτερον, οι νέες κατευθυντήριες γραμμές μας για τα επιχειρηματικά κεφάλαια και το πλαίσιο μας για την έρευνα, την ανάπτυξη και την καινοτομία προσφέρουν νέες ευκαιρίες για την υποστήριξη νέων, καινοτόμων εταιρειών, με επιπλέον οφέλη για τις μικρές και μεσαίες επιχειρήσεις.
<P>
Σε ορισμένες περιπτώσεις, τα επίπεδα στήριξης που χρειάζονται τα μικρά νησιά δεν θα υπολογιστούν καθόλου ως ενισχύσεις. Σύμφωνα με τον νέο κανονισμό για τις ενισχύσεις de minimis, ενίσχυση ύψους μέχρι 200 000 ευρώ, η οποία χορηγείται στη διάρκεια περιόδου τριών ετών δεν θα λαμβάνεται υπόψη ως ενίσχυση. Οι επενδύσεις για όλων των ειδών τις δημόσιες υποδομές μπορούν να χρηματοδοτηθούν. Δεν έχουν στοιχείο ενίσχυσης. Επιπλέον, η ειδική κατάσταση των νησιών λαμβάνεται αποτελεσματικά υπόψη στις νέες κατευθυντήριες γραμμές για τις περιφερειακές ενισχύσεις. Με τη νέα μορφής ενίσχυσης για τη δημιουργία νέων επιχειρήσεων, δίνεται πριμοδότηση 5% στα μικρά νησιά.
<P>
Νομίζω ότι αυτά τα παραδείγματα δείχνουν πραγματικά πώς, μέσω της διαδικασίας μεταρρύθμισης των κρατικών ενισχύσεων, καθιστούμε τους κανόνες πιο προβλέψιμους και μειώνουμε τη διοικητική επιβάρυνση που συνδέεται με την κοινοποίηση των ενισχύσεων· αυτό ακριβώς ζητούσατε προς το συμφέρον των νησιωτικών περιφερειών και όλων των άλλων ενδιαφερομένων.
<SPEAKER ID="012" NAME="Simon Busuttil">
εξ ονόματος της Ομάδας PPE-DE. - (MT) Θα ήθελα να ξεκινήσω συγχαίροντας τον συνάδελφό μου, κ. Musotto, γι' αυτή την έκθεση. Πρόκειται για μια εξαιρετικά σημαντική έκθεση, κυρίως για αυτούς που, όπως και εγώ, κατάγονται από κάποιο νησί. Είναι ιδιαίτερα σημαντικό γιατί προσφέρει στα νησιά τη δυνατότητα να εκφραστούν. Τα νησιά αξίζουν να λάβουν τον λόγο, γιατί έως τώρα η Ευρωπαϊκή Ένωση δεν ασχολήθηκε επαρκώς μαζί τους. " έκθεση αυτή τους αφιερώνει επομένως τη δέουσα προσοχή. Με ικανοποίησή μου επίσης άκουσα τον Επίτροπο Kroes να δηλώνει ότι τα νησιά είναι σημαντικά για την Ευρωπαϊκή Επιτροπή. Ωστόσο, κυρία Επίτροπε, θέλουμε τα νησιά να λαμβάνονται υπόψη στους διάφορους τομείς πολιτικής της Ευρωπαϊκής Ένωσης και να μην εξετάζονται απλώς υπό το πρίσμα της περιφερειακής πολιτικής. Για παράδειγμα, είστε Επίτροπος για τον Ανταγωνισμό και, όπως σωστά επισημάνατε, υπάρχουν κανόνες όσον αφορά τις κρατικές ενισχύσεις οι οποίοι, μέχρι στιγμής, δεν είναι αρκετά ευέλικτοι στην περίπτωση των νησιών. Οι κανόνες που προορίζονται για το σύνολο της ευρωπαϊκής επικράτειας δεν χαρακτηρίζονται από την ευελιξία που απαιτείται για να εφαρμοστούν στα νησιά και θα θέλαμε να εξετάσετε με σοβαρότητα αυτούς τους κανόνες, να αφιερώσετε περισσότερη προσοχή στα νησιά και να διασφαλίσετε ότι αυτοί οι κανόνες μπορούν να εφαρμοστούν με όσο το δυνατόν μεγαλύτερη ευελιξία.
<P>
Θα ήθελα να επισημάνω την παράγραφο 10 της έκθεσης. Αναφέρεται στην ανάγκη να συντάσσει η Επιτροπή σε τακτική βάση μια έκθεση σχετικά με τις ανάγκες των νησιών καθώς και με τα μέτρα αντιμετώπισής τους. Πιστεύω πως η Επιτροπή θα συντάξει μια τέτοια έκθεση και θα εξακολουθήσουμε να επιμένουμε σε αυτό. Για ακόμη μια φορά, θα ήθελα να πω πως πρόκειται για μια καλή έκθεση και, αναμφίβολα, μια έκθεση την οποία θα εκτιμήσουν όλα τα εμπλεκόμενα νησιά.
<SPEAKER ID="013" NAME="Σταύρος Αρναουτάκης">
εξ ονόματος της ομάδας PSE. - Κύριε Πρόεδρε, κυρία Επίτροπε, αγαπητοί συνάδελφοι, για μια ακόμη φορά το Ευρωπαϊκό Κοινοβούλιο φέρνει στην επιφάνεια τα προβλήματα της νησιωτικότητας. Για μια ακόμη φορά δηλώνει ξεκάθαρα μέσα από την έκθεση αυτή - και θα ήθελα να συγχαρώ τον κ. Musotto για την εξαίρετη δουλειά που έχει κάνει - ότι οι νησιωτικές περιφέρειες χρειάζονται ιδιαίτερη αντιμετώπιση. Χρειάζονται περισσότερη βοήθεια, για να μπορέσουν όχι μόνο να ξεπεράσουν τις αναπτυξιακές δυσκολίες που αντιμετωπίζουν αλλά και να αξιοποιήσουν τις δυνατότητες που προσφέρει η κοινή αγορά και η παγκοσμιοποιημένη οικονομία.
<P>
Αγαπητοί συνάδελφοι, για όλους εμάς που κατοικούμε σε νησιωτικές περιοχές, προβλήματα σε διαφορετικό πάντα βαθμό, όπως αυτό της γεωγραφικής απομόνωσης, της έλλειψης υποδομών, του οικονομικού και πληθυσμιακού μαρασμού, του περιορισμού των πόρων και των επιλογών είναι, θα έλεγα, τρόπος ζωής. Συγχρόνως όμως είναι γνωστά σε όλους τους μόνιμους κατοίκους αλλά και στα εκατομμύρια πολιτών που επιλέγουν τα ευρωπαϊκά νησιά για τις διακοπές τους, τα πλεονεκτήματα των νησιωτικών περιοχών: ο πολιτιστικός τους πλούτος, τα πλούσια αλλά ευαίσθητα οικοσυστήματα, το φυσικό τους περιβάλλον, ο ιδιαίτερος τρόπος ζωής, τα ποιοτικά προϊόντα, οι παραδοσιακοί τρόποι παραγωγής. Τα πλεονεκτήματα αυτά πρέπει να τα υποστηρίξουμε, να τα αναδείξουμε και να τα προβάλουμε μέσα από τις πολιτικές της Ευρωπαϊκές Ένωσης, και κυρίως μέσα από την πολιτική συνοχής, αν πράγματι θέλουμε μια ουσιαστική οικονομική και εδαφική συνοχή ανάμεσα στις περιφέρειες της Ευρώπης. Προς αυτή την κατεύθυνση θα ήθελα να αναφερθώ στην ιδιαίτερη σημασία της χορήγησης κρατικών ενισχύσεων σε νησιωτικές περιφέρειες, όπου το κόστος των καυσίμων και της ενέργειας επιδρά αρνητικά στην ανταγωνιστικότητά τους αλλά και στην ευέλικτη εφαρμογή τόσο των υφιστάμενων όσο και των μελλοντικών κρατικών ενισχύσεων σε σχέση με το κόστος μεταφοράς, της εφαρμογής μιας ολοκληρωμένης πολιτικής για τον τουρισμό, της εφαρμογής αποτελεσματικής επιχειρηματικής πολιτικής, της άμεσης δημιουργίας μιας διοικητικής μονάδας για τα νησιά στη Γενική Διεύθυνση Περιφερειακής Πολιτικής στη βάση της υπάρχουσας εμπειρίας της διοικητικής μονάδας για τις εξόχως απόκεντρες περιφέρειες, η λειτουργία της οποίας θα εξασφαλίσει όσες ιδιαιτερότητες και ανάγκες των νησιών και των μόνιμων και εποχιακών κατοίκων αυτών λαμβάνονται υπόψη στην ανάπτυξη και εφαρμογή των ευρωπαϊκών πολιτικών, και ιδίως στους τομείς των μεταφορών, της ενέργειας, της διαχείρισης των υδάτινων πόρων.
<P>
Αγαπητοί συνάδελφοι, σε μια περίοδο όπου προετοιμάζεται η 4η έκθεση για τη συνοχή αλλά και ξεκινά η συζήτηση για το μέλλον της περιφερειακής πολιτικής εν όψει της μεταρρύθμισης των δημοσιονομικών προοπτικών του 2008-2009, το Ευρωπαϊκό Κοινοβούλιο οφείλει να υπενθυμίσει ότι η Ευρωπαϊκή Ένωση δεν μπορεί να μεταχειρίζεται με διαφορετικό τρόπο παρόμοιες καταστάσεις αλλά ούτε διαφορετικές καταστάσεις με παρόμοιο τρόπο.
<SPEAKER ID="014" NAME="Elspeth Attwooll">
εξ ονόματος της Ομάδας ALDE. - (EN) Κύριε Πρόεδρε, κυρία Επίτροπε, η Ομάδα ALDE ευχαριστεί τον κ. Musotto για την πολύτιμη έκθεσή του σχετικά με τους φυσικούς και οικονομικούς περιορισμούς που αντιμετωπίζουν τα νησιά.
<P>
Όλα τα θέματα που καλύπτει η έκθεση αξίζουν απόλυτης προσοχής, αλλά θα ήθελα να επικεντρωθώ στα ζητήματα που αφορούν τις κρατικές ενισχύσεις και τις παραγράφους 8, 9 και 19. Ο λόγος είναι ότι αφορούν τις πραγματικότητες της ζωής στα νησιά, ιδίως σε αυτά που απέχουν πολύ από μεγάλα πληθυσμιακά κέντρα. Τα παραδείγματα που θα αναφέρω είναι από τη δική μου εκλογική περιφέρεια, αλλά τα συναντούμε και στο σύνολο της ΕΕ.
<P>
Για να τονίσω το πρόβλημα της απόστασης, αρκεί να αναφέρω ότι ένας φίλος από τα νησιά Shetland χρειάζεται ταξίδι 14 ωρών με το αυτοκίνητο και το φέρι μποτ για να πάει στο πιο κοντινό σινεμά. " τιμή της βενζίνης είναι περίπου 11% υψηλότερη στα Western Isles από ό,τι στην κεντρική ζώνη της Σκωτίας ενώ στα νησιά Shetland η διαφορά αυτή αγγίζει το 16%. Ένα δέμα με άχυρα κοστίζει πέντε φορές περισσότερο στα Western Isles από ό,τι λίγο έξω από την πιο κοντινή στο Ινβερνές πόλη. Στοιχεία σαν και αυτά δείχνουν με τον καλύτερο τρόπο σε τι βαθμό ο παράγοντας απόσταση μόνο μπορεί να δημιουργήσει στα νησιά ανταγωνιστικό μειονέκτημα.
<P>
Ευχαριστώ την Επίτροπο για όσα είπε σχετικά με τις κρατικές ενισχύσεις, αλλά ένα πιο ευέλικτο καθεστώς εξακολουθεί να είναι απαραίτητο για να εξομοιώσει τους όρους ανταγωνισμού. Έχω ιδιαίτερη ανησυχία, όπως γνωρίζει, σχετικά με το τεστ "επενδυτή ελεύθερης αγοράς". Και πάλι, εξαιτίας της πραγματικότητας της ζωής στα νησιά και σε άλλες απομακρυσμένες περιοχές το τεστ αυτό είναι πολύ δύσκολο να αποβεί θετικό, καθώς μπορεί να μην υπάρχει κατάλληλο πρότυπο σύγκρισης και το μικρό μέγεθος της αγοράς δημιουργεί προβλήματα όσον αφορά το μέσο επίπεδο απόδοσης για έναν δεδομένο τομέα.
<P>
Το μόνο που ζητάμε σε αυτό το πλαίσιο είναι τα νησιά μας να απολαμβάνουν πρόσβαση στην ενιαία αγορά επί ίσοις όροις με τις ηπειρωτικές περιοχές.
<SPEAKER ID="015" NAME="Mieczysław Edmund Janowski">
εξ ονόματος της ομάδας UEN. - (PL) Κύριε Πρόεδρε, θα ήθελα να συγχαρώ τον εισηγητή για το έργο του. Αν θέλουμε να είμαστε ειλικρινείς με τον εαυτό μας, πρέπει σήμερα να αναγνωρίσουμε ότι δεν απολαμβάνουν όλοι οι πολίτες των κρατών μελών της ΕΕ τα ίδια προνόμια. Στην Κοινότητά μας υπάρχουν περιοχές όπου ισχύουν συγκεκριμένοι περιορισμοί λόγω απόστασης ή μικρής προσβασιμότητας. Στις περιοχές αυτές περιλαμβάνονται τα νησιά και είναι συχνά εξόχως απόμακρες ή ορεινές περιοχές.
<P>
Μιλάμε για αλληλεγγύη και εσωτερική συνοχή. Αυτές οι θεμελιώδεις αρχές απαιτούν να επιδείξουμε τη δέουσα μέριμνα και, αν είναι απαραίτητο, να παράσχουμε επαρκή στήριξη στους ανθρώπους που ζουν στις εν λόγω περιοχές. Δυσκολίες στις μεταφορές, έλλειψη πρώτων υλών, αυξανόμενο κόστος του ενεργειακού εφοδιασμού, δυσκολίες πρόσβασης στο Διαδίκτυο και στα δίκτυα τηλεπικοινωνιών, δυσκολία του εδάφους κυρίως στα βουνά και τις πιο απόμακρες βόρειες περιοχές, μείωση του πληθυσμού ή παράνομη μετανάστευση - αυτά είναι τα βασικά προβλήματα που αναφέρονται στην έκθεση.
<P>
Στηρίζοντας τα συμπεράσματα του εισηγητή, θα ήθελα να ζητήσω από όλους να μην εγκαταλείψουμε τους ανθρώπους αυτούς στη μοίρα τους.
<SPEAKER ID="016" NAME="Alyn Smith">
εξ ονόματος της Ομάδας Verts/ALE. - (EN) Κύριε Πρόεδρε, θα ήθελα να εκφράσω κι εγώ τα συγχαρητήρια μου στον εισηγητή και να τον ευχαριστήσω για την πολύ εποικοδομητική προσέγγισή του στις τροπολογίες μας καθώς εργαζόμασταν για το θέμα αυτό στην επιτροπή. Με μεγάλη μου χαρά θα υποστηρίξω την έκθεσή του σήμερα.
<P>
Καθώς κατάγομαι από τη Σκωτία, έχω ένα ιδιαίτερο ενδιαφέρον και μια ειδική προοπτική, όπως και οι άλλοι σκωτσέζοι συνάδελφοι, και θέλω να υπενθυμίσω στους συναδέλφους καταρχάς ότι ο περιφερειακός χαρακτήρας είναι κάτι σχετικό. Οι Βρυξέλλες είναι στην πραγματικότητα αρκετά περιφερειακές όταν ψάχνω τα αποτελέσματα του σκωτσέζικου ποδοσφαίρου το Σάββατο. Τα νησιά έχουν έναν ιδιαίτερο πολιτισμό, ιδιαίτερη ταυτότητα και μια ιδιαίτερη γεωγραφία, και αυτό είναι κάτι που πρέπει να το εξυμνούμε, και όχι να το οικτίρουμε. Όταν υπάρχουν ίσοι όροι ανταγωνισμού, δεν υπάρχει τίποτα κακό στα νησιά της Ευρώπης που να μην μπορεί να διορθωθεί από τα καλά στοιχεία που διαθέτουν νησιά της Ευρώπης με τον δυναμισμό τους, την καινοτομία τους και τη δυνητική συνεισφορά τους στους στόχους της ΕΕ. Αν η Μάλτα ήταν στην κεντρική Ευρώπη με καλές συγκοινωνιακές συνδέσεις και εύκολη σύνδεση με την υπόλοιπη Ευρώπη, τότε δεν θα ήταν πλέον η Μάλτα, αλλά το Μόναχο. Πρέπει να εξυμνούμε τα νησιά της Ευρώπης και να αναγνωρίζουμε την ιδιαιτερότητά τους.
<P>
Ο νησιωτικός χαρακτήρας σημαίνει ότι υπάρχουν συγκεκριμένα ζητήματα που πρέπει να αντιμετωπιστούν και η έκθεση αυτή κάνει μια σειρά εύστοχων προτάσεων. Ελπίζω ότι η Επίτροπός μας θα μας δώσει συγκεκριμένες διαβεβαιώσεις σήμερα ότι θα αναληφθεί δράση σε σχέση με την έκθεση αυτή διότι περιέχει πολλές καλές ιδέες και ελπίζω να μην γίνει άλλο ένα ευχολόγιο το οποίο η Επιτροπή ασπάζεται υποκριτικά, αλλά στην πράξη δεν κάνει πολλά πράγματα.
<P>
Θα ήθελα να υπογραμμίσω μερικά συγκεκριμένα σημεία. Τα νησιά έχουν ειδικά μειονεκτήματα στην αλληλεπίδρασή τους με την ενιαία αγορά της Ευρωπαϊκής Ένωσης και πρέπει να διαθέτουμε ενημερωμένα, ακριβή στατιστικά στοιχεία προκειμένου να εκσυγχρονίζουμε την πολιτική μας. Μπορεί η Επίτροπός μας να μας διαβεβαιώσει ότι θα συνεργαστούμε με τη Eurostat για να το πετύχουμε;
<P>
Στις παραγράφους 12 και 16 της έκθεσής μας, ζητούμε τη δημιουργία μιας ειδικής, εγκάρσιας, διοικητικής μονάδας στο πλαίσιο της Γενικής Διεύθυνσης Περιφερειακής Πολιτικής, η οποία θα ασχολείται με τα νησιά. Αυτό υπάρχει ήδη για τις εξόχως απόκεντρες περιφέρειες. Τα επιχειρήματα για μια ειδική μονάδα που θα ασχολείται με τα νησιά είναι πολύ σαφή. Μπορεί η Επίτροπός μας να μας διαβεβαιώσει ότι αυτό θα πραγματοποιηθεί;
<P>
Όσον αφορά τις κρατικές ενισχύσεις, όπως ανέφεραν άλλοι συνάδελφοι, πρέπει να δούμε από την Επιτροπή μια πιο ρεαλιστική προσέγγιση όσον αφορά την αξιολόγηση των κριτηρίων για τις κρατικές ενισχύσεις για τα νησιά. Τα νησιά έχουν ειδικούς οικονομικούς παράγοντες που δεν λαμβάνονται επαρκώς υπόψη επί του παρόντος· θα χαιρετούσα λοιπόν μια διαβεβαίωση από την Επίτροπό μας ότι θα αναθεωρήσουμε την πολιτική στο θέμα αυτό.
<P>
Όσον αφορά τις περικοπές των κρατικών ενισχύσεων, ιδίως στο πεδίο των μεταφορών προς, από και στο εσωτερικό των νησιών, στη Σκωτία, η κυβέρνησή μας σπατάλησε προσφάτως 25 εκατ. ευρώ σε έναν ιδιαίτερα πολυδάπανο διαγωνισμό για πορθμειακές υπηρεσίες. Το σφάλμα αυτό ήταν κατά βάση εσωτερικό ως προς την προέλευσή του, αλλά οι αλληλοσυνδεόμενοι κανόνες της ΕΕ δεν βοήθησαν και πρέπει να εξετάσουμε εκ νέου το σημείο αυτό. Πρέπει επίσης να δούμε συγκεκριμένα τις υποχρεώσεις δημόσιας υπηρεσίας και την ενίσχυση κοινωνικού χαρακτήρα, από την άποψη του πώς αντιμετωπίζονται σε σχέση με το άρθρο 87, παράγραφος 2, της Συνθήκης. " θέση για το ανάλογο προς την οδική διαδρομή κόμιστρο πρέπει επίσης να διασαφηνιστεί.
<P>
Όσον αφορά την ενέργεια, τα νησιά έχουν ένα σαφές φυσικό πλεονέκτημα και θα θέλαμε να δούμε την Επιτροπή να χρησιμοποιεί όλα τα μέτρα που έχει στη διάθεσή της για να ενθαρρύνει κοινότητες αειφόρου ενέργειας, ιδίως το ευρωπαϊκό δίκτυο, και την κατάργηση των εγχώριων περιορισμών. Στη Σκωτία, με τα Shetland, τα Orkney, τα Western Isles και το Argyle and Bute έχουμε τους καλύτερους πόρους από τον άνεμο, το κύμα και την παλίρροια στην ΕΕ και μπορούμε να δυνητικά μπορούμε να συνεισφέρουμε σε μεγάλο βαθμό στους στόχους της ΕΕ αναφορικά με την ενέργεια και την αλλαγή του κλίματος, αλλά δεν αναπτύσσουμε αυτούς τους πόρους διότι οι επενδύσεις στο δίκτυο είναι ανεπαρκείς. Αν η ΕΕ έχει πάρει στα σοβαρά την αντιμετώπιση των προκλήσεων σε σχέση με την αλλαγή του κλίματος, οι επενδύσεις σε διασυνδέσεις προς τα νησιά της Σκωτίας και τα ίδια τα νησιά της Σκωτίας μπορούν να διαδραματίσουν τεράστιο ρόλο στην επίτευξη των στόχων μας.
<P>
Παρομοίως, η κυβέρνηση του "Β μας δημιουργεί εμπόδια από την άποψη ενός συστήματος διακριτικής τιμολόγησης στην πρόσβαση στο Εθνικό Δίκτυο του "Β. Απλά, όσο πιο μακριά από την κύρια αγορά βρίσκεται κανείς, τόσο υψηλότερα είναι τα τέλη σύνδεσης για την παροχή ηλεκτρικής ενέργειας στο Εθνικό Δίκτυο του "Β. Πιστεύω ακράδαντα ότι αυτό συνιστά διάκριση βάσει του άρθρου 7, παράγραφος 6, της οδηγίας του 2001 για τις ανανεώσιμες πηγές ενέργειας και πιστεύω ότι η Επιτροπή πρέπει να κινήσει τυπικές διαδικασίες εναντίον του "Β που μας δημιουργεί εμπόδια. Τα νησιά έχουν να προσφέρουν πάρα πολλά και μπορούν να το κάνουν. Δεν υπάρχει τίποτα κακό στα νησιά της Ευρώπης που να μην μπορεί να διορθωθεί από τα καλά στοιχεία που διαθέτουν, αλλά πρέπει να εξασφαλίσουμε ότι θα υπάρχουν ίσοι όροι ανταγωνισμού.
<SPEAKER ID="017" NAME="Πρόεδρος">
" ομιλία σας μας υπενθύμισε ένα σημαντικό γεγονός: βρισκόμαστε πάντα στην περιφέρεια κάποιου. Το πρόβλημα του κεντρικού χαρακτήρα δεν είναι εύκολο να καθοριστεί.
<SPEAKER ID="018" NAME="Κυριάκος Τριανταφυλλίδης">
εξ ονόματος της ομάδας GUE/NGL. - Κύριε Πρόεδρε, πρέπει νομίζω να συγχαρούμε την Επιτροπή Περιφερειακής Ανάπτυξης που πήρε την πρωτοβουλία να προτείνει μια τέτοια έκθεση.
<P>
Πράγματι τα νησιά της Ευρωπαϊκής Ένωσης είναι ένα κρίσιμο στοιχείο στο πλαίσιο της πολιτικής συνοχής για την περίοδο 2007-2013, και αυτό διότι τα περισσότερα βρίσκονται αντιμέτωπα με δυσκολίες που πρέπει να ξεπεραστούν, για να μην είναι σε μειονεκτική θέση σε σχέση με την υπόλοιπη Ευρωπαϊκή Ένωση. Έτσι, για ένα νησί σαν την Κύπρο, για παράδειγμα, οι δυσκολίες που αντιμετωπίζονται είναι οι εξής: υψηλότερες τιμές λόγω της αλληλεπίδρασης δεσμευμένων αγορών και πρόσθετων μεταφορικών εξόδων, χαμηλοί μισθοί λόγω των επιπέδων ζήτησης και ευκαιριών, έλλειψη πρώτων υλών, αυξημένο ενεργειακό κόστος, ελλείψεις στις υποδομές, περιορισμένο φάσμα δραστηριοτήτων και μεγαλύτερη ευαισθησία σε περιβαλλοντικούς κινδύνους που μπορούν να έχουν αντίκτυπο στον τουρισμό. Εν τούτοις η έκθεση κάλυψε το ευρύτερο πλαίσιο αυτών των προβλημάτων με τρόπο ικανοποιητικό. Υπάρχει όμως και ένα πρόβλημα στην έκθεση με το οποίο δεν συμφωνώ, και είναι αυτό της μετανάστευσης. Με το να προτείνουμε ισχυρότερη αστυνόμευση των εξωτερικών συνόρων, δημιουργία ακτοφυλακής και πάταξης της λεγόμενης παράνομης μετανάστευσης, στρουθοκαμηλίζουμε και δεν προτείνουμε βιώσιμες λύσεις για ένα πολύ μεγάλο κοινωνικό πρόβλημα, διότι δεν μπορούμε από τη μια να διαφημίζουμε την Ευρωπαϊκή Ένωση σαν παγκόσμια οικονομική δύναμη και από την άλλη να κλείνουμε τα σύνορά μας. Ως προς τούτο τα νησιά έχουν να παίξουν ένα θετικό ρόλο, που δεν είναι δυστυχώς αυτός τον οποίο περιγράφει η έκθεση.
<SPEAKER ID="019" NAME="Derek Roland Clark">
εξ ονόματος της Ομάδας IND/DEM. - (EN) Κύριε Πρόεδρε, χρειαζόμαστε λοιπόν και άλλη πρωτοβουλία, έτσι; Αυτή τη φορά για τους νησιωτικούς πληθυσμούς. Στην πραγματικότητα, οι άνθρωποι των νησιών είναι από τη φύση τους πολυμήχανοι. Βρίσκονται όλοι τους ακόμη εκεί, αλλά χρειάζονται βοήθεια εκεί όπου έχει παρέμβει η ΕΕ.
<P>
Πέρσι το Κοινοβούλιο αυτό ενέκρινε την ανανέωση των αδειών του αλιευτικού στόλου της ΕΕ για να λεηλατεί τα ύδατα της Δυτικής Σαχάρας. Ανήμποροι να ανταγωνιστούν τα σύγχρονα σκάφη της ΕΕ, οι άνθρωποι αυτοί αναζήτησαν αλλού εργασία, και τα Κανάρια Νησιά άρχισαν να βιώνουν το τραύμα της μαζικής παράνομης μετανάστευσης. Παραστατικότατες εικόνες στην τηλεόραση έδειχναν βάρκες με Δυτικοαφρικανούς που προσπαθούσαν να διασχίσουν τον Ατλαντικό και τα βάσανά τους επιδεινωνόταν καθώς δεκάδες πέθαιναν όταν το παράκτιο σκάφος τους δεν μπορούσε να αντιμετωπίσει την ανοικτή θάλασσα. Μόλις άρχισε αυτή η υποκινούμενη από την ΕΕ έξοδος, οι άνθρωποι από τις γειτονικές χώρες έκαναν το ίδιο, επιδεινώνοντας την κατάσταση.
<P>
" Μάλτα αντιμετωπίζει το ίδιο πρόβλημα της μαζικής μετανάστευσης. Είναι φυσικό: οι υψηλοί δασμολογικοί φραγμοί της ΕΕ έχουν επιφέρει την ύφεση του εμπορίου, ενώ οι φτωχότερες χώρες της νότιας και ανατολικής Αφρικής πλήττονται σκληρά, και έτσι φεύγουν για να δοκιμάσουν την τύχη τους στην Ευρώπη χρησιμοποιώντας τη Μάλτα ως σταθμό ανεφοδιασμού. " παροχή άφθονων ενισχύσεων στη Μάλτα δεν είναι η απάντηση. Είναι οι δασμολογικοί φραγμοί: αν αρθούν, το εμπόριο θα βελτιωθεί και οι περισσότεροι άνθρωποι στην Αφρική θα μπορούν να ζήσουν χωρίς να χρειαστεί να μετακινηθούν. Αν επιμείνετε στη συνύπαρξη των 27 χωρών της ΕΕ κεκλεισμένων των θυρών όταν απέξω υπάρχει ένας ολόκληρος κόσμος που περιμένει να συναλλαχθεί με την Ευρώπη, τότε τα προβλήματα που εσείς δημιουργήσατε θα συνεχίζονται.
<P>
Βλέπω στην έκθεση ότι τα νησιά της ΕΕ, ιδίως στις εξόχως απόκεντρες περιφέρειες, θα μπορούσαν να χρησιμοποιηθούν ως πηγές ανανεώσιμης ενέργειας; Υποθέτω πως αυτό σημαίνει ότι σκοπεύουμε να στήσουμε και εκεί αυτές τις γελοίες ανεμογεννήτριες. Ε λοιπόν, αυτός είναι ένας σίγουρος τρόπος για να διώξουμε τον ντόπιο πληθυσμό, χάρη σε άχρηστες γεννήτριες που παράγουν αμελητέα ποσά ενέργειας σε απρόβλεπτες στιγμές και βρίσκονται σε απομακρυσμένα νησιά ώστε να διασφαλίζεται ότι μεγάλο μέρος της αξιοθρήνητης παραγωγής τους θα χάνεται κατά τη μεταφορά.
<P>
Διαπιστώνω πως τα νησιά θεωρούνται ευαίσθητα στην άνοδο των επιπέδων της θάλασσας: μια άλλη διάσταση των υστερικών, καταστροφολογικών προειδοποιήσεων αυτών που ασχολούνται με το φαινόμενο της αύξησης της θερμοκρασίας του πλανήτη. Και είναι φυσικό. Συνέβη και παλαιότερα. Ο κόσμος περνάει κύκλους θέρμανσης και ψύξης. Στη θερμή περίοδο του Μεσαίωνα οι θερμοκρασίες ήταν πιο υψηλές από σήμερα, και αυτό για δεκαετίες. Υπάρχουν αρκετές μαρτυρίες για τις εκδηλώσεις των θερμότερων αυτών συνθηκών, όπως ορισμένες καλλιέργειες που φύτρωναν σε μέρη που δεν είχαν ξαναφυτρώσει, αλλά δεν υπάρχει καμία μαρτυρία για νησιά που εξαφανίστηκαν κάτω από τα κύματα.
<P>
Είναι καιρός να ηρεμήσουμε και να συνειδητοποιήσουμε ότι μια ελάχιστη αύξηση της θερμοκρασίας του πλανήτη συμβαίνει φυσικά σε ένα κύκλο όπου ο άνθρωπος δεν έχει καμία συμβολή. Θα προσαρμοστούμε απλά όπως θα μας υπαγορεύσει η φύση.
<P>
Εν κατακλείδι, ας σταματήσουμε να επεμβαίνουμε. Ας αφήσουμε τα επιτυχημένα νησιά στην ησυχία τους. Όπου χρειάζεται βοήθεια, στα νησιά του τρίτου κόσμου ή αλλού, ας αφήσουμε το εμπόριο να γίνει η βοήθειά τους. " προστατευτική στάση της ΕΕ δεν είναι μακροπρόθεσμη βοήθεια, είναι απλά ένα τσιρότο και αυτό πάντα ξεκολλά μετά από λίγο.
<SPEAKER ID="020" NAME="Luca Romagnoli">
εξ ονόματος της Ομάδας ITS. - (IT) Κύριε Πρόεδρε, κυρίες και κύριοι, πώς να μην λάβουμε υπόψη τα διαρθρωτικά μειονεκτήματα των ευρωπαϊκών μας νησιών; Ήταν πολύ σημαντικό να αποτελέσει το θέμα αυτό στόχο των ευρωπαϊκών κανονισμών για τις κρατικές ενισχύσεις. " έκθεση πρωτοβουλίας για τα νησιά της Ευρωπαϊκής Ένωσης και τους αδιαμφισβήτητους περιορισμούς που αντιμετωπίζουν, η οποία υποβλήθηκε από τον αξιότιμο συνάδελφό μου, κ. Musotto, αποτελεί ορόσημο για την αναγνώριση της σημασίας των νησιών στο πλαίσιο της περιφερειακής ανάπτυξης της Ευρώπης.
<P>
Κατά τη διάρκεια της τρέχουσας κοινοβουλευτικής περιόδου, είναι η πρώτη φορά που βρίσκομαι να αναλύω και να σχολιάζω μια έκθεση τόσο αξιόλογη και άξια έγκρισης. Είναι άξια έγκρισης διότι εξετάζει όλες τις απαραίτητες πτυχές και είναι ιδιαίτερα ισορροπημένη ως προς την προσέγγισή της, καθώς επίσης και άξια υποστήριξης όσον αφορά τα προτερήματα και τους στόχους της. Θα την ψηφίσω με ιδιαίτερη χαρά και ελπίζω ότι θα λάβει την πλήρη υποστήριξη όλων των συναδέλφων βουλευτών.
<P>
Είναι δυνατόν η ΕΕ να μην λάβει υπόψη της ένα στατιστικά αδιαμφισβήτητο γεγονός, δηλαδή ότι περίπου 15 εκατομμύρια πολίτες ζουν στα νησιά και ότι πάνω από το 90% αυτών των ανθρώπων έχουν χαμηλότερο εισόδημα από το μέσο ευρωπαϊκό; Τα κύρια αίτια αυτής της κατάστασης είναι τα αδιαμφισβήτητα διαρθρωτικά ελλείμματα που οφείλονται στον νησιωτικό χαρακτήρα και για πάρα πολύ καιρό η Ευρωπαϊκή Ένωση σχεδόν αγνοούσε το γεγονός αυτό.
<P>
Τώρα, η αξιόλογη έκθεση Musotto, όχι μόνο προσδιορίζει στις παρατηρήσεις της τις αιτίες αυτής της χαμηλής ανάπτυξης και περιγράφει με σαφήνεια τους ιδιαίτερους πόρους των νησιών, αλλά επικεντρώνεται επιτέλους στις δράσεις στις οποίες μπορεί να προβεί η Ένωση, και μάλιστα με ποια συγκεκριμένα μέσα, αναλύσεις και στατιστικές, στο πλαίσιο της κατανομής των πόρων των Διαρθρωτικών Ταμείων και των ενισχύσεων προς τις μειονεκτούσες περιοχές, προκειμένου να αντιμετωπίσει τα διαρθρωτικά μειονεκτήματα των νησιών. Οι ενέργειες αυτές είναι κάτι που οφείλουμε στις νησιωτικές κοινότητες, αναγνωρίζοντας τόσο τον ρόλο τους στον ευρωπαϊκό πολιτισμό όσο και τον σημερινό ρόλο τους ως ιδιαίτερα σημαντικών περιβαλλοντικών και οικονομικών πόρων για την Ευρωπαϊκή Ένωση.
<P>
Αν βοηθήσουμε τα νησιά να υπερνικήσουν τους αδιαμφισβήτητους αναπτυξιακούς περιορισμούς που εξακολουθούν να αντιμετωπίζουν υπό τη μορφή εμποδίων που συνδέονται με τον νησιωτικό χαρακτήρα τους και αν αυτό ληφθεί δεόντως υπόψη στις κατευθυντήριες γραμμές για τα Διαρθρωτικά Ταμεία, η Ευρωπαϊκή Ένωση θα συμβάλει σημαντικά στην άρση των ανισοτήτων ή, στην πραγματικότητα, των διακρίσεων, οι οποίες είναι όχι μόνο αδικαιολόγητες από πλευράς κοινοτικού κεκτημένου αλλά και αντίθετες στον καθορισμένο στόχο για δίκαιη και συνεκτική ανάπτυξη των ευρωπαϊκών περιφερειών.
<SPEAKER ID="021" NAME="Νικόλαος Βακάλης" AFFILIATION="PPE-DE">
Κύριε Πρόεδρε, κυρίες και κύριοι συνάδελφοι, παρά τον διακηρυγμένο στόχο της Ευρωπαϊκής Ένωσης για σύγκλιση των περιφερειών της, οι ιδιαιτερότητες των νησιωτικών περιοχών οδηγούν σε απόκλιση. Οι πόροι των διαρθρωτικών ταμείων δεν είχαν το αναμενόμενο αποτέλεσμα για τις περιοχές αυτές. Πρέπει ως εκ τούτου να σχεδιαστούν νέες δράσεις και να ληφθούν ειδικά μέτρα για τα νησιά. " συστηματική παρακολούθηση και καταγραφή της ανάπτυξής τους σε σύγκριση με τις υπόλοιπες περιφέρειες της Ευρώπης θα είναι ένα χρήσιμο εργαλείο.
<P>
Χαίρομαι για την ενσωμάτωση μιας σειράς θεμάτων στην έκθεση που ψηφίζουμε σήμερα, όπως η επανεξέταση των όρων συμβάσεων για διευκόλυνση των μεταφορών και συγκοινωνιών και σε γραμμές χαμηλού εμπορικού ενδιαφέροντος, η εξασφάλιση της ενεργειακής επάρκειας με έμφαση και προτεραιότητα στις ανανεώσιμες πηγές ενέργειας, μελέτη και μέτρα για την επίδραση των κλιματικών αλλαγών που επιδεινώνουν υπάρχοντα προβλήματα όπως η λειψυδρία, ευρυζωνική κάλυψη ώστε να διευκολυνθεί η καθημερινότητα των νησιωτών και να δοθούν λύσεις σε σημαντικά προβλήματα, ανάπτυξη με ορθό και ελεγχόμενο τρόπο που θα προστατέψει τη φυσιογνωμία των νησιών, αντιμετώπιση του προβλήματος της λαθρομετανάστευσης και του ελέγχου των συνόρων με τη σύσταση ευρωπαϊκής ακτοφυλακής.
<P>
Κύριε Πρόεδρε, κυρίες και κύριοι συνάδελφοι, με τη σημερινή έκθεση κάνουμε μια καλή αρχή. Για να έχουμε όμως το επιθυμητό αποτέλεσμα, καλώ την Επιτροπή να προτείνει άμεσα μέτρα και δράσεις, για να γίνουν πραγματικότητα όσα έχουμε καταγράψει στην έκθεση πρωτοβουλίας.
<P>
Κλείνοντας θέλω να ευχαριστήσω και να συγχαρώ τον εισηγητή κ. Musotto για τη σημαντική και συστηματική δουλειά που έκανε.
<SPEAKER ID="022" NAME="Catherine Stihler" AFFILIATION="PSE">
(EN) Κύριε Πρόεδρε, οι διακοπές σε νησί μπορεί να αποτελούν αντικείμενο ονείρων όταν θέλει κανείς να ξεφύγει από όλα, αλλά το να ζεις και να εργάζεσαι σε νησί δημιουργεί πολλές δυσκολίες και θα πρέπει να το αναγνωρίσουμε αυτό κατά τη χάραξη της πολιτικής μας.
<P>
Συγχαίρω τον εισηγητή κ. Musotto, για την έκθεσή του, η οποία περιγράφει τους φυσικούς και οικονομικούς περιορισμούς που αντιμετωπίζουν τα νησιά στο πλαίσιο της περιφερειακής πολιτικής. " έκθεση ασχολείται με τις μεμονωμένες δυσκολίες που αντιμετωπίζουν πολλά νησιά στο να ανταγωνιστούν με επιτυχία τους ομολόγους τους στην ηπειρωτική χώρα.
<P>
" έκθεση προσδιορίζει κατά επωφελή τρόπο κατηγορίες νησιών: κάποια είναι μεγάλα -5 νησιωτικές περιφέρειες έχουν πληθυσμούς που υπερβαίνουν τα 500 000 άτομα και αντιπροσωπεύουν το 75% του ευρωπαϊκού νησιωτικού πληθυσμού- ενώ οι υπόλοιπες είναι μικρότερες.
<P>
Είμαι περισσότερο εξοικειωμένη με τα προβλήματα που αντιμετωπίζουν τα μικρότερα νησιά, όπως αυτά που βρίσκονται στα ανοικτά της πατρίδας μου, της Σκωτίας. Για παράδειγμα, μόνο αυτή την εβδομάδα αναφέρθηκε ότι ο αριθμός των γυναικών που φεύγουν από τις Εβρίδες είναι διπλάσιος σε σύγκριση με τον αριθμό των ανδρών. Αν αυτό συνεχιστεί, ο πληθυσμός δεν θα είναι βιώσιμος από το 2019 και μετά.
<P>
Όπως αναφέρει η έκθεση του κ. Musotto, τα νησιά αντιμετωπίζουν επίσης ορισμένες κοινές δυσκολίες, όπως για παράδειγμα οι υψηλότερες τιμές, η δύσκολη μορφολογία, η μεγάλη απόσταση και οι ελλείψεις στις υποδομές. Υποστηρίζω την έκκληση για την αναγνώριση των προβλημάτων αυτών στην περιφερειακή πολιτική.
<SPEAKER ID="023" NAME="Alfonso Andria" AFFILIATION="ALDE">
(IT) Κύριε Πρόεδρε, κυρίες και κύριοι, θέλω να ξεκινήσω συγχαίροντας θερμά τον κ. Musotto για την εξαίρετη εργασία του. Κατά τη συμμετοχή μου στη διαδικασία διαπραγμάτευσης σχετικά με τους νέους κανονισμούς για την πολιτική συνοχής, ως εισηγητής του κανονισμού για το Ταμείο Συνοχής και ως σκιώδης εισηγητής του γενικού κανονισμού και του κανονισμού για το Ευρωπαϊκό Ταμείο Περιφερειακής Ανάπτυξης, ανέφερα ότι έχω επίγνωση των ιδιαίτερων χαρακτηριστικών των νησιών.
<P>
Ως εκ τούτου, γνωρίζω καλά ότι το Κοινοβούλιο αναγνώρισε τη μειονεκτική θέση των νησιών και επιβεβαίωσε ότι αυτά αποτελούν μια φυσική και πολιτισμική κληρονομιά για όλους εμάς τους Ευρωπαίους. " Ευρωπαϊκή Ένωση πρέπει να μπορεί να υποστηρίζει και να ενισχύει τις περιοχές αυτές, παρέχοντας τους αναγκαίους πόρους για την αρμονική τους ανάπτυξη στο πλαίσιο της συμμόρφωσης με την αρχή της εδαφικής συνοχής, καθιστώντας δυνατή μια πιο ευέλικτη εφαρμογή των πολιτικών για τις κρατικές ενισχύσεις και διασφαλίζοντας την αποτελεσματική προστασία των ιδιαίτερων περιβαλλοντικών χαρακτηριστικών.
<P>
Επίσης, θα πρέπει να δοθεί ιδιαίτερη προσοχή στα νησιά που βρίσκονται μακριά από τα μεγάλα πληθυσμιακά κέντρα, καθώς αυτά αντιμετωπίζουν μεγάλες δυσκολίες πρόσβασης σε υπηρεσίες, ακόμη και στις βασικές, αναπτύσσοντας μια ευρωπαϊκή θαλάσσια πολιτική ικανή να εδραιώσει σταθερές οικονομικές και εμπορικές σχέσεις με τις γειτονικές χώρες.
<P>
Συμφωνώ απόλυτα με τον κ. Musotto ως προς την ανάγκη να βελτιωθούν οι μεταφορικές συνδέσεις και υποδομές -αναφέρομαι στα λιμάνια και στα αεροδρόμια- καθώς και την ανάγκη να αντισταθμιστεί το πρόσθετο κόστος, ιδιαίτερα το ενεργειακό, το οποίο οφείλεται στη γεωγραφική τους θέση. Θεωρώ ενδιαφέρουσα την πρόταση του εισηγητή να συσταθεί μια ευρωπαϊκή υπηρεσία ακτοφυλακής για την παρακολούθηση των εξωτερικών συνόρων της Ευρωπαϊκής Ένωσης, καθώς ένα από τα προβλήματα που πλήττουν περισσότερο τα νησιά μας είναι η παράνομη μετανάστευση μέσω της θάλασσας.
<P>
Εν κατακλείδι, θέλω να πω ότι εγκρίνω την εξαίρετη πρόταση του κ. Musotto να οριστεί το 2010 ως ευρωπαϊκό έτος για τα νησιά.
<SPEAKER ID="024" NAME="Pedro Guerreiro" AFFILIATION="GUE/NGL">
(PT) Προκειμένου να υλοποιηθεί η οικονομική και κοινωνική συνοχή που ανακοινώθηκε, είναι απαραίτητη όχι μόνο η προώθηση μιας πραγματικής σύγκλισης μεταξύ των λιγότερο ανεπτυγμένων οικονομικά κρατών μελών -των χωρών συνοχής- αλλά και η βοήθεια για τη μείωση των περιφερειακών ανισοτήτων, ενθαρρύνοντας έτσι την αρμονική ανάπτυξη της επικράτειας κάθε κράτους μέλους.
<P>
Λαμβάνοντας αυτό υπόψη, είναι σημαντικό -αυξάνοντας εν μέρει τους χρηματοδοτικούς πόρους που διατίθενται για την πολιτική συνοχής- να στηρίξουμε τις μειονεκτούσες περιοχές και όσες αντιμετωπίζουν διαρθρωτικά προβλήματα, συμβάλλοντας έτσι στην εξάλειψη αυτών των εμποδίων για την περιφερειακή ανάπτυξη, τα οποία υφίστανται λόγω των μόνιμων φυσικών και γεωγραφικών μειονεκτημάτων που χαρακτηρίζουν, για παράδειγμα, τις νησιωτικές περιοχές.
<P>
Παρά την αναγνώριση των διαρθρωτικών μειονεκτημάτων των νησιών, η στρατηγική που εγκρίθηκε υπήρξε αντιφατική και αυτός είναι ο λόγος για τον οποίο εγκρίνουμε ορισμένες προτάσεις που επισημαίνονται σε αυτήν την έκθεση, όπως η αύξηση του ποσοστού συγχρηματοδότησης της Κοινότητας βάσει υφιστάμενων κριτηρίων επιλεξιμότητας, ή η ευελιξία όσον αφορά την έγκριση κρατικών ενισχύσεων στις εν λόγω περιοχές, για να μειωθεί το κόστος των καυσίμων, των μεταφορών και της ενέργειας κατά τρόπο τέτοιον ώστε να υπάρξουν θετικές διακρίσεις προς όφελος αυτών των περιοχών.
<P>
" αναγνώριση των εμποδίων, τα οποία έχουν ήδη επισημανθεί επαρκώς, δεν είναι το βασικό ζήτημα σε αυτήν την περίπτωση. Ούτε είναι μεταξύ των προτεραιοτήτων ο ανταγωνισμός των μειονεκτούντων περιοχών. Αντίθετα, η ανεπάρκεια των χρηματοδοτικών πόρων που διατέθηκαν για την πολιτική συνοχής, όπως διαπιστώνεται από το τρέχον δημοσιονομικό πλαίσιο 2007-2013, σύμφωνα με το οποίο τα Διαρθρωτικά Ταμεία μειώθηκαν από 0,41 σε 0,37% του ΑΕΕ και δόθηκε προτεραιότητα στους στόχους ελευθέρωσης και ιδιωτικοποίησης της Στρατηγικής της Λισαβόνας, είναι αυτή που υπονομεύει τα συγκεκριμένα ανταγωνιστικά πλεονεκτήματα αυτών των περιοχών.
<SPEAKER ID="025" NAME="Margie Sudre" AFFILIATION="PPE-DE">
(FR) Κυρία Επίτροπε, κυρίες και κύριοι, βάσει του άρθρου 158 της Συνθήκης και της δήλωσης για τις νησιωτικές περιοχές που προσαρτώνται σε αυτήν, η Ευρωπαϊκή Ένωση λαμβάνει υπόψη της τα μειονεκτήματα και τους περιορισμούς που αντιμετωπίζουν αυτές οι περιοχές όσον αφορά τη λήψη συγκεκριμένων μέτρων για την ενθάρρυνση της ενσωμάτωσης των ευρωπαϊκών νησιών στην εσωτερική αγορά. Ωστόσο, ο κ. Musotto, τον οποίον ευχαριστώ για τη στήριξη των τροπολογιών μου στην Επιτροπή Περιφερειακής Ανάπτυξης, ορθώς ερωτά την Ευρωπαϊκή Επιτροπή όσον αφορά την πρακτική εφαρμογή αυτών των διατάξεών.
<P>
Καταρχάς, θα ήθελα να σας υπενθυμίσω ότι οι έννοιες του εξόχως απομακρυσμένου και του νησιωτικού χαρακτήρα είναι απολύτως διακριτές, ανεξάρτητα με τους δεσμούς εγγύτητας και αλληλεγγύης που τις συνδέουν, από τη στιγμή που τα κύρια χαρακτηριστικά των εξόχως απόκεντρων περιοχών είναι η τεράστια απόστασή τους από την ευρωπαϊκή ήπειρο και το γεγονός ότι ανήκουν σε μια γεωγραφική ζώνη η οποία αποτελείται, κατά το μεγαλύτερο μέρος της, από τις χώρες ΑΚΕ.
<P>
Ο νησιωτικός χαρακτήρας συνιστά ταυτόχρονα ένα γεωγραφικό και πολιτιστικό πλεονέκτημα το οποίο αποτελεί ένα δυναμικό που πρέπει να αξιοποιηθεί στο πλαίσιο μιας σωστής αναπτυξιακής στρατηγικής, αλλά και ένα μόνιμο μειονέκτημα το οποίο θέτει επιπλέον δυσκολίες για την ανταγωνιστικότητα αυτών των περιοχών.
<P>
" αρχή της εδαφικής συνοχής, η οποία ενισχύθηκε στον κανονισμό για τα Διαρθρωτικά Ταμεία για την περίοδο 2007-2013, πρέπει να έχει ως στόχο την πολυκεντρική ενσωμάτωση της επικράτειας της Ένωσης κατά τρόπο που να εξασφαλίζει ισότητα ευκαιριών για όλες τις περιοχές και τους πληθυσμούς τους. Και επιπροσθέτως των μέτρων που επικαλεστήκατε, κυρία Επίτροπε, θα ήθελα να ζητήσω από την Επιτροπή να ενσωματώσει περαιτέρω τη δυνατότητα που προσέφερε η Συνθήκη όσον αφορά την προσαρμογή των κοινοτικών πολιτικών οι οποίες θα μπορούσαν να έχουν αρνητικές επιπτώσεις για την οικονομική και κοινωνική ανάπτυξη αυτών των περιοχών, προκειμένου να υπάρξει πρακτική επίλυση των προβλημάτων που πλήττουν ιδιαίτερα κάθε νησιωτική περιοχή ή ομάδα περιφερειών.
<P>
Συμπερασματικά, μας αξίζουν συγχαρητήρια για το γεγονός ότι μια τέτοια συζήτηση διεξήχθη σε μια λογική ώρα και όχι στις 23.00 όπως συμβαίνει συνήθως, κύριε Πρόεδρε.
<SPEAKER ID="026" NAME="Πρόεδρος">
Κι εγώ χαίρομαι, διότι πίστευα πάντα πως αυτό το θέμα είναι σημαντικό και αξίζει να αντιμετωπιστεί από την Ευρωπαϊκή Ένωση, και στο πλαίσιο των Συνθηκών. Στο παρελθόν, είχα προσδώσει μεγάλη σημασία σε αυτό.
<SPEAKER ID="027" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, κάθε διεύρυνση της ΕΕ περιλαμβάνει μια συστηματική ενίσχυση του ρόλου των νησιών σε όλες τις κοινοτικές πολιτικές, από την εδαφική συνοχή, έως τον τουρισμό και τον πολιτισμό. Δυστυχώς, έως τώρα, η πολιτική της Ένωσης δεν έλαβε υπόψη της αυτούς τους συγκεκριμένους περιορισμούς των νησιών και τα προβλήματα που αντιμετωπίζουν στην προσπάθειά τους να ανταγωνιστούν τις ηπειρωτικές περιοχές.
<P>
Είναι επομένως επιτακτική η ανάγκη καθιέρωσης στατιστικών δεικτών προκειμένου να εντοπιστούν οι ιδιαιτερότητες των περιοχών με δύσκολες γεωγραφικές συνθήκες. Είναι επίσης απαραίτητο να ληφθεί υπόψη η ανάγκη των νησιών να αποκτήσουν πρόσβαση στην ενιαία αγορά με όρους ανάλογους αυτών των ηπειρωτικών περιοχών, δίνοντας προτεραιότητα στις βελτιωμένες συνδέσεις μεταφοράς με τα νησιά. Κάθε Επιτροπή πρέπει να εξετάσει την πιθανότητα χορήγησης ενισχύσεων και στις νησιωτικές περιοχές όπου το κόστος των καυσίμων και της ενέργειας επηρεάζει σαφώς αρνητικά την ανταγωνιστικότητά τους.
<P>
Μια άλλη προτεραιότητα είναι η ενεργειακή ασφάλεια των νησιών και η ανάπτυξη και εφαρμογή σχετικών σχεδίων για τη χρησιμοποίηση ανανεώσιμων πηγών ενέργειας και νέων τεχνολογιών. Επιπλέον, η Επιτροπή πρέπει να εξετάσει τις επιπτώσεις της αλλαγής του κλίματος στις νησιωτικές περιοχές.
<P>
Αναγνωρίζοντας τις προσπάθειες που κατέβαλε ο οργανισμός FRONTEX, είναι ωστόσο σκόπιμο να επισημανθεί η ανάγκη παρακολούθησης των επιπτώσεων της παράνομης μετανάστευσης στις νησιωτικές κοινότητες, σε συνεχή βάση. Τα κράτη μέλη δεν πρέπει να παραβλέψουν την ανάγκη λήψης αποτελεσματικών μέτρων για τη διατήρηση των μοναδικών χαρακτηριστικών των νησιωτικών περιοχών όσον αφορά την προστασία του περιβάλλοντος και της πολιτιστικής κληρονομιάς και την προώθηση της βιώσιμης ανάπτυξης του τουρισμού, ο οποίος επίσης επηρεάζει την ανάπτυξη άλλων σημαντικών τομέων όπως το εμπόριο, η αλιεία και η γεωργία.
<P>
Τέλος, θα ήθελα να ευχαριστήσω τον εισηγητή για το άψογα προετοιμασμένο έγγραφο.
<SPEAKER ID="028" NAME="Giusto Catania" AFFILIATION="GUE/NGL">
(IT) Κύριε Πρόεδρε, κυρίες και κύριοι, πιστεύω ότι είναι χρήσιμο να συζητήσουμε σχετικά με ένα ειδικό οικονομικό μέσο για την ενίσχυση των νησιών, των ιδιαίτερων στοιχείων και χαρακτηριστικών τους, και πιστεύω ότι είναι χρήσιμο να δώσει η πολιτική συνοχής ιδιαίτερη προσοχή στις εξόχως απόκεντρες περιφέρειες.
<P>
Πιστεύω ότι πρέπει να αναλάβουμε δράση, προκειμένου να βελτιωθεί πραγματικά το σύστημα των μεταφορών και υποδομών, των εξωτερικών και εσωτερικών διασυνδέσεων, καθώς και των διασυνδέσεων εντός των νησιών, για παράδειγμα μεταξύ των ακτών και της ενδοχώρας, αποφεύγοντας όμως να σπαταλήσουμε ευρωπαϊκούς πόρους για μνημειώδη, ανώφελα έργα, τα οποία συχνά σχεδιάζονται για να συνδέσουν τα νησιά με τις ηπειρωτικές περιοχές μέσω τεράστιων γεφυρών, οι οποίες σίγουρα θα κατέστρεφαν την ίδια την έννοια του νησιωτικού χαρακτήρα.
<P>
Αν και χαιρετίζω την έκθεση του κ. Musotto, νομίζω ότι δίνει υπερβολική έμφαση στην περιγραφή μιας σχέσης μεταξύ των νησιών και της παράνομης μετανάστευσης. Δεν υπάρχει καμία σχέση. " συντριπτική πλειονότητα των μεταναστών στις Κανάριες Νήσους φθάνει εκεί αεροπορικώς, όχι μέσω θαλάσσης, όπως ακριβώς και η συντριπτική πλειονότητα των παράτυπων μεταναστών στην Ιταλία δεν φθάνει με πλοίο στη Lampedusa, αλλά πάλι αεροπορικώς.
<P>
Κατά την άποψή μου, επομένως, το επιχείρημα αυτό δεν ευσταθεί και για αυτόν τον λόγο πιστεύω ότι η πτυχή αυτή μάλλον δεν σχετίζεται με την έκθεση του κ. Musotto. Θα πρέπει επίσης να αναρωτηθούμε αν η κινητοποίηση ομάδων ταχείας επέμβασης στα σύνορα είναι ίσως πιο χρήσιμη για να αποτρέπονται οι θάνατοι των μεταναστών στη Μεσόγειο, παρά για να εμποδίζεται η άφιξή τους.
<SPEAKER ID="029" NAME="Rolf Berend" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, θέλω απλώς να σταθώ σε έναν τομέα της πολύ καλής έκθεσης του συναδέλφου μου, κ. Francesco Musotto, ο οποίος έχει ιδιαίτερη σημασία τόσο για τα συγκεκριμένα νησιά όσο και για την ΕΕ ως σύνολο, δηλαδή στο πρόβλημα της παράνομης μετανάστευσης.
<P>
Το πρόβλημα της παράνομης μετανάστευσης πρέπει, κατά την άποψή μου, να αντιμετωπιστεί πιο αποτελεσματικά, καθώς επηρεάζει κατά εξαιρετικά δυσανάλογο τρόπο τα μεσογειακά νησιά της ΕΕ. Αν και έχει ήδη σημειωθεί πρόοδος με τα μέτρα που έχει λάβει η Ένωση -για παράδειγμα, με την ανάπτυξη ενός ολοκληρωμένου συστήματος διαχείρισης των συνόρων και της θέσπισης ενός κοινοτικού κώδικα σχετικά με τους κανόνες που διέπουν την κάθε είδους διασυνοριακή κυκλοφορία των προσώπων- ωστόσο, τα στοιχεία για τη μετανάστευση καταδεικνύουν ότι, και πάλι, τα μέτρα αυτά δεν επαρκούν.
<P>
Αν και η αρμοδιότητα για την ανάληψη μέτρων ανήκει σαφώς στα κράτη μέλη και θα πρέπει να παραμείνει σε αυτά και στο μέλλον, δεν μπορούμε να αφήσουμε τα νησιά να επωμιστούν μόνα τους το υπερβολικό αυτό βάρος απλώς και μόνο εξαιτίας της γεωγραφικής τους θέσης, διότι αυτό το εκ πρώτης όψεως ισπανικό, ιταλικό ή ελληνικό πρόβλημα αποτελεί συνεκδοχικά πρόβλημα ολόκληρης της Ευρώπης και, για τον λόγο αυτό, χρήζει αντιμετώπισης σε κοινοτικό επίπεδο. Αυτό που απαιτείται λοιπόν στην περίπτωση αυτή και πρέπει να γίνει πραγματικότητα είναι η αλληλέγγυα δράση.
<P>
Στο πλαίσιο αυτό, η δημιουργία μιας ευρωπαϊκής ακτοφυλακής για την παρακολούθηση των εξωτερικών συνόρων της ΕΕ δεν αποτελεί σε καμία περίπτωση πανάκεια σε αυτό το πρόβλημα των νησιών, η πρόταση όμως του κ. Musotto αξίζει να εξετασθεί, προκειμένου να διαφανεί αν μπορεί να αποτελέσει ένα από τα πολλά μέτρα για την καταπολέμηση της παράνομης μετανάστευσης και για την προστασία των νησιών και ολόκληρης της ΕΕ.
<SPEAKER ID="030" NAME="Paulo Casaca" AFFILIATION="PSE">
(PT) Κύριε Πρόεδρε, κύριε Musotto, ως εκλεγμένο μέλος για την Αυτόνομη Περιοχή των Αζόρων -η οποία, όπως σωστά επεσήμανε η συνάδελφός μας κ. Sudre, είναι μια εξόχως απόκεντρη περιοχή, της οποίας το καθεστώς δεν πρέπει να συγχέεται με αυτό των νησιωτικών περιοχών- θα ήθελα να συγχαρώ θερμά τον εισηγητή κ. Musotto, καθώς και το σύνολο της Επιτροπής Περιφερειακής Πολιτικής, Μεταφορών και Τουρισμού, για την εξαιρετική δουλειά τους. Θα ήθελα ειδικότερα να επιστήσω την προσοχή στην πρόταση σχετικά με το ευρωπαϊκό σώμα ακτοφυλακής - μια κρίσιμη πρόταση για την προστασία του θαλάσσιου περιβάλλοντος, την παρακολούθηση της αλιείας, την ενίσχυση του θαλάσσιου εμπορίου και, κυρίως, την παρακολούθηση της συμμόρφωσης με τα διεθνή πρότυπα εργασίας και ασφάλειας και, ασφαλώς, την αντιμετώπιση προβλημάτων σχετικά με τη μετανάστευση. Το αν είμαστε αρνητικά ή θετικά προσκείμενοι στη μετανάστευση, δεν είναι το ζήτημα σε αυτήν την περίπτωση. Γεγονός είναι ότι, υπάρχουν άνθρωποι οι οποίοι βγαίνουν στη θάλασσα με μη αξιόπλοα σκάφη και έχουν ανάγκη από βοήθεια όταν βρίσκονται σε ανοιχτά ύδατα. Σε αυτό το πλαίσιο, θα ήθελα να τονίσω ότι -αντίθετα με ό,τι ειπώθηκε από ορισμένους συναδέλφους μου- αυτά τα σχέδια για το ευρωπαϊκό σώμα ακτοφυλακής δεν καλύπτουν μια ατζέντα την οποία απασχολεί υπερβολικά η ασφάλεια. Αυτό που έχουμε είναι το όραμα μιας βιώσιμης ευρωπαϊκής θαλάσσιας πολιτικής για όλες τις νησιωτικές περιοχές και, πιο συγκεκριμένα, για τις εξόχως απόκεντρες περιοχές.
<SPEAKER ID="031" NAME="Sérgio Marques" AFFILIATION="PPE-DE">
Κύριε Πρόεδρε, κύριε Επίτροπε, κυρίες και κύριοι, θα ήθελα καταρχάς να ευχαριστήσω τον κ. Musotto για την υψηλή ποιότητα της έκθεσής του την οποία εξετάζουμε σήμερα, όσον αφορά τα προβλήματα που αφορούν τις νησιωτικές περιοχές.
<P>
Γεγονός είναι ότι, όπως επαρκώς καταδεικνύει η έκθεση, το νησιωτικό καθεστώς αποτελεί μια ανυπέρβλητη και μόνιμη πραγματικότητα η οποία επηρεάζει σοβαρά την ικανότητα ανταγωνισμού αυτών των περιοχών. Είναι επομένως εξαιρετικά σημαντικό να ζητηθούν συγκεκριμένοι πόροι της ΕΕ στο πλαίσιο των διάφορων κοινών πολιτικών, δεδομένου ότι οι νησιωτικές περιοχές βρίσκονται σε ανταγωνιστικό μειονέκτημα συγκριτικά με τις ηπειρωτικές περιοχές.
<P>
" ανάγκη αυτή αναγνωρίστηκε από τις συνθήκες αλλά, δυστυχώς, δεν έδωσε ποτέ αφορμή για ουσιαστικές ρυθμίσεις. Επιπλέον, η ανάγκη για μια ευρωπαϊκή λύση που σχεδιάστηκε για τον περιορισμό του ανταγωνιστικού μειονεκτήματος των νησιωτικών περιοχών είναι πολύ σημαντική στον βαθμό που απαιτείται σήμερα αυξημένη ευρωπαϊκή ανταγωνιστικότητα σε διεθνές επίπεδο.
<P>
Είναι επομένως σημαντικό για την Ευρωπαϊκή Ένωση να καινοτομήσει όσον αφορά την ανταπόκρισή της σε συγκεκριμένα προβλήματα των νησιωτικών περιοχών και την ενίσχυση της ανταγωνιστικότητάς τους. Αυτό που απαιτείται, είναι μια λύση από την Ευρωπαϊκή Ένωση η οποία θα βοηθήσει τις νησιωτικές περιοχές να επωφεληθούν περισσότερο από δυναμικές, εξαιρετικά ανταγωνιστικές εξελίξεις, όπως τη μεγάλη εσωτερική αγορά της Ευρώπης, την Οικονομική και Νομισματική Ένωση και τη Στρατηγική της Λισαβόνας.
<P>
Θα ήθελα επομένως να στηρίξω, κυρίως, τη σύσταση της έκθεσης ότι μια διοικητική μονάδα, επιφορτισμένη με τον καθορισμό και την προώθηση της ευρωπαϊκής στρατηγικής για τις νησιωτικές περιοχές, πρέπει να συσταθεί στη Γενική Διεύθυνση Περιφερειακής Πολιτικής όσον αφορά το πρότυπο που ισχύει ήδη για τις εξόχως απόκεντρες περιοχές. Μόνο με αυτόν τον τρόπο θα ληφθούν δεόντως υπόψη οι πολύ συγκεκριμένες συνθήκες των νησιωτικών περιοχών στο πλαίσιο των πολιτικών που σχετίζονται, για παράδειγμα, με τις μεταφορές, την ενέργεια, το περιβάλλον, τον τουρισμό, τη φορολογία και τις κρατικές ενισχύσεις.
<SPEAKER ID="033" NAME="Andrzej Jan Szejna" AFFILIATION="PSE">
(PL) Κύριε Πρόεδρε, θα ήθελα καταρχάς να ευχαριστήσω τον εισηγητή και να τον συγχαρώ για αυτή την ενδελεχή παρουσίαση των φυσικών και οικονομικών περιορισμών των νησιωτικών περιοχών στο πλαίσιο της περιφερειακής πολιτικής. Τα ιδιαίτερα χαρακτηριστικά αυτών των περιοχών αναγνωρίζονται γενικά από την πλειονότητα των κρατών μελών.
<P>
Παρά τις προσπάθειες που έχουν ωστόσο καταβληθεί μέσω της περιφερειακής πολιτικής, η σχετική θέση των νησιωτικών περιοχών στην κατάσταση βάσει του περιφερειακού ΑΕγχΠ, παρέμεινε πρακτικά αμετάβλητη κατά τα τελευταία 20 έτη. Εκφράζω την ικανοποίησή μου που η Επιτροπή αναγνώρισε ότι το κατά κεφαλήν ΑΕγχΠ και το ποσοστό ανεργίας θεωρούνται ανεπαρκείς δείκτες για την αξιολόγηση της κοινωνικοοικονομικής κατάστασης των περιοχών που αντιμετωπίζουν φυσικά μειονεκτήματα.
<P>
Σε αυτές τις περιοχές, η ικανότητα θετικής αντίδρασης στην οικονομική αλλαγή είναι περιορισμένη και οι οικονομίες των νησιών έχουν την τάση να πλήττονται σκληρά από οικονομικές κρίσεις. Οι οικονομίες των νησιωτικών περιοχών συχνά εξαρτώνται από έναν περιορισμένο αριθμό οικονομικών τομέων. Τα νησιά είναι εξαιρετικά εξαρτημένα από τον δημόσιο τομέα επίσης.
<P>
Ένα άλλο σημαντικό ζήτημα που αναφέρθηκε από άλλους ομιλητές είναι η παράνομη μετανάστευση. Συμφωνώ με τον εισηγητή ότι η Επιτροπή πρέπει να εκπονήσει μια ειδική μελέτη αξιολόγησης αναγκών για τις νησιωτικές περιοχές, να προτείνει λύσεις και ότι αυτό το ζήτημα θα πρέπει να αντιμετωπιστεί δεόντως στην τέταρτη έκθεση για τη συνοχή.
<SPEAKER ID="034" NAME="Den Dover" AFFILIATION="PPE-DE">
(EN) Κύριε Πρόεδρε, προέρχομαι από το "νωμένο Βασίλειο και φυσικά έχουμε αρκετά μεγάλα νησιά. Έχουμε όμως επίσης τα δυτικά νησιά της Σκωτίας και αυτά αναφέρθηκαν εν συντομία από τους βρετανούς συναδέλφους μου που κατάγονται από τη Σκωτία.
<P>
Θα γνωρίζετε, κύριε Πρόεδρε, από την εποχή που ήσασταν πρόεδρος της αντιπροσωπείας της Μάλτας, όπως και ο κ. Busuttil, ότι η Μάλτα υποφέρει από το έντονο πρόβλημα της παράνομης μετανάστευσης αυτή τη στιγμή. Είναι ένα θέμα που χρειάζεται επείγουσα προσοχή, όπως επεσήμανε ο κ. Berend. Πηγαίνω κάθε χρόνο στα Κανάρια Νησιά. Και εκεί αντιμετωπίζουν πρόβλημα με την τεράστια μετανάστευση. " παράνομη μετανάστευση από την Αφρική αναφέρθηκε ήδη σήμερα το πρωί.
<P>
Θέλω όμως να υπογραμμίσω στην ομιλία μου σήμερα δύο παραγράφους. " μία έχει την πλήρη στήριξη των Βρετανών Συντηρητικών, δηλαδή η παράγραφος 26, η οποία μιλά για την ανάγκη να εστιάσουμε τις προσπάθειές μας σε αυτό το πολύ σημαντικό θέμα της παράνομης μετανάστευσης. Αλλά υπάρχει και μια άλλη, η παράγραφος 25, την οποία ανέφερε ο κ. Berend, όπου εγώ αμφισβητώ και διαφωνώ με ορισμένες από τις διαπιστώσεις ή τις συστάσεις που διατυπώνει ο εισηγητής σε αυτή την κατά τα άλλα εξαιρετική έκθεση.
<P>
Καταρχάς, η έκθεση αναφέρει τη δημιουργία ομάδων ταχείας επέμβασης στα σύνορα με σκοπό την παροχή ταχείας επιχειρησιακής και τεχνικής υποστήριξης σε οιοδήποτε κράτος μέλος το ζητήσει. Συμφωνώ ότι αυτό είναι πολύ σημαντικό, αλλά όταν στη συνέχεια λέει ότι προτρέπει την Επιτροπή να εξετάσει την ανάγκη δημιουργίας μιας ευρωπαϊκής υπηρεσίας ακτοφυλακής που να παρέχει βοήθεια, εκ παραλλήλου, στις εν λόγω περιφέρειες και στα κράτη μέλη όσον αφορά την παρακολούθηση των εξωτερικών συνόρων της ΕΕ, νομίζω ότι πρόκειται για ένα υπερβολικά ευρύ πεδίο αρμοδιοτήτων. Αν τα απομονωμένα νησιά χρειάζονται μια εστιασμένη ειδική υπηρεσία ακτοφυλακής που να τους παρέχει βοήθεια, καλώς, αλλά όχι για το "νωμένο Βασίλειο, όχι για τα μεγαλύτερα νησιά. Δεν θέλουμε έναν υπερβολικά μεγάλο οργανισμό.
<SPEAKER ID="035" NAME="Emanuel Jardim Fernandes" AFFILIATION="PSE">
(PT) Κύριε Πρόεδρε, κύριε Επίτροπε, θα ήθελα να ξεκινήσω συγχαίροντας τον εισηγητή για την εξαιρετική έκθεσή του. Προερχόμενος από μια νησιωτική περιοχή που είναι επίσης εξόχως απόκεντρη περιφέρεια και, για αυτόν τον λόγο, αναγνωρίζεται και αντιμετωπίζεται ειδικά στη Συνθήκη για την Ευρωπαϊκή Ένωση, μπορώ να πω ότι, μέσω αυτής της πρωτοβουλίας, το Κοινοβούλιο προσφέρει όχι μόνο μια χρήσιμη προοπτική όσον αφορά τις μόνιμες διαρθρωτικές δυσκολίες οι οποίες είναι ιδιαίτερες για όλες τις νησιωτικές περιοχές και επηρεάζουν τις ζωές των πολιτών τους, αλλά και μια χρήσιμη εικόνα για τη μορφή του δυναμικού που διαθέτουν τα νησιά και κατ' επέκταση η ΕΕ επίσης.
<P>
Χωρίς τα νησιά της και ειδικότερα, τις εξόχως απόκεντρες περιφέρειες, οι οποίες δικαίως λαμβάνουν ειδική μεταχείριση, η ΕΕ θα είχε μια αδύναμη παρουσία στον κόσμο. Ούτε θα είχε τη σημερινή θαλάσσια ζώνη της που συνδέεται ασφαλώς με τα πλεονεκτήματα της νέας ευρωπαϊκής θαλάσσιας πολιτικής και η οποία υποβάλλεται επί του παρόντος σε δημόσια διαβούλευση. " συνοχή -η οποία αποτελεί έναν από τους βασικούς στόχους της Ευρωπαϊκής Ένωσης- θα επιτευχθεί μόνο αν οι ενδιαφερόμενες περιοχές καταφέρουν να υπολογίζουν στη γενική στήριξη όσον αφορά τη βοήθεια για τη μείωση και την εξάλειψη των εμποδίων για την ανάπτυξή τους.
<P>
Είναι επομένως αναγκαίο να συμβάλουμε στην πραγματοποίηση μιας προσαρμογής των πολιτικών της ΕΕ, κυρίως όσον αφορά τις μεταφορές, την ενέργεια, τις δημόσιες συμβάσεις υπηρεσιών και τις κρατικές ενισχύσεις και αυτό με σκοπό τη διασφάλιση, για παράδειγμα, της πλήρους απασχόλησης, της οικονομικής ανάπτυξης, της προσχώρησης στην εσωτερική αγορά, του ευρωπαϊκού μοντέλου και των στόχων της ανανεωμένης στρατηγικής της Λισαβόνας. Ως εκ τούτου, θα ήθελα να ζητήσω από τον Επίτροπο και επίσης από την Επιτροπή να εξετάσουν τους τρόπους της καλύτερης μεταφοράς των πολιτικών που πρόκειται να εγκριθούν στο μέλλον στους τομείς της ανάπτυξης και της περιφερειακής πολιτικής.
<SPEAKER ID="036" NAME="Antonio López-Istúriz White" AFFILIATION="PPE-DE">
(ES) Κύριε Πρόεδρε, οφείλω να εκφράσω την ικανοποίησή μου για αυτή την έκθεση πρωτοβουλίας του κ. Musotto, καθώς αποτελεί ένα βήμα μπροστά όσον αφορά την αντιμετώπιση των νησιών, στο πλαίσιο της περιφερειακής πολιτικής της Ευρωπαϊκής Ένωσης, ως μειονεκτικές περιοχές λόγω των γεωγραφικών, φυσικών, διαρθρωτικών και μόνιμων περιορισμών που καθυστερούν την κοινωνικοοικονομική τους ανάπτυξη.
<P>
Συμμερίζομαι την άποψη του εισηγητή ότι οι Ευρωπεριφέρειες διαδραματίζουν σημαντικό ρόλο, τόσο σε τοπικά σχέδια για την ανταλλαγή καλών πρακτικών, όσο και στον τομέα της διασυνοριακής συνεργασίας.
<P>
Για τον σκοπό αυτό, οι Βαλεαρίδες Νήσοι αποτελούν μέρος της ευρωπεριφέρειας Πυρηναίων-Μεσογείου. Επιπλέον, χαιρετίζω την ιδιαίτερη αναφορά του εισηγητή στο θέμα της παράνομης μετανάστευσης. Θα ήθελα να εκμεταλλευτώ αυτή την ευκαιρία για να τον καλέσω, κατά την εκπόνηση των συμβιβαστικών προτάσεών του, να λάβει υπόψη τις τροπολογίες που παρουσιάσαμε ο κ. Fernando Fernández και εγώ στην εν λόγω παράγραφο της έκθεσης που συζητάμε σήμερα.
<P>
Επιμένουμε σε αυτές τις τροπολογίες και πρέπει να επισημάνω για άλλη μια φορά πόσο ευάλωτα είναι τα νησιά απέναντι στην παράνομη μετανάστευση, λόγω της ιδιαίτερης γεωγραφικής τους κατάστασης. Είναι επομένως αναγκαίο να ενσωματώσουμε θέματα μετανάστευσης και ανάπτυξης στο πλαίσιο των πολιτικών βοήθειας της Ένωσης, και επίσης στον προγραμματισμό τους, τόσο μέσω των κεφαλαίων που αποτελούν το νέο πρόγραμμα πλαίσιο για την αλληλεγγύη και τη διαχείριση των μεταναστευτικών ρευμάτων όσο και μέσω των μέσων περιφερειακής πολιτικής, ιδιαίτερα με το Ευρωπαϊκό Κοινωνικό Ταμείο και το Ευρωπαϊκό Ταμείο Περιφερειακής Ανάπτυξης.
<P>
Το Παράρτημα 30 στη Συνθήκη του Άμστερνταμ αναγνώριζε τα ιδιαίτερα χαρακτηριστικά των νησιών, αλλά δυστυχώς αυτή η αναγνώριση στη Συνθήκη δεν έχει εφαρμοστεί μέσω αποτελεσματικών δράσεων και συγκεκριμένων μέτρων που είναι απαραίτητα για να ελαφρύνουν και να διορθώσουν το αναπόφευκτο επιπλέον κόστος που απορρέει από τα χαρακτηριστικά των νησιών.
<P>
Κατάγομαι από τις Βαλεαρίδες Νήσους, ο εισηγητής είναι από τη Σικελία και πολλοί από τους βουλευτές μας προέρχονται από νησιά, επομένως γνωρίζουμε πολύ καλά τον αγώνα των περιφερειών μας να υπερνικήσουν τις δυσκολίες που απορρέουν από τα νησιώτικα χαρακτηριστικά τους.
<P>
Επομένως, καλούμε την Επιτροπή, τα κράτη μέλη και το Συμβούλιο, εκτός από συγκεκριμένα μέτρα για τη μετρίαση αυτών των μειονεκτημάτων, να προσφέρουν βοήθεια και κατανόηση σε σχέση με αυτή την ιδιαίτερη κατάσταση.
<SPEAKER ID="037" NAME="Giuseppe Castiglione" AFFILIATION="PPE-DE">
(IT) Κύριε Πρόεδρε, κυρίες και κύριοι, καταρχάς θέλω να ευχαριστήσω τον κ. Musotto για την εξαίρετη εργασία του όσον αφορά την επισήμανση των προβλημάτων των νησιωτικών περιφερειών. Έχω βιώσει προσωπικά τα προβλήματα αυτά και γνωρίζω πόσο σύνθετα είναι.
<P>
" πολιτική της οικονομικής και κοινωνικής συνοχής είναι απαραίτητη για τη μείωση του χάσματος μεταξύ των διαφορετικών επιπέδων ανάπτυξης των διαφόρων περιφερειών και, στο σημείο αυτό, τονίζω ότι θα πρέπει να δοθεί ιδιαίτερη προσοχή στην κατάσταση των νησιών και θέλω να ευχαριστήσω τον Επίτροπο που ανέφερε αυτό το θέμα.
<P>
Καλύτερη ανάπτυξη των νησιών μας σημαίνει ενίσχυση των υποδομών, βελτίωση των διασυνδέσεων και των ολοκληρωμένων μεταφορών και αντιμετώπιση των προβλημάτων και των αδύναμων σημείων όσον αφορά την παροχή ύδατος και ενέργειας. Πρέπει να καταστήσουμε περισσότερο ανταγωνιστικές και ελκυστικές τις νησιωτικές μας βιομηχανίες, όπως τη γεωργία, την αλιεία, τη βιοτεχνία και τον τουρισμό. Είναι απαραίτητο να επικεντρωθούμε στη δημιουργία συνθηκών για την προώθηση της πλήρους απασχόλησης, την προσέλκυση ιδιωτικών επενδύσεων και, ταυτόχρονα, τη διασφάλιση ενός βιώσιμου επιπέδου ζωής και ενός σημαντικά υψηλότερου επιπέδου ανάπτυξης, ακόμη και μέσω της προώθησης και της ανάπτυξης εναλλακτικών μορφών ενέργειας και νέων τεχνολογιών.
<P>
Τέλος, δεν πρέπει να υποτιμούμε τις ολοένα και μεγαλύτερες επιπτώσεις της παράνομης μετανάστευσης στις νησιωτικές κοινότητες, κυρίως στη Μεσόγειο. Πρόκειται για ένα δυσανάλογο φορτίο που τα νησιά δεν μπορούν και δεν θα πρέπει να επωμιστούν μόνα τους. Προτεραιότητά μας θα πρέπει να αποτελέσει η εξεύρεση μιας γενικής, υπεύθυνης λύσης, η οποία θα περιλαμβάνει τρόπους για την αντιμετώπιση των καταστάσεων επείγουσας ανάγκης που συνδέονται με τις μαζικές αφίξεις μεταναστών -οι οποίοι δυστυχώς δεν καταφθάνουν μόνο αεροπορικώς- μέσω των θαλάσσιων συνόρων, σεβόμενοι παράλληλα τα θεμελιώδη δικαιώματα.
<P>
Είναι, επομένως, επιτακτική ανάγκη να μειώσουμε την αναπτυξιακή υστέρηση των νησιών μέσω μιας πολιτικής πραγματικής αλληλεγγύης, η οποία θα ενθαρρύνει τους κατοίκους των νησιών να υποστηρίξουν τη νέα Ευρωπαϊκή Ένωση. Θέλω για ακόμη μια φορά να συγχαρώ τον κ. Musotto για την εξαίρετη εργασία του, καθώς και για το ότι επικεντρώθηκε σε πολλά ζητήματα που είναι σημαντικά για τα νησιά μας.
<SPEAKER ID="038" NAME="Neelie Kroes">
Επιτροπή. (EN) Κύριε Πρόεδρε, ήταν μια άκρως ενδιαφέρουσα συζήτηση.
<P>
Επιτρέψτε μου να ξεκινήσω ευχαριστώντας τον εισηγητή, κ. Musotto, για την έκθεσή του -πράγμα που δεν έκανα στις εναρκτήριες παρατηρήσεις μου- και διότι μας έθεσε αυτό το θέμα προς συζήτηση σήμερα, στην πρώτη έκθεση που είναι αφιερωμένη στα νησιά. Έγραψε ιστορία!
<P>
Πολλά ειπώθηκαν σήμερα το πρωί για τις κρατικές ενισχύσεις, και θα ήθελα να απαντήσω πρώτα σε αυτά τα σχόλια. Για άλλη μία φορά θα πω ότι οι λειτουργικές ενισχύσεις -ενισχύσεις που αποσκοπούν στη μείωση των εξόδων τρέχουσας λειτουργίας των εταιρειών- κανονικά απαγορεύονται. Απαγορεύεται στη Συνθήκη και απαγορεύεται και από τις κατευθυντήριες γραμμές για τις περιφερειακές ενισχύσεις, εξαιτίας του εξαιρετικά στρεβλωτικού αποτελέσματος. Τούτου λεχθέντος, μπορούν να χορηγηθούν κατ' εξαίρεση στις φτωχότερες περιφέρειες που παρουσιάζουν καθυστέρηση όσον αφορά την περιφερειακή ανάπτυξη.
<P>
Οι περιφέρειες που μπορούν να επωφεληθούν από τις λειτουργικές ενισχύσεις είναι, όπως γνωρίζετε, οι περιφέρειες του άρθρου 87, παράγραφος 3, σημείο (α), δηλαδή οι εξόχως απόκεντρες και αραιοκατοικημένες περιφέρειες, με την προϋπόθεση ότι πληρούνται μια σειρά προϋποθέσεων. Στις φτωχότερες περιφέρειες και στις περιφέρειες του άρθρου 87, παράγραφος 3, σημείο (α), οι λειτουργικές ενισχύσεις μπορούν να εγκριθούν μόνο κατά περίπτωση, με την προϋπόθεση ότι θα είναι περιορισμένες χρονικά, φθίνουσες, αναλογικές και σχεδιασμένες να αντιμετωπίσουν ειδικά διαρθρωτικά μειονεκτήματα.
<P>
Για να απαντήσω στην κ. Sudre, όπως γνωρίζετε, η Επιτροπή χορηγεί ένα ειδικό καθεστώς στις εξόχως απόκεντρες περιφέρειες, δεδομένης της μεγάλης απόστασής τους και των ειδικών περιορισμών που αντιμετωπίζουν όσον αφορά την ενσωμάτωσή τους στην εσωτερική αγορά.
<P>
Για τα νησιά που δεν ανήκουν στις εξόχως απόκεντρες περιφέρειες, μια γενικευμένη προσέγγιση που βασίζεται στα χαρακτηριστικά αυτών των περιφερειών φαίνεται μάλλον δύσκολη. Υπάρχουν τεράστιες διαφορές μεταξύ των νησιωτικών περιφερειών στην Ευρώπη, και εσείς είστε ένα παράδειγμα. Χαρακτηρίζονται από μεγάλη πολυμορφία, και από την άποψη της περιφερειακής ανάπτυξης και του κατά κεφαλήν ΑΕγχΠ τους, ένας σημαντικός αριθμός μεγάλων νησιών είναι μάλλον πλούσια, όπως σωστά επισημάνατε κάποιοι από εσάς. " χορήγηση λειτουργικών ενισχύσεων σε ένα νησί που έχει ένα από τα υψηλότερα κατά κεφαλήν ΑΕγχΠ στην ΕΕ θα στρέβλωνε εντελώς τον ανταγωνισμό στις σχετικές αγορές χωρίς να υπάρχει καμία αιτιολόγηση σε σχέση με την περιφερειακή ανάπτυξη. Ως εκ τούτου, η Επιτροπή δεν μπορεί να χορηγήσει το καθεστώς της ενισχυόμενης περιοχής σε όλα τα ευρωπαϊκά νησιά, δεδομένης της ακραίας πολυμορφίας τους.
<P>
Απαντώντας στον κ. Αρναουτάκη, θέλω να σημειώσω ότι η επιδότηση καυσίμων και του κόστους ενέργειας συνιστά λειτουργική ενίσχυση. Μια τέτοια ενίσχυση μπορεί να εγκριθεί μόνο αν πληρούνται οι γενικές προϋποθέσεις - τις οποίες ανέφερα εν συντομία μόλις τώρα. Δεν πρέπει να υποστηρίζει διαρθρωτικά ζημιογόνες δραστηριότητες, ιδίως αυτές που είναι ιδιαίτερα καταστροφικές, για παράδειγμα, για τους στόχους μας στον τομέα του περιβάλλοντος και της αλλαγής του κλίματος. Επιπλέον, οι περιφερειακές λειτουργικές ενισχύσεις δεν είναι σίγουρα το καλύτερο μέσο για την αντιμετώπιση των τοπικών προβλημάτων των νησιών.
<P>
Όπως ανέφερα στις εναρκτήριες παρατηρήσεις μου, τα κύρια προβλήματα των νησιών μπορούν να αντιμετωπιστούν αποτελεσματικότερα με οριζόντια μέσα. Για παράδειγμα, οι τοπικές υπηρεσίες που δεν είναι οικονομικά βιώσιμες μπορούν να υποστηριχθούν μέσω υπηρεσιών γενικού οικονομικού συμφέροντος. " εργασία και οι επενδύσεις για κάθε είδους υποδομές μπορούν να χρηματοδοτηθούν. Δεν έχουν το στοιχείο της ενίσχυσης και, στην περίπτωση πολύ μικρών νησιών ειδικότερα, οι ενισχύσεις de minimis και το όριο των 200 000 ευρώ μπορεί να είναι επαρκές, όπως ανέφερα.
<P>
Όσον αφορά το σχόλιο της κ. Attwooll σχετικά με την αρχή του επενδυτή ελεύθερης αγοράς, πιστεύω ότι μπορούμε να εφαρμόσουμε μια πιο εκλεπτυσμένη οικονομική προσέγγιση για να αξιολογήσουμε καταστάσεις δυσλειτουργίας της αγοράς στα νησιά και σε προτεινόμενες επενδύσεις. Ωστόσο, όπως ήδη ανέφερα, η μεταρρύθμιση των κρατικών ενισχύσεων έχει ως στόχους την απόκτηση πιο προβλέψιμων και πιο διαφανών κανόνων και τη μείωση της διοικητικής επιβάρυνσης από την κοινοποίηση των ενισχύσεων. Κατανοώ τις ειδικές ανησυχίες των μικρότερων επιχειρήσεων, που πρέπει να προσπαθήσουν να βρουν τον δρόμο τους μέσα στον λαβύρινθο των κρατικών ενισχύσεων και συμφωνούμε επ' αυτού.
<P>
Για τον λόγο αυτόν ακολούθησα την υπόδειξη που έκαναν ορισμένοι από εσάς ότι η Επιτροπή θα πρέπει να παράσχει κατευθυντήριες γραμμές φιλικές στον χρήστη που θα εξηγούν τους κανόνες μας με σαφήνεια και απλότητα. Οι υπηρεσίες μου έχουν σχεδόν ολοκληρώσει την πλήρη επικαιροποίηση ενός οδηγού που προσφέρει μια συνοπτική επισκόπηση των βασικών κανόνων της ΕΕ για τις κρατικές ενισχύσεις. Ο οδηγός δεν έχει στόχο να παράσχει μια εξαντλητική περιγραφή των κανόνων. Αντιθέτως, εστιάζεται στα ζητήματα που είναι τα πλέον ουσιώδη για τα άτομα που εμπλέκονται στην περιφερειακή ανάπτυξη. Ελπίζω να δημοσιεύσουμε τον οδηγό αυτόν στον δικτυακό τόπο της ΓΔ Ανταγωνισμού πολύ σύντομα, σε δύο εβδομάδες περίπου, και με μεγάλη ικανοποίηση θα διανείμω αντίγραφα στους ενδιαφερόμενους βουλευτές.
<P>
Θα ήθελα τώρα να στραφώ σε τέσσερα γενικότερα ζητήματα που έθεσαν ορισμένοι βουλευτές. Ο κ. Smith ανέφερε την ανάγκη για στατιστικά στοιχεία. " Επιτροπή συνεργάζεται στενά με την Eurostat σε τακτική βάση. Τον Μάιο του τρέχοντος έτους θα δημοσιεύσουμε την Τέταρτη Έκθεση για τη Συνοχή, η οποία θα περιλαμβάνει περισσότερα στατιστικά στοιχεία. Ο κ. Smith ανέφερε επίσης την πρόσβαση στο δίκτυο μεταφοράς για την ανανεώσιμη ενέργεια. Είναι πράγματι ζωτικής σημασίας και αυτός είναι ο λόγος για τον οποίο η Επιτροπή πιστεύει ότι ο πλήρης διαρθρωτικός διαχωρισμός των ενεργειακών αγορών είναι η καλύτερη λύση για τα προβλήματα της συγκέντρωσης και αποκλεισμού από την αγορά των νεοεισερχόμενων τα οποία βιώνουμε σε αυτές τις αγορές.
<P>
Αρκετοί βουλευτές υπέδειξαν την ανάγκη για μια ειδική μονάδα για τα νησιά στη ΓΔ Περιφερειακής Πολιτικής. Ασφαλώς και θα σημειώσω την πρόταση αυτή, αλλά όπως γνωρίζετε, η συνάδελφός μου, η κ. Hübner, είναι εκείνη που λαμβάνει τις αποφάσεις στο θέμα αυτό. Είμαι βέβαιη ότι θα εξετάσει προσεκτικά την ιδέα σας.
<P>
Τέλος, θα μελετήσουμε προσεκτικά την πρότασή σας για την ανακήρυξη του έτους 2010 ως Έτος των Νησιών, αλλά σας διαβεβαιώνω ότι η Επιτροπή θα συνεχίσει να επιδιώκει τα βέλτιστα οφέλη για τα νησιά το 2007, το 2008 και το 2009, οπότε μην πιστέψετε ότι παραμελούμε αυτό το σημαντικό ζήτημα. Αντιθέτως.
<SPEAKER ID="039" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στις 12.00 το μεσημέρι.
<P>
Γραπτές δηλώσεις (άρθρο 142)
<SPEAKER ID="040" NAME="John Attard-Montalto " AFFILIATION="PSE">
γραπτώς. - (EN) Ένα από τα θέματα που αφορούν άμεσα τη Μάλτα είναι η παράνομη μετανάστευση: "τα νησιά βρίσκονται στην πρώτη γραμμή της άμυνας κατά αυτού του προβλήματος· στενάζουν υπό το βάρος της παράνομης μετανάστευσης". Στην πραγματικότητα, η απόφαση της Επιτροπής να ιδρύσει τέσσερα ταμεία παρέχει ουσιαστικό νόημα στην έννοια της "ενεργής αλληλεγγύης".
<P>
Στην περίπτωση του Γκόζο, αδελφό νησί της Μάλτας, έχουμε ένα σενάριο διπλής απομόνωσης. " Επιτροπή υπογράμμισε την ειδική κατάσταση των νησιών στις κατευθυντήριες γραμμές για (i) τις εθνικές περιφερειακές ενισχύσεις 2007-2013 και (ii) τις κρατικές ενισχύσεις και το κεφάλαιο επιχειρηματικών συμμετοχών για μικρομεσαίες επιχειρήσεις. Ωστόσο, αυτό δεν αντιμετωπίζει το γεγονός ότι το κόστος καυσίμων και ενέργειας επηρεάζει δυσμενώς την ανταγωνιστικότητα των κοινοτήτων που ζουν στα νησιά αυτά.
<P>
Οι επικρατέστεροι τομείς οικονομικής δραστηριότητας στα νησιά, κυρίως o τουρισμός, η γεωργία, η αλιεία, και η βιοτεχνία χρειάζονται ιδιαίτερη προσοχή. Ο τουρισμός αποτελεί για τα περισσότερα νησιά πρωταρχική πλουτοπαραγωγική πηγή, με άμεση επιρροή στην ανάπτυξη άλλων τομέων - αλιεία, γεωργία, βιοτεχνία. Αλλά πόση σημασία δίνουμε στον τουρισμό στο Ευρωπαϊκό Κοινοβούλιο; Ίσως η κυρίαρχη σκέψη είναι ότι πρόκειται για ένα φυσικό ζήτημα, όπως είπε ένας πολύ σημαντικός Επίτροπος. Αντιθέτως, είναι καιρός το Ευρωπαϊκό Κοινοβούλιο να συστήσει μια ξεχωριστή επιτροπή για τον τουρισμό, καθώς επί του παρόντος αποτελεί μέρος της Επιτροπής Μεταφορών και σπανίως εμφανίζεται στην ημερήσια διάταξη.
<SPEAKER ID="041" NAME="Louis Grech " AFFILIATION="PSE">
γραπτώς. - (EN) " έκθεση περιέχει μια σειρά συστάσεων που μπορούν να συντελέσουν αποφασιστικά στην αντιμετώπιση πολυάριθμων μειονεκτημάτων τα οποία είναι πολύ ιδιαίτερα για τα μικρά νησιά. Αναμένουμε από την Επιτροπή να λάβει υπόψη της και να εφαρμόσει τη σύσταση που περιέχεται στην έκθεση του κ. Musotto. Τα νησιά -είτε στις εξόχως απόκεντρες περιφέρειες είτε όχι- υποφέρουν από φυσικούς γεωγραφικούς περιορισμούς που επηρεάζουν σοβαρά τις ζωές των κατοίκων σε καθημερινή βάση, τόσο οικονομικά όσο και κοινωνικά.
<P>
Μικρά νησιά όπως το νησί του Γκόζο στη Μάλτα είναι τα πρώτα που νιώθουν τις επιπτώσεις του υψηλού κόστους των μεταφορών, της έλλειψης επενδύσεων, των προβλημάτων επικοινωνίας, των υψηλών ποσοστών ανεργίας, του κοινωνικού αποκλεισμού, και μιας περισσότερο περιοριστικής επιλογής στις διαθέσιμες ευκαιρίες. Στη θεωρία αναγνωρίζεται σαφώς και είναι αποδεκτό στην ΕΕ ότι τα νησιά, ιδίως τα μικρά, πρέπει να βοηθηθούν για να ξεπεράσουν αυτά τα φυσικά μειονεκτήματα. Είναι καιρός οι καλοπροαίρετοι στόχοι να μετουσιωθούν σε συγκεκριμένες πράξεις.

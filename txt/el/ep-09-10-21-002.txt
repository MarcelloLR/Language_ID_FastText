<CHAPTER ID="002">
Προετοιμασία του ευρωπαϊκού Συμβουλίου (29-30 Οκτωβρίου 2009) (συζήτηση)
<SPEAKER ID="006" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για την προετοιμασία του Ευρωπαϊκού Συμβουλίου.
<SPEAKER ID="007" NAME="Cecilia Malmström" LANGUAGE="SV">
Κύριε Πρόεδρε, την επόμενη εβδομάδα, έχουμε συνεδρίαση του Ευρωπαϊκού Συμβουλίου. Έχουμε μια περιεκτική ημερήσια διάταξη, η οποία περιλαμβάνει πολλά ζητήματα που επηρεάζουν την ευημερία όλων μας. Θα συζητήσουμε τα ζητήματα που αφορούν την καταπολέμηση της κλιματικής αλλαγής, την εξεύρεση τρόπων εξόδου της ΕΕ από τη χρηματοπιστωτική και οικονομική κρίση, την προώθηση της ενεργειακής ασφάλειας και την αντιμετώπιση του προβλήματος της παράνομης μετανάστευσης.
<P>
" Ευρωπαϊκή Ένωση θα είναι καλύτερα προετοιμασμένη για την αντιμετώπιση όλων αυτών των ζητημάτων αν υπάρχει σαφήνεια όσον αφορά το θέμα της Συνθήκης. Είναι σημαντικό η Συνθήκη της Λισαβόνας να τεθεί σε ισχύ το συντομότερο δυνατόν ούτως ώστε, μεταξύ άλλων, να είμαστε σε θέση να συνεχίσουμε να εργαζόμαστε για τον διορισμό της νέας Επιτροπής. Γι' αυτό το Ευρωπαϊκό Συμβούλιο θα εξετάσει και αυτά τα ζητήματα.
<P>
Θα ξεκινήσω με τα ζητήματα τα οποία γνωρίζω ότι προσελκύουν σε πολύ μεγάλο βαθμό το ενδιαφέρον του Ευρωπαϊκού Κοινοβουλίου. Στο τέλος της επόμενης εβδομάδας, οι αρχηγοί κρατών ή κυβερνήσεων θα επιχειρήσουν να διευκρινίσουν το θέμα της επικύρωσης της Συνθήκης της Λισαβόνας και τον τρόπο με τον οποίο θα εξελιχθεί η διαδικασία. Το συντριπτικό "ναι" της Ιρλανδίας και η υπογραφή του προέδρου της Πολωνίας προσέφεραν ανανεωμένο δυναμισμό στο έργο, αλλά, όπως όλοι γνωρίζετε, η Συνθήκη δεν μπορεί να τεθεί σε ισχύ έως ότου επικυρωθεί από όλα τα κράτη μέλη - 26 από τα 27 κράτη μέλη την έχουν επικυρώσει, περιμένουμε, όμως, ακόμη την Τσεχική Δημοκρατία. " Κάτω Βουλή και η Γερουσία της χώρας ενέκριναν τη Συνθήκη, αλλά στη συνέχεια 17 γερουσιαστές υπέβαλαν αίτηση στο τσεχικό συνταγματικό δικαστήριο για να εξεταστεί το αν η Συνθήκη της Λισαβόνας συνάδει με το σύνταγμα της χώρας.
<P>
Πρέπει, φυσικά, να σεβαστούμε τη δημοκρατική διαδικασία της Τσεχικής Δημοκρατίας. Στις 27 Οκτωβρίου, την επόμενη εβδομάδα δηλαδή, το συνταγματικό δικαστήριο της χώρας θα διεξαγάγει δημόσια ακρόαση επί του θέματος. Πιστεύουμε ότι το δικαστήριο θα εκδώσει πολύ σύντομα την απόφασή του, αλλά δεν γνωρίζουμε ακόμη συγκεκριμένη ημερομηνία. Όπως γνωρίζετε, ο Πρόεδρος Klaus έχει θέσει, επίσης, ορισμένους όρους για την υπογραφή της Συνθήκης. Περιμένουμε και επιχειρούμε να μάθουμε ακριβώς ποιες θα είναι οι εν λόγω απαιτήσεις και προϋποθέσεις. " συζήτηση στο Ευρωπαϊκό Συμβούλιο θα εξαρτηθεί, συνεπώς, σε μεγάλο βαθμό από το τι θα συμβεί στην Τσεχική Δημοκρατία. " δήλωση του τσεχικού συνταγματικού δικαστηρίου και η επακόλουθη διαδικασία θα είναι καίριας σημασίας για τον χρονικό προσδιορισμό της θέσης σε ισχύ της Συνθήκης της Λισαβόνας.
<P>
Στο Ευρωπαϊκό Συμβούλιο θα συζητήσουμε, επίσης, τις προετοιμασίες που έχουν πραγματοποιηθεί μέχρι στιγμής, προκειμένου να διασφαλιστεί ότι η θέση σε ισχύ της Συνθήκης θα πραγματοποιηθεί όσο το δυνατόν ομαλότερα. Στο πλαίσιο αυτό, η Προεδρία θα υποβάλει μια έκθεση για την κατάσταση όλων αυτών των ζητημάτων. Στην εν λόγω έκθεση, θα παρουσιάσουμε τις απόψεις των κρατών μελών για ζητήματα που αφορούν, παραδείγματος χάριν, την Ευρωπαϊκή Υπηρεσία Εξωτερικής Δράσης -ένα ζήτημα που θα συζητήσουμε εδώ σήμερα το απόγευμα- το πεδίο αρμοδιοτήτων της εν λόγω Υπηρεσίας, τη νομική θέση, τη στελέχωση και τη χρηματοδότησή της. Διάβασα την έκθεση του κ. Brok, η οποία εγκρίθηκε στην Επιτροπή Συνταγματικών Υποθέσεων τη Δευτέρα. Όπως είπα, θα το συζητήσουμε αυτό λεπτομερέστερα σήμερα το απόγευμα.
<P>
Μπορώ ήδη να πω ότι, όσον αφορά τη συνεδρίαση της επόμενης εβδομάδας, η εν λόγω έκθεση θα καθοδηγήσει τις εκτιμήσεις του Ύπατου Εκπροσώπου ούτως ώστε να είναι σε θέση, άπαξ και τεθεί σε ισχύ η Συνθήκη, να καταρτίσει πολύ γρήγορα επίσημη πρόταση σχετικά με τον τρόπο λειτουργίας της Ευρωπαϊκής Υπηρεσίας Εξωτερικής Δράσης. Το Συμβούλιο θα πρέπει κανονικά να είναι σε θέση να εγκρίνει την εν λόγω πρόταση πολύ γρήγορα, ελπίζω κάποια στιγμή μέσα στους προσεχείς μήνες. Έχουμε συζητήσει πολλά από τα εν λόγω ζητήματα με το Ευρωπαϊκό Κοινοβούλιο και ελπίζουμε ότι αυτό θα συνεχιστεί και τις επόμενες εβδομάδες.
<P>
Το μείζον ζήτημα στη συνεδρίαση του Ευρωπαϊκού Συμβουλίου θα είναι η κλιματική αλλαγή. Στόχος μας είναι το Συμβούλιο να λάβει κατάλληλες αποφάσεις, επί του ζητήματος της χρηματοδότησης μεταξύ άλλων, ούτως ώστε η ΕΕ να μπορέσει να συνεχίσει να διαδραματίζει τον απαραίτητο ηγετικό ρόλο και να συμβάλει έτσι σε μια επιτυχή έκβαση στην Κοπεγχάγη.
<P>
Στη χθεσινή συνεδρίαση του Συμβουλίου Ecofin, συζητήθηκε εκτενώς και έντονα το ζήτημα της χρηματοδότησης. " Προεδρία κατέβαλε κάθε δυνατή προσπάθεια για την επίτευξη συμφωνίας, αλλά αποφασίστηκε τελικά ότι για το εν λόγω ζήτημα η απόφαση πρέπει να είναι του Ευρωπαϊκού Συμβουλίου. Απαιτούνται περαιτέρω συζητήσεις σε ορισμένα κράτη μέλη, προκειμένου να είμαστε σε θέση να σημειώσουμε πρόοδο στο θέμα αυτό. Είναι εξαιρετικά σημαντικό να συμφωνήσουμε για να μην κλονιστεί η εν λόγω διαδικασία. Σε αυτήν τη φάση των διεθνών διαπραγματεύσεων, γνωρίζουμε καλά τις δυσκολίες που αντιμετωπίζουμε. Επομένως, η ΕΕ, συμφωνώντας στο ζήτημα της χρηματοδότησης, θα μπορούσε να μας εξασφαλίσει μια καλή συμφωνία στη συνέχεια των διαπραγματεύσεων.
<P>
" συνεδρίαση του Ευρωπαϊκού Συμβουλίου διεξάγεται την κατάλληλη χρονική περίοδο, λίγο πριν από τη σύνοδο διαπραγματεύσεων της Διακυβερνητικής Επιτροπής των "νωμένων Εθνών για την Αλλαγή του Κλίματος στη Βαρκελώνη και τη συνεδρίαση των υπουργών Οικονομικών της G20 στο St Andrews. Ο μόνος τρόπος για την επίτευξη συμφωνίας στην Κοπεγχάγη είναι να αναλάβουν δράση όλα τα μέρη. Τώρα, οι υπουργοί Περιβάλλοντος της ΕΕ συνεδριάζουν για να συζητήσουν τα συμπεράσματα σχετικά με την κλιματική αλλαγή. Στόχος είναι να κατορθώσουμε να παρουσιάσουμε μια ολοκληρωμένη εικόνα της θέσης της ΕΕ στα ζητήματα που είναι επί του παρόντος υπό διαπραγμάτευση.
<P>
Σημαντικό μέρος των συμπερασμάτων του Συμβουλίου Περιβάλλοντος θα είναι η διευκρίνιση της στρατηγικής της ΕΕ για μακροπρόθεσμη μείωση των εκπομπών και η απόπειρα επίτευξης συμφωνίας που θα διευκολύνει ενδεχομένως την απόφασή μας σχετικά με την αύξηση του στόχου μείωσης των εκπομπών μας από 20 σε 30% συγκριτικά με τα επίπεδα του 1990. Στα συμπεράσματα του Συμβουλίου Περιβάλλοντος θα εξεταστεί, επίσης, το ζήτημα μιας απόφασης αναφορικά με την πρόταση της ΕΕ στις διαπραγματεύσεις για τη μείωση των εκπομπών για τις διεθνείς αεροπορικές και θαλάσσιες μεταφορές, θα χαραχθεί η στρατηγική της ΕΕ για μέτρα στις αναπτυσσόμενες χώρες σχετικά με τις μετρήσεις, τη διαδικασία υποβολής αναφορών και την επαλήθευση των επενδύσεων, καθώς και τον ρόλο των τομεακών μηχανισμών, και θα αναπτυχθεί περαιτέρω η στρατηγική της ΕΕ για την καταπολέμηση της αποψίλωσης και της υποβάθμισης των δασών με στόχο την επίσπευση των διαπραγματεύσεων.
<P>
Το Ευρωπαϊκό Συμβούλιο θα αξιολογήσει, επίσης, την πρόοδο που έχει επιτευχθεί όσον αφορά τη δημιουργία ενός νέου πλαισίου για την εποπτεία εκ μέρους της ΕΕ των χρηματοπιστωτικών αγορών. Όπως γνωρίζετε, οι αρχηγοί κρατών ή κυβερνήσεων κατέληξαν σε μια πολύ φιλόδοξη συμφωνία τον Ιούνιο με στόχο τη συγκρότηση ενός ειδικού οργάνου επιφορτισμένου με τη μακροεποπτεία του χρηματοπιστωτικού συστήματος της ΕΕ και τριών ευρωπαϊκών εποπτικών αρχών για την τραπεζική, την ασφαλιστική και τη χρηματιστηριακή αγορά. Στα τέλη Σεπτεμβρίου, η Επιτροπή κατέθεσε τη δέσμη νομοθετικών προτάσεών της. Το εν λόγω ζήτημα συγκαταλέγεται μεταξύ των ύψιστων προτεραιοτήτων της Προεδρίας, και έχουμε καταρτίσει ένα φιλόδοξο χρονοδιάγραμμα. Στόχος μας είναι να καταλήξουμε σε συμφωνία για το σύνολο της δέσμης μέχρι το τέλος του έτους.
<P>
Με χαροποιεί, επομένως, πολύ το γεγονός ότι το Συμβούλιο Ecofin κατόρθωσε χθες να κάνει ένα σημαντικό βήμα και να καταλήξει σε μια ευρεία πολιτική συμφωνία για τη συγκρότηση του νέου μακροεποπτικού οργάνου χωρίς να υπερφαλαγγίσει τη συζήτηση στα εθνικά κοινοβούλια. Ζητήθηκε, επίσης, από τους υπουργούς Οικονομικών να συνεχίσει η σουηδική Προεδρία τον διάλογο με το Ευρωπαϊκό Κοινοβούλιο. " μέχρι τώρα εμπειρία μας από αυτόν τον διάλογο είναι πολύ καλή και πιστεύουμε ότι έχει καλό αποτέλεσμα.
<P>
Τώρα είναι σημαντικό να εκμεταλλευτούμε την ευκαιρία για να προωθήσουμε το έργο όσο το δυνατόν ταχύτερα. Πρέπει να αποδείξουμε ότι καταβάλλουμε κάθε δυνατή προσπάθεια για την πρόληψη μελλοντικών κρίσεων και ότι αναλαμβάνουμε τις κοινές μας ευθύνες, διασφαλίζοντας ότι οι καταναλωτές και οι επενδυτές θα ανακτήσουν την εμπιστοσύνη τους στο χρηματοπιστωτικό σύστημα.
<P>
Θα ήθελα, επίσης, να πω λίγα λόγια για την απασχόληση στην Ευρώπη - ένα ζήτημα που γνωρίζω ότι θα συζητήσει το Ευρωπαϊκό Συμβούλιο. Πρόσφατα, παρατηρήσαμε συγκρατημένες ενδείξεις ανάκαμψης της οικονομίας. Εντούτοις, η κατάσταση στις αγορές εργασίας αναμένεται να επιδεινωθεί περαιτέρω και θα εξακολουθήσει να υπάρχει ανάγκη μέτρων τόνωσης και στήριξης.
<P>
Ένα ζήτημα που επιβάλλεται να επισημάνει το Ευρωπαϊκό Συμβούλιο είναι ο τρόπος με τον οποίο θα μπορέσουμε να αντιμετωπίσουμε τις επιπτώσεις της κρίσης, εκπληρώνοντας, ταυτόχρονα, τον μακροπρόθεσμο στόχο μας για αύξηση της προσφοράς εργασίας. Τα βιώσιμα δημόσια οικονομικά απαιτούν υψηλό επίπεδο απασχόλησης. Υψηλό επίπεδο απασχόλησης απαιτείται, επίσης, και για την οικονομική ανάπτυξη, για την ευημερία των ανθρώπων και για μια Ευρώπη με μεγαλύτερη κοινωνική συνοχή.
<P>
Στο πλαίσιο αυτό, θα ήθελα, επίσης, να σας υπενθυμίσω τα όσα έχουμε πει για τις στρατηγικές εξόδου. Οι υπουργοί Οικονομικών επιβεβαίωσαν ότι η ανάκαμψη είναι πραγματική, αλλά εύθραυστη. Είναι, επομένως, σημαντικό να εμμείνουμε στην επεκτατική οικονομική πολιτική. Συζητήσεις στη συνεδρίαση του Συμβουλίου οδήγησαν σε συμφωνία για τη χάραξη στρατηγικών βάσει των αρχών που συζητήθηκαν από τους υπουργούς Οικονομικών στην άτυπη συνάντησή τους στο Γκέτεμποργκ.
<P>
Θα ήθελα, επίσης, να πω λίγα λόγια για την ενεργειακή ασφάλεια. Σύμφωνα με τα συμπεράσματα του Ιουνίου του 2009, το Ευρωπαϊκό Συμβούλιο θα αξιολογήσει την επόμενη εβδομάδα τα όσα έχουν επιτευχθεί αναφορικά με τις ενεργειακές υποδομές (διασυνδέσεις) και τους μηχανισμούς κρίσης. Έχουμε συντάξει έκθεση για την πρόοδο που έχει επιτευχθεί από τον Ιανουάριο. Το Ευρωπαϊκό Συμβούλιο θα λάβει υπόψη την έκθεση.
<P>
Το Ευρωπαϊκό Συμβούλιο θα εγκρίνει, επίσης, τη στρατηγική της ΕΕ για την περιοχή της Βαλτικής Θάλασσας. Διεξήχθη ένας πολύ εποικοδομητικός διάλογος σχετικά με το εν λόγω θέμα κατά τη σύνοδο της Ολομέλειας του Κοινοβουλίου τον Σεπτέμβριο. Οι αρχηγοί κρατών ή κυβερνήσεων θα εγκρίνουν τα συμπεράσματα της Προεδρίας, τα οποία πρόκειται να εγκριθούν στο Συμβούλιο Γενικών Υποθέσεων και Εξωτερικών Σχέσεων τη Δευτέρα. " στρατηγική αυτή διαμορφώνει ένα ολοκληρωμένο πλαίσιο εργασίας για τον χειρισμό των προκλήσεων που αντιμετωπίζουμε και τη συμβολή στην οικονομική, κοινωνική και εδαφική συνοχή στην ΕΕ. Είμαι πεπεισμένη ότι η εν λόγω στρατηγική μπορεί να λειτουργήσει ως έμπνευση για άλλες μακροπεριφέρειες της ΕΕ και, με τον τρόπο αυτόν, να ενισχύσει την ευρωπαϊκή ολοκλήρωση. " στρατηγική της ΕΕ για την περιοχή του Δούναβη οριστικοποιείται ήδη και θα είναι έτοιμη να παρουσιαστεί έως την ουγγρική Προεδρία το 2011.
<P>
Με ιδιαίτερη ικανοποίηση, η σουηδική Προεδρία μπορεί πλέον να παρουσιάσει το αποτέλεσμα αυτής της πρωτοβουλίας, η έναρξη της οποίας, φυσικά, έλαβε χώρα στο Ευρωπαϊκό Κοινοβούλιο. Ελπίζουμε ότι το Ευρωπαϊκό Συμβούλιο θα είναι σε θέση να παρακινήσει όλους τους αρμόδιους παράγοντες να ξεκινήσουν να εφαρμόζουν ταχύτατα τη στρατηγική. Αυτό είναι απολύτως απαραίτητο για να αρχίσουμε να αντιμετωπίζουμε τα σοβαρά περιβαλλοντικά προβλήματα και να επιτύχουμε τους στόχους της στρατηγικής.
<P>
Το Ευρωπαϊκό Συμβούλιο θα αξιολογήσει, επίσης, την πρόοδο που έχει επιτευχθεί όσον αφορά την εφαρμογή των συμπερασμάτων σχετικά με την κατάσταση της μετανάστευσης στη Μεσόγειο. Το Συμβούλιο θα χαιρετίσει τα βραχυπρόθεσμα μέτρα που έχουν ληφθεί -την έναρξη του πιλοτικού σχεδίου στη Μάλτα, παραδείγματος χάριν- καθώς και την πρόοδο που έχει επιτευχθεί όσον αφορά τη συγκρότηση της Ευρωπαϊκής Υπηρεσίας Υποστήριξης για το Άσυλο. Θα σημειωθεί, επίσης, ότι η ΕΕ και η Τουρκία έχουν αρχίσει εκ νέου συζητήσεις για τη μετανάστευση.
<P>
Αναμένουμε από το Ευρωπαϊκό Συμβούλιο να ζητήσει περαιτέρω προσπάθειες για την αντιμετώπιση της τρέχουσας κατάστασης στην περιοχή της Μεσογείου και για τη συνέχιση της προσπάθειας για την επίτευξη μακροπρόθεσμων λύσεων με βάση την αλληλεγγύη μεταξύ των κρατών μελών. Αναμένουμε, επίσης, από το Συμβούλιο να τονίσει την ανάγκη αύξησης των προσπαθειών για την εφαρμογή της σφαιρικής προσέγγισης της ΕΕ για τη μετανάστευση. Το Συμβούλιο θα κληθεί να ενισχύσει τον Frontex και να εισαγάγει κοινούς κανόνες για τις θαλάσσιες επιχειρήσεις του Frontex.
<P>
Τέλος, θα πραγματοποιηθεί, επίσης, διάλογος για τις εξωτερικές σχέσεις. Τον Ιούνιο, το Συμβούλιο Γενικών Υποθέσεων και Εξωτερικών Σχέσεων ζήτησε από τα θεσμικά όργανα να επανεξετάσουν τρόπους περαιτέρω συμμετοχής της ΕΕ στο Αφγανιστάν και στο Πακιστάν. Ένα πρώτο σχέδιο συζητήθηκε στην άτυπη συνεδρίαση Gymnich τον Σεπτέμβριο και τα κράτη μέλη συζητούν επί του παρόντος μια λεπτομερή πρόταση στις ομάδες εργασίας. Στη συνάντηση των υπουργών Εξωτερικών της επόμενης εβδομάδας, η ΕΕ θα εγκρίνει ένα σχέδιο για την ενίσχυση της συμμετοχής μας στο Αφγανιστάν και στο Πακιστάν. Το σχέδιο θα επικεντρωθεί στην ενίσχυση των κρατικών ικανοτήτων και των θεσμικών οργάνων και στις δύο χώρες. Είναι εξαιρετικά σημαντικό για την ΕΕ να καταστεί δυνατή η άμεση εφαρμογή του εν λόγω σχεδίου.
<P>
Προκειμένου να είμαστε σε θέση να επηρεάσουμε τις εξελίξεις στο Αφγανιστάν και στο Πακιστάν, απαιτούνται εκτενή διεθνή μέτρα. Οι στρατιωτικές λύσεις από μόνες τους δεν θα οδηγήσουν ποτέ σε βιώσιμη λύση. Χωρίς ασφάλεια και έλεγχο, η οικονομική πρόοδος θα χαθεί. Πρέπει να επενδύσουμε, επίσης, στην εδραίωση δημοκρατικών θεσμών και στην ενίσχυση της κοινωνίας των πολιτών. " ΕΕ πρέπει να διαδραματίσει εξαιρετικά σημαντικό ρόλο εν προκειμένω και στις δύο χώρες. Υπάρχουν κοινά προβλήματα καθώς και περιφερειακές πτυχές και, φυσικά, η προσέγγιση διαφέρει ανάμεσα στις δύο χώρες. Θα το συζητήσουμε αυτό στο Ευρωπαϊκό Συμβούλιο την επόμενη εβδομάδα και θα είμαι, φυσικά, στη διάθεση των βουλευτών του Ευρωπαϊκού Κοινοβουλίου για τυχόν παρατηρήσεις και ερωτήσεις.
<P>
(Χειροκροτήματα)
<SPEAKER ID="008" NAME="José Manuel Barroso">
Πρόεδρος της Επιτροπής. - (ΕΝ) Κύριε Πρόεδρε, συμφωνώ γενικά με τις γραμμές που εκφράστηκαν από την κ. Cecilia Malmström εξ ονόματος του Ευρωπαϊκού Συμβουλίου. Επιτρέψτε μου να επισημάνω δύο βασικά ζητήματα: τη Συνθήκη της Λισαβόνας και όλα τα θεσμικά ζητήματα, αφενός, και την καταπολέμηση της κλιματικής αλλαγής και τις προοπτικές για την Κοπεγχάγη, αφετέρου.
<P>
Πρώτα απ' όλα, πιστεύω ότι το προσεχές Ευρωπαϊκό Συμβούλιο θα είναι σε θέση να λάβει τις τελικές αποφάσεις για τη θέση σε ισχύ της Συνθήκης της Λισαβόνας. Εδώ και πολλά χρόνια, γνωρίζουμε ότι η επικύρωση μιας νέας Συνθήκης δεν είναι εύκολη υπόθεση. Έχουμε αντιμετωπίσει πολλά εμπόδια και ορισμένες απογοητεύσεις, αλλά κάθε φορά υπερίσχυε η Συνθήκη - η επιτακτική ανάγκη για μια δημοκρατική και αποτελεσματική Ευρώπη. Είμαι βέβαιος ότι αυτό θα συνεχιστεί και θα ξεπεραστεί αυτό το τελικό εμπόδιο, ώστε να δούμε τη Συνθήκη της Λισαβόνας να τίθεται σε ισχύ μετά από την ισχυρή της στήριξη από τον λαό της Ιρλανδίας.
<P>
Μετά την ολοκλήρωση της διαδικασίας επικύρωσης στην Πολωνία, μπορούμε πλέον να πούμε ότι όλα τα κράτη μέλη έχουν εγκρίνει δημοκρατικά τη Συνθήκη της Λισαβόνας. Απομένει μόνο η ολοκλήρωση της διαδικασίας επικύρωσης στην Τσεχική Δημοκρατία. Φυσικά, πρέπει να γίνουν σεβαστές οι συνταγματικές διαδικασίες στην Τσεχική Δημοκρατία που βρίσκονται σε εξέλιξη, όπως και η ανάγκη ανταπόκρισης στη δημοκρατική βούληση για τη θέση σε ισχύ της Συνθήκης. Αυτή η δημοκρατική βούληση έγινε σαφής στο Κοινοβούλιο της Τσεχικής Δημοκρατίας, οπότε ελπίζω ότι δεν θα προκληθούν περαιτέρω δυσκολίες πριν από την πλήρη επικύρωση από τεχνητά εμπόδια και τεχνητές καθυστερήσεις.
<P>
Έχω ήδη εκθέσει στο Κοινοβούλιο τη σημασία της ελαχιστοποίησης των καθυστερήσεων όσον αφορά τον διορισμό της Ευρωπαϊκής Επιτροπής. Εντούτοις, πρέπει να κάνουμε ό,τι μπορούμε για να έχουμε μια Επιτροπή της Συνθήκης της Λισαβόνας, καθώς διανύουμε κρίσιμη εποχή για την Ευρώπη. Πρέπει να είμαστε σε θέση να προωθήσουμε την ατζέντα που υποστήριξε το Κοινοβούλιο, όταν με εξέλεξε Πρόεδρο για μια νέα θητεία. Για να το επιτύχουμε αυτό και να έχουμε θεσμικά όργανα που λειτουργούν κανονικά, χρειαζόμαστε την επικύρωση της Συνθήκης της Λισαβόνας αν επιθυμούμε μια ισχυρή, συνεκτική και αποτελεσματική Ευρωπαϊκή Ένωση. Επισημαίνω, επομένως, για άλλη μια φορά ότι πρέπει να αναλάβει το Ευρωπαϊκό Συμβούλιο τις ευθύνες του, καθώς και να αναγνωριστεί ο επείγων χαρακτήρας της κατάστασης και να συνειδητοποιηθεί ότι θα υπάρξει πραγματικό κόστος για την Ευρώπη όσο τα ευρωπαϊκά θεσμικά όργανα δεν μπορούν να λειτουργήσουν κανονικά.
<P>
Ταυτόχρονα, ορθώς πρέπει να προωθήσουμε τώρα το έργο της υλοποίησης και να είμαστε έτοιμοι για τη θέση σε ισχύ της Συνθήκης. Γνωρίζω ότι το Κοινοβούλιο είναι απολύτως προσηλωμένο σε αυτό το έργο. Χαίρομαι που συνεργάζομαι μαζί σας για να διασφαλίσουμε την ταχύτερη δυνατή θέση σε ισχύ των πλεονεκτημάτων που προσφέρει η Συνθήκη. Το Κοινοβούλιο έχει ήδη ξεκινήσει την εργασία του σε πολλούς τομείς και έχει συνεισφέρει σημαντικά, αποκρυσταλλώνοντας ιδέες σε τομείς όπως η πρωτοβουλία των ευρωπαίων πολιτών. Γνωρίζω ότι σήμερα το απόγευμα θα συζητήσετε την έκθεση του κ. Elmar Brok για την Ευρωπαϊκή Υπηρεσία Εξωτερικής Δράσης. " έκθεση ξεκινά ακριβώς από τη σωστή βάση για να διασφαλίσει ότι η υπηρεσία, όπως οι υπόλοιπες καινοτομίες της Συνθήκης, θα καταστήσει το κοινοτικό μας σύστημα ακόμη ισχυρότερο και αποδοτικότερο.
<P>
Γνωρίζω ότι εξαρχής υπήρχαν ανησυχίες ότι η Υπηρεσία Εξωτερικής Δράσης θα είναι κάποιου είδους διακυβερνητικό όργανο εκτός του συστήματος της Ευρωπαϊκής Ένωσης, όμως η υπηρεσία θα στηρίζεται σταθερά στο σύστημα της Ευρωπαϊκής Ένωσης. Θα πρέπει αναπόφευκτα να συνεργάζεται πολύ στενά με όλα τα θεσμικά όργανα και πρωτίστως με την Επιτροπή. Οι αποφάσεις που θα προετοιμάζει θα λαμβάνονται από την Επιτροπή ή από το Συμβούλιο σε θέματα ΚΕΠΠΑ. Μάλιστα, είμαι πεπεισμένος ότι η επιτυχία της θα εξαρτηθεί από αυτό, από τη διασφάλιση ότι η εξωτερική δράση της Ευρωπαϊκής Ένωσης είναι κάτι περισσότερο από το σύνολο των θεσμικών μερών της. Αν μπορεί να εργαστεί με τη δημοκρατική στήριξη του Κοινοβουλίου, τη σχέση του Συμβουλίου με τις εθνικές κυβερνήσεις και την εμπειρογνωμοσύνη και το ευρωπαϊκό όραμα της Επιτροπής, η εν λόγω υπηρεσία μπορεί πραγματικά να καταστεί ένα ισχυρό εργαλείο για την Ευρωπαϊκή Ένωση όσον αφορά την επίτευξη των στόχων της στο παγκόσμιο προσκήνιο. Μια κοινοτική ευρωπαϊκή εξωτερική υπηρεσία, μια υπηρεσία βασισμένη στην κοινοτική μέθοδο, θα είναι μια ισχυρή υπηρεσία για την Ευρώπη και ένα ισχυρό εργαλείο για μια ενωμένη Ευρώπη που προβάλλει την επιρροή της στον κόσμο.
<P>
Ταυτόχρονα, το Ευρωπαϊκό Συμβούλιο πρέπει να προωθήσει μια ατζέντα ενεργής πολιτικής. Πρέπει να διατηρήσει τη δυναμική του έργου μας για να αντιμετωπίσει την οικονομική κρίση, κυρίως τον αντίκτυπό της στην ανεργία. Πρέπει να προωθήσουμε το έργο για το οποίο συμφωνήσαμε στη συνεδρίαση της G20. Πρέπει να κάνουμε ό,τι μπορούμε για να βεβαιωθούμε ότι οι προτάσεις της Ευρωπαϊκής Επιτροπής σχετικά με τη χρηματοπιστωτική εποπτεία θα τεθούν σε ισχύ το συντομότερο δυνατόν. Πρέπει συνεχίσουμε το πρόγραμμά μας για την αντιμετώπιση του ζητήματος της ενεργειακής ασφάλειας.
<P>
Το σημαντικότερο ζήτημα από άποψη πολιτικής στο Συμβούλιο θα είναι η Κοπεγχάγη. " επιτυχής έκβαση στην Κοπεγχάγη παραμένει πρωταρχικό μέλημα για τους Ευρωπαίους και μείζονος σημασίας έργο για την παγκόσμια κοινότητα. Απομένουν λιγότερες από 50 ημέρες για την Κοπεγχάγη. Οι διαπραγματεύσεις εξακολουθούν να προχωρούν με αργούς ρυθμούς. Εναπόκειται και πάλι στην Ευρωπαϊκή Ένωση να επιδείξει ηγετική στάση και να διατηρήσει τη δυναμική. Οι στόχοι που έχουμε θέσει επί τάπητος ενέπνευσαν τους υπόλοιπους να εντείνουν τη δράση τους, αλλά όλοι γνωρίζουμε ότι για να προωθήσουμε πραγματικά την ανάληψη δράσης σε παγκόσμιο επίπεδο, πρέπει να προχωρήσουμε ένα βήμα παραπέρα. Πρέπει να βοηθήσουμε τις αναπτυσσόμενες χώρες με συγκεκριμένες ιδέες όσον αφορά τη χρηματοδότηση, όπως πρότεινε η Ευρωπαϊκή Επιτροπή τον προηγούμενο μήνα. Εκτιμούμε ότι έως το 2020, οι αναπτυσσόμενες χώρες θα χρειάζονται επιπλέον περίπου 100 δισεκατομμύρια ευρώ ετησίως. " εγχώρια χρηματοδότηση, ήτοι από τις μεγάλες αναδυόμενες οικονομίες -αναπτυσσόμενες αλλά αναδυόμενες οικονομίες- και η αγορά άνθρακα αναμένεται να καλύψουν ένα μεγάλο μέρος, θα χρειαστεί, όμως, και διεθνής δημόσια χρηματοδότηση μεγάλης κλίμακας, και η Ευρωπαϊκή Ένωση θα πρέπει να καταβάλει το μερίδιο που της αναλογεί.
<P>
Το πρόγραμμα της Κοπεγχάγης δεν αφορά μόνο την κλιματική αλλαγή. Αυτός είναι, φυσικά, ο κεντρικός στόχος, αλλά το κλίμα είναι και ζήτημα ανάπτυξης και δεν θα πρέπει να ξεχνάμε αυτήν την πολύ σημαντική διάσταση. Θα αποτελέσει μεγάλη δέσμευση, ειδικά σε μια εποχή όπου οι δημόσιοι προϋπολογισμοί είναι ήδη υπό πίεση, αλλά γνωρίζουμε όλοι ότι όσο περισσότερο περιμένουμε τόσο υψηλότερο θα είναι το κόστος. Το καθήκον του Ευρωπαϊκού Συμβουλίου είναι και πάλι να βρει δημιουργικές λύσεις, να αποδείξει ότι η Ευρωπαϊκή Ένωση είναι ενωμένη όσον αφορά την ανάγκη καταπολέμησης της κλιματικής αλλαγής.
<P>
Καταρχάς, η Κοπεγχάγη πρέπει να αποδείξει ότι υπάρχει το κίνητρο για μείωση των εκπομπών· δεύτερον, πρέπει να αποδείξει ότι είμαστε πρόθυμοι να βοηθήσουμε όσους είναι διατεθειμένοι να κάνουν αυτό το βήμα. Αυτός είναι ο καλύτερος τρόπος να αποδείξουμε τι είδους ενεργή Ευρώπη θα δημιουργήσει η Συνθήκη της Λισαβόνας - προωθώντας ένα πρόγραμμα που δείχνει ότι η Ευρωπαϊκή Ένωση επιφέρει απτά οφέλη στους πολίτες της.
<P>
Για ένα φιλόδοξο πρόγραμμα, χρειαζόμαστε ένα αποτελεσματικό θεσμικό πλαίσιο, και επιστρέφω στην πρώτη παρατήρησή μου. " Συνθήκη της Λισαβόνας είναι η πρώτη Συνθήκη της διευρυμένης Ευρώπης. Αυτή η γενιά, ιδιαίτερα μεταξύ των φίλων μας στην Κεντρική και την Ανατολική Ευρώπη, θυμάται καλά την εποχή όπου η Ευρώπη ήταν διχασμένη, αλλά εμείς δεν θα είμαστε εδώ για πάντα. Τα θεσμικά όργανα θα συνεχίσουν να υπάρχουν, γι' αυτό πρέπει να έχουμε θεσμικά όργανα για τη διευρυμένη Ευρώπη. " Συνθήκη της Λισαβόνας είναι η Συνθήκη για την Ευρώπη του 21ου αιώνα, με ισχυρά θεσμικά όργανα που είναι σε θέση να παρέχουν απτά αποτελέσματα στην Ευρώπη των 27 και πλέον μελών στο μέλλον. Αλλά μόνο τα θεσμικά όργανα δεν αρκούν. Χρειαζόμαστε ισχυρή πολιτική βούληση για την επίτευξη των στόχων μας, και ελπίζω ότι το Ευρωπαϊκό Συμβούλιο στο τέλος του μήνα θα επιδείξει αυτήν τη βούληση για μια ισχυρή, φιλόδοξη έκβαση στην Κοπεγχάγη.
<P>
(Χειροκροτήματα)
<SPEAKER ID="009" NAME="Joseph Daul" LANGUAGE="FR">
Κύριε Πρόεδρε, κυρίες και κύριοι, η Ομάδα του Ευρωπαϊκού Λαϊκού Κόμματος (Χριστιανοδημοκράτες) αναμένει από το επόμενο Ευρωπαϊκό Συμβούλιο να δώσει ένα τέλος στην υπερβολικά μακρά περίοδο αβεβαιότητας σχετικά με τα ευρωπαϊκά θεσμικά όργανα και να παράσχει την αναγκαία ώθηση για την ανάδειξη της νέας Επιτροπής καθώς και του σταθερού Προέδρου του Συμβουλίου και του Ύπατου Εκπροσώπου που προβλέπονται στη Συνθήκη της Λισαβόνας.
<P>
Πάνω απ' όλα, το Συμβούλιο πρέπει να λάβει τα απαραίτητα μέτρα για να ενισχύσει την οικονομική ανάκαμψη και να δημιουργήσει τις κατάλληλες συνθήκες στην Ευρώπη για τη δημιουργία θέσεων απασχόλησης, καθώς η κρίση θα διαρκέσει έως ότου αποκατασταθεί η κοινωνική συνοχή.
<P>
Πρώτον, όσον αφορά τα θεσμικά όργανα, θα ήθελα να υπενθυμίσω σε όλους ότι η απόφαση του πολωνού Προέδρου να υπογράψει τη Συνθήκη σημαίνει ότι όλες οι χώρες εκτός από μία έχουν ανοίξει τον δρόμο, προκειμένου η Ευρώπη να προχωρήσει επιτέλους μπροστά χωρίς να σπαταλά χρόνο.
<P>
Στις 27 Οκτωβρίου, δύο ημέρες πριν από το Ευρωπαϊκό Συμβούλιο, το συνταγματικό δικαστήριο της Τσεχικής Δημοκρατίας θα μελετήσει τη συμβατότητα της Συνθήκης με το σύνταγμα της χώρας. Θα σεβαστούμε, ασφαλώς, την εν λόγω απόφαση, όποια και αν είναι.
<P>
Αφετέρου, η Ομάδα μου εκφράζει τη λύπη της για το γεγονός ότι ο Πρόεδρος της Τσεχικής Δημοκρατίας, παρότι το Κοινοβούλιο της χώρας του έχει εγκρίνει τη Συνθήκη της Λισαβόνας ως έχει, προέβαλε ένα νέο πρόσχημα για την καθυστέρηση της υπογραφής του, καθώς όλοι γνωρίζουν καλά ότι πρόκειται απλώς για πρόσχημα. Με λυπεί το γεγονός ότι άλλες χώρες ακολουθούν το παράδειγμά του και, με τη σειρά τους, ζητούν εγγυήσεις για την τάδε ή τη δείνα διάσταση της Συνθήκης. Δεν πρέπει να υποκύψουμε στον πειρασμό και να ανοίξουμε αυτό το κουτί της Πανδώρας, και συγχαίρω την Προεδρία που το δήλωσε αυτό με σαφήνεια.
<P>
" Ομάδα ΕΛΚ αναμένει από το Ευρωπαϊκό Συμβούλιο να υποδείξει με σαφήνεια ότι η Ευρωπαϊκή Ένωση δεν θα κάνει αποδεκτή καμία παρελκυστική τακτική. " Συνθήκη έχει λάβει, άμεσα ή έμμεσα, την υποστήριξη όλων στην Ευρώπη, και τώρα πρέπει να προχωρήσουμε μπροστά. Ο καθένας μας γνωρίζει ότι, όσο ο ευρωπαϊκός δημόσιος διάλογος μονοπωλείται από το ζήτημα των θεσμικών οργάνων και όσο η Ευρώπη δεν έχει στη διάθεσή της τα εργαλεία που απαιτούνται για να λαμβάνει αποφάσεις δημοκρατικά και αποτελεσματικά, τα πραγματικά πολιτικά, οικονομικά, κοινωνικά και οικολογικά ζητήματα δεν θα αντιμετωπιστούν με την ταχύτητα και τη σοβαρότητα που απαιτείται. Το βλέπουμε πολύ καλά αυτό τώρα· βρισκόμαστε σε αδιέξοδο.
<P>
Το Κοινοβούλιο πρέπει να είναι σε θέση να προχωρήσει στις ακροάσεις των μελλοντικών Επιτρόπων το συντομότερο δυνατόν και πρέπει να είναι σε θέση να αποφασίσει για τον διορισμό ατόμων για όλες τις διαθέσιμες θέσεις στην Επιτροπή και στο Συμβούλιο, ει δυνατόν πριν από το τέλος του έτους.
<P>
" Ομάδα ΕΛΚ αναμένει, επίσης, από το Ευρωπαϊκό Συμβούλιο μια κάποια σαφή καθοδήγηση όσον αφορά την οικονομική πολιτική, συνάγοντας συμπεράσματα από τη σύνοδο κορυφής της G20 στο Πίτσμπουργκ, που παρήγαγε ανάμικτα αποτελέσματα, και βλέπουμε ήδη στον Τύπο ότι είναι σαν να μην συνέβη τίποτα.
<P>
" Ευρώπη πρέπει να κάνει ό,τι μπορεί για να δώσει τη δυνατότητα στις επιχειρήσεις της να επιστρέψουν σε επαρκές επίπεδο δραστηριότητας ούτως ώστε να προβαίνουν σε προσλήψεις, αλλά και να επενδύουν σε έρευνα. " Ευρώπη πρέπει, επίσης, να κάνει ό,τι μπορεί για να δημιουργήσει ένα δίκαιο εμπορικό περιβάλλον.
<P>
Τέλος, όσον αφορά το κλίμα, αναμένω από το Ευρωπαϊκό Συμβούλιο να καταρτίσει μια στρατηγική κατάλληλη για την κατάσταση, την αδυναμία, δηλαδή, των δεσμεύσεων των εταίρων μας μέχρι στιγμής, λιγότερο από δύο μήνες πριν από την Κοπεγχάγη. Θέτω ξεκάθαρα την ερώτηση: τι είδους πίεση θα ασκήσουμε στις "νωμένες Πολιτείες, στην Κίνα και σε όλες τις αναδυόμενες χώρες; Μια μέτρια και ευγενική πίεση ή τη μέγιστη δυνατή πίεση; Όσο συγχαίρω τον εαυτό μου που η Ευρώπη είναι πρωτοπόρος στο εν λόγω ζήτημα, δεν μπορεί να είναι η μόνη που καταβάλλει τις απαραίτητες προσπάθειες για την καταπολέμηση της υπερθέρμανσης του πλανήτη.
<P>
Απομένουν μόλις 50 ημέρες για τη Διάσκεψη Κορυφής της Κοπεγχάγης - 50 ημέρες δεν είναι πολλές, αλλά είναι αρκετές αν ξέρουμε πώς να είμαστε πειστικοί, και σας ζητώ, συνεπώς, κύριε Προεδρεύοντα του Συμβουλίου και κύριε Πρόεδρε της Επιτροπής, να μας πείτε πώς σκοπεύετε να εκμεταλλευτείτε αυτές τις 50 ημέρες.
<P>
Κύριε Πρόεδρε, κυρίες και κύριοι, η σύνοδος Οκτωβρίου του Ευρωπαϊκού Συμβουλίου θα αποτελέσει καίρια στιγμή και θα δείξει κατά πόσον η Ευρώπη έχει επίγνωση ότι απαιτείται επειγόντως ανάληψη δράσης για την οικονομία, για τα κοινωνικά ζητήματα, και υπέρβαση των θεσμικών διαφορών. " Ομάδα μου, το Ευρωπαϊκό Λαϊκό Κόμμα (Χριστιανοδημοκράτες), κάνει έκκληση στο αίσθημα ευθύνης καθενός από τα 27 κράτη μέλη της ΕΕ.
<P>
(Χειροκροτήματα)
<SPEAKER ID="010" NAME="Hannes Swoboda" LANGUAGE="DE">
Κύριε Πρόεδρε, κυρία Malmström, κύριε Barroso, προτού εξετάσω τα θεσμικά ζητήματα, θα ήθελα να κάνω μια σύντομη παρατήρηση για την Κοπεγχάγη.
<P>
Έχετε απόλυτο δίκιο, κυρία Malmström, και ο κ. Barroso ενίσχυσε αυτήν την άποψη, ότι μία από τις ουσιώδεις αποφάσεις που καλούμαστε να λάβουμε τώρα αφορά την Κοπεγχάγη. Χρειαζόμαστε δεσμευτικούς στόχους, όχι γενικές δηλώσεις. Δεν θα είναι εύκολο να επιτευχθεί κάτι τέτοιο, διότι οι Αμερικανοί δεν έχουν ολοκληρώσει ακόμα τη νομοθετική τους διαδικασία. Θα κληθούμε, επίσης, να λάβουμε ορισμένες αποφάσεις μετά την Κοπεγχάγη, κατά τη διάρκεια του επόμενου έτους. Εντούτοις, πρέπει να έχουν οριστεί δεσμευτικοί στόχοι στο τέλος της διαδικασίας. Αυτό είναι εξαιρετικά σημαντικό.
<P>
Δεύτερον, όσον αφορά τις χρηματοπιστωτικές αγορές και την οικονομική κατάσταση, τα μπόνους που καταβάλλονται επί του παρόντος είναι υπέρογκα και προκλητικά. Αυτό ισχύει ιδιαιτέρως για την Αμερική, αλλά θα συμβεί και στην Ευρώπη. Αυτό δεν είναι το κεντρικό πρόβλημα, δείχνει, όμως πόσοι διευθυντές εξακολουθούν να μην αντιλαμβάνονται τι συνεπάγεται η νέα ρύθμιση των χρηματοπιστωτικών αγορών και ποιες είναι οι ευθύνες τους απέναντι στον πληθυσμό συνολικά. Κυρία Malmström, παραδέχομαι πως έχετε δίκιο στο ότι ιδιαίτερα το θέμα της πολιτικής απασχόλησης πρέπει να τεθεί σε προτεραιότητα. Δεν έχει να κάνει μόνο με τη διατήρηση των κινήτρων που καθιερώθηκαν στο πλαίσιο του σχεδίου για την ανάκαμψη της οικονομίας. Έχει να κάνει και με την εισαγωγή νέων μέτρων για την τόνωση της απασχόλησης.
<P>
Χθες, ο Πρόεδρος της Επιτροπής έδωσε μια θετική απάντηση στο αίτημα του κ. Stephen Hughes. Με χαροποιεί πολύ το γεγονός ότι τουλάχιστον κατορθώσαμε να συμφωνήσουμε ότι η πολιτική απασχόλησης πρέπει να βρίσκεται στο επίκεντρο των δραστηριοτήτων μας τα επόμενα χρόνια.
<P>
Θα ήθελα να αναφερθώ τώρα στη Λισαβόνα. Πρώτον, όσον αφορά τη μη υπογραφή εκ μέρους του κ. Václav Klaus, υποθέτω ότι το συνταγματικό δικαστήριο θα λάβει θετική απόφαση. Θεωρώ απαράδεκτο το γεγονός ότι τα διατάγματα Beneš χρησιμοποιούνται με αυτόν τον τρόπο, ότι το εν λόγω ζήτημα θα επανεξεταστεί ενδεχομένως και ότι η υπογραφή ενδέχεται να καθυστερήσει. Θα ήθελα να υπενθυμίσω στους συναδέλφους μου από την Τσεχική Δημοκρατία ότι πριν από την ένταξή τους, μας είχε ανατεθεί η κατάρτιση μιας έκθεσης για τα διατάγματα Beneš -θα το θυμάστε, κυρία Malmström, καθώς τότε ήσαστε μία από εμάς- η οποία εξέταζε κατά πόσον τα διατάγματα Beneš συνιστούσαν εμπόδιο για την προσχώρηση της Τσεχικής Δημοκρατίας. " πλειοψηφία αποφάνθηκε τότε ότι δεν συνιστούσαν. Τα διατάγματα δεν έχουν διαφορετικό αντίκτυπο τώρα, αλλά είχαν πράγματι αντίκτυπο τη στιγμή της σύνταξής τους. Όταν λέμε ότι τα διατάγματα Beneš δεν συνιστούσαν εμπόδιο στην προσχώρηση της Τσεχικής Δημοκρατίας, αυτό σημαίνει ότι είναι απαράδεκτο τώρα να χρησιμοποιούνται τα ίδια διατάγματα για την άρνηση της υπογραφής της Συνθήκης της Λισαβόνας. Πρέπει να καταστήσουμε την άποψή μας σαφέστατη ως προς αυτό.
<P>
" Συνθήκη της Λισαβόνας έχει δύο βασικούς στόχους: αφενός, περισσότερη δημοκρατία στην Ευρώπη, που περιλαμβάνει περισσότερη κοινοβουλευτική δημοκρατία, ιδιαίτερα στο Ευρωπαϊκό Κοινοβούλιο
<P>
(Διαμαρτυρίες)
<P>
δεν το θέλετε αυτό διότι δεν είστε υπέρ της περισσότερης δημοκρατίας- και, αφετέρου, μεγαλύτερη αποτελεσματικότητα. Κυρία Malmström, είναι πλέον πολύ σημαντικό να διασφαλίσετε τις προσεχείς εβδομάδες ότι τα θεσμικά ζητήματα και τα ζητήματα προσωπικού δεν θα σταθούν εμπόδιο σε αυτό. Χθες, ορθά είπε ο κ. Barroso ότι χρειαζόμαστε έναν Πρόεδρο του Συμβουλίου στον οποίο δεν θα έχουμε καμία επιρροή, έναν Πρόεδρο, όμως, ο οποίος θα μπορεί να συνεργάζεται καλά με την Επιτροπή -και με το Κοινοβούλιο θα ήθελα να προσθέσω- και ο οποίος πιστεύει ότι η κοινοτική μέθοδος βρίσκεται στο επίκεντρο της διαδικασίας λήψης αποφάσεων. Αυτό είναι πολύ σημαντικό. Δεν χρειαζόμαστε έναν Πρόεδρο του Συμβουλίου που επιδεικνύεται, που θαμπώνει τους πάντες και προσπαθεί να μας εξαπατήσει. Χρειαζόμαστε έναν Πρόεδρο του Συμβουλίου ο οποίος μπορεί να εργαστεί μαζί μας αποτελεσματικά.
<P>
Ασφαλώς, χρειαζόμαστε μια Υπηρεσία Εξωτερικής Δράσης, όχι μόνο για τους λόγους που αναφέρθηκαν από τον Πρόεδρο της Επιτροπής και για την παροχή αποτελεσματικών κανονισμών σχετικά με την ενότητα και μια κοινή εξωτερική πολιτική, αλλά και για λόγους κοινοβουλευτικού ελέγχου. Δεν είναι αποδεκτό να διαγράφονται ξαφνικά σημεία της Συνθήκης της Λισαβόνας, η οποία αποσκοπεί στην παροχή μεγαλύτερου κοινοβουλευτικού ελέγχου, με αποτέλεσμα να έχουμε στο τέλος λιγότερο κοινοβουλευτικό έλεγχο αν η Υπηρεσία Εξωτερικής Δράσης είναι εντελώς ανεξάρτητη.
<P>
Αντιλαμβάνομαι ότι πρέπει να βρεθεί συμβιβαστική λύση. Εντούτοις, πρέπει να γνωρίζετε ότι εμείς -με τον εισηγητή, κ. Brok- συμφωνούμε απόλυτα με τον Πρόεδρο της Επιτροπής ότι χρειαζόμαστε μια σαφή δομή. Ο αποφασιστικός παράγοντας για εμάς είναι και πάλι ο κοινοβουλευτικός έλεγχος, συμπεριλαμβανομένου του ελέγχου επί της Υπηρεσίας Εξωτερικής Δράσης και της εξωτερικής πολιτικής που θα χαραχθεί από τον Ύπατο Εκπρόσωπο, παρότι, φυσικά, αναγνωρίζουμε τον ρόλο του Συμβουλίου. Καθώς κάποτε ήσαστε μία από εμάς και αγωνιστήκατε γι' αυτό στην Επιτροπή Εξωτερικών Υποθέσεων, σας θεωρούμε συναγωνίστρια στον τομέα αυτόν. Ελπίζω ότι θα μπορέσουμε να εφαρμόσουμε τη Συνθήκη της Λισαβόνας έτσι όπως σχεδιάστηκε, προκειμένου να επιφέρουμε περισσότερη δημοκρατία, περισσότερο κοινοβουλευτικό έλεγχο και αποτελεσματικότερη εξωτερική πολιτική.
<P>
(Χειροκροτήματα)
<SPEAKER ID="011" NAME="Zoltán Balczó" AFFILIATION="NI">
(HU) Κύριε Swoboda, αναφέρατε ότι κατά την ένταξή της παρασχέθηκαν διασφαλίσεις στην Τσεχική Δημοκρατία ότι δεν υπήρχε λόγος ανησυχίας για τα διατάγματα Beneš καθώς δεν ίσχυαν. Γνωρίζετε ότι οι σοβαρές επιπτώσεις των εν λόγω διαταγμάτων εξακολουθούν να ισχύουν; Ως εκ τούτου, αν έχουμε κράτος δικαίου και θεωρήσουμε ότι η Ευρώπη συνολικά διέπεται από αυτό, η Τσεχική Δημοκρατία εξακολουθεί, από αυτήν την άποψη, να έχει ανοιχτές υποθέσεις με τους Σουδήτες και τους Ούγγρους.
<SPEAKER ID="012" NAME="Πρόεδρος">
Κύριε Swoboda, θα μπορούσατε να το σχολιάσετε αυτό;
<SPEAKER ID="013" NAME="Hannes Swoboda" LANGUAGE="DE">
Κύριε Πρόεδρε, έχω ασχοληθεί εκτενώς με το εν λόγω ζήτημα, καθώς πολλοί Σουδήτες ζουν στην Αυστρία και αναγνωρίζω τα δικαιώματα, τις δοκιμασίες και τις ανησυχίες τους. Πρέπει, όμως, τελικά να αφήσουμε τα φαντάσματα του παρελθόντος κατά μέρος και να κοιτάξουμε το μέλλον. Το μέλλον δεν έχει να κάνει με τα διατάγματα Beneš. Έχει να κάνει με μια ελεύθερη Ευρώπη με ελεύθερους πολίτες, τα δικαιώματα των οποίων βασίζονται στον Χάρτη των Θεμελιωδών Δικαιωμάτων. Αυτό είναι το όραμά μου για την Ευρώπη.
<SPEAKER ID="014" NAME="Guy Verhofstadt">
εξ ονόματος της Ομάδας ALDE. - (EN) Κύριε Πρόεδρε, "το τρένο έχει ήδη φύγει τόσο γρήγορα και τόσο μακριά που φαντάζομαι δεν είναι δυνατόν να το σταματήσουμε ή να το φέρουμε πίσω". Αυτά ήταν τα λόγια του Προέδρου Klaus και είναι πιθανόν η μοναδική φορά που συμφωνώ μαζί του, ότι το τρένο έχει ήδη φύγει τόσο γρήγορα και τόσο μακριά που δεν είναι δυνατόν να το σταματήσουμε ή να το φέρουμε πίσω.
<P>
Πρόκειται για πολύ σημαντική δήλωση του Προέδρου Klaus, διότι προφανώς φαίνεται ότι έχει αποδεχτεί το γεγονός ότι τίποτα δεν μπορεί να καθυστερήσει πια τη Συνθήκη της Λισαβόνας. Πιστεύω ότι είναι φυσιολογικό να έχουμε και τη δική του υπογραφή τώρα που 27 κράτη μέλη έχουν επικυρώσει και εγκρίνει τη Συνθήκη.
<P>
Πιστεύω ότι η εν λόγω αλλαγή στη στάση του μπορεί να ερμηνευθεί μόνο από τη δική μας και τη δική σας επιμονή να προχωρήσουμε με το σύνολο της διαδικασίας όπως προβλέπεται στη Συνθήκη της Λισαβόνας, και πρέπει να συνεχίσουμε να το κάνουμε αυτό τις προσεχείς ημέρες και εβδομάδες. "μέρες, ελπίζω, και όχι εβδομάδες. Με άλλα λόγια, ο καλύτερος τρόπος, κατά την άποψή μου, να διασφαλίσουμε την υπογραφή του Προέδρου Klaus και την τελική επικύρωση της Συνθήκης είναι απλώς, κυρία Malmström, να προχωρήσουμε με το σύνολο της διαδικασίας και με την εφαρμογή. Λέει ότι το τρένο έχει φύγει τόσο γρήγορα που είναι αδύνατον να το σταματήσουμε, επομένως πρέπει να αφήσετε το τρένο να συνεχίσει.
<P>
Ως προς τούτο, είναι απολύτως απαραίτητο το Συμβούλιο να επισπεύσει τη διαδικασία για τον διορισμό της νέας Επιτροπής και να υποβάλει το ταχύτερο δυνατόν τη δέσμη μέτρων για τον Πρόεδρο του Συμβουλίου και τον Ύπατο Εκπρόσωπο. Επαναλαμβάνω ότι αυτός είναι ο καλύτερος τρόπος να δείξουμε στον Πρόεδρο Klaus ότι έχει δίκιο, ότι το τρένο τρέχει όλο και πιο γρήγορα κάθε ημέρα και ότι ο ίδιος δεν έχει άλλη επιλογή από το να θέσει την υπογραφή του κάτω από το κείμενο της Συνθήκης. Αν περιμένετε, θα περιμένει και αυτός. Αν προχωρήσετε, θα υπογράψει. Αυτή είναι η άποψή μου.
<P>
" δεύτερη παρατήρησή μου αφορά την Υπηρεσία Εξωτερικής Δράσης. Ελπίζω ότι το Συμβούλιο είναι σε θέση να καταλήξει σε συμφωνία σχετικά με το θέμα αυτό, αλλά όχι σε οποιαδήποτε συμφωνία. Θα πρέπει να αποφύγουμε την αλληλεπικάλυψη. Φοβάμαι ότι δημιουργούμε δύο παράλληλες δομές αυτήν τη στιγμή: η μία είναι η Επιτροπή και οι αντιπροσωπείες της Ένωσης, όπως στη νέα Συνθήκη, η οποία σήμερα αριθμεί πάνω από 6 000 άτομα, συμπεριλαμβανομένου του τοπικού προσωπικού, που εργάζονται για την Επιτροπή και τον Πρόεδρο της Επιτροπής. " άλλη είναι η νέα Υπηρεσία Εξωτερικής Δράσης με αρκετές χιλιάδες άτομα που εργάζονται για τον Ύπατο Εκπρόσωπο.
<P>
Στο τέλος όλης αυτής της διαδικασίας, είναι απολύτως σαφές και απαραίτητο να υπάρχει μόνο μία δομή που θα ασχολείται με τις εξωτερικές υποθέσεις και όχι αυτή η παράλληλη δομή των αντιπροσωπειών της Επιτροπής αφενός, και των υπηρεσιών εξωτερικής δράσης αφετέρου. Ελπίζω ότι θα καταλήξουμε σε συμφωνία στο Συμβούλιο, αλλά ελπίζω, επίσης, ότι θα πρόκειται για μια συμφωνία στην οποία θα καθίσταται πολύ σαφές ότι δεν μπορεί να υπάρξει αλληλεπικάλυψη στις δομές της Επιτροπής, με τις αντιπροσωπείες της Επιτροπής από τη μία πλευρά και την Υπηρεσία Εξωτερικής Δράσης από την άλλη.
<SPEAKER ID="015" NAME="Rebecca Harms" LANGUAGE="DE">
Κύριε Πρόεδρε, κυρία Malmström, κύριε Barroso, όσον αφορά την Τσεχική Δημοκρατία, θα ήθελα καταρχάς να πω ότι νιώθω ότι ο κ. Klaus δεν ξέρει καθόλου να χάνει και ότι οι ενέργειές του αντιπροσωπεύουν ένα συγκεκριμένο είδος πολιτικής αναίδειας. Θα ήθελα να ζητήσω επειγόντως να μην απαντήσετε σε κάποιον που δεν ξέρει να χάνει, που προφανώς δεν σέβεται καν το τσεχικό δίκαιο, διότι δεν σέβεται τη συνταγματική πλειοψηφία που ψήφισε υπέρ της Συνθήκης στην Τσεχική Δημοκρατία και ο οποίος αψηφά τη νομοθεσία της Τσεχικής Δημοκρατίας όταν ζητεί εξαίρεση για την Τσεχική Δημοκρατία όσον αφορά την εγκυρότητα του Χάρτη των Θεμελιωδών Δικαιωμάτων. Κατά τη γνώμη μου, αυτό θα ξεπερνούσε τα όρια όσον αφορά αυτόν τον τσέχο ταραχοποιό. Οι πολίτες της Τσεχικής Δημοκρατίας, που έχουν κάνει τόσα πολλά για την επανένωση της Ευρώπης όταν κατέφυγαν εκεί οι Γερμανοί, αξίζουν κάτι καλύτερο. Αυτά είχα να πω για τον Πρόεδρο Klaus.
<P>
(Χειροκροτήματα)
<P>
Όσον αφορά την κλιματική αλλαγή, κύριε Barroso, λίγες φορές με έχετε ακούσει να συμφωνώ μαζί σας τόσο πολύ όσο θα συμφωνήσω σήμερα. Είναι πολύ μεγάλος ο ενθουσιασμός μου για το γεγονός ότι αναφέρατε για άλλη μια φορά πόσο σημαντικό είναι οι Ευρωπαίοι να προβούν σε σαφή δέσμευση όσον αφορά τη συνεισφορά ενός συγκεκριμένου ποσού στο διεθνές ταμείο για μέτρα κλιματικής προστασίας για τις αναπτυσσόμενες χώρες. Χθες, ντράπηκα όταν διάβασα ότι ο γερμανός υφυπουργός Οικονομικών, ο οποίος λάμβανε μέρος σε διαπραγματεύσεις στο Λουξεμβούργο, σύγκρινε τις διαπραγματεύσεις με μια παρτίδα πόκερ. Είπε ότι, όταν παίζει κανείς πόκερ, δεν λέει σε κανέναν τι φύλλα έχει στο χέρι του. Εντούτοις, οι προετοιμασίες για την Κοπεγχάγη δεν είναι σε καμία περίπτωση παρτίδα πόκερ. Όπως έχει πει επανειλημμένα η κ. Merkel και άλλοι εξέχοντες πολιτικοί της Ευρωπαϊκής Ένωσης, αυτή είναι η μεγαλύτερη πρόκληση από όλες. Είναι η σημαντικότερη πρόκληση για την κοινότητα των ανθρώπων που ζουν μαζί σε αυτόν τον πλανήτη. Πιστεύω ότι πρέπει να την πάρουμε στα σοβαρά.
<P>
Από το 2020 και εξής, 100 δισεκατομμύρια ευρώ θα πρέπει να είναι διαθέσιμα για να συνδράμουμε τις αναπτυσσόμενες χώρες στην εκπλήρωση των υποχρεώσεων που αφορούν την προστασία του κλίματος στην οποία θα πρέπει να επιδοθούν, καθώς και στην εκτέλεση των μέτρων προσαρμογής τους. Το ποσό αυτό θα ανερχόταν σε 3 δισεκατομμύρια ευρώ περίπου από το 2020 και εξής για μια χώρα όπως η Γερμανία. Συγκριτικά με τα τρέχοντα ποσά που διατίθενται για δέσμες μέτρων οικονομικής ανάκαμψης ή για τη διάσωση του χρηματοπιστωτικού τομέα, αυτά είναι ψίχουλα. Ντρέπομαι που το ενδεχόμενο αποτυχίας στην Κοπεγχάγη και αυτή η φρικτή, δυσάρεστη παρτίδα πόκερ γίνονται αποδεκτά. Ο τρόπος με τον οποίο διαπραγματεύτηκε χθες η Ευρωπαϊκή Ένωση στο Λουξεμβούργο δείχνει ότι δεν αποτελεί την κινητήρια δύναμη. Δεν έχει αναλάβει τον ηγετικό ρόλο στη διεθνή προστασία του κλίματος. Αντιθέτως, είναι ένα από τα μείζονα εμπόδια της προόδου. Πρέπει να συνειδητοποιήσετε ότι όλες οι διαπραγματεύσεις σήμερα στο Λουξεμβούργο και την επόμενη εβδομάδα στις Βρυξέλλες παρακολουθούνται σε ολόκληρο τον κόσμο.
<P>
Το μόνο που μπορώ να κάνω είναι να καλέσω και πάλι επειγόντως τον κ. Barroso να διασφαλίσει ότι η Επιτροπή θα παραμείνει στον σωστό δρόμο. " χρηματοδότηση αυτού του διεθνούς ταμείου πρέπει να είναι διαφανής. Το συζητάμε αυτό εδώ και δύο χρόνια, από το Μπαλί. Κυρία Malmström, πιστεύω ότι οι Σουηδοί κάνουν το σωστό στις διαπραγματεύσεις. Πρέπει να παραμείνετε συνεπείς και να σεβαστείτε την ψήφο της Επιτροπής Περιβάλλοντος, Δημόσιας Υγείας και Ασφάλειας των Τροφίμων του Κοινοβουλίου. Ο στόχος είναι η μείωση των εκπομπών CO2 κατά 30% έως το 2020. Αν μειώσουμε τις φιλοδοξίες μας, δεν θα επιτύχουμε ποτέ τον στόχο των 2 °C.
<P>
Έχω σοβαρό πρόβλημα με την αξιοπιστία της σουηδικής Προεδρίας του Συμβουλίου. Πιστεύω ότι θα πρέπει επιτέλους να πείσετε την κρατική εταιρεία Vattenfall της χώρας σας να μην επενδύει συστηματικά και απεριόριστα σε άνθρακα σε ολόκληρη την Ευρώπη και, ειδικότερα, να μην επενδύει πρωτίστως όπου δεν είναι απαραίτητη η αγορά πιστοποιητικών. " εν λόγω στρατηγική της Vattenfall στρέφεται εναντίον της καλής σας φήμης όσον αφορά τις προετοιμασίες για τις παγκόσμιες διαπραγματεύσεις για το κλίμα. Θα ήθελα, επίσης, να σας ζητήσω να διασφαλίσετε την απόσυρση των νομικών διαδικασιών που έχουν κινηθεί από τη Vattenfall εναντίον της Ομοσπονδιακής Δημοκρατίας της Γερμανίας με στόχο την τροποποίηση της γερμανικής περιβαλλοντικής νομοθεσίας υπέρ των σταθμών παραγωγής ενέργειας με καύση άνθρακα της Vattenfall. Πιστεύω ότι, δυστυχώς, το θέμα αυτό αμαυρώνει σε μικρό αλλά αυξανόμενο βαθμό τη διαφορετικά άψογη φήμη σας. Θα πρέπει να διασφαλίσετε ότι όλα είναι σε τάξη προτού φύγετε για την Κοπεγχάγη.
<SPEAKER ID="016" NAME="Πρόεδρος">
Κύριοι συνάδελφοι, παρακαλώ τηρείτε τον χρόνο σας. Οι ομιλίες σας είναι πολύ σημαντικές, αλλά παρ' όλα αυτά, έχω άλλο ένα αίτημα για ερώτηση με γαλάζια κάρτα. Δεν θα δεχτώ κάθε γαλάζια κάρτα διότι πρέπει να προχωρήσουμε με τη συζήτησή μας. Σε λίγα λεπτά, θα υπάρξει άλλο ένα αίτημα· αν πρόκειται για αίτημα σύμφωνα με το άρθρο 149, παράγραφος 8, του Κανονισμού, θα το δεχτώ.
<SPEAKER ID="017" NAME="Timothy Kirkhope">
εξ ονόματος της Ομάδας ECR. - (EN) Κύριε Πρόεδρε, επιτρέψτε μου καταρχάς να συγχαρώ τη σουηδική κυβέρνηση για την Προεδρία της γενικά και ειδικότερα για τον τρόπο με τον οποίο επιχείρησε να προωθήσει τα πολύ σημαντικά ζητήματα της κλιματικής αλλαγής και να αντιμετωπίσει την οικονομική και χρηματοπιστωτική κρίση που βιώνουμε. Πιστεύω ότι ο κ. Reinfeldt και η κυβέρνησή του αξίζουν τις ευχαριστίες μας για τον τρόπο με τον οποίο το έκαναν αυτό, αλλά, όπως συνέβη με πολλές Προεδρίες, κλήθηκαν, επίσης, να διευθετήσουν πολλούς εσωτερικούς θεσμικούς περισπασμούς - στη συγκεκριμένη περίπτωση, όσον αφορά τη Συνθήκη της Λισαβόνας.
<P>
" θεσμική θεολογία δεν είναι η προτεραιότητα των πολιτών της Ευρώπης. Αυτό που χρειαζόμαστε, φυσικά, είναι η ατζέντα της Λισαβόνας, όχι η Συνθήκη της Λισαβόνας.
<P>
" ατζέντα της Λισαβόνας έχει μεγαλοπρεπή στόχο: έναν στόχο δημιουργίας της ανταγωνιστικότερης και δυναμικότερης οικονομίας της γνώσης ανά την υφήλιο, ικανής για βιώσιμη οικονομική ανάπτυξη με περισσότερες και καλύτερες θέσεις εργασίας και με μεγαλύτερη κοινωνική συνοχή και σεβασμό για το περιβάλλον έως το 2010.
<P>
Αυτό θα είχε πραγματική σημασία για τις ζωές εκατομμυρίων ανθρώπων και θα είχε παράσχει ένα γερό θεμέλιο για το οικονομικό μας μέλλον και παρ' όλα αυτά, όπως είπε ο ίδιος ο κ. Reinfeldt, η ατζέντα της Λισαβόνας απέτυχε.
<P>
Γιατί δεν μπορούμε ποτέ να αποκομίσουμε πραγματικά αποτελέσματα που έχουν σημασία για τους πολίτες μας; Οι αξιέπαινοι στόχοι της Δήλωσης του Λάκεν δεν εφαρμόστηκαν τότε στην πράξη, και τώρα η ατζέντα της Λισαβόνας αντιμετωπίζει την ίδια έλλειψη σκοπού και επιτυχίας.
<P>
Τόσο κοντά, κύριε Πρόεδρε, και όμως τόσο μακριά, και για άλλη μία φορά οι πρωτοβουλίες σχετικά με τις οικονομίες των κρατών μελών πρέπει να είναι απολύτως κατανοητές στους απλούς ανθρώπους. " δημιουργία θέσεων εργασίας δεν θα πρέπει να αφορά τη δημιουργία θέσεων εργασίας για πρώην πρωθυπουργούς που θα καταστούν Πρόεδροι του Συμβουλίου ή για πολυταξιδεμένους ενθουσιώδεις υποστηρικτές που θα καταστούν Ύπατοι Εκπρόσωποι για τις εξωτερικές υποθέσεις.
<P>
Αυτές οι δύο θέσεις εργασίας ελάχιστα θα βοηθήσουν τις πιεσμένες μικρομεσαίες επιχειρήσεις σε οποιαδήποτε από τις χώρες μας. Δεν θα μετριάσουν την κρίση που βιώνουν εκατομμύρια οικογένειες αυτήν τη στιγμή.
<P>
Και οι θεσμικές αλλαγές δεν θα βοηθήσουν όσον αφορά τις κλιματικές αλλαγές. Οι μεγαλύτερες απειλές για τον κόσμο μας χρειάζονται αντιμετώπιση, και πρέπει να βρεθούν πρακτικές και εφικτές λύσεις. Οι χιλιάδες σελίδες κειμένου, το μεγαλύτερο μέρος του οποίου είναι υπερβολικά περίπλοκο για τους πολίτες μας, απλώς καταναλώνουν τα δέντρα που πρέπει να προστατεύσουμε.
<P>
Ας ασκήσουμε πίεση στην παγκόσμια κοινότητα για συνεργασία με στόχο τη διάσωση του πλανήτη για τις επόμενες γενιές, όχι σε όσους δεν συμμερίζονται πλήρως τον ενθουσιασμό ορισμένων ανθρώπων για τα ευρωπαϊκά θεσμικά όργανα.
<P>
Παρ' όλα αυτά, ελπίζω ειλικρινά ότι η σουηδική Προεδρία θα είναι ικανή, στον χρόνο που της έχει απομείνει, και δη στη σύνοδο κορυφής, να εστιάσει την προσοχή όλων των ευρωπαίων ηγετών στα μείζονα ζητήματα που αφορούν τους ανθρώπους - τα ζητήματα στα οποία επικεντρώθηκαν στην αρχή της Προεδρίας τους σχετικά με την οικονομία, την Ευρώπη και την κλιματική αλλαγή. Τους εύχομαι το καλύτερο για τον χρόνο που έχει απομείνει και τους ευχαριστώ για την έως τώρα εργασία τους.
<SPEAKER ID="018" NAME="Lothar Bisky" LANGUAGE="DE">
Κύριε Πρόεδρε, κυρία Malmström, κύριε Barroso, παρατηρήθηκε εκτενής πιθανολογία σχετικά με ζητήματα προσωπικού κατά τη διάρκεια των τριών τελευταίων μηνών και σχετικά με την πιθανή θέση σε ισχύ της Συνθήκης της Λισαβόνας, την οποία η Ομάδα μου απέρριψε για τρεις καλούς λόγους.
<P>
Με απλά λόγια, καταρχάς θέλουμε να δοθεί προτεραιότητα σε μια κοινωνική Ευρώπη και όχι σε έναν υπερβολικό προσανατολισμό στην αγορά. Δεύτερον, θέλουμε αφοπλισμό αντί για την ανάπτυξη στρατιωτικών ικανοτήτων και, τρίτον, θέλουμε πιο άμεση δημοκρατία αντί για μια Ευρώπη που απαρτίζεται από ελίτ.
<P>
Στο τέλος, θα κληθούμε να αντιμετωπίσουμε συγκεκριμένα ζητήματα ουσίας. Ενώ διαφωνούμε για ονόματα και θέσεις, όλο και περισσότεροι άνθρωποι χάνουν τις δουλειές τους. Οι τράπεζες σώθηκαν, φυσικά. Ταυτόχρονα, ο κ. Barroso μάς ζητεί να ολοκληρώσουμε σύντομα τα σχέδια οικονομικής ανάκαμψης -χθες η προθεσμία ορίστηκε για το 2011- και να μειωθούν γρήγορα τα δημοσιονομικά ελλείμματα των κρατών μελών. Αυτό θα έχει ως αποτέλεσμα μειώσεις μισθών και συντάξεων, περικοπές δημόσιων υπηρεσιών και παροχών κοινωνικής ασφάλισης, υψηλότερο φόρο προστιθέμενης αξίας και έλλειψη συλλογικών συμβάσεων. Ένα τρέχον σχετικό παράδειγμα εντοπίζεται στη γερμανική εμπορική βιομηχανία καθαρισμού όπου οι εργαζόμενοι απεργούν εδώ και τρεις ημέρες.
<P>
Αυτά είναι τα προβλήματα που επηρεάζουν τους ανθρώπους στην Ευρώπη και αυτά είναι τα προβλήματα που θα πρέπει να αντιμετωπίσει το Συμβούλιο. Αντιθέτως, το κύριο μέλημα είναι η προσθήκη όρων στη Συνθήκη της Λισαβόνας για την ενθάρρυνση της υπογραφής εκ μέρους του τσέχου Προέδρου. Αν είναι πράγματι τόσο απλό όσο φαίνεται να είναι στην πράξη, θα ήθελα να ζητήσω από τους αρχηγούς κυβερνήσεων να εξετάσουν πιο προσεκτικά μια ρήτρα για την κοινωνική πρόοδο στη Συνθήκη της Λισαβόνας. Αυτό θα ήταν πολύ περισσότερο ενδεδειγμένο.
<P>
Στην αρχή της κοινοβουλευτικής περιόδου, υποβλήθηκε μια σειρά θετικών προτάσεων σχετικά με μια κοινωνικότερη πολιτική της ΕΕ. Δεν αφορούσε μόνο τη ρήτρα για την κοινωνική πρόοδο. Αφορούσε, επίσης, ένα νέο σχέδιο για την ανάκαμψη της οικονομίας στην Ευρώπη με στόχο τη δημιουργία και τη διατήρηση των θέσεων εργασίας και σχετικά με την αύξηση των επενδύσεων και την αειφόρο περιβαλλοντική ανάπτυξη.
<P>
Ζητήθηκε η κατάρτιση ενός ευρωπαϊκού συμφώνου απασχόλησης για περισσότερες και καλύτερες θέσεις εργασίας, για ίση αμοιβή, για περισσότερα δικαιώματα για τους εργαζομένους και καλύτερες συνθήκες εργασίας. Πραγματοποιήθηκαν συζητήσεις για ενίσχυση της αλληλεγγύης μεταξύ των κρατών μελών και διασφάλιση της βιωσιμότητας των συστημάτων κοινωνικής ασφάλισης και συνταξιοδότησης.
<P>
Δεν έχω εντοπίσει ακόμη καμία στρατηγική στις πολιτικές των κρατών μελών ή στις πολιτικές της Επιτροπής που μπορεί να μας οδηγήσει στην επίτευξη αυτών των στόχων. Ασφαλώς, το Συμβούλιο πρέπει τώρα να εξετάσει τους διορισμούς της νέας Επιτροπής και τις πιθανές αλλαγές στη Συνθήκη της Λισαβόνας. " προσοχή, ωστόσο, πρέπει να επικεντρωθεί στα προβλήματα που ανέφερα και στις λύσεις τους. " ψήφος της Ομάδας μου σχετικά με το Σώμα των Επιτρόπων θα εξαρτηθεί από αυτό.
<SPEAKER ID="019" NAME="Nigel Farage" LANGUAGE="EN">
Κύριε Πρόεδρε, ο κ. Barroso ανέφερε σήμερα το πρωί ότι όλα τα κράτη μέλη έχουν επικυρώσει δημοκρατικά την εν λόγω Συνθήκη. Αυτό δεν είναι αλήθεια. Οι Βρετανοί δεν είχαν λόγο στο θέμα, παρότι τους το είχαν υποσχεθεί, και έως ότου διεξαχθεί σχετικό δημοψήφισμα, θα αρνούμαι να αναγνωρίσω τη νομιμότητα της εν λόγω Συνθήκης.
<P>
(Διαμαρτυρίες)
<P>
Τώρα όλα τα βλέμματα είναι στραμμένα στον Πρόεδρο Klaus και στο τι θα κάνει ή δεν θα κάνει την επόμενη εβδομάδα, και αυτό είναι ενδιαφέρον. Γνωρίζω ότι όλοι μισείτε τον Πρόεδρο Klaus επειδή πιστεύει στην εθνική δημοκρατία.
<P>
(Διαμαρτυρίες)
<P>
Αλλά αυτό που κάνει είναι να υπερασπίζεται και να προστατεύει το εθνικό συμφέρον της Τσεχικής Δημοκρατίας. Φοβάται τις γερμανικές αξιώσεις έναντι ιδιοκτησιών των Σουδητών και, έχοντας ακούσει τους γερμανούς πολιτικούς να μιλούν για το εν λόγω ζήτημα, θεωρώ ότι έχει απόλυτο δίκιο να φοβάται.
<P>
Περιμένετε, επομένως, Πρόεδρε Klaus· αν δεν σας δώσουν ό,τι θέλετε, μην υπογράψετε. Αν σας δώσουν ό,τι θέλετε, θα πρέπει να επικυρωθεί εκ νέου σε 25 κράτη μέλη, πράγμα που σημαίνει ότι θα διεξαχθεί δημοψήφισμα στη Βρετανία και είμαι βέβαιος, ως δημοκράτες, ότι θα θέλατε όλοι να δείτε ένα βρετανικό δημοψήφισμα για την εν λόγω Συνθήκη. Εγώ θα το ήθελα σίγουρα.
<P>
Και αναρωτιέμαι, στο τέλος της προσεχούς συνόδου κορυφής, θα έχουμε όντως έναν νέο ευρωπαίο αυτοκράτορα; Θα είναι ο Tony Blair και αυτοκράτειρα η Cherie; Κατέληξα στο συμπέρασμα ότι θέλω να είναι ο Tony Blair. Σας παρακαλώ, διορίστε τον Tony Blair, τον άνθρωπο που χάρισε 2 δισεκατομμύρια λίρες στερλίνες από τη βρετανική έκπτωση χωρίς κανένα αντάλλαγμα· τον άνθρωπο που μας υποσχέθηκε δημοψήφισμα για το σύνταγμα και αρνήθηκε να μας το δώσει.
<P>
Είναι απολύτως σαφές ότι, σε αυτήν την Ευρωπαϊκή Ένωση, το βραβείο για την εθνική προδοσία είναι πράγματι υψηλό. Επομένως, διορίστε, σας παρακαλώ, τον Tony Blair. Θα αποδείξει στους Βρετανούς ότι δεν έχουν σημασία οι εκλεγμένοι αντιπρόσωποι σε αυτήν την Ευρωπαϊκή Ένωση, όσοι προδίδουν την εθνική δημοκρατία υπέρ της Ευρωπαϊκής Ένωσης κερδίζουν τις κορυφαίες θέσεις. Σας παρακαλώ πολύ, δώστε μας τον Tony Blair ως πρώτο Πρόεδρο της Ευρώπης.
<SPEAKER ID="020" NAME="Diane Dodds" AFFILIATION="NI">
(EN) Κύριε Πρόεδρε, είναι απογοητευτικό -αλλά αναμενόμενο- το ότι το Συμβούλιο και η Επιτροπή είναι αποφασισμένοι να προωθήσουν τη Συνθήκη τη Λισαβόνας. Γνωρίζω ότι μπορεί να μην είναι δημοφιλές σε αυτό το Σώμα, αλλά πιστεύω πραγματικά ότι στο "νωμένο Βασίλειο θα πρέπει να διεξαχθεί δημοψήφισμα για τη Συνθήκη. Δεν καταλαβαίνω γιατί οι Συντηρητικοί και οι Εργατικοί δεν είναι διατεθειμένοι να το κάνουν.
<P>
Εντούτοις, σήμερα θέλω να στρέψω την προσοχή σας, κυρία υπουργέ, συγκεκριμένα, στη χρηματοπιστωτική κρίση που εξακολουθεί να πλήττει την Ευρώπη. Χθες το βράδυ, ο κ. Mervyn King, Διοικητής της Τράπεζας της Αγγλίας, δήλωσε ότι ο δανεισμός του "νωμένου Βασιλείου στις τράπεζες άγγιξε το ένα τρισεκατομμύριο λίρες στερλίνες. Δήλωσε, μάλιστα, ότι ποτέ μέχρι τώρα δεν οφείλονταν τόσα πολλά χρήματα από τόσο λίγους σε τόσο πολλούς ανθρώπους και με τόσο μικρή πραγματική μεταρρύθμιση. Ο κ. King προχώρησε παραπέρα και δήλωσε ότι η ρύθμιση των τραπεζών δεν ήταν αρκετή, αλλά ότι υπήρχε ένα ηθικό δίλημμα στο επίκεντρο αυτής της τραπεζικής κρίσης, καθώς τα χρηματοπιστωτικά και τραπεζικά ιδρύματα γνώριζαν ότι ήταν πολύ ισχυρά για να χρεοκοπήσουν και ότι οι φορολογούμενοι, στο "νωμένο Βασίλειο ή σε οποιαδήποτε άλλη περιοχή της Ευρώπης, θα ήταν αναγκασμένοι σε κάθε περίπτωση να τα βοηθήσουν, ανεξαρτήτως του μεγέθους της κρίσης. Πρόκειται για πολύ σοβαρή κατηγορία, κυρία υπουργέ, και προέρχεται από ένα από τα ηγετικά στελέχη του τραπεζικού κόσμου. Πρέπει να υπάρχει βούληση για την αντιμετώπιση αυτού του ηθικού διλήμματος στις συνεδριάσεις του Συμβουλίου, και αυτό το Σώμα θα ήθελε να μάθει ποια είναι αυτή η βούληση και πώς θα εφαρμοστεί.
<SPEAKER ID="021" NAME="Cecilia Malmström" LANGUAGE="SV">
Κύριε Πρόεδρε, σας ευχαριστώ που μου δίνετε τη δυνατότητα να προβώ σε ορισμένες παρατηρήσεις τώρα, παρότι, φυσικά, θα παραμείνω εδώ μέχρι το τέλος της συζήτησης.
<P>
Θα ήθελα καταρχάς να απευθυνθώ στον κ. Verhofstadt. Όχι, ούτε εγώ πιστεύω ότι είναι δυνατόν να σταματήσουμε το τρένο. Ελπίζω ότι το τρένο θα φτάσει στον σταθμό πολύ, πολύ σύντομα. Μπορώ να διαβεβαιώσω τον κ. Verhofstadt και τους αξιότιμους βουλευτές ότι η σουηδική Προεδρία διατηρεί πολύ στενή επαφή με την Τσεχική Δημοκρατία και ελπίζουμε ότι πολύ σύντομα θα είμαστε σε θέση να δώσουμε μια ακριβέστερη και οριστικότερη απάντηση στο ερώτημα του τι θα συμβεί με τη Συνθήκη και πότε. Όπως και εσείς, ανυπομονούμε να μπουν όλα στη θέση τους το συντομότερο δυνατόν, όσον αφορά και τις δύο θέσεις που πρόκειται να πληρωθούν και τον κατάλογο των Επιτρόπων που πρόκειται να παρουσιαστεί στο Ευρωπαϊκό Κοινοβούλιο για την ακρόαση που θα διεξαχθεί. Κατά τη διάρκεια της συνόδου κορυφής, θα λάβουμε όλες τις απαραίτητες αποφάσεις που μπορούμε να λάβουμε. Θα πραγματοποιήσουμε όλες τις προετοιμασίες για τη θέση σε ισχύ της Συνθήκης της Λισαβόνας μόλις έχουμε στα χέρια μας όλες τις επικυρώσεις.
<P>
Θα ήθελα, επίσης, να εκφράσω τις ευχαριστίες μου για την τεράστια υποστήριξη εκ μέρους βουλευτών όλων των Ομάδων για την ύψιστη προτεραιότητα της Προεδρίας, ήτοι την επίτευξη συμφωνίας στην Κοπεγχάγη. Αυτό είναι πολύ σημαντικό. Τεράστιο μερίδιο ευθύνης βαραίνει την Ευρώπη για τη διευθέτηση του ζητήματος της χρηματοδότησης, προκειμένου να αποδείξουμε ότι αναλαμβάνουμε το μερίδιο παγκόσμιας ευθύνης που μας αναλογεί και μπορούμε να αποστείλουμε τα κατάλληλα μηνύματα.
<P>
Κύριε Daul, επικοινωνούμε εντατικά με τους άλλους παράγοντες. Σε λίγες μόνο εβδομάδες, έχουμε τη σύνοδο κορυφής με τη Ρωσία και την Κίνα, καθώς και με τις "ΠΑ, και τα θέματα του κλίματος και της ενέργειας θα τεθούν, φυσικά, σε προτεραιότητα στις συζητήσεις με όλες αυτές τις χώρες. Έχουμε, επίσης, τις συναντήσεις των ομάδων εργασίας και τη σύνοδο κορυφής της Βαρκελώνης σε δέκα ημέρες. Ακόμη, οι υπουργοί Οικονομικών θα συναντηθούν στο St Andrews, επομένως έχουμε πολλές δυνατότητες να το συζητήσουμε αυτό. Δεν είμαι ικανοποιημένη με τα μέχρι στιγμής αποτελέσματα, αλλά παραμένω απολύτως αισιόδοξη ότι θα είμαστε σε θέση, παρ' όλα αυτά, να καταλήξουμε σε συμφωνία στην Κοπεγχάγη. Αυτό περιμένουν από εμάς οι άνθρωποι σε όλο τον κόσμο.
<P>
Πιστεύω, επίσης, ότι θα είναι πολύ καλό να μπορεί η ΕΕ να επιδείξει αποτελέσματα σχετικά με τον χειρισμό της χρηματοπιστωτικής κρίσης. Παρότι βλέπουμε τώρα ορισμένες θετικές ενδείξεις, δεν πρέπει να ξεχνάμε ότι χρειαζόμαστε τα νέα εποπτικά όργανα ούτως ώστε να είμαστε καλύτερα εξοπλισμένοι για την αποφυγή παρόμοιων κρίσεων στο μέλλον και να είμαστε σε θέση να τις αναγνωρίζουμε εγκαίρως. Ελπίζω, συνεπώς, ότι θα μπορέσουν να δημιουργηθούν το συντομότερο δυνατόν συστήματα παρακολούθησης και το μακροεποπτικό όργανο.
<P>
Τα θεσμικά ζητήματα είναι πολύ σημαντικά. Είναι σημαντικό η Ευρωπαϊκή Ένωση να είναι σε θέση να λαμβάνει αποφάσεις και να γίνεται αυτό κατά τρόπο δημοκρατικό και αποτελεσματικό. " Συνθήκη της Λισαβόνας είναι σημαντικό μέσο εν προκειμένω. Ταυτόχρονα, η Ευρωπαϊκή Ένωση δεν θα κερδίσει ποτέ την εμπιστοσύνη των πολιτών της, αν δεν επιτύχουμε αποτελέσματα σε συγκεκριμένα ζητήματα. Οι άνθρωποι σε ολόκληρο τον κόσμο, και πάνω απ' όλα στην Ευρωπαϊκή Ένωση, ανησυχούν για τον χειρισμό της οικονομικής κρίσης και των περιβαλλοντικών ζητημάτων. Αν μπορέσουμε να προχωρήσουμε και να επιτύχουμε αποτελέσματα στη σύνοδο κορυφής και αργότερα μέσα στο φθινόπωρο, πιστεύω ότι θα δημιουργήσουμε μια πολύ καλή βάση για την ενίσχυση της νομιμότητας και της εμπιστοσύνης στα ευρωπαϊκά θεσμικά όργανα.
<SPEAKER ID="022" NAME="José Manuel Barroso">
Πρόεδρος της Επιτροπής. - (FR) Κύριε Πρόεδρε, πιστεύω ότι ο Πρόεδρος της Ομάδας του Ευρωπαϊκού Λαϊκού Κόμματος (Χριστιανοδημοκράτες), κ. Joseph Daul, και η κ. Harms έθεσαν ορισμένες πολύ σημαντικές ερωτήσεις.
<P>
Πώς μπορούμε να διασφαλίσουμε την επιτυχία στην Κοπεγχάγη, ειδικά όταν άλλοι εταίροι δεν καταβάλλουν την ίδια προσπάθεια; Υπάρχουν, πράγματι, δυσκολίες, διότι υπάρχει σαφής έλλειψη φιλοδοξίας από την πλευρά ορισμένων ανεπτυγμένων χωρών όσον αφορά συγκεκριμένη δέσμευση για τη μείωση των εκπομπών. Οι μεγαλύτερες οικονομίες των αναπτυσσόμενων χωρών δεν είναι, επίσης, διατεθειμένες να ενσωματώσουν στην παγκόσμια συμφωνία τα εθνικά τους σχέδια μετριασμού και, επί του παρόντος, δεν υπάρχει αξιόπιστο χρηματοδοτικό σχέδιο.
<P>
Τι κάνουμε, λοιπόν, σε αυτήν την περίπτωση;
<P>
Πρώτον, πιστεύω ότι δεν είναι ώρα να περιορίσει η Ευρώπη τη φιλοδοξία της. Κάτι τέτοιο θα αποτελούσε δικαιολογία για τα αρνητικά στοιχεία, ώστε να μην κάνουν καμία προσπάθεια. Συνεπώς, καθήκον μας είναι να συνεχίσουμε να επιδεικνύουμε φιλοδοξία και ηγετική στάση, αλλά, ταυτόχρονα, και στο σημείο αυτό απαντώ συγκεκριμένα στον κ. Joseph Daul, να πούμε ότι η προσφορά μας, ιδιαίτερα η χρηματοδοτική μας προσφορά, είναι υπό όρους. Είμαστε διατεθειμένοι να βοηθήσουμε τις χώρες που καταβάλλουν πραγματικές προσπάθειες μείωσης των εκπομπών. Ως εκ τούτου, είναι σημαντικό να κάνουμε μια προσφορά υπό όρους όσον αφορά τη χρηματοδότηση, ο περιορισμός, όμως, της φιλοδοξίας μας θα ήταν λάθος.
<P>
Πιστεύω ότι είναι ακόμη δυνατή η επιτυχία στην Κοπεγχάγη. Υπάρχουν και θετικές πτυχές. Οι "νωμένες Πολιτείες λαμβάνουν και πάλι μέρος στις διαπραγματεύσεις. Πρέπει να υπενθυμίσουμε ότι, πριν από λίγα χρόνια, οι "νωμένες Πολιτείες δεν συμμετείχαν πραγματικά στη διαδικασία, αλλά επιδεικνύουν πλέον τη δέσμευσή τους στις διαπραγματεύσεις. Πρέπει να υπενθυμίσουμε, επίσης, ότι η Αυστραλία και η Ιαπωνία έχουν ανακοινώσει φιλόδοξους στόχους - όχι δεσμευτικούς ακόμη, αλλά σε πολιτικό επίπεδο. Ακόμη και η Κίνα, το Μεξικό, η Βραζιλία και η Νότια Κορέα έχουν ανακοινώσει φιλόδοξα εθνικά σχέδια, αλλά δεν έχουν συμφωνήσει ακόμη στην ενσωμάτωσή τους σε μια παγκόσμια συμφωνία.
<P>
Ας επικεντρωθούμε, λοιπόν, σε αυτές τις θετικές πτυχές και ας δημιουργήσουμε αυτήν τη δυναμική, και ελπίζω ότι το Ευρωπαϊκό Συμβούλιο στο τέλος του μήνα δεν θα δώσει πολεμοφόδια στους σκεπτικιστές και στις Κασσάνδρες, που ήδη λένε ότι χρειαζόμαστε ένα σχέδιο Β. Έχω ήδη αναφέρει ότι δεν υπάρχει σχέδιο Β, διότι δεν υπάρχει πλανήτης Β. Αυτό που πρέπει να κάνουμε είναι να συγκεντρωθούμε και να μην χάσουμε αυτήν την ιστορική ευκαιρία που προσφέρει η Κοπεγχάγη.
<P>
(EN) Τέλος, θα ήθελα να εκφράσω την έκπληξή μου. Δεν θα περίμενα ποτέ ένας βρετανός βουλευτής του Ευρωπαϊκού Κοινοβουλίου να αμφισβητήσει το βρετανικό κοινοβούλιο, αυτό το μεγάλο θεσμικό όργανο. Μία από τις μεγαλύτερες συνεισφορές της Βρετανίας στον πολιτισμό ήταν, και είναι, το βρετανικό κοινοβούλιο.
<P>
(Χειροκροτήματα)
<P>
Ας είμαστε σαφείς. " βρετανική κυβέρνηση διαπραγματεύτηκε τη Συνθήκη. " βρετανική κυβέρνηση υπέγραψε τη Συνθήκη. Το κοινοβούλιο της Βρετανίας -η Βουλή των Κοινοτήτων και η Βουλή των Λόρδων- ενέκρινε τη Συνθήκη. " Αυτής Μεγαλειότης η Βασίλισσα επικύρωσε τη Συνθήκη. Τα έγγραφα επικύρωσης του "νωμένου Βασιλείου κατατέθηκαν στη Ρώμη.
<P>
Επομένως, το "νωμένο Βασίλειο έχει επικυρώσει τη Συνθήκη της Λισαβόνας και ελπίζω ότι όλοι -ιδιαιτέρως οι βρετανοί βουλευτές- σέβονται το δημοκρατικό σύστημα της Βρετανίας.
<P>
(Χειροκροτήματα)
<SPEAKER ID="024" NAME="Othmar Karas" AFFILIATION="PPE">
(DE) Κύριε Πρόεδρε, κυρίες και κύριοι, ο κ. Farage αποχωρεί τώρα. Ελπίζω ότι κανείς σε αυτήν την Αίθουσα δεν περιφρονεί τα όσα υπονόησε για εμάς. " περιφρόνηση στρέφεται εναντίον του ευρωπαϊκού ήθους και ο εγωισμός, ο προστατευτισμός και ο εθνικισμός είναι οι μεγαλύτεροι εχθροί της κοινότητας της Ευρωπαϊκής Ένωσης.
<P>
Δεύτερον, ελπίζω ότι κανείς σε αυτήν την Αίθουσα δεν θέτει την κοινοβουλευτική δημοκρατία εναντίον των πολιτών και δεν βλέπει μια διαχωριστική γραμμή μεταξύ ημών και της δουλειάς μας ως εκπροσώπων των πολιτών, όπως υπονοήθηκε.
<P>
Είδαμε όλοι τη διαμάχη που ξέσπασε την παραμονή της συνόδου κορυφής και ελπίζουμε σε μια κατηγορηματική, αποδεσμευτική απόφαση από το συνταγματικό δικαστήριο. Αναμένουμε το Συμβούλιο να εκπληρώσει την ευθύνη του απέναντι στην Ευρώπη, να μην επιτρέψει να τεθεί σε κατάσταση ομηρίας από ένα άτομο και να λάβει τις απαραίτητες αποφάσεις αναφορικά με τη στελέχωση, τα θεσμικά όργανα, το χρονοδιάγραμμα, το περιεχόμενο και τη χρηματοδότηση.
<P>
Εντούτοις, ζητώ επίσης από τις κυβερνήσεις να μην αναζητήσουν τον ελάχιστο κοινό παρονομαστή κατά την επιλογή και τον διορισμό των Επιτρόπων, αλλά αντίθετα να βρουν την καλύτερη λύση για την Κοινότητα, μέρος της οποίας είμαστε όλοι. Ζητώ από τις κυβερνήσεις να μην παίξουν τα οικεία πολιτικά, κομματικά παιχνίδια κατά την επιλογή των Επιτρόπων, αλλά αντίθετα να θέσουν την κοινή ευρωπαϊκή ευθύνη στο επίκεντρο της διαδικασίας επιλογής. Ζητώ από τον Πρόεδρο της Επιτροπής να θέσει φιλόδοξες απαιτήσεις στους Επιτρόπους και στα κράτη μέλη.
<P>
" δεύτερη παρατήρησή μου αφορά την εποπτεία των χρηματοπιστωτικών αγορών. Χαιρετίζω τις προτάσεις για μακροεποπτεία, αλλά δεν αρκούν επ' ουδενί. Χρειαζόμαστε και μικροεποπτεία και, κατά τη γνώμη μου, η πρόταση της Επιτροπής αντιπροσωπεύει τον ελάχιστο κοινό παρονομαστή, το ελάχιστο. Πρέπει να προχωρήσουμε περισσότερο. Πρέπει να καθιερώσουμε ένα εποπτικό όργανο για τις ευρωπαϊκές χρηματοπιστωτικές αγορές που θα έχει την εξουσία να λαμβάνει τα απαραίτητα μέτρα, αντίστοιχο με την Ευρωπαϊκή Κεντρική Τράπεζα.
<P>
(Ο Πρόεδρος διακόπτει τον ομιλητή)
<SPEAKER ID="025" NAME="Jo Leinen" AFFILIATION="S&amp;D">
(DE) Κύριε Πρόεδρε, η απαίτηση του κ. Václav Klaus για μια προσθήκη στον Χάρτη των Θεμελιωδών Δικαιωμάτων είναι αυθαίρετη και περιττή. Εντούτοις, είναι εύκολο να αντιτεθούμε σε αυτήν την προσθήκη, διότι ο Χάρτης αναφέρεται μόνο στο κοινοτικό δίκαιο και ισχύει μόνο για το μέλλον. Ως εκ τούτου, αν κριθεί απαραίτητο, το Συμβούλιο θα πρέπει να προβεί σε πολιτική δήλωση. Σε λίγες εβδομάδες, η επικύρωση της Συνθήκης, που περιμέναμε εδώ και εννέα χρόνια, θα λάβει έτσι χώρα.
<P>
Το Ευρωπαϊκό Συμβούλιο πρέπει να προβεί στις απαραίτητες προετοιμασίες, αλλά δεν θα πρέπει να σπεύσει σε βιαστικά συμπεράσματα. Αυτό ισχύει, επίσης, και για την Ευρωπαϊκή Υπηρεσία Εξωτερικής Δράσης. Ο Ύπατος Εκπρόσωπος είναι υπεύθυνος για την πρόταση ενός σχεδίου για την υπηρεσία, όχι η γραφειοκρατία του Συμβουλίου. Ζητώ, συνεπώς, από την Προεδρία του Συμβουλίου να διασφαλίσει ότι η υπηρεσία δεν θα είναι παραγκωνισμένη, αλλά θα μπορεί να ενσωματωθεί στο κοινοτικό σύστημα, όπως είπε ο κ. Barroso.
<P>
Αυτή η Συνθήκη μάς παρέχει τη νομική βάση για μια κοινή ενεργειακή πολιτική και για μια κοινή πολιτική για την προστασία του κλίματος. Ελπίζω πραγματικά να διαλυθούν τα σύννεφα πριν από την Κοπεγχάγη, διότι δεν πρέπει να αφήσουμε αυτά τα ερωτήματα να εκκρεμούν μέχρι τη διάσκεψη. " Επιτροπή Περιβάλλοντος, Δημόσιας Υγείας και Ασφάλειας των Τροφίμων έχει προβεί σε σαφείς απαιτήσεις, μεταξύ άλλων και όσον αφορά τη χρηματοδότηση. Ελπίζω ότι θα επιτευχθεί συμφωνία στο θέμα της χρηματοδότησης την επόμενη εβδομάδα στη σύνοδο κορυφής. Επίσης, χρειαζόμαστε εσωτερικό επιμερισμό των βαρών στην ΕΕ. " Γερμανία και άλλες χώρες πρέπει να υποχωρήσουν, καθώς χρειαζόμαστε δίκαιη μεταχείριση τόσο στο εσωτερικό της ΕΕ όσο και μεταξύ της ΕΕ και των αναπτυσσόμενων χωρών σε ολόκληρο τον κόσμο.
<SPEAKER ID="026" NAME="Marielle De Sarnez" AFFILIATION="ALDE">
(FR) Κύριε Πρόεδρε, θα ήθελα να θέσω τρεις ερωτήσεις.
<P>
Πρώτον, υπάρχει το ζήτημα της κλιματικής αλλαγής. Όλοι γνωρίζουν ότι η Ευρωπαϊκή Ένωση είναι επιφορτισμένη με ένα ειδικό καθήκον να καθοδηγήσει τα έθνη του κόσμου στην Κοπεγχάγη. Για να γίνει αυτό, πρέπει να είμαστε απαιτητικοί και φιλόδοξοι όσον αφορά τους στόχους, αλλά πρέπει, επίσης, να αναγνωρίζουμε το χρέος μας προς τις αναπτυσσόμενες χώρες. Κάθε χώρα πρέπει να συμφωνήσει να προβεί σε ενδεδειγμένες χρηματοδοτικές προσπάθειες. Αν δεν μπορέσουμε να επιδείξουμε αλληλεγγύη, δεν θα υπάρξουν αποτελέσματα.
<P>
" δεύτερη παρατήρησή μου αφορά το ζήτημα της μετανάστευσης. Είναι προφανώς καλό να βελτιώσουμε τις λειτουργίες του Frontex, αλλά αν θέλουμε πραγματικά να βοηθήσουμε τις χώρες της Νότιας Ευρώπης, τότε πρέπει να προχωρήσουμε στην εναρμόνιση του δικαιώματος ασύλου, να αναθεωρήσουμε τη Σύμβαση του Δουβλίνου και, πάνω απ' όλα, να καταρτίσουμε επιτέλους μια γνήσια μεταναστευτική πολιτική. Πιστεύω ότι αυτός είναι ο μόνος τρόπος ήρεμης και υπεύθυνης αντιμετώπισης του εν λόγω ζητήματος.
<P>
Τέλος, το τρίτο ζήτημα είναι η εξωτερική πολιτική. Το Συμβούλιο θα προωθήσει το ζήτημα της Υπηρεσίας Εξωτερικής Δράσης. Τόσο το καλύτερο! Κατά πάσα πιθανότητα θα έχουμε Ύπατο Εκπρόσωπο. Τόσο το καλύτερο! Παρ' όλα αυτά, ακόμη καλύτερο θα ήταν να υπήρχε ομοφωνία, τουλάχιστον όσον αφορά τις συγκρούσεις που κλονίζουν τον κόσμο. Αναφέρομαι ιδιαίτερα στο Αφγανιστάν, όπου θέλω να σημειώσω ότι ο αριθμός των ευρωπαίων στρατιωτών είναι σχεδόν ίσος με τον αριθμό των αμερικανών στρατιωτών.
<P>
Στις 3 Νοεμβρίου θα πραγματοποιηθεί σύνοδος κορυφής ΕΕ"ΠΑ, και οι Ευρωπαίοι έχουν ιδιαίτερη ευθύνη. Πρέπει να προτείνουν μια στρατηγική που δεν θα είναι αποκλειστικά στρατιωτική. Αν δεν το κάνουμε εμείς, δεν θα το κάνει κανείς άλλος.
<SPEAKER ID="027" NAME="Gerald Häfner" AFFILIATION="Verts/ALE">
(DE) Κύριε Πρόεδρε, κυρίες και κύριοι, η Συνθήκη της Λισαβόνας βρίσκεται στην τελική ευθεία και είναι καιρός τώρα να κοιτάξουμε το μέλλον. Πρέπει να καταστήσουμε την Ευρώπη πιο κοινωνική, πιο φιλική προς το περιβάλλον και πιο δημοκρατική. Είμαστε αρκετά πίσω, ιδιαιτέρως σε αυτούς τους τομείς.
<P>
Θα ήθελα να δω μια Ευρώπη στην οποία οι πολίτες θεωρούν τον εαυτό τους όχι απλώς παρατηρητή ή το αντικείμενο της Ευρωπαϊκής Κοινότητας, αλλά το υποκείμενο της Ευρωπαϊκής Κοινότητας. Θα ήθελα να δω μια Ευρώπη στην οποία οι άνθρωποι να νιώθουν ότι η Ευρώπη είναι για τους πολίτες· πρέπει, όμως, να γίνουν πολλά για να το επιτύχουμε αυτό.
<P>
Ανέφερα ότι η Συνθήκη της Λισαβόνας βρίσκεται στην τελική ευθεία, αλλά ακριβώς σε αυτό το σημείο μπορεί εύκολα να παρεκτραπεί.
<P>
Απογοητεύομαι από το γεγονός ότι, λίγο πριν από την ολοκλήρωση της διαδικασίας επικύρωσης, γινόμαστε μάρτυρες ολοένα και περισσότερων κατάφωρων παραβιάσεων του ευρωπαϊκού ήθους και του ευρωπαϊκού δικαίου. Ένας μόνο ευρωπαίος πρόεδρος επιχειρεί να κρατήσει σε κατάσταση ομηρίας τον λαό του, τη χώρα του και ολόκληρη την Ευρώπη. Τώρα εξηγεί ξαφνικά ότι ο Χάρτης των Θεμελιωδών Δικαιωμάτων δεν θα πρέπει να ισχύει στη χώρα του. Αν ό,τι έμαθα χθες είναι αλήθεια, του έχουν δοθεί μάλιστα και σχετικές διαβεβαιώσεις. Αυτό θα ήταν πραγματικά εξωφρενικό, και θα ήθελα να διευκρινιστεί η κατάσταση και να εξηγηθεί με σαφήνεια ότι δεν έχουν υπάρξει τέτοιου είδους διαβεβαιώσεις. Διαφορετικά φαίνεται ότι επιστρέφουμε στον Μεσαίωνα, όπου τυραννικοί άρχοντες παρέχουν στους υπηκόους τους μόνο τα δικαιώματα που είναι διατεθειμένοι να επιτρέψουν. Αλλά δεν είμαστε στον Μεσαίωνα, είμαστε στην Ευρώπη και η Ευρώπη είναι μια κοινότητα βασισμένη στο δίκαιο, μια δημοκρατία.
<P>
Το τσεχικό κοινοβούλιο και η γερουσία έχουν ήδη ψηφίσει υπέρ της εν λόγω Συνθήκης, χωρίς να προβούν σε τέτοιου είδους απαιτήσεις. Το έκαναν, φυσικά, για καλό λόγο, διότι θέλουν ο Χάρτης των Θεμελιωδών Δικαιωμάτων να ισχύσει στην Τσεχική Δημοκρατία. Βρίσκεται στην καρδιά της Συνθήκης, και δεν θα πρέπει να επιτρέψουμε να ξεριζωθεί η καρδιά της Συνθήκης χωρίς εύλογη αιτία.
<P>
Τα θεμελιώδη δικαιώματα είναι τα αναφαίρετα δικαιώματα όλων των πολιτών, δικαιώματα που δεν θα πρέπει να είναι διαθέσιμα σε ορισμένους μόνο από αυτούς. " Ευρώπη είναι μια κοινότητα βασισμένη στο δίκαιο, μια δημοκρατία. Δεν είναι παζάρι. Αυτό σημαίνει ότι θα πρέπει να εμποδίζουμε τη σύναψη τέτοιων τρομερών συμφωνιών όσον αφορά τον Χάρτη των Θεμελιωδών Δικαιωμάτων και δεν θα πρέπει, επ' ουδενί, να επιτρέψουμε την τροποποίηση ή αμφισβήτησή του. Δεν πρέπει να επιτρέψουμε τέτοια πράγματα να καταστούν διαπραγματεύσιμα και να μετατραπεί η Ευρώπη σε παζάρι.
<P>
Τα γεγονότα αυτά αποδεικνύουν πόσο σημαντικό είναι να ενισχύσουμε τη δημοκρατία στην Ευρώπη.
<P>
(Ο Πρόεδρος διακόπτει τον ομιλητή)
<SPEAKER ID="028" NAME="Oldřich Vlasák" AFFILIATION="ECR">
(CS) Κύριε Πρόεδρε, κυρία υπουργέ, κυρία Επίτροπε, κυρίες και κύριοι, θα ήθελα να απαντήσω στην προηγούμενη ομιλία. Είναι απολύτως σαφές ότι στην προσεχή συνεδρίαση του Ευρωπαϊκού Συμβουλίου θα κυριαρχήσουν τα θεσμικά ζητήματα και η διαδικασία επικύρωσης της Συνθήκης της Λισαβόνας. Στις συζητήσεις σχετικά με τη μελλοντική κατεύθυνση της ΕΕ, θα πρέπει, κατά τη γνώμη μου, να συμπεριφερόμαστε μεταξύ μας με ένα κατάλληλο αίσθημα ταπεινοφροσύνης και, ταυτόχρονα, θα πρέπει να επιδεικνύουμε προσηνή σεβασμό στους κρατικούς μηχανισμούς λήψης αποφάσεων των διαφόρων κρατών μελών και στους συνταγματικούς τους παράγοντες.
<P>
Θα ήθελα να επιστρέψω τώρα στο θέμα μου. Προσωπικά θεωρώ τη στρατηγική για τις μακροπεριφέρειες εξίσου σημαντικό θέμα στην ημερήσια διάταξη του Συμβουλίου. Κύριε Πρόεδρε, κυρίες και κύριοι, συμφωνήθηκε ήδη κατά την προηγούμενη κοινοβουλευτική περίοδο ότι η περιοχή της Βαλτικής Θάλασσας ενδείκνυτο για ένα πιλοτικό σχέδιο με στόχο την εφαρμογή μιας εσωτερικής στρατηγικής της ΕΕ για την μακροπεριφέρεια και με χαροποιεί, κατά συνέπεια, το ότι η εν λόγω απόφαση του Συμβουλίου κατά πάσα πιθανότητα θα επικυρωθεί.
<P>
Ταυτόχρονα, πιστεύω ότι έχει έρθει πλέον η ώρα να ξεκινήσουμε να σκεφτόμαστε πώς μπορεί να αναπαραχθεί η εν λόγω πιλοτική στρατηγική. Αν ρίξουμε μια ματιά στον χάρτη της Ευρώπης όσον αφορά αυτό το ζήτημα, θα δούμε ότι οι μεγαλύτερες διαφορές, είτε είναι οικονομικές, κοινωνικές είτε πολιτιστικές, εξακολουθούν να υφίστανται κατά μήκος των συνόρων μεταξύ του πρώην σοσιαλιστικού μπλοκ και των καπιταλιστικών κρατών της Δυτικής Ευρώπης. Αυτές οι διαφορές είναι εμφανείς και εδώ στο Κοινοβούλιο. Είκοσι χρόνια μετά την πτώση του Τείχους του Βερολίνου, μιλάμε ακόμα για τα παλαιά και τα νέα κράτη μέλη. Είκοσι χρόνια μετά τη Βελούδινη Επανάσταση, εφαρμόζουμε ακόμα εξαιρέσεις όσον αφορά την ελεύθερη κυκλοφορία των προσώπων, όταν κάνουμε χρήση των μεταβατικών περιόδων για την ελεύθερη κυκλοφορία των εργαζομένων. Αυτοί είναι απολύτως σαφείς φραγμοί που θα πρέπει συστηματικά να γκρεμιστούν...
<P>
(Ο Πρόεδρος διακόπτει τον ομιλητή)
<SPEAKER ID="029" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, οι δηλώσεις του Συμβουλίου και της Επιτροπής για την προσεχή σύνοδο κορυφής του Ευρωπαϊκού Συμβουλίου σηματοδοτούν ένταση της αντιλαϊκής πολιτικής της Ευρωπαϊκής Ένωσης και των κυβερνήσεων στα κράτη μέλη της με νέα σφοδρή επίθεση ενάντια στην εργατική τάξη και τα λαϊκά στρώματα. Πρωταρχικός στόχος της Ευρωπαϊκής Ένωσης και των κυβερνήσεων των κρατών μελών της, είτε κεντροδεξιών είτε κεντροαριστερών, είναι να διασφαλίσουν τη συνέχιση της κερδοφορίας των μονοπωλίων φορτώνοντας τα βάρη της καπιταλιστικής οικονομικής κρίσης στους εργαζόμενους και τα λαϊκά στρώματα σε ολόκληρη την Ευρωπαϊκή Ένωση.
<P>
Ενώ η Ευρωπαϊκή Ένωση ενίσχυσε με πακτωλό εκατοντάδων δισεκατομμυρίων ευρώ τα μονοπωλιακά μεγαθήρια, χωρίς να αποκλείεται και νέος γύρος χρηματοδότησής τους, στη νέα φάση αυτή προκρίνεται η γρηγορότερη προώθηση των καπιταλιστικών αναδιαρθρώσεων που σχεδιάστηκαν στο πλαίσιο της στρατηγικής της Λισσαβώνας. Στο επίκεντρο της αντεργατικής επίθεσης βρίσκεται η κατάργηση του οκτάωρου, των συλλογικών συμβάσεων εργασίας και η γενικευμένη εφαρμογή της ευελισφάλειας, της προσωρινής ελαστικής και κακοπληρωμένης απασχόλησης με την ενίσχυση του θεσμού των τοπικών συμφώνων απασχόλησης και των stage. Στην κλίνη του Προκρούστη τίθενται τα δημόσια συστήματα κοινωνικής ασφάλισης, υγείας, πρόνοιας και εκπαίδευσης με σαρωτικές αλλαγές σε βάρος των εργαζομένων, ανοίγοντας παραπέρα το δρόμο για τη διείσδυση των μονοπωλιακών επιχειρηματικών ομίλων σε αυτούς τους χρυσοφόρους για το κεφάλαιο τομείς. Την ίδια περίοδο οι μαζικές απολύσεις, πάνω από πεντέμισι εκατομμύρια τον τελευταίο χρόνο, η εργοδοτική τρομοκρατία και η εντατικοποίηση της εργασίας έχουν δημιουργήσει συνθήκες Μεσαίωνα στους χώρους εργασίας. Χαρακτηριστικό παράδειγμα αποτελεί το διαρκές έγκλημα που συντελείται σε βάρος των εργαζομένων στην France Telecom όπου εικοσιπέντε εργαζόμενοι έχουν οδηγηθεί στο θάνατο εξαιτίας των απαράδεκτων συνθηκών εργασίας και της εντατικοποίησης της δουλειάς.
<SPEAKER ID="030" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, το μεγάλο πρόβλημα των κρατών μελών είναι, όπως ανέφερε νωρίτερα ο κ. Bisky, η κρίση στον τομέα της απασχόλησης. Το ποσοστό ανεργίας των νέων ανέρχεται σε 24% στη Γαλλία, 25% στην Ιταλία και 39% στην Ισπανία.
<P>
Παρ' όλα αυτά, μπορούμε να είμαστε βέβαιοι ότι η συνεδρίαση του Ευρωπαϊκού Συμβουλίου θα είναι διαποτισμένη με κολοσσιαία θριαμβολογία όσον αφορά τη μαζική ανεργία. Αυτή η θριαμβολογία είναι ανάρμοστη και κακόγουστη και θα πραγματοποιηθεί διότι η ελίτ υποθέτει ότι έχει πετύχει τη Συνθήκη της Λισαβόνας της.
<P>
Όλες οι μέχρι στιγμής προσπάθειες για τη δημιουργία του ευρωπαϊκού υπερκράτους σας έχουν πραγματοποιηθεί μυστικά ή με χειραγώγηση και, στην περίπτωση της Συνθήκης της Λισαβόνας, η χειραγώγηση υπήρξε τόσο ξεδιάντροπη και τόσο κατάφωρη που η Συνθήκη στερείται δημοκρατικής νομιμότητας. Το γεγονός αυτό θα προκαλέσει συνέπειες. Για να κάνω μια παράθεση, "Τώρα χτυπούν τις καμπάνες· πολύ σύντομα θα χτυπούν το κεφάλι τους".
<SPEAKER ID="031" NAME="Csanád Szegedi" AFFILIATION="NI">
(HU) Κύριε Πρόεδρε, κυρία Malmström, κυρίες και κύριοι, κάθε συζήτηση σχετικά με την υπογραφή της Συνθήκης της Λισαβόνας είναι περιττή έως ότου αποσαφηνίσουμε μεταξύ μας ποιες είναι για εμάς οι πιο θεμελιώδεις αξίες. Επιτρέψτε μου να σας δώσω μερικά παραδείγματα σχετικά με τη μεγαλύτερη μειονότητα στην Ευρώπη που στερείται το δικαίωμα ψήφου, την ουγγρική κοινότητα που ζει εκτός της Λεκάνης των Καρπαθίων. Γνωρίζετε, παραδείγματος χάριν, ότι η εδαφική αυτοδιάθεση για την ουγγρική κοινότητα που αριθμεί δύο εκατομμύρια μέλη σε ένα από τα κράτη μέλη της Ευρωπαϊκής Ένωσης εξακολουθεί να μην συμπεριλαμβάνεται στην ημερήσια διάταξη μέχρι και σήμερα, παρότι όλοι γνωρίζουμε ότι η περιφερειακή αυτονομία συνιστά νόμιμο θεσμό της Ευρώπης;
<P>
Γνωρίζετε ότι στην ίδια χώρα, τη Ρουμανία, πολλές δεκάδες χιλιάδες μέλη της ουγγρικής μειονότητας Csango δεν μπορούν, ακόμη και στις μέρες μας, να εκκλησιαστούν και να διδαχτούν στη μητρική τους γλώσσα; Έπειτα έχουμε ένα κράτος νεότερο από εμένα σε ηλικία, τη Σλοβακία, με τον σλοβακικό νόμο περί γλωσσών, ο οποίος δικαίως μπορούμε να πούμε ότι ντροπιάζει την Ευρώπη. Και πάνω απ' όλα, υπάρχουν αχρείοι πολιτικοί που χρησιμοποιούν τα απάνθρωπα διατάγματα Beneš ως βάση διαπραγματεύσεων. Σε τι είδους δικτατορική, ρατσιστική Ευρώπη ζούμε λοιπόν, όπου τα διατάγματα Beneš μπορούν να θεωρηθούν βάση διαπραγματεύσεων; Αρκετά με τις δικτατορίες που μας επιβάλλονται, πάντα με το πρόσχημα της δημοκρατίας.
<P>
Εμείς, οι ευρωβουλευτές του κόμματος Jobbik, θέλουμε να ζούμε σε μια Ευρώπη χωρίς τα διατάγματα Beneš, χωρίς σλοβακικό νόμο περί γλωσσών και χωρίς Συνθήκη της Λισαβόνας, και χωρίς να διώκεται ούτε ένας Ούγγρος λόγω της εθνοτικής του καταγωγής και της μητρικής του γλώσσας. Θα ήθελα να θέσω, λοιπόν, το ακόλουθο ερώτημα στον κ. Swoboda: αν είπε ότι τα διατάγματα Beneš δεν ισχύουν, πότε αποζημιώθηκαν τα θύματα;
<SPEAKER ID="032" NAME="Marian-Jean Marinescu" AFFILIATION="PPE">
(RO) Υπάρχουν ορισμένοι ομιλητές στο Κοινοβούλιο οι οποίοι, ανεξάρτητα από το θέμα συζήτησης, μιλούν για το ίδιο πράγμα, και όχι πάντα με πρέποντα τρόπο.
<P>
" πρώτη προτεραιότητα κατά τη διάρκεια της συνεδρίασης του Ευρωπαϊκού Συμβουλίου πρέπει προφανώς να είναι η εξεύρεση μιας λύσης, προκειμένου η Τσεχική Δημοκρατία να είναι σε θέση να ολοκληρώσει τις διαδικασίες επικύρωσης της Συνθήκης της Λισαβόνας. Εντούτοις, αυτή η λύση πρέπει να είναι δίκαιη για όλα τα υπόλοιπα κράτη μέλη.
<P>
Ταυτόχρονα, δεν πρέπει να ξεχνάμε την τρέχουσα οικονομική κρίση που εξακολουθούμε να αντιμετωπίζουμε και για την οποία πρέπει, επίσης, να βρεθούν άμεσες λύσεις. " οικονομική και χρηματοπιστωτική κρίση, σε συνδυασμό με τα ειδικά χρηματοοικονομικά μέτρα που εγκρίθηκαν πέρυσι, έχουν αποσταθεροποιήσει ανησυχητικά τα δημόσια οικονομικά των περισσότερων κρατών μελών της Ευρωπαϊκής Ένωσης. Μέχρι στιγμής, η Επιτροπή παρακολουθεί 17 από τα 27 κράτη μέλη λόγω υπερβολικού ελλείμματος, ενώ οι εκτιμήσεις υποδεικνύουν ότι άλλα τρία κράτη μέλη θα βρεθούν σύντομα στην ίδια κατάσταση.
<P>
Ανεξάρτητα από την οικονομική τους ισχύ, τα κράτη μέλη έχουν υπερβεί τα αριθμητικά μεγέθη για τα οποία δεσμεύτηκαν, καθώς η κρίση έχει προκαλέσει ραγδαία πτώση των εσόδων του προϋπολογισμού και της ανάπτυξης που ξεπερνά τις προβλεπόμενες δημόσιες δαπάνες. Υπάρχουν πράγματι σαφείς προϋποθέσεις οικονομικής ανάκαμψης στο εγγύς μέλλον, και για τον λόγο αυτόν μπορούμε να ξεκινήσουμε τις συζητήσεις για τη μείωση των οικονομικών κινήτρων σε ορισμένους τομείς.
<P>
Πρέπει να λάβουμε, ωστόσο, υπόψη μας την ιδιαίτερη κατάσταση κάθε κράτους μέλους ξεχωριστά, και τα ευρωπαϊκά θεσμικά όργανα πρέπει να αναγνωρίσουν ότι δεν βρισκόμαστε ακόμη στο σημείο όπου καθίσταται δυνατή η πλήρης άρση όλων των κρατικών ενισχύσεων για όλους τους τομείς της οικονομίας. Τα κράτη μέλη πρέπει να συμφωνήσουν να συνεχίσουν τη στρατηγική ανάκαμψης και να συμφωνήσουν σχετικά με τα κατάλληλα μέσα υποστήριξης του εν λόγω εγχειρήματος, συμπεριλαμβανομένης της επίσπευσης δομικών μεταρρυθμίσεων οι οποίες ενδέχεται, μεσοπρόθεσμα, να μειώσουν το δημοσιονομικό έλλειμμα και να συνεισφέρουν με φυσικό τρόπο στην οικονομική ανάκαμψη.
<P>
Αν η περίοδος μετά την ανάκαμψη δεν τύχει της κατάλληλης διαχείρισης από τα κράτη μέλη, μπορεί να αποσταθεροποιήσει την εσωτερική αγορά της Ευρωπαϊκής Ένωσης. Ως εκ τούτου, η θετική απόφαση και η άδεια για την εξακολούθηση της παροχής κρατικών ενισχύσεων πρέπει να ληφθεί βάσει των ειδικών συνθηκών που επικρατούν στα επιμέρους κράτη.
<SPEAKER ID="033" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, συμφωνώ με τον κ. Marinescu ότι το προσεχές Συμβούλιο θα πρέπει να βρει λύση σε δύο ζητήματα. Το ένα είναι η ολοκλήρωση της επικύρωσης της Συνθήκης της Λισαβόνας και το άλλο είναι τα νέα μέσα θεραπείας για την οικονομική και χρηματοπιστωτική κρίση. Βιώνουμε αυτήν την περίοδο τη βαθύτερη κρίση στην οικονομική ιστορία της Ευρώπης. Αυτή η κρίση θα έχει ως αποτέλεσμα τη δραστική αναδιοργάνωση των ευκαιριών, του εισοδήματος, των συντάξεων και των θέσεων εργασίας των ανθρώπων, και πρέπει να το γνωρίζουμε αυτό.
<P>
" Ευρωπαϊκή Ένωση ξεκίνησε πολύ καλά τη διαδικασία ανάκαμψής της. Θα πρέπει να ευχαριστήσουμε την Επιτροπή γι' αυτό. " Επιτροπή, ακόμη και η Ευρωπαϊκή Κεντρική Τράπεζα, ενήργησαν τόσο γρήγορα που οι "νωμένες Πολιτείες της Αμερικής ακολούθησαν το παράδειγμα της Ευρώπης. Έπειτα τα πράγματα ξεκίνησαν παραδόξως να επιβραδύνουν, και ο κόσμος άρχισε να λέει ότι η κρίση τελείωσε. Ωστόσο, η κρίση βρίσκεται στην πραγματικότητα μπροστά μας, διότι επάνω από την Ευρωπαϊκή Ένωση κρέμεται μια λαιμητόμος με τέσσερις λεπίδες, υπό τη μορφή της αυξανόμενης ανεργίας, των χρεωμένων εθνικών οικονομιών, της γήρανσης του πληθυσμού και της τεράστιας διαρθρωτικής αλλαγής που θα πραγματοποιηθεί στη δασική βιομηχανία, στην αυτοκινητοβιομηχανία, και ούτω καθεξής.
<P>
Στην πραγματικότητα, το μόνο καλό αυτής της οικονομικής κρίσης είναι ότι απαιτείται πολιτική για την επίλυση των προβλημάτων. Όσον αφορά τη νέα χρηματοπιστωτική αρχιτεκτονική, η Επιτροπή δεν επιδεικνύει καμία φιλοδοξία. Ελπίζω ότι η ομάδα εργασίας για τη χρηματοπιστωτική κρίση που έχει συγκροτήσει το Κοινοβούλιο θα αποτελέσει νέα πηγή καθοδήγησης. Ο στόχος πρέπει να είναι η ρύθμιση των χρηματοπιστωτικών αγορών. Ωστόσο, δεν θα πρέπει να επιτραπεί η παρεμπόδιση της ανάπτυξης και της απασχόλησης λόγω υπερβολικής ρύθμισης.
<SPEAKER ID="034" NAME="Silvana Koch-Mehrin" AFFILIATION="ALDE">
(DE) Κύριε Πρόεδρε, κυρία Malmström, κύριε Barroso, κυρία Wallström, φαντάζομαι, κυρία Malmström, ότι έχετε τόσα πολλά θέματα να συζητήσετε που θα προτιμούσατε να έχετε δύο εβδομάδες και όχι δύο ημέρες στη διάθεσή σας για τη σύνοδο κορυφής της επόμενης εβδομάδας. Πρόκειται για θέματα εξαιρετικά σημαντικά για τους πολίτες της Ευρώπης, όπως η οικονομική κρίση και το πώς μπορεί αυτή να ξεπεραστεί, η ανάδειξη δυνατοτήτων για τη δημιουργία νέων θέσεων εργασίας και, φυσικά, το Αφγανιστάν. Δεν πρόκειται για νέα θέματα. Εντούτοις, αυτό που είναι νέο είναι ότι τώρα είναι δυνατόν να συζητηθούν όλα από την προοπτική ότι η ΕΕ θα είναι πραγματικά σε θέση να λειτουργεί πιο αποτελεσματικά και ότι θα έχουμε μια νέα Συνθήκη.
<P>
Είναι μια συναρπαστική προοπτική και, ως εκ τούτου, θα πρέπει τώρα να ενεργήσετε γρήγορα για την εφαρμογή μιας κοινής εποπτικής δομής για τις ευρωπαϊκές χρηματοπιστωτικές αγορές, για τη θέσπιση μιας κοινής εξωτερικής πολιτικής και για την προετοιμασία για τη σύνοδο κορυφής της Κοπεγχάγης. Θα πρέπει, επίσης, να διευκρινίσετε γρήγορα ποια θα είναι η μελλοντική ηγετική δομή της ΕΕ και να δώσετε τέλος σε αυτήν την εγωπάθεια. Αυτό που χρειαζόμαστε είναι λιγότερη ομφαλοσκόπηση και περισσότερες επιτυχίες από την Ευρωπαϊκή Ένωση. Για τον λόγο αυτόν, σας εύχομαι καλή επιτυχία, καλή τύχη και όλη την εξουσία που χρειάζεστε.
<SPEAKER ID="035" NAME="Oriol Junqueras Vies" AFFILIATION="Verts/ALE">
(IT) Κύριε Πρόεδρε, κυρίες και κύριοι, θα ήθελα να επισημάνω ότι δεν είμαι σε θέση να εκφωνήσω την ομιλία μου στα καταλανικά καθώς δεν συνιστούν ακόμη επίσημη γλώσσα, παρότι είναι η γλώσσα περισσότερων από 10 εκατομμύρια ευρωπαίων πολιτών. Γι' αυτό θα μιλήσω σήμερα στα ιταλικά.
<P>
" φινλανδική κυβέρνηση αναγνώρισε πρόσφατα το δικαίωμα ευρυζωνικής σύνδεσης στο Διαδίκτυο για όλους τους πολίτες ως καθολική υπηρεσία. " εν λόγω υπηρεσία συνιστά, στην πραγματικότητα, στοιχείο οικονομικής ανάπτυξης, κοινωνικής δικαιοσύνης και εδαφικής ισορροπίας, καθώς εγγυάται την πρόσβαση στην πληροφόρηση, αποτρέποντας έτσι το ψηφιακό χάσμα. Με τον ίδιο τρόπο, η οικονομικά προσιτή ευρυζωνική πρόσβαση είναι αποφασιστικής σημασίας όσον αφορά την οικοδόμηση της οικονομίας της γνώσης που προβλέπεται στους στόχους της Λισαβόνας.
<P>
Θα εγκρίνει το επόμενο Ευρωπαϊκό Συμβούλιο μέτρα για να διασφαλίσει ότι η Ευρωπαϊκή Ένωση ως σύνολο θα δώσει το παράδειγμα στον κόσμο και σε αυτόν τον τομέα;
<SPEAKER ID="036" NAME="Martin Callanan" AFFILIATION="ECR">
(EN) Κύριε Πρόεδρε, θα συζητηθούν πολλά σημαντικά ζητήματα στο Ευρωπαϊκό Συμβούλιο, αλλά, κατά την άποψή μου, ένα από τα σημαντικότερα είναι το μέλλον της Συνθήκης της Λισαβόνας.
<P>
Πολλοί ανέφεραν στη σημερινή συζήτηση, χωρίς καμία απολύτως εμφανή ειρωνεία, ότι η Συνθήκη της Λισαβόνας θα ενισχύσει τη δημοκρατία και τη λογοδοσία για τα θεσμικά όργανα της ΕΕ, ξεχνώντας ότι οι ίδιοι εσκεμμένα επέλεξαν να μην υπάρχει καμία δημοκρατία ή λογοδοσία όσον αφορά την πρόοδο της ίδιας της Συνθήκης. Οι αρχηγοί κυβερνήσεων ενήργησαν σε συμπαιγνία, προκειμένου να αποφευχθεί η διενέργεια δημοψηφισμάτων σχετικά με τη Συνθήκη από φόβο μήπως οι άνθρωποι αποδεικνύονταν αρκετά ενοχλητικοί ώστε να δηλώσουν όντως ότι δεν την ήθελαν.
<P>
Άκουσα με μεγάλο ενδιαφέρον τα σχόλια του κ. Barroso προηγουμένως. Επιτρέψτε μου να του εξηγήσω γιατί ο λαός του "νωμένου Βασιλείου είναι τόσο οργισμένος σχετικά με το θέμα αυτό. Στις γενικές βουλευτικές εκλογές του "νωμένου Βασιλείου το 2005, και τα τρία βασικά πολιτικά κόμματα δεσμεύτηκαν στο μανιφέστο τους να διεξαγάγουν δημοψήφισμα σχετικά με το Σύνταγμα της Ευρώπης, όπως ήταν τότε. Μεταγενέστερα μετατράπηκε σε Συνθήκη της Λισαβόνας, ουσιαστικά το ίδιο έγγραφο. Στην ψηφοφορία στη Βουλή των Κοινοτήτων, δύο από τα εν λόγω κόμματα ανακάλεσαν στη συνέχεια αυτές τις δεσμεύσεις και αρνήθηκαν το δημοψήφισμα στον λαό, επομένως είναι ζήτημα στοιχειώδους εμπιστοσύνης και λογοδοσίας στην πολιτική. Ο λαός θέλει το δημοψήφισμα που του υποσχέθηκαν. Αν δεν του το είχαν υποσχεθεί, τότε οι παρατηρήσεις του κ. Barroso θα ήταν ορθές και θα είχε πραγματοποιηθεί η κανονική κοινοβουλευτική διαδικασία επικύρωσης στο "νωμένο Βασίλειο.
<P>
Υποστήριξα τον κ. Barroso στην επανεκλογή του, αλλά δεν χρειαζόμαστε κηρύγματα από αυτόν σχετικά με την εμπιστοσύνη και τη λογοδοσία στην πολιτική όταν, ταυτόχρονα, ο ίδιος επιζητεί την υποστήριξη όσων αρνήθηκαν στον λαό ένα δημοψήφισμα. Επομένως, αυτός είναι, εν συντομία, ο λόγος για τον οποίο ο λαός του "νωμένου Βασιλείου έχει τόσο ισχυρή άποψη για το εν λόγω δημοψήφισμα. Κοιτάζουν απέναντι την Ιρλανδία και βλέπουν ότι από τον λαό της Ιρλανδίας ζητήθηκε να ψηφίσει δύο φορές για το έγγραφο, όταν εμείς στερηθήκαμε τη δυνατότητα να ψηφίσουμε έστω και μία. Δεν μπορείτε, αφενός, να υποστηρίζετε ότι θα ενισχύσει τη δημοκρατία και τη λογοδοσία στην ΕΕ ενώ, ταυτόχρονα, αρνείστε στους εκλογείς της ΕΕ να εκφράσουν τη γνώμη τους για το εν λόγω έγγραφο.
<SPEAKER ID="037" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, θα ήθελα και εγώ να κάνω μερικές παρατηρήσεις οι οποίες, ενόψει της πιθανής θέσης σε ισχύ της Συνθήκης της Λισαβόνας, πρέπει να αναπτυχθούν και μάλιστα, πάνω απ' όλα θα έλεγα, υπό το πρίσμα της πολύ σημαντικής επίδρασης της πρόσφατης απόφασης του γερμανικού συνταγματικού δικαστηρίου σχετικά με τη Συνθήκη της Λισαβόνας.
<P>
Θα ήθελα να επικεντρωθώ συγκεκριμένα στο ζήτημα της έλλειψης δημοκρατικής νομιμότητας ως αποτέλεσμα δύο στοιχείων: της ανεπαρκούς εκπροσώπησης στο Ευρωπαϊκό Κοινοβούλιο, καθώς και στα διάφορα ευρωπαϊκά θεσμικά όργανα, χωρών με τον μεγαλύτερο πληθυσμό και της έλλειψης ευαισθησίας απέναντι στα εθνικά κοινοβούλια όσον αφορά την άσκηση κυρίαρχων εξουσιών σε επίπεδο Ευρωπαϊκής Ένωσης.
<P>
Θα ήθελα να αναφέρω άλλη μία, κατά τη γνώμη μου σημαντική, αδυναμία της Συνθήκης της Λισαβόνας, η οποία είναι ότι ο ρόλος των περιφερειακών κοινοβουλίων ουσιαστικά αγνοείται. Ενώ λαμβάνονται ελάχιστα υπόψη τα εθνικά κοινοβούλια, θα έλεγα ότι η αρχή της επικουρικότητας έχει δεχθεί ένα κατά κάποιον τρόπο μοιραίο πλήγμα από τη Συνθήκη της Λισαβόνας ως έχει.
<P>
" απόφαση του γερμανικού συνταγματικού δικαστηρίου, ακριβώς λόγω της εξουσίας και της ισχύος του, θα έπρεπε να είχε οδηγήσει και θα πρέπει να οδηγήσει σε έναν περιεκτικό νομικό και πολιτικό διάλογο σε αυτό το Σώμα που να ασχολείται συγκεκριμένα με τους κινδύνους, το ρίσκο που ενδέχεται να προκύψει λόγω της διαδικασίας ομοσπονδοποίησης της Ευρωπαϊκής Ένωσης που εισάγει η εν λόγω Συνθήκη.
<P>
Θα ήθελα, επίσης, να αναφέρω τα δικαιώματα των απάτριδων εθνών, από την Παδανία ως τη Βρετάνη, από την Κορσική ως την Κοιλάδα της Αόστης. Υπάρχουν δεκάδες απάτριδα έθνη που χρήζουν αναφοράς, λαμβανομένου υπόψη του γεγονότος ότι οι ιδρυτές ήθελαν να οικοδομήσουν μια Ευρώπη των εθνών, όχι μια ομοσπονδιακή Ευρώπη ή μια Ευρώπη των μεγαλύτερων συμφερόντων.
<SPEAKER ID="039" NAME="Franz Obermayr" AFFILIATION="NI">
(DE) Κύριε Πρόεδρε, αναφορικά με το ζήτημα της παράνομης μετανάστευσης στην Ευρωπαϊκή Ένωση, θα ήθελα να επισημάνω ότι έχει σημειωθεί σημαντική και πολύ σοβαρή αύξηση κατά το τελευταίο έτος. Σύμφωνα με την Επιτροπή, ο αριθμός καταγεγραμμένων παράνομων μεταναστών αυξήθηκε κατά 63% περίπου.
<P>
Το 2008, εισήχθησαν στη βάση δεδομένων EURODAK 62 000 σύνολα δακτυλικών αποτυπωμάτων παράνομων μεταναστών που συνελήφθησαν. Δεν θα μπορούσαμε καν να μαντέψουμε τον αριθμό μεταναστών που δεν εντοπίστηκαν.
<P>
" γεωγραφική κατάσταση της Αυστρίας, από όπου κατάγομαι, καθιστά τη χώρα ιδιαιτέρως δημοφιλή προορισμό και το γεγονός αυτό έχει επιφέρει καταστροφικές συνέπειες. Για παράδειγμα, 58 από τους 64 Κούρδους που συνελήφθησαν πρόσφατα εξαφανίστηκαν στο κέντρο υποδοχής και υπέβαλαν αμέσως αιτήσεις χορήγησης ασύλου, πράγμα που συνεπάγεται μακροσκελή διαδικασία.
<P>
Ο φόρτος που επιφέρει ο συνεχώς αυξανόμενος αριθμός παράνομων μεταναστών -και θα ήθελα να τονίσω τη λέξη "παράνομων" καθίσταται αφόρητος για τους πολίτες της ΕΕ. Αν δεν επιλύσουμε γρήγορα αυτό το πρόβλημα, δεν θα πρέπει να μας εκπλήσσει η αύξηση του σκεπτικισμού για την ΕΕ και το αίσθημα παραίτησης μεταξύ των πολιτών μας. Ζητώ, συνεπώς, από το Ευρωπαϊκό Συμβούλιο να εξετάσει το εν λόγω ζήτημα στις 29 και στις 30 Νοεμβρίου.
<SPEAKER ID="040" NAME="Elmar Brok" AFFILIATION="PPE">
(DE) Κύριε Πρόεδρε, κυρία Wallström, κυρία Malmström, κυρίες και κύριοι, η Συνθήκη της Λισαβόνας πρέπει πλέον να τεθεί σε ισχύ και να εφαρμοστεί γρήγορα. Πάνω από δέκα χρόνια συζητήσεων μεταξύ των θεσμικών οργάνων αρκούν. Τώρα, επιτέλους, χρειαζόμαστε τα εν λόγω μέσα προκειμένου να μπορέσουμε να βοηθήσουμε τους πολίτες της Ευρώπης. Ιδιαίτερα κατά τη διάρκεια της τρέχουσας οικονομικής κρίσης, πρέπει να κάνουμε κάτι για τους πολίτες όσον αφορά την καταπολέμηση της ανεργίας και παρόμοιων προβλημάτων. Για τον λόγο αυτόν, θα πρέπει να ολοκληρώσουμε γρήγορα αυτές τις συζητήσεις.
<P>
Γι' αυτό ζητώ από τον Πρόεδρο Klaus να ανοίξει τον δρόμο για τη Συνθήκη η οποία έχει επικυρωθεί και στις 27 χώρες. Στην Τσεχική Δημοκρατία, το συνταγματικό δικαστήριο είπε "ναι" στη Συνθήκη σε δύο περιπτώσεις και θα πράξει το ίδιο ξανά για τρίτη φορά. Είναι, επίσης, απολύτως σαφές ότι ο Χάρτης των Θεμελιωδών Δικαιωμάτων ισχύει μόνο στο πλαίσιο του ευρωπαϊκού δικαίου. Οι κανονισμοί σχετικά με τη γη εμπίπτουν στην αποκλειστική αρμοδιότητα των εθνικών αρχών. " ισχύουσα νομοθεσία πριν από το κοινοτικό δίκαιο δεν θα ακυρωθεί από το κοινοτικό δίκαιο. Υπάρχουν αυτές οι τρεις διασφαλίσεις, επομένως δεν έχει λόγο ανησυχίας. Αν κριθεί απαραίτητο, το Ευρωπαϊκό Συμβούλιο θα κληθεί να αποσαφηνίσει το ζήτημα για άλλη μία φορά με δήλωσή του.
<P>
Στο πλαίσιο αυτό, θα ήθελα να κάνω άλλη μία παρατήρηση. " εφαρμογή της Συνθήκης πρέπει να αντικατοπτρίζει τις τρεις αρχές του σχεδίου Συντάγματος και της Συνταγματικής Συνθήκης: αποτελεσματικότητα, διαφάνεια και δημοκρατία. Στο σημείο αυτό, θα ήθελα να αναφέρω συγκεκριμένα την Υπηρεσία Εξωτερικής Δράσης, καθώς θα συζητήσουμε ξανά αυτό το ζήτημα το απόγευμα. " διαφάνεια, η δημοκρατία και, ειδικότερα, η αρχή της κοινότητας δεν πρέπει να θυσιαστούν για την επίτευξη αποτελεσματικότητας. Πρέπει να υπάρχουν οι απαραίτητες διασφαλίσεις. Θα μπορούσαμε να πούμε ότι μέρος της Επιτροπής έχει χαρακτήρα sui generis, εδώ, όμως, είναι δυνατή η συζήτηση κάθε λογής ζητήματος. Για τον λόγο αυτόν, κυρία Malmström, θα ήθελα να σας ζητήσω να εγκαταλείψετε τα τρέχοντα σχέδια της κυβέρνησής σας και να μην καταρτίσετε κατευθυντήριες γραμμές για την Υπηρεσία Εξωτερικής Δράσης κατά τη συνεδρίαση του Ευρωπαϊκού Συμβουλίου την επόμενη εβδομάδα, οι οποίες θα περιόριζαν το πεδίο διαπραγμάτευσης, αλλά αντιθέτως, να λάβετε τελικές αποφάσεις επί του θέματος μαζί με τον νέο Ύπατο Εκπρόσωπο ούτως ώστε να έχουμε μια κοινή, δίκαιη βάση διαπραγμάτευσης.
<SPEAKER ID="041" NAME="William" AFFILIATION="The Earl of) Dartmouth  (EFD">
(EN) Κύριε Brok, αναφερθήκατε σε δέκα χρόνια συζητήσεων για τη Συνθήκη της Λισαβόνας. Σκεφτήκατε ποτέ ότι, αυτά τα δέκα χρόνια συζητήσεων, εσείς και οι συνάδελφοί σας απλώς αποτύχατε να πείσετε αρκετούς ανθρώπους και ότι αυτός είναι ο λόγος για τον οποίο εσείς και οι συνάδελφοί σας αναγκαστήκατε να καταφύγετε στην κατάφωρη χειραγώγηση στην οποία αναφέρθηκα νωρίτερα για να επιτύχετε την έγκριση της Συνθήκης;
<SPEAKER ID="042" NAME="Elmar Brok" AFFILIATION="PPE">
(DE) Θα ήθελα να πω στον συνάδελφο βουλευτή ότι οι θεσμικές αλλαγές που προκύπτουν από τη Συνθήκη της Νίκαιας, τη Συνταγματική Συνθήκη και τη Συνθήκη της Λισαβόνας τύγχαναν πάντοτε ευρείας υποστήριξης από τον πληθυσμό της Ευρώπης και από την πλειονότητα των ευρωπαϊκών κρατών. Υπήρχαν πάντοτε μεμονωμένα κράτη που λάμβαναν διαφορετικές αποφάσεις, εν μέρει για εσωτερικούς πολιτικούς σκοπούς. Τώρα η απόφαση λήφθηκε στα κοινοβούλια 27 κρατών -και τα κοινοβούλια δεν συνιστούν μορφή δημοκρατίας δεύτερης κατηγορίας- ή σε δημοψηφίσματα όπως στην περίπτωση της Ιρλανδίας. Ως αποτέλεσμα, η συντριπτική πλειοψηφία είναι τώρα υπέρ της Συνθήκης της Λισαβόνας, συμπεριλαμβανομένης της πλειοψηφίας του λαού σας.
<SPEAKER ID="043" NAME="Libor Rouček" AFFILIATION="S&amp;D">
(CS) Θα ήθελα να κάνω μερικές παρατηρήσεις πριν από τη συνεδρίαση του Ευρωπαϊκού Συμβουλίου αναφορικά με την επικύρωση της Συνθήκης της Λισαβόνας στη χώρα μου, την Τσεχική Δημοκρατία. Οι Τσέχοι είπαν ένα ξεκάθαρο "ναι" στη Συνθήκη της Λισαβόνας μέσω των εκλεγμένων αντιπροσώπων τους και στα δύο σώματα του κοινοβουλίου. Όλες οι δημοσκοπήσεις δείχνουν ότι θέλουν να υπογράψει γρήγορα τη Συνθήκη ο Πρόεδρος Klaus. Οι Τσέχοι θέλουν, επίσης, να λάβουν εγγυήσεις για τα ίδια ανθρώπινα, πολιτικά και κοινωνικά δικαιώματα στην Ευρώπη με τους υπόλοιπους Ευρωπαίους. Γι' αυτόν τον λόγο είπαν, επίσης, ένα ξεκάθαρο "ναι" στον Χάρτη των Θεμελιωδών Δικαιωμάτων. Ο Πρόεδρος Klaus φημίζεται για τη σταθερή αντίθεσή του στον Χάρτη και ιδιαιτέρως στα τμήματα αυτού που αφορούν κοινωνικά ζητήματα. Τώρα, υπό το πρόσχημα της λεγόμενης απειλής των Σουδητών, επιχειρεί υπό πίεση χρόνου να διαπραγματευτεί μια ρήτρα εξαίρεσης για την Τσεχική Δημοκρατία.
<P>
" Ευρωπαϊκή Ένωση δεν πρέπει να παίξει αυτό το επαίσχυντο παιχνίδι. Οι περισσότεροι Τσέχοι θέλουν ολόκληρο τον Χάρτη, συμπεριλαμβανομένων των τμημάτων που αφορούν κοινωνικά ζητήματα. Είναι λυπηρό, θλιβερό και εξευτελιστικό για τον ρόλο του τσέχου Προέδρου να σέρνει τους Σουδήτες σε αυτό το παιχνίδι 65 χρόνια μετά το τέλος του Β' Παγκοσμίου Πολέμου. Τόσο οι Τσέχοι όσο και οι Σουδήτες έχουν βιώσει υπεραρκετό τρόμο και δυστυχία κατά τη διάρκεια του πολέμου και του εκτοπισμού. Πιστεύω ακράδαντα ότι τόσο οι Τσέχοι όσο και οι Σουδήτες έχουν διδαχθεί από αυτήν την τραγική εμπειρία και ότι οι Τσέχοι, οι Γερμανοί και οι Σουδήτες θέλουν να ζήσουν μαζί και να οικοδομήσουν μια νέα ενωμένη Ευρώπη, ειρηνικά και σε συνεργασία μεταξύ τους.
<SPEAKER ID="044" NAME="Fiona Hall" AFFILIATION="ALDE">
(EN) Κύριε Πρόεδρε, τόσο η σουηδική Προεδρία όσο και η Επιτροπή αναφέρονται στη σημασία μιας κοινοτικής συμφωνίας σχετικά με τη χρηματοδότηση μέτρων για την αντιμετώπιση της κλιματικής αλλαγής στις αναπτυσσόμενες χώρες. Συμφωνώ. Αλλά η προσφορά που κατατέθηκε από την Επιτροπή συνιστά απατηλή πρόταση, την οποία οι αναπτυσσόμενες χώρες έχουν κάθε λόγο να αμφισβητούν.
<P>
Ο κ. Barroso ανέφερε προ ολίγου ότι η αγορά άνθρακα στις αναδυόμενες χώρες θα καλύψει το μεγαλύτερο μέρος του εκτιμώμενου ετήσιου κόστους ύψους 100 δισεκατομμυρίων ευρώ για τον μετριασμό της κλιματικής αλλαγής και την προσαρμογή σε αυτήν.
<P>
Αλλά δεν είναι καθόλου βέβαιο ότι η διεθνής αγορά άνθρακα θα παράσχει χρηματοοικονομική ροή ύψους 38 δισεκατομμυρίων ευρώ το έτος στις αναπτυσσόμενες χώρες. Έχουμε δει πόσο ασταθής ήταν η τιμή του άνθρακα στο σύστημα εμπορίας δικαιωμάτων εκπομπών της ΕΕ και πόσος χρόνος χρειάζεται για την ανάδυση μιας κανονικής αγοράς άνθρακα.
<P>
Μια άλλη μεγάλη αδυναμία είναι η υπόθεση ότι οι αναπτυσσόμενες και οι αναδυόμενες χώρες θα χαρούν να χρηματοδοτήσουν τα μέτρα ενεργειακής απόδοσής τους. Αυτό είναι παράλογο. Αυτό που εμποδίζει την ενεργειακή απόδοση στα κράτη μέλη μας είναι η έλλειψη μηχανισμών αρχικής χρηματοδότησης, παρ' όλα αυτά υποθέτουμε ότι οι αναπτυσσόμενες χώρες μπορούν να βρουν χρήματα. Χρειαζόμαστε πρόσθετη χρηματοδότηση.
<SPEAKER ID="045" NAME="Andreas Mölzer" AFFILIATION="NI">
(DE) Κύριε Πρόεδρε, θα ήθελα να κάνω τρεις παρατηρήσεις σχετικά με την επικείμενη συνεδρίαση του Συμβουλίου. Πρώτον, η θετική ψήφος των Ιρλανδών οφείλεται, κατά τη γνώμη μου, πρωτίστως στη χρηματοπιστωτική κρίση, ενώ οι τράπεζες σώθηκαν πριν από έναν χρόνο με τα χρήματα των φορολογούμενων. Τώρα οι τραπεζίτες θα λαμβάνουν για άλλη μια φορά μισθούς ρεκόρ. " ΕΕ θα κριθεί σίγουρα από το κατά πόσον μπορεί να σταματήσει την εξαφάνιση δισεκατομμυρίων ευρώ από τα χρήματα των φορολογούμενων σε αυτήν τη μαύρη τρύπα.
<P>
Δεύτερον, νέα πρόσωπα καταλαμβάνουν τις κορυφαίες θέσεις στην ΕΕ ως αποτέλεσμα της Συνθήκης της Λισαβόνας. Τα επαγγελματικά τους προσόντα είναι σίγουρα δεύτερης κατηγορίας, διότι η πλειονότητα των υποψηφίων είναι αποτυχημένοι πολιτικοί που καταψηφίστηκαν στις χώρες καταγωγής τους. Ποιος θα εκπροσωπεί την ΕΕ τώρα; Ο Πρόεδρος του Συμβουλίου, ο Ύπατος Εκπρόσωπος ή ο Πρόεδρος της Επιτροπής; Θα επικρατήσει αναμφίβολα χάος.
<P>
" τρίτη παρατήρησή μου, κύριε Πρόεδρε, είναι η εξής. Αν ο Πρόεδρος της Τσεχικής Δημοκρατίας, κ. Václav Klaus, υπογράψει τη Συνθήκη της Λισαβόνας, υπό τον όρο ότι θα συμπεριληφθεί μια υποσημείωση που θα διασφαλίζει ότι τα διατάγματα Beneš θα παραμείνουν σε ισχύ, με άλλα λόγια, διατάγματα που αντιβαίνουν στο διεθνές δίκαιο και στα ανθρώπινα δικαιώματα, τότε θα υπάρχουν δύο είδη θεμελιωδών δικαιωμάτων: τα θεμελιώδη δικαιώματα για τους Γερμανούς, για τους Σουδήτες και για όλους τους άλλους. Δεν μπορούμε να το επιτρέψουμε αυτό!
<SPEAKER ID="046" NAME="Jacek Saryusz-Wolski" AFFILIATION="PPE">
(EN) Κύριε Πρόεδρε, ενώ πλησιάζει η Συνθήκη της Λισαβόνας, προσδοκούμε να σημειωθεί πρόοδος στο Ευρωπαϊκό Συμβούλιο του Οκτωβρίου όσον αφορά ένα ζήτημα προτεραιότητας - την Ευρωπαϊκή Υπηρεσία Εξωτερικής Δράσης. Το Ευρωπαϊκό Κοινοβούλιο έχει ζητήσει επίμονα τη δημιουργία μιας πραγματικής κοινής ευρωπαϊκής διπλωματίας. " Υπηρεσία Εξωτερικής Δράσης θα διασφαλίσει δυνητικά την ενότητα και τη συνέπεια της εξωτερικής μας δράσης, πράγμα άκρως απαραίτητο προκειμένου η Ένωση να ενεργεί ομόφωνα και να ανταποκρίνεται αποτελεσματικά σε εξωτερικές προκλήσεις όπως η ενεργειακή ασφάλεια.
<P>
Προκειμένου να αξιοποιηθεί η δυνατότητα που προσφέρεται με τη δημιουργία της Υπηρεσίας Εξωτερικής Δράσης, αναμένουμε από το Συμβούλιο να λάβει υπόψη τη θέση του Ευρωπαϊκού Κοινοβουλίου που εγκρίθηκε αυτήν την εβδομάδα στην Επιτροπή Συνταγματικών Υποθέσεων, και ειδικότερα τα εξής. Για μια ισχυρή εξωτερική πολιτική πρέπει να εφοδιάσουμε τον νέο επικεφαλής της ευρωπαϊκής διπλωματίας με τα κατάλληλα μέσα, ούτως ώστε να είναι σε θέση να ενισχύσει την εξωτερική πολιτική μας. " Υπηρεσία Εξωτερικής Δράσης θα πρέπει να βασίζεται στην κοινοτική μέθοδο με σαφή συμμετοχή της Επιτροπής και του Ευρωπαϊκού Κοινοβουλίου. Το πεδίο αρμοδιοτήτων του Ύπατου Εκπροσώπου πρέπει να είναι ευρύ και να περιλαμβάνει πολιτικές σχετικές με την ΚΕΠΠΑ όπως η διεύρυνση, η γειτονία, το εμπόριο και η ανάπτυξη.
<P>
" προϋπόθεση για μια ισχυρή, συνεκτική εξωτερική πολιτική είναι η δημοκρατική νομιμότητα, που μπορεί να παρασχεθεί μόνο με την ενεργό συμμετοχή του Ευρωπαϊκού Κοινοβουλίου. " συμμετοχή αυτή θα πρέπει να ληφθεί υπόψη σε δύο στάδια: εκ των προτέρων διαβούλευση με το Κοινοβούλιο κατά τη διαδικασία συγκρότησης της υπηρεσίας, και εκ των προτέρων διαβούλευση με το Κοινοβούλιο κατά τη θέσπιση στόχων εξωτερικής πολιτικής. Μόλις εδραιωθούν ο Ύπατος Εκπρόσωπος και η υπηρεσία, το Ευρωπαϊκό Κοινοβούλιο θα πρέπει να διαθέτει ισχυρή εντολή να διαδραματίζει ενεργό ρόλο στη διαδικασία ελέγχου της εξωτερικής πολιτικής της ΕΕ και της υπηρεσίας.
<P>
Κατά το στάδιο υλοποίησης, δεν θα πρέπει να επιτρέψουμε την αλλοίωση διατάξεων σχετικά με την εξωτερική πολιτική, βασισμένων στη Συνθήκη της Λισαβόνας. " δημοκρατική νομιμότητα της νέας υπηρεσίας εξαρτάται και από τη σύνθεσή της. " γεωγραφική ισορροπία της Ένωσης θα πρέπει να ληφθεί υπόψη. " δίκαιη εκπροσώπηση όλων των κρατών μελών στα θεσμικά όργανα της ΕΕ συνιστά βασική αρχή, και η Υπηρεσία Εξωτερικής Δράσης δεν θα πρέπει να αποτελέσει εξαίρεση.
<SPEAKER ID="047" NAME="Pervenche Berès" AFFILIATION="S&amp;D">
(FR) Κύριε Πρόεδρε, κυρία Προεδρεύουσα του Συμβουλίου, πάνω από τέσσερις μήνες μετά την εκλογή του Ευρωπαϊκού Κοινοβουλίου, θα συγκαλέσετε Ευρωπαϊκό Συμβούλιο σε μια εποχή αναποφασιστικότητας για την Ευρωπαϊκή Ένωση, με μια Επιτροπή που βρίσκεται ακόμη εκεί για να αντιμετωπίζει καθημερινά ζητήματα.
<P>
Αν δεν θέλουμε να οδηγήσουμε τους ευρωπαίους πολίτες σε πλήρη απόγνωση, μου φαίνεται ότι αυτό το Ευρωπαϊκό Συμβούλιο θα μπορούσε να στείλει δύο μηνύματα. Το πρώτο είναι ότι, έναν χρόνο μετά την αλληλεγγύη που επιδείχθηκε από όλα τα ευρωπαϊκά κράτη όσον αφορά τις τράπεζες, πρέπει να ξεκινήσετε έναν ευρωπαϊκό διάλογο για τον φόρο επί των χρηματοοικονομικών συναλλαγών ή για την εισφορά που πρέπει να καταβάλλουν οι τράπεζες στους προϋπολογισμούς των κρατών μελών για να διασφαλίσουν με τη σειρά τους την αλληλεγγύη.
<P>
Κυρία Malmström, ο Πρόεδρος της Επιτροπής δήλωσε χθες εξ ονόματος της Ευρωπαϊκής Επιτροπής ότι υποστήριζε τον προϋπολογισμό ως έχει και ότι, έναν χρόνο μετά το σχέδιο για την ανάκαμψη της οικονομίας, δεν θα πρέπει να συμπεριληφθεί τίποτε καινούριο. Εντούτοις, τον τελευταίο χρόνο, η κατάσταση στο μέτωπο της απασχόλησης και του χρέους έχει επιδεινωθεί σημαντικά. Ο προϋπολογισμός που προτάθηκε σήμερα είναι ένας προϋπολογισμός που δεν θα χρηματοδοτήσει καν το δεύτερο μέρος του σχεδίου για την ανάκαμψη της οικονομίας που χαράξατε έναν χρόνο πριν. Αυτή είναι, επομένως, η συμβουλή βάσει της οποίας θα πρέπει να αναλάβει δράση το Ευρωπαϊκό Συμβούλιο: φορολόγηση των χρηματοοικονομικών συναλλαγών, αλληλεγγύη εκ μέρους των τραπεζών αναφορικά με τους προϋπολογισμούς των κρατών μελών και ένα πραγματικό σχέδιο για την ανάκαμψη της οικονομίας, όπως ξεκίνησε πριν από έναν χρόνο, παρότι το επικρίναμε τότε ως ανεπαρκές.
<SPEAKER ID="048" NAME="Marian Harkin" AFFILIATION="ALDE">
(EN) Κύριε Πρόεδρε, καταρχάς, χαίρομαι που βλέπω εδώ την πρώην συνάδελφό μου, κ. Cecilia Malmström, ιδιαίτερα υπό το πρίσμα του πειστικού "ναι" της Ιρλανδίας για τη Λισαβόνα, που ακολουθήθηκε από την υπογραφή του δημοκρατικά εκλεγμένου πολωνού Προέδρου. Θεωρώ ότι αυτές οι δύο ακόμη προσυπογραφές θα διευκολύνουν, ελπίζω, το έργο που έχει αναλάβει η σουηδική Προεδρία να προεδρεύσει της πλήρους επικύρωσης της Συνθήκης της Λισαβόνας.
<P>
Εντούτοις, οι περισσότεροι ευρωπαίοι πολίτες ανησυχούν πολύ περισσότερο για το τι κάνει η ΕΕ για να αντιμετωπίσει την τρέχουσα οικονομική κρίση παρά για τις λεπτομέρειες της Λισαβόνας. Επομένως, και απευθύνομαι στους ευρωσκεπτικιστές φίλους μου: "Ξεπεράστε το". Προτού ψηφίσουν οι Ιρλανδοί "ναι", 27 εκατομμύρια πολίτες της ΕΕ ψήφισαν "ναι", 24 εκατομμύρια ψήφισαν "όχι". Αυτή είναι δημοκρατική νομιμότητα.
<P>
Ας ασχοληθούμε, λοιπόν, με τον πραγματικό κόσμο. Στο πλαίσιο αυτό, θα ήθελα να αναφερθώ στον μηχανισμό μικροχρηματοδοτήσεων Progress, ο οποίος θα δώσει στους ανέργους τη δυνατότητα να κάνουν μια νέα αρχή και θα ανοίξει τον δρόμο για την επιχειρηματικότητα. Ο εν λόγω μηχανισμός θα προσφέρει 100 εκατομμύρια ευρώ και θα μπορούσε να κινητοποιήσει άλλα 500 εκατομμύρια ευρώ μικροπιστώσεων. Έχω να πω, όμως, στην Επιτροπή και στο Συμβούλιο: αυτό είναι κάθε άλλο παρά αρκετό. " ΕΕ έχει μια πραγματική ευκαιρία να ανταποκριθεί στις πραγματικές ανάγκες των πολιτών της, αλλά χρειαζόμαστε μεγαλύτερες επενδύσεις.
<SPEAKER ID="049" NAME="Wim van de Camp" AFFILIATION="PPE">
(NL) Κύριε Πρόεδρε, είναι καλό το ότι η Ευρωπαϊκή Ένωση απολαμβάνει την επιτυχία του ιρλανδικού δημοψηφίσματος για λίγο. Θα πρέπει, επίσης, να μακαρίσουμε την τύχη μας που έχει πραγματοποιηθεί ένα σημαντικό βήμα προς τη Συνθήκη της Λισαβόνας. Ασφαλώς όλοι προβληματιζόμαστε για την Τσεχική Δημοκρατία. Θα περιμένουμε την απόφαση του δικαστηρίου με σεβασμό, αλλά επιδείξτε υπομονή και ευαισθησία στις επαφές σας με τον κ. Klaus. Αν εξαπολύσουμε επίθεση εναντίον του, αυτό θα μπορούσε κάλλιστα να έχει το αντίθετο από το επιδιωκόμενο αποτέλεσμα.
<P>
" Κοπεγχάγη και η επιτυχία αυτής της διάσκεψης είναι μια πηγή ελπίδας, όχι μόνο για την Ευρώπη, αλλά και για τον κόσμο. " βιωσιμότητα είναι πηγή τεχνολογικής ανάπτυξης. Τα σημαντικά τεχνολογικά επιτεύγματα στην Ευρώπη, η αποθήκευση CO2, για παράδειγμα, μπορούν να συμβάλουν και στην καταπολέμηση της οικονομικής κρίσης.
<P>
Έτσι, φτάνω στην τρίτη παρατήρησή μου: την οικονομική κρίση. Θέλουμε μια Ευρώπη των πολιτών. Θα πρέπει να δοθεί μεγαλύτερη προσοχή στην απασχόληση, και το Συμβούλιο διαθέτει καλά σχέδια εν προκειμένω. Παρ' όλα αυτά, τα εν λόγω σχέδια εξακολουθούν να μην έχουν ιδιαίτερη σημασία για πολλούς πολίτες, οι οποίοι σε μεγάλο βαθμό δεν τα γνωρίζουν. " χρηματοπιστωτική εποπτεία των τραπεζικών ιδρυμάτων είναι επίσης πολύ σημαντική, και ελπίζω ότι θα κατορθώσετε να σημειώσετε πρόοδο και στο θέμα αυτό την επόμενη εβδομάδα.
<P>
Τέλος, η προσέγγιση του ζητήματος του ασύλου. Στηρίζω σθεναρά τις προθέσεις της σουηδικής Προεδρίας, ωστόσο, δεν έχουν σημειωθεί απτά αποτελέσματα, μεταξύ άλλων από τις διαβουλεύσεις του Συμβουλίου. Την περασμένη εβδομάδα, στη συνεδρίαση της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, καταγγέλθηκε ότι η Επιτροπή, το Συμβούλιο και το Κοινοβούλιο εξακολουθούν να επιτυγχάνουν πολύ λίγα απτά αποτελέσματα.
<SPEAKER ID="050" NAME="Gianluca Susta" AFFILIATION="S&amp;D">
(IT) Κύριε Πρόεδρε, κυρίες και κύριοι, πιστεύω ότι ήρθε η ώρα να σταματήσει αυτό το Σώμα τον ατελείωτο διάλογο για τη Συνθήκη της Λισαβόνας, που εξακολουθούμε να ακούμε σήμερα.
<P>
Πιστεύω ότι πρέπει να σεβαστούμε τις επιθυμίες του Κοινοβουλίου, των μεγάλων ευρωπαϊκών χωρών, των 27 και των 26 που έχουν επικυρώσει την εν λόγω Συνθήκη με διάφορους τρόπους, αλλά να το κάνουμε δημοκρατικά, και συνεπώς οι προσβολές σε βάρος της Συνθήκης και του δημοκρατικού της περιεχομένου πρέπει επίσης να απορριφθούν. Πιστεύω, ακόμη, ότι η συνεδρίαση του Συμβουλίου στο τέλος του μήνα θα αποτελέσει σημαντική ευκαιρία για να επιβεβαιώσουμε την ανάγκη αναζωογόνησης της ιδέας της Ευρώπης πέρα από τη Λισαβόνα και αναζωογόνησης της οικονομίας, καθώς και για να διασφαλίσουμε ότι η Ευρώπη δεν υποχωρεί στο σημαντικό θέμα της κλιματικής αλλαγής. Από αυτήν την άποψη, πιστεύω ότι τα όσα έχουμε ακούσει τελευταία από την κυρία Προεδρεύουσα του Συμβουλίου, αλλά και τα όσα ακούσαμε σήμερα, δεν αρκούν.
<P>
" Ευρώπη πέρα από τη Λισαβόνα αδυνατεί να ερμηνεύσει το ισχυρό περιεχόμενο της νέας Συνθήκης και δεν κατορθώνει να συμμορφωθεί με τους όρους της ατζέντας της Λισαβόνας. Επομένως, αν εμείς, τα 500 εκατομμύρια Ευρωπαίων, θέλουμε να παραμείνουμε η μεγαλύτερη οικονομική δύναμη στον κόσμο, μια δύναμη που ετοιμάζεται να καταστεί σημαντικός πολιτικός παράγοντας στη διεθνή σκηνή, παροτρύνω την Επιτροπή να εκτελέσει πλήρως την εντολή της που συνίσταται στην πρόταση ευρωπαϊκής νομοθεσίας σχετικά με τα σημαντικά ζητήματα της οικονομίας, της ανάκαμψης της οικονομίας και της ανάκαμψης της αγοράς εργασίας, και παροτρύνω το Συμβούλιο να μετατρέψει τον μακρύ κατάλογο τίτλων σε πραγματική πολιτική ούτως ώστε να συμβάλει στην επίλυση των οικονομικών δυσκολιών.
<P>
Αυτό πιστεύω ότι μας λείπει. Μας λείπει ένα μεγάλο σχέδιο για την ανάκαμψη της οικονομίας, έχουμε ελλείψεις σε σημαντικούς τομείς όπως η αναζωογόνηση της πολιτικής για τις υποδομές μέσω ευρωομολόγων, και μας λείπει μια ευρωπαϊκή προσέγγιση υψηλού επιπέδου. Αυτό περιμένουμε από το Ευρωπαϊκό Συμβούλιο στο τέλος του μήνα.
<SPEAKER ID="051" NAME="Johannes Cornelis van Baalen" AFFILIATION="ALDE">
(EN) Κύριε Πρόεδρε, είναι εξαιρετικά σημαντικό να καταπολεμήσουμε την οικονομική κρίση, και αυτό σημαίνει επίσης ότι πρέπει να βοηθήσουμε τις μικρομεσαίες επιχειρήσεις. Πρέπει να είμαστε προσηλωμένοι στο αποτέλεσμα της Επιτροπής Stoiber, και θέλω να ακούσω τόσο από την Επιτροπή όσο και από το Συμβούλιο κατά πόσον είναι προσηλωμένοι στην εν λόγω διαδικασία και τι πρόκειται να πράξουμε, διότι πρέπει να ελαττώσουμε τη γραφειοκρατία.
<P>
Ένα άλλο θέμα που θα ήθελα να σχολιάσω είναι το Πρωτόκολλο της Άγκυρας. Ο τούρκος υπουργός Εξωτερικών Υποθέσεων δήλωσε σε δημόσια συνέντευξη στη Χάγη ότι η Τουρκία δεν θα επικυρώσει ούτε θα εφαρμόσει το Πρωτόκολλο της Άγκυρας. Πρόκειται για δήλωση σε εξουσιοδοτημένη συνέντευξη στην εφημερίδα de Volkskrant της 7ης Οκτωβρίου 2009. Σε ποιες ενέργειες θα προβούμε; Δεν μπορούμε, όπως είπε ο Επίτροπος Rehn στην Επιτροπή Εξωτερικών Υποθέσεων, να του το ζητήσουμε απλώς ευγενικά για άλλη μία φορά. " προθεσμία είναι η 1η Νοεμβρίου. Ποια μέτρα πρόκειται να λάβουμε;
<SPEAKER ID="052" NAME="Gunnar Hökmark" AFFILIATION="PPE">
(SV) Κύριε Πρόεδρε, κυρία υπουργέ, κυρία Επίτροπε, χαίρομαι που σας βλέπω εδώ. Θα ήθελα να αναφέρω δύο πράγματα πριν από τη σύνοδο κορυφής του Ευρωπαϊκού Συμβουλίου. Το πρώτο θέμα που θα ήθελα να θίξω αφορά το κλίμα. Πιστεύω ότι είναι σημαντικό να ξεκινήσουμε τις διαπραγματεύσεις με στόχο η βέλτιστη λύση στο ζήτημα να είναι μια λύση που περιλαμβάνει κοινή δέσμευση από όλους. Το λέω αυτό διότι, στη συζήτηση, ορισμένες φορές μιλάμε σαν να επρόκειτο για την εξεύρεση της βέλτιστης λύσης στην Ευρώπη ή σε μια συγκεκριμένη χώρα. Εντούτοις, αυτό δεν αρκεί αν δεν μπορούμε να πάρουμε με το μέρος μας την Κίνα, την Ινδία και πολλές άλλες χώρες που δεν συμμετέχουν επί του παρόντος στην κοινή δέσμευση για το κλίμα. Αυτό σημαίνει ότι ο πραγματισμός και τα αποτελέσματα πρέπει να έχουν τον πρώτο λόγο. Μια τέτοιου είδους λύση πρέπει, επίσης, να βασίζεται στο γεγονός ότι όλες οι χώρες είναι διατεθειμένες να δεσμευτούν. Δεν θα πρέπει οι δεσμεύσεις και οι πολιτικές σε άλλα μέρη του κόσμου να βασίζονται στις συνεχείς επενδύσεις της Ευρώπης. Πρέπει, αντίθετα, να βασίζονται σε υγιή οικονομία, υγιή ανάπτυξη και στην υγιή ανάπτυξη νέων δυνατοτήτων - με τη βοήθεια της Ευρώπης και άλλων εύπορων χωρών.
<P>
" δεύτερη παρατήρησή μου αφορά τις χρηματοπιστωτικές αγορές. Πιστεύω ότι είναι σημαντικό να τονίσουμε ότι, περισσότερο από οτιδήποτε άλλο, η σταθερότητα των χρηματοπιστωτικών αγορών απαιτεί αυτό που ονομάζουμε σταθερή μακροοικονομία, με άλλα λόγια, σταθερά δημόσια οικονομικά. Αυτό σημαίνει ότι η συζήτηση σχετικά με την έξοδο από τα μεγάλα δημοσιονομικά ελλείμματα είναι πολύ πιο σημαντική από το πώς θα πρέπει να είναι οι επιμέρους κανονισμοί των χρηματοπιστωτικών αγορών. Οι σταθερές χρηματοπιστωτικές αγορές χρειάζονται, ωστόσο, και σταθερή ανάπτυξη, σταθερές επενδύσεις και τη δημιουργία νέων θέσεων εργασίας. Αυτό σημαίνει ότι, όταν νομοθετούμε σχετικά με τις χρηματοπιστωτικές αγορές, η εν λόγω νομοθεσία πρέπει να περιλαμβάνει καλύτερη εποπτεία, διασυνοριακά μέτρα και διαφάνεια, αλλά όχι τόσους πολλούς κανονισμούς ώστε οι επενδύσεις και η ανάπτυξη να πραγματοποιούνται σε άλλες χώρες. Κάτι τέτοιο θα διακύβευε τη σταθερότητα της οικονομίας μας και των χρηματοπιστωτικών μας αγορών.
<SPEAKER ID="053" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, η θετική έκβαση του ιρλανδικού δημοψηφίσματος καθιστά τη θέση σε ισχύ της Συνθήκης της Λισαβόνας πιο αληθοφανή και επικείμενη από ποτέ. Αυτό είναι καλό, καθώς σημαίνει ότι θα έχουμε επιτέλους θεσμικά όργανα που θα είναι σε θέση να αναλάβουν δράση. Καταρχάς, θα μπορέσουν να μας βοηθήσουν να εξέλθουμε από την κρίση και να αντιμετωπίσουμε την κοινωνική της διάσταση, ήτοι το ζήτημα της δημιουργίας θέσεων απασχόλησης. Εντούτοις, εκτός από αυτό, η κλιματική αλλαγή, η ενέργεια και οι κανόνες δίκαιου ανταγωνισμού θα πρέπει να περιλαμβάνονται επίσης στην ατζέντα.
<P>
" σύνοδος κορυφής προσφέρει, επίσης, τη δυνατότητα να δοθεί η αρχική, αποφασιστική ώθηση που απαιτείται για να ληφθεί απόφαση σχετικά με τα μέλη της νέας Επιτροπής, και έχουμε ήδη ακούσει τον Πρόεδρο Barroso να προβαίνει σε προβλέψεις σχετικά με τα κριτήρια επιλογής.
<P>
Θα ήθελα να επισημάνω τη σημασία δύο πραγμάτων. Πρώτον, ως μέλος της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, θεωρώ ότι στην Επιτροπή θα πρέπει να υπάρχει ισορροπημένη εκπροσώπηση. " Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο έχει αναφέρει πόσο σημαντικό θα ήταν ο Ύπατος Εκπρόσωπος να είναι μέλος αυτής της πολιτικής οικογένειας, αλλά δεν υπάρχει αμφιβολία ότι είναι εξίσου σημαντικό να διασφαλίσουμε την ίση εκπροσώπηση ανδρών και γυναικών.
<P>
Από την άλλη πλευρά, η Ομάδα ανέφερε, επίσης, την κατανομή χαρτοφυλακίων και έκανε λόγο για ένα χαρτοφυλάκιο που θεωρώ σημαντικό ως δικηγόρος προσηλωμένος στην ελευθερία και ως πρόεδρος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και το οποίο αφορά την υποδιαίρεση της Γενικής Διεύθυνσης Δικαιοσύνης και Εσωτερικών Υποθέσεων σε μια ΓΔ αρμόδια για τα ζητήματα που αφορούν τη δικαιοσύνη και τα θεμελιώδη δικαιώματα και σε μια άλλη αρμόδια για τα ζητήματα ασφάλειας.
<P>
Πιστεύω ότι αυτή δεν είναι η σωστή λύση. " σωστή λύση δεν περιλαμβάνει την υπαγωγή της δικαιοσύνης στη σημασία της ασφάλειας ή τη θέση της μίας εναντίον της άλλης, αλλά μάλλον τη δημιουργία μιας Γενικής Διεύθυνσης Δικαιοσύνης και Θεμελιωδών Δικαιωμάτων, μιας δεύτερης Γενικής Διεύθυνσης Εσωτερικών Υποθέσεων και μιας τρίτης που δεν συνδέει την ασφάλεια με τη μετανάστευση, αλλά αντιθέτως τις διαχωρίζει, δημιουργώντας έτσι μια Γενική Διεύθυνση Ασφάλειας και μια άλλη Μετανάστευσης, Ασύλου και Προσφύγων, που περιλαμβάνει τον τομέα των θεμελιωδών δικαιωμάτων.
<SPEAKER ID="054" NAME="Brian Crowley" AFFILIATION="ALDE">
(EN) Κύριε Πρόεδρε, αν γυρίσετε πίσω πάνω από δέκα χρόνια, στις συζητήσεις μας γι' αυτές τις συνόδους κορυφής θα διαπιστώσετε ότι έχουν υποβληθεί πολλές ιδέες, πολλά παρόμοια σχέδια ή προτάσεις από τους βουλευτές αυτού του Σώματος, από μέλη του Συμβουλίου αλλά και από Επιτρόπους και, αν μη τι άλλο, κατά το τελευταίο έτος ένα πράγμα έχει αποδειχθεί κατά την άποψή μου, ήτοι ότι όταν η Ένωση ενεργεί συλλογικά, με αλληλεγγύη, με μεγάλα σχέδια και μεγάλες φιλοδοξίες, κινεί τον κόσμο. Ίσως τώρα έχει έρθει η ώρα για μεγαλύτερα σχέδια και μεγαλύτερες φιλοδοξίες όσον αφορά τον τρόπο με τον οποίο προχωρούμε.
<P>
Πολλοί μίλησαν για τη μάστιγα της ανεργίας που πλήττει τόσους πολλούς ανθρώπους τους τελευταίους μήνες και είπαν ότι έχει έρθει η ώρα να αναλάβουμε σοβαρή δράση για την απομάκρυνση της περιττής ρύθμισης και των φραγμών για τις επιχειρήσεις και τους επιχειρηματίες που ιδρύουν αυτές τις επιχειρήσεις.
<P>
Επιτρέψτε μου να πω ότι, όταν μιλάμε για αλληλεγγύη, δεν σημαίνει ο μεγάλος εναντίον του μικρού, και ένας από τους φόβους μου είναι ότι η νέα G20 θα μπορούσε να έχει αρνητικό αντίκτυπο στις μικρές και τις μεσαίες χώρες που αναδύονται σε αυτές τις νέες αγορές.
<P>
Τέλος, λίγα λόγια προς την κυρία Προεδρεύουσα του Συμβουλίου: μπορεί να θέσετε το ζήτημα της παράτασης της διάρκειας προστασίας του δικαιώματος πνευματικής ιδιοκτησίας στην ημερήσια διάταξη του Συμβουλίου, καθώς και υπό τη σουηδική Προεδρία.
<SPEAKER ID="055" NAME="Tunne Kelam" AFFILIATION="PPE">
(EN) Κύριε Πρόεδρε, λίγο πριν από τη θέση σε ισχύ της Συνθήκης της Λισαβόνας, πρόκειται για ιστορική στιγμή κατά την οποία θα πρέπει να επικεντρωθούμε πρώτα απ' όλα στο κοινό μέλλον και στο κοινό καλό της Ευρώπης. Φοβάμαι ότι δεν είναι η καλύτερη ευκαιρία να χρησιμοποιήσουμε αυτές τις τελευταίες στιγμές για την προώθηση εθνικών συμφερόντων, παίζοντας με τα νεύρα των άλλων εταίρων.
<P>
Δεν είναι δυνατή η επίλυση των παγκόσμιων προκλήσεων στην Ευρώπη χωρίς αποτελεσματικά κοινά θεσμικά όργανα και κοινές πολιτικές. " Ευρώπη του σήμερα χρειάζεται, ωστόσο, περισσότερο από ποτέ τη διορατικότητα, την ηθική δέσμευση και την αντίληψη των κοινών ευρωπαϊκών αξιών που ενέπνευσαν τους ιδρυτές μας να σπάσουν τον φαύλο κύκλο της ιστορίας και των εθνικών εγωισμών. Γι' αυτό, για την πρόοδο και την αξιοπιστία της Ευρώπης στον κόσμο, δεν χρειαζόμαστε απαραίτητα καλούς καθοδηγητές, αλλά πραγματικούς πολιτικούς, ισχυρούς δημοκρατικούς ηγέτες με όραμα και εξουσία για να επιφέρουν μια αλλαγή στην Ευρώπη.
<P>
Χρειαζόμαστε, επομένως, μια σαφή δέσμευση έναντι των κοινών ευρωπαϊκών θεσμικών οργάνων, καθώς και την πρακτική εφαρμογή τους. Δεν χρειαζόμαστε μόνο κοινή εξωτερική πολιτική και πολιτική ασφαλείας, με μια εξωτερική υπηρεσία, αλλά και κοινή ενεργειακή πολιτική. Το Ευρωπαϊκό Συμβούλιο θα εγκρίνει, επίσης, τη στρατηγική για τη Βαλτική Θάλασσα. Θα ήθελα να ευχαριστήσω και πάλι την Επιτροπή και τη σουηδική Προεδρία που έλαβαν το ζήτημα υπόψη τους. Τώρα το καθήκον του Συμβουλίου είναι να την εφαρμόσει χωρίς να χάσει χρόνο. Ελπίζω ότι η στρατηγική για τη Βαλτική Θάλασσα θα λάβει την προσοχή που της αξίζει, και από την ισπανική και βελγική Προεδρία επίσης. Υποστηρίζω την ιδέα της κ. Malmström ότι η στρατηγική για τη Βαλτική Θάλασσα μπορεί να θεωρηθεί πρότυπο πιλοτικό σχέδιο για άλλες μακροπεριφέρειες της Ευρώπης. Εντούτοις, καμία στρατηγική της ΕΕ δεν θα ληφθεί σοβαρά υπόψη χωρίς επαρκείς πόρους για την εφαρμογή της. " υφιστάμενη γραμμή του προϋπολογισμού χρειάζεται κάποια χρήματα και κάποια αξιοπιστία.
<SPEAKER ID="056" NAME="Edite Estrela" AFFILIATION="S&amp;D">
(PT) Θα ήθελα να κάνω δύο σύντομες παρατηρήσεις. " πρώτη αφορά τη Συνθήκη της Λισαβόνας: έπειτα από το "ναι" της Ιρλανδίας και την υπογραφή του Προέδρου της Πολωνίας, αναμένεται ότι το συνταγματικό δικαστήριο της Τσεχικής Δημοκρατίας θα εκδώσει τη γνωμοδότησή του και ο Πρόεδρος Klaus θα κάνει αυτό που πρέπει και θα υπογράψει τη Συνθήκη. Το Συμβούλιο δεν μπορεί να ενδώσει στον εκβιασμό του Προέδρου της Τσεχικής Δημοκρατίας. " Συνθήκη της Λισαβόνας είναι καίριας σημασίας για την καλύτερη λειτουργία των ευρωπαϊκών θεσμικών οργάνων, εκτός από την παροχή άλλων οφελών, όπως η ενδυνάμωση των εξουσιών του Ευρωπαϊκού Κοινοβουλίου και των δικαιωμάτων των πολιτών. Γι' αυτό επιβάλλεται η Συνθήκη της Λισαβόνας να τεθεί σε ισχύ σύντομα. Το Συμβούλιο και η Επιτροπή θα πρέπει να ορίσουν μια προθεσμία για τον Πρόεδρο Klaus προκειμένου να αρχίσει να συμπεριφέρεται ως Πρόεδρος μιας δημοκρατικής χώρας μέλους της Ευρωπαϊκής Ένωσης. Δεν μπορούμε να διανοηθούμε ούτε για μία στιγμή ότι το καπρίτσιο κάποιου ηγέτη μπορεί να υπερισχύσει της βούλησης της πλειοψηφίας.
<P>
" δεύτερη παρατήρησή μου αφορά τη διάσκεψη της Κοπεγχάγης. Κυρίες και κύριοι, ο κόσμος χρειάζεται μια παγκόσμια συμφωνία για την καταπολέμηση της κλιματικής αλλαγής· τόσο οι ανεπτυγμένες όσο και οι αναπτυσσόμενες χώρες πρέπει να σταματήσουν την υπερθέρμανση του πλανήτη και, επομένως, πρέπει να ενώσουν τις προσπάθειές τους και να λάβουν μια θαρραλέα απόφαση. " Κοπεγχάγη είναι η μεγάλη μας ευκαιρία να αποφύγουμε την καταστροφή, όπως λένε οι επιστήμονες. Δεν είναι επιχείρημα το να επικαλούμαστε τη χρηματοπιστωτική κρίση ως λόγο καθυστέρησης ή υποβάθμισης των σχεδίων για την Κοπεγχάγη, και τέτοιου είδους απόπειρες δεν πρέπει να λαμβάνονται στα σοβαρά. Χρειαζόμαστε αίσθηση φιλοδοξίας προκειμένου να σώσουμε τον πλανήτη.
<SPEAKER ID="057" NAME="Gay Mitchell" AFFILIATION="PPE">
(EN) Κύριε Πρόεδρε, μέσα σε μία γενιά, ο πληθυσμός της Ευρωπαϊκής Ένωσης θα αντιστοιχεί περίπου στο 6% του παγκόσμιου πληθυσμού. Δεν απέχουμε πλέον πολύ από αυτό, γι' αυτό δεν μπορούμε απλώς να εξακολουθούμε να εναλλάσσουμε την Προεδρία του Ευρωπαϊκού Συμβουλίου κάθε έξι μήνες και να έχουμε έως και πέντε διαφορετικούς ανθρώπους να μιλούν εκ μέρους της Ένωσης για ζητήματα σχετικά με τις εξωτερικές υποθέσεις. Αλλά, επίσης, μέσα σε μία γενιά, ο πληθυσμός του κόσμου θα έχει αυξηθεί κατά δύο δισεκατομμύρια ανθρώπους περίπου. Το 99% της εν λόγω αύξησης θα σημειωθεί σε αυτό που αποκαλούμε σήμερα αναπτυσσόμενο κόσμο, όπου έως και 11 εκατομμύρια παιδιά πεθαίνουν κάθε χρόνο, περίπου 5 εκατομμύρια από τα οποία λόγω έλλειψης φαρμάκων που είναι διαθέσιμα σε αυτό που αποκαλούμε Δύση εδώ και περισσότερα από 30 χρόνια.
<P>
Στο πλαίσιο αυτό, δεν είναι σημαντικό μόνο να διαθέτουμε καλή οργάνωση για την εσωτερική διοίκηση της Ευρώπης, είναι σημαντικό να έχουμε και τα εφόδια για να αντιμετωπίζουμε καταστάσεις όπως αυτή στον αναπτυσσόμενο κόσμο· για τον λόγο αυτόν, θα ήθελα να υποστηρίξω τη θέσπιση ενός ισχυρού, ανεξάρτητου, χωριστού Επιτρόπου αρμόδιου για την αναπτυξιακή βοήθεια με τον δικό του ή τον δικό της σαφή προϋπολογισμό και αρμοδιότητα και που θα είναι υπόλογος ή υπόλογη σε αυτήν την Αίθουσα μέσω της Επιτροπής Ανάπτυξης του Κοινοβουλίου.
<P>
Είναι εξαιρετικά σημαντικό το γεγονός ότι ο Ύπατος Εκπρόσωπος, υπουργός Εξωτερικών Υποθέσεων, όποιον τίτλο επιθυμείτε να δώσετε σε αυτό το άτομο, θα έχει πολλά πράγματα να κάνει, αλλά ένα και μοναδικό ζήτημα απαιτεί και πρέπει να απαιτεί την ιδιαίτερη προσοχή μας. Θέλω να υποστηρίξω σθεναρά την άποψη όχι μόνο να εξακολουθήσουμε να έχουμε μια θέση Επιτρόπου αρμόδιου για την ανάπτυξη, αλλά και το εν λόγω χαρτοφυλάκιο να δοθεί σε κάποιο άτομο αντάξιο του εν λόγω έργου και αποφασισμένο να διασφαλίσει ότι εκείνοι, οι γείτονές μας που βρίσκονται σε μικρή απόσταση από την Ευρωπαϊκή Ένωση, αντιμετωπίζονται με σεβασμό, για ιδιοτελείς όσο και για ανιδιοτελείς λόγους.
<SPEAKER ID="058" NAME="Monika Flašíková Beňová" AFFILIATION="S&amp;D">
(SK) Το σημαντικότερο θέμα για την προσεχή συνεδρίαση του Συμβουλίου θα είναι η ολοκλήρωση της επικύρωσης της Συνθήκης της Λισαβόνας και η εφαρμογή της Συνθήκης.
<P>
" διαδικασία που εγκαινιάζεται από τη Συνθήκη της Λισαβόνας θα ενισχύσει την Ένωση τόσο εσωτερικά όσο και σε παγκόσμιο πλαίσιο. " ενίσχυση της θέσης της Ένωσης είναι στενά συνδεδεμένη με την ενίσχυση της συνεργασίας στον τομέα του σημερινού τρίτου πυλώνα. " Ένωση θα καταστεί πιο ανοικτή, πιο αποτελεσματική και πιο δημοκρατική. " βασική πρόκληση και προτεραιότητα είναι η διασφάλιση των θεμελιωδών δικαιωμάτων και ελευθεριών, καθώς και η ακεραιότητα και η ασφάλεια στην Ευρώπη. Ο τρόπος επίτευξης των εν λόγω στόχων είναι η πλήρης υποστήριξη, η αποτελεσματική εφαρμογή και ο επαρκής σεβασμός των υφιστάμενων νόμων και μέσων σχετικά με την προστασία των ανθρωπίνων δικαιωμάτων και πολιτικών ελευθεριών.
<P>
Το πρόγραμμα της Στοκχόλμης περιλαμβάνει τη διεκδίκηση των εν λόγω δικαιωμάτων, ειδικά στους τομείς της δικαιοσύνης και της ασφάλειας. Πρέπει να δώσουμε προτεραιότητα σε μηχανισμούς που διευκολύνουν την πρόσβαση των πολιτών στα δικαστήρια, ούτως ώστε τα δικαιώματα και τα νόμιμα συμφέροντά τους να μπορούν να επιβάλλονται σε ολόκληρη την Ένωση. " στρατηγική μας πρέπει επίσης να περιλαμβάνει την ενίσχυση της αστυνομικής συνεργασίας, την επιβολή δικαιωμάτων, καθώς και τη βελτίωση της ασφάλειας στην Ευρώπη. " στρατηγική εσωτερικής ασφάλειας πρέπει να αναπτυχθεί με στόχο την καταπολέμηση της ανόδου του εξτρεμισμού στα κράτη μέλη, την εξάλειψη της έντασης που αναμοχλεύεται από ανεύθυνους πολιτικούς καθώς και μέσω συγκεκριμένων λύσεων για τέτοιου είδους ευαίσθητα θέματα όπως, για παράδειγμα, η μετανάστευση, η πολιτική ασύλου ή το ζήτημα των Ρομά και των εθνικών μειονοτήτων κατά τρόπο που τα εν λόγω ζητήματα να μην τυγχάνουν εκμετάλλευσης από ακροδεξιούς.
<P>
" ορθά οργανωμένη μετανάστευση μπορεί να ωφελήσει όλα τα εμπλεκόμενα μέρη. " Ευρώπη θα χρειαστεί ευέλικτη μεταναστευτική πολιτική η οποία να μπορεί να ανταποκριθεί στις ανάγκες της κοινωνίας και της αγοράς εργασίας στα διάφορα κράτη μέλη της ΕΕ.
<P>
Όσον αφορά τη διασφάλιση μιας μακροπρόθεσμα βιώσιμης αξιόπιστης μεταναστευτικής πολιτικής και πολιτικής ασύλου πρέπει, ωστόσο, να δώσουμε ιδιαίτερη προσοχή στο πρόβλημα της παράνομης μετανάστευσης, που απασχολεί σοβαρά τους πολίτες μας.
<SPEAKER ID="059" NAME="Mario Mauro" AFFILIATION="PPE">
(IT) Κύριε Πρόεδρε, κυρίες και κύριοι, θάρρος, θάρρος, θάρρος, αυτή είναι η σύσταση στην οποία νιώθω ότι πρέπει να προβώ πριν από τη συνεδρίαση του Συμβουλίου και, για τον λόγο αυτόν, όσον αφορά τη συζήτηση του διορισμού των νέων Επιτρόπων, του νέου υπουργού Εξωτερικών Υποθέσεων της Ευρωπαϊκής Ένωσης και του Προέδρου του Ευρωπαϊκού Συμβουλίου -συνεπώς των ανθρώπων οι οποίοι, σε συνεργασία με τον κ. Barroso και τους υπόλοιπους Επιτρόπους, θα κληθούν να εποπτεύσουν την ευρωπαϊκή πολιτική στο εγγύς μέλλον- η μοναδική μέθοδος λήψης αποφάσεων που πρέπει να χρησιμοποιηθεί είναι η εξέταση του βέλτιστου δυνατού συμφέροντος των ευρωπαίων πολιτών.
<P>
Ως εκ τούτου, οι άνθρωποι που θα πρέπει να επιλεγούν είναι άνθρωποι με βαθιά συνείδηση ως πολιτικοί και ως άνθρωποι, τα εθνικά και ευρωπαϊκά πολιτικά εγχειρήματα των οποίων διακρίνονται για την ανησυχία τους για το κοινό καλό. Αυτές πρέπει να είναι οι βάσεις επάνω στις οποίες θα συνεχίσουμε να αντιμετωπίζουμε τα μείζονα ζητήματα όπως η κλιματική αλλαγή, διερευνώντας ενδεχομένως περαιτέρω τις απαιτήσεις των διαφόρων οικονομιών και της οικονομικής κρίσης, με τη βοήθεια θαρραλέων πρωτοβουλιών όπως τα ευρωομόλογα, τα οποία θα πρέπει επίσης να συμπεριλάβουμε στην ημερήσια διάταξη της προσεχούς συνεδρίασης του Συμβουλίου.
<P>
Ολοκληρώνοντας, θα ήθελα να παραθέσω τα λόγια του πάπα Βενέδικτου ΙΣΤ' -που θα με χαροποιούσε, έστω και μία φορά, να δω να υποστηρίζονται και στο προσεχές Ευρωπαϊκό Συμβούλιο- διότι είναι λόγια που συνιστούν επίκαιρη υπενθύμιση της κοινής ευθύνης όλων των πολιτών και όλων των πολιτικών εκπροσώπων, να εκπληρώσουμε δηλαδή το αίτημα που επιδιώκουμε ενωμένοι και αναζητώντας μαζί την αλήθεια, αυτό το καίριο κίνητρο που χρειαζόμαστε για να ξεκινήσουμε να οικοδομούμε κάτι σημαντικό για εμάς τους ίδιους και για τις μελλοντικές γενιές.
<P>
" πρόοδος και ο πολιτισμός γεννιούνται από την ενότητα, και η Ευρώπη ήταν σπουδαία όταν μετέδιδε αυτές τις θεμελιώδεις αξίες που πήγαζαν από τη χριστιανική πίστη, μετατρέποντάς τες στην πολιτιστική κληρονομιά και ταυτότητα των εθνών. Γι' αυτό, πιστεύω ότι είναι σαφές ποια πορεία πρέπει να ακολουθήσουμε για να κατορθώσουμε να ξεπεράσουμε την καίριας σημασίας πρόκληση της επανενεργοποίησης της Ευρώπης ως παγκόσμιας δύναμης.
<SPEAKER ID="060" NAME="Zuzana Roithová" AFFILIATION="PPE">
(CS) Κύριε Πρόεδρε, η Συνθήκη της Λισαβόνας είναι καίριο ζήτημα. " νομολογία του τσεχικού συνταγματικού δικαστηρίου είναι συνεπής, και δεν πιστεύω ότι το δικαστήριο θα αποφασίσει την επόμενη εβδομάδα ότι η Συνθήκη αντιβαίνει στο σύνταγμα της Τσεχικής Δημοκρατίας. Αμφιβάλλω, ωστόσο, για το αν ο Πρόεδρος θα δώσει τέλος στην κωλυσιεργία του. " Τσεχική Δημοκρατία, όμως, δεν έχει προεδρικό σύστημα και η κυβέρνηση μπορεί να κινηθεί κατά του εν λόγω Προέδρου για υπέρβαση εξουσίας. Είναι γεγονός ότι ο Václav Klaus αρνούνταν επί σειρά ετών τον διορισμό ενός συγκεκριμένου δικηγόρου σε θέση δικαστή απλούστατα διότι είχε χάσει μια διένεξη μαζί του στο δικαστήριο και ότι δεν σέβεται τις αποφάσεις του ανώτατου διοικητικού δικαστηρίου. Μαζί με τον εν λόγω δικηγόρο, 500 εκατομμύρια ευρωπαίοι πολίτες είναι όμηροι της ιδιοτροπίας του Προέδρου μας. " ζημία δεν είναι αμελητέα. Σε μια εποχή κρίσης, καθυστερείται ο διορισμός της νέας Επιτροπής, το Κοινοβούλιο στερείται εξουσιών για την απόφαση επί του προϋπολογισμού, τα εθνικά κοινοβούλια δεν μπορούν, στο μεταξύ, να εκδώσουν κίτρινες ή κόκκινες κάρτες και δεν εκμεταλλευόμαστε τις νέες εξουσίες για την καταπολέμηση των επιδημιών, των ενεργειακών κρίσεων, της τρομοκρατίας και του οργανωμένου εγκλήματος ή τις νέες αρχές πολιτικής άμυνας και ανθρωπιστικής βοήθειας.
<P>
Υπάρχει πιθανότητα απόρριψης του Χάρτη και όλα αυτά λόγω των ανενεργών διαταγμάτων Beneš. Αυτό είναι απλώς παράλογο, όχι μόνο λόγω της χρονικής συγκυρίας, αλλά και επειδή δεν υπάρχουν νόμιμοι λόγοι. Το άρθρο 345 της Συνθήκης της Λισαβόνας ορίζει μάλιστα ρητά ότι δεν ισχύει για ζητήματα ιδιοκτησίας στα κράτη μέλη. Ο Χάρτης δεν δημιουργεί νέες νομικές δυνατότητες πέραν των όσων ήδη υφίστανται για διαφορές ιδιοκτησίας στην Τσεχική Δημοκρατία. Επιπλέον, ο κανονισμός αριθ. 44 για την αναγνώριση αποφάσεων δεν ανάγει τα ζητήματα ιδιοκτησίας 50 χρόνια στο παρελθόν. Τα τσεχικά μέσα ενημέρωσης κατακλύζονται, ωστόσο, από αμφιβολίες. Τι συμβαίνει πραγματικά στην Τσεχική Δημοκρατία; Είναι σαφές ότι οι επόμενες προεδρικές εκλογές στην Τσεχική Δημοκρατία θα είναι σκληρές, και ο κ. Václav Klaus επιχειρεί, μέσω αυτού του θεάτρου, να καλλιεργήσει την εικόνα ενός ισχυρού ηγέτη που μπορεί να αναμετρηθεί μόνος του με ολόκληρη την ΕΕ και να υπερασπιστεί την περιουσία των Τσέχων έναντι των αλλοδαπών. Εκτιμώ το γεγονός ότι η ΕΕ δεν άσκησε καμία πίεση στην Τσεχική Δημοκρατία και θα ήθελα να ζητήσω υπομονή έως ότου το δημοκρατικό έλλειμμα που προκλήθηκε από τον Πρόεδρό μας επιλυθεί στην πατρίδα μου, πολύ πριν από τις εκλογές στο "νωμένο Βασίλειο. Ολοκληρώνοντας, θα ήθελα να ζητήσω και πάλι από το Συμβούλιο να σταθεί στο πλευρό της Τσεχικής Δημοκρατίας απέναντι στην μονομερή εισαγωγή υποχρέωσης θεώρησης εκ μέρους του Καναδά για τους τσέχους πολίτες και να λάβει μια απόφαση για κοινές κυρώσεις.
<SPEAKER ID="061" NAME="Γεώργιος Παπαστάμκος" AFFILIATION="PPE">
Κύριε Πρόεδρε, η παρέμβασή μου θα επικεντρωθεί σε τρία σημεία. Σημείο πρώτο: η οικονομική κρίση. " κρίση έπληξε αδιακρίτως όλα τα οικονομικά συστήματα, ισχυρά και λιγότερο ισχυρά. " ανάγνωση της δεκάχρονης εμπειρίας της ΟΝΕ υπό το φως της οικονομικής κρίσης καταδεικνύει την ανάγκη μεγαλύτερου ρυθμιστικού εξευρωπαϊσμού της οικονομικής πολιτικής. Καταδεικνύει επίσης την ανάγκη εξευρωπαϊσμού του οικονομικού κινδύνου. " εμπιστοσύνη είναι καλή, ο έλεγχος είναι ακόμη καλύτερος.
<P>
Σημείο δεύτερο: κλιματική αλλαγή. " Ευρωπαϊκή Ένωση ορθώς βρίσκεται στην πρωτοπορία της παγκόσμιας οικολογικής διπλωματίας. Συμφωνώ απολύτως με το ρηθέν υπό του Προέδρου Barosso, του Προέδρου της Επιτροπής, ότι ενόψει της Διάσκεψης της Κοπεγχάγης δεν υπάρχει σχέδιο Β.
<P>
Το οικολογικό χρέος βαρύνει όλους ανεξαιρέτως. Υποστηρίζω την ιδέα της δημιουργίας μιας παγκόσμιας τράπεζας κλίματος, η οποία θα διαθέτει πόρους προερχομένους από το χρηματιστήριο ρύπων, προκειμένου να χρηματοδοτηθεί η προσπάθεια των αναπτυσσομένων χωρών να δημιουργήσουν αναπτυξιακά πρότυπα φιλικά προς το περιβάλλον.
<P>
Τρίτο σημείο: η μετανάστευση. Ασφαλώς πρέπει να προχωρήσουμε με ταχύτερους ρυθμούς στην καθιέρωση μιας κοινής μεταναστευτικής πολιτικής. Όμως υπάρχουν και εξωτερικές πτυχές της μετανάστευσης. Πρέπει να προχωρήσουμε τάχιστα στην εγκαθίδρυση αποτελεσματικών εξωτερικών σχέσεων με τρίτες χώρες γιατί η πίεση προς τις χώρες -ειδικά του ευρωπαϊκού νότου- είναι μεγάλη. Θέλω να πω ξεκάθαρα ότι η στάση της Τουρκίας είναι προκλητική. Χάρηκα που άκουσα τη Σουηδική Προεδρία να το επισημαίνει αυτό. Το μήνυμα της Ευρωπαϊκής Ένωσης προς την Τουρκία, αλλά και προς άλλες χώρες, πρέπει να είναι σαφές, ξεκάθαρο και αποτελεσματικό. Αυτό το πλαίσιο αποτελεί μέρος του κοινοτικού κεκτημένου και πρέπει να το σεβαστούν όλοι.
<SPEAKER ID="062" NAME="Peter Liese" AFFILIATION="PPE">
(DE) Κύριε Πρόεδρε, η κ. Malmström και ο κ. Barroso κάλυψαν το θέμα της κλιματικής αλλαγής και τις προετοιμασίες για την Κοπεγχάγη. Συμφωνώ με όλους όσοι λένε ότι το Συμβούλιο πρέπει να συναγάγει φιλόδοξα συμπεράσματα. Εντούτοις, δεν θα συνιστούσα την εξέταση μόνο του κλάδου που έχει καλυφθεί από το σύστημα εμπορίας δικαιωμάτων εκπομπών από το 2005 κατά την εξέταση τόσο της χρηματοδότησης όσο και του ζητήματος του ποιος πρέπει να επιφέρει τη μείωση.
<P>
Πρέπει περισσότεροι κλάδοι να επωμιστούν το βάρος. Πάνω από το 50% των εκπομπών δεν συμπεριλαμβάνονται ακόμη στο σύστημα εμπορίας εκπομπών. Πρέπει περισσότεροι κλάδοι να αναλάβουν ευθύνη για να επιτύχουμε τους στόχους μας και να διασφαλίσουμε χρηματοδότηση. Αναφέρομαι στους κλάδους των αεροπορικών μεταφορών και της ναυτιλίας. Έχω απογοητευτεί από τις ενέργειες του Συμβουλίου και της Επιτροπής μέχρι στιγμής. Κατά τις προετοιμασίες για το Πίτσμπουργκ, αυτό το ζήτημα δεν συμπεριλήφθηκε στα συμπεράσματα του Συμβουλίου.
<P>
Αν θέλουμε να επιτύχουμε στην Κοπεγχάγη, είναι ουσιώδους σημασίας να επισπεύσουμε τις ενέργειές μας. " Επιτροπή Περιβάλλοντος, Δημόσιας Υγείας και Ασφάλειας των Τροφίμων το έπραξε αυτό τη Δευτέρα. Θα ήθελα να ζητήσω από το Συμβούλιο και την Επιτροπή να το εξετάσουν αυτό λεπτομερέστερα.
<P>
Δεύτερον, θα ήθελα να πω ότι γνωρίζω πως οι συζητήσεις θα είναι σε μεγάλο βαθμό ανεπίσημες, αλλά το Συμβούλιο πρέπει να συζητήσει και τη σύνθεση της νέας Επιτροπής. Με όλη τη μετριοφροσύνη, θα ήθελα να κάνω μια πρόταση. Για ιστορικούς λόγους, η φαρμακευτική νομοθεσία υπόκειται στην εποπτεία της Γενικής Διεύθυνσης Βιομηχανίας και του αρμόδιου για τη βιομηχανία Επιτρόπου. Ασφαλώς η φαρμακευτική νομοθεσία είναι ζήτημα βιομηχανίας, αλλά είναι και ζήτημα υγείας. Σε όλα τα κράτη μέλη, στο Ευρωπαϊκό Κοινοβούλιο, ακόμη και στις "ΠΑ, ο τομέας αυτός αποτελεί μέρος της πολιτικής για την υγεία. Ως εκ τούτου, ενδεχομένως έχει έρθει η ώρα να επιχειρήσουμε μια αλλαγή στον εν λόγω τομέα. Παρακαλώ ζητήστε από τον Πρόεδρο της Επιτροπής να εξετάσει το εν λόγω ζήτημα.
<SPEAKER ID="063" NAME="Vytautas Landsbergis" AFFILIATION="PPE">
(EN) Κύριε Πρόεδρε, ο Πρόεδρος Barroso ανέφερε χθες, στην ευγενική του απάντηση προς τον κ. Farage, ότι στην ΕΕ πρέπει ο Πρόεδρος του Συμβουλίου να είναι γνήσιος Ευρωπαίος. Είμαι βέβαιος ότι και οι δυο σας και πολλοί άλλοι σε αυτήν την Αίθουσα συμμερίζονται αυτήν την άποψη. Χρειαζόμαστε, επίσης, κάποιον σε αυτήν τη θέση που θα είναι γνήσιος "οπαδός της Gazprom", όπως ο Gerhard Schröder, ο Paavo Lipponen κτλ.; Ή ίσως πιστεύετε ότι αυτά τα προσόντα είναι σε μεγάλο βαθμό συμβατά, οπότε ένας καλός "οπαδός της Gazprom", ειδικά αν έχει ψηφίσει υπέρ φιλικών σχέσεων και σχέσεων δωροδοκίας, είναι ο καλύτερος Ευρωπαίος. Με αυτόν τον τρόπο, θα μπορούσαμε να επισπεύσουμε την τρέχουσα εξέλιξη της ΕΕ σε "ΕG" "Ένωση Gazprom" και έτσι να αποφύγουμε την κατάσταση στην οποία η Ρωσία αψηφά εντελώς την ΕΕ ενώ πασχίζει αποκλειστικά για τον διχασμό της. Τι θα λέγατε την Προεδρία να αναλάμβαναν οι "οπαδοί της Gazprom";
<SPEAKER ID="064" NAME="Mirosław Piotrowski" AFFILIATION="ECR">
(PL) Κύριε Πρόεδρε, η Συνθήκη της Λισαβόνας δεν έχει επικυρωθεί ακόμη, και εξακολουθεί να πρόκειται μόνο για σχέδιο πολιτικού εγγράφου. Αυτό σημαίνει ότι, στην Ευρωπαϊκή Ένωση, εξακολουθούμε να δεσμευόμαστε από την αρχή της ομοφωνίας. Κάθε χώρα έχει το δικαίωμα να δηλώσει τις επιφυλάξεις της. Ο Πρόεδρος της Τσεχικής Δημοκρατίας, κ. Václav Klaus, ενεργεί στο πλαίσιο καθιερωμένων κανόνων. " άσκηση πίεσης στον Πρόεδρο επηρεάζει στην πραγματικότητα όχι μόνο τον ίδιο προσωπικά, αλλά και τους εκατομμύρια πολίτες των χωρών της Ευρώπης που έχουν εκφράσει σοβαρές επιφυλάξεις σχετικά με το εν λόγω έγγραφο. Στο προσεχές Ευρωπαϊκό Συμβούλιο, οι ηγέτες των κρατών μελών της Ευρωπαϊκής Ένωσης θα πρέπει να σκεφτούν καλά τη σκοπιμότητα και τις επιπτώσεις της συνειδητής παράκαμψης της βούλησης των πολιτών που εκπροσωπούν.
<SPEAKER ID="065" NAME="Silvia-Adriana Ţicău" AFFILIATION="S&amp;D">
(RO) Το Ευρωπαϊκό Συμβούλιο θα κληθεί να εγκρίνει τη στρατηγική για την περιοχή της Βαλτικής Θάλασσας. Πιστεύω ότι πρόκειται για ένα καλό πρότυπο για τη μελλοντική στρατηγική της Ευρωπαϊκής Ένωσης για την περιοχή του Δούναβη.
<P>
" περιοχή του Δούναβη καλύπτει 10 κράτη, έξι από τα οποία αποτελούν κράτη μέλη της Ευρωπαϊκής Ένωσης, με πληθυσμό που ξεπερνά τα 200 εκατομμύρια. Ο αριθμός αυτός περιλαμβάνει 75 εκατομμύρια ανθρώπους που ζουν στις περιοχές που συνορεύουν με τον Δούναβη. Γι' αυτόν τον λόγο θεωρώ ότι είναι σημαντικό το εν λόγω πρότυπο να χρησιμοποιηθεί και για τη στρατηγική του Δούναβη, όπου θα χρειαστεί ένα σχέδιο δράσης και πρόγραμμα δράσης για τα προσεχή έτη.
<P>
Παραμένοντας στο θέμα του προγράμματος του Ευρωπαϊκού Συμβουλίου, πιστεύω επίσης ότι είναι εξαιρετικά σημαντικό να εγκρίνουμε σε ευρωπαϊκό επίπεδο τα χρηματοδοτικά μέσα που απαιτούνται για την ανάπτυξη μιας οικολογικά αποδοτικής οικονομίας. Αναφέρομαι συγκεκριμένα, σε αυτήν την περίπτωση, στην ενεργειακή απόδοση των κτιρίων και στις βιώσιμες μεταφορές.
<SPEAKER ID="066" NAME="Jean-Pierre Audy" AFFILIATION="PPE">
(FR) Κύριε Πρόεδρε, κυρία υπουργέ, κυρία Αντιπρόεδρε της Ευρωπαϊκής Επιτροπής, η ερώτησή μου αφορά την εφαρμογή της Συνθήκης της Λισαβόνας, ειδικά τη δέσμευση που πραγματοποιήθηκε προς τους Ιρλανδούς ότι θα υπάρχει ένας Επίτροπος ανά χώρα.
<P>
Τον Δεκέμβριο του 2008, συμφωνήθηκε ότι το Ευρωπαϊκό Συμβούλιο θα λάβει τα κατάλληλα νομικά μέτρα για να διασφαλίσει τον διορισμό ενός Επιτρόπου ανά χώρα. Κυρία Malmström, ποια είναι αυτά τα νομικά μέτρα; Κυκλοφορούν πληροφορίες ότι θα υπάρξει τροποποίηση της Συνθήκης της Λισαβόνας με τη συνθήκη προσχώρησης της Κροατίας ή μήπως υπάρχουν άλλες ενδεδειγμένες νομικές ρυθμίσεις; Θα μπορούσατε να μας παράσχετε τις εν λόγω πληροφορίες; Πώς σχεδιάζετε, επίσης, να αυξήσετε τον αριθμό των βουλευτών του Ευρωπαϊκού Κοινοβουλίου κατά 18, καθώς υπάρχουν 18 πρόσθετοι βουλευτές του Ευρωπαϊκού Κοινοβουλίου οι οποίοι κανονικά θα πρέπει να αποτελέσουν το επόμενο Ευρωπαϊκό Κοινοβούλιο με την προσεχή Συνθήκη της Λισαβόνας;
<SPEAKER ID="067" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, το επικείμενο Συμβούλιο θα πρέπει να δώσει απόλυτη προτεραιότητα στην αλλαγή των φιλελεύθερων πολιτικών που οδήγησαν στη σοβαρή οικονομική και κοινωνική κρίση. Τώρα θα πρέπει να αντιμετωπίσουμε τη φτώχεια που βιώνουν περίπου 80 εκατομμύρια πολίτες της Ευρωπαϊκής Ένωσης, συμπεριλαμβανομένων πάνω από 30 εκατομμυρίων εργαζομένων οι μισθοί των οποίων είναι τόσο χαμηλοί που οι ίδιοι και οι οικογένειές τους μετά βίας επιβιώνουν και δεν είναι σε θέση να ξεφύγουν από αυτήν την κατάσταση φτώχειας. Τώρα θα πρέπει να δεσμευτούμε για την αντιμετώπιση του σοβαρού προβλήματος της ανεργίας που εξακολουθεί να αυξάνεται και η οποία θα μπορούσε να αγγίξει τα 30 εκατομμύρια μέσα στο επόμενο έτος αν δεν λάβουμε αμέσως κατάλληλα μέτρα.
<P>
" βασική πρόκληση του εν λόγω Συμβουλίου, ως εκ τούτου, είναι να θέσει τέρμα στις νεοφιλελεύθερες πολιτικές της Συνθήκης της Λισαβόνας και του συμφώνου σταθερότητας. Αυτές θα πρέπει να αντικατασταθούν από ένα πραγματικό πρόγραμμα για την πρόοδο και την κοινωνική ανάπτυξη που θα προωθήσει τις δημόσιες υπηρεσίες υψηλής ποιότητας, θα υποστηρίξει την παραγωγή και τις πολύ μικρές και μικρομεσαίες επιχειρήσεις, εκτιμώντας τους εργαζομένους και δημιουργώντας περισσότερες θέσεις απασχόλησης με δικαιώματα, συμπεριλαμβανομένων θέσεων εργασίας για γυναίκες και νέους.
<SPEAKER ID="068" NAME="Enikő Győri" AFFILIATION="PPE">
(HU) Κυρίες και κύριοι, σύμφωνα με ορισμένες φήμες που άκουσα, κυκλοφορεί μια ιδέα σχετικά με τον τρόπο με τον οποίο μπορούμε ενδεχομένως να πείσουμε τον τσέχο Πρόεδρο Klaus να συμφωνήσει, και αυτή είναι να ενσωματώσουμε με κάποιο τρόπο τα διατάγματα Beneš στη Συνθήκη της Λισαβόνας μεταγενέστερα. Θα ήθελα να προφυλαχθούμε από τέτοιου είδους νομικούς ελιγμούς και ανοησίες για τρεις λόγους. Πρώτον, πιστεύω ότι θα δημιουργούσαμε ένα επικίνδυνο προηγούμενο μέσω του οποίου κάθε συνταγματικός εμπειρογνώμονας θα θεωρούσε ότι μπορεί να παρέμβει αναδρομικά σε μια σύμβαση και, όπως βλέπουμε, αυτό είναι επικίνδυνο διότι η κυβέρνηση της Σλοβακίας έχει ήδη δηλώσει ότι, αν ο κ. Klaus μπορεί να το κάνει, θα ήθελαν να το κάνουν και οι ίδιοι. Ως εκ τούτου, πιστεύω ότι αυτό θα ήταν επικίνδυνο προηγούμενο.
<P>
Δεύτερον, είναι λάθος να παραθέτουμε την περίπτωση της Ιρλανδίας ως παράδειγμα. Αυτό που ζητούσαν οι Ιρλανδοί περιλαμβανόταν αρχικά στη Συνθήκη της Λισαβόνας, και δεν εξέφραζαν την ένστασή τους για όσα δεν συμπεριλαμβάνονταν. Ως εκ τούτου, το αίτημά τους δεν συνάντησε κανένα νομικό κώλυμα. Τρίτον, το περιεχόμενο των υπ' αριθ. 13 και 143 διαταγμάτων Beneš στερούσε το δικαίωμα ψήφου των Ούγγρων και των Γερμανών. Πιστεύω ότι η Ευρωπαϊκή Ένωση δεν μπορεί να επιτρέψει να γίνεται αναφορά σε τέτοιου είδους έγγραφα.
<SPEAKER ID="069" NAME="Rachida Dati" AFFILIATION="PPE">
(FR) Κύριε Πρόεδρε, θα ήθελα να συνεχίσω με το επιχείρημα της χθεσινής μου ομιλίας σχετικά με τις προετοιμασίες για τη σύνοδο κορυφής της Κοπεγχάγης και στη συνέχεια να αναφερθώ στη χθεσινή συνεδρίαση του Συμβουλίου Ecofin, που δεν στέφθηκε με μεγάλη επιτυχία.
<P>
Σας ρωτούσα για την ευθύνη μας ως βιομηχανοποιημένες χώρες να συμπεριφερόμαστε με τέτοιο τρόπο ώστε οι αναπτυσσόμενες χώρες να είναι σε θέση να μας ακολουθήσουν στις προσπάθειές μας για την καταπολέμηση της κλιματικής αλλαγής.
<P>
Στην Κοπεγχάγη, δεν μπορούμε να ενεργήσουμε σαν να έχουμε όλοι τις ίδιες δυνατότητες - αυτό θα σήμαινε ότι ξεκινάμε όλοι από το ίδιο σημείο και δεν θα καταλήξουμε πουθενά στο τέλος. Ως εκ τούτου, προκειμένου να πείσουμε τους αναπτυξιακούς μας εταίρους να ενώσουμε τις δυνάμεις μας, πρέπει προφανώς να αντιμετωπίσουμε το ζήτημα της ενίσχυσης που θα πρέπει να τους παρασχεθεί και όχι να περιμένουμε τα αποτελέσματα της συνόδου κορυφής της Κοπεγχάγης.
<P>
Στο επόμενο Ευρωπαϊκό Συμβούλιο και στο πλαίσιο του σημαντικού προβλήματος της κλιματικής αλλαγής, οι 27 πρέπει να συμφωνήσουν απόλυτα σχετικά με τον τρόπο με τον οποίο η Ευρωπαϊκή Ένωση σκέφτεται να ενισχύσει τις αναπτυσσόμενες χώρες.
<P>
Χθες, όπως είπα, το Συμβούλιο Υπουργών Οικονομικών (Ecofin) δεν κατόρθωσε να καταλήξει σε συμφωνία σχετικά με μια κοινή θέση γι' αυτό το σύνολο προβλημάτων. Εντούτοις, γνωρίζουμε ότι το εν λόγω ζήτημα είναι πολύ βασικό. " Ευρωπαϊκή Επιτροπή είχε ήδη υποβάλει τις προτάσεις της, και ελπίζω πραγματικά ότι θα κατορθώσουμε να αναλάβουμε την πρωτοβουλία και να πάρουμε τους εταίρους με το μέρος μας, προκειμένου να επιτύχουμε την παγκόσμια αλληλεγγύη που απαιτείται για να ξεπεράσουμε το πρόβλημα της κλιματικής αλλαγής.
<SPEAKER ID="070" NAME="Charles Goerens" AFFILIATION="ALDE">
(FR) Κύριε Πρόεδρε, η ερώτησή μου απευθύνεται στην κυρία Προεδρεύουσα του Συμβουλίου. Γνωρίζετε ότι το βασικό ερώτημα που τίθεται σχετικά με τη μελλοντική Προεδρία του Ευρωπαϊκού Συμβουλίου είναι να γνωρίζουμε κατά πόσον ο Πρόεδρος ή η Πρόεδρος σκοπεύει να προτιμάει την κοινοτική μέθοδο σε κάθε περίπτωση. Πιστεύετε ότι το εν λόγω κριτήριο θα πρέπει να καταστεί προϋπόθεση για τον διορισμό του Προέδρου του Συμβουλίου;
<P>
Τα τελευταία χρόνια, έχουμε γίνει μάρτυρες, κατά καιρούς, μιας διακυβερνητικής χαλάρωσης. Πιστεύω ότι έχει έρθει ο καιρός να κλείσει αυτός ο κύκλος και να επιστρέψουμε στην αρχή της διαδικασίας της ευρωπαϊκής ολοκλήρωσης και να παραμείνουμε πιστοί στην κληρονομιά του Robert Schuman και του Jean Monnet.
<SPEAKER ID="071" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, μιλάμε πάνα για την "οικονομική και χρηματοπιστωτική κρίση" σε εισαγωγικά. Γιατί δεν αναφερόμαστε ποτέ σε διαρθρωτική κρίση; Όλα αυτά ξεκίνησαν με μια πραγματικά τραπεζική κρίση που συμπεριελάμβανε τις τράπεζες επενδύσεων. Αυτός είναι ένας κλάδος, αλλά ως αποτέλεσμα επλήγη η οικονομία ολόκληρου του κόσμου.
<SPEAKER ID="072" NAME="Romana Jordan Cizelj" AFFILIATION="PPE">
(SL) Κυρίες και κύριοι, η διάσκεψη στην Κοπεγχάγη πλησιάζει και, παρ' όλα αυτά, έχουμε κάνει μόνο ένα μικρό βήμα από την περσινή διάσκεψη. Θα έπρεπε να είχαμε επιτύχει πολύ περισσότερα και να είχαμε ενεργήσει με μεγαλύτερη αποφασιστικότητα. Πασχίζουμε, όχι μόνο όσον αφορά τη χρηματοδότηση, αλλά ακόμη και να δεσμευτούμε για τους στόχους μείωσης των εκπομπών των επιμέρους χωρών.
<P>
Οι βιομηχανοποιημένες χώρες πρέπει να διαδραματίσουν πιο ορατό ρόλο στα γεγονότα και πρέπει να στείλουμε ένα σαφές μήνυμα στις "νωμένες Πολιτείες της Αμερικής. " συγκεκριμένη δυσκολία που αντιμετωπίζουμε με τις "νωμένες Πολιτείες είναι ότι γνωρίζουμε ότι δεν θα έχουν εγκρίνει καν την απαραίτητη εθνική νομοθεσία μέχρι τον Δεκέμβριο. Πιστεύω ότι θα πρέπει να εκφράσουμε με σαφήνεια ότι προσδοκούμε ο Πρόεδρος Obama να εκπληρώσει μία από τις σημαντικότερες προεκλογικές δεσμεύσεις του, ήτοι ότι η Αμερική θα διαδραματίσει προληπτικό ρόλο στην καταπολέμηση της κλιματικής αλλαγής. Επίσης, θα πρέπει να εκφράσουμε με σαφήνεια ότι προσδοκούμε ο Πρόεδρος Obama να αξιοποιήσει την παρουσία του, ώστε να ολοκληρωθεί με επιτυχία η διάσκεψη.
<SPEAKER ID="073" NAME="Jaromír Kohlíček" AFFILIATION="GUE/NGL">
(CS) Κυρία Προεδρεύουσα του Συμβουλίου, κυρία Επίτροπε, κυρίες και κύριοι, το Ευρωπαϊκό Συμβούλιο συνιστά αδιαμφισβήτητα σημαντικό όργανο και θα πρέπει, συνεπώς, να επιλύει θεμελιώδη ζητήματα. Το υπ' αριθμόν ένα ζήτημα είναι η παροχή θέσεων εργασίας που μπορούν να εξασφαλίσουν στους ανθρώπους αξιοπρεπές βιοτικό επίπεδο. Εκπλήσσομαι από την ακολουθία ασήμαντων ομιλιών που φανερώνουν έλλειψη γνώσης και συνδυάζουν με ανόητο τρόπο ένα περίεργο μείγμα ρεβανσιστικών απαιτήσεων και ακραίων φιλελεύθερων μεθόδων. Το Ευρωπαϊκό Συμβούλιο θα πρέπει να απορρίψει τέτοιες εκτός ελέγχου εκφράσεις και ταυτόχρονα να στείλει ένα σαφές μήνυμα ότι πρωταρχικός του στόχος είναι να κινητοποιήσει εκ νέου τη βιομηχανία και να επιλύσει την κρίσιμη κατάσταση στη γεωργία. Αν, αντιθέτως, συμφωνήσει σε περικοπές στον κοινωνικό τομέα, καθώς και σε πρόνοια για τις τράπεζες και τους πλουσίους, τότε δεν μπορεί να αναμένεται καμία θετική ώθηση, ειδικά αν υπάρχει επιμονή σε αφηρημένα κριτήρια χρηματοπιστωτικής σταθερότητας. Συμπερασματικά, θα ήθελα να πω σε όλους όσοι έχουν αντισταθεί απεγνωσμένα στην επικύρωση της Συνθήκης της Λισαβόνας με δημοψήφισμα: βάλτε σε τάξη το σπίτι σας και αν δεν είστε σε θέση να εξηγήσετε στους πολίτες σας τι καλό έχει αυτή η Συνθήκη, μην κάνετε κήρυγμα σε άλλους.
<SPEAKER ID="074" NAME="Agustín Díaz de Mera García Consuegra" AFFILIATION="PPE">
(ES) Κύριε Πρόεδρε, θα ήθελα να αναφέρω τις προκλήσεις που πρέπει να αντιμετωπίσουμε και να ξεπεράσουμε στον χώρο ελευθερίας, ασφάλειας και δικαιοσύνης, ήτοι θέσπιση μιας ορθής, κοινής μεταναστευτικής πολιτικής και πολιτικής ασύλου· αποτελεσματικό έλεγχο των εξωτερικών συνόρων μας· αποτελεσματική πολιτική ένταξης και επαναπατρισμού· αξιόπιστη Eurojust· μια Europol που υπηρετεί την Κοινότητα, υπό τον έλεγχο του Ευρωπαϊκού Κοινοβουλίου· πρόοδο όσον αφορά την εναρμόνιση του τομέα αστικής και ποινικής δικαιοσύνης· αποτελεσματικές διατλαντικές σχέσεις, ειδικά με τις "νωμένες Πολιτείες, βασισμένες στην εμπιστοσύνη και την ισότητα· δίκαιη λύση στο ζήτημα των δεδομένων SWIFT· αποτελεσματική πολιτική προστασίας δεδομένων· καλύτερη προστασία του ευρώ από την παραχάραξη και την κιβδηλεία και ενεργή προώθηση του Χάρτη των Θεμελιωδών Δικαιωμάτων.
<SPEAKER ID="075" NAME="Robert Goebbels" AFFILIATION="S&amp;D">
(FR) Κύριε Πρόεδρε, η ερώτησή μου είναι πολύ απλή. Έχουμε έναν νέο Πρόεδρο για τη νέα Επιτροπή, πότε, όμως, θα έχουμε αυτήν τη νέα Επιτροπή; Σε αυτήν τη δύσκολη εποχή, είναι αδύνατη η συνεργασία με μια Επιτροπή τα μισά μέλη της οποίας ετοιμάζουν ήδη τις βαλίτσες τους. Χρειαζόμαστε νέα δυναμική στην Ευρώπη - χρειαζόμαστε αυτήν τη νέα Επιτροπή σύντομα.
<SPEAKER ID="076" NAME="Seán Kelly" AFFILIATION="PPE">
(EN) Κύριε Πρόεδρε, ένα από τα διδάγματα που πρέπει να αντλήσουμε από το πρόσφατο δημοψήφισμα στην Ιρλανδία είναι ότι μια καλή εκστρατεία δημοσίων σχέσεων έχει μεγάλη σημασία. Τον Ιούνιο του 2008, οι Ιρλανδοί ψήφισαν κατά της Συνθήκης της Λισαβόνας. Λίγο περισσότερο από έναν χρόνο μετά, ψήφισαν υπέρ κατά τα δύο τρίτα. Είχε η Ευρωπαϊκή Ένωση πολύ μεγαλύτερο αντίκτυπο στις ζωές τους στο μεταξύ; Όχι. Αλλά το μήνυμα της Ευρωπαϊκής Ένωσης πουλήθηκε πολύ καλύτερα από την πλευρά που ήταν υπέρ κατά τη δεύτερη εκστρατεία.
<P>
Ιδιαίτερα τώρα που θα αρχίσει να εφαρμόζεται η Συνθήκη της Λισαβόνας, πιστεύω ότι είναι σημαντικό με τις νέες αρμοδιότητες να πραγματοποιηθεί εκτενές, σημαντικό έργο. Εντούτοις, η Επιτροπή πρέπει επίσης να συμμετάσχει σε μια ενδεδειγμένη στρατηγική δημοσίων σχέσεων για να μεταφέρει αυτό το έργο στους πολίτες. Επομένως, θα ήθελα να ρωτήσω την Επιτροπή ποια είναι τα σχέδιά της ούτως ώστε τα δημοψηφίσματα στο μέλλον να εγκρίνονται πολύ πιο εύκολα απ' ό,τι στο παρελθόν.
<SPEAKER ID="077" NAME="Petru Constantin Luhan" AFFILIATION="PPE">
(RO) Κύριε Πρόεδρε, το όνομά μου είναι Luhan, όχι Luman. Χαιρετίζω θερμά το γεγονός ότι οι πολιτικές ομάδες υποστηρίζουν την προώθηση της διαδικασίας επικύρωσης. Για να διασφαλιστεί η αποτελεσματική λειτουργία της Ευρωπαϊκής Ένωσης, χρειαζόμαστε τη Συνθήκη της Λισαβόνας, και πρέπει να τεθεί σε ισχύ το συντομότερο δυνατόν.
<P>
Επί του παρόντος, η Τσεχική Δημοκρατία είναι το μοναδικό κράτος μέλος που δεν έχει επικυρώσει ακόμη τη Συνθήκη. Όπως ανέφερε ήδη η Ομάδα του Ευρωπαϊκού Λαϊκού Κόμματος (Χριστιανοδημοκράτες), ζητούμε από τον Πρόεδρο Klaus να επιδείξει υπεύθυνη στάση και να επικυρώσει τη Συνθήκη έως την ημερομηνία διεξαγωγής του Ευρωπαϊκού Συμβουλίου στα τέλη Οκτωβρίου. Διαφορετικά, θα παραμείνουμε προσκολλημένοι σε αυτόν τον θεσμικό διάλογο και δεν θα μπορέσουμε να επικεντρωθούμε στα πραγματικά προβλήματα που αντιμετωπίζουν οι απλοί πολίτες, όπως η οικονομική και χρηματοπιστωτική κρίση, η ανεργία και η κοινωνική ένταξη, ούτε θα μπορέσουμε να ενισχύσουμε την εικόνα της Ευρωπαϊκής Ένωσης ως πραγματικά παγκόσμιου παράγοντα.
<P>
Πιστεύω ότι έχουμε συζητήσει τα οφέλη της εν λόγω Συνθήκης τόσο πολύ που δεν έχει νόημα να επιδοθούμε ξανά σε αυτόν τον διάλογο. Αυτό που μας ενδιαφέρει τώρα είναι να μπορέσουμε στο επόμενο Ευρωπαϊκό Συμβούλιο να επιβεβαιώσουμε την οριστικοποίηση της διαδικασίας επικύρωσης σε όλα τα κράτη μέλη, ούτως ώστε να μπορέσουμε να προχωρήσουμε στο επόμενο στάδιο της συγκρότησης του Σώματος των Επιτρόπων.
<SPEAKER ID="078" NAME="Cecilia Malmström" LANGUAGE="SV">
Κύριε Πρόεδρε, κυρίες και κύριοι, σας ευχαριστώ για τις ερωτήσεις και τις παρατηρήσεις σας. Μιλάμε συχνά για μια Ευρώπη των πολιτών, την Ευρώπη των ανθρώπων, και έπειτα το ερμηνεύουμε αυτό έτσι ώστε να εξυπηρετεί τους πολιτικούς μας σκοπούς. Βασικά αυτό δεν είναι καθόλου κακό, αλλά αν ρωτήσουμε τους πολίτες "τι θέλετε από την Ευρώπη;" οι πολίτες όλων των ευρωπαϊκών κρατών θα πουν "θέλουμε συνεργασία στην Ευρώπη που να βασίζεται σε ορισμένες αξίες και να επιλύει τα κοινά μας προβλήματα - την οικονομική κρίση, την ανεργία, τα ζητήματα σχετικά με το κλίμα, το διεθνές έγκλημα, το πρόβλημα της μετανάστευσης και ούτω καθεξής".
<P>
Γι' αυτό βρισκόμαστε εδώ. Πολλά από τα εν λόγω ζητήματα θα συζητηθούν στη σύνοδο κορυφής σε δέκα ημέρες. Ασφαλώς δεν θα επιτύχουμε επίλυση όλων των ζητημάτων, αλλά ελπίζω ότι θα είμαστε σε θέση να προβούμε σε μερικά σημαντικά βήματα προς τη σωστή κατεύθυνση και να πλησιάσουμε έτσι περισσότερο σε μια "Ευρώπη των πολιτών". Πρέπει να λάβουμε αυτές τις αποφάσεις με τρόπο δημοκρατικό, ανοικτό που καθιστά δυνατή τη διαφάνεια.
<P>
Μπορεί ο καθένας μας να έχει διαφορετικές απόψεις σχετικά με τη Συνθήκη της Λισαβόνας. " άποψη της σουηδικής Προεδρίας και του Συμβουλίου και, πιστεύω, της πλειοψηφίας σε αυτήν την Αίθουσα, είναι ότι η Συνθήκη της Λισαβόνας θα φέρει την Ευρώπη πιο κοντά στους πολίτες. Θα λαμβάνουμε αποφάσεις με αποτελεσματικότερο και δημοκρατικότερο τρόπο και θα δώσουμε, επίσης, στην Ευρωπαϊκή Ένωση μεγαλύτερη δύναμη και βάρος στις παγκόσμιες σχέσεις μας. Ως εκ τούτου, είναι σημαντικό να θέσουμε σε ισχύ τη Συνθήκη και σας διαβεβαιώνω ότι θα καταβάλουμε κάθε δυνατή προσπάθεια για να διασφαλίσουμε ότι θα συμβεί αυτό το συντομότερο δυνατόν.
<P>
Το θέμα της Τσεχικής Δημοκρατίας παραμένει ανεπίλυτο. Υπάρχει μια κάποια πιθανολογία απ' ό,τι άκουσα, αλλά παρ' όλα αυτά παραμένει ανεπίλυτο. Διεξάγουμε εντατικές συζητήσεις με τους φίλους μας στην Πράγα και ελπίζουμε ότι πολύ σύντομα θα είμαστε σε θέση να σας υποβάλουμε μια πρόταση για την επίλυση του εν λόγω ζητήματος. Θα ήθελα να επισημάνω ότι πρέπει, φυσικά, να περιμένουμε την απόφαση του τσεχικού συνταγματικού δικαστηρίου προτού προχωρήσουμε.
<P>
Στο μεταξύ, οι προετοιμασίες θα συνεχιστούν όσον αφορά τη συναπόφαση με το Κοινοβούλιο και την Ευρωπαϊκή Υπηρεσία Εξωτερικής Δράσης, θέματα που θα συζητηθούν σήμερα το απόγευμα. Θα επιστρέψω σε πολλές από τις απόψεις που εκφράστηκαν και σε άλλες ερωτήσεις σχετικά με τη Συνθήκη της Λισαβόνας. " συνεργασία με τον Πρόεδρό σας, τον κ. Buzek, και τους συναδέλφους του σχετικά με το πώς το Κοινοβούλιο, το Συμβούλιο και η Επιτροπή μπορούν να συνεργαστούν άπαξ τεθούν σε ισχύ οι νέοι κανόνες υπήρξε εποικοδομητική.
<P>
Τέθηκαν μερικές ερωτήσεις για το Αφγανιστάν. Ναι, κυρία de Sarnez, ελπίζουμε ότι θα είμαστε σε θέση να σημειώσουμε πρόοδο στις συζητήσεις για μια πιο ενωμένη ευρωπαϊκή άποψη όσον αφορά το Αφγανιστάν, βάσει της στρατιωτικής παρουσίας της Ευρωπαϊκής Ένωσης στη χώρα και της αυξημένης στήριξης για την κοινωνία των πολιτών και τις δημοκρατικές διαδικασίες οικοδόμησης του κράτους. Διεξάγονται εντατικές συζητήσεις επί του παρόντος σχετικά με το πώς μπορούμε να υποστηρίξουμε τις εκλογές που πρόκειται να διεξαχθούν στις 7 Νοεμβρίου. Είναι πολύ σύντομα. Είναι δύσκολο να αποστείλουμε ευρωπαίους εκλογικούς παρατηρητές μέσα σε τόσο σύντομο χρονικό διάστημα, αλλά θα κάνουμε, ασφαλώς, ό,τι μπορούμε για να το επιτύχουμε.
<P>
Ο μακροπρόθεσμος στόχος της Ευρωπαϊκής Ένωσης, τον οποίο υποστηρίζουμε, είναι να έχουμε μια κοινή πολιτική ασύλου και μετανάστευσης. Δεν θα το κατορθώσουμε αυτό μέχρι το τέλος του έτους, εν μέρει επειδή πρέπει πρώτα να τεθεί σε ισχύ η Συνθήκη της Λισαβόνας. Εντούτοις, συμφωνώ μαζί σας ότι είναι σημαντικό. Στο μεταξύ, επεξεργαζόμαστε το πρόγραμμα της Στοκχόλμης, και ένα από τα πράγματα που συζητούμε στο πλαίσιο αυτό είναι τα ζητήματα που έχουν σχέση με τη μετανάστευση. Πρόκειται, φυσικά, για πολύ περίπλοκα ζητήματα και αφορούν τη συνεργασία με τρίτες χώρες, το εμπόριο, την ενίσχυση και τη δυνατότητα καθιέρωσης ενός πλαισίου εργασίας ούτως ώστε να μπορέσουμε να έχουμε και νόμιμη μετανάστευση στην Ευρώπη. Αφορούν, επίσης, την αλληλεγγύη και συστήματα υποδοχής. " Επιτροπή θα υποβάλει έκθεση σχετικά με την πρόοδο που έχει σημειωθεί στο θέμα αυτό. Στη συνέχεια, θα λάβουμε περαιτέρω αποφάσεις τον Δεκέμβριο.
<P>
Κύριε van Baalen, το ζήτημα του Πρωτοκόλλου της Άγκυρας είναι σημαντικό. Λέμε συχνά στους τούρκους φίλους μας ότι πρέπει να επικυρώσουν και να εφαρμόσουν το Πρωτόκολλο της Άγκυρας. Αυτό το ζήτημα δεν θα συζητηθεί στην εν λόγω σύνοδο κορυφής, αλλά θα συζητήσουμε τη διεύρυνση αργότερα μέσα στο φθινόπωρο και πιθανώς θα ληφθεί κάποια απόφαση τον Δεκέμβριο. Επομένως, θα επιστρέψω σίγουρα στο εν λόγω ζήτημα.
<P>
Όσον αφορά τον αριθμό των Επιτρόπων, το Ευρωπαϊκό Συμβούλιο έχει, ασφαλώς, αποφασίσει ότι κάθε κράτος θα έχει έναν Επίτροπο. Σύμφωνα με την τωρινή Συνθήκη, η αλλαγή αυτή θα καταστεί δυνατή το 2014. Μόλις τεθεί σε ισχύ η Συνθήκη, θα έχουμε χρόνο να αναθεωρήσουμε τυχόν νομικές προσαρμογές που ενδέχεται να απαιτούνται για να διασφαλίσουμε ότι κάθε κράτος θα μπορεί να διατηρήσει τον Επίτροπό του, και θα το κάνουμε. Διεξάγουμε συζητήσεις με τα διάφορα νομικά όργανα για να διαπιστώσουμε αν θα απαιτηθούν περαιτέρω τροποποιήσεις της Συνθήκης ή αν αρκεί το Ευρωπαϊκό Συμβούλιο να αποφασίσει επί τούτου ομόφωνα.
<P>
Το ίδιο ισχύει και όσον αφορά τους 18 πρόσθετους βουλευτές του Ευρωπαϊκού Κοινοβουλίου. Μόλις τεθεί σε ισχύ η Συνθήκη, θα ξεκινήσουμε τις σχετικές προετοιμασίες. Ορισμένα κράτη έχουν ήδη προβεί σε προετοιμασίες, προκειμένου να είναι σε θέση να αποστείλουν τους εν λόγω βουλευτές σύντομα. Κύριε Audy, το εθνικό εκλογικό σύστημα είναι λίγο πιο περίπλοκο σε ορισμένα κράτη. Μπορεί, συνεπώς, να χρειαστεί κάποιος χρόνος. Ελπίζω ότι οι προετοιμασίες θα ξεκινήσουν το συντομότερο δυνατόν. Με χαροποιεί πολύ το γεγονός ότι το Ευρωπαϊκό Κοινοβούλιο επέτρεψε σε αυτούς τους βουλευτές να βρίσκονται εδώ ως παρατηρητές όσο περιμένουν να καταστούν επίσημα βουλευτές του Ευρωπαϊκού Κοινοβουλίου. Σε συνεργασία με την επερχόμενη ισπανική Προεδρία, θα καταβάλουμε κάθε δυνατή προσπάθεια για να διασφαλίσουμε ότι αυτό θα συμβεί το ταχύτερο δυνατόν και όσο το δυνατόν ομαλότερα.
<P>
Τέλος, θα ήθελα να σας ευχαριστήσω, όχι μόνο για την παρούσα συζήτηση, αλλά και για την εξαιρετικά ισχυρή υποστήριξη που παρέχει το Σώμα αυτό στην Προεδρία όσον αφορά το ζήτημα του κλίματος. Θα κάνουμε ό,τι μπορούμε για να καταστήσουμε δυνατή τη λήψη αποφάσεων σχετικά με την ευρωπαϊκή χρηματοδότηση στη συνεδρίαση του Ευρωπαϊκού Συμβουλίου, βάσει της συνεισφοράς της Ευρώπης και της συνεισφοράς μας όσον αφορά τις αναπτυσσόμενες χώρες, πράγμα που θα μας επιτρέψει να στείλουμε ένα ισχυρό μήνυμα και να δώσουμε ώθηση στις διεθνείς διαπραγματεύσεις, προκειμένου να τις καταστήσουμε όσο το δυνατόν πιο επιτυχείς στην Κοπεγχάγη. Το σοβαρότερο και το σημαντικότερο καθήκον της γενιάς μας είναι να λάβει κατάλληλα, συγκεκριμένα μέτρα για την καταπολέμηση της υπερθέρμανσης του πλανήτη και την εφαρμογή μιας παγκόσμιας ρύθμισης. Είμαι πραγματικά ευγνώμων για τη στήριξη και την προσήλωση που επιδεικνύει το Ευρωπαϊκό Κοινοβούλιο επί του θέματος.
<SPEAKER ID="079" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, καταρχάς, σας ευχαριστώ πολύ γι' αυτήν την ένθερμη και ενδιαφέρουσα συζήτηση. Είναι πολύ σαφές ότι η αίσθηση του κατεπείγοντος σχετικά με την εφαρμογή της Συνθήκης της Λισαβόνας είναι απτή σε αυτό το Σώμα και σε αυτήν τη συζήτηση. Όπως καταλαβαίνετε, η Επιτροπή, όπως και το Κοινοβούλιο, αναμένει με μεγάλο ενδιαφέρον τη θέση σε ισχύ αυτής της νέας Συνθήκης.
<P>
Όλοι γνωρίζουμε ότι η πολιτική διαδικασία έγκρισης έχει πλέον ολοκληρωθεί σε όλα τα κράτη μέλη. Εναπόκειται, φυσικά, η οριστικοποίηση της διαδικασίας επικύρωσης για κάθε κράτος μέλος και κατά τη διαδικασία αυτή, τα κράτη μέλη οφείλουν να σεβαστούν τις εσωτερικές τους διαδικασίες, αλλά είναι επίσης σαφές ότι κανένα μεμονωμένο κράτος μέλος δεν ενεργεί εν κενώ. Οι αποφάσεις ή οι καθυστερήσεις τους θα έχουν αντίκτυπο σε όλους.
<P>
Εμείς, φυσικά, ελπίζουμε ότι η Τσεχική Δημοκρατία θα είναι πολύ σύντομα σε θέση να επικυρώσει τη Συνθήκη. Θα ήθελα, επίσης, να υπενθυμίσω σε όλους την πιστή συνεργασία που συνιστά μία από τις αρχές και ένα τα βασικά χαρακτηριστικά της Ευρωπαϊκής Ένωσης. Πιστεύω ότι είναι καίριας σημασίας να υπάρχει αμοιβαία εμπιστοσύνη μεταξύ των κρατών μελών όσον αφορά τις δεσμεύσεις που πραγματοποιούνται.
<P>
Επιτρέψτε μου, επίσης, να σχολιάσω το γεγονός ότι πολλοί βουλευτές του Ευρωπαϊκού Κοινοβουλίου έχουν κάνει διάκριση ή διαχωρισμό μεταξύ της πραγματικότητας -με την ανεργία και μια οικονομική κρίση- αφενός, και του κειμένου της Συνθήκης της Λισαβόνας, αφετέρου, αλλά, φυσικά, το όλο σκεπτικό είναι ότι το κείμενο της Συνθήκης της Λισαβόνας υπάρχει για να αντιμετωπίσει την κατάσταση και ότι θα είμαστε καλύτερα εξοπλισμένοι να λάβουμε αποτελεσματικές αποφάσεις σχετικά με τη μεταναστευτική πολιτική ή την πολιτική ασύλου, την ενεργειακή ασφάλεια κτλ. Αυτό είναι το σκεπτικό, και πρέπει να τα συνδέουμε αντί να τα διαχωρίζουμε, ελπίζουμε, όμως, ότι πολύ σύντομα θα δώσουμε τέλος σε αυτήν την ατέρμονη συζήτηση για τα θεσμικά ζητήματα και θα μπορέσουμε να χρησιμοποιήσουμε αυτά τα νέα αποτελεσματικά μέσα.
<P>
" Επιτροπή εργάζεται επί του παρόντος ενεργά για την προετοιμασία της εφαρμογής της Συνθήκης μετά τη θέση της σε ισχύ. Γνωρίζω ότι σήμερα το απόγευμα, θα αφιερώσετε τη συζήτηση ειδικά στην Υπηρεσία Εξωτερικής Δράσης. Δεν είναι, επομένως, ώρα να συζητήσουμε το θέμα εκτενώς. Αλλά θα ήθελα να πω ότι αντιμετωπίζουμε μια πραγματική πρόκληση στο σημείο αυτό.
<P>
Αποτελεί πρόκληση η προσέγγιση των διαφόρων παραγόντων στον τομέα των εξωτερικών σχέσεων, και ο απώτερος σκοπός πρέπει να είναι η επίτευξη διπλωματικής συνέργειας. Απαιτείται ως έναν βαθμό δημιουργική σκέψη και παράλληλος σεβασμός της διοργανικής ισορροπίας.
<P>
Πρέπει, επίσης, η Υπηρεσία να είναι πλήρως υπόλογη σε αυτό το Σώμα - στο Ευρωπαϊκό Κοινοβούλιο. Πιστεύω ακράδαντα ότι η συγκρότηση της Υπηρεσίας Εξωτερικής Δράσης θα είναι επιτυχής μέσω της στενής συνεργασίας του Συμβουλίου, του Κοινοβουλίου και της Επιτροπής. Πρέπει, επίσης, να σεβαστούμε το γεγονός ότι ο Ύπατος Εκπρόσωπος και Αντιπρόεδρος της Επιτροπής υποβάλλει πρόταση σε συμφωνία με την Επιτροπή.
<P>
Όσον αφορά ένα άλλο σημαντικό ζήτημα, την πρωτοβουλία των ευρωπαίων πολιτών, η Επιτροπή σκοπεύει να παρουσιάσει μια Πράσινη Βίβλο στα μέσα Νοεμβρίου. Σκοπεύουμε να διεξαγάγουμε ευρεία διαβούλευση με τους πολίτες, την κοινωνία των πολιτών και όλους τους ενδιαφερομένους, προκειμένου να υποβάλουμε τις νομοθετικές προτάσεις πολύ σύντομα μετά τη θέση σε ισχύ της Συνθήκης της Λισαβόνας.
<P>
Οι επιπτώσεις της οικονομικής και χρηματοπιστωτικής κρίσης θα κατέχουν υψηλή θέση στην ημερήσια διάταξη του Συμβουλίου. Ακούσαμε πολλές αναφορές επί του εν λόγω θέματος κατά τη διάρκεια της συζήτησης. Συμφωνώ με όσους ανέφεραν ότι δεν υπάρχει περιθώριο εφησυχασμού. Είναι αλήθεια ότι οι πολιτικές για την αντιμετώπιση της κρίσης αρχίζουν να αποδίδουν καρπούς -οι χρηματοπιστωτικές αγορές αρχίζουν να σταθεροποιούνται και η εμπιστοσύνη βελτιώνεται- αλλά απέχουμε πολύ από την πλήρη ανάκαμψη και οι επιπτώσεις της ανεργίας είναι, και θα παραμείνουν, πολύ σοβαρές. Οι πολιτικές προσπάθειες πρέπει να συνεχίσουν, επίσης, να υποστηρίζουν ενεργές πολιτικές για την αγορά εργασίας.
<P>
" Επιτροπή ασφαλώς -και με αυτό απαντώ σε ορισμένες από τις ερωτήσεις που τέθηκαν κατά τη συζήτηση- υποστηρίζει την πρόταση προϋπολογισμού της. Ελπίζουμε ότι θα επιβεβαιώσει και το Κοινοβούλιο τις φιλοδοξίες μας με την ψήφο σας. Όπως ανέφερε ο Πρόεδρος Barroso χθες κατά την Ώρα των Ερωτήσεων, τα όσα έχουν γίνει μέχρι στιγμής δεν είναι αρκετά.
<P>
" κατάσταση στον τομέα της απασχόλησης είναι τέτοια που όλοι μας πρέπει να κάνουμε περισσότερα σε ευρωπαϊκό, αλλά και σε εθνικό, επίπεδο. " ανεργία είναι το πρωταρχικό μας μέλημα σήμερα, και ελπίζουμε ότι μπορούμε να βασιζόμαστε στο Ευρωπαϊκό Κοινοβούλιο για να συνεχίσουμε το έργο μας καθώς και για να ασκήσουμε πίεση στο Συμβούλιο, και σε εθνικό επίπεδο, για την έγκριση της πρότασής μας σχετικά με τη διευκόλυνση της διαχείρισης των διαρθρωτικών ταμείων, καθώς αυτό σίγουρα θα βοηθούσε.
<P>
Ένα άλλο ζήτημα που τέθηκε αφορούσε τον διοικητικό φόρτο. Την προσεχή Πέμπτη, η Επιτροπή θα εγκρίνει μια πολύ ευρεία ανακοίνωση για τη μείωση του διοικητικού φόρτου. " εν λόγω ανακοίνωση θα εκθέτει τα μέχρι στιγμής επιτεύγματα και τις ενέργειες που απομένουν. Στηρίζεται, επίσης, στο σημαντικό έργο της ομάδας Stoiber. Σε αυτήν τη συγκεκριμένη έκθεση παρουσιάζεται μια πολύ θετική εικόνα, και η πρόταση σχετικά με τον τρόπο αντιμετώπισης της μείωσης του διοικητικού φόρτου έχει κατατεθεί. Δυστυχώς, οι περισσότερες από τις εν λόγω προτάσεις εκκρεμούν ενώπιον του Συμβουλίου, οπότε ελπίζω και πάλι ότι το Ευρωπαϊκό Κοινοβούλιο θα μας βοηθήσει να ασκήσουμε πίεση στα κράτη μέλη, προκειμένου να προωθήσουμε όντως τα εν λόγω ζητήματα.
<P>
Θα ήθελα, επίσης, να αναφερθώ στην εποπτεία των χρηματοπιστωτικών αγορών που, φυσικά, εμφανίζεται τακτικά στην ατζέντα της Επιτροπής κατά τους τελευταίους μήνες. Πρέπει να θεσπιστεί ένα πλήρες, νέο εποπτικό πλαίσιο σε επίπεδο ΕΕ, και είμαστε στην ευχάριστη θέση να διαπιστώσουμε ότι έχει σημειωθεί κάποια πρόοδος. Υπάρχει ευρεία συναίνεση στο Συμβούλιο ως προς την πρόταση της Επιτροπής για τη σύσταση του Συμβουλίου Συστημικών Κινδύνων για τη μακροπροληπτική εποπτεία. Ελπίζουμε ότι το Κοινοβούλιο θα μας υποστηρίξει στο θέμα αυτό. Απαιτείται πολύ μεγαλύτερη προσπάθεια όσον αφορά τις εποπτικές αρχές για τη μακροπροληπτική εποπτεία, και βασιζόμαστε, για άλλη μια φορά, στη βούληση του Συμβουλίου και του Κοινοβουλίου για την εξεύρεση φιλόδοξης και αποτελεσματικής λύσης το συντομότερο δυνατόν.
<P>
Τέλος, επιτρέψτε μου να πω λίγα λόγια για το θέμα που εμφανίζεται, επίσης, στην κορυφή της ατζέντας της σουηδικής Προεδρίας, ήτοι την κλιματική αλλαγή, καθώς απομένουν μόλις λίγες εβδομάδες μέχρι τη διάσκεψη της Κοπεγχάγης. Πιστεύω ότι αρκετοί από εσάς θίξατε το κεντρικό ζήτημα που θα καθορίσει το κατά πόσον θα υπάρξει επιτυχία ή αποτυχία. Θα το αποκαλούσα κλιματική δικαιοσύνη, διότι αφορά τη σχέση μεταξύ των αναπτυσσόμενων και των ανεπτυγμένων χωρών και τη βούληση για την υποβολή αξιόπιστης πρότασης για τη χρηματοδότηση μέτρων μετριασμού και προσαρμογής, καθώς και τον τρόπο με τον οποίο επιδεικνύουμε ότι είμαστε διατεθειμένοι να διαδραματίσουμε ηγετικό ρόλο.
<P>
" Επιτροπή -και είναι το μοναδικό όργανο που έχει κάνει κάτι τέτοιο- έχει υποβάλει πρόταση χρηματοδότησης. Έχει επικριθεί από πολλούς ως ανεπαρκής. Είμαι βέβαιη ότι δεν θα είναι αρκετή, αλλά είναι το πρώτο βήμα, και ελπίζουμε ότι θα παροτρύνει και τους άλλους να καταβάλουν προσπάθειες και να προτείνουν κάτι επί του οποίου θα είμαστε σε θέση να διαπραγματευτούμε στην Κοπεγχάγη. Θα συνεχίσουμε, ασφαλώς, την ενεργό δράση μας και δεν θα περιορίσουμε τις φιλοδοξίες μας, αλλά αντιθέτως θα ενθαρρύνουμε όλα τα μέρη και τους εταίρους να συμμετάσχουν πλήρως και να καθίσουν στο τραπέζι των διαπραγματεύσεων -συμπεριλαμβανομένων, για πρώτη φορά, των "νωμένων Πολιτειών- ούτως ώστε να μπορέσουμε να απαντήσουμε σε όλες τις ανησυχίες των πολιτών.
<P>
Μπορώ να σας διαβεβαιώσω ότι δεν έχουμε καμία πρόθεση να περιορίσουμε τις φιλοδοξίες μας, αλλά αντιθέτως θα διασφαλίσουμε ότι θα εργαστούμε ενεργά για πολλά θέματα στην Κοπεγχάγη.
<SPEAKER ID="080" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="081" NAME="Gerard Batten  " AFFILIATION="EFD">
γραπτώς. - (EN) Επικρατεί πυρετώδης πιθανολογία ότι ο Tony Blair ενδέχεται να διοριστεί πρώτος Πρόεδρος της Ευρωπαϊκής Ένωσης δυνάμει της Συνθήκης της Λισαβόνας/Συντάγματος της Ευρώπης. Σχεδόν 38 χιλιάδες άνθρωποι έχουν υπογράψει μια πανευρωπαϊκή αίτηση κατά της προεδρίας του. Εύκολα καταλαβαίνουμε τον λόγο. Ως Πρωθυπουργός της Βρετανίας, ο κ. Blair αποδείχθηκε ψεύτης και φαντασιοκόπος. Λαμβάνοντας έναν σχετικά ταπεινό μισθό πρωθυπουργού, κατόρθωσε μυστηριωδώς να καταστεί πολυεκατομμυριούχος. Στο σκάνδαλο με τα έξοδα των βουλευτών που πνίγει τώρα τη Βουλή των Κοινοτήτων, τα αρχεία εξόδων μόνο ενός βουλευτή χάθηκαν ανεξήγητα. Τα αρχεία του κ. Blair. Συμμερίζομαι την αποστροφή όσων αντιτίθενται στην προεδρία του κ. Blair. Ποιος, όμως, θα είναι καλύτερος υποψήφιος από τον κ. Blair για την Προεδρία αυτής της Ένωσης που στηρίζεται στην εξαπάτηση, στα ψέματα και στη διαφθορά; Ο κ. Blair έφερε τη Βρετανία στο χείλος του γκρεμού. Θα μπορούσε να κάνει το ίδιο και για την ΕΕ. " ΕΕ και ο Tony Blair αξίζουν ο ένας τον άλλο.
<SPEAKER ID="082" NAME="Ivo Belet  " LANGUAGE="NL">
Κύριε Πρόεδρε, υποθέτουμε ότι η ημερήσια διάταξη του προσεχούς Ευρωπαϊκού Συμβουλίου θα περιλαμβάνει και την οικονομική κρίση, και ειδικότερα την κατάσταση της Opel. " εξαγορά της Opel και η υπέρογκη κρατική ενίσχυση για την οποία πραγματοποιήθηκαν δεσμεύσεις είναι κάτι περισσότερο από μια δοκιμαστική περίπτωση για την Ευρώπη· αφορούν την αξιοπιστία της Ευρωπαϊκής Επιτροπής, η οποία πρέπει να διασφαλίσει ότι δεν χορηγείται καμία παράνομη κρατική ενίσχυση. Είναι απαράδεκτο να κλείνουν υγιείς, επικερδείς εργοστασιακές μονάδες επειδή το κράτος μέλος στο οποίο είναι εγκατεστημένες δεν είναι σε θέση να παράσχει την ίδια κρατική ενίσχυση με κάποιο άλλο -μεγαλύτερο και ισχυρότερο- κράτος μέλος.
<P>
Πρέπει, επίσης, να διδαχθούμε από την υπόθεση της Opel: δεν είναι ακόμη πολύ αργά να εκκινήσουμε μια συντονισμένη ευρωπαϊκή στρατηγική για την αυτοκινητοβιομηχανία. Το CARS 21 ήταν, και παραμένει, αξιέπαινο σχέδιο, αλλά είναι κάθε άλλο παρά αρκετό. " Ευρώπη πρέπει να καταρτίσει ένα ισχυρό σχέδιο για το μέλλον που θα επισπεύσει δραστικά την ανάπτυξη του βιώσιμου ηλεκτρικού αυτοκινήτου. Για να επιτευχθεί αυτό, πρέπει να συγκεντρώσουμε τις ευρωπαϊκές αυτοκινητοβιομηχανίες γύρω από το τραπέζι και να κατανείμουμε πόρους από το 7ο Πρόγραμμα Πλαίσιο στο θέμα αυτό. Είναι καιρός να αφήσουμε κατά μέρος την αμυντική μας στάση και να στείλουμε σε όλους τους εργαζομένους στη μεγαλύτερη βιομηχανία της Ευρώπης ένα θετικό μήνυμα.
<SPEAKER ID="083" NAME="Maria Da Graça Carvalho  " LANGUAGE="PT">
Ένας από τους πρωταρχικούς στόχους του επόμενου Ευρωπαϊκού Συμβουλίου θα είναι η διασφάλιση της επιτυχίας της διάσκεψης των "νωμένων Εθνών για την αλλαγή του κλίματος, η οποία θα διεξαχθεί στην Κοπεγχάγη τον Δεκέμβριο.
<P>
Τα συμπεράσματα του Συμβουλίου σχετικά με τη θέση της ΕΕ στη διάσκεψη της Κοπεγχάγης είναι θεμελιώδους σημασίας για τη διασφάλιση της ομοφωνίας της ΕΕ. Είναι σημαντικό να διατηρήσουμε φιλόδοξη διαπραγματευτική θέση. " ΕΕ θα πρέπει να επιδείξει ότι είναι ενωμένη και να δώσει ένα παράδειγμα ηγεσίας, ειδικότερα βοηθώντας τις αναπτυσσόμενες χώρες, οι οποίες θα αντιμετωπίσουν έξοδα ύψους περίπου 100 δισεκατομμυρίων ευρώ ετησίως από το 2020, προκειμένου να προσαρμοστούν στις επιπτώσεις της αλλαγής του κλίματος και να μειώσουν τις εκπομπές τους.
<P>
" κατάρτιση της δομής ενός χρηματοδοτικού συστήματος για τις αναπτυσσόμενες χώρες, ιδιαιτέρως τις λιγότερο αναπτυγμένες, είναι υψίστης σημασίας, όπως, επίσης, και ο προσδιορισμός των πηγών και του ύψους της εν λόγω χρηματοδότησης, προκειμένου να διασφαλιστεί η επίτευξη συμφωνίας στην Κοπεγχάγη.
<P>
" εν λόγω συμφωνία θα καταστήσει δυνατή τη θέση σε ισχύ ενός πρωτοκόλλου που θα αντικαταστήσει το πρωτόκολλο του Κιότο από την 1η Ιανουαρίου 2013 και θα διασφαλίσει την αποτελεσματική μείωση των εκπομπών αερίων του θερμοκηπίου, επιτρέποντας ταυτόχρονα στην ευρωπαϊκή βιομηχανία να διατηρήσει την ανταγωνιστικότητά της στις παγκόσμιες αγορές.
<SPEAKER ID="084" NAME="András Gyürk" LANGUAGE="HU">
Ελπίζουμε ότι μέχρι την τελική σύνοδο του Οκτωβρίου του Ευρωπαϊκού Συμβουλίου το αργότερο θα έχουν εξαφανιστεί τα τελευταία εμπόδια της θέσης σε ισχύ της Συνθήκης της Λισαβόνας. " εν λόγω συμφωνία δύναται, από πολλές απόψεις, να εμπνεύσει την Ευρωπαϊκή Ένωση να αποκτήσει μια πιο αποτελεσματική διαδικασία λήψης αποφάσεων. Θα ήθελα να επισημάνω ένα παράδειγμα: την ενεργειακή ασφάλεια. Μια ένδειξη προόδου είναι ότι, σε αντίθεση με ό,τι συνέβαινε μέχρι τώρα, η ενεργειακή πολιτική καταλαμβάνει χωριστή ενότητα σε μια Συνθήκη της Ευρωπαϊκής Κοινότητας. Βάσει των γεγονότων των τελευταίων ετών, πιστεύω ότι στο νέο κεφάλαιο θα εκτεθούν οι κατευθυντήριες γραμμές για την ενεργειακή πολιτική της ΕΕ. Οι στόχοι που πρόκειται να υποστηριχθούν περιλαμβάνουν την αύξηση της ενεργειακής απόδοσης, την υποστήριξη της χρήσης ανανεώσιμων πηγών ενέργειας και τη διασύνδεση των δικτύων. Ως βουλευτής του Ευρωπαϊκού Κοινοβουλίου από ένα νέο κράτος μέλος, με χαροποιεί ιδιαιτέρως το γεγονός ότι η έννοια της αλληλεγγύης περιλαμβάνεται, επίσης, στο νέο κεφάλαιο για την ενέργεια. Εντούτοις, η Συνθήκη της Λισαβόνας δεν μας παρέχει, με κανέναν τρόπο, τουλάχιστον όσον αφορά την ενεργειακή πολιτική, μια έτοιμη λύση. " ενσωμάτωση του νέου κεφαλαίου λειτουργεί πολύ περισσότερο ως προειδοποίηση: η Ευρώπη πρέπει να λάβει επείγοντα μέτρα για τη μείωση της εξάρτησής της και την προώθηση των περιβαλλοντικών της απόψεων.
<P>
" Συνθήκη της Λισαβόνας καθαυτή δεν προσφέρει απολύτως καμία εγγύηση, προσφέρει απλώς μια δυνατότητα. Μια δυνατότητα για τα κράτη μέλη να εδραιώσουν τα θεμέλια μιας κοινής ενεργειακής πολιτικής της ΕΕ, έχοντας παράλληλα επίγνωση των συμφερόντων τους. Δεν μπορούμε να διανοηθούμε την ανάπτυξη εναλλακτικών οδών εφοδιασμού, τη διασύνδεση των δικτύων ή ακόμη και την παροχή προστασίας ενάντια στις εξωτερικές αγορές στο μέλλον χωρίς έναν κατάλληλο βαθμό πολιτικής βούλησης και συνεργασίας των κρατών μελών.
<SPEAKER ID="085" NAME="Iosif Matula  " LANGUAGE="RO">
Ο αντίκτυπος της έγκρισης της Συνθήκης της Λισαβόνας από την Ιρλανδία γίνεται αισθητός σε ολόκληρη την ευρωπαϊκή ήπειρο. Ο σκοπός της εν λόγω Συνθήκης είναι προφανώς να απλουστεύσει τη διαδικασία λήψης αποφάσεων μετά την επέκταση της ΕΕ προς την ανατολή. Στο πλαίσιο αυτό, το μήνυμα που περνούν οι εταίροι μας στην Ιρλανδία υποστηρίζει την αλληλεγγύη μεταξύ των ευρωπαίων πολιτών. Συζητούμε, επίσης, για ένα από τα τελευταία Ευρωπαϊκά Συμβούλια που πρόκειται να διεξαχθεί στο πλαίσιο του συστήματος της εκ περιτροπής Προεδρίας της ΕΕ. Το γεγονός αυτό είναι ακόμη σημαντικότερο αν αναλογιστεί κανείς ότι πρέπει να πραγματοποιηθεί η επιλογή των κατόχων των κύριων θέσεων που θα καταλαμβάνονται τα προσεχή έτη. Πρόκειται για ένα ζήτημα που έχει πυροδοτήσει ένθερμες συζητήσεις που περιλαμβάνουν αμέτρητες πολιτικές ευαισθησίες. Κατά τη γνώμη μου, καθήκον μας είναι να αντιμετωπίσουμε ένα ζήτημα όπου σαφείς αρχές πρέπει να τεθούν σε προτεραιότητα έναντι τυχόν αισθημάτων υπερηφάνειας της στιγμής. Καθήκον μας είναι να προσφέρουμε στην Ευρωπαϊκή Ένωση συνέπεια, αποτελεσματικότητα, μακροπρόθεσμη μελλοντική και ισορροπημένη ανάπτυξη για όλες τις περιοχές, ούτως ώστε να είναι σε θέση να αντιμετωπίσει τις προκλήσεις της παγκόσμιας πολιτικής σκηνής, είτε μιλάμε για την οικονομική κρίση είτε για την κλιματική αλλαγή, την κοινή μας ταυτότητα κτλ. " Ευρωπαϊκή Ένωση θα αποκτήσει, μάλιστα, τη δύναμη που της αξίζει μόνο αν είμαστε στο ίδιο μήκος κύματος σε παγκόσμιο επίπεδο και αν γινόμαστε αντιληπτοί ως μια οντότητα που αναλαμβάνει ενωμένη δράση.
<P>
(" συνεδρίαση διακόπτεται για λίγα λεπτά)

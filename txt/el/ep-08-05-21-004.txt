<CHAPTER ID="004">
Έκθεση προόδου για την Τουρκία για το 2007 (συζήτηση) 
<SPEAKER ID="059" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Oomen-Ruijten, εξ ονόματος της Επιτροπής Εξωτερικών Υποθέσεων, σχετικά με την έκθεση προόδου για την Τουρκία για το 2007.
<SPEAKER ID="060" NAME="Ria Oomen-Ruijten">
εισηγήτρια. - (NL) Κύριε Πρόεδρε, από την τελευταία έκθεση για την Τουρκία, έχουν σημειωθεί αρκετές θετικές εξελίξεις στη χώρα. Αναφέρομαι στην έγκριση του νόμου περί ιδρυμάτων και, πιο πρόσφατα, στην πρώτη τροποποίηση του άρθρου 301 του ποινικού κώδικα, η οποία θα οδηγήσει σε περαιτέρω μεταρρυθμίσεις που κρίνονται αναγκαίες για την διασφάλιση της πλήρους ελευθερίας της έκφρασης. Είναι, ωστόσο, σαφές ότι η Τουρκία παρουσιάζει ετερόκλητη εικόνα και ότι χρειάζονται πολλά ακόμη να γίνουν, όχι μόνο για την τήρηση των συμφωνιών με την Ευρώπη, αλλά και για την εκπλήρωση των υποσχέσεων απέναντι στους πολίτες της.
<P>
" εν λόγω έκθεση είναι ισορροπημένη. Ευελπιστώ ότι αγαπημένες πρακτικές του παρελθόντος δεν θα έχουν αποτέλεσμα, διότι, μόνον τότε, η έκθεση θα παραμείνει ισορροπημένη. Έχω αναφέρει όλα τα προβληματικά σημεία της έκθεσης και έχω τρία σημαντικά μηνύματα να διατυπώσω.
<P>
Καταρχάς, εκφράζουμε ανησυχία για τις συνέπειες της δίκης για την απαγόρευση του κόμματος AKP. Αναμένουμε από το Τουρκικό Συνταγματικό Δικαστήριο να τηρήσει τις αρχές του κράτους δικαίου, τα ευρωπαϊκά πρότυπα και τις κατευθυντήριες γραμμές της Επιτροπής της Βενετίας σχετικά με την απαγόρευση πολιτικών κομμάτων. Xαιρετίζουμε το γεγονός ότι το έτος 2007, η δημοκρατία επικράτησε των προσπαθειών του στρατού να παρέμβει στην πολιτική διαδικασία. Ωστόσο, εκφράζουμε ανησυχία για το γεγονός ότι υπάρχουν ακόμη δυνάμεις που εργάζονται για την αποσταθεροποίηση της χώρας. Σαφέστατα, τώρα χρειάζονται μεταρρυθμίσεις και εκσυγχρονισμός της χώρας. Ο πρωθυπουργός, κ. Ερντογάν, υποσχέθηκε ότι το 2008 θα αποτελέσει έτος μεταρρυθμίσεων και είμαστε ικανοποιημένοι από τις δεσμεύσεις του. H κυβέρνηση πρέπει τώρα να αξιοποιήσει την ισχυρή κοινοβουλευτική της πλειοψηφία, προκειμένου να συνεχίσει με αποφασιστικότητα τις μεταρρυθμίσεις που είναι απαραίτητες για τη μετατροπή της Τουρκίας σε μια σύγχρονη και ευημερούσα δημοκρατία, βασιζόμενη σε ένα κοσμικό κράτος και σε μια πλουραλιστική κοινωνία, και τις μεταρρυθμίσεις που είναι πρώτα από όλα προς το συμφέρον των Τούρκων πολιτών.
<P>
Υπάρχει και ένα τρίτο σημείο. H συνταγματική διαδικασία αποτελεί ιδανική ευκαιρία για το σχεδιασμό ενός νέου πολιτικού συντάγματος που θα επικεντρώνεται στην προστασία των ανθρώπινων δικαιωμάτων και των θεμελιωδών ελευθεριών. Είναι ο μόνος τρόπος για να δημιουργηθεί ένα σύστημα ελέγχων και ισορροπιών που θα εγγυάται τη δημοκρατία, το κράτος δικαίου, την κοινωνική συνοχή και το διαχωρισμό θρησκείας και κράτους. Σύμφωνα με πρόσφατα στοιχεία, η διατήρηση του διαχωρισμού μεταξύ θρησκείας και κράτους προκαλεί εντάσεις στην τουρκική κοινωνία. Παρόλα αυτά, εκφράζουν ανησυχία για τον κοσμικό χαρακτήρα της Τουρκίας, το 72% των μορφωμένων Τούρκων, το 60% των κατοίκων μεγαλουπόλεων και ένα περίπου 50% των άλλων πολιτών της Τουρκίας. " παραπάνω δυσαρέσκεια γίνεται αντικείμενο εκμετάλλευσης από τα μέλη της δικαστικής εξουσίας και τους εισαγγελείς οι οποίοι εκμεταλλεύονται την αρμοδιότητά τους για να αψηφούν την κοινοβουλευτική πλειοψηφία και να λειτουργούν σε μεγάλο βαθμό ανεξάρτητα. Ένα δικαστικό σύστημα υπό το καθεστώς του νόμου οφείλει να είναι ανεξάρτητο, αλλά και αμερόληπτο. Το νέο σύνταγμα αποτελεί τον μόνο τρόπο με τον οποίο η τουρκική κυβέρνηση θα μπορέσει να επιφέρει μεταρρυθμίσεις στην χώρα και να εδραιώσει τον διαχωρισμό κράτους και θρησκείας και ένα κράτος υπό το καθεστώς του νόμου, προκειμένου να κερδίσει εκ νέου τη λαϊκή εμπιστοσύνη.
<P>
Tο παραπάνω προϋποθέτει εγγύηση ευρείας συμμετοχής όλων των οργάνων της κοινωνίας των πολιτών στη συνταγματική διαδικασία. Κατά τη γνώμη μου, αυτό σημαίνει να επιτευχθεί συναίνεση για τον εκσυγχρονισμό της χώρας στην οποία θα περιλαμβάνονται όλα τα πολιτικά κόμματα, οι εθνοτικές και θρησκευτικές μειονότητες και οι κοινωνικοί εταίροι. O εκσυγχρονισμός πρέπει να διασφαλίσει ότι τα ατομικά δικαιώματα και οι ελευθερίες των πολιτών συμβαδίζουν με τα πρότυπα που προβλέπονται στην Ευρωπαϊκή Σύμβαση των Δικαιωμάτων του Ανθρώπου.
<P>
Οφείλουμε να συνεχίσουμε τις διαπραγματεύσεις μεταξύ EE και Τουρκίας, με σεβασμό και χωρίς υποκρισία, έτσι ώστε να καταφέρουμε να είμαστε, αμοιβαία, ξεκάθαροι και ειλικρινείς. Θεωρώ θλιβερό το γεγονός να δέχεται επίθεση ο συνάδελφός μου κ. Lagendijk, όταν δηλώνει ανοιχτά και έντιμα σε ποια σημεία έγιναν λάθη και όταν ζητάει την συνεργασία όλων των πολιτικών κομμάτων στη μεταρρυθμιστική διαδικασία.
<P>
Κύριε Πρόεδρε, κλείνοντας, αναφέρω ότι απομένουν πολλά ακόμα να γίνουν σχετικά με τη θέση των θρησκευτικών μειονοτήτων στην Τουρκία, τη θέση των Κούρδων και άλλων μειονοτήτων, την κοινωνικοοικονομική ανάπτυξη της περιφέρειας, την ενίσχυση της θέσης της γυναίκας, τον διάλογο μεταξύ της τουρκικής κυβέρνησης και των κοινωνικών εταίρων. Ειδικά ως προς το παραπάνω, θα ήθελα να σας επιστήσω την προσοχή στο συνδικαλιστικό κίνημα το οποίο συχνά δέχεται πιέσεις, στην εποικοδομητική συνεργασία προς εξεύρεση λύσης του κυπριακό ζητήματος και τις σχέσεις καλής γειτονίας στην περιοχή. Εν ολίγοις, θα σας παρακαλούσα να συμμορφωθείτε με τους κανονισμούς που έχουν προβλεφθεί.
<P>
Κύριε Πρόεδρε, για μια ακόμη φορά, θα υπογραμμίσω την πεποίθησή μου ότι μόνο μια κοινωνία που κινείται με γνώμονα τον σεβασμό των ανθρωπίνων δικαιωμάτων και των θεμελιωδών ελευθεριών και η οποία βασίζεται στη δημοκρατία, στο κράτος δικαίου και σε μία οικονομία της αγοράς με κοινωνικό προσανατολισμό μπορεί να εξελιχθεί σε μια ειρηνική, σταθερή και ευημερούσα κοινωνία.
<SPEAKER ID="062" NAME="Janez Lenarčič">
Προεδρεύων του Συμβουλίου. - (SL) Καταρχάς θα ήθελα να εκφράσω την ευγνωμοσύνη μου στην κ. Ria Oomen-Ruijten για την έκθεση που ετοίμασε, η οποία κατά την άποψη του Συμβουλίου αποτελεί σημαντική συνεισφορά στη συζήτηση για τη διαδικασία προσχώρησης της Τουρκίας.
<P>
" σλοβενική Προεδρία ενθαρρύνει την Τουρκία να σημειώσει περαιτέρω πρόοδο στην πορεία προσέγγισης της προσχώρησής της στην Ευρωπαϊκή Ένωση. Επί του παρόντος βρίσκεται σε εξέλιξη στο Συμβούλιο μία συζήτηση για τις οχτώ υπόλοιπες εκθέσεις σχετικά με τους ελέγχους ευθυγράμμισης της νομοθεσίας, τις λεγόμενες εκθέσεις αξιολόγησης. Αν οι τεχνικές προετοιμασίες σημειώσουν σημαντική πρόοδο, ενδέχεται να είμαστε σε θέση να ανοίξουμε δύο νέα κεφάλαια στη διάσκεψη ΕΕ-Τουρκίας για την προσχώρηση τον Ιούνιο.
<P>
Όσον αφορά τις μεταρρυθμίσεις στην Τουρκία, συμφωνούμε με την εκτίμηση του Ευρωπαϊκού Κοινοβουλίου ότι το τρέχον έτος είναι καθοριστικό για την εν λόγω διαδικασία και πιστεύουμε ότι η Τουρκία δεν πρέπει να χάσει αυτήν την ευκαιρία.
<P>
" αναθεωρημένη εταιρική σχέση προσχώρησης που εγκρίθηκε τον Φεβρουάριο του τρέχοντος έτους καθορίζει τους κύριους τομείς προτεραιότητας στους οποίους η χώρα θα πρέπει να επισπεύσει τις μεταρρυθμίσεις. Βεβαίως, αυτό που θα επηρεάσει άμεσα την περαιτέρω πορεία της διαπραγματευτικής διαδικασίας είναι η πραγματική πρόοδος των εν λόγω μεταρρυθμίσεων.
<P>
Θα ήθελα επίσης να τονίσω ότι συμμεριζόμαστε τις ανησυχίες του Ευρωπαϊκού Κοινοβουλίου σχετικά με τις προσφυγές κατά του Κόμματος Δικαιοσύνης και Ανάπτυξης (AKP). " Προεδρία προέβη σε δήλωση τονίζοντας ότι ο διαχωρισμός της εκτελεστικής και της δικαστικής εξουσίας αποτελεί θεμελιώδη αρχή όλων των δημοκρατικών κοινωνιών και ότι η εν λόγω αρχή πρέπει να είναι σεβαστή. Θα παρακολουθούμε τις εξελίξεις προσεκτικά. Ελπίζουμε ότι το αποτέλεσμα των προσφυγών θα είναι σύμφωνο προς τα δημοκρατικά πρότυπα που λειτουργούν βάσει των αρχών του κράτους δικαίου και ελπίζουμε ότι η διαδικασία των απαιτούμενων μεταρρυθμίσεων δεν θα επηρεαστεί από τις εν λόγω προσφυγές.
<P>
Επιτρέψτε μου να συνεχίσω αναφέροντας ορισμένες πτυχές που επιβεβαιώνουν τις βασικές ελευθερίες και τον σεβασμό των ανθρωπίνων δικαιωμάτων. Αυτοί είναι οι τομείς όπου οι μεταρρυθμίσεις στην Τουρκία είναι ιδιαίτερα σημαντικές.
<P>
Σε σχέση με την ελευθερία της έκφρασης, χαιρετίζουμε την τροποποίηση του άρθρου 301 του ποινικού κώδικα. Αποτελεί κίνηση προς τη σωστή κατεύθυνση· ωστόσο, προκειμένου να διασφαλιστεί πραγματικά η ελευθερία της έκφρασης, είναι απαραίτητο το εν λόγω άρθρο να εφαρμοστεί δεόντως. Πέραν τούτου χρειάζεται να εναρμονιστούν με τα ευρωπαϊκά πρότυπα και ορισμένες άλλες διατάξεις.
<P>
Όσον αφορά την ελευθερία της θρησκείας, χαιρετίζουμε την υιοθέτηση του νόμου περί ιδρυμάτων, που αποτελεί κίνηση προς τη σωστή κατεύθυνση. Ταυτόχρονα, τονίζουμε ότι πρέπει να καταβληθεί περαιτέρω προσπάθεια στον εν λόγω τομέα για τη διασφάλιση του θρησκευτικού πλουραλισμού σύμφωνα με τα ευρωπαϊκά κριτήρια.
<P>
Όσον αφορά τις σχέσεις του πολιτικού και του στρατιωτικού τομέα, η έκβαση της συνταγματικής κρίσης του περασμένου έτους επιβεβαίωσε ότι η δημοκρατική διαδικασία είναι καίριας σημασίας. Παρόλα αυτά, οι ένοπλες δυνάμεις εξακολουθούν να έχουν σημαντική πολιτική επιρροή. Από αυτήν την άποψη, είναι απαραίτητο να ενισχυθεί ο πολιτικός δημοκρατικός έλεγχος επί του στρατού και επιπλέον, να ενισχυθεί ο έλεγχος του Κοινοβουλίου επί των αμυντικών δαπανών.
<P>
Όσον αφορά την κατάσταση στα νοτιοανατολικά της χώρας, καταδικάζουμε απερίφραστα τις τρομοκρατικές επιθέσεις και εκφράζουμε την αλληλεγγύη μας προς τον τουρκικό λαό. Υποστηρίζουμε τις προσπάθειες της Τουρκίας να προστατεύσει τον λαό της και να καταπολεμήσει την τρομοκρατία. Ωστόσο, ταυτόχρονα θα θέλαμε να επισημάνουμε ότι είναι απολύτως απαραίτητο να γίνονται σεβαστές οι διατάξεις του διεθνούς δικαίου και να καταβάλλεται προσπάθεια διατήρησης της ειρήνης και της σταθερότητας στην ευρύτερη περιοχή.
<P>
Όπως όλοι γνωρίζετε, η Ευρωπαϊκή Ένωση αξιολογεί την πρόοδο της Τουρκίας βάσει της εκπλήρωσης εκ μέρους της των πολιτικών κριτηρίων της Κοπεγχάγης και της συμμόρφωσής της με τις διατάξεις του πλαισίου των διαπραγματεύσεων για την Τουρκία. Το Συμβούλιο θα αξιολογεί επίσης την εφαρμογή του πρόσθετου πρωτοκόλλου στη Συνθήκη της Άγκυρας. Εν προκειμένω, θα ήθελα να εκφράσω τη λύπη μου για το γεγονός ότι η Τουρκία δεν έχει εκπληρώσει ακόμη τις υποχρεώσεις της και δεν έχει σημειώσει καμία πρόοδο ως προς την εξομάλυνση των σχέσεών της με την Κυπριακή Δημοκρατία.
<P>
Ωστόσο, μεταξύ των σημαντικών πτυχών προόδου στις διαπραγματεύσεις προσχώρησης συγκαταλέγονται αναμφίβολα οι προσπάθειες που καταβάλλονται για τη δημιουργία σχέσεων καλής γειτονίας και ειρηνικής επίλυσης των διαφορών σύμφωνα με το συνταγματικό έγγραφο των "νωμένων Εθνών.
<P>
Σας ευχαριστώ.
<SPEAKER ID="063" NAME="Olli Rehn">
Μέλος της Επιτροπής. - (EN) Κυρία Πρόεδρε, επιτρέψτε μου καταρχάς να ευχαριστήσω την κ. Oomen-Ruijten και την Επιτροπή Εξωτερικών Υποθέσεων για την πολύ σοβαρή, αυστηρή και ισορροπημένη έκθεση που ετοίμασαν. Στις διαπραγματεύσεις προσχώρησης με την Τουρκία έχουν ανοιχθεί έξι κεφάλαια μέχρι στιγμής και, όπως ανέφερε ο κ. Lenarčič, θα πρέπει να είναι δυνατό να ανοιχθούν ακόμη δύο κεφάλαια κατά τη διάρκεια της σλοβενικής Προεδρίας, και συγκεκριμένα, το εταιρικό δίκαιο και η πνευματική ιδιοκτησία.
<P>
Επιτρέψτε μου να υπενθυμίσω σε αυτό το πλαίσιο μια απλή αλλά απόλυτα θεμελιώδη κατευθυντήρια αρχή της πολιτικής διεύρυνσης της ΕΕ, η οποία ισχύει για κάθε υποψήφια χώρα, συμπεριλαμβανομένης της Τουρκίας: ο ρυθμός των διαπραγματεύσεων εξαρτάται από την πρόοδο που σημειώνεται όσον αφορά τις νομικές και δημοκρατικές μεταρρυθμίσεις - και ιδιαίτερα όσον αφορά την εφαρμογή τους. Με άλλα λόγια, οι τεχνικές συνομιλίες για τα κεφάλαια συνιστούν την τοιχοποιία και τα δωμάτια της οικίας -ίσως μια μέρα ακόμη και την οροφή- ενώ οι νομικές και δημοκρατικές μεταρρυθμίσεις συνιστούν τα ίδια τα θεμέλια της οικοδομής κάθε νέου μέλους της ΕΕ. Και, όπως γνωρίζει κάθε οικοδόμος, πρώτα πρέπει να τεθούν πολύ γερά θεμέλια και μετά να προχωρήσει κανείς στην τοιχοποιία. Επομένως, πρώτα πρέπει να υλοποιηθούν οι μεταρρυθμίσεις και μετά να προχωρήσουμε στις τεχνικές διαπραγματεύσεις.
<P>
Για αυτόν τον λόγο θεωρώ την έκθεση της κ. Oomen-Ruijten τόσο συναφή. " Επιτροπή συμμερίζεται τις απόψεις της σχετικά με τον αργό ρυθμό των μεταρρυθμίσεων. Ωστόσο, ορισμένες νομοθετικές μεταρρυθμίσεις έχουν υλοποιηθεί. Επισημαίνω ότι χαιρετίζετε τον νέο νόμο περί ιδρυμάτων και κατόπιν αιτήματός σας, η Επιτροπή θα υποβάλει έκθεση για τον εν λόγω νόμο και την εφαρμογή του στην επόμενη έκθεση προόδου μας για την Τουρκία το ερχόμενο φθινόπωρο.
<P>
Επιπλέον, η πρόσφατη αναθεώρηση του περιβόητου άρθρου 301 αποτελεί ένα βήμα προόδου. Ωστόσο, αυτό που έχει σημασία τελικά είναι η σωστή εφαρμογή του για τη διασφάλιση της ελευθερίας της έκφρασης για όλους στην Τουρκία.
<P>
Πέρα από τις θεμελιώδεις ελευθερίες της έκφρασης και της θρησκείας, ουσιαστική είναι και η περαιτέρω πρόοδος σε τομείς όπως τα πολιτιστικά και γλωσσικά δικαιώματα, τα δικαιώματα των γυναικών και των παιδιών και τα δικαιώματα των συνδικαλιστικών οργανώσεων. Εν γένει, η ανανεωμένη εστίαση σε μεταρρυθμίσεις σχετικές με την ΕΕ είναι απολύτως ουσιώδης, κάτι το οποίο θα συμβάλει επίσης στο να ξεπεραστεί η τρέχουσα πολιτική κρίση.
<P>
Αυτό είναι το μήνυμα το οποίο διαβίβασε ο Πρόεδρος Barroso κατά την πρόσφατη επίσκεψή μας στην Τουρκία. Τόσο το κυβερνών κόμμα όσο και τα κόμματα της αντιπολίτευσης πρέπει να αναπτύξουν διάλογο και να αναζητήσουν συμβιβαστική λύση για τα ευαίσθητα θέματα που κυριαρχούν στις εγχώριες συζητήσεις, συμπεριλαμβανομένης της διαδικασίας συνταγματικής μεταρρύθμισης. Σε αυτό το πλαίσιο πρέπει να υποστηριχθούν τόσο ο κοσμικός χαρακτήρας του κράτους όσο και η δημοκρατία.
<P>
Θα ήθελα να εκφράσω τη λύπη μου για το γεγονός ότι ο νόμος για τον διαμεσολαβητή παρεμποδιζόταν για δύο χρόνια από το Συνταγματικό Δικαστήριο. Χαιρετίζω το γεγονός ότι ζητάτε την άρση της παρεμπόδισής του προκειμένου να συσταθεί χωρίς καθυστέρηση η υπηρεσία του Διαμεσολαβητή. Όλοι γνωρίζουμε πόσο σημαντικός είναι ο ρόλος του Διαμεσολαβητή στο να καθιστά τις αρχές υπόλογες και να ενισχύει τα δικαιώματα των πολιτών στα κράτη μέλη της ΕΕ.
<P>
" ουσία αυτών των μεταρρυθμίσεων είναι να διασφαλιστεί η μετατροπή της Τουρκίας σε μία ανοιχτή και σύγχρονη κοινωνία που να σέβεται πλήρως την ελευθερία και τη δημοκρατία, την πολυμορφία και την ανοχή - δηλαδή, τον δημοκρατικό κοσμικό χαρακτήρα της χώρας.
<P>
" ίδια η ύπαρξη της Ένωσής μας στηρίζεται στις βασικές αξίες της δημοκρατίας, του κράτους δικαίου και των ανθρωπίνων δικαιωμάτων που μοιραζόμαστε. Αυτές αποτελούν τη βάση του οικογενειακού πνεύματος και του συμβολαίου γάμου, όπως το έθεσε ο Ζακ Ντελόρ, με τα οποία έχουμε δεσμευθεί ως Ευρωπαίοι.
<P>
Το διαπραγματευτικό πλαίσιο για την Τουρκία διατυπώνει σαφώς αυτές τις αξίες και αποτελεί καθήκον της Επιτροπής να τις παρακολουθεί. Ο ρόλος της Επιτροπής στη διαδικασία προσχώρησης μπορεί να περιγραφεί ως "ο φίλος που λέει την αλήθεια" - ακόμη και αν η αλήθεια ορισμένες φορές δεν είναι ευπρόσδεκτη σε μέρη της ΕΕ ή στην Τουρκία.
<P>
Συνεπώς, δεν μπορούμε να είμαστε αδιάφοροι μπροστά στα όσα συμβαίνουν στις υποψήφιες χώρες, πόσο μάλλον σε γεγονότα που επηρεάζουν τις κοινές δημοκρατικές μας αξίες. Επισημαίνω την ανησυχία σας σχετικά με τις συνέπειες της υπόθεσης απαγόρευσης του AKP. Σίγουρα, η απόφαση του Συνταγματικού Δικαστηρίου πρέπει να συμμορφώνεται με τις δημοκρατικές αρχές και το κράτος δικαίου, συμπεριλαμβανομένων και των κατευθυντήριων γραμμών της Επιτροπής της Βενετίας του Συμβουλίου της Ευρώπης.
<P>
Θέλουμε να δούμε την Τουρκία να αφήνει πίσω της αυτήν την υπόθεση σεβόμενη της ευρωπαϊκές αξίες. " Τουρκία δεν δύναται να χάσει άλλο ένα έτος σε μεταρρυθμίσεις και εμείς θέλουμε να δούμε εξέλιξη, όχι οπισθοδρόμηση στην εκπλήρωση των δημοκρατικών αρχών.
<P>
Επιτρέψτε μου να ολοκληρώσω με λίγα λόγια για την Κύπρο. Τώρα είναι πια καιρός οι ηγέτες των δύο κοινοτήτων να άρουν το αδιέξοδο και να προχωρήσουν προς την επανένωση του νησιού. Ευελπιστώ ότι η Τουρκία θα συμβάλει στον μέγιστο βαθμό στην εξεύρεση μιας λύσης. " Επιτροπή εγκρίνει την ανανεωμένη διαδικασία στο πλαίσιο του Ο"Ε και θα στηρίξει πλήρως και τις δύο κοινότητες του νησιού για να προβούν στους απαραίτητους δύσκολους συμβιβασμούς.
<SPEAKER ID="064" NAME="Emine Bozkurt" LANGUAGE="NL">
Πρόσφατα εγκρίθηκε σημαντική κοινωνική νομοθεσία και νομοθεσία για την απασχόληση στην Τουρκία. Ένας σημαντικός στόχος είναι να έρθουν περισσότερες γυναίκες στην αγορά εργασίας, γιατί η συμμετοχή στην οικονομία είναι άκρως απαραίτητη για την ενίσχυση της θέσης των γυναικών.
<P>
Δεν χρειάζεται να αναφερθεί ότι τα δικαιώματα των γυναικών αποτελούν ανθρώπινα δικαιώματα. Είναι σημαντικό οι γυναίκες να είναι σε θέση να διεκδικήσουν τα θεμελιώδη δικαιώματά τους καθώς και τα φυλετικά και αναπαραγωγικά δικαιώματά τους και να μην αποτελούν τα θύματα τέτοιων αόριστων κριτηρίων όπως το κριτήριο "κατά της δημόσιας αιδούς". Αυτό είναι επίσης σημαντικό για τις οργανώσεις των ομοφυλοφίλων. Υπάρχει μεγάλη ανάγκη μέσων παρακολούθησης του ανωτέρω στην Τουρκία και εισαγωγής της διάστασης του φύλου. Για αυτό, θα ήθελα να δω μια επιτροπή για τα δικαιώματα των γυναικών στο τουρκικό κοινοβούλιο, με πλήρεις νομοθετικές εξουσίες.
<P>
Οι τοπικές εκλογές θα πραγματοποιηθούν στην Τουρκία το ερχόμενο έτος. Εθνικά, ο αριθμός των γυναικών μελών του κοινοβουλίου έχει διπλασιαστεί, ωστόσο χρειάζεται να γίνουν περισσότερα. Το τοπικό ποσοστό συμμετοχής εξακολουθεί να μην υπερβαίνει το 1%, γεγονός που αποτελεί τεράστια πρόκληση σε περίπτωση που η δίκαιη εκπροσώπηση των γυναικών στην πολιτική πρόκειται να γίνει πραγματικότητα.
<SPEAKER ID="065" NAME="Γιώργος Δημητρακόπουλος">
εξ ονόματος της Ομάδας PPE-DE. - Κυρία Πρόεδρε, θα ήθελα κατ' αρχήν να συγχαρώ την κ. Oomen και για την έκθεσή της αλλά και για τη συνεργασία της όλο αυτό το διάστημα.
<P>
" έκθεση στέλνει ένα σαφές μήνυμα προς την Τουρκία, ότι δηλαδή ο ευρωπαϊκός δρόμος και η είσοδός της τελικά στην ευρωπαϊκή οικογένεια περνούν μέσα από:
<P>
Πρώτον, τη συνέχιση και εμβάθυνση των μεταρρυθμίσεων σε όλους τους τομείς και τις δομές της.
<P>
Δεύτερον, τον πλήρη και απόλυτο σεβασμό των ανθρωπίνων δικαιωμάτων και των δικαιωμάτων των μειονοτήτων.
<P>
Τρίτον, την αποχώρηση των τουρκικών στρατευμάτων από την Κύπρο και τη συμβολή σε μια δίκαιη και διαρκή λύση του Κυπριακού. Είναι η στιγμή να βοηθήσουμε όλοι τις πρωτοβουλίες του Προέδρου Χριστόφια που είναι σ' αυτήν την κατεύθυνση.
<P>
Τέταρτον, τις σχέσεις καλής γειτονίας γενικά και ειδικότερα με την Ελλάδα. Να σταματήσουν δηλαδή οι παραβιάσεις του FIR, να σταματήσουν οι προκλήσεις παντός είδους.
<P>
Βεβαίως, στην Τουρκία υπάρχουν δυνάμεις που επιθυμούν την αποσταθεροποίηση, αλλά την ίδια ώρα υπάρχουν και Τούρκοι πολίτες που θέλουν μια Τουρκία πιο δημοκρατική, πιο προοδευτική, πιο αναπτυγμένη, πιο οικολογική, πιο κοινωνικά ευαίσθητη, πιο φιλειρηνική και με ευρωπαϊκό προσανατολισμό. Οι πολίτες αυτοί χρειάζονται ένα μήνυμα ότι οι αγώνες τους είναι στη σωστή κατεύθυνση και η έκθεση της κ. Oomen, όπως και η συζήτηση που γίνεται σήμερα εδώ, στέλνει αυτό το μήνυμα.
<SPEAKER ID="066" NAME="Hannes Swoboda">
εξ ονόματος της Ομάδας PSE. - (DE) Κυρία Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριες, θα ήθελα καταρχάς να ευχαριστήσω την κ. Oomen-Ruijten για την ιδιαίτερα καρποφόρα και εποικοδομητική συνεργασία. Εξ ονόματος της Ομάδας μου, θα ήθελα ακόμη να εκφράσω την αλληλεγγύη μου προς τον κ. Lagendijk: αποδοκιμάζουμε κάθε άδικη επίθεση εναντίον του.
<P>
Θα ήθελα να περιοριστώ σε ένα βασικό ζήτημα και συγκεκριμένα, στην επαπειλούμενη απαγόρευση δύο κομμάτων, του AKP και του DTP. Και στις δύο περιπτώσεις θέλουμε να καταστήσουμε σαφές ότι οι εν λόγω απαγορεύσεις είναι εντελώς απαράδεκτες για εμάς και συνιστούν μείζονα εμπόδια στην πρόοδο της Τουρκίας προς την ένταξή της στην Ευρωπαϊκή Ένωση. Είναι ακατανόητο για εμάς, με τον τρόπο που αντιλαμβανόμαστε τη δημοκρατία, το γεγονός ότι ένα δικαστήριο μπορεί απλά να αρνηθεί σε πολυάριθμους ψηφοφόρους το δικαίωμα και στη συνέχεια τη δυνατότητα να επηρεάζουν την πολιτική κατάσταση στη χώρα τους ψηφίζοντας το κόμμα της προτίμησής τους. Αυτό είναι απαράδεκτο στην περίπτωση του κυβερνώντος κόμματος και είναι επίσης απαράδεκτο στην περίπτωση του Δημοκρατικού Κοινωνικού Κόμματος (DTP). Διακυβεύονται ουσιώδεις νομικές και δημοκρατικές αρχές οι οποίες αντιστρατεύονται αυτήν την πορεία δράσης.
<P>
Όσον αφορά το DTP, αντί να αξιοποιηθεί η ευκαιρία για συνομιλία με τους εκπροσώπους του κουρδικού λαού και για έναρξη διαλόγου, γιατί -όπως και οι Τούρκοι- έτσι και εμείς καταδικάζουμε την τρομοκρατία, βρίσκεται σε εξέλιξη μια προσπάθεια απαγόρευσης και αυτού του κόμματος. Γνωρίζω ότι όλοι στο DTP είναι έτοιμοι να συμμετάσχουν σε διάλογο. Σε αυτήν την περίπτωση, απλά πρέπει να καταβληθεί προσπάθεια προσέγγισης προκειμένου ο εν λόγω διάλογος να αναπτυχθεί με τον δέοντα τρόπο. Κατά συνέπεια, καλούμε απερίφραστα όλες τις μετριοπαθείς δυνάμεις της Τουρκίας να καταβάλουν μέγιστη προσπάθεια προκειμένου να διασφαλίσουν ότι τα δύο αυτά κόμματα θα μπορούν να συνεχίσουν να λειτουργούν στο τουρκικό πολιτικό τοπίο.
<P>
Γνωρίζουμε ότι αυτή είναι μία μακρά και ανοιχτή διαδικασία, αλλά πρέπει να έχει ένα στόχο και αυτός ο στόχος πρέπει να είναι η προσχώρηση. Αυτός είναι ένας στόχος για τον οποίο πρέπει να καταβληθεί η μέγιστη δυνατή προσπάθεια εντός της Ευρωπαϊκής Ένωσης προκειμένου να επιτευχθεί, σε επικοινωνία με τους πολίτες μας. Ωστόσο, και η Τουρκία πρέπει να καταβάλει τη μέγιστη δυνατή προσπάθεια προβαίνοντας στις απαιτούμενες μεταρρυθμίσεις.
<P>
(Χειροκροτήματα)
<SPEAKER ID="067" NAME="Alexander Graf Lambsdorff">
εξ ονόματος της Ομάδας ALDE. - (DE) Κυρία Πρόεδρε, θα ήθελα κι εγώ να αρχίσω εκφράζοντας τις θερμές ευχαριστίες μου στην κ. Oomen-Ruijten για την καλή συνεργασία που και αυτήν τη φορά υπήρξε τόσο εποικοδομητική όσο και το περασμένο φθινόπωρο. Χαρακτηριστικό αυτής της έκθεσης είναι η ουσιαστική συναίνεση. Οι κοινοβουλευτικές ομάδες συμφωνούν ότι η Τουρκία πρέπει να συνεχίσει να προβαίνει σε συνεχείς βελτιώσεις με δική της πρωτοβουλία, αλλά πρέπει να το πράξει με πολύ πιο ταχείς ρυθμούς από πριν. Συμφωνούμε, επίσης, ότι αυτό είναι κάτι το οποίο μπορούμε και μάλιστα πρέπει να περιμένουμε από μία υποψήφια προς ένταξη χώρα.
<P>
Πιστεύουμε, επίσης, ότι οι μεταρρυθμίσεις πρέπει να επιδιωχθούν παρά τη μείζονα εγχώρια πολιτική κρίση. Θα ήθελα να αναφερθώ σε ένα σημείο το οποίο μόλις έθιξε ο κ. Swoboda: η Ευρωπαϊκή Ένωση δεν συμμετέχει σε αυτήν τη διαδικασία απαγόρευσης. Ο Επίτροπος Rehn δικαιολογημένα αναφέρει ότι ο κοσμικός χαρακτήρας του κράτους και η δημοκρατία πρέπει να υποστηριχθούν· σε αντίθετη περίπτωση, όπως και ο κ. Swoboda, διαβλέπω ότι θα αντιμετωπίσουμε ένα θεμελιώδες δημοκρατικό πρόβλημα το οποίο θα επιβαρύνει σημαντικά τις διαπραγματεύσεις προσχώρησης.
<P>
Αυτό που είναι σημαντικό να σημειωθεί είναι ότι πολλά από τα προβλήματα για τα οποία μιλάμε υπάρχουν εδώ και αρκετό καιρό, επομένως εδώ χρειάζεται να τονιστούν μόνο ορισμένα σημεία. Πέρυσι χαιρετίσαμε το γεγονός ότι η τουρκική κυβέρνηση έλαβε σαφή και κατηγορηματική εντολή για περαιτέρω μεταρρυθμίσεις. Ζητήσαμε η εν λόγω εντολή να αξιοποιηθεί προκειμένου οι μεταρρυθμίσεις να προωθηθούν πραγματικά. Χαιρετίζουμε την υιοθέτηση του νόμου περί ιδρυμάτων. Πρόκειται για ένα θετικό βήμα, αλλά συνολικά, οφείλουμε να αναφέρουμε -και πιστεύω ότι υπάρχει ομοφωνία και σε αυτό το θέμα- ότι όλοι έχουμε απογοητευθεί από τα όσα έχουν επιτευχθεί.
<P>
Ας δούμε τη συνταγματική μεταρρύθμιση: αυτή επισκιάζεται από τη συζήτηση για τη μαντίλα σε τέτοιο βαθμό που δεν έχει σημειωθεί πραγματική πρόοδος όσον αφορά τη θεμελιώδη ανανέωση του συντάγματος της Τουρκίας. " συζήτηση για τη μαντίλα αποτελεί επίσης ζήτημα ελευθερίας της θρησκείας και ελευθερίας της γνώμης, αλλά δεν πρέπει να χρησιμοποιείται για την πολιτιστική καταπίεση των γυναικών που ενστερνίζονται στάσεις κοσμικού χαρακτήρα.
<P>
Ένα άλλο σημαντικό ζήτημα, ιδιαίτερα για τη Ομάδα των Φιλελευθέρων, είναι η ελευθερία του λόγου. " λεγόμενη μεταρρύθμιση του άρθρου 301 δεν είναι ικανοποιητική από τη δική μας οπτική γωνία. Έχω μιλήσει με πολλούς ανθρώπους στην ίδια την Τουρκία και, εκεί επίσης, πολύ λίγοι άνθρωποι πιστεύουν ότι η εν λόγω μεταρρύθμιση του άρθρου 301 είναι σοβαρή και εμπεριστατωμένη, ιδιαίτερα τώρα που αποτελεί συμβολική παράγραφο. Υπάρχουν πολλές άλλες παράγραφοι στον ποινικό κώδικα οι οποίες περιορίζουν την ελευθερία του λόγου. Δεν θέλω να τις απαριθμήσω όλες, αλλά υπάρχουν ακόμη πολλά που πρέπει να γίνουν σε αυτόν τον τομέα.
<P>
Ένα άλλο σημείο στο οποίο θα ήθελα να αναφερθώ επιγραμματικά αφορά τις σχέσεις με την Τουρκία εντός των πλαισίων της ΕΕ και του NATO. Θέλουμε να τονίσουμε ότι αναμένουμε από την Τουρκία να επιδείξει θετική στάση έναντι των αποστολών της ευρωπαϊκής πολιτικής ασφάλειας και άμυνας (ΕΠΑΑ). Κατανοούμε τις δυσκολίες που υπάρχουν. Παρόλα αυτά, αναμένουμε από μια υποψήφια προς ένταξη χώρα να επιδείξει ευρωπαϊκό πνεύμα όταν διακυβεύεται η ασφάλεια του προσωπικού των ευρωπαϊκών κοινοτήτων σε αποστολές όπως η EUPOL και EULEX.
<SPEAKER ID="068" NAME="Joost Lagendijk">
εξ ονόματος της Ομάδας Verts/ALE. - (NL) Κυρίες και κύριοι, όπως ενδεχομένως έχετε διαπιστώσει, τις τελευταίες δύο εβδομάδες ο Επίτροπος και εγώ αποτελέσαμε αντικείμενο οξείας κριτικής από ορισμένους κύκλους στην Τουρκία. Ισχυρίζονται ότι δεν κατανοούμε επαρκώς την Τουρκία, ότι δεν αντιλαμβανόμαστε πραγματικά τι συμβαίνει στην Τουρκία.
<P>
Οφείλω να παραδεχθώ ότι ορισμένες φορές υπάρχουν αρκετά πράγματα στην Τουρκία τα οποία δεν κατανοώ. Για παράδειγμα, δεν μπορώ να καταλάβω το ότι πολλοί άνθρωποι στην Τουρκία δεν έχουν κανένα πρόβλημα με το γεγονός ότι το κυβερνών κόμμα, το οποίο κέρδισε το 47% των ψήφων στις τελευταίες εκλογές κινδυνεύει να απαγορευθεί από το Συνταγματικό Δικαστήριο. Αυτό που επίσης δεν καταλαβαίνω είναι το πώς οι συστάσεις του Συμβουλίου της Ευρώπης για την απαγόρευση των πολιτικών κομμάτων παραβλέφθηκαν με τόση ευκολία, γιατί είναι σαφές ότι η υπόθεση εναντίον του AKP δεν πληροί με κανένα τρόπο τα κριτήρια. Αυτό που επίσης δεν καταλαβαίνω είναι το γεγονός ότι παραβλέπεται με τόση ευκολία το ότι, με την απαγόρευση του AKP και του DTP, το 90% των ψήφων στα νοτιοανατολικά της χώρας κηρύσσονται άκυρες, με όλα όσα αυτό συνεπάγεται. Αυτό που επίσης δεν καταλαβαίνω είναι το γιατί έγινε τόσο μεγάλη φασαρία στην Τουρκία για το γεγονός ότι ο Επίτροπος και εγώ ασκήσαμε κριτική στο ότι, κατά τη γνώμη μας, μια πολιτική υπόθεση είναι αυτή που, σε περίπτωση που οδηγήσει στην απαγόρευση του κυβερνώντος κόμματος θα έχει πραγματικά σοβαρές συνέπειες. Κατά την άποψή μου, αποτελεί καθήκον μας να το πούμε και οφείλουμε να συνεχίσουμε να το κάνουμε.
<P>
Ωστόσο, υπάρχουν και άλλα πράγματα που δεν καταλαβαίνω. Αυτό που δεν καταλαβαίνω είναι το γιατί υπήρξε αδύνατο για τις αρχές να επιτρέψουν στις συνδικαλιστικές οργανώσεις να διαδηλώσουν ειρηνικά στην Κωνσταντινούπολη την 1η Μαΐου, ακόμη και στην πλατεία Ταξίμ, ένα τόσο συμβολικό μέρος από το 1977. Αυτό που επίσης πραγματικά δεν καταλαβαίνω είναι το γιατί υπήρξε αδύνατο για τις αρχές να διακρίνουν τους ταραχοποιούς από τις συνδικαλιστικές οργανώσεις που ζητούσαν να ασκήσουν τα δημοκρατικά τους δικαιώματα. Επίσης, δεν καταλαβαίνω γιατί υπήρξε απαραίτητη αυτή η τόσο υπερβολική βία κατά ειρηνικών διαδηλωτών και αθώων περαστικών.
<P>
Θα κλείσω εκφράζοντας την ελπίδα ότι το Κοινοβούλιο θα συνεχίσει, όπως στην παρούσα έκθεση, να ενθαρρύνει τις μεταρρυθμίσεις, αλλά και να ασκεί κριτική στην κυβέρνηση και την αντιπολίτευση αν αυτές δεν υλοποιηθούν, κατά τρόπο τον οποίο θα χαρακτήριζα ως σαφή, ρητό, με σεβασμό για τις απόψεις του άλλου, αλλά χωρίς ταμπού. Πιστεύω ακράδαντα ότι, αν αυτό συμβεί, εμείς στην Τουρκία και στην Ευρωπαϊκή Ένωση θα μπορέσουμε να κατανοήσουμε στο τέλος ο ένας τον άλλο καλύτερα.
<SPEAKER ID="069" NAME="Konrad Szymański">
εξ ονόματος της Ομάδας UEN. - (PL) " παρούσα ιδιαίτερα καλή έκθεση δεν θα τύχει καλής υποδοχής στην Άγκυρα. Αφενός, αναγνωρίζουμε τις προσπάθειες που καταβάλλονται και συγκεκριμένα, την υιοθέτηση του νόμου περί ιδρυμάτων, τη μεταρρύθμιση του ποινικού κώδικα αναφορικά με την ελευθερία της έκφρασης και τις συνταγματικές αλλαγές που ανακοινώθηκαν. Αφετέρου, ορισμένα ζητήματα εξακολουθούν να παραμένουν ανεπίλυτα. Σε αυτά περιλαμβάνεται η ελευθερία της θρησκείας για θρησκεύματα πλην του Ισλάμ, η παρέμβαση στις δραστηριότητες του Οικουμενικού Πατριαρχείου και ο αργός ρυθμός εξέλιξης των ερευνών για τη δολοφονία του Hrant Dink και των τριών χριστιανών από τη Malataya. Επίσης, είναι γεγονός το ότι η Τουρκία δεν έχει συμμορφωθεί με ορισμένες διατάξεις της Συμφωνίας Σύνδεσης. Πέρυσι γράψαμε για κάθε ένα από αυτά τα ζητήματα. Θα μπορούσε κανείς να συμπεράνει ότι ο χρόνος κυλάει πολύ αργά στην περιοχή του Βοσπόρου.
<P>
Αντί να ασκούμε πίεση για τη διαδικασία πλήρους ένταξης, θα έπρεπε ίσως να καθορίσουμε ένα νομικό πλαίσιο για τον τύπο συνεργασίας μεταξύ της Τουρκίας και της Ένωσης το οποίο θα ήταν πιο κατάλληλο και για τους δύο εταίρους. Αυτό θα μπορούσε να γίνει άμεσα. " πολιτική διάσταση ενός τέτοιου πλαισίου θα μπορούσε κάλλιστα να υπερβεί την ευρωπαϊκή πολιτική γειτονίας. Το εναλλακτικό πακέτο δεν θα προκαλούσε εντάσεις όπως αυτές που βιώσαμε πρόσφατα στην Άγκυρα και στις ευρωπαϊκές πρωτεύουσες αναφορικά με τη συζήτηση για την πλήρη ένταξη της Τουρκίας στην Ευρωπαϊκή Ένωση.
<SPEAKER ID="070" NAME="Vittorio Agnoletto">
εξ ονόματος της Ομάδας GUE/NGL. - (IT) Κυρία Πρόεδρε, κυρίες και κύριοι, θα απόσχουμε από την ψηφοφορία για αυτό το ψήφισμα, ιδιαίτερα λαμβανομένου υπόψη του τρόπου με τον οποίο παραμερίζεται το κουρδικό ζήτημα. Συγκεκριμένα, δεν πιστεύω ότι οι ενέργειες της Τουρκίας στο βόρειο Ιράκ μπορούν να περιγραφούν απλώς ως "δυσανάλογες στρατιωτικές επιχειρήσεις"· αντ' αυτού θα πρέπει να επιβεβαιώσουμε ότι πρόκειται για ανοιχτή παραβίαση του διεθνούς δικαίου.
<P>
Το κουρδικό ζήτημα δεν μπορεί να υποβαθμιστεί απλά σε κοινωνικό ζήτημα. Είναι πάνω απ' όλα ένα πολιτικό ζήτημα και πρέπει να αναφέρουμε με σαφείς όρους στην κυβέρνηση ότι πρέπει να ξεκινήσει συνομιλίες με τις τοπικές αρχές στην κουρδική περιοχή και με το DTP. Δεν μπορούμε να σωπαίνουμε όσον αφορά το γεγονός ότι δεν γίνεται ούτε νύξη για την απόφαση του Δικαστηρίου του Λουξεμβούργου για τη διαφορετική θέση που δόθηκε στο PKK στους καταλόγους των τρομοκρατών όπως ίσχυε έως σήμερα.
<P>
Πιστεύουμε ότι έγιναν πολλές εκκλήσεις στην Τουρκία για το κουρδικό ζήτημα αλλά έως σήμερα δεν έχει σημειωθεί καμία ουσιαστική αλλαγή. Αυτός είναι και ο λόγος για τον οποίο απέχουμε.
<SPEAKER ID="071" NAME="Γεώργιος Γεωργίου">
εξ ονόματος της Ομάδας IND/DEM. - Κυρία Πρόεδρε, με πολύ ενδιαφέρον και σεβασμό διάβασα τη έκθεση της συναδέλφου, κ. Oomen-Ruijten, και τη συγχαίρω.
<P>
Προσπάθησα εν τούτοις να την εντάξω στα σημερινά συμβαίνοντα και μου είναι αδύνατον, διότι έχουμε εξελίξεις στην Τουρκία οι οποίες δεν μας επιτρέπουν να δούμε ποιο θα είναι το αύριο αυτής της χώρας με τις ασιατικές καταβολές.
<P>
" Τουρκία έχει και κατά το παρελθόν προσπαθήσει να κάνει μεταρρυθμίσεις. Μην ξεχνάμε τις μεταρρυθμίσεις του Τανζιμάτ, να μην ξεχνάμε τις μεταρρυθμίσεις του Αμπντούλ Χαμίτ, του Χάτα Χουμαγιούν, επί εκατοντάδες χρόνια προσπαθεί να μεταρρυθμιστεί και δεν μεταρρυθμίζεται.
<P>
Έχουμε ενώπιόν μας έναν τεράστιο κίνδυνο. Την απόφαση του Συνταγματικού Δικαστηρίου. Καταργούν κόμματα, δεν καταλαβαίνω γιατί δεν πρέπει η Τουρκία να ακολουθήσει το παράδειγμα της Ευρώπης, εφόσον είναι υπό ένταξη στην Ευρώπη και εφόσον...
<P>
(Ο Πρόεδρος διακόπτει τον ομιλητή)
<SPEAKER ID="072" NAME="Philip Claeys" AFFILIATION="NI">
(NL) Θα ήθελα να πω στον κ. Swoboda ότι στην πραγματικότητα έχει ήδη απαγορευθεί ένα πολιτικό κόμμα στην Ευρώπη. Αναφέρομαι στο Βέλγιο, όπου το Vlaams Blok, το μεγαλύτερο φλαμανδικό κόμμα ουσιαστικά απαγορεύθηκε το 2005. Φυσικά, αυτό δεν αποτελεί δικαιολογία για την Τουρκία για να απαγορεύει και αυτή πολιτικά κόμματα.
<P>
Λαμβανομένων υπόψη των ανωτέρω, μένω εμβρόντητος, κυρία Πρόεδρε, που το Συμβούλιο και η Επιτροπή είναι ικανοποιημένοι με τις διακοσμητικές αλλαγές στο άρθρο 301 του τουρκικού ποινικού κώδικα, το οποίο θα εξακολουθεί να θέτει τους ίδιους περιορισμούς στην ελευθερία της έκφρασης. Τώρα αποτελεί αξιόποινο αδίκημα να προσβάλει κανείς "το τουρκικό έθνος" αντί "να προσβάλλει την τουρκικότητα". Είναι απλά ζήτημα εννοιολογικό, το οποίο μπορεί ακόμη να επισύρει πραγματικές ποινές φυλάκισης.
<P>
Το άρθρο 301 δεν χρειάζεται να τροποποιηθεί, χρειάζεται να καταργηθεί, μαζί με όλες τις νομικές διατάξεις που αντιστρατεύονται την ελευθερία της έκφρασης και τα θεμελιώδη δημοκρατικά δικαιώματα. Αν δεν γίνει αυτό, οι διαπραγματεύσεις πρέπει απλά να διακοπούν, σύμφωνα με την υπόσχεση που δόθηκε από την αρχή. Δόθηκε η υπόσχεση ότι η διαδικασία διαπραγμάτευσης θα ακολουθούσε τους ρυθμούς των μεταρρυθμίσεων στην Τουρκία. Λοιπόν, αυτό δεν συμβαίνει στην πραγματικότητα. Πώς θα μπορούσε άλλωστε, εφόσον ήδη πιστεύεται ότι σύντομα πρόκειται να ανοιχθούν δύο νέα κεφάλαια. Αν η Ευρωπαϊκή Ένωση εγκρίνει διακοσμητικές βελτιώσεις όπως αυτήν, θα χάσει όλη της την αξιοπιστία και η υπόλοιπη διαδικασία των διαπραγματεύσεων θα καταστεί στο σύνολό της μια κακόγουστη φάρσα.
<SPEAKER ID="073" NAME="Werner Langen" AFFILIATION="PPE-DE">
(DE) Κυρία Πρόεδρε, θα ήθελα να ξεκινήσω ευχαριστώντας θερμά την κ. Oomen-Ruijten. Παρουσίασε μια ανοιχτή και ειλικρινή έκθεση προόδου η οποία συνεχίζει χωρίς διακοπή τις εκθέσεις που εγκρίναμε τα προηγούμενα χρόνια.
<P>
Ωστόσο, υπάρχει ένα σημείο για το οποίο είμαι περισσότερο επιφυλακτικός από εσάς και τον Επίτροπο Rehn. Δεν βλέπω να έχει σημειωθεί οποιαδήποτε πρόοδος από την Τουρκία κατά το περασμένο έτος. Αντιθέτως, όλα περιήλθαν σε τέλμα. Μία Τουρκία σύγχρονη, δημοκρατική, σταθερή και προσανατολισμένη προς της Δύση και που διατηρεί στενές οικονομικές, πολιτικές και πολιτιστικές σχέσεις με την Ευρώπη είναι προς όφελός μας. Ωστόσο, αν δείτε τα γεγονότα, όλα τα σημάδια δείχνουν ότι έχει επέλθει στασιμότητα.
<P>
Εκκρεμεί ακόμη η εξεύρεση λύσης στο ζήτημα της Τελωνειακής Ένωσης. " Τουρκία έχει ειδικό καθεστώς έναντι της Ευρωπαϊκής Ένωσης όσον αφορά την Κύπρο. Στην εν λόγω διαδικασία μεταρρύθμισης έχουμε παρουσιάσει πρόταση για το άρθρο 301, αλλά θα ήθελα να σας υπενθυμίσω ότι η πρώην πρωθυπουργός Τανσού Τσιλέρ δεσμεύθηκε να προβεί σε μεταρρύθμιση το 1995, πριν από 13 χρόνια, πριν εγκρίνουμε την Τελωνειακή Ένωση και τίποτα δεν έγινε. " αίτηση απαγόρευσης έχει τεθεί επί τάπητος και αυτό δείχνει την έλλειψη δημοκρατικής ωριμότητας της Τουρκίας: τα κόμματα δεν ανησυχούν στο ελάχιστο που το κυβερνών κόμμα ενδέχεται να απαγορευθεί και που ο ίδιος ο πρωθυπουργός ενδέχεται να μην μπορεί να συμμετάσχει στην πολιτική ζωή. Ο στρατός αποτελεί τόσο παράγοντα σταθερότητας όσο και εμπόδιο στη δημοκρατία. Ούτε η εν λόγω αντίφαση έχει επιλυθεί και βλέπω σημάδια νέου εθνικισμού στην Τουρκία τα οποία είναι προφανή σε πολλούς τομείς. " συμπεριφορά απέναντι στον Πρόεδρο της δικής μας αντιπροσωπείας, τον Joost Lagendijk, δείχνει ότι δεν πρόκειται στην ουσία για την ελευθερία της γνώμης. Αντίθετα, υπάρχει η επιθυμία να ασκηθεί δημόσια πίεση με κάθε δυνατό τρόπο προκειμένου να επηρεαστεί η κοινή γνώμη. Αυτό δεν μπορούμε να το δεχτούμε.
<P>
Κατά την άποψή μου, επί του παρόντος δεν υπάρχει κανένας απολύτως λόγος αισιοδοξίας όσον αφορά την Τουρκία και χρειάζεται να εξετάσουμε σοβαρά άλλες επιλογές. " παρούσα έκθεση είναι ανοιχτή και ειλικρινής ως προς αυτό και πρέπει να την υποστηρίξουμε.
<SPEAKER ID="074" NAME="Jan Marinus Wiersma" AFFILIATION="PSE">
(NL) Θα ήθελα και εγώ με τη σειρά μου να συγχαρώ την εισηγήτρια για τον τρόπο με τον οποίο συνέταξε την εν λόγω έκθεση. " έκθεση δείχνει σαφώς την κατεύθυνση προς την οποία θέλει να κινηθεί το Κοινοβούλιο, δηλαδή να διαπραγματευτεί την προσχώρηση στην Ευρωπαϊκή Ένωση και τίποτα άλλο.
<P>
Το 2008 ανακοινώθηκε ως το έτος μεταρρυθμίσεων στην Τουρκία. Βέβαια, υποστηρίζουμε την εν λόγω φιλοδοξία, αλλά περιμένουμε να δούμε την έκβαση των εσωτερικών εξελίξεων στην Τουρκία. Ο κ. Swoboda αναφέρθηκε εκτενώς σε αυτό το θέμα. Αν η έκβαση δεν είναι καλή, θα έχουμε να αντιμετωπίσουμε μια Τουρκία ανίκανη στην πραγματικότητα να αναλάβει δράση.
<P>
Όσον αφορά τις μεταρρυθμίσεις, θα ήθελα επίσης να επιστήσω την προσοχή στο άρθρο 301 του ποινικού κώδικα, το οποίο χρησιμοποιείται για τον περιορισμό της ελευθερίας της έκφρασης στην Τουρκία με πολλούς τρόπους. " κυβέρνηση ανακοίνωσε ότι επιθυμεί να τροποποιήσει το εν λόγω άρθρο. Πιστεύουμε ότι αυτό αποτελεί πρόοδο, ωστόσο αυτό που θα θέλαμε περισσότερο και αυτό που πιστεύουμε ότι είναι η καλύτερη λύση είναι το άρθρο να καταργηθεί διά παντός μαζί με τις λοιπές περιοριστικές διατάξεις, να τεθεί τέρμα σε μια πρακτική η οποία δυστυχώς εξακολουθεί να υφίσταται, δηλαδή στην κατάχρηση των εν λόγω άρθρων για τον περιορισμό της ελευθερίας της έκφρασης.
<P>
Δεύτερον, θα συμφωνήσω με τον κ. Lagendijk, αναφέροντας ότι και εμείς εξοργιστήκαμε για τον τρόπο με τον οποίο παρενέβη η αστυνομία στη διαδήλωση για την εργατική πρωτομαγιά στην Κωνσταντινούπολη. Αντιλαμβάνεστε ότι για εμάς τους σοσιαλδημοκράτες, για τους οποίους η 1η Μαΐου είναι μια σημαντική ημέρα, αυτό ήταν κάτι ιδιαίτερα ανησυχητικό. Ελπίζουμε ότι δεν θα επαναληφθεί και κάνουμε έκκληση στις αρχές για να διασφαλίσουμε ότι όντως δεν θα επαναληφθεί.
<P>
Τέλος, ένα σχόλιο για το κουρδικό ζήτημα. Θέλουμε ο πολιτικός διάλογος στην Τουρκία να λάβει όντως χώρα και θέλουμε να αναζητηθεί πολιτική λύση μέσω της αποκέντρωσης, όπως επίσης και μέσω της προώθησης, για παράδειγμα, της χρήσης των κουρδικών γενικά. Πιστεύω ότι αυτό είναι ένα σημαντικό ζήτημα το οποίο πρέπει να τονιστεί εκ νέου σήμερα.
<P>
Τέλος, θα ήθελα, επίσης, να επιστήσω την προσοχή σε ένα σημείο το οποίο συζητήσαμε επανειλημμένα, την έκφραση της υποστήριξης μας στην πρωτοβουλία του ισπανού πρωθυπουργού κ. Θαπατέρο και του τούρκου ομόλογού του κ. Ερντογάν για αυτό που αποκαλούν Συμμαχία των Πολιτισμών. Ελπίζουμε ότι το Κοινοβούλιο θα υποστηρίξει εν τέλει σήμερα τις τροπολογίες μας ως προς αυτό.
<SPEAKER ID="075" NAME="Andrew Duff" AFFILIATION="ALDE">
(EN) Κυρία Πρόεδρε, καταρχάς θα ήθελα να υπερασπιστώ τον Joost Lagendijk όσον αφορά τις σκανδαλώδεις επιθέσεις κατά της ακεραιότητας του από το CHP και ορισμένους εθνικιστές δημοσιογράφους. Ο Joost Lagendijk είναι καλός φίλος της Τουρκίας και πρώτης τάξεως πρόεδρος της ΜΚΕ. Αυτοί που επιτίθενται στον Lagendijk επιτίθενται και στο Κοινοβούλιο και επιδιώκουν να θυσιάσουν τη δημοκρατία στον βωμό ενός επιθετικού λαϊκισμού. Το δικό μας μήνυμα πρέπει να είναι απόλυτα σαφές: αν το Ανώτατο Δικαστήριο της Τουρκίας συνεχίσει να κλείνει πολιτικά κόμματα, θα αφανίσει κάθε προοπτική ένταξης της Τουρκίας στην Ένωση.
<SPEAKER ID="076" NAME="Cem Özdemir" AFFILIATION="Verts/ALE">
(DE) Κυρία Πρόεδρε, θα ήθελα και εγώ να αρχίσω ευχαριστώντας την εισηγήτρια για τη δίκαιη συνεργασία και την ιδιαίτερα ισορροπημένη έκθεσή της. " έκθεση επισημαίνει τα κρίσιμα σημεία που εντοπίζει και ο ίδιος ο λαός της Τουρκίας: για παράδειγμα, η λύση του κουρδικού προβλήματος σε συναινετική βάση με παράλληλη περιφρούρηση των δικαιωμάτων όλων των εθνικών ομάδων στην Τουρκία, το πρόβλημα της μαντίλας στην Τουρκία, το οποίο περιλαμβάνει τον σεβασμό των συμφερόντων αυτών που δεν επιθυμούν να φοράνε τη μαντίλα και το ζήτημα της θρησκευτικής ελευθερίας, το οποίο πρέπει να ισχύει για όλους στην Τουρκία, συμπεριλαμβανομένων των Αλεβιτών, των Χριστιανών και του Οικουμενικού Πατριαρχείου της Κωνσταντινούπολης, για παράδειγμα.
<P>
Όλα αυτά τα λέμε επειδή είμαστε φίλοι της Τουρκίας και επειδή θέλουμε να δούμε μια ευρωπαϊκή Τουρκία εντός της Ευρωπαϊκής Ένωσης. Για αυτόν τον λόγο ασκούμε την παρούσα κριτική, ως φίλος προς φίλο. Και η Ευρωπαϊκή Ένωση μπορεί να κάνει περισσότερα. Μηνύματα όπως αυτά που στέλνει ο κ. Σαρκοζί -ότι η Τουρκία ό,τι και να κάνει δεν θα ενταχθεί ποτέ στην Ευρωπαϊκή Ένωση- σίγουρα δεν βοηθάνε.
<SPEAKER ID="077" NAME="Roberta Angelilli" AFFILIATION="UEN">
(IT) Κυρία Πρόεδρε, κυρίες και κύριοι, θα ήθελα να ευχαριστήσω την εισηγήτρια για την εξαιρετική δουλειά που έκανε ως προς την ιδιαίτερα σαφή αναγνώριση της τρέχουσας πολιτικής, κοινωνικής και διοικητικής κατάστασης στην Τουρκία.
<P>
Ανεξάρτητα από το αν η άποψη του καθενός όσον αφορά την ένταξη της Τουρκίας στην Ευρωπαϊκή Ένωση είναι θετική, αδιάφορη ή κατηγορηματικά αρνητική, είναι αναμφισβήτητο το γεγονός ότι η Τουρκία υστερεί ως προς τον εκσυγχρονισμό και τα ανθρώπινα δικαιώματα. Ομολογουμένως, έχει καταβληθεί κάποια προσπάθεια, ωστόσο η διαφθορά αποτελεί πραγματικό πλήγμα και το ζήτημα της Κύπρου παραμένει ανεπίλυτο, για να μην αναφέρω και το ότι απαιτείται ακόμη πολλή δουλειά όσον αφορά τις σχέσεις της με τους Αρμενίους. Υπάρχει και το κουρδικό ζήτημα, η βία κατά των γυναικών εξακολουθεί να αποτελεί ευαίσθητο σημείο και το ίδιο ισχύει για τους αναγκαστικούς γάμους και τα εγκλήματα τιμής.
<P>
Επίσης, ανησυχία προκαλεί η κατάσταση σχετικά με την καταγραφή των νεογέννητων παιδιών και τα χαμηλά επίπεδα σχολικής φοίτησης. Ο παρών κατάλογος σίγουρα δεν είναι εξαντλητικός, δίνει απλά μια εικόνα της πολύ δύσκολης κατάστασης την οποία το Κοινοβούλιο πρέπει να συνεχίσει να παρακολουθεί πολύ προσεκτικά και σταθερά. Δεν μπορεί να υπάρξει συμβιβασμός στην ελευθερία και τα βασικά δικαιώματα...
<P>
(" Πρόεδρος διακόπτει την ομιλήτρια)
<SPEAKER ID="078" NAME="Αδάμος Αδάμου" AFFILIATION="GUE/NGL">
Κυρία Πρόεδρε, εάν και εφόσον η Τουρκία συμμορφωθεί πλήρως με όλα τα κριτήρια της Κοπεγχάγης και τις υποχρεώσεις που έχει αναλάβει με τη συμφωνία σύνδεσης και το συμπληρωματικό πρωτόκολλο της Άγκυρας, τότε θα πρέπει να μπορεί να ενταχθεί στην Ευρωπαϊκή Ένωση.
<P>
Για εμάς είναι ξεκάθαρο ότι ο στόχος είναι η πλήρης ένταξη της Τουρκίας και ότι η οποιαδήποτε μορφή εταιρικής σχέσης δεν αποτελεί εναλλακτική επιλογή. " προοπτική ένταξης της Τουρκίας στην Ευρωπαϊκή Ένωση αποτελεί και μοχλό πίεσης για τον σεβασμό των ανθρωπίνων δικαιωμάτων όλων των κατοίκων της Τουρκίας, των Κούρδων και των θρησκευτικών μειονοτήτων.
<P>
Παρ' όλη την ανησυχία που μας διακατέχει αναφορικά με τη δικαστική διαδικασία που βρίσκεται υπό εξέλιξη σχετικά με το κυβερνών κόμμα και την επιφανειακή αλλαγή στο άρθρο 301 του ποινικού κώδικα, θεωρούμε ότι η Τουρκία έχει σημειώσει κάποια βήματα προόδου. Όμως για να προχωρήσει απρόσκοπτα η ενταξιακή της πορεία πρέπει να πράξει όσα και οι προηγούμενες υπό ένταξη χώρες και να συμμορφωθεί με τις συμβατικές της υποχρεώσεις προς την Ευρωπαϊκή Ένωση στο σύνολό της.
<P>
Ως εκ τούτου η Τουρκία οφείλει να εκπληρώσει τις δεσμεύσεις της. Να ανοίξει τα αεροδρόμια, τα λιμάνια της σε αεροπλάνα και πλοία της Κυπριακής Δημοκρατίας και να άρει το βέτο για τη συμμετοχή της Κύπρου σε διεθνείς οργανισμούς.
<P>
Σήμερα, και μέσα από τις εξελίξεις που παρακολουθούμε των προσπαθειών που γίνονται από την Ελληνοκυπριακή και την Τουρκοκυπριακή κοινότητα, κατόπιν της συμφωνίας της 21ης Μαρτίου, ανάμεσα στους ηγέτες των δύο πλευρών στην Κύπρο, η Τουρκία οφείλει να μην προβάλλει εμπόδια.
<SPEAKER ID="079" NAME="Bastiaan Belder" AFFILIATION="IND/DEM">
(NL) " Τουρκική Δημοκρατία αποκλείει τον εαυτό της από την προσχώρηση στην Ευρωπαϊκή Ένωση. Δεν μπορώ να εξάγω κανένα άλλο συμπέρασμα από την κακομεταχείριση της ελάχιστης χριστιανικής μειονότητάς της, που αριθμεί περίπου 100 000 ανθρώπους ή απλά ένα εκατοστό του ενός τοις εκατό του συνολικού πληθυσμού. Υπό το πρίσμα των κριτηρίων της Κοπεγχάγης, το Συμβούλιο, η Επιτροπή και το Κοινοβούλιο δεν έχουν άλλη επιλογή.
<P>
Οι άμεσοι διωγμοί τους οποίους υφίστανται σύριοι ορθόδοξοι και άλλοι χριστιανοί στη νοτιοανατολική Τουρκία, στο Tur Abdin, εδώ και πολλά χρόνια συνιστούν άμεση καταδίκη του τουρκικού κράτους. Ανήκει στην Ευρωπαϊκή Ένωση μια χώρα στην οποία οι πολίτες που παρακολουθούν τη χριστιανική λειτουργία ανακρίνονται τακτικά για αυτό από την αστυνομία και τις υπηρεσίες ασφάλειας; Επιπλέον, η ανάκριση για αυτό συνοδεύεται από απειλές κατά της προσωπικής τους ζωής και της απασχόλησής τους και ακόμη, σε ορισμένες περιπτώσεις, από βασανιστήρια. Τουρκικές καταστάσεις, τουρκικός αυτο-αποκλεισμός. Το θέμα είναι, ωστόσο, πόσο ειλικρινής είναι η Ευρωπαϊκή Ένωση με τον εαυτό της ως προς αυτό το ζήτημα;
<SPEAKER ID="080" NAME="Sylwester Chruszcz" AFFILIATION="NI">
(PL) Κυρία Πρόεδρε, έχω απόλυτο σεβασμό για το τουρκικό έθνος και γνωρίζω πολύ καλά για τους αιώνες των στενών σχέσεων και των σχέσεων γειτονίας μεταξύ της χώρας μου, της Πολωνίας, και της Τουρκίας. Παρόλα αυτά, οφείλω να πω ότι η ιδέα της ένταξης της Τουρκίας στην Ευρωπαϊκή Ένωση αντιτάσσεται στην κοινή λογική.
<P>
Παρόλο που η Τουρκία είναι παρούσα στα ευρωπαϊκά εδάφη εδώ και πολλούς αιώνες, από πολιτισμικής πλευράς δεν αποτελεί ευρωπαϊκή χώρα. Πρέπει να συνεργαζόμαστε με την Τουρκία στο έπακρο των δυνατοτήτων μας, αλλά οι συνέπειες της προσχώρησης μιας μουσουλμανικής χώρας σε μια ευρωπαϊκή λέσχη είναι δύσκολο να προσδιοριστούν ποσοτικά. Μάλιστα, η τρέχουσα κατάσταση στην Τουρκία υποδηλώνει ότι οι αρχές στην Άγκυρα δεν ανυπομονούν ιδιαίτερα να ενσωματωθούν στην Ευρώπη.
<P>
Πέρα από τις σχέσεις της Τουρκίας με την Ευρωπαϊκή Ένωση θα ήθελα επίσης να αναφερθώ στις σχέσεις της με την Αρμενία. Χαίρομαι που η πρόταση ψηφίσματος του Ευρωπαϊκού Κοινοβουλίου καλεί την τουρκική κυβέρνηση να τερματίσει τον οικονομικό αποκλεισμό της Αρμενίας. Ωστόσο, είναι λυπηρό το γεγονός ότι το έγγραφο δεν κάνει καμία αναφορά στη γενοκτονία της Αρμενίας.
<SPEAKER ID="081" NAME="Jacques Toubon" AFFILIATION="PPE-DE">
(FR) Κυρία Πρόεδρε, η έκθεση της συναδέλφου μας Ria Oomen-Ruijten είναι διεξοδική, ειλικρινής και θαρραλέα σε μια ιδιαίτερα κρίσιμη στιγμή για την Τουρκία και θα ήθελα να τη συγχαρώ για αυτό. Ωστόσο, η έκθεση αποτελεί μέρος ενός είδους το οποίο αισθάνομαι ότι έχει αρχίσει να αγγίζει τα όρια της φαντασίας. Το Κοινοβούλιο και πολλά άλλα όργανα συνεχίζουν με τα προσχήματά τους, λες και οι ακούραστες νουθεσίες μας μπορούν να αλλάξουν την Τουρκία. Αυτό αποτελεί στην πραγματικότητα την καρδιά του προβλήματος: η αντίφαση μεταξύ αυτής της χώρας, αυτού του έθνους, αυτού του πολυπληθούς λαού, της εξέλιξής της και του έργου το οποίο επιθυμούμε να κάνουμε μαζί.
<P>
" Τουρκία είναι ένα κράτος-έθνος, ένα από τα τελευταία του είδους του, ένα από τα ισχυρότερα και ένα από τα πιο συνειδητοποιημένα. " ενότητά της είναι εθνικιστική ενότητα και αυτό μπορεί να διαπιστωθεί σαφώς σε σχέση με την αναγνώριση της γενοκτονίας της Αρμενίας. " πολιτική της εμπνέεται ολοένα και περισσότερο από μία και μοναδική θρησκεία, ακόμη και καθώς αποσύρεται από τις κοσμικές πτυχές που αποτελούν την ίδια τη βάση του συντάγματός της. Εκδηλώνει την επιθυμία της για ανεξαρτησία, ενώ εδώ επιθυμούμε να εφαρμόσουμε μια αρχή ενσωμάτωσης και εκχώρησης εξουσιών και κυριαρχίας. Αυτό δεν είναι τίποτα άλλο από μία μετωπική σύγκρουση μεταξύ των δύο μερών.
<P>
Ας μην έχουμε ψευδαισθήσεις, ας σταματήσουμε να λέμε στους Τούρκους οτιδήποτε και τα πάντα και να τους αφήνουμε να πιστεύουν ότι είμαστε πρόθυμοι είτε να εγκρίνουμε την προσχώρησή τους χωρίς την ουσιαστική εκπλήρωση των κριτηρίων της Κοπεγχάγης είτε να την απορρίψουμε λόγω αυτών, ενώ αυτό που διακυβεύεται στην ουσία είμαστε εμείς και το πώς θέλουμε να μοιάζει το ευρωπαϊκό μας εγχείρημα. Επιπλέον, ας καθορίσουμε μια βιώσιμη δομή εταιρικής σχέσης που χρησιμοποιεί μια προσέγγιση με εξασφαλισμένο κέρδος για όλους και που θα δώσει τη δυνατότητα στην Τουρκία να αναλάβει τον ρόλο της ως περιφερειακή δύναμη και στην ΕΕ να συνεχίσει με την οικοδόμηση της παγκόσμιάς ταυτότητάς της.
<SPEAKER ID="082" NAME="Véronique De Keyser" AFFILIATION="PSE">
(FR) Κυρία Πρόεδρε, εφόσον έχω μόνο ένα λεπτό θα μπω κατευθείαν στο θέμα.
<P>
" διαλλακτική στάση της εισηγήτριας κ. Oomen-Ruijten έχει οδηγήσει στην αποφυγή αρκετών εμποδίων. Ωστόσο, ένα παραμένει και αυτό είναι η διαφωνία όσον αφορά την τροπολογία 14 που αφορά την αναπαραγωγική υγεία. Οι Σοσιαλιστές αισθάνονται ότι αυτή η τροπολογία δεν αποτελεί ασήμαντη λεπτομέρεια, ένα απλό γυναικείο πρόβλημα. Αποτελεί ένδειξη σαφούς διαχωρισμού μεταξύ εκκλησίας και κράτους και ένα σύμβολο του κοσμικού χαρακτήρα του κράτους.
<P>
Αν δεν θέλουμε πλέον ο κοσμικός χαρακτήρας του τουρκικός κράτους να υποστηρίζεται από τον στρατό ή από δικαστικά πραξικοπήματα, αφήστε τις γυναίκες να τακτοποιήσουν αυτό το θέμα. Θα υπερασπιστούν τον κοσμικό χαρακτήρα του κράτους με τα σώματά τους. Σε μια χώρα όπου εξακολουθούν να διαπράττονται εγκλήματα τιμής, το να ζητάμε σεξουαλικά δικαιώματα για τις γυναίκες συνιστά εναντίωση στις φονταμενταλιστικές ακρότητες από κάθε πλευρά.
<SPEAKER ID="083" NAME="István Szent-Iványi" AFFILIATION="ALDE">
(HU) Κυρία Πρόεδρε, ας μην ωραιοποιούμε την κατάσταση: το ζήτημα της προσχώρησης της Τουρκίας έχει φτάσει σε ένα κρίσιμο σημείο. Παρακωλύεται τόσο λόγω της αβεβαιότητας που επικρατεί στην τουρκική εσωτερική πολιτική όσο και από τις επιφυλάξεις εκ μέρους της Ευρωπαϊκής Ένωσης σε σχέση με την Τουρκία. Σε αυτήν την κατάσταση είναι σημαντικό να επαναλάβουμε ότι η διαδικασία προσχώρησης αποτελεί μια ανοιχτή διαδικασία, αλλά ότι ο κοινός στόχος είναι η ένταξη στην ΕΕ. Έχουμε δεσμευθεί ως προς αυτό, όπως και η Τουρκία.
<P>
Μακροπρόθεσμα, αποτελεί στρατηγικό μας συμφέρον να αποτελέσει η Τουρκία μέρος του πολιτικού σώματος της Ευρώπης. " ιδιότητα του συνδεδεμένου μέλους μέσω της Μεσογειακής Ένωσης μπορεί να συμπληρώσει αλλά όχι να υποκαταστήσει τη διαδικασία ενσωμάτωσης. Επίσης, η Τουρκία πρέπει να κάνει πολύ περισσότερα από ό,τι έχει κάνει μέχρι σήμερα για να ενισχύσει τους δημοκρατικούς της θεσμούς, να ισχυροποιήσει τον πολιτικό έλεγχο του στρατού, να μεταρρυθμίσει το νομικό σύστημα και να προωθήσει τα ανθρώπινα δικαιώματα και τα δικαιώματα των μειονοτήτων. " διασφάλιση της επιτυχούς έκβασης της παρούσας διαδικασίας αποτελεί κοινή μας ευθύνη γιατί αν οι διαπραγματεύσεις ναυαγήσουν αυτό είναι και δική μας αποτυχία όχι μόνο της Τουρκίας. Σας ευχαριστώ.
<SPEAKER ID="084" NAME="Mogens Camre" AFFILIATION="UEN">
(DA) Κυρία Πρόεδρε, η Τουρκία είναι πολύ μεγάλη και πολύ διαφορετική για να καταστεί μέλος της ΕΕ. Αν θέλαμε πραγματικά να ζήσουμε με βάση τα διάσημα λόγια του Κεμάλ Ατατούρκ: "Υπάρχει μόνο ένας πολιτισμός", δεν θα στεκόμασταν εδώ κάθε χρόνο δηλώνοντας ότι η Τουρκία κατά πάσα πιθανότητα δεν είναι πρόθυμη να συμμορφωθεί με τις απαιτήσεις της ΕΕ αναφορικά με την υιοθέτηση ευρωπαϊκών αξιών και τον παραμερισμό των οθωμανικών αξιών. " Τουρκία αναμένει σαφώς να εξαντλήσει την ΕΕ διαπραγματευόμενη απλώς και όχι συμμορφούμενη με τις βασικές μας απαιτήσεις για αλλαγή. Για 34η συνεχόμενη χρονιά, η Τουρκία κατέχει πάνω από το ένα τρίτο του εδάφους ενός κράτους μέλους της ΕΕ. " Κύπρος στο σύνολό της υποφέρει από την τουρκική κατοχή και η κατεχόμενη περιοχή υποφέρει ακόμη περισσότερο. Είναι προφανές ότι η συντριπτική πλειοψηφία των ευρωπαίων πολιτών δεν θέλουν η Τουρκία να καταστεί μέλος της ΕΕ. Φαίνεται, επίσης, ότι και ένα αυξανόμενο ποσοστό τούρκων πολιτών δεν το επιθυμεί. Είναι καιρός να σταματήσουμε αυτό το θέατρο. " Τουρκία μπορεί να έχει μία εκτεταμένη εμπορική συμφωνία. " Ευρώπη δεν έχει καμία θέση στο μέλλον στο οποίο προσβλέπει η Τουρκία.
<SPEAKER ID="085" NAME="Ιωάννης Κασουλίδης" AFFILIATION="PPE-DE">
(EN) Κύριε Πρόεδρε, θα ήθελα να συγχαρώ την Ria Oomen-Ruijten για την ισορροπημένη και δίκαιη αλλά και αυστηρή προσέγγιση ενός τόσο αμφιλεγόμενου ζητήματος. Τα στρατιωτικά πραξικοπήματα θεωρούνται πλέον παρωχημένα και έχουν αρχίσει να αντικαθίστανται από δικαστικά πραξικοπήματα. Είναι απίστευτο το γεγονός ότι το σύνταγμα και οι νόμοι επιτρέπουν τη δικαστική ανατροπή της δημοκρατικά εκλεγείσας κυβέρνησης από το 47% του λαού, για μια κατηγορία εντελώς δυσανάλογη προς την επιβληθείσα ποινή σε σύγκριση με τα πρότυπα της ΕΕ, του Συμβουλίου της Ευρώπης ή της Επιτροπής της Βενετίας.
<P>
Οι αρχές της ΕΕ δεν είναι συμβατές με ένα "βαθύ κράτος" ή με την στρατιωτική παρεμπόδιση της κυβέρνησης να ανταποκριθεί στις νέες προκλήσεις της: όσον αφορά την Κύπρο, να δείξει, τώρα με την επανέναρξη των διαπραγματεύσεων, ότι η Άγκυρα έχει την πολιτική βούληση να φτάσει σε διακανονισμό βάσει των αρχών πάνω στις οποίες θεμελιώνεται η ΕΕ, χωρίς την παρουσία των τουρκικών στρατευμάτων στο νησί ή το δικαίωμα μονομερούς στρατιωτικής παρέμβασης· όσον αφορά τα ανθρώπινα δικαιώματα και την ελευθερία της έκφρασης στο άρθρο 301· όσον αφορά τον σεβασμό των δικαιωμάτων των μη μουσουλμανικών θρησκευτικών μειονοτήτων και του Ορθόδοξου Οικουμενικού Πατριαρχείου· όσον αφορά τις υποχρεώσεις της Τουρκίας σχετικά με το Πρωτόκολλο της Άγκυρας· όσον αφορά ζητήματα όπως τα εγκλήματα πάθους κατά των γυναικών και τη συνωμοσία σιωπής που υπάρχει σχετικά με αυτό το θέμα· όσον αφορά το ζήτημα της γενοκτονίας των Αρμενίων και του αποκλεισμού της Αρμενίας και ούτω καθεξής.
<P>
Αυτές είναι οι προκλήσεις που αντιμετωπίζει η Τουρκία αν θέλει να αποδείξει ότι αποτελεί υποψήφια χώρα με προορισμό την ένταξή της στην Ευρωπαϊκή Ένωση.
<SPEAKER ID="086" NAME="Μαρία-Ελένη Κοππά" AFFILIATION="PSE">
Κυρία Πρόεδρε, η Τουρκία έχει θέση στην ευρωπαϊκή οικογένεια και ο μόνος στόχος πρέπει να είναι η πλήρης ένταξη. " Ένωση πρέπει να τιμήσει τις δεσμεύσεις της. Από τη δική της πλευρά η Τουρκία οφείλει να συμμορφωθεί με τα κριτήρια της Κοπεγχάγης και τις υποχρεώσεις που έχει αναλάβει.
<P>
Όμως, τον τελευταίο χρόνο ελάχιστη πρόοδος έχει επιτευχθεί στον τομέα των ανθρωπίνων δικαιωμάτων. " κατάργηση του περιβόητου άρθρου 301, καθώς και όλων των διατάξεων που προσβάλλουν την ελευθερία της έκφρασης παραμένει ο τελικός στόχος.
<P>
Παράλληλα, η κατάσταση στη Νοτιοανατολική Τουρκία χρήζει άμεσης αντιμετώπισης. Καταδικάζοντας τη βία πιστεύουμε ότι πρέπει να βρεθεί με ειρηνικό τρόπο μια οριστική λύση. " βία δεν μπορεί να απαντηθεί με βία. Στο ίδιο πνεύμα, πιστεύω, ότι πρέπει να γίνει σε βάθος έρευνα για τη χρήση του τουρκικού εδάφους από τα αμερικανικά αεροπλάνα σε σχέση με τις μυστικές προσαγωγές υπόπτων στο Γκουαντάνεμο.
<P>
Στόχος πρέπει να είναι η οικοδόμηση μιας ειρηνικής, δημοκρατικής και σταθερής κοινωνίας. Στο πλαίσιο αυτό μας προβληματίζουν ιδιαίτερα οι τελευταίες εξελίξεις στην Τουρκία σχετικά με τις συνέπειες της ενδεχόμενης απαγόρευσης του κόμματος AKP.
<P>
Τέλος, θα ήθελα να συγχαρώ την εισηγήτρια...
<P>
(" Πρόεδρος διακόπτει την ομιλήτρια)
<SPEAKER ID="087" NAME="Μάριος Ματσάκης" AFFILIATION="ALDE">
(EN) Κυρία Πρόεδρε, όλοι γνωρίζουμε ότι το κύριο εμπόδιο στην πρόοδο της Τουρκίας προς τη δημοκρατία είναι ο τουρκικός στρατός, ένας στρατός που όχι μόνο ελέγχει εκατομμύρια στρατιώτες και τα προστατευόμενα μέλη τους, αλλά επίσης, ελέγχει πολιτικά κόμματα και δίκες, την αστυνομία και τις μυστικές υπηρεσίες, μεγάλο μέρος του δικαστικού σώματος (συμπεριλαμβανομένου του ανώτατου και του συνταγματικού δικαστηρίου), καθώς και τις θρησκευτικές, εκπαιδευτικές, κοινωνικές και οικονομικές υποθέσεις της χώρας.
<P>
Από την επανάσταση του Στρατηγού Ατατούρκ τη δεκαετία του 1920, η Τουρκία βρίσκεται ουσιαστικά υπό στρατιωτική δικτατορία, είτε άμεσα είτε έμμεσα. Πρόσφατα, η προοπτική της προσχώρησης στην ΕΕ έδωσε την ευκαιρία σε ορισμένους γενναίους ανθρώπους όπως τους ηγέτες του κόμματος AKP να αμφισβητήσουν την υπεροχή του στρατού. Έχουμε καθήκον να βοηθήσουμε αυτούς τους ανθρώπους όχι μόνο με λόγια αλλά και με πράξεις. Ο στρατός αντλεί το μεγαλύτερο μέρος της ισχύος του από την υποστήριξη της Δύσης. Δισεκατομμύρια ευρώ δίνονται από τις "ΠΑ, τη Βρετανία, τη Γερμανία, την Ιταλία και την Ισπανία μέσω άμεσων ενισχύσεων και μέσω προσοδοφόρων κοινών αμυντικών επιχειρήσεων. Αυτές οι χώρες και άλλες, συμπεριλαμβανομένης της Ρωσίας και της Κίνας, έχουν καθήκον να διακόψουν όλη αυτή την οικονομική στήριξη του τουρκικού στρατού μέχρι και έως ότου εγκαθιδρυθεί με ασφάλεια η πραγματική δημοκρατία στην χώρα.
<SPEAKER ID="088" NAME="Mario Borghezio" AFFILIATION="UEN">
(IT) Κυρία Πρόεδρε, κυρίες και κύριοι, υπέρ της ένταξης της Τουρκίας στην Ευρώπη τάσσονται μόνο ισχυρά γεωπολιτικά και γεωοικονομικά συμφέροντα και όχι το συμφέρον και η βούληση των λαών μας.
<P>
Αυτή η έκθεση μοιάζει με εγκυκλοπαίδεια των λόγων κατά της ένταξης στην Ευρωπαϊκή Ένωση μίας χώρας που μέρα με τη μέρα καθίσταται όλο και πιο ισλαμική, όπου οι μουφτήδες κηρύσσουν δημόσια ότι οι γυναίκες που δεν φοράνε τη μαντίλα είναι όλες λάτρεις του Σατανά. Το τουρκικό σύνταγμα αποτελεί επιτομή επικυρωμένων κανόνων που αντιτίθενται στα ανθρώπινα δικαιώματα που υπερασπιζόμαστε.
<P>
Δυστυχώς, η έκθεση καλύπτει επιφανειακά μόνο, ουσιαστικά ζητήματα: η Κύπρος, η γενοκτονία των Αρμενίων και το κουρδικό ζήτημα. Επιπλέον, με την προσχώρησή της στην Ευρώπη, οι κανόνες αυτής της ισλαμικής χώρας που απαγορεύει αυστηρά την κατανάλωση αλκοόλ θα επιβληθούν και στους λαούς μας, συμπεριλαμβανομένων των ένδοξων Κελτών, από τους Ιρλανδούς ως τους Βρετόνους και εμάς, τους ανθρώπους της κοιλάδας του Πάδου που είμαστε περήφανοι για το κρασί και την μπύρα μας.
<SPEAKER ID="089" NAME="Francisco José Millán Mon" AFFILIATION="PPE-DE">
(ES) Κυρία Πρόεδρε, η έκθεση της κ. Oomen-Ruijten την οποία θα εγκρίνουμε σήμερα αποτελεί μία σοβαρή γενικά ισορροπημένη έκθεση, καθώς και ένα απαιτητικό έγγραφο.
<P>
Παραθέτει την πρόοδο που έχει σημειωθεί, αλλά ταυτόχρονα επισημαίνει τις μεταρρυθμίσεις που εκκρεμούν.
<P>
Είμαστε όλοι ικανοποιημένοι από το γεγονός ότι οι τουρκικές αρχές θεωρούν το 2008 ως τη χρονιά των μεταρρυθμίσεων, γιατί γνωρίζουμε ότι οι ενταξιακές διαπραγματεύσεις τις καθιστούν απαραίτητες. Επιπλέον, οι ίδιες οι αλλαγές θα είναι καλές για την Τουρκία.
<P>
" μεγάλη κοινοβουλευτική πλειοψηφία της τουρκικής κυβέρνησης σημαίνει ότι οι μεταρρυθμίσεις δεν θα καθυστερήσουν. Αν υλοποιηθούν, οι πολίτες της ΕΕ θα αντιληφθούν επίσης τον βαθμό δέσμευσης της Τουρκίας όσον αφορά την προσχώρησή της στην ΕΕ και τις αρχές της, συμπεριλαμβανομένου του σεβασμού των δικαιωμάτων και των ελευθεριών.
<P>
Συνεπώς, η έκθεση τονίζει την ακλόνητη επιθυμία μας να μην συμβεί κανένα γεγονός το οποίο να αναστατώσει σοβαρά τη δημοκρατική πολιτική ζωή στην Τουρκία.
<P>
Κυρίες και κύριοι, υποστηρίζουμε τις μεταρρυθμίσεις. Επίσης, υποστηρίζουμε τη συμμόρφωση με τις δεσμεύσεις. Στις εκκρεμούσες δεσμεύεις περιλαμβάνεται η εξομάλυνση των σχέσεων με την Κύπρο και η πλήρης εφαρμογή του πρόσθετου πρωτοκόλλου στη συμφωνία της Άγκυρας.
<P>
Ένα ακόμη σημαντικό ζήτημα για την ΕΕ είναι ο έλεγχος της μετανάστευσης. Πρέπει να αποτρέψουμε τη λαθρομετανάστευση που χρησιμοποιεί ενίοτε την Τουρκία ως χώρα διέλευσης και να καταπολεμήσουμε τη μαφία που αποκομίζει κέρδη από αυτήν.
<P>
Τα εξωτερικά σύνορα θα πρέπει να ελέγχονται ενώ θα πρέπει να εφαρμοστούν και μηχανισμοί επαναπατρισμού των λαθρομεταναστών. Αυτοί οι τρόποι δράσης απαιτούν τη συνεργασία της Τουρκίας και για αυτό λυπάμαι που δεν έχει συναφθεί ακόμη η συμφωνία επανεισδοχής.
<P>
" τρομοκρατία, κυρίες και κύριοι, είναι επίσης μια πολύ υπαρκτή απειλή στην Τουρκία και στην Ευρωπαϊκή Ένωση. Πρέπει να ενισχύσουμε τη συνεργασία για την πιο αποτελεσματική καταπολέμηση αυτής της μάστιγας.
<P>
Κλείνοντας, θέλω να πω ότι υπάρχει ένα ακόμη ευρύτερο πεδίο, η εξωτερική πολιτική, όπου η ΕΕ και η Τουρκία πρέπει να καταβάλουν μεγαλύτερη προσπάθεια για να συγχωνεύσουν τις θέσεις τους. Αναφέρομαι, για παράδειγμα, στη Μεσόγειο ή στην Κεντρική Ασία.
<P>
Έχουμε επίσης πολλά αμοιβαία συμφέροντα ως προς την ενεργειακή ασφάλεια, μια από τις μεγαλύτερες προκλήσεις της εποχής μας.
<P>
Συνοπτικά, κυρίες και κύριοι, η Τουρκία και η Ευρωπαϊκή Ένωση χρειάζονται η μία την άλλη και εμείς πρέπει να συνεχίσουμε να εργαζόμαστε έχοντας αυτό στο μυαλό μας.
<SPEAKER ID="090" NAME="Béatrice Patrie" AFFILIATION="PSE">
(FR) Κυρία Πρόεδρε, κυρίες και κύριοι, είμαι εξαιρετικά ικανοποιημένη με την ισορροπημένη φύση της παρούσας έκθεσης που στέλνει ένα θετικό μήνυμα στην Τουρκία. Οι σοσιαλιστές θα διασφαλίσουν τη συνέχιση της θετικής πορείας των ενταξιακών διαπραγματεύσεων υπό τη γαλλική Προεδρία. Και επειδή ακριβώς τασσόμαστε υπέρ της προσχώρησης δεν μπορούμε να επιτρέψουμε να υπάρχει κανένα σύννεφο πάνω από γεγονότα που αφορούν τις κοινές δημοκρατικές μας αξίες.
<P>
Είναι απαράδεκτο διανοούμενοι όπως ο αρμενικής καταγωγής δημοσιογράφος Hrant Dink να θέτουν τη ζωή τους σε κίνδυνο με το να συζητούν για ορισμένες περιόδους της ιστορίας της Τουρκίας. Επίσης, είναι απαράδεκτο να επιτρέπεται η διαιώνιση της επίσημης γραμμής που υποβαθμίζει τη μεγάλη τραγωδία της γενοκτονίας των Αρμενίων, αρνούμενη τη δυστυχία ενός λαού του οποίου ο αριθμός των απελαθέντων είναι συγκρίσιμος με τον αριθμό αυτών που υποφέρουν από γρίπη στο "νωμένο Βασίλειο.
<P>
Όπως και ο φιλόσοφος Bernard-Henri Lévy, αισθάνομαι ότι η άρνηση της γενοκτονίας αποτελεί στην πραγματικότητα μέρος της γενοκτονίας. Επίσης, καλώ τις τουρκικές αρχές να ακολουθήσουν το εύλογο μονοπάτι της αλήθειας και να συμβάλουν στην αποκατάσταση όλων των εθνικών μειονοτήτων.
<SPEAKER ID="091" NAME="Gunnar Hökmark" AFFILIATION="PPE-DE">
(EN) Κυρία Πρόεδρε, πρώτα απ' όλα θα ήθελα να ευχαριστήσω την κ. Oomen-Ruijten για την παρούσα έκθεση. Υπογραμμίζει ότι η Τουρκία σε πολλούς τομείς αποτελεί ήδη μέρος των ευρωπαϊκών προγραμμάτων, αλλά επίσης, υπογραμμίζει ότι υπάρχει εξέλιξη, υπάρχει κινητικότητα αναφορικά με τη μεταρρύθμιση της τουρκικής κοινωνίας. Ταυτόχρονα, υπογραμμίζει ότι αυτές οι μεταρρυθμίσεις και αυτές οι αλλαγές γίνονται με πολύ αργούς ρυθμούς και ότι υπάρχουν ακόμη πολλά που πρέπει να γίνουν.
<P>
Εδώ όμως προκύπτει το θεμελιώδες ερώτημα: είναι καλύτερη για την Ευρωπαϊκή Ένωση και για την Ευρώπη και τις ευρωπαϊκές αξίες μία Τουρκία που πληροί όλες τις απαιτήσεις και που έχει προβεί σε όλες τις μεταρρυθμίσεις που υπογραμμίζονται στην παρούσα έκθεση ή είναι καλύτερη για εμάς μία Τουρκία η οποία ενδέχεται στο μέλλον να κλίνει περισσότερο προς άλλα μέρη του κόσμου, προς άλλες αξίες; Νομίζω ότι η απάντηση σε αυτήν την ερώτηση είναι προφανής και αυτό υπογραμμίζει το γεγονός ότι πρέπει να συνεχίσουμε να ασκούμε πίεση αναφορικά με όλες τις αλλαγές που χρειάζεται να γίνουν στην Τουρκία σχετικά με την ελευθερία της έκφρασης, με τη μεταρρύθμιση της παραγράφου του άρθρου 301, με την ελευθερία της θρησκείας, τα ίσα δικαιώματα ανδρών και γυναικών όχι μόνο στη νομοθεσία αλλά και στην πράξη και βέβαια με την ανάγκη εξεύρεσης λύσης στο ζήτημα της Κύπρου και σε αρκετά άλλα ζητήματα. Αλλά με αυτή την προοπτική, αν οι ενταξιακές διαπραγματεύσεις φέρουν όλα αυτά τα αποτελέσματα, είναι πολύ σημαντικό η Ευρωπαϊκή Ένωση να ανοίξει τις πύλες της στην Τουρκία γιατί αυτό θα ενισχύσει τις ευρωπαϊκές αξίες, την Ευρώπη και την Ευρωπαϊκή Ένωση και πιστεύω ότι είναι το αναγκαίο και προφανές συμπέρασμα αυτής της συζήτησης.
<SPEAKER ID="092" NAME="Richard Howitt" AFFILIATION="PSE">
(EN) Κυρία Πρόεδρε, θα ήθελα να αρχίσω χαιρετίζοντας την ισορροπημένη και συνειδητοποιημένη προσέγγιση της εισηγήτριας καθώς και του Επιτρόπου και της Προεδρίας σε αυτήν τη σημαντική συζήτηση. Τονίζω τρία σημεία.
<P>
Στους τούρκους φίλους μου: η κράτηση 530 συνδικαλιστών την 1η Μαΐου 2008 αποτελεί παραβίαση του θεμελιώδους δικαιώματος του συνεταιρίζεσθαι της ΔΟΕ και των κριτηρίων της Κοπεγχάγης. Παρακαλώ, προστατέψτε τις συνδικαλιστικές οργανώσεις, και σε αυτό το πλαίσιο αποτρέψτε περαιτέρω επιθέσεις κατά της τουρκικής ένωσης οδικών μεταφορών Tümtis.
<P>
Στους πολέμιους της τουρκικής προσχώρησης: μην εκμεταλλευθείτε την υπόθεση του κόμματος AK στο Συνταγματικό Δικαστήριο για τους δικούς σας πολιτικούς σκοπούς. Μετά την κρίση των υποψηφιοτήτων για την προεδρία, διενεργήθηκαν εκλογές και νίκησε η δημοκρατία. Σήμερα, με το ένα ή τον άλλο τρόπο, αναμένω τη δημοκρατία και πάλι να νικήσει.
<P>
Στον κ. Claeys, τον κ. Langen, τον κ. Belder, τον κ. Toubon και άλλους που επιδιώκουν εσκεμμένα να υπονομεύσουν τη δημόσια υποστήριξη της προσχώρησης της Τουρκίας στην ΕΕ με τη γλώσσα και τις απειλές που χρησιμοποιήθηκαν στη συζήτησή μας σήμερα το πρωί: η τουρκική κοινή γνώμη πρέπει να καταλάβει ότι δεν είστε η πλειοψηφία, οι απόψεις σας δεν εκπροσωπούν αυτό το Κοινοβούλιο στο σύνολό του και δεν θα πετύχετε στην προσπάθειά σας να παρεμποδίσετε τις ευρωπαϊκές της προοπτικές.
<SPEAKER ID="093" NAME="Elmar Brok" AFFILIATION="PPE-DE">
(DE) Κυρία Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, σήμερα η Τουρκία είναι πιο σημαντική από ποτέ για την Ευρωπαϊκή Ένωση. " διαδικασία μεταρρύθμισης στην Τουρκία πρέπει κατά συνέπεια να υποστηριχθεί και είναι σημαντικό για εμάς να έχουμε μια δημοκρατική Τουρκία που να βασίζεται σε κράτος δικαίου.
<P>
Ωστόσο, πρέπει να έχουμε και ορισμένες ανησυχίες, τις οποίες εκφράζει και η κ. Oomen-Ruijten στην έκθεσή της. Το ερώτημα είναι κατά πόσο η Τουρκία είναι επαρκώς ικανή να προβεί σε μεταρρύθμιση. Αν κοιτάξω τι συμβαίνει με το άρθρο 301 του ποινικού κώδικα, με την ελευθερία της θρησκείας και τον νόμο περί ιδρυμάτων, τα δικαιώματα των μειονοτήτων και ούτω καθεξής, είναι σαφές ότι η κυβέρνηση Ερντογάν καταβάλλει προσπάθεια να σημειώσει πρόοδο, αλλά πάντοτε σταματάει μη διαθέτοντας τα απαιτούμενα γιατί προφανώς, σε εγχώριο επίπεδο, η Τουρκία αγγίζει τα όρια των δυνατοτήτων της για μεταρρύθμιση.
<P>
Όταν βλέπω επίσης ότι γίνονται κινήσεις για απαγόρευση του κυβερνώντος κόμματος, έτσι απλά, και στη συνέχεια δύο εβδομάδες αργότερα, αυτό επανιδρύεται με διαφορετικό όνομα και χωρίς ορισμένα πρόσωπα τα οποία δεν είναι πλέον ευπρόσδεκτα στην πολιτική, τότε αυτό σημαίνει ότι ...
<P>
(" Πρόεδρος διακόπτει τον ομιλητή)
<SPEAKER ID="094" NAME="Emilio Menéndez del Valle" AFFILIATION="PSE">
(ES) Κυρία Πρόεδρε, ο βίαιος ισλαμικός φονταμενταλισμός που έχει ως στόχο τη Δύση αλλά βλάπτει και το Ισλάμ βρίσκεται σε έξαρση στη Μέση Ανατολή και στο Μαγκρέμπ.
<P>
Ο ακραίος ισλαμικός φονταμενταλισμός, παρόλο που δεν είναι βίαιος, βρίσκεται επίσης σε έξαρση σε πολλές χώρες. Αυτό υποδεικνύει τον μείζονα ρόλο τον οποίο μπορεί να διαδραματίσει η Τουρκία έναντι του μουσουλμανικού κόσμου στις σχέσεις της με την Ευρωπαϊκή Ένωση.
<P>
Αυτό μπορεί να το πράξει με την ιδιότητα μιας χώρας η οποία έχει επισήμως κοσμικό χαρακτήρα αλλά προφανώς έχει μουσουλμανικές ρίζες και κουλτούρα και αυτό αποτελεί πραγματικό πλεονέκτημα για τις σχέσεις της ΕΕ με τις μουσουλμανικές χώρες.
<P>
Για αυτόν τον λόγο η Ομάδα μου έχει καταθέσει δύο τροπολογίες για να συγχαρεί την Τουρκία ως συν-χορηγό, μαζί με την Ισπανία, του προγράμματος του Ο"Ε Συμμαχία των Πολιτισμών. Αυτό δεν πρέπει να παραβλέπεται καθώς μέσω αυτού του προγράμματος η Τουρκία εκφράζει τη δέσμευσή της να συνδράμει τις σχέσεις μεταξύ του δυτικού και του αραβο-ισλαμικού κόσμου.
<SPEAKER ID="095" NAME="Vural Öger" AFFILIATION="PSE">
(DE) Κυρία Πρόεδρε, κυρία Oomen-Ruijten, θα ήθελα να εκφράσω τον έπαινο και την εκτίμησή μου προς την παρούσα έκθεση. Είναι ισορροπημένη και δίκαιη και αυτή είναι η γραμμή την οποία πρέπει να ακολουθήσουμε και εμείς σήμερα.
<P>
Δικαιολογημένα τονίζουμε ότι η Τουρκία πρέπει να καταβάλει περαιτέρω προσπάθειες. Ο στόχος της επίτευξης μιας σταθερής και ευημερούσας δημοκρατίας στην Τουρκία δεν συμφέρει μόνο την Τουρκία αλλά αποτελεί και σημαντικό στρατηγικό συμφέρον της ΕΕ.
<P>
Με προβληματίζει η στάση του νέου Προέδρου του Ευρωπαϊκού Συμβουλίου, του κ. Σαρκοζί. " πολιτική του αναφορικά με την Τουρκία δεν στοχεύει στην επίτευξη της ένταξης της Τουρκίας στην ΕΕ. Επιμένει να διαγραφούν από τα έγγραφα της ΕΕ οι αναφορές στην Τουρκία ως υποψήφια προς ένταξη χώρα και τονίζει ότι η Γαλλία θα εγκρίνει μόνο το άνοιγμα κεφαλαίων τα οποία δεν στοχεύουν σε πλήρη ένταξη. Σε αυτό το σημείο διακυβεύεται η αξιοπιστία της ΕΕ. Επιτρέψτε μου να τονίσω ένα σημείο: pacta sunt servanda! " έναρξη των ενταξιακών διαπραγματεύσεων συμφωνήθηκε ομόφωνα, και αυτό σημαίνει ότι και η Γαλλία συμφώνησε σε αυτό.
<P>
Αντί λοιπόν να στέλνει αρνητικά μηνύματα, η ΕΕ θα πρέπει να ασχοληθεί με την Τουρκία εποικοδομητικά. Στο Κοινοβούλιο, έχουμε αποφασίσει με πλειοψηφία ότι με την Τουρκία, εμείς ...
<P>
(" Πρόεδρος διακόπτει τον ομιλητή)
<SPEAKER ID="096" NAME="Evgeni Kirilov" AFFILIATION="PSE">
(EN) Κυρία Πρόεδρε, η κ. Oomen-Ruijten έχει συντάξει μια ιδιαίτερα ισορροπημένη και αντικειμενική έκθεση για την Τουρκία, η οποία είναι πραγματικά αξιέπαινη. Υπάρχει αξιοσημείωτη ομοφωνία μεταξύ γειτονικών κρατών μελών ότι πρέπει να υπάρξει σαφής προοπτική ένταξης της Τουρκίας στην ΕΕ. Αυτό δεν είναι τυχαίο· οι γειτονικές χώρες πάντοτε γνωρίζουν την κατάσταση καλύτερα. " Τουρκία έχει ήδη σημειώσει αλματώδη πρόοδο στις μεταρρυθμίσεις που εισήγαγε για να προσεγγίσει τα ευρωπαϊκά δημοκρατικά πρότυπα. Βέβαια, είναι ακόμη πολλά αυτά που πρέπει να κάνει αλλά πρέπει να ενθαρρύνουμε την Τουρκία σε αυτήν τη διαδικασία· πρέπει να ενθαρρύνουμε τις φιλοευρωπαϊκές δυνάμεις μεταρρύθμισης στην Τουρκία, τόσο στους κόλπους του κυβερνώντος κόμματος όσο και στους κόλπους της αντιπολίτευσης.
<P>
Όσον αφορά την εκκρεμούσα συνταγματική απόφαση για την υπόθεση της απαγόρευσης του κόμματος ΑΚ: φυσικά αυτό είναι απαράδεκτο. Πιστεύω ότι πρέπει να παραμείνουμε ήρεμοι γιατί είμαι σίγουρος ότι η Τουρκία θα βρει τρόπο να ξεπεράσει την ενδεχόμενη κρίση.
<P>
Εμείς οι γειτονικές χώρες πρέπει να ενθαρρύνουμε την Τουρκία και να καταβάλουμε κάθε δυνατή προσπάθεια βελτίωσης της διμερούς και τριμερούς διασυνοριακής συνεργασίας και να φτάσουμε σε μια νέα ποιότητα σχέσεων καλής γειτονίας. Σε αυτό περιλαμβάνεται η επίλυση όλων των διμερών ζητημάτων που εκκρεμούν όπως η υπόθεση με...
<P>
(" Πρόεδρος διακόπτει τον ομιλητή)
<SPEAKER ID="097" NAME="Reinhard Rack" AFFILIATION="PPE-DE">
(DE) Κυρία Πρόεδρε, η κ. Oomen-Ruijten έχει παρουσιάσει μια άρτια και αντικειμενική έκθεση. Έχει επισημάνει την πρόοδο που σημειώθηκε και έχει επιστήσει την προσοχή στα πολλά ζητήματα και ανεπίλυτα προβλήματα. Το βασικό ερώτημα το οποίο έθιξε μόνο επιφανειακά είναι το εξής: αν η Τουρκία είχε μεταρρυθμιστεί, θα είχε τότε το δικαίωμα ένταξης; Ο υφιστάμενος νόμος της ΕΕ προσφέρει εναλλακτική πολιτική λύση στο τέλος της διαδικασίας διαπραγματεύσεων, τόσο για την Ευρωπαϊκή Ένωση όσο και για την ίδια την Τουρκία. Για αυτόν τον λόγο στην Αυστρία και αλλού ζητάμε διαπραγματεύσεις αορίστου χρόνου. " προσχώρηση είναι μία επιλογή, όχι ένα προβλέψιμο αποτέλεσμα.
<SPEAKER ID="098" NAME="Pierre Pribetich" AFFILIATION="PSE">
(FR) Κυρία Πρόεδρε, κυρίες και κύριοι, εφόσον η Τουρκία αποτελεί μέρος της ευρωπαϊκής ιστορίας, εφόσον η Τουρκία αποτελεί συνιστώσα του ευρωπαϊκού πολιτισμού, εφόσον η Τουρκία αποτελεί μια σημαντική οικονομική και δημογραφική ευκαιρία για την ΕΕ, αυτή η θέση υπέρ της προσχώρησης σημαίνει ότι μπορώ να απαιτώ ακόμη περισσότερα: περισσότερα όσον αφορά τις δημοκρατικές αρχές, περισσότερα όσον αφορά τον κοσμικό της χαρακτήρα και περισσότερα όσον αφορά τα ανθρώπινα δικαιώματα.
<P>
" Ευρωπαϊκή Ένωση οικοδομήθηκε σε αξίες και αρχές τις οποίες δεν μπορούμε να απαρνηθούμε με εκκωφαντική σιωπή κατά τη διάρκεια της διαδικασίας προσχώρησης για διπλωματικούς λόγους. " Τουρκία πρέπει να αναγνωρίσει τη γενοκτονία των Αρμενίων, μια ιστορική και συμβολική πράξη και αυτό θα αποτελέσει ένδειξη της πολιτικής της ωριμότητας. Το Κοινοβούλιο επιδιώκει με τη δέουσα πεποίθηση και ισχύ την εν λόγω αναγνώριση από τον Ιούνιο του 1987. Εικοσιένα χρόνια μετά, γιατί πρέπει να εφευρίσκουμε τέτοιους ήπιους τρόπους διατύπωσης; " αποδοχή των ανωτέρω από το Κοινοβούλιο συνιστά οπισθοδρόμηση. Κυρίες και κύριοι, σας προτρέπω να υπερψηφίσετε την τροπολογία 23, προκειμένου να καταστήσετε σαφές στις αρχές...
<P>
(" Πρόεδρος διακόπτει τον ομιλητή)
<SPEAKER ID="099" NAME="Zbigniew Zaleski" AFFILIATION="PPE-DE">
(PL) " νοοτροπία των Τούρκων δεν έχει αλλάξει και πολύ από την εποχή του Κεμάλ Ατατούρκ. " θρησκευτική τους παράδοση τους καθοδηγεί στη δική τους ιδιαίτερη πορεία, η οποία διαφέρει από τη δική μας, την ευρωπαϊκή. " γεωγραφική εγγύτητα δεν εξισώνεται με την πολιτισμική. Επιπλέον, οι άγραφοι κοινωνικοί κώδικες δεν υποδηλώνουν ότι ο τουρκικός λαός κινείται προς μια ευρωπαϊκή ταυτότητα.
<P>
Το ερώτημα που προκύπτει είναι κατά πόσο η Τουρκία επιθυμεί να αλλάξει και να υιοθετήσει το κοινωνικοπολιτικό μας μοντέλο, γιατί το άρθρο 301 δηλώνει μάλλον το αντίθετο. Έχουμε το δικαίωμα να κάνουμε κήρυγμα στους Τούρκους και να τους λέμε τι να κάνουν; Μέσω των τροπολογιών της, η Σοσιαλιστική Ομάδα στο Ευρωπαϊκό Κοινοβούλιο επιθυμεί να επιβάλει στον τουρκικό λαό μια λύση βασισμένη στην ιδεολογία, ωστόσο οι τελευταίοι επιθυμούν να παραμείνουν ως έχουν. Δεν έχει σημειωθεί σχεδόν καμία πρόοδος όσον αφορά τις μεταρρυθμίσεις και ο στρατός εξακολουθεί να διαδραματίζει ένα πολύ σημαντικό ρόλο. Θα επιβάλουμε την ευημερία σε ένα έθνος διά της βίας, αλλάζοντας την ταυτότητά του, την παράδοση και τον πολιτισμό του; Εν πάση περιπτώσει, είναι όλα αυτά πράγματι επιδεκτικά αλλαγής;
<P>
Κυρία Πρόεδρε, το Συμβούλιο αποφάσισε για τις διαπραγματεύσεις καλή τη πίστη, προκειμένου η Τουρκία να καταστεί γέφυρα μεταξύ της Ευρώπης και του Ισλάμ. Τώρα δεν είναι πλέον πεπεισμένο ότι η απόφαση που έλαβε ήταν σωστή. Το μόνο που μας έχει απομείνει είναι οι ευσεβείς πόθοι.
<SPEAKER ID="100" NAME="Joel Hasse Ferreira" AFFILIATION="PSE">
(PT) Κυρία Πρόεδρε, εν γένει χαιρετίζω και υποστηρίζω την έκθεση της κ. Oomen-Ruijten και ιδιαίτερα, την ανησυχία που εκφράζει σχετικά με τις επιπτώσεις της υπόθεσης απαγόρευσης του κόμματος AK. Επιπλέον, τώρα έχουμε στη διάθεσή μας μια υπέροχη ευκαιρία, η οποία πρέπει να αξιοποιηθεί για την επίλυση του ζητήματος της Κύπρου.
<P>
Όπως αναφέρεται και στην έκθεση, είναι επίσης ουσιώδες η τουρκική κυβέρνηση να επιδιώξει τις μεταρρυθμίσεις της με σεβασμό προς τον πλουραλισμό και την πολυμορφία σε μία δημοκρατική και κοσμικού χαρακτήρα Τουρκία και όλοι οι πολίτες να είναι σε θέση να αναπτύξουν την πολιτισμική τους ταυτότητα εντός του δημοκρατικού τουρκικού κράτους.
<P>
Σαφέστατα, απαιτείται να σημειωθεί πρόοδος και σε άλλους τομείς, όπως η υπεράσπιση των δικαιωμάτων των συνδικαλιστικών οργανώσεων και μεγαλύτερη εξέλιξη στην πορεία προς την αποτελεσματική ισότητα των φύλων. Ωστόσο, η έκθεση αναγνωρίζει ότι έχει ήδη σημειωθεί μεγάλη πρόοδος όσον αφορά τον εκσυγχρονισμό της τουρκικής κοινωνίας.
<P>
Κυρία Πρόεδρε, η πρόοδος της Τουρκίας προς την πλήρη ενσωμάτωση πρέπει να συνεχιστεί αυστηρά βάσει των όρων που συμφωνήθηκαν από το Ευρωπαϊκό Συμβούλιο και που εγκρίθηκαν από το Κοινοβούλιο. Τίποτα περισσότερο και τίποτα λιγότερο.
<SPEAKER ID="101" NAME="Παναγιώτης Δημητρίου" AFFILIATION="PPE-DE">
Κυρία Πρόεδρε, όλοι γνωρίζουμε ότι σήμερα στην Κύπρο επικρατεί ένα καινούργιο κλίμα. Και οι Ελληνοκύπριοι και οι Τουρκοκύπριοι θέλουν λύση του Κυπριακού προβλήματος και ενδιαφέρονται να εξυπηρετήσουν τα συμφέροντα της Κύπρου, τα συμφέροντα τόσο των Τουρκοκυπρίων, όσο και των Ελληνοκυπρίων. Εδώ είναι ακριβώς που παρεμβάλλεται ο ρόλος της Τουρκίας. " Τουρκία κατέχει στρατιωτικά τμήμα της Κύπρου. Ελέγχει πολιτικά την κατάσταση και είναι η ώρα να αντιληφθεί ότι πρέπει να εγκαταλείψει αυτήν την πολιτική. Είναι προς το συμφέρον της Τουρκίας να λυθεί το Κυπριακό πρόβλημα. Προπαντός ο στρατός, ο οποίος παρεμβαίνει κατά τρόπον αρνητικό στην όλη διαδικασία, χρειάζεται να αντιληφθεί ότι το Κυπριακό πρόβλημα πρέπει να λυθεί.
<P>
Είναι καιρός και η κατοχή και η παρέμβαση της Τουρκίας να εκλείψει, ώστε Ελληνοκύπριοι και Τουρκοκύπριοι να ζήσουν ειρηνικά μέσα στην Ευρωπαϊκή Ένωση. Μπορούμε να το κάνουμε και πιστεύω ότι μπορούμε να ζήσουμε ειρηνικά.
<SPEAKER ID="102" NAME="Janez Lenarčič">
Προεδρεύων του Συμβουλίου. - (SL) Δεδομένης της έλλειψης χρόνου και του θορύβου που υπάρχει στην αίθουσα, θα προσπαθήσω να είμαι ιδιαίτερα σύντομος.
<P>
" συζήτηση που μόλις ολοκληρώθηκε και πάνω από όλα η έκθεση που συνέταξε η κ. Oomen-Ruijten επιβεβαιώνουν αυτό το οποίο γνωρίζει και το Συμβούλιο: κάθε διαδικασία μεταρρύθμισης είναι δύσκολη. Αυτό ισχύει και για την Τουρκία.
<P>
Σε αυτήν τη διαδικασία το κράτος αντιμετωπίζει σημαντικά διλήμματα σχετικά με αξίες όπως ο κοσμικός χαρακτήρας του κράτους, η δημοκρατία και τα ανθρώπινα δικαιώματα.
<P>
Αυτό προκύπτει σαφώς από τις δίκες που αναφέρθηκαν επανειλημμένα, οι οποίες αναφέρονται και στην έκθεση και τις οποίες έχει εξετάσει και το Συμβούλιο, από δίκες όπως οι διώξεις κατά πολιτικών κομμάτων, από τη συζήτηση μεταξύ άλλων για τη γυναικεία μαντίλα, για τη θέση των γυναικών γενικά, για τη θρησκευτική ελευθερία και την ελευθερία της έκφρασης.
<P>
Θα ήθελα να τονίσω το εξής: σε αυτούς τους τομείς όπου η Τουρκία έχει σημειώσει πρόοδο, η πρόοδος είναι εμφανής αν και ανεπαρκής. " πρόοδος είναι εμφανής στις αλλαγές που έγιναν στο ποινικό δικαστικό σύστημα, στη βασική νομοθεσία, στη θέση των γυναικών -απλά κοιτάξτε πώς έχει αυξηθεί ο αριθμός των γυναικών στο Κοινοβούλιο- ωστόσο, σε όλους αυτούς τους τομείς η πρόοδος που έχει σημειωθεί δεν επαρκεί.
<P>
Όσον αφορά την Κύπρο, θα ήθελα επίσης να τονίσω ότι το Συμβούλιο αναμένει από την Τουρκία κατά κύριο λόγο δύο πράγματα: έναν εποικοδομητικό ρόλο στις διαπραγματεύσεις υπό την αιγίδα των "νωμένων Εθνών και την εφαρμογή του πρωτοκόλλου το οποίο προστέθηκε στη Συμφωνία της Άγκυρας. Αυτά είναι τα κύρια καθήκοντά της, ωστόσο υπάρχουν και άλλα.
<P>
Σε όλο αυτό, είναι βέβαια χρήσιμο η Τουρκία να έχει ένα στόχο. Και αυτός ο στόχος έχει παρασχεθεί, συμφωνήθηκε από κοινού όταν η Ευρωπαϊκή Ένωση χορήγησε στην Τουρκία καθεστώς υποψήφιας προς ένταξη χώρας, και οι ενταξιακές διαπραγματεύσεις συνεχίστηκαν βάσει αυτής της προϋπόθεσης.
<P>
" σλοβενική Προεδρία έθεσε τις ενταξιακές διαπραγματεύσεις με την Τουρκία ως έναν από τους πρωταρχικούς της στόχους και ελπίζουμε ότι αυτός ο στόχος θα επιτευχθεί προκειμένου να μπορέσουμε να ανοίξουμε επιπρόσθετα κεφάλαια διαπραγμάτευσης στο εγγύς μέλλον.
<P>
Ωστόσο, η επίτευξη του τελικού στόχου δεν είναι βέβαιη· εξαρτάται από τις διαπραγματεύσεις προσχώρησης, από τον βαθμό επιτυχίας των μεταρρυθμίσεων και εξαρτάται από εμάς, τα κράτη μέλη καθώς και τις υποψήφιες προς ένταξη χώρες.
<SPEAKER ID="103" NAME="Olli Rehn">
Μέλος της Επιτροπής. - (EN) Κυρία Πρόεδρε, θα ήθελα να ευχαριστήσω την εισηγήτρια και τα μέλη του Κοινοβουλίου για την ιδιαίτερα σοβαρή και υπεύθυνη συζήτηση σε αυτή την κρίσιμη στιγμή για τις σχέσεις της Τουρκίας με την ΕΕ. Έχω λάβει δεόντως υπόψη τα μηνύματά σας τα οποία κωδικοποιούνται επίσης στο σχέδιο ψηφίσματος και στις συμβιβαστικές τροπολογίες.
<P>
Θα ήθελα να αναφερθώ σε τρία συγκεκριμένα μηνύματα, εκ των οποίων το πρώτο είναι η ουσιώδης σημασία της πλήρους επανεκκίνησης των μεταρρυθμίσεων ώστε να ενισχυθούν οι θεμελιώδεις ελευθερίες των τούρκων πολιτών και η ίδια η Τουρκία να βοηθηθεί στο να εκπληρώσει τα κριτήρια της Κοπεγχάγης.
<P>
Το δεύτερο μήνυμα είναι ότι τα δικαιώματα των πολιτών πρέπει να γίνονται σεβαστά στην καθημερινή ζωή. Συμμερίζομαι την ανησυχία σας στη συμβιβαστική τροπολογία 32 σχετικά με την υπερβολική χρήση βίας από την τουρκική αστυνομία κατά των διαδηλωτών στη φετινή διαδήλωση για την εργατική πρωτομαγιά στην Κωνσταντινούπολη. Είναι σημαντικό να επιβεβαιώσουμε εκ νέου ότι η ελευθερία του συνεταιρίζεσθαι και η ειρηνική λειτουργία των συνδικαλιστικών οργανώσεων αποτελεί θεμελιώδες δικαίωμα βάσει της Ευρωπαϊκής Σύμβασης για τα Ανθρώπινα Δικαιώματα.
<P>
Το τρίτο και τελευταίο μήνυμα είναι ότι το Ευρωπαϊκό Κοινοβούλιο προφανώς ανησυχεί ιδιαίτερα σχετικά με την υπόθεση απαγόρευσης των πολιτικών κομμάτων. Το κλείσιμο ενός πολιτικού κόμματος δεν είναι και δεν μπορεί να είναι συνηθισμένη εργασία. Δεν μπορούμε το δούμε αδιάφορα σε μια ευρωπαϊκή δημοκρατία.
<P>
Επομένως, διακυβεύονται πολλά και πάλι αυτό το έτος στην Τουρκία και στις σχέσεις της ΕΕ με την Τουρκία. Το καλύτερο φάρμακο για την πραγματική αναζωογόνηση της διαδικασίας προσχώρησης της Τουρκίας στην ΕΕ είναι να διασφαλιστεί ότι οι μεταρρυθμίσεις προχωράνε, ότι έχει ξεκινήσει γνήσιος πολιτικός διάλογος στην Τουρκία και ότι γίνεται σεβαστή τόσο η δημοκρατία όσο και ο κοσμικός χαρακτήρας της χώρας.
<SPEAKER ID="104" NAME="Ria Oomen-Ruijten">
εισηγήτρια. - (NL) Θα ήθελα να ευχαριστήσω τους συναδέλφους μου που συνεργάστηκαν τόσο εξαιρετικά. Όπως προανέφερα, μόνο αν είμαστε ενωμένοι μπορούμε να καταστήσουμε σαφές ότι η διαδικασία μεταρρύθμισης στην Τουρκία είναι απαραίτητη. Μπορούμε όλοι να στείλουμε ένα θετικό μήνυμα ψηφίζοντας υπέρ της έκθεσης με μεγάλη πλειοψηφία. Αυτό θα βοηθήσει τη μεταρρύθμιση στην Τουρκία και θα διασφαλίσει τον σεβασμό των ατομικών ελευθεριών και τη θέσπιση του κράτους δικαίου. Όλα αυτά είναι αναγκαία για μια σύγχρονη κοινωνία στην οποία άνδρες και γυναίκες ευημερούν.
<P>
Καλώ εκ νέου τους συναδέλφους μου βουλευτές να αποφύγουν τα πολιτικά παιχνίδια όταν θα ψηφίζουν για τις τροπολογίες και να βεβαιωθούν ότι υπάρχει μεγάλη και απόλυτη πλειοψηφία υπέρ της παρούσας έκθεσης για την Τουρκία προκειμένου να εγκριθεί στη σύνοδο της Ολομέλειας.
<SPEAKER ID="105" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα.
<P>
Γραπτές δηλώσεις (Άρθρο 142 του Κανονισμού)
<SPEAKER ID="106" NAME="Tunne Kelam" AFFILIATION="PPE-DE">
, γραπτώς. - (EN) " Τουρκία ως το μεγαλύτερο κράτος με προοπτικές προσχώρησης είναι και θα είναι στρατηγικά σημαντικός εταίρος και σύμμαχος της Ευρώπης. Είναι προς το συμφέρον όλων μας να αναπτύξουμε μια αξιόπιστη σχέση που να βασίζεται σε αξίες και στον αμοιβαίο σεβασμό. " ΕΕ πρέπει να στηρίξει τη δημοκρατικά εκλεγείσα κυβέρνηση και πρέπει να καταδικάσει τις απόπειρες υπονόμευσής της.
<P>
Ωστόσο, η επιδίωξη της ένταξης στην ΕΕ μπορεί να είναι αξιόπιστη μόνο αν η υποψήφια χώρα αναγνωρίζει και έχει ομαλές σχέσεις με κάθε ένα από τα κράτη μέλη της ΕΕ. Παρόλο που η τρέχουσα κατάσταση παρουσιάζει σημάδια παγίωσης, καλώ και πάλι την Τουρκία να εκπληρώσει εντέλει τα θεμελιώδη κριτήρια προσχώρησης και να αναγνωρίσει την Κυπριακή Δημοκρατία και να αποσύρει τις τουρκικές στρατιωτικές μονάδες.
<P>
" πλήρης ικανοποίηση των κριτηρίων της Κοπεγχάγης εξακολουθεί να αποτελεί βασική προϋπόθεση ένταξης της Τουρκίας στην ΕΕ. " τουρκική διοίκηση έχει καταβάλει σημαντική προσπάθεια σε αυτόν τον τομέα. Το 2007 ενισχύθηκε η δημοκρατία στην χώρα. Παρόλα αυτά, αναμένεται μια πολιτική πρωτοβουλία για βιώσιμη διευθέτηση του κουρδικού ζητήματος, συμπεριλαμβανομένων και πραγματικών δυνατοτήτων σπουδών και χρήσης της κουρδικής γλώσσας. Επίσης, προσβλέπουμε στη λήψη πειστικών μέτρων για την ανάσχεση της βίας με θρησκευτικά κίνητρα κατά των χριστιανικών μειονοτήτων και την παροχή ίσων ευκαιριών σε όλες τις θρησκευτικές κοινότητες για ανεμπόδιστη ανέγερση οίκων λατρείας.
<SPEAKER ID="107" NAME="Lasse Lehtinen" AFFILIATION="PSE">
, γραπτώς. - (FI) Κυρία Πρόεδρε, θα ήθελα να ευχαριστήσω την εισηγήτρια για την ισορροπημένη έκθεσή της. Κατά τη γνώμη μου, στέλνει ένα ειλικρινές και κριτικό, αν και ταυτόχρονα θετικό και αισιόδοξο μήνυμα στην Τουρκία. Υποστηρίζει τις προσπάθειες μεταρρύθμισης που καταβλήθηκαν από τις προοδευτικές και μετριοπαθείς δυνάμεις της Τουρκίας αναφέροντας ρητά εκείνες τις πτυχές της κοινωνίας στις οποίες η χώρα έχει σημειώσει πρόοδο. Ταυτόχρονα εκφράζει και την ανησυχία της για την κατάσταση αναφορικά με την ελευθερία του λόγου, την ισότητα των φύλων, τους Κούρδους και τις λοιπές μειονότητες και για την χρήση βίας από τις αρχές. Πρέπει να θυμόμαστε ότι έχουμε προχωρήσει στις ενταξιακές διαπραγματεύσεις βάσει των κριτηρίων της Κοπεγχάγης.
<P>
Αν η χώρα πληροί τα κριτήρια και ικανοποιεί τις αρχές ενός ευρωπαϊκού κράτους που διέπεται από κράτος δικαίου, δεν βλέπω για ποιο λόγο θα πρέπει να εμποδιστεί η προσχώρηση. " Τουρκία η οποία ενδέχεται να ενταχθεί στην ΕΕ δέκα ή είκοσι χρόνια αργότερα θα είναι μια διαφορετική Τουρκία από αυτήν που βλέπουμε σήμερα. Αν θέλουμε πραγματικά μια δημοκρατική, σταθερή και ειρηνική Τουρκία, θα πρέπει τουλάχιστον να μην της κλείνουμε την πόρτα της ένταξης κατάμουτρα. Ας μην κατηγορηθούμε για φτηνό λαϊκισμό και ξενοφοβία. Μια ευρωπαϊκή Τουρκία είναι προς όφελος όχι μόνο της ΕΕ και της ίδιας της Τουρκίας αλλά και ολόκληρου του κόσμου. Πρέπει να δοθεί στην Τουρκία αυτή η ευκαιρία.
<SPEAKER ID="108" NAME="Csaba Sógor" AFFILIATION="PPE-DE">
, γραπτώς. - (HU) Συζητάμε για την ένταξη της Τουρκίας, με άλλα λόγια για το κατά πόσο η χώρα αυτή με τις ασιατικές καταβολές μπορεί να καταστεί ευρωπαϊκή. " αναγνώριση της γενοκτονίας των Αρμενίων, η εγγύηση των δικαιωμάτων της κουρδικής μειονότητας, οι ίσες ευκαιρίες για τις γυναίκες - αυτά είναι μόνο μερικά από τα πολλά θεμελιώδη προβλήματα. Μιλάμε για τις προσδοκίες και τα πρότυπα της Ευρωπαϊκής Ένωσης αλλά στο μεταξύ υπάρχουν επίμονα προβλήματα εντός της ίδιας της ΕΕ όσον αφορά τη δημοκρατία και τα ανθρώπινα δικαιώματα και τα δικαιώματα των μειονοτήτων.
<P>
Στη Ρουμανία ετοιμαζόμαστε επί του παρόντος για τις εκλογές της τοπικής αυτοδιοίκησης. Πρόσφατα το παρελθόν αναβίωσε στην Τιμισοάρα ή Τεμεσβάρ: με πλειοψηφία, η εκλογική επιτροπή του νομού Timiş στήριξε καταγγελία που υποβλήθηκε από φυσικό πρόσωπο το οποίο ζητούσε την απομάκρυνση ορισμένων αφισών που ανήκαν στο RMDSZ, τη Δημοκρατική Ένωση Ούγγρων στη Ρουμανία.
<P>
Οι μόνες ψήφοι υπέρ του υποψηφίου του RMDSZ προέρχονταν από το Δημοκρατικό Φιλελεύθερο Κόμμα, το PDL και από δύο γυναίκες δικαστές στην εκλογική επιτροπή. " στάση κατά των μειονοτήτων και κατά των Ούγγρων που επέδειξαν μέλη ορισμένων πολιτικών κομμάτων είναι μη ανεκτή και απαράδεκτη. Τι μπορούμε να περιμένουμε από την Τουρκία αν εμείς εξακολουθούμε να πολεμάμε με προβλήματα σαν και αυτά εντός της ΕΕ; Συναισθήματα κατά των Ρομ στη Ρώμη, συλλογική ενοχή στη Σλοβακία, αντι-ουγγρική στάση στην Τιμισοάρα ...
<SPEAKER ID="109" NAME="Feleknas Uca" AFFILIATION="GUE/NGL">
, γραπτώς. - (DE) Δυστυχώς, από την αρχή αυτού του έτους, καταφθάνουν σε εμάς τραγικές και ανησυχητικές ειδήσεις για διασυνοριακές επιδρομές από τον τουρκικό στρατό, για θανάτους και τραυματισμούς σε μάχες στα νοτιοανατολικά της χώρας και στα σύνορα της Τουρκίας με το βόρειο Ιράκ και για δυσανάλογες και βάναυσες επιθέσεις από τις δυνάμεις ασφάλειας ιδιαίτερα εναντίον παιδιών και γυναικών κατά τη διάρκεια της φετινής κουρδικής εορτής Nevroz.
<P>
" έκθεση της ολλανδής βουλευτού κ. Oomen-Ruijten θίγει ορισμένα σημαντικά ζητήματα αλλά αποτελεί πολύ ήπια απάντηση στη σοβαρότητα της πολιτικής κατάστασης στην Τουρκία. Για να μην θίξει τους πολιτικούς ηγέτες της χώρας, δεν ζητάει με την απαιτούμενη σαφήνεια τα βασικά στοιχεία της μεταρρύθμισης που είναι αναγκαία στην Τουρκία. Κατά την άποψή μου, τα εν λόγω βασικά στοιχεία μπορούν να καθοριστούν με σαφήνεια:
<P>
1. πολιτικά μέτρα περιορισμού και ελέγχου της επιρροής του στρατού στην Τουρκία·
<P>
2. ολοκληρωτική εγκατάλειψη της ιδέας ότι το κουρδικό ζήτημα μπορεί να επιλυθεί με στρατιωτικά μέσα και σαφής δέσμευση για μια πολιτική λύση και συμφιλίωση·
<P>
3. άνευ όρων κατάργηση του άρθρου 301 του ποινικού κώδικα και όλων των λοιπών άρθρων τα οποία περιορίζουν την ελευθερία της σκέψης και την ελευθερία της γνώμης·
<P>
4. δήλωση σαφούς πολιτικής δέσμευσης για την πλήρη χειραφέτηση των γυναικών.
<P>
" εισηγήτρια θα έπρεπε να είχε εκφραστεί με λιγότερο διφορούμενους και πολύ πιο αποφασιστικούς όρους όσον αφορά αυτά τα ζητήματα.

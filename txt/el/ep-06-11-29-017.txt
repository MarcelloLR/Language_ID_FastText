<CHAPTER ID="017">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="156" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="157" NAME="Romana Jordan Cizelj" AFFILIATION="PPE-DE">
- (SL) Επιτρέψτε μου, καταρχάς, να καλωσορίσω θερμά τη Ρουμανία και τη Βουλγαρία και να χαιρετήσω την προσχώρησή τους στην Ευρωπαϊκή Ένωση. Θα ήθελα, ωστόσο, να αναφέρω ένας από τους όρους προσχώρησης της Βουλγαρίας στην Ευρωπαϊκή Ένωση, δηλαδή το κλείσιμο του πυρηνικού σταθμού του Κοζλοντούι. Παρά το εκσυγχρονισμένο σύστημα ασφάλειας και τη θετική αξιολόγηση ασφάλειας από τα αρμόδια ευρωπαϊκά όργανα, η Βουλγαρία πρέπει να κλείσει τους αντιδραστήρες 3 και 4 μέχρι το τέλος του 2006.
<P>
" Βουλγαρία εξάγει ηλεκτρισμό σε όλες τις γειτονικές της χώρες και πολλοί βουλευτές αυτού του Κοινοβουλίου επέστησαν επανειλημμένα την προσοχή στην τεράστια κοινωνική, οικονομική και περιβαλλοντική ζημία που θα προκληθεί και στα προβλήματα που θα προέκυπταν, υπό τη μορφή της αυξημένης εξάρτησης από εισαγωγές και των προβλημάτων απόκτησης αξιόπιστου ενεργειακού εφοδιασμού, σε περίπτωση που θα έκλειναν και οι δύο αντιδραστήρες. Δεδομένης της φύσης του προβλήματος, ελπίζω ότι το Συμβούλιο θα αντιδράσει με ευελιξία και θα προχωρήσει σε διευθετήσεις με τη βουλγαρική κυβέρνηση ώστε να αναβληθεί το κλείσιμο και των δύο αντιδραστήρων. Σε μια εποχή όπου δίνουμε υπερβολική έμφαση στη σημασία της ανταγωνιστικότητας, της ασφάλειας και του αειφόρου ενεργειακού εφοδιασμού, οι εκκλήσεις για το κλείσιμο του Κοζλοντούι είναι απολύτως γελοίες.
<SPEAKER ID="158" NAME="Yannick Vaugrenard" AFFILIATION="PSE">
(FR) Κύριε Πρόεδρε, κυρίες και κύριοι, ορισμένα μέλη του Παγκόσμιου Οργανισμού Εμπορίου δεν συμμορφώνονται προς τα θεμελιώδη κοινωνικά πρότυπα και καταφεύγουν σε παραβιάσεις των κοινωνικών δικαιωμάτων προκειμένου να ανταγωνίζονται αθέμιτα και να στρεβλώνουν τους κανόνες του ανταγωνισμού. Πέραν της ευρωπαϊκής ανακοίνωσης για την προαγωγή της αξιοπρεπούς εργασίας για όλους, με ποιον τρόπο η Ένωση χρησιμοποιεί την επιρροή της στον ΠΟΕ για να διασφαλίσει τον σεβασμό των θεμελιωδών δικαιωμάτων των εργαζομένων στα κράτη μέλη;
<P>
Υπάρχουν στον κόσμο 200 εκατομμύρια παιδιά που εργάζονται έναντι αμοιβής, 12 εκατομμύρια άνθρωποι εκτελούν καταναγκαστικά έργα, περισσότεροι από δύο εκατομμύρια εργαζόμενοι πεθαίνουν ετησίως από τις συνέπειες εργατικών ατυχημάτων ή από επαγγελματικές ασθένειες, ενώ το παρελθόν έτος 145 συνδικαλιστές δολοφονήθηκαν. Ενόψει αυτών των στοιχείων, δεν αποτελεί έκπληξη που η παγκοσμιοποίηση τρομάζει τους συμπολίτες μας.
<P>
" διακήρυξη καλών προθέσεων είναι αξιέπαινη, όμως δεν αρκεί. Ήλθε η ώρα επιβολής κυρώσεων σε όλες τις χώρες που επωφελούνται από το άνοιγμα των αγορών αλλά αρνούνται να συμμορφωθούν με τις διεθνείς συμβάσεις εργασίας. " Ευρώπη πρέπει να οργανωθεί και να χρησιμοποιεί την επιρροή της στον ΠΟΕ για να διασφαλίζει τη συμμόρφωση προς τις απαιτήσεις της Διεθνούς Οργάνωσης Εργασίας.
<SPEAKER ID="159" NAME="Margarita Starkevičiūt" AFFILIATION="ALDE">
(LT) Το Ευρωπαϊκό Κοινοβούλιο συζητά συχνά θέματα επίκαιρα για όλες τις χώρες, καθώς και θέματα που ενδιαφέρουν μόνο τους αντιπροσώπους ορισμένων χωρών. Ωστόσο, η Υπηρεσία Τύπου του Ευρωπαϊκού Κοινοβουλίου δεν αντανακλά αυτή τη διάκριση και οι εθνικές υπηρεσίες τύπου που συνδέονται με το Ευρωπαϊκό Κοινοβούλιο (όπως της Λιθουανίας για παράδειγμα) αναφέρουν ότι δεν μπορούν να χαρακτηρίσουν τα θέματα στις συνόψεις τους ως θέματα προτεραιότητας αν αυτά δεν έχουν χαρακτηριστεί έτσι στην Υπηρεσία Τύπου του Ευρωπαϊκού Κοινοβουλίου. Συνεπώς, θέματα που είναι σημαντικά για τη Λιθουανία, όπως η στρατηγική για τη Βαλτική Θάλασσα ή οι σχέσεις με τη Ρωσία, δεν αναφέρονται στα λιθουανικά δελτία τύπου. Υποβαθμίζονται σε θέματα δευτερεύουσας σημασίας. Καλώ μετ' επιτάσεως το Ευρωπαϊκό Κοινοβούλιο να εξετάσει τις δραστηριότητες της Υπηρεσίας Τύπου του Ευρωπαϊκού Κοινοβουλίου ώστε να διασφαλίσει ότι θα δίνεται προσοχή όχι μόνο στα θέματα γενικού ευρωπαϊκού ενδιαφέροντος, αλλά και στα θέματα ενδιαφέροντος μεμονωμένων χωρών, οι ανησυχίες των οποίων συζητιούνται επίσης στο Κοινοβούλιο.
<SPEAKER ID="160" NAME="Kartika Tamara Liotard" AFFILIATION="GUE/NGL">
(NL) Κύριε Πρόεδρε, αύριο, το Κοινοβούλιο θα ψηφίσει επί μιας πρότασης για ελευθέρωση της ευρωπαϊκής αγοράς πυροτεχνημάτων, κάτι που δεν επιθυμεί κανείς στην Ευρώπη εκτός από τη βιομηχανία πυροτεχνημάτων, η οποία προφανώς έχει ανάμιξη τόσο στο έγγραφο της Επιτροπής όσο και στην έκθεση.
<P>
Υπάρχουν μεγάλες διαφορές στη νομοθεσία για τα πυροτεχνήματα στις ευρωπαϊκές χώρες. Στη χώρα μου, τις Κάτω Χώρες, επιδεικνύουμε εξαιρετική προσοχή μετά από μια τρομερή καταστροφή σε εργοστάσιο πυροτεχνημάτων στο Enschede. Δεν περιμένουμε από την Ευρώπη να μας δώσει μια πρόταση εναρμόνισης, η οποία θα μας εμποδίσει να επιβάλουμε τις δικές μας αυστηρότερες απαιτήσεις για τα πυροτεχνήματα.
<P>
Καθώς πιστεύω ότι η δημόσια ασφάλεια πρέπει να υπερισχύει πάντα των κερδών της βιομηχανίας πυροτεχνημάτων, συμβουλεύω όλους να καταψηφίσουν αυτή την έκθεση αύριο.
<SPEAKER ID="161" NAME="Andrzej Tomasz Zapałowski" AFFILIATION="IND/DEM">
(PL) Κύριε Πρόεδρε, το σχέδιο έκθεσης σχετικά με τα εικαζόμενα κέντρα κράτησης της CIA στην ευρωπαϊκή επικράτεια υποβλήθηκε χθες από τον κ. Fava. Σε αυτή την έκθεση η Πολωνία ξεχώρισε ως το μόνο κράτος μέλος της Ευρωπαϊκής Ένωσης όπου θα μπορούσαν να βρίσκονται αυτά τα μυστικά κέντρα κράτησης της CIA. Δεν παρασχέθηκε κανένα στοιχείο προς υποστήριξη αυτού του ισχυρισμού. Είναι μια απλή υπόθεση.
<P>
Αυτή η προσπάθεια δυσφήμισης ενός νέου κράτους μέλους κατηγορώντας το για συνεργασία στον βασανισμό τρομοκρατών είναι σκανδαλώδης. Θα μπορούσε κανείς να σκεφτεί ότι αυτή είναι μια τιμωρία προς την Πολωνία από ορισμένα κράτη μέλη της Ένωσης λόγω της στενής στρατιωτικής συνεργασίας της Πολωνίας με τις "νωμένες Πολιτείες. Θα μπορούσε να ερμηνευθεί ως μια προσπάθεια παραδειγματισμού της Πολωνίας. Θέλω να τονίσω ότι δίνουμε υπερβολική προσοχή σε αυτούς τους ισχυρισμούς αντί να καταβάλλουμε περισσότερες προσπάθειες αντιμετώπισης της απειλής της τρομοκρατίας στην Ευρώπη.
<SPEAKER ID="162" NAME="György Schöpflin" AFFILIATION="PPE-DE">
(EN) Κύριε Πρόεδρε, οι συνάδελφοι θα θυμούνται την έκθεση της περασμένης εβδομάδας στο Κοινοβούλιο, η οποία έδειχνε το πολύγλωσσο επίτευγμα του Πανεπιστημίου Babeş-Bolyai στην Cluj της Ρουμανίας.
<P>
Ένα απολύτως λυπηρό περιστατικό προκάλεσε σοβαρές αμφιβολίες για την δέσμευση του πανεπιστημίου στην πραγματική πολυγλωσσία. Το 2005, η σύγκλητος του πανεπιστημίου ενέκρινε ένα ψήφισμα σύμφωνα με το οποίο οι επιγραφές στο πανεπιστήμιο θα πρέπει να εμφανίζονται στις τρεις γλώσσες του: στα ρουμανικά, στα ουγγρικά και στα γερμανικά. Ωστόσο, οι προσπάθειες να εισαχθούν στο κτίριο του πανεπιστημίου επιγραφές στην ουγγρική γλώσσα την περασμένη εβδομάδα απετράπησαν με τη βία και όσοι συμμετείχαν στην προσπάθεια απολύθηκαν από το πανεπιστήμιο τη Δευτέρα.
<P>
Υπάρχει εδώ μια σοβαρή αντίφαση. Είτε το πανεπιστήμιο είναι πράγματι πολύγλωσσο, δηλαδή πρέπει να αποδεχθεί την πλήρη ισοτιμία της ουγγρικής γλώσσας, είτε δεν είναι, οπότε θα πρέπει να σταματήσει να προσποιείται ότι είναι.
<SPEAKER ID="163" NAME="Marian Harkin" AFFILIATION="ALDE">
(EN) Κύριε Πρόεδρε, στην Ιρλανδία βρισκόμαστε στα μισά μιας εκστρατείας 16 ημερών για να τονίσουμε το θέμα της ενδοοικογενειακής βίας. Είναι σημαντικό να αντιμετωπιστεί η ενδοοικογενειακή βία και να δημιουργηθούν οι κατάλληλες υπηρεσίες, διότι η ενδοοικογενειακή βία καταστρέφει εκατομμύρια ζωές -γυναικών, παιδιών και ορισμένες φορές ανδρών- σε όλη την Ευρώπη.
<P>
" αύξηση της ευαισθητοποίησης είναι το πρώτο βήμα. Χθες είχα την ευκαιρία να εγκαινιάσω μια έκθεση τέχνης και ποίησης, την οποία διοργάνωσε η υπηρεσία ενδοοικογενειακής βίας γυναικών του Donegal, με συνδρομές από τρεις τοπικές σχολές: τη St Columba's, την επαγγελματική σχολή και τη μονή Loreto στο Letterkenny της βορειοδυτικής Ιρλανδίας.
<P>
Ένα θέμα συναφές και σημαντικό για την Ιρλανδία είναι η εμπορία ανθρώπων. Ζητώ από τον πρωθυπουργό μας, ο οποίος παρέστη εδώ στο Κοινοβούλιο σήμερα, να επικυρώσει αμέσως τη Σύμβαση του Συμβουλίου της Ευρώπης για την Καταπολέμηση της Εμπορίας Ανθρώπων και το Πρωτόκολλο των "νωμένων Εθνών για την Εμπορία Ανθρώπων. Εκτιμάται ότι η Ιρλανδία αποτελεί χώρα διέλευσης και προορισμού για την εμπορία γυναικών και παιδιών και τα στοιχεία υποδεικνύουν ότι οι συμμορίες του οργανωμένου εγκλήματος βοηθούν τους διεθνείς διακινητές να δημιουργήσουν οδούς διακίνησης στην Ιρλανδία.
<SPEAKER ID="164" NAME="Gerard Batten" AFFILIATION="IND/DEM">
(EN) Κύριε Πρόεδρε, θα ήθελα να αποτίσω φόρο τιμής στο μέλος της εκλογικής μου περιφέρειας, τον κ. Alexander Litvinenko. Ο Alexander αποκάλυψε χωρίς φόβο τους πολιτικούς γκάνγκστερ που τώρα διοικούν τη Ρωσία και τους ανθρώπους της KGB και της FSB που κατέχουν ακόμα πολιτικές θέσεις στην Ευρώπη. Για τη γενναιότητά του, πλήρωσε το απόλυτο τίμημα.
<P>
Τον Απρίλιο, εκφώνησα δύο ομιλίες στο Κοινοβούλιο επαναλαμβάνοντας τους ισχυρισμούς του Alexander ότι ο Ρομάνο Πρόντι ήταν κατά κάποιον τρόπο πράκτορας της KGB. Ο Alexander μού είπε ότι το βασικό στοιχείο για να κατανοήσω την υποτιθέμενη σχέση του κ. Πρόντι με την KGB τη δεκαετία του 1970 ήταν ένας άνδρας με το όνομα Sokolov, γνωστός και ως Konopkine, ο οποίος εργαζόταν για το TASS στην Ιταλία.
<P>
Καθώς ο Alexander δεν είναι πλέον σε θέση να το καταθέσει αυτό, αν και ήταν έτοιμος, πρόθυμος και ικανός να το κάνει, θα είναι χαρά μου να το κάνω εγώ για εκείνον μετά τον θάνατό του.
<SPEAKER ID="165" NAME="Witold Tomczak" AFFILIATION="IND/DEM">
(PL) Κύριε Πρόεδρε, η Πολωνία θέλει κάθε απόφαση για την αντικατάσταση του εθνικού μας νομίσματος να ληφθεί μετά από δημοψήφισμα, όπως έγινε στη Σουηδία.
<P>
Σύμφωνα με τη Συνθήκη Προσχώρησης του 1994 που καθορίζει τους όρους προσχώρησης της Σουηδίας, οι σουηδικές αρχές ήταν υποχρεωμένες να αντικαταστήσουν τη σουηδική κορόνα με το ευρώ. Εντούτοις, διεξήχθη δημοψήφισμα στη Σουηδία το 2003. Το αποτέλεσμα ήταν μια νίκη για τους υποστηρικτές της διατήρησης της κορόνας, γι' αυτό δεν έγιναν περαιτέρω κινήσεις για την εισαγωγή του ευρώ.
<P>
Ο λαός της Πολωνίας δικαιούται επίσης να εκφράσει τη γνώμη του σε ένα θέμα τόσο ζωτικής σημασίας για εκείνον. Επί του παρόντος, το 36% των συμπολιτών μου εκτιμά ότι η εισαγωγή του ευρώ θα οδηγήσει σε αυξήσεις τιμών και σε χαμηλότερο βιοτικό επίπεδο. Πιστεύουν ότι η εισαγωγή του ευρώ αντιστοιχεί σε ένα πολιτικό πείραμα με αμφίβολα οφέλη. Δεν θέλουμε να παραδώσουμε την πολωνική νομισματική πολιτική στην Ευρωπαϊκή Κεντρική Τράπεζα στη Φρανκφούρτη.
<SPEAKER ID="166" NAME="Oldřich Vlasák" AFFILIATION="PPE-DE">
(CS) Κύριε Πρόεδρε, κυρίες και κύριοι συνάδελφοι, η συζήτηση για την αύξηση των φόρων κατανάλωσης για τη μπύρα στη χθεσινή σύνοδο του Συμβουλίου των Υπουργών Οικονομικών της ΕΕ δεν επηρεάζει μόνο τη Δημοκρατία της Τσεχίας. " φορολόγηση της μπύρας και των οινοπνευματωδών θα πρέπει να εξεταστεί εντός πλαισίου. Εμείς οι Τσέχοι θεωρούμε τη μπύρα αναπόσπαστο μέρος της εθνικής κουζίνας μας. " μπύρα έχει για εμάς την ίδια σημασία που έχει το εκλεκτό κρασί για τους Γάλλους. Όπως πολλοί γαλλόφωνοι συνάδελφοί μου δεν θα γευμάτιζαν χωρίς ένα ποτήρι κόκκινο κρασί, το παραδοσιακό τσεχικό γεύμα μας χωρίς μισό λίτρο τσεχική μπύρα υψηλής ποιότητας θα ήταν, για μένα, αδιανόητο. Το χθεσινό βέτο της Τσεχίας στην αύξηση του φόρου κατανάλωσης για τη μπύρα θα έπρεπε συνεπώς να ερμηνευθεί όχι μόνο ως έκκληση για μια ολοκληρωμένη λύση στο πρόβλημα της φορολόγησης επί των αλκοολούχων ποτών, αλλά και ως έκκληση για ισότιμη αντιμετώπιση όλων των προβλημάτων της Ευρώπης.
<P>
Κυρίες και κύριοι, αν θέλουμε να πατάξουμε τις αρνητικές συνέπειες του αλκοόλ, θα πρέπει να καθιερώσουμε τις ίδιες φορολογικές ρυθμίσεις για όλα τα αλκοολούχα ποτά. Αν θέλουμε να αναζωογονήσουμε την ευρωπαϊκή γεωργία, θα πρέπει να μεταρρυθμίσουμε την κοινή γεωργική πολιτική και να υποστηρίξουμε όλους τους αγρότες εξίσου. Αν θέλουμε να καταπολεμήσουμε την τρομοκρατία, πρέπει να διασφαλίσουμε την ισότιμη συμμετοχή όλων των κρατών μελών σε αυτή την προσπάθεια.
<SPEAKER ID="167" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, πριν από έναν χρόνο η Ρωσία επέβαλε εμπάργκο σε ορισμένα πολωνικά προϊόντα φυτικής και ζωικής προέλευσης. Αυτός ήταν ένας από τους λόγους για τους οποίους η Πολωνία ανέστειλε τις διαπραγματεύσεις μεταξύ της Ευρωπαϊκής Ένωσης και της Ρωσίας για μια νέα συμφωνία εταιρικής σχέσης και συνεργασίας, η οποία ήταν και το θέμα της σημερινής συζήτησης.
<P>
" Πολωνία άσκησε το δικαίωμα αρνησικυρίας της για να προστατεύσει τα συμφέροντά της. Το βέτο ήταν μια δοκιμασία για την ευρωπαϊκή ενότητα έναντι της Ρωσίας και μια έκφραση ισχυρού πνεύματος κοινοτικής αλληλεγγύης. " Ευρωπαϊκή Ένωση πέρασε αυτή τη δοκιμασία με μεγάλη επιτυχία. Απέδειξε ότι ενδιαφέρεται για τα συμφέροντα των μεμονωμένων κρατών μελών. Ήταν ατυχές, ωστόσο, το γεγονός ότι μόνο μετά από έναν χρόνο εφαρμογής του εμπάργκο ζήτησε ο κ. Barroso, ο Πρόεδρος της Ευρωπαϊκής Επιτροπής, από τη Ρωσία να το άρει, επιμένοντας ότι η απαγόρευση των εισαγωγών ήταν αδικαιολόγητη.
<P>
" συνέπεια του πολωνικού βέτο ήταν να τεθεί σε αναμονή η συζήτηση για μια νέα συμφωνία με τη Ρωσία, θέμα μεγάλης σημασίας για όλη την Ευρωπαϊκή Ένωση. " ισχύουσα συμφωνία που συνήφθη προ δεκαετίας δεν είναι πλέον συναφής με τα τρέχοντα προβλήματα. Είναι αναγκαία μια νέα συμφωνία για την ανάπτυξη μιας κοινής εμπορικής και ενεργειακής πολιτικής με τη Ρωσία, η οποία είναι ζωτική για όλη την Ευρωπαϊκή Ένωση. Δεν μπορούμε παρά μόνο να ελπίζουμε ότι στο μέλλον η Ευρωπαϊκή Επιτροπή θα βοηθήσει στην άμεση επίλυση αυτών των μονομερών απαγορεύσεων που επιβάλλονται στα κράτη μέλη της Ευρωπαϊκής Ένωσης από τρίτες χώρες και ότι δεν θα χρειαστεί να καθυστερήσουν σημαντικές διαπραγματεύσεις όπως αυτές, οι οποίες αφορούν μια κοινή ευρωπαϊκή πολιτική απέναντι στη Ρωσία.
<SPEAKER ID="168" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, σήμερα, ενώ συζητάμε την απόφαση για την επιβράδυνση των διαπραγματεύσεων ένταξης της Τουρκίας στην Ευρωπαϊκή Ένωση, πιστεύω πως το μεγαλύτερο σφάλμα θα ήταν να πούμε στην κοινή γνώμη ότι ο λόγος αυτής της επιβράδυνσης είναι το ζήτημα της Κύπρου, τις λεπτομέρειες για την ένταξη της οποίας πιθανόν να γνωρίζει ένας στους 1 000 ή στους 10 000 ευρωπαίους πολίτες.
<P>
" αλήθεια είναι ότι αυτή η Ευρώπη δειλιάζει και εκμεταλλεύεται τους φόβους όσων θέτουν στο ίδιο επίπεδο την παράνομη μετανάστευση, τον φονταμενταλισμό και την τρομοκρατία και επιχειρούν να εξορκίσουν αυτούς του εχθρούς σαν να ήταν εχθροί εκτός των συνόρων μας, βρίσκοντας ως εξιλαστήριο θύμα την Τουρκία. Πρόκειται για φόβους στους οποίους δεν πρέπει να ενδώσουμε, αλλά αντίθετα πρέπει να καταπολεμούνται από μια ευρωπαϊκή πολιτική ηγεσία ικανή να προτείνει ένα μεγάλο όραμα: το ευγενές όραμα μιας λαϊκής, ανεκτικής, σύγχρονης και τολμηρής Ευρώπης, που θα μπορεί να κάνει ανοίγματα για να καταπολεμήσει τους εξωτερικούς και προπαντός τους εσωτερικούς της εχθρούς που προκαλούν ολοένα και μεγαλύτερο προβληματισμό.
<SPEAKER ID="169" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η άρνηση της Πολωνίας να εγκρίνει τη διαπραγματευτική εντολή της Ένωσης για συνομιλίες με τη Ρωσία δεν θα πρέπει να ερμηνευθεί ως ενέργεια κατά της Ρωσίας, ούτε ασφαλώς ως αντίθεση στη διαπραγμάτευση μιας υγιούς συμφωνίας εταιρικής σχέσης με αυτή τη χώρα.
<P>
Υποχρεωθήκαμε να κρατήσουμε αυτή τη στάση και γνωρίζαμε ότι θα ήταν καλύτερα να μην έφταναν τα πράγματα σε αυτό το στάδιο. Θέλουμε να αποφύγουμε παρόμοιες καταστάσεις στο μέλλον. Απευθύνω όμως έκκληση προς την πλευρά της ΕΕ και συγκεκριμένα προς το Συμβούλιο και την Επιτροπή και τους ζητώ να εξετάσουν τη συνείδησή τους και να αναθεωρήσουν την ανταπόκριση τους σε αυτό το θέμα.
<P>
Εγώ προσωπικά προσέγγισα τουλάχιστον τρεις Επιτρόπους, οι οποίοι είναι αρμόδιοι για το εμπόριο, τη γεωργία και την ασφάλεια των τροφίμων. Έθεσα το θέμα σε συνεδριάσεις της ολομέλειας, καθώς και στην Επιτροπή Γεωργίας και Ανάπτυξης της Υπαίθρου. Μπορώ να βεβαιώσω ότι υπήρχε έλλειψη συνεργασίας μεταξύ των αρμόδιων Γενικών Διευθύνσεων και των Επιτρόπων σχετικά με αυτό το θέμα. Σε περίπτωση που θα προκύψουν παρόμοιες καταστάσεις στο μέλλον, η υποστήριξη και η από κοινού δράση από όλα τα κράτη μέλη θα είναι ζωτικής σημασίας, σε συνδυασμό με τη στάση που θα κρατήσουν τα θεσμικά όργανα της Ευρωπαϊκής Ένωσης.
<SPEAKER ID="170" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, η χρήση σκληρών ναρκωτικών είναι μια παγκόσμια νόσος για την οποία δεν υπάρχει σπουδαία θεραπεία. Οι άνθρωποι που πάσχουν από αυτή τη σοβαρή νόσο πρέπει να πάρουν την ημερήσια δόση ναρκωτικών τους ανεξαρτήτως κόστους ή κινδύνου για τους ίδιους. Θα κλέψουν, θα εκπορνευτούν ή θα σκοτώσουν αν χρειαστεί προκειμένου να εξασφαλίσουν το ναρκωτικό τους. Ικανοποιώντας την εξάρτησή τους, παρέχουν υποστήριξη στους ακμάζοντες εγκληματίες που διακινούν ναρκωτικά. Πολλοί θα πεθάνουν από τις συνέπειες του εθισμού τους, άλλοι θα υποστούν σοβαρές επιπτώσεις.
<P>
" κοινωνία μας προσπαθεί να αντιμετωπίσει αυτό το πρόβλημα χρησιμοποιώντας δαπανηρές αστυνομικές μεθόδους, εν μέρει από άγνοια και εν μέρει από απόγνωση. Αυτές οι μέθοδοι απέτυχαν τελικά διότι οι ναρκομανείς χρειάζονται τη βοήθεια ενός γιατρού και όχι ενός αστυνομικού. Πρόσφατα, κάποιοι γενναίοι ανώτεροι αξιωματικοί της αστυνομίας, συμπεριλαμβανομένου ενός υποδιοικητή της αστυνομίας στο "Β, ζήτησαν αλλαγή τακτικής. Έχουν δίκιο! Ας εξετάσουμε το ενδεχόμενο να κάνουμε ένα γενναίο βήμα αρχίζοντας να θεραπεύουμε τα θύματα του εθισμού στα ναρκωτικά παρέχοντας τους το ναρκωτικό τους σε ελεγχόμενο ιατρικό περιβάλλον, δωρεάν, χωρίς επιπλοκές, χωρίς την αστυνομία και τον νόμο και χωρίς έγκλημα. Ας αρχίσουμε επιτέλους να τους αντιμετωπίζουμε ως ασθενείς, όχι ως εγκληματίες.
<SPEAKER ID="171" NAME="Daniel Caspary" AFFILIATION="PPE-DE">
(DE) Κύριε Πρόεδρε, θα ήθελα να πω κάτι για τη μετάδοση των συνεδριάσεών μας. Θεωρώ απαράδεκτο να συνεδριάζει η Ολομέλεια του Σώματος, όπως τώρα, και να έχουμε να συζητήσουμε για διάφορα θέματα, όπως το 7ο πρόγραμμα πλαίσιο για την έρευνα με το οποίο θα ασχοληθούμε στη συνέχεια, και η διοίκηση να θεωρεί οτιδήποτε πιο σημαντικό από το να μεταδοθεί η συνεδρίαση αυτή μέσω ενός σωστού συστήματος από κάμερες στο Διαδίκτυο και στη συνέχεια στα μέσα ενημέρωσης μέσω των ανάλογων κόμβων. Θα σας ήμουν ιδιαίτερα ευγνώμων αν ασχοληθείτε με αυτό το θέμα που επηρεάζει το έργο που γίνεται εδώ στο Σώμα.
<SPEAKER ID="172" NAME="Vytautas Landsbergis" AFFILIATION="PPE-DE">
(LT) Τα γεγονότα των τελευταίων μηνών στον τομέα των σχέσεων Ευρωπαϊκής Ένωσης-Ρωσίας κατέδειξαν ότι η Ευρώπη αρχίζει να συνειδητοποιεί την πραγματικότητα. Ο στρατηγικός εταίρος με τις αποκαλούμενες "κοινές αξίες" έχει ήδη υποβαθμιστεί σε πρακτικό εταίρο και δεν θα αργήσει η μέρα που το Ιράν, με όλους τους ενεργειακούς πόρους του, θα αναγνωριστεί επίσης ως πρακτικός εταίρος της Ευρώπης. " υποστήριξη των τρομοκρατών δεν θα αποτελεί εμπόδιο. Ήδη δεχθήκαμε ότι οι "κυρίαρχοι" νόμοι της Ρωσίας επιτρέπουν στους πράκτορές της να σκοτώνουν εχθρούς του καθεστώτος σε όλο τον κόσμο. Το δεχόμαστε όταν το Κρεμλίνο λέει ανοιχτά στην Ευρώπη ότι οι αξίες που προστατεύουμε είναι τεχνητές και προειδοποιεί για την εξάπλωση της αποικιοκρατίας της ευρωπαϊκής δημοκρατίας. Σιωπούμε και ελπίζουμε ότι με αυτό το τίμημα θα κερδίσουμε έναν Ενεργειακό Χάρτη, αν και η Ρωσία δήλωσε επανειλημμένα ότι θα ξαναγράψει το έγγραφο με τον δικό της τρόπο και θα υποχρεώσει τους Ευρωπαίους να υποχωρήσουν. Πρόσφατα η Πολωνία προσπάθησε να προστατεύσει την αρχή της ευρωπαϊκής αλληλεγγύης και η ΕΕ δυσαρεστήθηκε με αυτή την προσπάθεια. Αφήσαμε στην άκρη το ενεργειακό πρόβλημα που έθεσαν οι Πολωνοί και μιλήσαμε μόνο για το κρέας. Κατά συνέπεια, η συζήτηση για μια συνταγματική ομοφωνία είναι μάταιη από τη στιγμή που δεν έχουμε ομοφωνία αλληλεγγύης στο μυαλό και στην καρδιά μας και από τη στιγμή που η Ρωσία μπορεί να αγοράσει όχι μόνο έναν αγωγό αερίου, αλλά και ευρωπαίους πολιτικούς.
<SPEAKER ID="173" NAME="Πρόεδρος">
Οι παρεμβάσεις ενός λεπτού επί σημαντικών πολιτικών θεμάτων έληξαν.

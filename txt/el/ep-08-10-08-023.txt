<CHAPTER ID="023">
Συμφωνία ΕΚ/Ουκρανίας για τη διατήρηση των δεσμεύσεων για τις συναλλαγές στον τομέα των υπηρεσιών που αναφέρονται στη συμφωνία εταιρικής σχέσης και συνεργασίας (συζήτηση) 
<SPEAKER ID="216" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Zbigniew Zaleski εκ μέρους της Επιτροπής Διεθνούς Εμπορίου επί μιας πρότασης για μια απόφαση του Συμβουλίου που σχετίζεται με την ολοκλήρωση της Συμφωνίας με τη μορφή ανταλλαγής επιστολών μεταξύ της Ευρωπαϊκής Κοινότητας και της Ουκρανίας αναφορικά με την τήρηση των δεσμεύσεων για εμπορικές υπηρεσίες που συμπεριλαμβάνονται στη Συμφωνία Εταιρικής Σχέσης και Συνεργασίας - C6-0202/2008 -.
<SPEAKER ID="217" NAME="Zbigniew Zaleski">
εισηγητής. - Κυρία Πρόεδρε, με αυτή την έκθεση ολοκληρώνεται μια συγκεκριμένη φάση στις πολιτικές ΕΕ-Ουκρανίας. Ξεκινώντας με τις συμφωνίες εμπορίου και υπηρεσιών, θα σκιαγραφήσω ένα ευρύτερο όνομα της μελλοντικής συνεργασίας εντός του ΠΟΕ και κατόπιν εντός της ενισχυμένης Ζώνης Ελεύθερων Συναλλαγών, όταν αυτή δημιουργηθεί.
<P>
" έκθεση, που δεν περιέχει πολλές δηλώσεις, είναι ένα σημαντικό βήμα στη ρύθμιση και τη διευκόλυνση της συνεργασίας μας με τον σημαντικό γείτονά μας, την Ουκρανία. Οι προθέσεις και οι πράξεις μας είναι συνεπείς και διαφανείς. Υπάρχει μια υπόθεση πίσω από αυτές: ότι, εάν βελτιωθούν οι οικονομικές συνθήκες, οι άνθρωποι ενδέχεται να επενδύσουν περισσότερη ενέργεια στην επίλυση των υπόλοιπων προβλημάτων που αντιμετωπίζουν - πολιτικών, κοινωνικών και άλλων, παρότι όλα αυτά είναι συνυφασμένα. Σήμερα, όταν η ίδια η ουσία της Ουκρανίας κλυδωνίζεται - πριν από ένα λεπτό, διάβασα ένα μήνυμα ότι ο Yushchenko διέλυσε το κοινοβούλιο - η βοήθειά μας μπορεί να είναι σημαντικής αξίας, αλλά η συνεργασία που περιορίζεται μόνο στην οικονομία δεν θα ήταν επαρκής. Πρέπει να έχουμε ένα ευρύτερο έργο, μια λεπτομερή στρατηγική, αποτελούμενη από διάφορες πτυχές.
<P>
Το πλαίσιο της πολιτικής μας περί γειτονίας αφήνει περιθώριο για μια στρατηγική παρόμοια με αυτήν της Ένωσης για τη Μεσόγειο. Υπάρχει μια έκθεση της κ. Napoletano, την οποία η παρούσα Προεδρία υποστηρίζει πολύ. Καλό θα ήταν η γαλλική Προεδρία να επιδείξει περισσότερη τόλμη στην προώθηση της πρότασης από μια επαρκή ομάδα μελών για τη δημιουργία της κοινοβουλευτικής συνέλευσης ΕΕ-Ανατολικών Γειτονικών Χωρών (EURO-NEST), που είναι μια επίσημη συνέλευση ευρωπαϊκών κοινοβουλίων και κοινοβουλίων των ανατολικών γειτόνων μας. Δεν θα πρέπει να περιοριζόμαστε μόνο στα έθνη που βρίσκονται πέριξ της λεκάνης της Μεσογείου, αλλά θα πρέπει να έχουμε μια ισόρροπη προοπτική στην πολιτική γειτονίας μας. Δεν πρέπει να έχουμε αδύναμους κρίκους στην αλυσίδα χωρών που βρίσκονται γύρω από τα σύνορα της Ένωσής μας.
<P>
Παίρνοντας το παράδειγμα της Βαρκελώνης ως πιθανής υποψήφιας για την έδρα, ή σαν να ήταν πρωτεύουσα, της Μεσογειακής Ένωσης, προτείνω για τη μελλοντική ένωση ανατολικών γειτονικών κρατών - κάτι που ομοιάζει με την Ένωση της Μαύρης Θάλασσας - η πόλη Lublin στην ανατολική Πολωνία να είναι η τοποθεσία για τη διοίκηση ενός τέτοιου φορέα. Ιστορικά, το Lublin έχει δοκιμαστεί ως η πόλη μιας σημαντικής διεθνούς ένωσης, που προϋπήρχε εκείνης που εδραιώνουμε επί του παρόντος - ή τουλάχιστον εκείνης που προσπαθούμε να εδραιώσουμε.
<P>
Συμπερασματικά, ο στόχος της θέσης και της πρότασής μου είναι ότι θα ήθελα να κινητοποιήσω το παρόν Σώμα, την Επιτροπή και το Συμβούλιο να είναι πιο ενεργοί στην ανατολική μας διάσταση. Γιατί θα πρέπει να το κάνουμε αυτό; " απάντηση είναι απλή. Εάν πιστεύουμε ότι οι ευρωπαϊκές αξίες μας είναι δυνατό να βελτιώσουν την ανθρώπινη κατάσταση στη Γη, δεν μπορεί να υπάρχει περιθώριο για παθητική αναμονή πολιτικών εξελίξεων σε αυτό τον τομέα.
<P>
" περίπτωση της Γεωργίας είναι μια προειδοποίηση εμάς, όσον αφορά το μέλλον της Ουκρανίας. Ας μην ανακαλύψουμε ξαφνικά ότι απωθηθήκαμε από το πολιτικό και το οικονομικό προσκήνιο, το οποίο καταλήφθηκε από άλλον πρωταγωνιστή, ή ακόμα και ότι κατηγορούμαστε για παθητικότητα, έλλειψη πολιτικού οράματος και αδυναμία επίλυσης των διενέξεων στις γειτονικές μας χώρες. Εάν βασιστούμε στη στρατηγική του Κρεμλίνου - όπως φάνηκε να υποστηρίζει η Ομάδα των Σοσιαλιστών στη διάρκεια της πρόσφατης επίσκεψης της αντιπροσωπείας της στη Μόσχα με επικεφαλής τον Martin Schulz - τότε θα αποτύχουμε ως παράγοντας στη διεθνή σκηνή. Οι Ευρωπαίοι πολίτες μας θα είναι τα θύματα των τιμών της ενέργειας, εντάσεων και ανασφάλειας.
<P>
Για να ολοκληρώσω, ακόμα και εάν η Ουκρανία δεν είναι τόσο αποτελεσματική στον εκδημοκρατισμό όσο θα αναμέναμε, δεν θα πρέπει να ελαττώσουμε τις προσπάθειές μας να δημιουργήσουμε μια ενισχυμένη συνεργασία με το λαό της, του οποίου οι ευρωπαϊκές φιλοδοξίες είναι κεφαλαιώδεις, όχι μόνο για τους ίδιους, αλλά ίσως ακόμα περισσότερο για εμάς, τους πολίτες της Ευρώπης.
<SPEAKER ID="218" NAME="Meglena Kuneva">
Μέλος της Επιτροπής. - Κυρία Πρόεδρε, θα ήθελα να ευχαριστήσω το Ευρωπαϊκό Κοινοβούλιο για το γεγονός ότι έδωσε γρήγορα τη γνωμοδότησή του και υιοθέτησε αυτήν τη θετική έκθεση, καθώς είναι σημαντικό αυτή η συμφωνία να επισημοποιηθεί το συντομότερο δυνατό μετά την προσχώρηση της Ουκρανίας στον ΠΟΕ, προκειμένου να αποφευχθούν τα όποια νομικά κενά.
<P>
Κατόπιν της προσχώρησης της Ουκρανίας στον ΠΟΕ, αυτή η συμφωνία τηρεί δύο πολύ σημαντικές δεσμεύσεις που βοηθούν τους διεθνείς θαλάσσιους μεταφορείς μας στις δραστηριότητές τους στην Ουκρανία.
<P>
" πρώτη διάταξη εξασφαλίζει εθνική μεταχείριση σε υπηκόους και εταιρείες της Κοινότητας που παρέχουν διεθνείς υπηρεσίες θαλάσσιων μεταφορών, κατά την παροχή διεθνών υπηρεσιών στα πλωτά μέρη ποταμού στις εσωτερικές πλωτές οδούς της Ουκρανίας. " δεύτερη διάταξη διατηρεί την αποκαλούμενη ελληνική ρήτρα, που επιτρέπει σε υπηκόους της ΕΕ ή της Ουκρανίας ή σε ναυτιλιακές εταιρείες με έδρα εκτός της ΕΕ ή της Ουκρανίας να επωφελούνται από τις διατάξεις επί των θαλάσσιων υπηρεσιών, αν τα σκάφη τους είναι καταχωρημένα στην ΕΕ ή στην Ουκρανία αντίστοιχα.
<P>
Αυτές οι δύο διατάξεις θα ενσωματωθούν στην πολύ φιλόδοξη Συμφωνία για Ελεύθερη Ζώνη Συναλλαγών που διαπραγματευόμαστε επί του παρόντος με την Ουκρανία. Αυτή η Συμφωνία Ελεύθερων Συναλλαγών αναφέρεται ως λεπτομερής και εμπεριστατωμένη Συμφωνία Ελεύθερων Συναλλαγών και θα πρέπει πράγματι να ανταποκρίνεται σε αυτά τα προσδιοριστικά.
<P>
Υποστηρίζουμε ένθερμα ότι πρέπει να γίνει αυτό, επειδή διακυβεύονται σημαντικά πολιτικά και οικονομικά θέματα σε σχέση με την Ουκρανία. " διαδικασία στην οποία εμπλεκόμαστε δεν αφορά μόνο το εμπόριο και τις ροές των επενδύσεων. Είναι ένδειξη της συνεχιζόμενης πολιτικής και οικονομικής ενσωμάτωσης της Ουκρανίας στην παγκόσμια οικονομία, καθώς και της εμβάθυνσης της εταιρικής σχέσης με την ΕΕ.
<P>
" Συμφωνία Ελεύθερων Συναλλαγών είναι ένα από τα κεντρικά στοιχεία της ευρύτερης Συμφωνίας Σύνδεσης που διαπραγματευόμαστε με την Ουκρανία, στο πλαίσιο της πολιτικής γειτονίας.
<P>
Στο βαθμό που η Ουκρανία μπορεί να μεταφέρει, να υλοποιήσει και να επιβάλει το κεκτημένο της ΕΕ σε ορισμένους βασικούς τομείς, όπως προβλέπουν οι τρέχουσες διαπραγματεύσεις για τη Ζώνη Ελεύθερων Συναλλαγών, η Ευρωπαϊκή Ένωση θα πρέπει να είναι έτοιμη να επεκτείνει τα οφέλη της εσωτερικής αγοράς σε αυτούς τους τομείς. Αυτό ισχύει ιδίως για υπηρεσίες όπου μπορεί να υπάρχει περισσότερη προστιθέμενη αξία για αμφότερους τους εταίρους. Επιπλέον, επειδή οι δεσμεύσεις της Ουκρανίας σε σχέση με τον ΠΟΕ στον τομέα των υπηρεσιών είναι ήδη πολύ ευρείες, η Ζώνη Ελεύθερων Συναλλαγών και η διαδικασία προσέγγισης του κεκτημένου θα μας επιτρέψουν να αντιμετωπίσουμε τα εμπόδια πέραν των συνόρων μας.
<P>
Αυτή η συμφωνία θα παρέχει τα κίνητρα για άμεσες ξένες επενδύσεις εκ μέρους της ΕΕ στην Ουκρανία, δίνοντας τέλος στη γραφειοκρατία και επιφέροντας διαφάνεια, παρέχοντας ταυτόχρονα βοήθεια προς τους εξαγωγείς και τους παρόχους υπηρεσιών και των δύο πλευρών, οδηγώντας έτσι σε σύσφιξη των σχέσεων μας και μερισμό των προτύπων μας. Κατά συνέπεια, πρέπει να διαπιστώσουμε επιταχυμένες εμπορικές ροές και αύξηση των προσωπικών επαφών που προκύπτουν από τις αναπτυσσόμενες μικρές επιχειρήσεις και τις περιφερειακές αλυσίδες εφοδιασμού.
<P>
Πρόκειται, φυσικά, για μια δύσκολη και χρονοβόρο διαδικασία, αλλά η Επιτροπή πιστεύει ότι αυτή η συμφωνία θα θέσει το πλαίσιο και θα δημιουργήσει τα κίνητρα για την πραγματοποίηση αυτής της σύγκλισης.
<P>
Ωστόσο, όπως τόνισα πριν, δεν θα πρέπει να λησμονούμε ότι αυτή η διαδικασία δεν αφορά μόνο τις οικονομικές ευκαιρίες. Συνιστά μέρος μιας ευρύτερης δοκιμής του μετασχηματισμού της Ουκρανίας και της εταιρικής της σχέσης με την Ευρωπαϊκή Ένωση.
<SPEAKER ID="219" NAME="Zita Pleštinská">
εξ ονόματος της Ομάδας PPE-DE. - (SK) Παρότι οι παρούσες ταραχώδεις εσωτερικές πολιτικές της Ουκρανίας έχουν αποδυναμώσει τη διαπραγματευτική θέση της χώρας, αυτές πρέπει να θεωρηθούν μέρος μιας δημοκρατικής διαδικασίας. " ολοκλήρωση της ΕΕ εξακολουθεί να είναι η κορυφαία προτεραιότητα της εξωτερικής πολιτικής της Ουκρανίας. Χαιρετίζω την έκθεση του συναδέλφου μου κ. Zbigniew Zaleski. Επισημαίνει πολλά βασικά στοιχεία και δίνει έμφαση στην πρόοδο που έχει σημειώσει η Ουκρανία μετά την πορτοκαλιά επανάσταση.
<P>
Πιστεύω ακράδαντα ότι, χωρίς την εντατική υποστήριξη της ΕΕ για την προσχώρηση της Ουκρανίας στον ΠΟΕ, πιθανώς η χώρα δεν θα είχε γίνει μέλος αυτού του σημαντικού οργανισμού το Μάιο του 2008. Όπως ακριβώς στην περίπτωση του ΠΟΕ, η Ουκρανία τώρα χρειάζεται την υποστήριξη της ΕΕ για άλλη μία φορά.
<P>
Κατά τη διάρκεια της 11ης συνάντησης της Επιτροπής Κοινοβουλευτικής Συνεργασίας ΕΕ-Ουκρανίας, που πραγματοποιήθηκε στο Κίεβο και στην Κριμαία την προηγούμενη εβδομάδα, πείστηκα ακόμα περισσότερο ότι η ΕΕ πρέπει να είναι προετοιμασμένη να υποστηρίξει τις προσπάθειες της Ουκρανίας, τόσο τεχνολογικά όσο και οικονομικά. Από την άλλη πλευρά, η Ουκρανία πρέπει να υλοποιήσει τις απαραίτητες μεταρρυθμίσεις, συγκεκριμένα στον τομέα υπηρεσιών της, καθώς και να διεξαγάγει φιλόδοξες διαπραγματεύσεις με την ΕΕ.
<SPEAKER ID="220" NAME="Francisco Assis" LANGUAGE="PT">
" σύναψη της συμφωνίας που συζητούμε συνιστά μια άριστη ευκαιρία να επαναλάβουμε τη σπουδαιότητα των σχέσεων που συνδέουν την ΕΕ και την Ουκρανία σε πολλούς τομείς.
<P>
Αυτές οι σχέσεις, που έχουν εντατικοποιηθεί, βασίζονται σε μια κληρονομιά κοινών αξιών και αρχών και σε μια επαναλαμβανόμενη επιθυμία ενίσχυσης της εταιρικής σχέσης και συνεργασίας σε θεσμικό επίπεδο.
<P>
" Ευρωπαϊκή Ένωση δεν μπορεί παρά να θαυμάζει τις προσπάθειες του λαού της Ουκρανίας να παγιώσει το δημοκρατικό σύστημα, το κράτος δικαίου και μια ανοικτή οικονομία. Αυτές οι προσπάθειες καταβάλλονται σε ιδιαίτερα απαιτητικές περιστάσεις και αυτό σημαίνει ότι φέρουμε ακόμα μεγαλύτερη ευθύνη προς αυτήν τη χώρα και προς τους εαυτούς μας.
<P>
Έχουμε όλοι υπόψη την ιδιαίτερη φύση της Ουκρανίας, η οποία, λόγω της γεωγραφικής της θέσης και της ιστορίας της, συνιστά μια σύνθετη εθνική πραγματικότητα, που βρίθει διαφόρων εντάσεων και έχει εξαιρετική σπουδαιότητα σε γεωπολιτικό και γεωοικονομικό επίπεδο. Για αυτόν το λόγο, η Ευρωπαϊκή Ένωση πρέπει να αγωνιστεί να προωθήσει μορφές συνεργασίας που συμβάλλουν στην ανάπτυξη και τη σταθεροποίηση μιας τόσο σημαντικής χώρας, πράγμα το οποίο στην πραγματικότητα συμβαίνει.
<P>
" απόσταση που έχει ήδη καλυφθεί και οι ορθά εκπεφρασμένες προοπτικές, που βασίζονται σε μια συμφωνία σύνδεσης η οποία θα ολοκληρωθεί στο προσεχές μέλλον και περιλαμβάνει τη δημιουργία ζώνης ελεύθερων συναλλαγών, δίνουν βάσιμους λόγους για αισιοδοξία. " ΕΕ από πλευράς της έχει υποχρέωση να μην αγνοήσει τις επιδιώξεις που έχουν εκφραστεί από ευρύτατους τομείς της ουκρανικής κοινωνίας για ενίσχυση των δεσμών με την Ευρώπη. Αυτές οι επιδιώξεις στρέφονται γύρω από μια επιθυμία να γίνει η Ουκρανία μέρος μιας κοινότητας αξιών και του πολιτικού και οικονομικού μοντέλου που βρίσκονται στον πυρήνα της ταυτότητας της Ευρώπης.
<P>
" εντατικοποίηση του εμπορίου, ιδίως στον τομέα των υπηρεσιών, έχει συμβάλει στην εμβάθυνση των οικονομικών σχέσεων και μπορεί κάλλιστα να συμβάλει αποφασιστικά στον εκσυγχρονισμό της χώρας. " προσχώρηση της Ουκρανίας στον Παγκόσμιο Οργανισμό Εμπορίου, που άξιζε την ενθουσιώδη υποστήριξη της ΕΕ, επέτρεψε στη χώρα να συμμετάσχει στο πολυμερές παγκόσμιο σύστημα εμπορίου, το οποίο, μεταξύ άλλων πτυχών, επιτρέπει στη χώρα να προσεγγίσει την Ευρώπη. Αυτή η διαδικασία προσέγγισης πρέπει να εντατικοποιηθεί, καθώς θα αποφέρει οφέλη όχι μόνο για τους δύο άμεσα ενδιαφερόμενους, αλλά και για ολόκληρη την περιφέρεια.
<P>
" Ουκρανία είναι μέρος του παρελθόντος και του μέλλοντος της Ευρώπης. Οποιαδήποτε βήματα, όσο μικρά και αν είναι, προς την επισήμανση αυτού του γεγονότος αξίζουν καλή υποδοχή και υποστήριξη.
<SPEAKER ID="221" NAME="Rebecca Harms" LANGUAGE="DE">
Κυρία Πρόεδρε, θα ήθελα να ξεκινήσω τη συζήτηση από την άλλη πλευρά.
<P>
Μετά την επίσκεψη της αντιπροσωπείας του Ευρωπαϊκού Κοινοβουλίου στην Ουκρανία την προηγούμενη εβδομάδα είναι πολύ σημαντικό να τονίσουμε ότι το επόμενο βήμα της Ουκρανίας προς τη Δύση, ο δρόμος προς τη δημοκρατία, ακόμα και προς την προσχώρηση στην Ευρωπαϊκή Ένωση δεν θα αποφασιστεί μόνο από το Κοινοβούλιό μας, αλλά κατά μεγάλο βαθμό από την ίδια την Ουκρανία. " επαναλαμβανόμενη αντιμετώπιση νέων πολιτικών κρίσεων που εμφανίζονται τακτικά ετησίως και οι συζητήσεις που γίνονται κάθε χρόνο για το αν θα διοργανωθούν ξανά εκλογές, δεν αντιπροσωπεύουν το είδος της ανάπτυξης που θα ενισχύσει αυτήν την προσχώρηση.
<P>
Κατά την παραμονή μας εκεί τα μέλη της αντιπροσωπείας της ΕΕ στην Ουκρανία καταστήσαμε σαφές ότι πιστεύουμε ότι είναι ανεπίτρεπτο να συνεχίσει να κυριαρχεί στην πολιτική ατζέντα η αντιπαλότητα μεταξύ των υπέρμαχων των πολιτικών μπλοκ, αλλά ότι χρειάζεται να διαμορφώσουν κοινή αντίληψη για το ποια μέτρα επιθυμούν να λάβουν για τη σταθεροποίηση της χώρας.
<P>
Ακόμα δεν υπάρχει ουσιαστικά καμία επιλογή μεταξύ πολιτικών προγραμμάτων και περιεχομένου, πράγμα άκρως ανησυχητικό, επειδή πολλοί Ουκρανοί πολίτες που αγωνίστηκαν πραγματικά σκληρά για την επίτευξη δημοκρατικής διαδικασίας πλέον αποφεύγουν την ουκρανική πολιτική, γιατί τους προκαλεί φρίκη. Σε κάθε επίσκεψη και κάθε συνάντηση με τους αντιπροσώπους όλων των ουκρανικών μπλοκ και κομμάτων, λοιπόν, πρέπει να εγκύπτουμε στα ρεύματα δυσαρέσκειας τέτοιων διαστάσεων.
<SPEAKER ID="222" NAME="Andrzej Tomasz Zapałowski" LANGUAGE="PL">
Κυρία Πρόεδρε, οι εμπορικές σχέσεις μεταξύ των κρατών της ΕΕ και της Ουκρανίας είναι μείζονος σημασίας λόγω του δημογραφικού δυναμικού των δύο εταίρων. " ανάπτυξη των σχέσεων αυτών είναι ακόμα πιο σημαντική με την έννοια ότι οι εμπορικές επαφές θα συμβάλουν στην προώθηση των φιλοευρωπαϊκών αγώνων του ουκρανικού λαού. Εξακολουθούν όμως να υπάρχουν πολλά άλυτα προβλήματα στις διμερείς σχέσεις μας. Ένα από αυτά είναι το ζήτημα των παράνομων εξαγορών εταιρειών από Ουκρανούς εταίρους. Δεδομένων των αβέβαιων σχέσεων που κυριαρχούν στην απονομή της δικαιοσύνης στην Ουκρανία μπορεί να χρειαστούν πολλά χρόνια για την ανάκτηση μιας ιδιοκτησίας. " πολιτική αστάθεια του εταίρου μας επηρεάζει, επίσης, αρνητικά τη διευρυνόμενη συνεργασία μας. Το μέλλον διαγράφεται ακόμα πιο απρόβλεπτο.
<P>
Ελπίζουμε ότι οι ουκρανικές αρχές θα κάνουν ό,τι μπορούν, ώστε η Ευρωπαϊκή Ένωση να συνορεύει με μια Ουκρανία που διαθέτει πλήρεις νομικές και πολιτικές εγγυήσεις για την ανάπτυξη των εταιρειών και της οικονομικής συνεργασίας, ιδιαίτερα στον τομέα των υπηρεσιών.
<SPEAKER ID="223" NAME="Sylwester Chruszcz" AFFILIATION="NI">
(PL) Κυρία Πρόεδρε, οι πολιτικές και οικονομικές σχέσεις μας με την Ουκρανία έχουν μεγάλη σημασία για μας. Κάθε χρόνο διαπιστώνουμε αύξηση των επενδύσεων στην Ουκρανία, κάτι που περιλαμβάνει και την ευρωπαϊκή διάσταση. Οι επενδύσεις αυτές ωφελούν πολλούς τομείς - και τους καταναλωτές στην Ουκρανία - αυξάνοντας τα επίπεδα κατανάλωσης. " συμμετοχή των ξένων τραπεζών στον τραπεζικό τομέα της Ουκρανίας ήδη ανέρχεται στο 35%. Ο τομέας των υπηρεσιών είναι θεμελιώδους και ζωτικής σημασίας για την οικονομία της Ουκρανίας. Χρειάζεται όμως περαιτέρω μεταρρυθμίσεις και επενδύσεις για να φτάσει στο αντίστοιχο επίπεδο ανάπτυξης στις χώρες της ΕΕ. Το ίδιο ισχύει και σε άλλους τομείς της ουκρανικής οικονομίας, συμπεριλαμβανομένων των τομέων της υγειονομικής περίθαλψης και του τουρισμού.
<P>
Πρέπει να αναπτύξουμε και να ενδυναμώσουμε τις οικονομικές μας σχέσεις με την Ουκρανία. Πρέπει επίσης να έχουμε υπόψη μας ότι η Ουκρανία αποτελεί χώρα διέλευσης σημαντική για μας σε ό,τι αφορά την ενεργειακή ασφάλεια στην Ευρώπη. Επιπλέον, εκτιμούμε τις προσπάθειες που καταβάλλει η Ουκρανία, συμπεριλαμβανομένων και των νομοθετικών προσπαθειών που σχετίζονται με την διεύρυνση του οικονομικού διαλόγου με την Ευρώπη και την προσφάτως επιτευχθείσα προσχώρηση στον ΠΟΕ.
<SPEAKER ID="224" NAME="Zdzisław Zbigniew Podkański" AFFILIATION="UEN">
(PL) Κυρία Πρόεδρε, η πολιτική μου ομάδα, η Ένωση για την Ευρώπη των Εθνών, υποστηρίζει πλήρως το υπό συζήτηση σχέδιο νομοθετικού ψηφίσματος. " Ουκρανία είναι ενδιαφέρων εταίρος, ιδίως σε ό,τι αφορά το εμπόριο, την παροχή υπηρεσιών και τις επενδύσεις. " καλή συνεργασία μεταξύ Ευρωπαϊκής Ένωσης και Ουκρανίας είναι μείζονος σημασίας, ιδιαίτερα για τις όμορες χώρες. Μια τέτοια χώρα είναι η Πολωνία που συνδέεται με την Ουκρανία με πολλές εμπειρίες και όχι μόνο οικονομικής φύσεως.
<P>
" Ουκρανία έχει τεράστιο δυναμικό ανάπτυξης στους τομείς του τουρισμού και των δραστηριοτήτων αναψυχής. Πρόκειται για μια χώρα με πλούσια πολιτιστική παράδοση. Για να αναπτυχθεί η Ουκρανία κατάλληλα χρειάζεται νέες τεχνολογίες, επενδύσεις και επέκταση του τραπεζικού τομέα και των κοινωνικών επικοινωνιών. " Ευρωπαϊκή Ένωση μπορεί να βοηθήσει την Ουκρανία σ' αυτό. " Ουκρανία αποτελεί, επίσης, σημαντική αγορά για την πώληση των ευρωπαϊκών προϊόντων, κάτι που θα πρέπει να έχουμε υπόψη μας όταν διευκρινίζουμε τα καθήκοντα και τις κατευθύνσεις δράσης μας στα πλαίσια της μελλοντικής συνεργασίας.
<SPEAKER ID="226" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η επίτευξη συμφωνίας με την Ουκρανία είναι σημαίνων γεγονός που συμβάλλει στον εξορθολογισμό των σχέσεων μεταξύ των δυο πλευρών. Αποτελεί μια καλή αφετηρία για τον τρόπο σύνταξης μιας συμφωνίας σύνδεσης μεταξύ ΕΕ και Ουκρανίας. Πάνω απ' όλα η συμφωνία αυτή δημιουργεί μια ευκαιρία ανάπτυξης εμπορικών συναλλαγών μεταξύ ημών και αύξησης των επενδύσεων στα πλαίσια ενός αμφίδρομου συστήματος. Ένας άκρως σημαντικός τομέας της συνεργασίας μας είναι η μεταφορά τεχνογνωσίας σχετικά με τα πρότυπα, την ποιότητα και τη σύγκλιση της νομικής και θεσμικής μας κληρονομιάς. Οι ανταλλαγές νέων, ιδίως φοιτητών, θα συμβάλουν στην προαγωγή της εφαρμογής αυτών των καθηκόντων, μαζί με την ανάπτυξη συνεργασίας στο επιστημονικό, πολιτιστικό και τουριστικό επίπεδο.
<SPEAKER ID="227" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, θα ήθελα στα πλαίσια της συζήτησής μας να επιστήσω την προσοχή σε τρία ζητήματα που θεωρώ σημαντικά. Πρώτον, η Ουκρανία είναι εταίρος-κλειδί για την Ευρωπαϊκή Ένωση στην προσπάθεια διαφοροποίησης του εφοδιασμού πετρελαίου και φυσικού αερίου. " κοινή αντίληψη με την Ουκρανία δίνει στην Ευρώπη την ευκαιρία να εξασφαλίσει τον ανεφοδιασμό αυτών των ενεργειακών μέσων από τη Μαύρη Θάλασσα και την περιοχή του Καυκάσου.
<P>
Δεύτερον, η προσχώρηση της Ουκρανίας στον Παγκόσμιο Οργανισμό Εμπορίου φέτος το Μάιο δημιούργησε επιπλέον ευνοϊκές συνθήκες για την ανάπτυξη οικονομικών σχέσεων με τη χώρα αυτή, ιδιαίτερα στον τομέα της παροχής υπηρεσιών.
<P>
Τρίτο και τελευταίο, λόγω της σοβαρής παραμέλησης των έργων υποδομής η Ουκρανία χρειάζεται σημαντική χρηματοοικονομική υποστήριξη από την Ευρωπαϊκή Ένωση, η οποία θα προέρχεται όχι μόνο από τον προϋπολογισμό της ΕΕ, αλλά κυρίως από την Ευρωπαϊκή Τράπεζα Επενδύσεων και την Ευρωπαϊκή Τράπεζα Ανασυγκρότησης και Ανάπτυξης.
<SPEAKER ID="228" NAME="Meglena Kuneva">
Μέλος της Επιτροπής. - Κύριε Πρόεδρε, για άλλη μια φορά ευχαριστώ το Κοινοβούλιο εκ μέρους της Επιτροπής για τα σχόλια, τη θετική γνώμη του και την ταχεία έγκριση της έκθεσης αυτής.
<P>
Βραχυπρόθεσμα, η διαδικασία αυτή βοηθά και τους δυο εταίρους να διαφυλάξουν ορισμένα σημαντικά οικονομικά συμφέροντά τους με το λιγότερο δυνατό νομικό κενό μετά την εισδοχή της Ουκρανίας στον Παγκόσμιο Οργανισμό Εμπορίου.
<P>
Μεσοπρόθεσμα και μακροπρόθεσμα, πρόκειται για το μόνο στοιχείο μιας ευρύτερης και πολύ φιλόδοξης διαδικασίας οικονομικής ολοκλήρωσης στην οποία συμμετέχουμε στα πλαίσια της συμφωνίας σύνδεσής μας με την Ουκρανία.
<SPEAKER ID="229" NAME="Zbigniew Zaleski">
εισηγητής. - Κυρία Επίτροπε, η συμφωνία για τις ναυτιλιακές υπηρεσίες δεν μπορεί να υποτιμηθεί. Όλοι γνωρίζουμε τη δυνητική σημασία της οδού της Μαύρης Θάλασσας και της χερσαίας διαμετακόμισης μέσω της Ουκρανίας για την Ευρώπη - για όλους μας - αλλά χωρίς τη στήριξή μας το μέλλον αυτής της περιοχής διαγράφεται αβέβαιο. Θα συνεχίσω τώρα στα πολωνικά.
<P>
εισηγητής. - (PL) Οι συνάδελφοι ανέφεραν την ανάγκη στενής συνεργασίας και τόνισαν το γεγονός ότι ολοφάνερα η Ουκρανία ανήκει στην Ευρώπη. Αναφέρθηκαν, επίσης στις επενδύσεις, τον τουρισμό και τις επιχειρήσεις. Φυσικά, πολλά εξαρτώνται από την ίδια την Ουκρανία, αυτό είναι προφανές. Ίσως ειδικά τώρα, σήμερα και αύριο, στις επόμενες εβδομάδες ο πολωμένος ουκρανικός λαός χρειάζεται βοήθεια σε οικονομικό, πολιτικό, επιστημονικό και κοινωνικό επίπεδο. Ας σταματήσουμε τις πολλές επικρίσεις και ας κάνουμε συνετά και εποικοδομητικά βήματα προς όφελος και των δύο πλευρών, και της Ουκρανίας και της ΕΕ. Ευχαριστώ πάρα πολύ για τη συζήτηση και θα ήθελα να ζητήσω να υποστηρίξετε σθεναρά την έκθεση αυτή.
<SPEAKER ID="231" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (Άρθρο 142 του Κανονισμού)
<SPEAKER ID="232" NAME="Bernard Wojciechowski  " AFFILIATION="IND/DEM">
γραπτώς. - Ο τομέας των υπηρεσιών είναι απαραίτητος τόσο για την οικονομία της ΕΕ όσο και για εκείνη της Ουκρανίας. Φαίνεται ότι η Ουκρανία είναι υποχρεωμένη να μεταρρυθμίσει τον ενεργειακό τομέα της, ώστε να μεγιστοποιήσει την παραγωγή και να βελτιώσει την ποιότητα και τα πρότυπα ασφαλείας. Οι δυσκολίες της βραχυπρόθεσμης μετάβασης, λοιπόν, θα έπρεπε να συντελέσουν σε μια εκσυγχρονισμένη αγορά υπηρεσιών που λειτουργεί με περισσότερη διαφάνεια. Από την άλλη μεριά, δεν πρέπει να ξεχνάμε την καταπολέμηση της διαφθοράς, που μαστίζει την Ουκρανία.
<P>
" Ευρωπαϊκή Ένωση πρέπει να είναι έτοιμη να υποστηρίξει τις προσπάθειες της Ουκρανίας, αλλά και η Ουκρανία πρέπει πράξει ό,τι της αναλογεί στις εγχώριες μεταρρυθμίσεις. Υπάρχουν ορισμένα ζητήματα στα οποία εμείς, ως αντιπρόσωποι της Ευρωπαϊκής Ένωσης, θα πρέπει να εγκύψουμε: (1) ενίσχυση της ενεργειακής ασφάλειας της Ουκρανίας και των κρατών μελών της ΕΕ, (2) εξασφάλιση υψηλότερου επιπέδου ενεργειακής απόδοσης, (3) αναδιαμόρφωση και εκσυγχρονισμός των θερμοηλεκτρικών σταθμών και μείωση του αρνητικού αντικτύπου τους στο περιβάλλον, (4) αύξηση των ρυθμίσεων του παραγωγικού δυναμικού και (5) εξασφάλιση υψηλότερου ποσοστού κατανάλωσης ανανεώσιμων πηγών ενέργειας. Όλα τα ζητήματα αυτά θα πρέπει να ενταχθούν σε μια ανοιχτή ενεργειακή αγορά που θα χαρακτηρίζεται από διαφάνεια. Δεν μπορούμε να ανεχθούμε άλλα μονοπώλια σε τέτοιους κρίσιμους τομείς.

<CHAPTER ID="009-02">
2. Ο νέος ρόλος και αρμοδιότητες του Κοινοβουλίου ως προς την εφαρμογή της Συνθήκης της Λισαβόνας (
<P>
- Πριν την ψηφοφορία
<SPEAKER ID="091" NAME="Jo Leinen" LANGUAGE="DE">
Κύριε Πρόεδρε, κυρίες και κύριοι, θα ήθελα να πω λίγα λόγια στα Γερμανικά. Το γεγονός ότι, για να ολοκληρώσει το έργο του σε αυτήν την κοινοβουλευτική περίοδο, αυτό το Σώμα ενέκρινε πέντε εκθέσεις, εκ των οποίων όλες συνδέονται με τη Συνθήκη της Λισαβόνας, είναι μια σημαντική ένδειξη για τις ευρωεκλογές και για το χρόνο που έπεται αυτών.
<P>
Αυτό το Σώμα κατέβαλλε πάντα συνεχείς και επίμονες προσπάθειες για τη Μεταρρυθμιστική Συνθήκη, ακόμα και σε δύσκολους καιρούς και όταν πολλοί είχαν αμφιβολίες και ήθελαν ακόμα και να εγκαταλειφτεί το σχέδιο. Χθες, με το "ναι" της Γερουσίας της Τσεχίας, κάναμε ένα μεγάλο βήμα μπροστά. Συγχαρητήρια στη χώρα που έχει την Προεδρία.
<P>
(Χειροκρότημα)
<P>
Τώρα μπορείτε δικαιολογημένα να είστε αισιόδοξοι ότι αυτό το μεταρρυθμιστικό σχέδιο θα τεθεί σε εφαρμογή στο τέλος του 2009 με μια θετική ψήφο στην Ιρλανδία.
<P>
Το προσφάτως εκλεγέν Ευρωκοινοβούλιο θα έχει πολλές νέες εξουσίες και δυνατότητες. Αυτό το προσφάτως εκλεγέν Σώμα των Πολιτών στην Ευρωπαϊκή Ένωση μπορεί να εκπληρώσει την υπόσχεση που δώσαμε να δημιουργήσουμε μια καλύτερη ΕΕ με περισσότερο δημοκρατικό έλεγχο και μεγαλύτερη διαφάνεια. Ευχαριστώ όλους τους συναδέλφους μου στην Επιτροπή Συνταγματικών Υποθέσεων, ειδικά τους σημερινούς εισηγητές και τη συντριπτική πλειοψηφία των βουλευτών αυτού του Σώματος οι οποίοι υποστήριξαν όλες τις εκθέσεις και κατέστησαν δυνατή αυτήν την πρόοδο. Σας ευχαριστώ πολύ.
<P>
(Χειροκρότημα)
<SPEAKER ID="092" NAME="Πρόεδρος">
Ο συνάδελφος βουλευτής, Hans-Peter Martin, ζήτησε να λάβει το λόγο. Πραγματικά θα πρέπει να είναι για θέμα διαδικασίας.
<SPEAKER ID="093" NAME="Hans-Peter Martin" AFFILIATION="NI">
- (DE) Κύριε Πρόεδρε, έχω μόνο ένα ερώτημα να θέσω. Εάν οι Ιρλανδοί επαναλάβουν το "όχι", πόσο συχνά θα πρέπει να συνεχίσουν να προσέρχονται στις κάλπες; Τρίτη, τέταρτη, πέμπτη φορά; Αυτό δεν είναι δημοκρατία, είναι κοινοβούλιο καραόκε.
<SPEAKER ID="094" NAME="Πρόεδρος">
Αυτό δεν ήταν θέμα διαδικασίας, αλλά είχα την ευγένεια να μη σας μετατρέψω σε μάρτυρα.
<SPEAKER ID="095" NAME="Proinsias De Rossa" AFFILIATION="PSE">
Κύριε Πρόεδρε, θα ήθελα να κάνω μια προσωπική δήλωση σε σχέση με αυτό που μόλις είπε ο κύριος Martin. Το Ιρλανδικό Κοινοβούλιο δεν είναι ένα "κοινοβούλιο καραόκε" και ενίσταμαι αυτός ο κύριος να το περιγράφει ως τέτοιο.
<P>
(Χειροκρότημα)

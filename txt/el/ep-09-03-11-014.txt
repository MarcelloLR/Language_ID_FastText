<CHAPTER ID="014">
Ώρα των ερωτήσεων (ερωτήσεις προς το Συμβούλιο) 
<SPEAKER ID="404" NAME="Πρόεδρος">
" ημερήσια διάταξη προβλέπει την ώρα των ερωτήσεων (B6-0009/2009) προς το Συμβούλιο.
<P>

<P>
Θέμα: Βελτίωση της ποιότητας, διαθεσιμότητας και χρηματοδότησης της μακροχρόνιας περίθαλψης
<P>
Δεδομένων των προκλήσεων που αντιμετωπίζει η Ευρώπη ως αποτέλεσμα της γήρανσης του πληθυσμού, κάτι που οδηγεί σε έναν αυξανόμενο αριθμό ανθρώπων που χρειάζονται περίθαλψη, παράλληλα με τις αλλαγές στο μέγεθος και τη σύνθεση των οικογενειών, τις αλλαγές στην αγορά εργασίας και την αυξημένη κινητικότητα, γεγονότα που επηρεάζουν τη διαθεσιμότητα των φροντιστών, η Έκθεση της Επιτροπής για τη Δημογραφία (SEC(2008)2911) αναγνώρισε ότι τέτοιες προκλήσεις θα απαιτούσαν μια σειρά απαντήσεις πολιτικής συμπεριλαμβανομένης της ενδυνάμωσης της αλληλεγγύης μεταξύ των γενεών ως προς τη μακροχρόνια περίθαλψη, της μεγαλύτερης αναγνώρισης επαγγελματιών φροντιστών και, κυρίως, της μεγαλύτερης στήριξης των οικογενειακών φροντιστών.
<P>
" Προεδρία έχει ήδη δείξει την προτεραιότητά της ως προς τη μεγαλύτερη προσοχή που πρέπει να δοθεί στη βελτίωση της ποιότητας, της διαθεσιμότητας και της χρηματοδότησης της μακροχρόνιας περίθαλψης. Ποια είναι τα βήματα που προτίθεται να κάνει το Συμβούλιο κατά τη διάρκεια της Προεδρίας του για να στηρίξει τους οικογενειακούς φροντιστές σε όλη την ΕΕ, πολλοί από τους οποίους παρέχουν ήδη μακροχρόνια περίθαλψη και εξοικονομούν στις υγειονομικές υπηρεσίες εκατομμύρια ευρώ που θα προορίζονταν για υγειονομική πρόνοια;
<SPEAKER ID="406" NAME="Alexandr Vondra">
Προεδρεύων του Συμβουλίου. - Θα ήθελα να απαντήσω στην ερώτηση της κυρίας Harkin.
<P>
" Προεδρία γνωρίζει πολύ καλά τη σημασία της μακροχρόνιας περίθαλψης στο πλαίσιο της γήρανσης του πληθυσμού. Σύμφωνα με τη Eurostat, ο πληθυσμός άνω των 65 στην ΕΕ θα διπλασιαστεί μεταξύ 1995 και 2050. Το Συμβούλιο, στα συμπεράσματά του στις 16 Δεκεμβρίου 2008 για τις στρατηγικές δημόσιας υγείας για την καταπολέμηση νευροεκφυλιστικών ασθενειών με σχετίζονται με τη γήρανση, χαιρέτισε το έργο που έχει ήδη επιτευχθεί από ενώσεις που υπερασπίζουν και υποστηρίζουν τους ασθενείς και τους φροντιστές τους και κάλεσε τα Κράτη Μέλη και την Επιτροπή να συλλογιστούν από κοινού για την υποστήριξη προς τους φροντιστές και να σκεφτούν τρόπους περαιτέρω ανάπτυξης του έργου αυτού.
<P>
Επιπλέον, το Συμβούλιο κάλεσε επίσης τα Κράτη Μέλη να δημιουργήσουν, σε συνεργασία με τους εμπλεκόμενους φορείς, ένα πρόγραμμα δράσης εθνικής στρατηγικής ή άλλα μέτρα που θα στοχεύουν στη βελτίωση της ποιότητας ζωής των ασθενών και των φροντιστών τους, καθώς και στη βελτίωση της διανομής χρήσιμων πληροφοριών στους ασθενείς, τις οικογένειές τους και τους φροντιστές τους, προκειμένου να ενημερωθούν για τις αρχές περί παροχής φροντίδας και τις βέλτιστες πρακτικές που έχουν αναπτυχθεί.
<P>
Το Συμβούλιο πρότεινε επίσης την αξιολόγηση από τα Κράτη Μέλη της πολυπλοκότητας ή του πλεονασμού των διοικητικών διαδικασιών που αντιμετωπίζουν οι ασθενείς και οι φροντιστές τους και την εξεύρεση μέτρων για την απλοποίησή τους.
<P>
Επιπλέον, στην Κοινή έκθεση για την κοινωνική προστασία και την κοινωνική ένταξη του 2008, που διαβιβάστηκε από το Συμβούλιο της Ευρωπαϊκής Ένωσης στο Ευρωπαϊκό Συμβούλιο, τα Κράτη Μέλη δεσμεύτηκαν για την αύξηση της πρόσβασης σε ποιοτικές υπηρεσίες. Για αυτό το σκοπό, επαναβεβαίωσαν ότι χρειάζεται η κατάλληλη ισορροπία μεταξύ δημόσιων και ιδιωτικών ευθυνών και επίσημης και ανεπίσημης παροχής φροντίδας, και ότι προτιμάται αυτή να γίνεται κατ' οίκον ή στο πλαίσιο της κοινότητας έναντι της ιδρυματικής φροντίδας.
<P>
Το Συμβούλιο κάλεσε επίσης την Επιτροπή Κοινωνικής Προστασίας να συνεχίσει να προωθεί την κοινοποίηση των εμπειριών και την ανταλλαγή βέλτιστων πρακτικών σχετικά με την ποιότητα της μακροχρόνιας περίθαλψης, τη βοήθεια προς τους φροντιστές, την οργάνωση της μακροχρόνιας περίθαλψης και τη σημασία της ολοκληρωμένης παροχής φροντίδας.
<P>
" Προεδρία θα συνεχίσει την επιδίωξη του στόχου του 18-μηνου προγράμματος του Συμβουλίου στον τομέα της δημόσιας υγείας και θα επικεντρώσουν τις προσπάθειες σε επίπεδο ΕΕ στη βελτίωση της ανταλλαγής εμπειριών σχετικά με την υγειονομική περίθαλψη και την αλληλεγγύη προς τους φροντιστές, λαμβάνοντας υπόψη τις προκλήσεις που αφορούν την υγεία και που δημιουργούνται από τη γήρανση των κοινωνιών μας.
<P>
" Τσέχικη Προεδρία θα δώσει ιδιαίτερη σημασία σε ζητήματα κοινοτικής μακροχρόνιας παροχής φροντίδας, ανεπίσημης οικογενειακής φροντίδας, και της αξιοπρέπειας και των δικαιωμάτων των γηραιότερων ατόμων. " Προεδρία θα οργανώσει ένα Ευρωπαϊκό συνέδριο για την αξιοπρέπεια και τους κινδύνους για τους γηραιότερους, το οποίο θα λάβει χώρα στην Πράγα στις 25 Μαΐου 2009.
<P>
Το Συνέδριο θα επικεντρωθεί στη μεταρρύθμιση των κοινωνικών και υγειονομικών υπηρεσιών έτσι ώστε να ανταποκρίνονται καλύτερα στις ανάγκες και τις προτιμήσεις των ηλικιωμένων και των οικογενειών και θα ασχοληθεί επίσης, inter alia, με ζητήματα όπως η μακροχρόνια παροχή φροντίδας στην Κοινότητα, η οικογενειακή φροντίδα, οι γηριατρικές αδυναμίες, η πρόληψη της κακοποίησης και παραμέλησης των γηραιότερων και το ρόλο των δήμων.
<P>
" Προεδρία θα οργανώσει επίσης το Ευρωπαϊκό Συνέδριο "Κοινωνικές Υπηρεσίες - ένα εργαλείο κινητοποίησης της εργατικού δυναμικού και ενδυνάμωσης της κοινωνικής συνοχής", το οποίο θα διεξαχθεί στην Πράγα στις 22 και 23 Απριλίου. Το συνέδριο θα δώσει ιδιαίτερη σημασία στις αυξανόμενες ευκαιρίες απασχόλησης στις κοινωνικές υπηρεσίες στο πλαίσιο της γήρανσης του πληθυσμού, στην υποστήριξη των οικογενειακών φροντιστών και το ρόλο των κοινωνικών υπηρεσιών στην κοινωνική ένταξη και τη συμφιλίωση της φροντίδας και της απασχόλησης.
<P>
Προτεραιότητα θα δοθεί επίσης στην αυτονομία μέσα στην κοινότητα. Το συνέδριο πρέπει να συμβάλει επίσης στην ανταλλαγή βέλτιστων πρακτικών.
<P>
Επιτρέψτε μου να ολοκληρώσω με μια πρόσφατη εξέλιξη στον τομέα της φορολογίας. Το Συμβoύλιo Εcofin μόλις χτες έφτασε σε συμφωνία στις Βρυξέλλες ότι όλα τα Κράτη Μέλη πρέπει να έχουν την επιλογή να επιβάλλουν μειωμένο ΦΠΑ σε μόνιμη βάση σε υπηρεσίες κατ' οίκον παροχής φροντίδας όπως κατ' οίκον βοήθεια και φροντίδα για νέους, ηλικιωμένους, ασθενείς ή άτομα με ειδικές ανάγκες.
<SPEAKER ID="407" NAME="Kathy Sinnott" AFFILIATION="IND/DEM">
Είναι πολύ ενθαρρυντική η έμφαση που έχει δοθεί στην οικογένεια ιδιαίτερα, από την Τσέχικη Προεδρία. " έκθεση της Επιτροπής για τη δημογραφία, η οποία δείχνει τη γήρανση του Ευρωπαϊκού πληθυσμού, έχει υπότιτλο "αλληλεγγύη μεταξύ των γενεών", αλλά μέσω της οικογένειας μαθαίνουμε για την αλληλεγγύη και ότι αυτή βασίζεται στην αγάπη και τη φροντίδα.
<P>
Χαίρομαι επίσης για το ότι η Τσέχικη Προεδρία έχει αναγνωρίσει το σεβασμό της ανθρώπινης αξιοπρέπειας, καθώς αυτή η αρχή βρίσκεται στην καρδιά της φροντίδας. Θα ήθελα να το σχολιάσετε αυτό καθώς πιστεύω ότι, για να παρέχουμε φροντίδα σε όσους τη χρειάζονται, με τρόπο που σέβεται την ανθρώπινη αξιοπρέπεια, πρέπει να έχουμε αυτή την αρχή κατά νου.
<SPEAKER ID="408" NAME="Hubert Pirker" AFFILIATION="PPE-DE">
(DE) Κυρία Πρόεδρε, πιστεύω ότι είναι πολύ θετικό ότι καταβάλλονται προσπάθειες για τη στήριξη των συγγενών, έτσι ώστε να μπορούν να παρέχουν μακροχρόνια φροντίδα. Δυστυχώς, στην πραγματικότητα, δεν υπάρχουν αρκετοί συγγενείς για να το κάνουν αυτό. Αντιθέτως, χρειαζόμαστε έναν όλο και μεγαλύτερο αριθμό υψηλά εκπαιδευμένου προσωπικού. Έτσι προκύπτει το ερώτημα: ποιες είναι οι πρωτοβουλίες που θα πάρει ο Προεδρεύων του Συμβουλίου για να διασφαλίσει την ύπαρξη επαγγελματιών φροντιστών; Έχουν υπάρξει ιδέες για μιας μορφής εναρμονισμένη κατάρτιση, καθώς αυτές αποτελούν νέες πρωτοβουλίες;
<SPEAKER ID="409" NAME="Alexandr Vondra">
Προεδρεύων του Συμβουλίου. - Κυρία Πρόεδρε, ευχαριστώ τους συναδέλφους Βουλευτές για τα σχόλιά τους σχετικά με τις προσπάθειες της Προεδρίας για τη βελτίωση των συνθηκών διαβίωσης των ηλικιωμένων. Το πρόβλημα της γήρανσης του πληθυσμού είναι κοινό για όλες τις χώρες· και πρέπει να το προσεγγίσουμε με κάποια αξιοπρέπεια.
<P>
Είναι αλήθεια φυσικά, ότι πολλές από αυτές τις προκλήσεις παραμένουν στην εθνική αρμοδιότητα των Κρατών Μελών, αλλά, στην αρχή της συζήτησης, αναφέρθηκα στα δύο συνέδρια. Πιστεύω ότι τα Κράτη Μέλη μπορούν να παρέχουν εκπαιδευτικές και συμβουλευτικές ευκαιρίες στους οικογενειακούς φροντιστές. " ανάπτυξη υψηλής ποιότητας εκπαίδευσης αποτελεί καθοριστικό παράγοντα για τη βελτίωση της ποιότητας της φροντίδας, όπως και η προσωρινή παροχή φροντίδας από αναπληρωματικό φροντιστή και ειδική άδεια για υπαλλήλους που φροντίζουν οικογενειακά μέλη. Εδώ, σημαντικά στοιχεία είναι και οι ευέλικτες ώρες εργασίας, η ημιαπασχόληση και άλλες εργασιακές ευκολίες φιλικές προς τον φροντιστή.
<P>
Τέλος, σημαντική είναι και η κοινωνική προστασία των οικογενειακών φροντιστών. " φροντίδα που παρέχεται τόσο από οικογενειακούς όσο και επαγγελματίες φροντιστές πρέπει να εκτιμάται και να οργανώνεται από την κοινωνία. " οικονομική ασφάλεια έτσι, είναι προαπαιτούμενο για τη διασφάλιση της ποιότητας της φροντίδας.
<P>
Θέμα: Ανεργία στην Ευρώπη
<P>
Ποιες είναι οι πρωτοβουλίες του Ευρωπαϊκού Συμβουλίου για την καταπολέμηση της ανεργίας των νέων και της μακροχρόνιας ανεργίας στην Ευρώπη;
<SPEAKER ID="411" NAME="Alexandr Vondra">
Προεδρεύων του Συμβουλίου. - Θα ήθελα να ευχαριστήσω τον Brian Crowley για την ερώτησή του. Πιστεύω ότι γνωρίζετε ότι τα Κράτη Μέλη είναι, κατά πρώτον, υπεύθυνα για το σχεδιασμό και την εφαρμογή των πολιτικών απασχόλησης. Παρόλα αυτά, το Συμβούλιο έχει έναν αριθμό ευθυνών στον τομέα της απασχόλησης, συμπεριλαμβανομένης της ετήσιας υιοθέτησης των κατευθυντήριων γραμμών απασχόλησης σύμφωνα με το Άρθρο 128 της Συνθήκης. Ιδιαίτερα τώρα που η Ευρώπη είναι αντιμέτωπη με μια οικονομική κρίση, το Συμβούλιο δίνει ιδιαίτερη προσοχή στις πολιτικές απασχόλησης των Κρατών Μελών.
<P>
Αναφερθήκατε συγκεκριμένα στην ερώτησή σας για τις πρωτοβουλίες του Ευρωπαϊκού Συμβουλίου για την καταπολέμηση της ανεργίας των νέων και της μακροχρόνιας ανεργίας στην Ευρώπη. Το Δεκέμβριο του 2008, το Ευρωπαϊκό Συμβούλιο συμφώνησε σε ένα Eυρωπαϊκό σχέδιο για την ανάκαμψη της οικονομίας για να προκύψει ένα συνεκτικό πλαίσιο για λήψη δράσης στο επίπεδο της Ένωσης, καθώς και για μέτρα που θα υιοθετηθούν από κάθε Κράτος Μέλος, λαμβάνοντας υπόψη τις ξεχωριστές συνθήκες που επικρατούν στο καθένα. Στο συμπέρασμα του Ευρωπαϊκού Συμβουλίου τονίστηκε ιδιαίτερα, η γρήγορη δράση που πρέπει να υπάρξει από το Ευρωπαϊκό Κοινωνικό Ταμείο για την υποστήριξη της απασχόλησης, ειδικά προς όφελος των πιο ευάλωτων ομάδων του πληθυσμού. Το Ευρωπαϊκό Συμβούλιο ανέλαβε την υποχρέωση να αξιολογήσει την εφαρμογή του σχεδίου στο ερχόμενο εαρινό Συμβούλιο το Μάρτιο, υποδηλώνοντας ότι προσθέσεις ή τροποποιήσεις μπορεί να είναι απαραίτητες.
<P>
Κατά το πρώτο μισό του 2009, η Τσέχικη Προεδρία δίνει ιδιαίτερη προσοχή σε μέτρα απασχόλησης στο πλαίσιο του εαρινού Ευρωπαϊκού Συμβουλίου. Το εαρινό Ευρωπαϊκό Συμβούλιο θα εξετάσει την κατάσταση, ως προς την απασχόληση στην Κοινότητα, και θα υιοθετήσει συμπεράσματα στη βάση της Κοινής Έκθεσης για την Απασχόληση που έχει υιοθετηθεί από το Συμβούλιο και την Επιτροπή.
<P>
" γνώμη του Ευρωπαϊκού Κοινοβουλίου για αυτό το ζήτημα θα είναι ευπρόσδεκτη εν όψει του Ευρωπαϊκού Συμβουλίου το Μάρτιο. Βάσει της αξιολόγησης του Ευρωπαϊκού Συμβουλίου, το Συμβούλιο θα υιοθετήσει τις κατευθυντήριες γραμμές για τις πολιτικές απασχόλησης των Κρατών Μελών. Οι υπάρχουσες κατευθυντήριες γραμμές για την απασχόληση που υιοθετήθηκαν πέρυσι, καθώς και οι προηγούμενες ερμηνείες, έχουν επανειλημμένα τονίσει τη σημασία της αντιμετώπισης της ανεργίας των νέων και της μακροχρόνιας ανεργίας στα Κράτη Μέλη.
<P>
Από το φθινόπωρο του 2008, όταν άρχισαν να είναι εμφανείς οι επιπτώσεις της παρούσας κρίσης, η Επιτροπή Απασχόλησης, η οποία συστάθηκε από το Συμβούλιο σύμφωνα με το Άρθρο 130 της Συνθήκης, έχει αναλάβει την ευθύνη της συνεχούς παρακολούθησης της κατάστασης απασχόλησης των Κρατών Μελών. Τα ευρήματα της επιτροπής μεταβιβάζονται στο Συμβούλιο.
<P>
Επιπλέον, η Προεδρία αποφάσισε να οργανώσει τη Σύνοδο Κορυφής για την απασχόληση έτσι ώστε να υπάρχει μια πλατφόρμα συζήτησης και πιθανών αποφάσεων, και θα διεξαχθεί στις 7 Μαΐου. Τα θέματα της συζήτησης θα επιβεβαιωθούν μετά το εαρινό Ευρωπαϊκό Συμβούλιο - οπότε σχεδιάζουμε τη διεξαγωγή της συζήτησης για τις κατευθύνσεις την επόμενη εβδομάδα. Πρέπει επίσης να αναφερθεί σε αυτό το πλαίσιο ότι, κατά τη διάρκεια αυτής της χρονιάς, το Ευρωπαϊκό Κοινοβούλιο και το Συμβούλιο, όπως και οι από κοινού νομοθέτες, κάνουν εκτιμήσεις και εξετάζουν τροποποιήσεις στο Ευρωπαϊκό Ταμείο για την Παγκοσμιοποίηση, ένα εργαλείο για την εξάλειψη των αρνητικών επιπτώσεων της παγκοσμιοποίησης, στις οποίες φυσικά ανήκουν και οι απώλειες θέσεων εργασίας, καθώς και η μείωση του κινδύνου οι πλεονάζοντες υπάλληλοι να γίνουν μακροχρόνια άνεργοι. Ο στόχος είναι να αποφευχθεί η μακροχρόνια ανεργία παρέχοντας έγκαιρη βοήθεια μέσω προγραμμάτων ενεργοποίησης στους εργαζόμενους που έχουν πληγεί, όπως εκπαίδευση, κάτι που θα είχε ως αποτέλεσμα την απόκτηση περαιτέρω προσόντων.
<P>
Γενικά, η προώθηση της απασχόλησης, συμπεριλαμβανομένης της καταπολέμησης της μακροχρόνιας ανεργίας και της ανεργίας των νέων, βρισκόταν πάντα ψηλά στις προτεραιότητες του Συμβουλίου και του Ευρωπαϊκού Συμβουλίου. " Προεδρία στηρίζει την εφαρμογή των αρχών της ευελισφάλειας (συνδυασμός ευελιξίας και ασφάλειας). " εφαρμογή τους στις εθνικές πολιτικές, μαζί με τη συνεχιζόμενη δομική μεταρρύθμιση, θα βοηθήσει στη βελτίωση της κατάστασης των ευάλωτων ομάδων στην αγορά εργασίας, που περιλαμβάνουν τους νέους, τους ηλικιωμένους, τους μακροχρόνια άνεργους και τους ανθρώπους με λίγα προσόντα.
<P>
Ο αξιότιμος Βουλευτής μπορεί να είναι σίγουρος ότι την άνοιξη του 2009, εν μέσω παγκόσμιας οικονομικής κρίσης και αυξανόμενης ανεργίας, αυτό συνεχίζει να ισχύει.
<SPEAKER ID="412" NAME="Brian Crowley" AFFILIATION="UEN">
Θα ήθελα να ευχαριστήσω τον Προεδρεύοντα του Συμβουλίου για την απάντησή του. Πιστεύω ότι αποτελεί φόρο τιμής για την Προεδρία ότι είχαν σχεδιάσει συνέδριο για την απασχόληση πριν αναγνωρίσουμε ή συνειδητοποιήσουμε και εμείς οι ίδιοι τη σοβαρότητα του προβλήματος την ανεργίας που θα προέκυπτε από την οικονομική κρίση.
<P>
Αλλά, εν όψει αυτής της συνόδου για την απασχόληση που θα λάβει χώρα, υπάρχουν τρία σημαντικά θέματα στα οποία πρέπει να επικεντρώσουμε και να επιλύσουμε: καταρχάς, να μη χρησιμοποιηθεί το Ευρωπαϊκό Κοινωνικό Ταμείο απλά για εκπαίδευση, αλλά να διασφαλιστεί ότι αυτή η εκπαίδευση θα οδηγεί πράγματι σε αποκατάσταση και δε θα γίνεται εκπαίδευση για την εκπαίδευση· δεύτερον, να διασφαλιστεί ότι το Ταμείο για την Παγκοσμιοποίηση θα δραστηριοποιηθεί άμεσα καθώς οι θέσεις εργασίες χάνονται τώρα· και τρίτον, και πιο σημαντικό, να ενθαρρυνθούν οι συνάδελφοί μας στο Συμβούλιο να μην επιδίδονται σε εθνικό προστατευτισμό των θέσεων εργασίας στις χώρες τους σε βάρος των θέσεων εργασίας σε άλλες χώρες, καθώς εάν συντονιστούμε και συνεργαστούμε, έχουμε περισσότερες πιθανότητες επιτυχίας.
<SPEAKER ID="413" NAME="Gay Mitchell" AFFILIATION="PPE-DE">
Θα συμφωνούσε ο Προεδρεύων του Συμβουλίου μαζί μου ότι η κατάσταση στην οποία βρισκόμαστε δε μοιάζει τόσο με το 1930, αλλά περισσότερο με την κατάσταση που επικρατούσε στο τέλος του Δεύτερου Παγκοσμίου Πολέμου, και ότι αυτό που πραγματικά χρειαζόμαστε είναι κάτι που να πλησιάζει περισσότερο στο Σχέδιο Μάρσαλ για την ανάκαμψη της Ευρώπης;
<P>
Θα συμφωνούσε έτσι ότι υπάρχει η δυνατότητα για την Ευρωπαϊκή Τράπεζα Επενδύσεων (ΕΤΕ) να βρει έναν επενδυτή, όπως η Κίνα, να δανείσει λεφτά στην ΕΤΕ για επενδύσεις στην Ευρώπη, τα οποία μετά θα μπορούσαν να αποπληρωθούν μέσω των εμπορικών δασμών και του ΦΠΑ που θα συλλέγεται από την Ένωση σε όποιον δάνεισε αυτά τα λεφτά στην ΕΤΕ; Θα συμφωνούσε ότι ενώ το Συνέδριο για την Απασχόληση είναι ευπρόσδεκτο, χρειαζόμαστε νέες ιδέες και κάτι τόσο δραστικό όσο αυτό που έγινε στο τέλος του Δεύτερου Παγκοσμίου Πολέμου;
<SPEAKER ID="414" NAME="Hubert Pirker" AFFILIATION="PPE-DE">
(DE) Κυρία Πρόεδρε, τα υπάρχοντα εμπόδια στην κινητικότητα είναι, αναμφίβολα, εν μέρει υπεύθυνα για την ανεργία των νέων. Υπάρχουν πολύ καλά διασυνοριακά εκπαιδευτικά προγράμματα, συμπεριλαμβανομένων και των προγραμμάτων για μαθητευόμενους, αλλά τα εμπόδια στον τομέα των κοινωνικών δικαιωμάτων και της υγειονομικής ασφάλισης σημαίνουν ότι όλες αυτές οι δυνατότητες κινητικότητας και επιπλέον εκπαίδευσης στο εξωτερικό δεν μπορούν να χρησιμοποιηθούν. Ποιες είναι οι ενέργειες της Προεδρίας του Συμβουλίου για την αντιμετώπιση αυτού του ζητήματος;
<SPEAKER ID="415" NAME="Alexandr Vondra">
Προεδρεύων του Συμβουλίου. - Κυρία Πρόεδρε, πιστεύω ότι υπάρχουν δύο ξεχωριστά θέματα, ένα από τον κύριο Crowley και ένα από τον κύριο Mitchell. Πιστεύω ότι πρέπει να αποφύγουμε τους διάφορους προστατευτικούς πειρασμούς που θα μπορούσαν να οδηγήσουν σε αυξανόμενη ανεργία στα διάφορα Κράτη Μέλη. " εθνική λύση δεν πρέπει να είναι σε βάρος των γειτόνων και το τίμημα για αυτή δεν πρέπει να καταβληθεί από τις επόμενες γενεές.
<P>
Πρέπει να υπάρχουν μέτρα και να αντιδράσουμε στην υπάρχουσα κατάσταση, και αυτό προσπαθούμε να κάνουμε. Συμφωνώ με τον κύριο Mitchell ότι χρειαζόμαστε σχέδιο και έχουμε ορισμένα σχέδια. Έχουμε το Eυρωπαϊκό σχέδιο για την ανάκαμψη της οικονομίας και πρέπει να το εφαρμόσουμε. Φυσικά είμαστε σε συζητήσεις και σε συνεργασία με την Ευρωπαϊκή Τράπεζα Επενδύσεων. Ο Πρόεδρός της κύριος Maystadt διοργάνωσε ένα συνέδριο πριν δύο μέρες στο οποίο παρουσίασε πόσα είχε ξοδέψει η ΕΤΕ από την αρχή της κρίσης - σχεδόν EUR 10 δισεκατομμύρια περισσότερα από την προηγούμενη χρονιά. Υπάρχει μια άλλη πρωτοβουλία από την ΕΤΕ, σε συνεργασία με την Ευρωπαϊκή Τράπεζα Ανασυγκρότησης και Ανάπτυξης και την Παγκόσμια Τράπεζα, να διαθέσουν πόρους που θα ανέρχονται σε περισσότερα από EUR 24 δισεκατομμύρια για να καλύψουν τις ανάγκες των διάφορων μικρομεσαίων επιχειρήσεων, για παράδειγμα. Αυτό είναι σημαντικό για τη διατήρηση της απασχόλησης.
<P>
Σχετικά με την αναθεώρηση των κανονισμών του Ευρωπαϊκού Κοινωνικού Ταμείου και του Ευρωπαϊκού Ταμείου για την Παγκοσμιοποίηση, επιτεύχθηκε στο Συμβούλιο συμφωνία επί της πρότασης αναθεώρησης των κανονισμών του Ευρωπαϊκού Κοινωνικού Ταμείου, απλουστεύοντας την καταγραφή των εξόδων και των αυξανόμενων πληρωμών προς τα Κράτη Μέλη. Προς το παρόν, αναμένεται η θέση του Κοινοβουλίου και ο αναθεωρημένος κανονισμός μπορεί να εφαρμοστεί το Μάιο 2009.
<P>
Θέμα: Ανισότητα στα παγκόσμια πρότυπα παραγωγής
<P>
" Ευρώπη επιβάλλει υψηλά πρότυπα, τα οποία όλοι επικροτούμε, στην παραγωγή τροφίμων και στη βιομηχανία εντός των συνόρων της αλλά δεν απαιτεί την τήρηση αυτών των προτύπων από τα εισαγόμενα προϊόντα. Τα Ευρωπαϊκά πρότυπα, ιδιαίτερα για την παραγωγή τροφίμων και την κατασκευή ενδυμάτων και παιχνιδιών, είναι τα υψηλότερα στον κόσμο· αλλά αυτά τα υψηλά πρότυπα προσθέτουν κόστος και κάνουν την παραγωγή εντός των συνόρων της ΕΕ πιο ακριβή. Τα εισαγόμενα προϊόντα, που δεν υπόκεινται στα ίδια υψηλά περιβαλλοντικά και άλλα πρότυπα, παίρνουν θέση στα ράφια μας, συχνά σε πολύ χαμηλότερες τιμές.
<P>
Ποιες είναι οι ενέργειες του Συμβουλίου στον ΠΟΕ και τα άλλα παγκόσμια φόρα για τη συνειδητοποίηση του προβλήματος και την ενθάρρυνση υψηλότερων προτύπων παραγωγής σε όλο τον κόσμο, παρέχοντας μεγαλύτερη προστασία στους εργαζόμενους και τους καταναλωτές;
<SPEAKER ID="417" NAME="Alexandr Vondra">
Προεδρεύων του Συμβουλίου. - Χαίρομαι για μια ακόμη ερώτηση που τίθεται από τους Ιρλανδούς ευρωβουλευτές - φαίνεται ότι οι Ιρλανδοί είναι πολύ δραστήριοι στην Ώρα των Ερωτήσεων.
<P>
Έτσι, σχετικά με την πρωτοβουλία για τον ΠΟΕ για τη συνειδητοποίηση του προβλήματος και την ενθάρρυνση υψηλότερων προτύπων παραγωγής σε όλο τον κόσμο, επιτρέψτε μου καταρχάς να υπενθυμίσω στον αξιότιμο συνάδελφο ότι η Επιτροπή είναι ο κύριος εμπορικός διαπραγματευτής της Ευρωπαϊκής Ένωσης στον ΠΟΕ, ενεργώντας στη βάση της εντολής που έχει δοθεί από το Συμβούλιο. Συνεπώς, θα χρειαζόμασταν τον Επίτροπο Ashton εδώ.
<P>
Σχετικά με τα πρότυπα παραγωγής, το Άρθρο 20 της GATT δίνει τη δυνατότητα στις κυβερνήσεις να δράσουν ως προς το εμπόριο προκειμένου να προστατεύσουν τη ζωή ή την υγεία ανθρώπων, ζώων ή φυτών, με την προϋπόθεση ότι δε θα κάνουν διακρίσεις ή δε θα το χρησιμοποιούν ως κεκαλυμμένο προστατευτισμό.
<P>
Επιπλέον, υπάρχουν δύο συγκεκριμένες διατάξεις του ΠΟΕ με ασχολούνται με αυτά τα ζητήματα: οι συμφωνίες για τα υγειονομικά και φυτοϋγειονομικά μέτρα (ΥΦΠ) και οι συμφωνίες για τα τεχνικά εμπόδια στο εμπόριο (ΤΕΕ).
<P>
" ΥΦΠ είναι μια ξεχωριστή συμφωνία που περιέχει βασικούς κανόνες για την ασφάλεια των τροφίμων και ζωοϋγειονομικά και φυτοϋγειονομικά πρότυπα. Επιτρέπει στις χώρες να θέτουν τα δικά τους πρότυπα, με την προϋπόθεση ότι αυτά βασίζονται στην επιστήμη. Οι συμφωνίες για τα ΤΕΕ υποχρεώνουν τα μέλη του ΠΟΕ να διασφαλίζουν ότι οι τεχνικοί κανονισμοί, τα εθελοντικά πρότυπα και οι διαδικασίες αξιολόγησης της συμμόρφωσης δε δημιουργούν περαιτέρω εμπόδια στο εμπόριο.
<P>
Μέλη του ΠΟΕ ενθαρρύνονται έτσι να ακολουθούν διεθνή πρότυπα, κατευθυντήριες γραμμές και συστάσεις όπου υπάρχουν. Μπορούν να λάβουν μέτρα που θα επιφέρουν υψηλότερα πρότυπα μόνο αν υπάρχει επιστημονική αιτιολόγηση για αυτό.
<P>
" Ευρωπαϊκή Κοινότητα επιβάλλει υψηλού επιπέδου πρότυπα μέσω των οποίων προστατεύονται οι καταναλωτές μας. Παρόλα αυτά, πρέπει να διασφαλίσουμε ότι τα απαιτούμενα πρότυπα, δε συγκρούονται με τις προαναφερθείσες συμφωνίες.
<P>
Όλοι γνωρίζουμε ότι υπάρχουν διαφορετικές απόψεις για αυτά τα ζητήματα και ότι η Ευρωπαϊκή Κοινότητα έχει βρεθεί πολλές φορές σε θέση άμυνας σχετικά με αυτά τα μέτρα.
<P>
Σύμφωνα με την άποψη της Κοινότητας, η ορθή ρυθμιστική πρακτική μπορεί, μεταξύ άλλων πραγμάτων, να βοηθήσει να αποφευχθούν περιττά εμπόδια στο διεθνές εμπόριο και να διασφαλισθεί ότι η νομοθεσία δεν είναι περισσότερο περιοριστική από ότι χρειάζεται. Την ίδια στιγμή, μπορεί να υπερασπιστεί το δικαίωμα επιδίωξης στόχων δημόσιας πολιτικής, για παράδειγμα, σε σχέση με τη ζωή των ανθρώπων, των ζώων και των φυτών καθώς του περιβάλλοντος σε επίπεδο που θεωρεί κατάλληλο, δεδομένου ότι αυτά δεν εφαρμόζονται με τρόπο που αποτελεί αυθαίρετη ή αδικαιολόγητη διάκριση.
<P>
Στο υπάρχων πλαίσιο του οικονομικού αναβρασμού και της χρηματοπιστωτικής κατάρρευσης, η σημασία της πλήρους συμμόρφωσης και της αποτελεσματικής εφαρμογής όλων των κανόνων και των συμφωνιών του ΠΟΕ είναι κάτι παραπάνω από απαραίτητη.
<P>
" Ευρωπαϊκή Κοινότητα εργάζεται προς την κατεύθυνση της ενδυνάμωσης των διεθνών προτύπων στους κόλπους των σχετικών επιτροπών του ΠΟΕ, ιδιαίτερα της ΤΕΕ, της ΥΦΠ, της επιτροπής για τα δικαιώματα πνευματικής ιδιοκτησίας στον τομέα του εμπορίου, εμπορικών και περιβαλλοντικών επιτροπών. Μια πρόσφατη περίπτωση που μπορεί να αναφερθεί είναι η σκληρή στάση της Ευρωπαϊκής Κοινότητας στην επιτροπή ΥΦΠ στο τέλος Φεβρουαρίου για το ζήτημα της μη συμμόρφωσης ορισμένων μελών με τα πρότυπα του Παγκόσμιου Οργανισμού για την Υγεία των Ζώων.
<SPEAKER ID="418" NAME="Mairead McGuinness" AFFILIATION="PPE-DE">
Θα ήθελα να ευχαριστήσω τον Προεδρεύοντα του Συμβουλίου για την αναλυτική και τεχνική απάντησή του, αλλά επιτρέψτε μου να σας δώσω ένα πρακτικό παράδειγμα για να ξεκαθαριστούν ορισμένα θέματα. Σε κάποια χρόνια, η Ευρωπαϊκή Ένωση θα απαγορεύσει την παραγωγή αυγών κλωβοστοιχίας. Παρόλα αυτά, η μέθοδος αυτή θα χρησιμοποιείται εκτός των συνόρων μας και εμείς θα εισάγουμε αυγά σε υγρή κατάσταση ή σε σκόνη που θα έχουν παραχθεί με αυτή τη μέθοδο που θα είναι απαγορευμένη στην Ευρωπαϊκή Ένωση και οι παραγωγοί είναι μπερδεμένοι με όλη αυτή τη λογική.
<P>
Σας ερωτώ, ως λογικός και λεπτομερής που είσαστε στις απαντήσεις σας, πως συζητάτε την περίπτωση αυτής της μεθόδου όταν δεν αναφέρουμε ότι δεν μπορεί να γίνεται εισαγωγή αυγών σε υγρή κατάσταση ή σε σκόνη που θα προέρχονται από αυγά κλωβοστοιχίας; Είναι γελοίο να το απαγορεύσουμε εντός των συνόρων.
<SPEAKER ID="419" NAME="Jim Allister" AFFILIATION="NI">
Κύριε Υπουργέ, πιστεύω ότι το ερώτημα επικεντρωνόταν στην ανταγωνιστικότητα και πως μπορούμε να τη διατηρήσουμε για τους παραγωγούς της ΕΕ. Δεδομένου ότι οι παραγωγοί της ΕΕ, ιδιαίτερα τροφίμων, έχουν το επιπλέον κόστος της τήρησης των προτύπων της ΕΕ και, την ίδια στιγμή, ανταγωνίζονται τις εισαγωγές άλλων χωρών που δεν έχουν αυτό το κόστος, θα ήθελα να σας ρωτήσω αν πιστεύετε ότι η κοινή γεωργική πολιτική (ΚΓΠ) πρέπει να χρησιμοποιηθεί για να χρηματοδοτήσει τη διατήρηση της ανταγωνιστικότητας των παραγωγών της ΕΕ. Χωρίς αυτή τη χρηματοδότηση, θα υποστούμε ακριβώς αυτά στα οποία αναφέρθηκε η κυρία McGuinness.
<SPEAKER ID="420" NAME="Alexandr Vondra">
Προεδρεύων του Συμβουλίου. - Δεν είμαι από τους μεγαλύτερους υποστηρικτές της ΚΓΠ. Είμαι υπέρ της συνεχιζόμενης μεταρρύθμισης της ΚΓΠ, αλλά ελπίζω ότι δε θα βρεθούμε στη θέση να εισάγουμε αυγά σε υγρή ή ξηρά κατάσταση. Πιστεύω επίσης ότι, τα περισσότερα πρότυπα της ΕΚ σχετικά με τη διάθεση στην αγορά, βασίζονται όχι μόνο σε ότι έχουμε συμφωνήσει εδώ στην Ευρώπη, αλλά και στα διεθνώς αναγνωρισμένα πρότυπα Codex Alimentarius και την Οικονομική Επιτροπή των "νωμένων Εθνών για τα Ευρωπαϊκά πρότυπα. Είναι σημαντικό όλοι να ακολουθούν ορισμένα πρότυπα, και να μη δημιουργούμε τις συνθήκες υπονόμευσης αυτής της κατάστασης.
<P>
Οι συμφωνίες ΤΕΕ αναγκάζουν τον ΠΟΕ και τα μέλη του να διασφαλίσουν ότι οι τεχνικοί κανονισμοί, τα εθελοντικά πρότυπα και οι αξιολογήσεις της πιστότητας των παραγωγών, δε θα δημιουργήσουν περιττά εμπόδια στο εμπόριο.
<P>
Θέμα: Κλιματικές αλλαγές
<P>
Ποιες είναι οι προεργασίες του Συμβουλίου πριν τη σύνοδο των G8 τον Ιούλιο και το συνέδριο για τις κλιματικές αλλαγές στην Κοπεγχάγη αργότερα φέτος για να προωθηθούν οι διεθνείς διαπραγματεύσεις για τις κλιματικές αλλαγές; Ιδιαίτερα, μπορεί το Συμβούλιο να αναφέρει βελτίωση στη συνεργασία σε αυτό τον τομέα μεταξύ της ΕΕ και της νέας Αμερικανικής διακυβέρνησης?
<P>
Επιπλέον, ποιες είναι οι περαιτέρω δράσεις για την καταπολέμηση των κλιματικών αλλαγών που σχεδιάζει το Συμβούλιο προκειμένου να εδραιωθεί το πακέτο μέτρων που συμφωνήθηκε το Δεκέμβριο;
<SPEAKER ID="422" NAME="Alexandr Vondra">
Προεδρεύων του Συμβουλίου. - Το Δεκέμβριο 2008, η Διάσκεψη Poznań συμφώνησε σε ένα πρόγραμμα εργασίας για το 2009, το οποίο προσδιόριζε επακριβώς τα βήματα προς τη Διάσκεψη της Κοπεγχάγης για το Κλίμα που θα διεξαχθεί το Δεκέμβριο του 2009. " Διάσκεψη Poznań έστειλε επίσης το μήνυμα ότι η παρούσα οικονομική κρίση δεν πρέπει να αντιμετωπιστεί ως εμπόδιο για περαιτέρω δράσεις για τις κλιματικές αλλαγές, αλλά αντιθέτως ως μία ακόμη ευκαιρία για τη ριζική μεταρρύθμιση του οικονομικού μας συστήματος και τη μετάβαση σε μια οικονομία χαμηλών εκπομπών διοξειδίου του άνθρακα.
<P>
Λέγοντας αυτό, πρέπει να γνωρίζουμε ότι δε θα είναι εύκολη η υλοποίησή του. " οικονομική κάμψη θα επηρεάσει την προθυμία των εμπλεκομένων φορέων να απορροφήσουν το επιπλέον κόστος της δέσμευσης περιορισμού, καθώς και τα μέτρα μετριασμού και προσαρμογής.
<P>
" Τσέχικη Προεδρία προτίθεται να στρέψει τις προσπάθειες σε διεθνές επίπεδο προς μια επιτυχή συμφωνία στην Κοπεγχάγη το Δεκέμβριο. Όπως γνωρίζετε, ως παρακολούθηση της ανακοίνωσης της Επιτροπής με την ονομασία "Για μια συνεκτική συμφωνία σχετικά με την κλιματική αλλαγή στην Κοπεγχάγη" και στη βάση των στοιχείων της Προσωρινής επιτροπής για την αλλαγή του κλίματος που συστάθηκε από το Ευρωπαϊκό Κοινοβούλιο, το Συμβούλιο υιοθέτησε συμπεράσματα για αυτό το ζήτημα την περασμένη εβδομάδα, επεκτείνοντας έτσι τη θέση της ΕΕ για μια συνεκτική συμφωνία της ΕΕ μετά το 2012.
<P>
Το επερχόμενο Ευρωπαϊκό Συμβούλιο αναμένεται επίσης να στείλει καίρια πολιτικά μηνύματα. Πέρα από το κοινό όραμα της μακροπρόθεσμης δράσης για τις πολιτικές μετριασμού και προσαρμογής καθώς και της τεχνολογίας, η αναγνώριση των κατάλληλων μέσων για τη χρηματοδότηση αποτελεσματικών και μακροχρόνιων κλιματικών πολιτικών είναι ζωτικής σημασίας για τη θέση της ΕΕ και θα καθορίσει, σε ένα μεγάλο βαθμό, την επιτυχία της Διάσκεψης της Κοπεγχάγης.
<P>
" ΕΕ έχει ήδη ξεκινήσει την ενεργό προσέγγιση, όχι μόνο των σημαντικών εταίρων με τους οποίους διαπραγματεύεται και των κύριων αναδυόμενων οικονομιών, αλλά επίσης και της νέα Αμερικανικής διακυβέρνησης, η οποία έχει ήδη δείξει την ετοιμότητά της να εμπλακεί εποικοδομητικά.
<P>
" Προεδρία είχε την πρώτη συνάντηση με τη νέα Αμερικανική διακυβέρνηση και σχεδιάζει να υπάρξουν και άλλες συναντήσεις το συντομότερο δυνατό. Οι κλιματικές αλλαγές θα είναι ένα από τα θέματα που θα συζητηθούν κατά τη διάρκεια της άτυπης Διάσκεψης Κορυφής ΕΕ"ΠΑ στην Πράγα τις 5 Απριλίου. Οι πρώτες ενδείξεις από την Ουάσιγκτον είναι, σε κάθε περίπτωση, ενθαρρυντικές και έτσι θα είναι ζωτικής σημασίας η διασφάλιση καλής συνεργασίας μεταξύ ΕΕ και "ΠΑ προκειμένου οι θέσεις μας να είναι όσο το δυνατό πιο φιλόδοξες και να διασφαλιστεί ότι θα ακολουθήσουν και οι σημαντικότερες αναδυόμενες οικονομίες.
<P>
Για να αποδώσουν οι προσπάθειες της ΕΕ για την καταπολέμηση των κλιματικών αλλαγών, είναι απαραίτητο να ενταχθούν στη διαδικασία και άλλες οικονομίες από όλο τον κόσμο που παράγουν μεγάλες ποσότητες CO2. Για αυτό το λόγο προσκλήθηκαν στη σύνοδο των G8 οι παρακάτω χώρες- Νότια Αφρική, Αίγυπτος, Κίνα, Ινδία, Αυστραλία, Μεξικό, Βραζιλία, Ινδονησία και Νότια Κορέα.
<P>
Ως προς τη δέσμη μέτρων για το κλίμα και την ενέργεια, ερχόμενη σε συμφωνία το Δεκέμβριο του 2008, η ΕΕ έστειλε ένα πολύ ισχυρό πολιτικό μήνυμα προς όλους τους εταίρους με τους οποίους διαπραγματεύεται. Τώρα θα αρχίσουμε την εφαρμογή των μέτρων αυτών, κάτι που απαιτεί πολύ τεχνική δουλειά.
<P>
Γνωρίζοντας την ανάγκη λεπτομερούς καθορισμού των κριτηρίων που θα ήθελε να εφαρμόσει η Ευρωπαϊκή Ένωση πηγαίνοντας από μια μείωση του 20% σε μια μείωση 30%, το Συμβούλιο εξετάζει τα ζητήματα της συμπληρωματικότητας της προσπάθειας και της επάρκειας της πιθανούς ανάπτυξης κρατικών δράσεων στη βάση της ανακοίνωσης της Επιτροπής. Το σχετικό κείμενο περιλαμβάνεται στα συμπεράσματα του Συμβουλίου Περιβάλλοντος της 2 Μαρτίου 2009.
<SPEAKER ID="423" NAME="Claude Moraes" AFFILIATION="PSE">
Τι θα ήταν η Ώρα των Ερωτήσεων χωρίς τους Ιρλανδούς συναδέλφους μας και τις αποτελεσματικές και σαφείς παρεμβάσεις τους; Μιλώ πρώτος τώρα, αλλά θέλω να επισημάνω κάτι στην Προεδρία.
<P>
" ουσία πίσω από το ερώτημά μου είναι ότι πρέπει να έχουμε κατά νου ότι τα νεότερα μέλη μας ιδιαίτερα - και είμαι σίγουρος ότι δεν είμαι ο μόνος σε αυτή την κατάσταση - επιθυμούν να προτρέψουν τόσο την Προεδρία στη διάρκεια της θητείας της, όσο και τη Σουηδική Προεδρία, να εξετάσουν προσεκτικά τις προσπάθειες των Αμερικανών για την απουσία διάστασης απόψεων - ο κύριος Vondra αναφέρθηκε σε αυτό - μεταξύ της διαχείρισης της οικονομικής κρίσης, της ανεργίας κτλ και της ενθάρρυνσης δράσης για τις κλιματικές αλλαγές, της προώθησης της δέσμης μέτρων για τις κλιματικές αλλαγές και της ενθάρρυνσης των βιομηχανιών για εμπλοκή τους στην οικονομία χαμηλών εκπομπών διοξειδίου του άνθρακα.
<P>
Δε ζητάω πολλά, αλλά θα ήθελα να πω το εξής: σας παρακαλώ να έχετε κατά νου ότι αυτοί δεν είναι αλληλοαναιρούμενοι στόχοι. Πολλοί από τους νεότερους συναδέλφους μας σε όλα την ΕΕ επισημαίνουν στις προεδρίες μας αυτό ακριβώς.
<SPEAKER ID="424" NAME="Silvia-Adriana Ţicău" AFFILIATION="PSE">
(RO) Έχοντας υπόψη τις επιπτώσεις των κλιματικών αλλαγών όπως οι μεγάλες περίοδοι ξηρασίας, η μείωση των πηγών πόσιμου ύδατος και η ερημοποίηση μεγάλων περιοχών της Ευρώπης, θα ήθελα να ρωτήσω το Συμβούλιο εάν εξετάζει την ανάπτυξη Ευρωπαϊκού συστήματος άρδευσης.
<P>
Πιστεύω ότι η επένδυση στη γεωργία πρέπει να αποτελεί προτεραιότητα εν μέσω αυτής της οικονομικής κρίσης. Επιπλέον, με όρους του εμπορικού ισοζυγίου της Ευρωπαϊκής Ένωσης, η γεωργία είναι ένας πολύ σημαντικός τομέας και πρέπει να διασφαλίσουμε τη διαθεσιμότητα επαρκούς, προσβάσιμης υγιεινής τροφής για τους Ευρωπαίους πολίτες.
<SPEAKER ID="425" NAME="Avril Doyle" AFFILIATION="PPE-DE">
Θα ήθελα να υπενθυμίσω στον Προεδρεύοντα του Συμβουλίου ότι στη Σύνοδο Κορυφής τον περασμένο Δεκέμβριο, όλοι οι αρχηγοί κρατών και κυβερνήσεων συμφώνησαν σε μια δήλωση που ανέφερε, inter alia, ότι, στο πλαίσιο μιας διεθνούς συμφωνίας για τις κλιματικές αλλαγές στην Κοπεγχάγη, για όσους επιθυμούν, μέρος των εσόδων από τη δημοπρασία θα χρησιμοποιούνταν για την πραγματοποίηση και τη χρηματοδότηση δράσεων για το μετριασμό και την προσαρμογή στις κλιματικές αλλαγές αναπτυσσόμενων χωρών που έχουν επικυρώσει τη συμφωνία, ιδιαίτερα, των λιγότερο ανεπτυγμένων χωρών.
<P>
Το ερώτημά μου είναι πολύ απλό. Λόγω του ότι οι δηλώσεις της Διάσκεψης Κορυφής δεν εμφανίζονται σε καμία Επίσημη Εφημερίδα ούτε στα πρακτικά, πριν τη λήξη της Προεδρίας σας κύριε Υπουργέ, θα μπορούσατε να βάλετε το πλήρες περιεχόμενο αυτής της δήλωσης της Διάσκεψης Κορυφής του περασμένου Δεκεμβρίου στα πρακτικά του Σώματος; Είναι πολύ σημαντικό να υπάρχουν στα πρακτικά αυτές οι δηλώσεις.
<SPEAKER ID="426" NAME="Alexandr Vondra">
Προεδρεύων του Συμβουλίου. - Πιστεύω ότι είναι στα συμπεράσματα του Συμβουλίου Περιβάλλοντος των αρχών του Μαρτίου. Δεν έχω τα έγγραφα μαζί μου οπότε θα ξανακοιτάξω προσεκτικά. Πιστεύω όμως ότι τα έχω διαβάσει. Βρισκόμαστε μετά τη συνάντηση του εαρινού Ευρωπαϊκού Συμβουλίου και αναμένω επιβεβαίωση όλων αυτών των φιλόδοξων στόχων.
<P>
Δε γνωρίζω - και αυτό εγείρει και κάποια άλλα ερωτήματα - κατά πόσο θα συγκεντρωθεί ένα κατάλληλο χρηματικό ποσό για να δοθεί ως χρηματοδότηση προς τις αναπτυσσόμενες χώρες για το μετριασμό και την προσαρμογή στις κλιματικές αλλαγές, καθώς βρισκόμαστε μόλις στην αρχή των συνομιλιών μας με τις "ΠΑ και άλλους εταίρους και δε θα είχε νόημα να ανοίξουμε τα χαρτιά μας τώρα.
<P>
" συζήτηση με τους Αμερικανούς βρίσκεται σε εξέλιξη. Ο Αναπληρωτής Υπουργός Περιβάλλοντος συνάντησε την Carol Browner νωρίτερα αυτό το μήνα και ο Martin Bursík, ο οποίος είναι ο Τσέχος Υπουργός Περιβάλλοντος, θα συναντήσει τους εταίρους τους στην Ουάσιγκτον - νομίζω στο τέλος της εβδομάδας ή στις αρχές του επόμενου μήνα - οπότε ο διάλογος είναι ήδη σε εξέλιξη.
<P>
Ναι, φυσικά πρέπει να βρεθεί κοινός τόπος. Υπάρχει η οικονομική κρίση· υπάρχουν φιλόδοξοι περιβαλλοντικοί στόχοι. Έχετε δίκιο ότι μπορούμε να συνεργαστούμε και δε χρειάζεται να υπάρχουν αντιπαραθέσεις. Εάν διαβάσετε τα Eυρωπαϊκά σχέδια για την ανάκαμψη της οικονομίας, υπάρχουν πολλά προγράμματα που έχουν πράσινο εξώφυλλο ή πράσινο χρώμα. Την ίδια στιγμή, επίκειται πολύ δημόσια αιτιολόγηση. Οι συνθήκες στα Κράτη Μέλη της ΕΕ δεν είναι απαραίτητα παντού οι ίδιες, οπότε αναμένεται πολύ δημόσια προσπάθεια και διπλωματία σε αυτό τον τομέα.
<P>
Θέμα: Οδική ασφάλεια
<P>
Σύμφωνα με τις προτεραιότητες τις Τσέχικης Προεδρίας, ο μεγάλος αριθμός ανθρώπων που χάνουν τη ζωή τους στους Ευρωπαϊκούς δρόμους απαιτεί αύξηση των προσπαθειών σε Ευρωπαϊκό επίπεδο για τη βελτίωση της οδικής ασφάλειας.
<P>
Ποια είναι τα σχέδια της Προεδρίας για την αντιμετώπιση αυτού του ζητήματος;
<SPEAKER ID="428" NAME="Alexandr Vondra">
Προεδρεύων του Συμβουλίου. - Όπως επισήμανε ο αξιότιμος συνάδελφος, η βελτίωση της οδικής ασφάλειας και η μείωση του υψηλού αριθμού θανατηφόρων ατυχημάτων στους δρόμους της Κοινότητας είναι μεταξύ των προτεραιοτήτων της Τσέχικης Προεδρίας για τον τομέα των μεταφορών. Αυτό δεν αποτελεί έκπληξη, καθώς, ως χώρα, βρισκόμαστε στο κέντρο της ηπείρου. " πυκνότητα της κυκλοφορίας και οι σχετικοί κίνδυνοι αποτελούν κορυφαία προτεραιότητα για εμάς.
<P>
Έχοντας τις ίδιες ανησυχίες με εσάς και στοχεύοντας στη βελτίωση της υπάρχουσας κατάστασης βραχυπρόθεσμα, η Προεδρία προγραμμάτιζε τη διεξαγωγή συζητήσεων σε επίπεδο υπουργών στη συνεδρίαση του Συμβουλίου την άνοιξη 2009 για τις μελλοντικές εξελίξεις στον τομέα της οδικής ασφάλειας στο πλαίσιο της προετοιμασίας ενός νέου σχεδίου δράσης για την οδική ασφάλεια. Παρόλα αυτά, εν όψει του γεγονότος ότι η Επιτροπή έχει δηλώσει την πρόθεσή της στην Προεδρία να αναβάλλει την ημερομηνία υιοθέτησης αυτού του νέου σχεδίου δράσης, η Τσέχικη Προεδρία θεωρεί ότι αυτή η συζήτηση είναι πρώιμη.
<P>
Ένα παράδειγμα συγκεκριμένης δράσης της Προεδρίας μας στον τομέα της οδικής ασφάλειας αποτελεί μια τελική διαπραγμάτευση μεταξύ του Συμβουλίου και του Κοινοβουλίου για μια πρόταση κανονισμού σχετικά με τους όρους έγκρισης τύπου γενικής ασφάλειας οχημάτων. Όπως γνωρίζετε, οι αντιπρόσωποι της Προεδρίας και του Κοινοβουλίου κατέληξαν σε συμφωνία για αυτή την πρόταση και το Ευρωπαϊκό Κοινοβούλιο υιοθέτησε τον κανονισμό χτες. Οι κανονισμοί γενικής ασφάλειας απαιτούν την υποχρεωτική τοποθέτηση συστημάτων ηλεκτρονικού ελέγχου ευστάθειας σε όλα τα οχήματα, καθώς και ενός προηγμένου συστήματος πέδησης έκτακτης ανάγκης και συστήματος προειδοποίησης απόκλισης από τη λωρίδα για βαριά εμπορικά οχήματα. Αυτές οι νέες τεχνολογίες μπορούν να βελτιώσουν σημαντικά την ασφάλεια των οχημάτων και είναι ξεκάθαρο ότι η οδική ασφάλεια θα βελτιωθεί όταν αυτά τα συστήματα αποτελέσουν το βασικό εξοπλισμό των νέων οχημάτων.
<P>
Μια συμφωνία σε πρώτη ανάγνωση θα δώσει τη δυνατότητα υποχρεωτικής εισαγωγής των ηλεκτρονικών συστημάτων ευστάθειας στα νέα οχήματα από το 2011, ένα χρόνο νωρίτερα από ότι προβλεπόταν στην αρχική πρόταση της Επιτροπής. Επιπλέον, το Συμβούλιο άρχισε μόλις την εξέταση του σχεδίου δράσης της Επιτροπής για την εξάπλωση των Ευφυών Συστημάτων Μεταφορών (ITS) στην Ευρώπη και τη σχετική πρόταση για μια οδηγία που θα διατυπώνει το πλαίσιο για την εξάπλωση των Ευφυών Συστημάτων Μεταφορών στον τομέα των οδικών μεταφορών και για τις διεπαφές με άλλους τρόπους μεταφοράς. Και στις δύο αυτές περιπτώσεις, στόχος είναι η βελτίωση της οδικής ασφάλειας μέσω της εφαρμογής των τεχνολογιών πληροφοριών και επικοινωνιών στον τομέα των οδικών μεταφορών.
<P>
" Προεδρία προτίθεται να καλέσει του Υπουργούς να υιοθετήσουν τα συμπεράσματα του Συμβουλίου για το σχέδιο δράσης στη συνάντηση του Συμβουλίου το Μάρτιο 2009 και μια γενική προσέγγιση ή πολιτική συμφωνία για την προηγούμενη πρόταση στη συνάντηση του Συμβουλίου τον Ιούνιο 2009. Ο ρόλος των ITS στον τομέα της οδικής ασφάλειας θα συζητηθεί επίσης κατά τη διάρκεια της άτυπης συνάντησης των υπουργών μεταφορών που θα διεξαχθεί στα τέλη Απριλίου στο Litoměřice στη χώρα μου.
<P>
Τα Ευφυή Συστήματα Μεταφορών και εφαρμογές όπως κλήση έκτακτης ανάγκης και συστήματα εγρήγορσης των οδηγών, προειδοποιήσεις για την ταχύτητα και συστήματα ακινητοποίησης του οχήματος σε περίπτωση υψηλής αλκοολαιμίας του οδηγού θα μπορούσαν να συμβάλλουν σημαντικά στη βελτίωση της οδικής μας ασφάλειας. Μόνο τα συστήματα ηλεκτρονικής ευστάθειας και το eCall θα μπορούσαν να σώσουν μέχρι και 6 500 ζωές το χρόνο στην Ευρώπη, εάν αναπτυχθούν πλήρως. Δεδομένης της σημασίας που προσδίδει η Προεδρία στην οδική ασφάλεια, θα εξετασθούν όποιες άλλες προτάσεις για αυτά τα θέματα παρουσιάσει σύντομα η Επιτροπή, εφόσον το επιτρέψει ο περιορισμένος διαθέσιμος χρόνος μέχρι το τέλος Ιουνίου.
<SPEAKER ID="429" NAME="Seán Ó Neachtain" AFFILIATION="UEN">
(GA) Υπάρχει ακόμη μία ερώτηση από την Ιρλανδία, αν και αυτή τη φορά είναι στη γλώσσα μας. Κατά τη γνώμη σας, ποιες είναι οι σημαντικότερες αιτίες για τον υψηλό αριθμό θανάτων στους δρόμους; Προτίθεται η Τσέχικη Προεδρία να αναπτύξει κάποιο νέο συντονισμό μεταξύ των διαφορετικών προτύπων στις Ευρωπαϊκές χώρες ως προς την καλή κατάσταση των οχημάτων; Επιπλέον, πιστεύετε ότι πρέπει να χρησιμοποιηθεί κάτι περισσότερο από τεχνολογία για τη μείωση του αριθμού των θανάτων στους δρόμους;
<SPEAKER ID="430" NAME="Silvia-Adriana Ţicău" AFFILIATION="PSE">
(RO) " ΕΕ δεν έχει πράξει αρκετά για να μειώσει τα οδικά ατυχήματα. " οδική ασφάλεια μπορεί να βελτιωθεί μέσω επενδύσεων στις υποδομές, βελτίωσης της συμπεριφοράς όσων εμπλέκονται με την κυκλοφορία και συμμόρφωσης με την οδική νομοθεσία.
<P>
" Ευρωπαϊκή Επιτροπή διατύπωσε μια πρόταση για οδηγία διασυνοριακής επιβολής προστίμων στην περίπτωση παραβίασης κυκλοφοριακών ρυθμίσεων. Το Ευρωπαϊκό Κοινοβούλιο το υπερψήφισε. Σε ποιο στάδιο βρίσκονται οι διαδικασίες αυτές και ποιες είναι οι προοπτικές έγκρισης αυτού του φακέλου από το Συμβούλιο της Ευρωπαϊκής Ένωσης;
<SPEAKER ID="431" NAME="Jim Higgins" AFFILIATION="PPE-DE">
Καταρχάς, θα ήθελα να ρωτήσω το Συμβούλιο εάν αποδέχεται ότι χρειαζόμαστε συγκεκριμένους στόχους για κάθε Κράτος Μέλος ως προς τη μείωση του αριθμού των θανάτων και των τραυματιών στους δρόμους μας.
<P>
Κατά δεύτερο, θα συμφωνούσε το Συμβούλιο ότι χρειαζόμαστε την εφαρμογή ενός συστήματος όπου, εάν διαπράττεται μια παράβαση στη δικαιοδοσία του ενός, ο παραβάτης να μπορεί να διώκεται από τα δικαστήρια αυτής της δικαιοδοσίας, ακόμη κι αν ο παραβάτης έχει επιστρέψει στην πατρίδα του;
<P>
Το τελευταίο, αλλά εξίσου σημαντικό, που θα ήθελα να επισημάνω είναι ότι χαιρετίζω την ενημέρωση του Συμβουλίου για το σύστημα eCall, αλλά πότε θα γίνει υποχρεωτικό σε όλα τα Κράτη Μέλη; Είναι ζωτικής σημασίας για τα ατυχήματα και ιδιαίτερα τα ατυχήματα στα οποία εμπλέκεται ένα μόνο όχημα.
<SPEAKER ID="432" NAME="Alexandr Vondra">
Προεδρεύων του Συμβουλίου. - Καταρχάς, κατανοώ ότι αυτά τα ζητήματα είναι πολύ σημαντικά κατά τη διάρκεια της προεκλογικής περιόδου, καθώς όλοι ενδιαφέρονται για το πρόβλημα τα οδικής ασφάλειας. Πιστεύω ότι πρέπει να γνωρίζουμε ένα πράγμα, ότι οι κυβερνήσεις και το Ευρωπαϊκό Συμβούλιο ιδιαίτερα δεν μπορούν να είναι υπεύθυνοι για κάθε απώλεια ζωής στους δρόμους μας. Αποτελεί επίσης και κυρίως ευθύνη των οδηγών.
<P>
Αλλά φυσικά πρέπει να εστιάσουμε σε αυτό το ζήτημα και για εμάς, αποτελεί μία από τις προτεραιότητές μας, οπότε πρέπει να προωθήσουμε αυτή τη συζήτηση. Για αυτό το λόγο, επιλέξαμε αυτό ως ένα από τα βασικά θέματα της ημερήσιας διάταξης της άτυπης συνάντησης των Υπουργών Μεταφορών στο τέλος Απριλίου και φυσικά, θα μεταφέρω στο συνάδελφό μου στην κυβέρνηση, τον Υπουργό Μεταφορών μας, πόσο σημαντικό είναι αυτό το ζήτημα και για εσάς.
<P>
Το κύριο θέμα αυτής της άτυπης συνάντησης είναι η εξάπλωση των Ευφυών Συστημάτων Μεταφορών (ITS) στην ΕΕ. " οδική ασφάλεια αποτελεί ένα από τους έξι τομείς δράσεις προτεραιότητας που διατυπώνονται από την Επιτροπή σε αυτό το σχέδιο δράσης για τα ITS. Επιθυμούμε να προωθήσουμε τη συζήτηση.
<SPEAKER ID="433" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).

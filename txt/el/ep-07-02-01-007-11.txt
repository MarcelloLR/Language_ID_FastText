<CHAPTER ID="007-11">
11. Διακρίσεις σε βάρος των νέων γυναικών και των κοριτσιών στην εκπαίδευση (ψηφοφορία) 
<P>
- Πριν από την ψηφοφορία για την αιτιολογική σκέψη Ζ:
<SPEAKER ID="082" NAME="Zbigniew Zaleski" AFFILIATION="PPE-DE">
(DE) Κύριε Πρόεδρε, θέλω μόνο να κάνω μία σύντομη δήλωση για την τροπολογία.
<P>
(PL) " έκθεση αναφέρεται σε πολλές αρνητικές πτυχές του λεγόμενου φεμινισμού και διαχωρισμού και, ως εκ τούτου, θεωρώ ότι αξίζει να επισημανθεί ένα θετικό παράδειγμα. " Μαρία Σκλοντόφσκα-Κιουρί θα μπορούσε να αποτελέσει ένα εμπνευσμένο παράδειγμα γυναίκας, μητέρας, συζύγου, επιστήμονα, νικήτριας του βραβείου Νόμπελ και παραδειγματικής Ευρωπαίας. Γι' αυτό εκπλήσσομαι με το γεγονός ότι η εισηγήτρια, κ. Flasarová, αντιτίθεται στη Μαρία Σκλοντόφσκα-Κιουρί και δεν μπορώ να καταλάβω γιατί. Είναι θέμα αντιδικίας γυναικών; Είναι πολιτικά και ψυχολογικά ορθό;
<P>
- Πριν από την ψηφοφορία για την τροποποιημένη πρόταση ψηφίσματος:
<SPEAKER ID="085" NAME="Věra Flasarová " LANGUAGE="CS">
Σας ευχαριστώ που μου δίνετε τον λόγο, κύριε Πρόεδρε. Εκτιμώ ότι όσον αφορά τις γυναίκες που έχουν συμβάλει σημαντικά στην Ευρωπαϊκή μας Ένωση και στην Ευρώπη, είναι πάρα πολλές για να αναφερθούν όλες. Πιστεύω ότι δεν είναι μόνο η Μαρία Κιουρί-Σκλοντόφσκα, μια γυναίκα για την οποία τρέφω μεγάλο θαυμασμό, που θα έπρεπε να ανήκει σε αυτόν τον κατάλογο. Αυτή η έκθεση, κατά τη γνώμη μου, ασχολείται με τα θέματα που αναφέρθηκαν εδώ. Σας ευχαριστώ.

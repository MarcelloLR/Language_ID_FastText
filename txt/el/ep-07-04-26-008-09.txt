<CHAPTER ID="008-09">
9. Τα ανθρώπινα δικαιώματα στον κόσμο κατά το 2006, και η πολιτική της ΕΕ (ψηφοφορία) 
<P>
- Έκθεση: Coveney
<P>
- Πριν από την ψηφοφορία επί της τροπολογίας 19:
<SPEAKER ID="066" NAME="Sarah Ludford" AFFILIATION="ALDE">
(EN) Κύριε Πρόεδρε, θα ήθελα να μεταφέρω μια προφορική τροπολογία στην τροπολογία 19, ώστε το δεύτερο μέρος της παραγράφου να περιλαμβάνει τη φράση "ζητεί την επέκταση του προσωρινού διεθνούς μηχανισμού και", στη συνέχεια "ζητεί από το Συμβούλιο και την Επιτροπή να παρακολουθούν εκ του σύνεγγυς τις μεταβαλλόμενες συνθήκες", κλπ. Αυτή η προφορική τροπολογία θα προσθέσει απλώς επομένως μερικές λέξεις από την αρχική παράγραφο 28 στο κείμενο της τροπολογίας 19.
<SPEAKER ID="067" NAME="Simon Coveney " AFFILIATION="PPE-DE">
εισηγητής. - (EN) Κύριε Πρόεδρε, ως εισηγητής, δεν έχω κανένα πρόβλημα με την προσθήκη αυτής της διατύπωσης.
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της παραγράφου 94:
<SPEAKER ID="069" NAME="Simon Coveney " AFFILIATION="PPE-DE">
εισηγητής. - (EN) Κύριε Πρόεδρε, για λόγους ακρίβειας και ενημέρωσης των στοιχείων όσον αφορά την παράγραφο 94, προτείνω μέσω της προφορικής μας τροπολογίας την προσθήκη της φράσης "χαιρετίζει, ωστόσο, την επανάληψη αυτής της βοήθειας από τον Φεβρουάριο του 2007".
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της τροπολογίας 13:
<SPEAKER ID="071" NAME="Sarah Ludford" AFFILIATION="ALDE">
(EN) Κύριε Πρόεδρε, υπόσχομαι ότι αυτή είναι η τελευταία φορά. Θα ήθελα να προτείνω μια μικρή και αποτελεσματική τροποποίηση στην τροπολογία 13, ώστε να διατυπωθεί ως ακολούθως: "καλεί τις επιτροπές του να καταβάλλουν κάθε λογική προσπάθεια ώστε να τηρείται η ισορροπία των φύλων"
<P>
Αυτό θα επιτρέψει στην ομάδα ALDE να ψηφίσει υπέρ αυτής της τροπολογίας. Διαφορετικά θα υποχρεωθούμε να απέχουμε, γιατί το αρχικό κείμενο είναι υπερβολικά περιοριστικό. Ελπίζω να γίνει αποδεκτή αυτή η προφορική τροπολογία και ίσως να επιτρέψει επιπλέον και στον εισηγητή να αποδεχτεί την τροπολογία.
<SPEAKER ID="072" NAME="Simon Coveney " AFFILIATION="PPE-DE">
εισηγητής. - (EN) Κύριε Πρόεδρε, όπως θα γνωρίζουν τα μέλη της ομάδας PPE-DE, πρότεινα να απορρίψουμε αυτήν την τροπολογία επειδή θεώρησα ότι είναι υπερβολικά περιοριστική. Ωστόσο, βάσει της προφορικής τροπολογίας, ως εισηγητής αποδέχομαι τη συνολική τροπολογία.
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της παραγράφου 150:
<SPEAKER ID="074" NAME="Józef Pinior" AFFILIATION="PSE">
(EN) Κύριε Πρόεδρε, θα ήθελα να προτείνω να αντικατασταθεί η λέξη "χαιρετίζει" από τη λέξη "σημειώνει" στην παράγραφο 150. " υπόλοιπη πρόταση παραμένει αμετάβλητη.
<P>
(Το Σώμα απορρίπτει την προφορική τροπολογία)

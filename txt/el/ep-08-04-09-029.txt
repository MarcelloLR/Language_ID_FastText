<CHAPTER ID="029">
Κατευθυντήριες γραμμές για τον προϋπολογισμό 2009 - (τμήματα I, II, IV, V, VI, VII, VIII και IX) (συζήτηση) 
<SPEAKER ID="328" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Lewandowski, εξ ονόματος της Επιτροπής Προϋπολογισμών, σχετικά με τις κατευθυντήριες γραμμές για τη διαδικασία του προϋπολογισμού 2009 - (τμήματα I, II, IV, V, VI, VII, VIII και IX).
<SPEAKER ID="329" NAME="Janusz Lewandowski">
εισηγητής. - (PL) Κυρία Πρόεδρε, σήμερα, με την έγκριση και τη συζήτηση των κατευθυντήριων γραμμών, και αύριο, με την ψηφοφορία επί των κατευθυντήριων γραμμών για τον προϋπολογισμό του 2009, κάνουμε το πρώτο βήμα σε μια διαδικασία προϋπολογισμού που παρεκκλίνει από την καθιερωμένη διαδικασία προηγούμενων ετών ως προς τουλάχιστον δύο σημεία.
<P>
" πρώτη παρέκκλιση είναι ότι δοκιμάζουμε έναν νέο τύπο συνεργασίας μεταξύ της διοίκησης του Κοινοβουλίου και της Επιτροπής Προϋπολογισμών· αυτόν το νέο τύπο συνεργασίας τον μεταχειριζόμαστε ως πιλοτικό σχέδιο, ωστόσο θα πρέπει να συμμορφώνεται με τις γενικώς δεσμευτικές αρχές για τη διαδικασία του προϋπολογισμού μετά τη θέση σε ισχύ της Συνθήκης της Λισαβόνας. Δεύτερον, το 2009 φέρνει νέες προκλήσεις, τις οποίες ουδείς αμφισβητεί. Μια τέτοια πρόκληση είναι, βεβαίως, η πιθανή θέση σε ισχύ της Συνθήκης της Λισαβόνας, και μαζί με αυτήν μια θεμελιώδης ενίσχυση των εξουσιών συναπόφασης του Ευρωπαϊκού Κοινοβουλίου, η προετοιμασία του εδάφους για τις δραστηριότητες του Κοινοβουλίου ως πραγματικού νομοθετικού οργάνου. Δεύτερον, το 2009 είναι έτος εκλογών, και για τον λόγο αυτόν θα υπάρξουν δαπάνες που συνδέονται με την προεκλογική εκστρατεία και ορισμένες δαπάνες -πέραν των προφανών εξοικονομήσεων- συνδέονται με τη λήξη της τρέχουσας κοινοβουλευτικής περιόδου. Τρίτον, το καθεστώς των βουλευτών θα τεθεί σε ισχύ, γεγονός που θα αυξήσει το ύψος των προσωπικών δαπανών, την επιβάρυνση των δαπανών μας στον προϋπολογισμό του Ευρωπαϊκού Κοινοβουλίου.
<P>
Σε πολλά από αυτά τα θέματα έχουμε ήδη ορισμένες ποσοτικοποιήσεις, ορισμένους υπολογισμούς, δεδομένου ότι, παράλληλα με τις αρχές, αρχίζουμε να γνωρίζουμε τις προβλέψεις, τα πρώτα προκαταρκτικά στοιχεία του προϋπολογισμού για το 2009. Στον σημαντικότερο τομέα, ωστόσο -με άλλα λόγια, στον τομέα που συνδέεται με την αύξηση των εξουσιών του Ευρωπαϊκού Κοινοβουλίου μετά τη θέση σε ισχύ της Συνθήκης της Λισαβόνας- έχουμε φθάσει έως εδώ ως ομάδα εργασίας, η οποία θα καθορίσει τις πρόσθετες δαπάνες που ενδέχεται να συνδέονται με αυτήν.
<P>
Αναγνωρίζοντας τις συγκεκριμένες προκλήσεις που θα έχουμε μπροστά μας το 2009, δεν μπορούμε ταυτόχρονα να εξαιρέσουμε τον εαυτό μας από το καθήκον της λιτής διαχείρισης των χρημάτων των ευρωπαίων φορολογουμένων, ήτοι από ορισμένους αυτοεπιβληθέντες περιορισμούς τους οποίους θα αναμένουμε επίσης και από άλλα ευρωπαϊκά θεσμικά όργανα. " εξάπλωση της διοίκησης σε έτος εκλογών δεν είναι, βέβαια, το μήνυμα που οι ευρωπαίοι εκλογείς θέλουν να ακούσουν - οι εκλογείς στους οποίους θα απευθυνθούμε για την ανανέωση της εντολής του Ευρωπαϊκού Κοινοβουλίου. Μία ακόμη ουσιώδης πτυχή των κατευθυντήριων γραμμών είναι οι εσωτερικές υποχρεώσεις, να αναζητήσουμε ευκαιρίες γι' αυτό που αναφέρεται ως αναδιάταξη του υφιστάμενου ανθρωπίνου δυναμικού, να μην αυξήσουμε τον αριθμό του προσωπικού, και να επικεντρωθούμε σε εκείνες τις λειτουργίες που θα σημαδέψουν το μέλλον του Ευρωπαϊκού Κοινοβουλίου, τις οποίες ορίζουμε χρησιμοποιώντας τον όρο "correctivity", και οι οποίες συνδέονται με τη νομοθεσία.
<P>
Σήμερα πρέπει επίσης να συζητήσουμε, και οφείλουμε να συζητήσουμε, ένα θέμα που έχει απήχηση στα μέσα ενημέρωσης και το οποίο έχει σαφώς μη δημοσιονομικές διαστάσεις. Αυτό που χρειαζόμαστε είναι τρεις νέοι κανονισμοί σε παράλληλη ανάπτυξη. Ο πρώτος είναι η θέσπιση του καθεστώτος των βουλευτών, με ξεχωριστές δημοσιονομικές διαστάσεις· ο δεύτερος είναι οι νέες αρχές του συνταξιοδοτικού ταμείου· και ο τρίτος είναι οι κανόνες απασχόλησης για τους βοηθούς, οι οποίοι πρέπει να είναι αρκετά διαφανείς έτσι ώστε να μην προκαλούν πειρασμούς και να μην εγείρουν υπόνοιες που θα αιωρούνται πάνω από το Ευρωπαϊκό Κοινοβούλιο.
<P>
Ως εισηγητής προτείνω τα υλικό αυτό να παραπέμπει ειδικά στο ψήφισμα του Κοινοβουλίου της 25ης Οκτωβρίου 2007 και στις ομόφωνες αποφάσεις του Προεδρείου και της Διάσκεψης των Προέδρων του Ευρωπαϊκού Κοινοβουλίου. Γνωρίζω ότι, επί του παρόντος, η περιέργειά μας εξάπτεται περισσότερο με τους υπολογισμούς παρά με τις κατευθυντήριες γραμμές, και έτσι είμαι βέβαιος ότι το έγγραφο αυτό θα ψηφιστεί χωρίς εμπόδια στην αυριανή ψηφοφορία.
<SPEAKER ID="330" NAME="Monica Maria Iacob-Ridzi">
εξ ονόματος της Ομάδας PPE-DE. - (RO) Τους δημοσιονομικούς προσανατολισμούς του θεσμικού οργάνου μας για το 2009 παρουσιάζει το έγγραφο με βάση το οποίο θα καταρτιστεί το φθινόπωρο ο προϋπολογισμός του Ευρωπαϊκού Κοινοβουλίου.
<P>
Παρά ταύτα, πέρα από τα ποσά και τα προγράμματα, οι φετινοί δημοσιονομικοί προσανατολισμοί φέρνουν προς συζήτηση ένα θέμα που θεωρώ πολύ σημαντικό: τη νομική κατάσταση των βοηθών του Ευρωπαϊκού Κοινοβουλίου. Θα ήθελα να ευχαριστήσω τον κ. Lewandowski που προσέγγισε και το θέμα αυτό.
<P>
Πιστεύω ότι είναι καιρός το παλαιό σύστημα να καταστεί σαφέστερο και διαφανέστερο και να εξασφαλίσουμε σε αυτούς τους νέους ανθρώπους κοινωνικά και φορολογικά δικαιώματα ίσα με τα δικαιώματα των υπόλοιπων μελών του προσωπικού αυτού του θεσμικού οργάνου. Γι' αυτούς υπάρχει ο κανονισμός υπηρεσιακής κατάστασης των υπαλλήλων των Ευρωπαϊκών Κοινοτήτων, ένα πολύ περιεκτικότατο έγγραφο, το οποίο παρέχει στο προσωπικό που εργάζεται στην Ευρωπαϊκή Ένωση επαρκή κοινωνική προστασία.
<P>
Οι περισσότεροι από τους κοινοβουλευτικούς βοηθούς είναι επίσης αλλοδαποί πολίτες σε σχέση με τη χώρα στην οποία διεξάγουν τη δραστηριότητά τους και, επομένως, θα έπρεπε να χαίρουν της προστασίας που παρέχεται σε όλους τους εργαζόμενους σε διεθνείς οργανισμούς. Δεν πιστεύω ότι είναι φυσιολογικό να έχουμε περιπτώσεις στις οποίες το βελγικό κράτος επιβάλλει πρόσθετες φορολογικές υποχρεώσεις σε βοηθούς, λαμβάνοντας υπόψη ότι καταβάλλουν όλους τους οφειλόμενους φόρους και εισφορές στις κοινωνικές ασφαλίσεις της χώρας ιθαγενείας τους.
<P>
Επιπλέον, το Κοινοβούλιο χρειάζεται σαφείς κανονισμούς για τους βοηθούς που θα καλύπτουν καταστάσεις όπως η ασθένεια ή και η μητρότητα. Σε αρκετά ψηφίσματα, το Ευρωπαϊκό Κοινοβούλιο έχει ήδη ζητήσει από τον Γενικό Γραμματέα και την ομάδα εργασίας για το καθεστώς των βουλευτών, το καθεστώς των βοηθών και το συνταξιοδοτικό ταμείο να συντάξουν ένα νέο σύνολο κανόνων που θα επιλύουν τα προβλήματα που αντιμετωπίζουν τώρα οι βοηθοί.
<P>
Πιστεύω ότι ευθύνη μας έναντι των ευρωπαίων πολιτών είναι να έχουμε μόνο σαφείς και διαφανείς κανόνες σε αυτό το θεσμικό όργανο.
<SPEAKER ID="331" NAME="Thijs Berman">
εξ ονόματος της Ομάδας PSE. - (NL) Κυρία Πρόεδρε, ο προϋπολογισμός του Ευρωπαϊκού Κοινοβουλίου για το 2009 θα είναι ένας ιδιαίτερα ξεχωριστός προϋπολογισμός, καθώς το Κοινοβούλιο θα έχει για πρώτη φορά αρμοδιότητα συναπόφασης σε σχεδόν όλους τους τομείς αν η νέα Συνθήκη τεθεί σε ισχύ το 2009. " Συνθήκη της Λισαβόνας επιτυγχάνει αυτό που οι προκάτοχοί μας ζητούσαν ήδη για περισσότερο από 50 χρόνια χωρίς αποτέλεσμα: όχι μόνο συμβουλευτικές εξουσίες, όχι μόνο διαδικασίες σύμφωνης γνώμης, αλλά συναπόφαση και δημοκρατικό έλεγχο από το Κοινοβούλιο αυτό επί όλων σχεδόν των τομέων πολιτικής των Βρυξελλών.
<P>
Κατά συνέπεια, η διάθεση να ζητηθεί και άλλο προσωπικό είναι μεγάλη. " συναπόφαση σημαίνει δυσκολότερη διαδικασία σε κάθε επιτροπή, αλλά αυτό δεν σημαίνει διπλασιασμό του φόρτου εργασίας. Κατά συνέπεια, αυτός ο προϋπολογισμός παραμένει προσεκτικός, και αυτό είναι θετικό. Όπου χρειάζεται πρόσθετο προσωπικό, επιχειρείται αναδιάταξη προσωπικού. Ελάχιστο θα είναι το νέο προσωπικό που θα προσληφθεί -όντως, θα ήταν δύσκολο να δικαιολογηθεί κάτι τέτοιο με σχεδόν 6 000 υπαλλήλους.
<P>
Το έργο αυτού του Κοινοβουλίου πρέπει όντως να καταστεί περισσότερο ορατό. Μετά το καλοκαίρι θα αρχίσει να εκπέμπει η Web-TV και, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, ελπίζω ότι η συντακτική ομάδα θα απολαύει καθεστώς ανεξαρτησίας, με πλήρη ελευθερία να παρουσιάζει τις συζητήσεις που διεξάγονται εδώ Οφείλουμε στους ψηφοφόρους μας αυτό το ανοικτό πνεύμα. Αυτό που επίσης οφείλουμε στους ψηφοφόρους μας είναι η πλήρης επαληθευσιμότητα των δαπανών μας και η καλή διαχείριση των ανθρωπίνων πόρων.
<P>
Οι βοηθοί πρέπει να έχουν κανονική σύμβαση, με την κοινωνική ασφάλιση και την παροχή σύνταξης που είναι συνήθεις σε κάθε ευρωπαϊκό θεσμικό όργανο. Τουλάχιστον 1 στα 10 μέλη του προσωπικού εργάζονται εδώ χωρίς κάλυψη κοινωνικής ασφάλισης. Αυτό πρέπει να αλλάξει. Πρέπει να θεσπιστεί καθεστώς για τους εργαζόμενους, κατά προτίμηση έως τα τέλη του έτους, και είναι απίστευτο ότι υπάρχουν απόπειρες αντίθεσης σε αυτό, αντίθεσης στο κοινωνικό πνεύμα, το πνεύμα αλληλεγγύης, το πνεύμα της Ευρωπαϊκής Ένωσης, από τις τάξεις του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών.
<P>
Περαιτέρω εργασία πρέπει να γίνει με μακροπρόθεσμες στρατηγικές, σχετικά, επί παραδείγματι, με την αγορά κτηρίων και τεχνολογικής καινοτομίας. Το καθεστώς των βουλευτών έχει επίσης επίπτωση στον προϋπολογισμό. Οι επιχορηγήσεις στο Ίδρυμα Ζαχάρωφ στη Μόσχα δεν πρέπει να είναι κάτι περισσότερο από μια εφάπαξ επιχορήγηση, ούτε πρωταρχικός ρόλος αυτού του Σώματος είναι να χρηματοδοτεί μουσεία ευρωπαϊκής ιστορίας· μια τέτοια δαπάνη πρέπει να την αναλαμβάνει ο προϋπολογισμός της ΕΕ. Επί του θέματος αυτού χρειάζεται περαιτέρω συζήτηση.
<SPEAKER ID="332" NAME="Anne E. Jensen">
εξ ονόματος της Ομάδας ALDE. - (DA) Κυρία Πρόεδρε, θα ήθελα να αρχίσω ευχαριστώντας τον εισηγητή, κ. Lewandowski, για την καλή έκθεση, καθώς επίσης και να εκφράσω την ικανοποίησή μου για τη νέα διαδικασία και τον περισσότερο ανοικτό διάλογο και την έγκαιρη ενημέρωση της επιτροπής που υπήρξε εμφανής. Όπως επεσήμαναν αρκετοί σε αυτό το Σώμα, το 2009 είναι ένα ξεχωριστό έτος. Μολονότι η Συνθήκη της Λισαβόνας δεν έχει ακόμη επικυρωθεί σε όλες τις χώρες, πρέπει να λάβουμε υπόψη, κατά την κατάρτιση του προϋπολογισμού μας, τη θέση της σε ισχύ το 2009.
<P>
Οι νέες εξουσίες του Ευρωπαϊκού Κοινοβουλίου -με την απόκτηση, επί παραδείγματι, εξουσιών επί του προϋπολογισμού της γεωργίας και επί της νομικής πολιτικής- θα σημαίνουν αναπροσαρμογή ορισμένων από τις προτεραιότητές του προκειμένου να αντιμετωπίσει τις νέες αρμοδιότητές του. Έπειτα υπάρχουν οι εκλογές του Ευρωπαϊκού Κοινοβουλίου και το καθεστώς των βουλευτών, τα οποία θα έχουν επίσης επίπτωση στον προϋπολογισμό.
<P>
" Ομάδα της Συμμαχίας Φιλελευθέρων και Δημοκρατών για την Ευρώπη είναι ευχαριστημένη με το σχέδιο προϋπολογισμού του Κοινοβουλίου που παραμένει εντός του 20% των διοικητικών δαπανών της ΕΕ. Δεν υπάρχει εγγύηση ότι αυτό θα είναι εφικτό τα αμέσως προσεχή χρόνια, αλλά είναι σημαντικό το γεγονός ότι διατηρούμε υπό έλεγχο τις διοικητικές δαπάνες.
<P>
Θα ήθελα επίσης να εκφράσω τη μεγάλη ικανοποίηση της Ομάδας ALDE με την εμφάνιση νέου μοντέλου για την αμοιβή των βοηθών των βουλευτών. " πολιτική ομάδα μας επιθυμούσε από μακρού τη θέσπιση καθεστώτος για τους βοηθούς των βουλευτών. Είναι η σωστή λύση το Κοινοβούλιο να αναλάβει τη διοίκηση, και αυτό αντανακλάται στον προϋπολογισμό για το 2009.
<P>
Σημαντικές εξοικονομήσεις έχουν επιτευχθεί από την πώληση κτηρίων κατά τη διάρκεια των 10 τελευταίων ετών, όμως συμφωνώ ότι τώρα έχουμε φθάσει σε ένα σημείο στο οποίο αυτή η πολιτική πρέπει να αναθεωρηθεί και η πολιτική κτηρίων γενικά πρέπει να περάσει από τεχνικό έλεγχο. Αναμένουμε ακόμη να δούμε κάποια πρόταση για τα άλλα θεσμικά όργανα, αλλά υπάρχει λόγος να διατηρούμε μια προσεκτική ματιά στις αυξανόμενες κτηριακές δαπάνες και αυτών των οργάνων επίσης.
<P>
Τέλος, το θέμα της χρηματοδότησης του μελλοντικού Υπουργού Εξωτερικών της ΕΕ και του Προέδρου του Ευρωπαϊκού Συμβουλίου παραμένει σημαντικό, όμως θα επανέλθουμε σε αυτό αργότερα.
<SPEAKER ID="333" NAME="Wiesław Stefan Kuc">
εξ ονόματος της Ομάδας UEN. - (PL) Κυρία Πρόεδρε, οι κατευθυντήριες γραμμές για τη διαδικασία του προϋπολογισμού 2009 που παρουσίασε ο εισηγητής, κ. Lewandowski, αφορούν κυρίως το Ευρωπαϊκό Κοινοβούλιο, και έχουν τη δυνατότητα να εφαρμοστούν και σε άλλα τμήματα.
<P>
Ενόψει των δημοσιονομικών περιορισμών που έχουν εγκριθεί και του τεράστιου μεγέθους των νέων καθηκόντων που συνδέονται με τη Συνθήκη της Λισαβόνας, τις εκλογές στο Κοινοβούλιο, την αλλαγή του καθεστώτος των βουλευτών και την προτεινόμενη θέσπιση καθεστώτος για τους βοηθούς, το 2009 θα είναι ένα πολύ διαφορετικό έτος. Υπάρχουν πολλές άγνωστες συνιστώσες, και έτσι το σημαντικότερο θέμα θα είναι η εφαρμογή των κατευθυντηρίων γραμμών. Οι λεπτομερείς αναλύσεις των αναγκών και οι συνδεόμενες αναλύσεις κόστους θα μας δώσουν τη δυνατότητα να διατηρηθούμε εντός του δημοσιονομικού πλαισίου και, ταυτόχρονα, πρέπει να διασφαλίσουμε ότι το Κοινοβούλιο λειτουργεί ομαλά και ότι τα νέα καθήκοντα μπορούν να εκτελεστούν. " πολιτική μας ομάδα θα ψηφίσει υπέρ της έκθεσης.
<SPEAKER ID="334" NAME="Gérard Onesta">
εξ ονόματος της Ομάδας Verts/ALE. - (FR) Κυρία Πρόεδρε, το 2009 είναι έτος νέων πραγμάτων, και κατά συνέπεια έτος αβεβαιοτήτων και κινδύνων. Θα χρειαστεί όλο το ταλέντο του εισηγητή μας, του πρώην προέδρου της Επιτροπής Προϋπολογισμών, για να αντιμετωπιστεί αυτή η πρόκληση.
<P>
Μια νέα Συνθήκη που θα διπλασιάσει το πεδίο συναπόφασης του Κοινοβουλίου. Φανταστείτε την προσπάθεια που θα χρειαστεί γι' αυτό, ιδιαίτερα από δημοσιονομική άποψη. Ένα νέο καθεστώς των βουλευτών. Εντελώς άγνωστο επί του παρόντος: ποιες χώρες θα επιτρέψουν στους μελλοντικούς εκλεγμένους αντιπροσώπους τους να εμπίπτουν σε αυτό το νέο σύστημα, και ποιοι εκλεγμένοι αντιπρόσωποι θα θελήσουν να το πράξουν; Μια προεκλογική εκστρατεία, ένας νέος κώδικας εκτέλεσης καθηκόντων, ιδιαίτερα για τους βοηθούς.
<P>
Αυτό το ζητούσα από το Προεδρείο επί σχεδόν 10 χρόνια και είμαι ευτυχής που βλέπω ότι αυτός ο φάκελος είναι επιτέλους έτοιμος. Είναι ωστόσο πολύ απλό, δεδομένου ότι όλοι γνωρίζουμε τη δέσμη που δεν θα κοστίσει στους φορολογούμενους ούτε ένα λεπτό: η ένταξη των βοηθών σε κοινοτικό καθεστώς, γι' αυτούς που εργάζονται στις Βρυξέλλες, και γι' αυτούς οι οποίοι τους πληρώνουν υπό τον άμεσο έλεγχο του Κοινοβουλίου, γι' αυτούς που εργάζονται στις εκλογικές περιφέρειες. Θα υπάρξει ένας σταθερός προϋπολογισμός γι' αυτό επειδή η τιμιότητα δεν κοστίζει ούτε ένα λεπτό, το μόνο που απαιτείται είναι ελάχιστη πολιτική προσπάθεια.
<P>
Είμαι επίσης θερμά υπέρ των νέων μεθόδων εργασίας, ιδιαίτερα στα θέματα των κτηρίων, επειδή όπως πολλοί από τους συναδέλφους μου βουλευτές, βρίσκομαι πάντοτε προ εκπλήξεως μετά από προκήρυξη διαγωνισμού και πρόσκληση υποβολής προσφορών λόγω του εκπληκτικά υψηλού κόστους κατασκευής όταν πρόκειται για οικοδομικό έργο που προορίζεται για τα ευρωπαϊκά θεσμικά όργανα. Αν πράγματι θέλουμε να πετύχουμε εξοικονομήσεις, ίσως δεν είναι απαραίτητο να μεταφράζουμε όλα όσα μόλις είπα σε μαλτέζικα, λετονικά και ουγγρικά, διότι σε οκτώ μήνες κανείς δεν θα τα διαβάζει και αυτό θα εξοικονομούσε 17 εκατομμύρια ευρώ ετησίως.
<SPEAKER ID="335" NAME="Esko Seppänen">
εξ ονόματος της Ομάδας GUE/NGL. - (FI) Κυρία Πρόεδρε, η έκθεση του κ. Lewandowski παρουσιάζει μια ήρεμη εικόνα του μεγέθους του προϋπολογισμού του Κοινοβουλίου. Οι Σοσιαλδημοκράτες και οι Πράσινοι έχουν ανώφελα προτείνει τροπολογίες οι οποίες θα σήμαιναν λιγότερο ελεγχόμενο τρόπο δαπάνης χρημάτων.
<P>
" άποψη που προβάλλεται στην έκθεση σχετικά με το "Σπίτι της Ευρωπαϊκής Ιστορίας" είναι προς τη σωστή κατεύθυνση όταν ο εισηγητής δηλώνει ότι δεν είναι αρμοδιότητα του Κοινοβουλίου η χρηματοδότηση ενός τέτοιου έργου, μολονότι είναι ιδέα του σημερινού Προέδρου.
<P>
" έκθεση υιοθετεί επίσης μια θέση σχετικά με τον προϋπολογισμό της Επιτροπής. Διατυπώνεται το σχόλιο ότι οι διοικητικές της δαπάνες δεν εκτείνονται σε περίπου 2 000 υπαλλήλους, στους οποίους γίνεται ανάθεση καθηκόντων εκτός οργάνου στις διάφορες υπηρεσίες που δημιουργεί. Αυτές οι δαπάνες εξαιρούνται από το συνολικό ποσό, από το οποίο το 20% αφαιρείται για χρήση του Κοινοβουλίου. Το Κοινοβούλιο δεν έχει τη δυνατότητα να αναθέτει καθήκοντα εκτός οργάνου κατ' αυτόν τον τρόπο, ενώ οφείλει επίσης να χρηματοδοτεί επιχορηγήσεις για τα πανευρωπαϊκά πολιτικά κόμματα από τον δικό του προϋπολογισμό.
<SPEAKER ID="336" NAME="Sergej Kozlík" AFFILIATION="NI">
(SK) Συμφωνώ με την άποψη του εισηγητή και της Επιτροπής Προϋπολογισμών ότι όταν καταρτίζεται ο προϋπολογισμός του Ευρωπαϊκού Κοινοβουλίου για το 2009 η προτεραιότητα είναι να λάβουμε υπόψη τα περαιτέρω διευρυμένα καθήκοντα του Κοινοβουλίου μετά την επικύρωση της Συνθήκης της Λισαβόνας.
<P>
Ιδιαίτερα, υπάρχει ο νέος ρόλος του Ευρωπαϊκού Κοινοβουλίου να συμμετέχει εξίσου με το Συμβούλιο της Ευρωπαϊκής Ένωσης στη διαδικασία κατάρτισης νομοθεσίας. Παρότι η μετάβαση από τη διαδικασία διαβούλευσης στη διαδικασία συναπόφασης δεν θα σημαίνει απαραίτητα διπλασιασμό του φόρτου εργασίας των κοινοβουλευτικών επιτροπών, πρέπει να έχουμε κατά νου ότι η αύξηση των εξουσιών συναπόφασης θα είναι άνευ προηγουμένου και ότι το Κοινοβούλιο θα αναλάβει αρμοδιότητες για την παραγωγή νομοθετικών πράξεων. Οι πολιτικές προτεραιότητες του Ευρωπαϊκού Κοινοβουλίου πρέπει, κατά συνέπεια, να χρηματοδοτούνται όπως αρμόζει. Φυσικά, πρέπει να προσπαθούμε να εξοικονομούμε χρήματα οποτεδήποτε αυτό είναι δυνατόν, αλλά μόνο υπό την προϋπόθεση ότι ο προϋπολογισμός εξακολουθεί να είναι επαρκής.
<SPEAKER ID="337" NAME="Brigitte Douay" AFFILIATION="PSE">
(FR) Κυρία Πρόεδρε, στην πολύ περιεκτική έκθεση του κ. Lewandowski, το ενδιαφέρον μου ήταν ιδιαίτερα έντονο για τον προϋπολογισμό του Κοινοβουλίου γι' αυτό το έτος εκλογών, το οποίο έχει συνέπειες για την επικοινωνιακή πολιτική του θεσμικού οργάνου.
<P>
" βελτίωση της επικοινωνίας με τους ευρωπαίους πολίτες ήταν μία από τις προτεραιότητες του Κοινοβουλίου για το 2009. Προκειμένου να αισθάνονται ότι συμμετέχουν περισσότερο στις επερχόμενες εκλογές και προκειμένου να επιτευχθεί η μεγαλύτερη δυνατή συμμετοχή, είναι σημαντικό τα μέλη του Κοινοβουλίου να συνδέονται στενά με την αποκεντρωμένη εκστρατεία ενημέρωσης στα κράτη μέλη.
<P>
Ελπίζουμε επίσης τα τοπικά μέσα ενημέρωσης να είναι πλήρως ενσωματωμένα σε αυτήν την εκστρατεία, διότι διαδραματίζουν καίριο ρόλο στη διάδοση της πληροφορίας. Πρέπει, κατά συνέπεια, να εξασφαλιστεί ότι ο προϋπολογισμός επικοινωνίας του Κοινοβουλίου και οι δράσεις που προγραμματίζονται για το 2009 ενδιαφέρουν και επηρεάζουν άμεσα τους ευρωπαίους πολίτες, οι οποίοι συχνά αισθάνονται ότι τα ευρωπαϊκά θεσμικά όργανα είναι πολύ απόμακρα.
<P>
Να σημειωθεί ότι κατά γενικό κανόνα αυτές οι δράσεις ακολουθούν αυτές που ξεκίνησαν και χρηματοδοτήθηκαν το 2008. Ελπίζουμε επίσης ότι το νέο κέντρο επισκεπτών και η Web TV να είναι σύντομα σε λειτουργία για να παρέχουν καλύτερη ενημέρωση σχετικά με τις δραστηριότητες του Κοινοβουλίου και για να βελτιώσουν τις σχέσεις μεταξύ των πολιτών και της Ευρωπαϊκής Ένωσης.
<SPEAKER ID="338" NAME="Valdis Dombrovskis" AFFILIATION="PPE-DE">
(LV) Κυρία Πρόεδρε, κυρίες και κύριοι, κατά την κατάρτιση του προϋπολογισμού του Ευρωπαϊκού Κοινοβουλίου για το 2009, το θέμα του ορίου των συνολικών δαπανών του προϋπολογισμού και αν αυτό δεν πρέπει να υπερβεί το 20% των συνολικών διοικητικών δαπανών της ΕΕ ήρθε ακόμη μία φορά στο προσκήνιο. Θα ήθελα, ωστόσο, να εγκρίνω την προσέγγιση που είχε ο εισηγητής, ήτοι ότι το επίπεδο δαπανών του Ευρωπαϊκού Κοινοβουλίου πρέπει να βασίζεται σε απαιτήσεις που είναι αιτιολογημένες κατόπιν προσεκτικής εκτίμησης. Βεβαίως, το 2009 θα επιφέρει σημαντικές αλλαγές στο έργο του Ευρωπαϊκού Κοινοβουλίου. Με την επικύρωση της Συνθήκης της Λισαβόνας, ο όγκος του νομοθετικού έργου θα αυξηθεί σημαντικά, και η αλλαγή στο σύστημα αμοιβής των βουλευτών του ΕΚ θα δώσει αφορμή για πρόσθετες δαπάνες, όπως και η διαφημιστική εκστρατεία σε σχέση με τις εκλογές του Ευρωπαϊκού Κοινοβουλίου.
<P>
Ωστόσο, εστιάζοντας στους βασικούς τομείς δραστηριότητας και αναλύοντας προσεκτικά τα αιτήματα για δαπάνες του προϋπολογισμού, καθώς και αξιολογώντας τις δυνατότητες ανακατανομής των υπαλλήλων εσωτερικά πριν από τη δημιουργία νέων μονίμων θέσεων, είναι δυνατόν να διατηρηθεί το επίπεδο δαπανών στον προϋπολογισμό του Ευρωπαϊκού Κοινοβουλίου εντός του ορίου του 20%. Δεν έχουν ακόμη εξαντληθεί όλες οι ευκαιρίες για μείωση κατανάλωσης περιττού χαρτιού και ενέργειας στο Ευρωπαϊκό Κοινοβούλιο. Είμαι ευτυχής με τη στήριξη που είχε κατά το προηγούμενο έτος η πρόταση για μείωση της κυκλοφορίας έντυπης μορφής μεμονωμένων εγγράφων, ορίζοντας ότι η έντυπη μορφή αυτών των εγγράφων είναι προσβάσιμη κατόπιν αιτήματος, αντί να διανέμεται αυτόματα σε όλους τους βουλευτές και τους υπαλλήλους. " εφαρμογή αυτής της πρότασης καθιστά δυνατή την εξοικονόμηση τριών εκατομμυρίων φύλλων χάρτου ετησίως. Αυτή η αρχή μπορεί να εφαρμοστεί σε πολλούς τύπους εγγράφων. Όσον αφορά τον προϋπολογισμό του Ευρωπαϊκού Κοινοβουλίου για το προσεχές έτος, το θέμα των δαπανών σχετικά με τους βοηθούς των βουλευτών δεν μπορεί να αγνοηθεί, και κατά συνέπεια ζητώ από την ομάδα εργασίας που συστάθηκε από το Προεδρείο του Ευρωπαϊκού Κοινοβουλίου να προβεί σε προτάσεις προκειμένου η πληρωμή αυτών των δαπανών να καταστεί διαφανέστερη και ευχερέστερη σε έλεγχο. Σας ευχαριστώ για την προσοχή σας.
<SPEAKER ID="339" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, υπάρχουν τρία θέματα στη συζήτηση αυτή στα οποία θα ήθελα να επιστήσω την προσοχή σας.
<P>
Πρώτον, το επίπεδο του πληθωρισμού σε κάθε μία από τις χώρες της ΕΕ σημειώνει ραγδαία άνοδο, και ως αποτέλεσμα το μέσο επίπεδο του πληθωρισμού στην ΕΕ θα κυμανθεί γύρω στο 4% το 2008, και για τον λόγο αυτόν η τιμαριθμική αναπροσαρμογή των δαπανών κατά 2% ετησίως στην πραγματικότητα σημαίνει μείωση των δαπανών.
<P>
Δεύτερον, μια συνέπεια της έγκρισης της Συνθήκης της Λισαβόνας θα είναι η αισθητή αύξηση των εξουσιών του Ευρωπαϊκού Κοινοβουλίου, η διαδικασία συναπόφασης σε όλους τους τομείς, καθώς και οι εξουσίες των κοινοβουλίων των κρατών μελών, που θα προκαλέσουν ραγδαία αύξηση στις λειτουργικές δαπάνες του Ευρωπαϊκού Κοινοβουλίου.
<P>
Τρίτο και τελευταίο, το 2009 είναι έτος εκλογών για το Ευρωπαϊκό Κοινοβούλιο. Έως τώρα η συμμετοχή σε αυτές τις εκλογές υπήρξε εξαιρετικά χαμηλή, ιδιαίτερα στα νέα κράτη μέλη. Κατά συνέπεια, χρειάζονται πρόσθετες δαπάνες για μια ενημερωτική εκστρατεία που θα στοχεύει κυρίως στα περιφερειακά και τοπικά μέσα ενημέρωσης, μέσω των οποίων το εκλογικό σώμα μπορεί να προσεγγιστεί αποτελεσματικότερα.
<SPEAKER ID="340" NAME="Ingeborg Gräßle" AFFILIATION="PPE-DE">
(DE) Κυρία Πρόεδρε, κυρίες και κύριοι, θα ήθελα να επωφεληθώ της ευκαιρίας για να αναζητήσω στήριξη για την τροπολογία της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών σχετικά με την αποζημίωση γραμματείας. Γνωρίζω ότι η Ομάδα των Πρασίνων/Ευρωπαϊκή Ελεύθερη Συμμαχία και η Σοσιαλιστική Ομάδα στο Ευρωπαϊκό Κοινοβούλιο έχουν καταθέσει άλλη μία τροπολογία· η δική μας έχει την ίδια διατύπωση με τη διατύπωση των αποφάσεων του Προεδρείου και της Διάσκεψης των Προέδρων, υπέρ της στήριξης των οποίων ψήφισαν ομόφωνα όλοι οι πρόεδροι των Ομάδων. Δεν πιστεύω πραγματικά ότι είναι δίκαιο αυτό που λέγεται τώρα σχετικά με την Επιτροπή Προϋπολογισμών ότι παραμένει αντάξια της φήμη της και κάνει και πάλι το δικό της. " τροπολογία της Ομάδας ΠΡΣ/ΕΕΣ κάνει λόγο για καθεστώς των βοηθών των βουλευτών. Αυτό θα είναι το αποτέλεσμα αν η τροπολογία του Προεδρείου, ήτοι, το αποτέλεσμα των διαπραγματεύσεων με το Συμβούλιο, καταστεί διαθέσιμη.
<P>
Και εμείς, επίσης, αγωνιζόμαστε γι' αυτό το καθεστώς για τους βοηθούς των βουλευτών, αλλά δεν γνωρίζουμε ακόμη αν θα το πετύχουμε, αν μπορούμε ακόμη και να έλθουμε σε συμφωνία με το Συμβούλιο. Κατά συνέπεια, θα ήθελα να ζητήσω αυτή η φράση να μην έχει ως αποτέλεσμα την απόρριψη ολόκληρης της διατύπωσης του Προεδρείου. Πιστεύω ότι είναι πολύ σημαντικό να προσέλθουμε στο Σώμα με όσο το δυνατόν πληρέστερη συμφωνία και να μην διαφιλονικούμε ανούσια για λεπτομέρειες που δεν έχουμε την εξουσία να θεσπίσουμε. Γι' αυτό και η θερμή μου έκκληση να εγκριθεί η τροπολογία μας. Ούτε μία λέξη δεν έχει προστεθεί ή παραλειφθεί.
<SPEAKER ID="341" NAME="Janusz Lewandowski">
εισηγητής. - (PL) Κυρία Πρόεδρε, θα ήθελα να εκφράσω τις ευχαριστίες μου σε όλους όσοι συμμετείχαν στη συζήτηση.
<P>
Το πρόβλημα που ηγέρθη συχνότερα σε αυτήν τη συζήτηση, πέραν των ειδικών προκλήσεων του 2009 και της ανάγκης διαχείρισης των χρημάτων των ευρωπαίων φορολογουμένων με εγκράτεια, ήταν βεβαίως το πρόβλημα των βοηθών των βουλευτών. Θέλω να αποφύγω ο τρόπος επίλυσης αυτού του προβλήματος να καταστεί πεδίο μάχης για αντίπαλες πολιτικές ομάδες, καθώς όλες οι πολιτικές ομάδες στο Κοινοβούλιό μας πιστεύουν εξίσου στην ανάγκη επίλυσης αυτού του προβλήματος με τρόπο που θα απομακρύνει τον πειρασμό διάπραξης πράξεων διαφθοράς και τις υπόνοιες που αιωρούνται σχετικά με αυτό το θέμα, ενώ ταυτόχρονα θα λαμβάνει υπόψη την ετερογένεια των 27 χωρών που απαρτίζουν την Ευρωπαϊκή Ένωση.
<P>
Θα ήθελα να διαβεβαιώσω τον συνάδελφό μου κ. Kuźmiuk ότι οι δαπάνες ορίζεται ότι θα αυξηθούν κατά 4,8%, άρα προφανώς κατά περισσότερο από το επίπεδο του ευρωπαϊκού πληθωρισμού. Εν τω μεταξύ, επιτρέψτε μου να ευχηθώ στην κ. Gräßle καλή επιτυχία στην ολοκλήρωση των εκθέσεών της πριν από τα μεσάνυκτα.
<SPEAKER ID="342" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Πέμπτη 10 Απριλίου 2008.
<SPEAKER ID="998" NAME="Jean-Pierre Audy  " AFFILIATION="PPE-DE">
γραπτώς. - (FR) Θα ήθελα καταρχάς να αναγνωρίσω την εξαιρετική εργασία του πολωνού συναδέλφου μου κ. Lewandowski σχετικά με τις κατευθυντήριες γραμμές για τη διαδικασία του προϋπολογισμού 2009 των "άλλων οργάνων", ήτοι του Ευρωπαϊκού Κοινοβουλίου, αλλά επίσης και του Συμβουλίου, του Δικαστηρίου των Ευρωπαϊκών Κοινοτήτων, του Ελεγκτικού Συνεδρίου, της Ευρωπαϊκής Οικονομικής και Κοινωνικής Επιτροπής και της Επιτροπής Περιφερειών, του Ευρωπαίου Διαμεσολαβητή και του Ευρωπαίου Επόπτη Προστασίας Προσωπικών Δεδομένων.
<P>
Το έγγραφο αυτό διατρέχει τις κυριότερες προκλήσεις που θα βρεθούν στην ατζέντα του Κοινοβουλίου για το 2009, ιδιαίτερα δε τη θέση σε ισχύ της Συνθήκης της Λισαβόνας. Πρέπει να γίνουν τα πάντα για να διασφαλιστεί ότι οι ενισχυμένες αρμοδιότητες του Κοινοβουλίου μετά την επικύρωση της Συνθήκης της Λισαβόνας λαμβάνονται υπόψη στον προϋπολογισμό. Ωστόσο, αναρωτιέμαι αν, πριν από τις διαδικασίες του προϋπολογισμού, θα έπρεπε να διεξαχθεί έλεγχος των ανθρωπίνων πόρων που διατίθενται στις δραστηριότητες του Ευρωπαϊκού Κοινοβουλίου. Ο ρόλος των πολιτικών αρχηγών του Ευρωπαϊκού Κοινοβουλίου καθίσταται ολοένα και σημαντικότερος και είναι ουσιώδες οι βουλευτές του ΕΚ να έχουν τα μέσα να εργάζονται σε καθεστώς πλήρους ανεξαρτησίας.
<P>
Θα είχε κανείς την εντύπωση ότι οι πόροι που διατίθενται τώρα δεν ανταποκρίνονται πλέον στις ευρύτερες πολιτικές αρμοδιότητες που έχει το Ευρωπαϊκό Κοινοβούλιο και, στο μέλλον, θα πρέπει να εκπροσωπούμε με τον προσήκοντα τρόπο τους ευρωπαίους πολίτες.

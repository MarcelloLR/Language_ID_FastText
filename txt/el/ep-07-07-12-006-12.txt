<CHAPTER ID="006-12">
12. Έκθεση προόδου της Πρώην Γιουγκοσλαβικής Δημοκρατίας της Μακεδονίας για το 2006 (ψηφοφορία) 
<P>
- Έκθεση: Meijer
<P>
- Πριν από την ψηφοφορία
<SPEAKER ID="117" NAME="Erik Meijer " AFFILIATION="GUE/NGL">
εισηγητής. - (EN) Κύριε Πρόεδρε, πριν ξεκινήσει η ψηφοφορία της έκθεσής μου, πρέπει να ενημερώσω το Σώμα για δύο θέματα. Καταρχάς, όταν προετοιμαζόταν η ψηφοφορία στην Επιτροπή AFET, όλες οι πολιτικές ομάδες συμφώνησαν να χρησιμοποιηθεί σε αυτήν την έκθεση μόνο ένας όρος για το κράτος που αυτοαποκαλείται Δημοκρατία της Μακεδονίας. Είναι η μακροσκελής φράση "Πρώην Γιουγκοσλαβική Δημοκρατία της Μακεδονίας", χωρίς οποιαδήποτε σύντμηση, όπως το αγγλικό FYROM ή το γαλλικό ARYM. Επομένως προτείνω ότι αν τμήματα του τελικού κειμένου που θα εγκριθεί περιλαμβάνουν οποιουσδήποτε άλλους όρους, αυτοί οι όροι πρέπει να αντικατασταθούν βάσει αυτής της ευρείας συμφωνίας.
<P>
Δεύτερον, η ομάδα PPE-DE πρότεινε ότι πρέπει να συγχωνεύσω δύο τροπολογίες όσον αφορά την παράγραφο 13 σε μια - την τροπολογία μου 22 και την τροπολογία 6 της ομάδας PSE. Λαμβάνοντας αυτό υπόψη, θα ήθελα να μεταφέρω μια προφορική τροπολογία στην τροπολογία 22. Δεδομένου ότι η ψηφοφορία για την τροπολογία 22 πρόκειται να διεξαχθεί μετά από την ψηφοφορία για την τροπολογία 6, αυτή η λύση είναι δυνατή μόνο αν η τροπολογία 6 απορριφθεί.
<P>
Θα ήθελα επομένως να ζητήσω να αλλάξει η σειρά της ψηφοφορίας για τις τροπολογίες. Ο κ. Pinior της ομάδας PSE είπε χθες το βράδυ ότι είναι υπέρ αυτής της ρύθμισης.
<SPEAKER ID="118" NAME="Πρόεδρος">
Ελπίζω ότι όλοι το κατάλαβαν αυτό σωστά. Τότε θα κάνουμε αυτό που ζητήσατε.

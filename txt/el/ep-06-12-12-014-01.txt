<CHAPTER ID="014-01">
1. Διορισμός του μέλους της Βουλγαρίας στο Ελεγκτικό Συνέδριο (ψηφοφορία) 
<SPEAKER ID="094" NAME="Bruno Gollnisch" AFFILIATION="NI">
(FR) Κύριε Πρόεδρε, θέλω να επικαλεστώ τον Κανονισμό. Είμαι υποχρεωμένος να επισημάνω -όπως είπα προ ολίγου- ότι η έκθεση του κ. Pomés Ruiz δεν είναι διαθέσιμη στα γαλλικά, ή, ακριβέστερα, η γλωσσική εκδοχή αυτής της έκθεσης που παρουσιάζεται ως η γαλλική εκδοχή περιέχει τη βιογραφία της υποψήφιας καθώς και μια απάντηση σε ερωτήσεις αποκλειστικά στην αγγλική γλώσσα, γεγονός που θεωρώ ότι αντιβαίνει στον Κανονισμό μας.
<SPEAKER ID="095" NAME="Πρόεδρος">
Κύριε Gollnisch, είστε παθιασμένος με τα του Κανονισμού, θα σας δώσω λοιπόν την ικανοποίηση παρέχοντάς σας τη μόνη αξιόπιστη πληροφορία: έχετε απόλυτο δίκιο, πρέπει να διαθέτουμε πλήρεις μεταφράσεις όλων των κειμένων, τα οποία υποβάλλονται σε ψηφοφορία. Αυτό ακριβώς συμβαίνει, όλα τα κείμενα τα οποία υποβάλλονται σε ψηφοφορία είναι διαθέσιμα σε όλες τις γλώσσες. Τα έγγραφα που είναι στα παραρτήματα δεν τίθενται σε ψηφοφορία, σύμφωνα με τον Κανονισμό μας, και δεν μεταφράζονται, συνεπώς, στο σύνολό τους. Σας ενημέρωσα, λοιπόν, πλήρως!

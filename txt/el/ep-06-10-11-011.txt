<CHAPTER ID="011">
Ημερήσια διάταξη
<SPEAKER ID="025" NAME="Πρόεδρος">
Όσον αφορά την ημερήσια διάταξη της σημερινής και αυριανής συνεδρίασης, το σχετικό διορθωτικό, το οποίο καταρτίστηκε με τη συμφωνία των πολιτικών ομάδων και περιλαμβάνει τις ακόλουθες αλλαγές, καθώς και εκείνες που ανακοινώθηκαν στις 28 Σεπτεμβρίου, έχει διανεμηθεί:
<P>
- Τετάρτη:
<P>
Από τις 15.00 ως τις 16.00, προσθέτουμε τις δηλώσεις του Ύπατου Εκπροσώπου της Ευρωπαϊκής Ένωσης για την Κοινή Εξωτερική Πολιτική και Πολιτική Ασφαλείας και της Επιτροπής σχετικά με την πυρηνική δοκιμή της Βόρειας Κορέας. Καλωσορίζουμε τον κ. Σολάνα και την κ. Ferrero-Waldner, οι οποίοι παρίστανται εδώ για αυτόν τον σκοπό.
<P>
Όσον αφορά τις προφορικές ερωτήσεις σχετικά με τα υποδήματα από την Κίνα και το Βιετνάμ, πρέπει να επισημάνω ότι το Συμβούλιο δεν θα συμμετάσχει σε αυτή τη συζήτηση.
<SPEAKER ID="026" NAME="Hannes Swoboda" AFFILIATION="PSE">
(DE) Κύριε Πρόεδρε, καταρχήν είμαστε ικανοποιημένοι με αυτές τις τροποποιήσεις και είμαστε ιδιαίτερα χαρούμενοι που ο κ. Σολάνα κατάφερε να έρθει εδώ.
<P>
Αυτό που δεν μας ευχαριστεί, ωστόσο, καθόλου είναι το γεγονός ότι επειδή το Συμβούλιο συμφωνεί να παραστεί σήμερα μόνο για πολύ λίγο χρόνο, μεγάλο μέρος της σημερινής μας ημερήσιας διάταξης έπρεπε να μετατεθεί σε κάποια άλλη ημέρα. Αυτό συνέβαινε βέβαια και κατά την αυστριακή Προεδρία, όμως καταφέραμε να καταλήξουμε σε μια συμφωνία. Ζητώ να υπενθυμίζεται στις προεδρίες του Συμβουλίου ότι μία προσωρινή ημερήσια διάταξη δεν είναι οριστική και ότι φυσικά μπορεί να συμβεί -όπως συνέβη σήμερα- να πρέπει να αντιδράσουμε άμεσα σε επίκαιρα γεγονότα. Θα ήθελα επίσης να ζητήσω από τις κυβερνήσεις που αποτελούν το Συμβούλιο να φροντίζουν ώστε να μπορούν να παρευρίσκονται στις συνεδριάσεις των Βρυξελλών τουλάχιστον μέχρι το βράδυ. Αυτό είναι απόλυτα σημαντικό γιατί στην αντίθετη περίπτωση δεν μπορούμε να ασχοληθούμε με όλα τα θέματα που περιλαμβάνονται -και πρέπει να περιλαμβάνονται- στην ημερήσια διάταξη. Ζητώ να διαβιβαστεί αυτό στο Συμβούλιο και να του ζητηθεί να είναι πιο ορατό και να παρουσιάζεται συχνότερα στο Σώμα.
<P>
(Χειροκροτήματα)
<SPEAKER ID="027" NAME="Πρόεδρος">
Υπάρχει μια αλλαγή του τίτλου σχετικά με τις δηλώσεις του Συμβουλίου και της Επιτροπής για την άτυπη σύνοδο στο Λάχτι.
<P>
" Ομάδα των Πρασίνων/Ευρωπαϊκή Ελεύθερη Συμμαχία ζητά να τροποποιηθεί ο τίτλος ως εξής: Δηλώσεις του Συμβουλίου και της Επιτροπής επί της άτυπης Συνόδου Κορυφής στο Λάχτι και τις σχέσεις ΕΕ/Ρωσίας μετά την δολοφονία της δημοσιογράφου Anna Politkovskaya, με μια πρόταση ψηφίσματος σχετικά με τη δολοφονία της και την ελευθερία της έκφρασης στη Ρωσία.
<P>
Θα γνωρίζετε ότι, σύμφωνα με τον Κανονισμό μας, αυτή η τροπολογία πρέπει να εγκριθεί από την Ολομέλεια αν ο Πρόεδρος κρίνει ενδεδειγμένο να τη θέσει σε ψηφοφορία.
<P>
Δεδομένων των συνθηκών, πιστεύω ότι είναι ενδεδειγμένο να γίνει αυτό και επομένως θα ζητήσω από την Ολομέλεια να αποφανθεί σχετικά με την πρόταση της Ομάδας των Πρασίνων/Ευρωπαϊκή Ελεύθερη Συμμαχία.
<P>
Επιθυμεί κανείς να παρέμβει;
<SPEAKER ID="028" NAME="Hannes Swoboda" AFFILIATION="PSE">
(DE) Κύριε Πρόεδρε, δεν έχουμε αντίρρηση για την αλλαγή του τίτλου ούτε και για ένα ψήφισμα, όμως θεωρούμε πρόωρη την έγκριση ψηφίσματος μέσα σε διάστημα μίας ημέρας, πριν διασαφηνιστούν τα πράγματα. Έτσι, θα ήθελα να ζητήσω να εξεταστεί η έγκριση ενός τέτοιου ψηφίσματος στην επόμενη σύνοδο της Ολομέλειας, όταν θα υπάρχει μια σταθερή βάση γι' αυτό. Φυσικά θα διατυπώσουμε τη δική μας θέση επ' αυτού, και τότε θα έχουμε πιο διεξοδική πληροφόρηση. Για τον λόγο αυτόν, εγώ θα τα ξεχώριζα αυτά τα δυο.
<SPEAKER ID="029" NAME="Πρόεδρος">
Προτείνετε τον διαχωρισμό της απόφασης σχετικά με την αλλαγή του τίτλου από την απόφαση σχετικά με τη συζήτηση μιας πρότασης ψηφίσματος. Σε αυτή την περίπτωση, ας ψηφίσουμε μόνο επί της αλλαγής του τίτλου προς το παρόν.
<P>
(Το Σώμα εγκρίνει την αλλαγή του τίτλου)
<SPEAKER ID="030" NAME="Daniel Cohn-Bendit" AFFILIATION="Verts/ALE">
(DE) Κύριε Πρόεδρε, κύριε Swoboda, πραγματικά έχουμε μόνο μία ημέρα στη διάθεσή μας, και ο λόγος είναι ότι το ζητάμε αυτό από τότε που δολοφονήθηκε η Anna Politkovskaya, αλλά κάποιες Ομάδες το εμπόδιζαν. Έτσι, κατέστη δυνατό μόλις σήμερα, εξαιτίας αυτής της ψηφοφορίας, διότι σε όλη τη διάρκεια της προετοιμασίας, ορισμένες Ομάδες -στις οποίες συμπεριλαμβάνεται και η δική σας- έλεγαν "όχι" σε αυτήν την προσθήκη. Ασφαλώς είναι δύσκολο και εμείς χαιρόμαστε που θα γίνει την επόμενη εβδομάδα, σας ζητώ όμως να παραδεχτείτε πως είναι δικό σας λάθος, γιατί εσείς εμποδίζατε τόσον καιρό τη συζήτηση για το θέμα αυτό. Αυτό είναι κάτι που πρέπει να το πούμε.
<P>
(Χειροκροτήματα)
<SPEAKER ID="031" NAME="Reinhard Rack" AFFILIATION="PPE-DE">
(DE) Κύριε Πρόεδρε, ο κ. Kelam από την Ομάδα μας προσπάθησε να θίξει αυτό το θέμα. Μπορεί να το έκανε σε λάθος σημείο της διαδικασίας, τώρα όμως που συζητάμε για τη σημερινή ημερήσια διάταξη, δεν θα ήταν μόνο ενδεδειγμένο, αλλά και ζήτημα ευγένειας να δοθεί ο λόγος στον κ. Tunne Kelam για να μιλήσει εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών γι' αυτήν την ημερήσια διάταξη και την τροποποίηση αυτού του σημείου της, αντί να προχωρούμε και να επιτρέπουμε ψηφοφορίες για μία και μόνο πρόταση για το θέμα αυτό μετά από τις τόσες διαφορετικές απόψεις που διατυπώθηκαν σχετικά.
<P>
(Χειροκροτήματα)
<SPEAKER ID="032" NAME="Πρόεδρος">
Κύριε Rack, ο Πρόεδρος και το Προεδρείο προσπαθούν να εφαρμόσουν αυστηρά τον Κανονισμό. Το Προεδρείο έλαβε γραπτώς μόνο μία πρόταση τροποποίησης στην ημερησία διάταξη ως προς αυτό το θέμα πριν την έναρξη της συνεδρίασης. Ο κ. Kelam θα μπορέσει ασφαλώς να μιλήσει την κατάλληλη στιγμή, αλλά δεν είναι η συγκεκριμένη.
<SPEAKER ID="033" NAME="Hans-Gert Poettering" AFFILIATION="PPE-DE">
(DE) Κύριε Πρόεδρε, μερικές φορές συμβαίνει κάποια ατυχή γεγονότα να δίνουν στα πράγματα μία τροπή που δεν την θέλαμε.
<P>
Παράδειγμα αποτελεί η θλιβερή περίπτωση της δολοφονίας μίας δημοσιογράφου, για την οποία θα συζητήσουμε. Αυτή η θλιβερή δολοφονία δεν είναι κάτι για το οποίο θα έπρεπε να διαφωνούμε εδώ. " συζήτηση θα γίνει, θα ήθελα όμως να επαναλάβω τα λόγια του κ. Cohn-Bendit και να προτείνω να συμφωνήσουμε να περιμένουμε ως την επόμενη περίοδο συνόδου για να εγκρίνουμε ψήφισμα. Αυτή θα ήταν η κατάλληλη αντίδραση στο θλιβερό αυτό γεγονός.
<SPEAKER ID="034" NAME="Πρόεδρος">
Αν δεν υπάρχει αντίρρηση, θα συζητήσουμε σχετικά με το αν θα υπάρξει ψήφισμα ή όχι κατά τη διάρκεια της επόμενης συνεδρίασης.
<P>
Κύριε Kelam, θέλετε να προσθέσετε κάτι;
<SPEAKER ID="035" NAME="Tunne Kelam" AFFILIATION="PPE-DE">
(EN) Κύριε Πρόεδρε, ζητώ συγγνώμη που προσπάθησα να μιλήσω σε λάθος στιγμή, αλλά είχα εντολή από την Ομάδα ΕΛΚ-ΕΔ να προτείνω ότι θα έπρεπε να επεκταθεί το πρώτο θέμα της σημερινής ημερήσιας διάταξης, ώστε να συμπεριλάβει συζήτηση για τη δολοφονία της ρωσίδας δημοσιογράφου Anna Politkovskaya. Είμαι ικανοποιημένος που αυτό έγινε. Επιπλέον, η Ομάδα ΕΛΚ-ΕΔ προτείνει να εγκρίνει το Σώμα ψήφισμα σχετικά με την ελευθερία του Τύπου στη Ρωσία, που αποτελεί φλέγον θέμα.
<P>
Πιστεύω ότι σωστά ειπώθηκε πως αυτή η αποτρόπαιη δολοφονία δεν θα πρέπει να διχάσει το Σώμα. Πρέπει να είμαστε ενωμένοι προκειμένου να στείλουμε ένα πολύ σαφές μήνυμα υποστήριξης προς μια γυναίκα για την οποία πολλοί διατείνονται ότι υπήρξε η τελευταία ανεξάρτητη δημοσιογράφος στη Ρωσία που ασχολείτο με έρευνες. Ελπίζω ότι το Σώμα θα υποστηρίξει την πρόταση.
<P>
Ο θάνατος της Anna Politkovskaya δεν ήταν προσχεδιασμένος και έτσι δεν μπορούσαμε να σχεδιάσουμε την αντίδρασή μας σε αυτόν. Πρέπει να αντιδράσουμε αμέσως.
<P>
(Ζωηρά χειροκροτήματα)
<SPEAKER ID="036" NAME="Πρόεδρος">
Σας ευχαριστούμε πολύ, κύριε Kelam. Πιστεύω ότι αυτό είναι σαφές. Τηρήσαμε τον Κανονισμό κατά γράμμα. Δεν πιστεύω ότι η Προεδρία έδειξε έλλειψη ευγένειας δίνοντάς σας τον λόγο την κατάλληλη στιγμή, κύριε Kelam.
<SPEAKER ID="037" NAME="Jacek Emil Saryusz-Wolski" AFFILIATION="PPE-DE">
(EN) Κύριε Πρόεδρε, δεν διενεργήσατε ψηφοφορία για το αν θα πρέπει να έχουμε κάποιο ψήφισμα σε αυτήν την περίοδο συνόδου. Ζητώ να ψηφίσουμε. Υποβλήθηκε προς τούτο πρόταση να αντιδράσουμε αμέσως με ένα ψήφισμα και εσείς δεν διενεργήσατε ψηφοφορία επί της εν λόγω πρότασης.
<P>
(Χειροκροτήματα)
<SPEAKER ID="038" NAME="Πρόεδρος">
Ελάτε, κυρίες και κύριοι, ας μην παίζουμε το παιχνίδι της γάτας με το ποντίκι. Υπήρξε μια πρόταση του κ. Poettering, και ρώτησα αν υπήρχε συναίνεση σχετικά με αυτή. Κανείς δεν παρενέβη εκείνη τη στιγμή για να μιλήσει κατά.
<P>
Πρέπει να δίνετε προσοχή στις συζητήσεις, κύριε Saryusz-Wolski! Υπήρξε μια πρόταση και ρώτησα αν υπήρχε συναίνεση σχετικά με αυτή. Καθώς κανείς δεν εξέφρασε αντίρρηση, συνέχισα με την ημερήσια διάταξη.
<P>
Το θέμα έληξε.
<P>
(Καθορίζεται η διάταξη των εργασιών)

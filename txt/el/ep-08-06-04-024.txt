<CHAPTER ID="024">
Ανταγωνισμός: Τομεακή έρευνα σχετικά με τις λιανικές τραπεζικές υπηρεσίες -Πράσινη Βίβλος για τις λιανικές χρηματοπιστωτικές υπηρεσίες στην ενιαία αγορά (συζήτηση) 
<SPEAKER ID="208" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με τις ακόλουθες εκθέσεις:
<P>
την έκθεση του Gianni Pittella, εξ ονόματος της Επιτροπής Οικονομικών και Νομισματικών Θεμάτων, σχετικά με τον ανταγωνισμό: τομεακή έρευνα σχετικά με τις λιανικές τραπεζικές υπηρεσίες,
<P>
την έκθεση του Othmar Karas, εξ ονόματος της Επιτροπής Οικονομικών και Νομισματικών Θεμάτων, σχετικά με την Πράσινη Βίβλο για τις λιανικές χρηματοπιστωτικές υπηρεσίες στην ενιαία αγορά.
<SPEAKER ID="209" NAME="Gianni Pittella" LANGUAGE="IT">
Κύριε Πρόεδρε, κυρίες και κύριοι, χάρη στην προσεκτική έρευνα που πραγματοποίησε η Ευρωπαϊκή Επιτροπή, μπορέσαμε να εστιάσουμε την προσοχή μας στην αυστηρότητα που χαρακτηρίζει τις λιανικές τραπεζικές υπηρεσίες. Μαζί με τον κ. Karas, αφιερώσαμε τις προσπάθειές μας σε αυτήν την έρευνα και, έως τώρα, απολαμβάνει μια πολύ ευρεία, και στην πραγματικότητα σχεδόν ομόφωνη, συναίνεση στις σχετικές επιτροπές. Ως εκ τούτου, θα ήθελα να εκμεταλλευτώ αυτήν την ευκαιρία για να εκφράσω τις ιδιαίτερες ευχαριστίες μου στην Επίτροπο Kroes για το ότι ήταν πάντοτε διαθέσιμη να συζητήσει με το Κοινοβούλιο αυτό το ευαίσθητο θέμα.
<P>
" σχέση μεταξύ καταναλωτών και τραπεζών στην Ευρώπη παραμένει πολύπλοκη, εξαιτίας των στρεβλώσεων που αποτελούν χαρακτηριστικό του εν λόγω τομέα. Εντούτοις, η σχέση αυτή είναι θεμελιώδους σημασίας και οφείλουμε να την διορθώσουμε, επισημαίνοντας τις ανεπάρκειες και τις αναποτελεσματικότητες και προσδιορίζοντας τα κύρια προβλήματα και τις ενδεχόμενες προσεγγίσεις για την επίλυσή τους. Όπως επισημαίνει η έκθεσή μου καθώς και η έκθεση του κ. Karas, αυτού του τύπου οι ενέργειες θα πρέπει να έχουν προπάντων ως στόχο το να διευκολύνουν την κινητικότητα των καταναλωτών, έτσι ώστε να πιέσουμε έμμεσα τις τράπεζες να λειτουργήσουν βάσει υψηλότερων προτύπων αποτελεσματικότητας.
<P>
Για τον λόγο αυτό, ζητώ στην έκθεσή μου να καταστεί απλούστερη και ανέξοδη για τους καταναλωτές η διαδικασία αλλαγής τράπεζας. " αλλαγή τράπεζας εξακολουθεί να είναι, σε πάρα πολλές περιπτώσεις σε ολόκληρη την Ευρώπη, μια αργή και δύσκολη διαδικασία. Επίσης, είμαστε αντίθετοι σε κάθε είδους συμβατικούς δεσμούς, οι οποίοι δεν είναι εντελώς απαραίτητοι και οι οποίοι αποτρέπουν ή εμποδίζουν την κινητικότητα των καταναλωτών. Συστήνουμε να βελτιώσει ο ευρωπαϊκός τραπεζικός κλάδος τις διαδικασίες για το κλείσιμο τρεχούμενων λογαριασμών και να επιβάλλονται μόνο οι πλήρως δικαιολογημένες χρεώσεις, διασφαλίζοντας ότι η υπηρεσία αυτή θα παρέχεται ταχέως και ότι τα έξοδα δεν θα είναι τα διπλάσια.
<P>
Καλούμε επίσης την Επιτροπή να προβεί σε ενέργειες, προκειμένου να διασφαλίσει ότι οι τράπεζες θα παρέχουν καλύτερης ποιότητας πληροφορίες, οι οποίες θα είναι ευκολότερα προσβάσιμες στους καταναλωτές, μέσω ενός πακέτου πληροφοριών που θα ορίζεται σύμφωνα με κατηγορίες εξόδων, και σε μορφή που θα επιτρέπει να γίνονται εύκολα συγκρίσεις. Εγώ ο ίδιος διατηρώ τρεχούμενο λογαριασμό σε μια τράπεζα και όταν έρχονται στο σπίτι μου ενημερωτικά πακέτα, τα πετώ στα σκουπίδια, διότι είναι ακατανόητα· το ίδιο ισχύει και για εκατομμύρια πολίτες σαν εμένα. Δεν μπορούμε να ανεχθούμε άλλο την κατάσταση αυτή. Κυρία Kroes, κύριε McCreevy, αν οι τράπεζες δεν προβούν σε κινήσεις προς την κατεύθυνση των συστάσεων αυτών, καλώ την Ευρωπαϊκή Επιτροπή να υποβάλει νομοθετική πρόταση για το εν λόγω ζήτημα.
<P>
Ζητώ επίσης να πραγματοποιηθεί αξιολόγηση σχετικά με τη δυνατότητα δημιουργίας μιας ευρωπαϊκής διαδικτυακής μηχανής αναζήτησης, η οποία θα επιτρέπει στους καταναλωτές να συγκρίνουν τις υπηρεσίες που προσφέρονται από τις ιστοθέσεις διαφόρων τραπεζών. Πρέπει να μπορούμε με το πάτημα ενός πλήκτρου στον υπολογιστή, να μπαίνουμε στο διαδίκτυο και να έχουμε μια πλατφόρμα ΤΠ που θα μας επιτρέπει να λέμε: αυτή η επιλογή είναι καλύτερη για μένα. Σήμερα δεν είναι διαθέσιμες αυτές οι επιλογές.
<P>
Από την άλλη πλευρά, οι "διατραπεζικές προμήθειες" είναι ένα άλλο ζήτημα. Λαμβάνοντας υπόψη τη θέση που πήρε η Ευρωπαϊκή Επιτροπή στη συζήτηση αυτή, έκανα μια πρόταση: να δοθούν οριστικά σε όλους τους παράγοντες της αγοράς κριτήρια, μέσω κάποιας μορφής κατευθυντήριων γραμμών, για τον καθορισμό της μεθόδου υπολογισμού των διατραπεζικών προμηθειών, με τρόπο που να μπορεί να διασφαλιστεί η ορθή και διαφανής λειτουργία του τομέα.
<P>
Στο σημείο αυτό θα ολοκληρώσω, για να μην υπερβώ τα τέσσερα λεπτά μου. Ελπίζω ότι, λαμβάνοντας υπόψη τις προτάσεις αυτές, τις οποίες ελπίζω ότι το Κοινοβούλιο θα εγκρίνει αύριο το πρωί, η Επιτροπή θα προβεί σε άμεσες ενέργειες που θα είναι, τουλάχιστον, ταχείες και συγκεκριμένες.
<SPEAKER ID="210" NAME="Othmar Karas">
εισηγητής. - (DE) Κύριε Πρόεδρε, κύριοι Επίτροποι, κύριε Pittella, καταρχάς θα ήθελα να επισημάνω ακόμη μια φορά ότι οι προτάσεις της Επιτροπής, οι στόχοι και οι απαιτήσεις των βουλευτών στις δύο εκθέσεις και οι επιπτώσεις των εκθέσεων αυτών στους ευρωπαίους πολίτες άξιζαν περισσότερο χρόνο συζήτησης και μεγαλύτερο κοινό.
<P>
Δεύτερον, με τις εκθέσεις αυτές και τη συζήτηση με την Επιτροπή, ξεκινούμε το επόμενο στάδιο για την ενίσχυση της προσφοράς και της ζήτησης στον τομέα των χρηματοπιστωτικών υπηρεσιών. Θα ήθελα να ευχαριστήσω τον κ. Pittella, τον κ. Schmidt και την κ. Starkevičiūtγια την αποτελεσματική συνεργασία τους. " ευρεία πλειοψηφία στην επιτροπή κατέδειξε ότι οι απόψεις μας συγκλίνουν, ωστόσο έχουμε περαιτέρω απαιτήσεις.
<P>
Τι είναι αυτό που θέλουμε; Θέλουμε να συνεχίσουμε να αναπτύσσουμε την εσωτερική αγορά για τις λιανικές χρηματοπιστωτικές υπηρεσίες και να την μετατρέψουμε σε μια εγχώρια αγορά για όλους τους καταναλωτές και τις μικρές και μεσαίες επιχειρήσεις. Το λέω αυτό, παρόλο που γνωρίζω ότι η λιανική αγορά είναι και θα παραμείνει περισσότερο μια τοπική παρά μια παγκόσμια επιχειρηματική δραστηριότητα. Παρόλα αυτά, υπάρχουν μεγάλες δυνατότητες, καθώς μόνο το 1% των ευρωπαίων καταναλωτών αγοράζει διασυνοριακές χρηματοπιστωτικές υπηρεσίες χρησιμοποιώντας μεθόδους εξ αποστάσεως επικοινωνίας, ενώ το ποσοστό αυτό φθάνει τουλάχιστον το 21% στο εσωτερικό των χωρών.
<P>
Όπως επισημαίνουν οι εκθέσεις της Επιτροπής και του Κοινοβουλίου- υπάρχουν αδικαιολόγητα εμπόδια, παρά τις διαφορετικές αρμοδιότητες, κάτι που δεν σημαίνει ότι στο παρελθόν δεν θα είχε συμβεί τίποτε. Θα ήθελα να επισημάνω ότι, από το 1988, έχει συνεχιστεί η απελευθέρωση της κυκλοφορίας των κεφαλαίων στο εσωτερικό της Ευρώπης. " εισαγωγή του ευρώ είχε οφέλη για το αγοράζον κοινό και για την οικονομία: το σχέδιο δράσης για τις χρηματοπιστωτικές υπηρεσίες, τη Λευκή Βίβλο σχετικά με την πολιτική για τις χρηματοπιστωτικές υπηρεσίες 2005-2010 και τον SEPA, τον Ενιαίο Χώρο Πληρωμών σε ευρώ -καταναλωτές και πάροχοι επωφελούνται από αυτήν την πολιτική εξέλιξη. Αυτό δεν είναι το τέλος· αντίθετα, προχωρούμε αποφασιστικά σε αυτό το μονοπάτι.
<P>
Και οι δύο εκθέσεις της Επιτροπής -όπως και οι δικές μας, ενδεχομένως- έχουν φυσικά τα αδύνατά τους σημεία. Ένα από αυτά μπορεί να βρει κανείς στην Πράσινη Βίβλο, όπου γίνεται σχεδόν αποκλειστικά λόγος για τους καταναλωτές. Αυτό αφορά τόσο την εσωτερική λιανική αγορά όσο και τις ΜΜΕ. Επιπλέον, τα μέτρα για την προστασία του καταναλωτή εξακολουθούν να μην είναι από μόνα τους σε θέση να ενθαρρύνουν τους προμηθευτές -και αυτό το γνωρίζουμε- να βγουν έξω από τα σύνορα. Όταν εξετάζετε τους τομείς, το αδύνατο σημείο είναι αναμφίβολα το γεγονός ότι χρησιμοποιούμε μόνο έναν μικρό αριθμό δεδομένων. Υποπτευόμαστε την ενδεχόμενη στεγανοποίηση της αγοράς βάσει των τιμών και μόνο.
<P>
Ως εκ τούτου, στην έκθεσή μας ζητούμε από την Επιτροπή να διεξαγάγει τη δέουσα μελέτη επιπτώσεων, η οποία πρέπει να συμπεριλαμβάνει επίσης και μια συνιστώσα που να εξακριβώνει τις αρχικές συνθήκες της αγοράς και να αξιολογεί την ολοκλήρωση και ανταγωνιστικότητα της αγοράς, καθώς και τις επιπτώσεις κάποιας πρωτοβουλίας, όχι απλώς με τη βοήθεια ενός δείκτη αλλά με τη βοήθεια του μεγαλύτερου δυνατού αριθμού μετρήσεων.
<P>
Εντούτοις, υποστηρίζουμε επίσης την Επιτροπή στον στόχο της να επιδιώξει μόνον όσες πρωτοβουλίες προσφέρουν ευαπόδεικτα στους πολίτες απτά οφέλη, δικαιολογούνται από ενδελεχείς αναλύσεις κόστους-οφέλους και υπόκεινται στις δέουσες μελέτες επιπτώσεων.
<P>
Θα μπορούσα τώρα να επισημάνω και άλλα αδύνατα σημεία, θα ήθελα όμως να περιοριστώ σε αυτό που, και εμείς, επισημάναμε συγκεκριμένα στις εκθέσεις. Ένα σημαντικό μήνυμα από το Κοινοβούλιο αυτό είναι ότι αναγνωρίζουμε ρητά τον αποκεντρωμένο τομέα. Χρειαζόμαστε τράπεζες αποταμιεύσεων και συνεταιρισμούς παράλληλα με τις ανώνυμες εταιρείες. Χρειαζόμαστε διασυνοριακούς τοπικούς πρωταθλητές και όχι μόνο παγκόσμιους πρωταθλητές. Αυτοί είναι υπεύθυνοι για την παροχή τοπικών υπηρεσιών, την οικονομική ανάπτυξη στις επιμέρους περιφέρειες και την εξασφάλιση της προσφοράς. Το δεύτερο σημείο είναι ότι χρειαζόμαστε μια ισορροπία μεταξύ προσφοράς και ζήτησης. Τρίτον, πρέπει να εναρμονίσουμε τις διαδικασίες αδειοδότησης και καταχώρισης. Οι ασφαλιστικές εταιρείες και οι τράπεζες που δραστηριοποιούνται διασυνοριακά υπόκεινται στην επίβλεψη πολλών χρηματοπιστωτικών αρχών. Θα πρέπει να εναρμονίσουμε τον τομέα αυτόν και να καθορίσουμε ισότιμες απαιτήσεις εισόδου.
<P>
Θα πρέπει να επεκτείνουμε το ηλεκτρονικό εμπόριο. " προώθηση της εξ αποστάσεως σύνδεσης των επιχειρήσεων πρέπει να προωθήσει τη χρήση μιας ασφαλούς ηλεκτρονικής υπογραφής και θα πρέπει να μεταρρυθμίσουμε την οδηγία για τη νομιμοποίηση εσόδων από παράνομες δραστηριότητες, στα σημεία όπου δημιουργεί συγκρούσεις.
<P>
Επίσης, εξετάζονται και άλλα σημεία: οι πράκτορες και οι μεσίτες είναι σημαντικοί για την επίτευξη μεγαλύτερου ανταγωνισμού στον τομέα των χρηματοπιστωτικών υπηρεσιών. Χρειαζόμαστε ευκολότερη πρόσβαση στο μητρώο πιστωτικών στοιχείων καθώς και στα μητρώα πιστωτικών καρτών, και πρέπει να επεκτείνουμε τον κανονισμό απαλλαγής κατά κατηγορία, διότι δεν θεωρούμε ότι η συνεργασία στρεβλώνει τον ανταγωνισμό σε αυτόν τον τομέα, αν οι όροι καθορίζονται με σαφήνεια.
<P>
Ζητώ από την Επιτροπή και από τους συναδέλφους μου βουλευτές να εξετάσουν την παρούσα έκθεση στο σύνολό της και να εγκρίνουν, καθώς και να υποστηρίξουν, και τους άλλους συλλογισμούς -τις 44 διασαφηνίσεις και τα μέτρα που περιγράφονται στην έκθεσή μου.
<SPEAKER ID="211" NAME="Neelie Kroes">
μέλος της Επιτροπής. - (EN) Κύριε Πρόεδρε, είναι μεγάλη χαρά για μένα να βρίσκομαι σήμερα εδώ μαζί σας για να συζητήσω την αξιολόγηση, και τις απόψεις, της Επιτροπής σχετικά με την έκθεση Pitella.
<P>
Πρώτα, όμως, επιτρέψτε μου να συγχαρώ τόσο τον κ. Pitella όσο και τον κ. Karas για το θαυμάσιο έργο τους και να ευχαριστήσω το Κοινοβούλιο για το ενδιαφέρον που επιδεικνύει για το θέμα αυτό.
<P>
Συμμεριζόμαστε πολλές απόψεις επί του θέματος και αυτό είναι ένα καλό σημείο εκκίνησης. Μαζί με τον αγαπητό μου συνάδελφο Charlie McCreevy και τη Γενική Διεύθυνση Εσωτερικής Αγοράς και Υπηρεσιών, οι υπηρεσίες μου και εγώ καταβάλλαμε μεγάλες προσπάθειες για να μελετήσουμε σχετικά με τις λιανικές τραπεζικές υπηρεσίες και, όπως και εσείς, διερωτόμαστε τι θα μπορούσε να βελτιωθεί. Θα ήταν φυσικά ανόητο να πούμε ότι όλα είναι τέλεια, οπότε η ερώτηση "Τι θα μπορούσε να είναι καλύτερο" είναι η κύρια γραμμή της προσέγγισής μας στο θέμα αυτό.
<P>
Στην τομεακή έρευνα που πραγματοποιήσαμε, μεγάλο μέρος της προσοχής μας προσέλκυσε η αγορά των συστημάτων πληρωμών με κάρτες, με τζίρο 1 350 δισεκατομμύρια ευρώ ετησίως. Δεν πρόκειται για μικρό ποσό - 1 350 δισεκατομμύρια ευρώ σε ετήσια βάση. Επίσης, κοιτάξαμε να βελτιώσουμε τα πιστωτικά μητρώα, την επωφελή και ανώφελη συνεργασία μεταξύ των τραπεζών, καθώς και τις τραπεζικές προμήθειες.
<P>
Ως απάντηση ειδικότερα σε ένα βασικό σημείο στην έκθεση Pittella, μπορώ να συμπεράνω ότι υπάρχουν πολλά σημεία με τα οποία συμφωνούμε και ένα σημείο στο οποίο οι απόψεις μας διαφέρουν. Όσον αφορά την κινητικότητα των πελατών: η μπάλα βρίσκεται τώρα στο γήπεδο του κλάδου. Ο κλάδος πρέπει να αναπτύξει έναν κώδικα δεοντολογίας και μπορεί να έρθει αντιμέτωπος με τη νομοθεσία, αν δεν εκμεταλλευθεί αυτήν την ευκαιρία και αυτήν την πρόκληση.
<P>
Όσον αφορά την ενημέρωση των καταναλωτών και τη διαφάνεια: οι πληροφορίες σχετικά με τη σύγκριση των τιμών και τα προϊόντα είναι κρίσιμης σημασίας για τους καταναλωτές. Όμως ο κλάδος αμφισβητεί έντονα τις συστάσεις για αλλαγή, επομένως φοβάμαι ότι πιθανόν δεν θα σημειωθεί καμία πρόοδος. " συνάδελφός μου, η Επίτροπος Kuneva, συγκεντρώνει στοιχεία σχετικά με τις προμήθειες των λιανικών τραπεζικών υπηρεσιών ως μέρος των ενεργειών παρακολούθησης του πίνακα αποτελεσμάτων για τους καταναλωτές. Θα είναι οπωσδήποτε σε θέση να αξιολογήσει την πολυμορφία και τη διαφάνεια των τραπεζικών προμηθειών, καθώς και το αντίστοιχο επίπεδο ενημέρωσης των καταναλωτών. Αυτή η συγκέντρωση στοιχείων αποτελεί το πρώτο βήμα για αλλαγή.
<P>
Όσον αφορά τα πιστωτικά μητρώα, έχω καλά νέα. " πρώτη συνεδρίαση της ομάδας εμπειρογνωμόνων για το πιστωτικό ιστορικό έχει προγραμματιστεί για τον Σεπτέμβριο του 2008, δηλαδή σε λίγο καιρό. Οι εμπειρογνώμονες θα πρέπει να υποβάλουν τις συστάσεις τους στην Επιτροπή έως και την 1η Μαΐου 2009.
<P>
Οι πιστωτικοί μεσολαβητές, όπως οι μεσίτες υποθηκών, είναι ένας ανεπτυγμένος κλάδος με πολλούς ευάλωτους πελάτες, επομένως η μελέτη της Επιτροπής σχετικά με αυτούς θα παρουσιάζει μεγάλο ενδιαφέρον. Τα αποτελέσματα της εν λόγω μελέτης αναμένεται ότι θα είναι διαθέσιμα τον Οκτώβριο του 2008.
<P>
Όσον αφορά τη συνεργασία μεταξύ των τραπεζών, η Γενική Διεύθυνση Ανταγωνισμού εξακολουθεί να διεξάγει περαιτέρω μελέτες για την τομεακή μας έρευνα, επομένως είναι πολύ νωρίς να προβώ σε αυτήν τη φάση σε λεπτομερή σχόλια επί του θέματος.
<P>
Ο Ενιαίος Χώρος Πληρωμών σε ευρώ (SEPA) είναι ακόμη καινούργιος και χρειάζεται ανταγωνισμός για να λειτουργήσει πλήρως: στο σημείο αυτό συμφωνώ απόλυτα με το Κοινοβούλιο. Είμαι όμως πεπεισμένη ότι στη φάση αυτήν λειτουργεί όπως θα αναμέναμε.
<P>
Το σημείο στο οποίο φαίνεται να υπάρχει διαφωνία -όπως αναφέρθηκε και νωρίτερα- είναι το αίτημα προς την Επιτροπή να θεσπίσει κατευθυντήριες γραμμές σχετικά με τις πολυμερείς διατραπεζικές προμήθειες (ΠΔΠ). Πρέπει να είμαι ειλικρινής μαζί σας και να σας πω ότι δεν έχω πειστεί για το ότι η θέσπιση κατευθυντήριων γραμμών θα ήταν η σωστή κίνηση σε αυτό το στάδιο και, βάσει των εμπειριών μας στο ζήτημα αυτό, θα προσπαθήσω να εξηγήσω τον λόγο.
<P>
Το αίτημα για κατευθυντήριες γραμμές και "σαφήνεια" εκ μέρους της Επιτροπής -και κατανοώ το ερώτημα του εισηγητή και της ομάδας του- αποτελεί προβλέψιμο επακόλουθο της υπόθεσης MasterCard. Ωστόσο, η απόφαση -η απόφαση για τη MasterCard- βασίστηκε αποκλειστικά στα συγκεκριμένα δεδομένα αυτής της υπόθεσης. Έχοντας ως βάση μόνο μια υπόθεση, θα κινδυνεύαμε να εκδώσουμε κακές κατευθυντήριες γραμμές που θα μπορούσαν να υπονομεύσουν τις προσπάθειές μας να βοηθήσουμε τους καταναλωτές (αυτό είναι και πάλι κάτι που έχουμε κοινό: εμείς -το Κοινοβούλιο και η Επιτροπή- θέλουμε να βοηθήσουμε τους καταναλωτές). Μια υπόθεση δεν αποτελεί τη βάση για μια μαγική λύση.
<P>
Άλλοι λόγοι, για τους οποίους ενδέχεται να μην λειτουργήσουν σωστά οι κατευθυντήριες γραμμές, είναι επειδή στην ΕΕ υπάρχουν συστήματα καρτών πληρωμής που λειτουργούν με ΠΔΠ και άλλα που λειτουργούν χωρίς ΠΔΠ. Οι αποφάσεις σχετικά με το επιχειρηματικό μοντέλο και τους χρηματοδοτικούς μηχανισμούς των συστημάτων καρτών θα πρέπει να λαμβάνονται από τα ίδια τα συστήματα. Προφανώς, η Επιτροπή δεν μπορεί να καθορίσει συγκεκριμένα επιχειρηματικά μοντέλα. " αξιολόγηση των ΠΔΠ ενός ανεπτυγμένου συστήματος, όπως είναι η MasterCard, και η αξιολόγηση των ΠΔΠ που μπορεί να θέλουν να εφαρμόσουν νεοεισερχόμενοι στην αγορά προκειμένου να αρχίσουν να ανταγωνίζονται, δεν είναι απαραίτητα οι ίδιες. Σε αυτή τη φάση, η Επιτροπή έχει αξιολογήσει μόνο τις ΠΔΠ σε συστήματα όπως η Visa και η MasterCard. Στο νέο πλαίσιο που καθορίζεται από τον κανονισμό (ΕΚ) αριθ. 1/2003, αποτελεί ευθύνη των μερών να αξιολογήσουν τη νομιμότητα της συμπεριφοράς τους σύμφωνα με τους κοινοτικούς κανόνες ανταγωνισμού.
<P>
Στον ιστότοπό μας έχει δημοσιευθεί μια μη εμπιστευτική εκδοχή της απόφασης για τη MasterCard, επομένως υπάρχει διαφάνεια και σαφήνεια. " αξιολόγηση της Επιτροπής για τις ΠΔΠ της MasterCard μπορεί να χρησιμοποιηθεί από άλλα συστήματα καρτών πληρωμής ως κατευθυντήρια γραμμή, ακόμη και αν η αξιολόγηση στην απόφαση έχει σχέση με τις ΠΔΠ της MasterCard και όχι με όλες τις ενδεχόμενες ΠΔΠ. Υπάρχει όμως μια πρόταση που θέλω να κάνω προκειμένου να βοηθήσω την αγορά όσο το θέμα αυτό βρίσκεται σε εξέλιξη -αυτό αποτελεί χειρονομία καλής θέλησης από την πλευρά μου. Οι υπηρεσίες μου είναι έτοιμες να συζητήσουν περαιτέρω με όλους τους συμμετέχοντες στην αγορά και τους ενδιαφερόμενους και, πράγματι, βρίσκονται ήδη σε στενή επαφή με τον κλάδο πληρωμών όσον αφορά το θέμα αυτό.
<P>
Επιτρέψτε μου όμως να ολοκληρώσω με θετικό τρόπο. " Επιτροπή επικροτεί τη ρητή υποστήριξη που έχει εκφράσει το Κοινοβούλιο όσον αφορά την ανάγκη να ληφθούν μέτρα για τη βελτίωση του επιπέδου αποτελεσματικότητας και λειτουργίας του τομέα των λιανικών τραπεζικών υπηρεσιών, ο οποίος εξακολουθεί να είναι κατακερματισμένος σε εθνικά μοντέλα.
<P>
Δεσμεύομαι να εργαστώ μαζί σας για να αντιμετωπίσουμε το ζήτημα των ΠΔΠ. Ελπίζω ότι μπορούμε απλώς να συμπεράνουμε ότι το μέλλον μας ανήκει.
<SPEAKER ID="212" NAME="Charlie McCreevy">
μέλος της Επιτροπής. - (EN) Κύριε Πρόεδρε, επιτρέψτε μου να συγχαρώ την Επιτροπή Οικονομικών και Νομισματικών Θεμάτων καθώς και την Επιτροπή Εσωτερικής Αγοράς και Προστασίας των Καταναλωτών, και ιδιαίτερα τον κ. Karas και τον κ. Schmidt, για το εξαίρετο έργο τους όσον αφορά τη σύνταξη αυτής της ενδελεχούς και συνεκτικής έκθεσης.
<P>
Επικροτώ με όλη μου την καρδιά την ευρεία υποστήριξή σας για τη στρατηγική μας σχετικά με τις λιανικές χρηματοπιστωτικές υπηρεσίες, καθώς και τη σημαντική συμβολή σας στη λήψη αποφάσεων πάνω σε ένα ευρύ φάσμα ζητημάτων. Δεν είναι δυνατό στον χρόνο που μας διατίθεται να εκφράσουμε τις απόψεις μας πάνω σε όλα τα ζητήματα που καλύπτονται σε αυτήν την εκτενή έκθεση. Για τον λόγο αυτόν, θα ήθελα να εστιάσω σε δύο ζητήματα του τομέα λιανικών υπηρεσιών που έχουν ιδιαίτερη σημασία, στις σκέψεις μας σχετικά με το πλαίσιο για τα λιανικά επενδυτικά προϊόντα και στην εργασία μας σχετικά με την κινητικότητα των τραπεζικών λογαριασμών.
<P>
Θα εξετάσω πρώτα το θέμα των λιανικών επενδυτικών προϊόντων. Είμαι ευγνώμων για την υποστήριξη που επιδείξατε στις συνεχιζόμενες προσπάθειές μας να διασφαλίσουμε ότι το κανονιστικό πλαίσιο για τις πωλήσεις των λιανικών επενδυτικών προϊόντων θα παρέχει με συνέπεια ένα υψηλό επίπεδο προστασίας στον επενδυτή. Είμαι πεπεισμένος ότι ο ανταγωνισμός μεταξύ των λιανικών επενδυτικών προϊόντων μπορεί να αποφέρει πραγματικά οφέλη για τους καταναλωτές. Εντούτοις, πρέπει να είμαστε βέβαιοι ότι οι πωλήσεις όλων των επενδυτικών προϊόντων θα συνοδεύονται από ένα υψηλό επίπεδο ενημέρωσης για τα προϊόντα και από πειθαρχία στο σημείο πώλησης. Μόνο με αυτόν τον τρόπο θα διασφαλίσουμε ότι η μεταχείριση των καταναλωτών είναι σωστή και ότι αυτοί μπορούν να λαμβάνουν αποφάσεις βάσει πληροφοριών.
<P>
Χαιρετίζω τη σαφή θέση που πήρατε στην έκθεσή σας όσον αφορά τα θέματα αυτά. Ωστόσο, όπως καλά γνωρίζετε, δεν είμαι άνθρωπος που θα λάβει αποφάσεις, χωρίς να είμαι πρώτα πλήρως πεπεισμένος για την ανάγκη αλλαγής. " εναρμόνιση ή ο εξορθολογισμός των κανόνων δημοσιοποίησης και διανομής θα ήταν μια δαπανηρή και αποδιοργανωτική διαδικασία. Μπορεί να υπάρχουν αντικειμενικοί λόγοι, για τους οποίους απαιτείται κάποια διαφοροποίηση μεταξύ των τύπων προϊόντων ή των διαύλων διανομής.
<P>
Για τους λόγους αυτούς, πιστεύω ότι είναι πάρα πολύ νωρίς να συμπεράνουμε ότι υπάρχουν ελλείψεις στα υφιστάμενα καθεστώτα προστασίας των επενδυτών, κάτι που θα απαιτούσε τη θέσπιση νέας οριζόντιας νομοθεσίας. Αργότερα μέσα στο τρέχον έτος θα υποβάλω μια ανακοίνωση, η οποία θα συνδέει τα στοιχεία που συγκέντρωσε η έρευνά μας. Θα προσδιορίσουμε τομείς για περαιτέρω εργασία, προκειμένου να εξετάσουμε, και να αντιμετωπίσουμε οριστικά, τις εμφανείς ελλείψεις στα υφιστάμενα κανονιστικά καθεστώτα προστασίας.
<P>
Θα στραφώ τώρα στο θέμα της κινητικότητας των τραπεζικών λογαριασμών. " δημιουργία μιας ανταγωνιστικής και αποδοτικής αγοράς για τους τραπεζικούς λογαριασμούς αποτελεί βασικό στοιχείο της στρατηγικής μας σχετικά με τις λιανικές χρηματοπιστωτικές υπηρεσίες. Πολλοί καταναλωτές αντιμετωπίζουν σε τακτική βάση εμπόδια κατά την προσπάθειά τους να μετακινηθούν από τον έναν πάροχο στον άλλον. Δεν μπορούμε να επιτρέψουμε να συνεχιστεί αυτή η κατάσταση και, ως εκ τούτου, είμαστε ευτυχείς να έχουμε την υποστήριξή σας στο σημείο αυτό.
<P>
Χαιρετίζω το αίτημά σας να προβεί η βιομηχανία χρηματοπιστωτικών υπηρεσιών σε αυτορύθμιση προκειμένου να κινηθεί προς την κατεύθυνση των στόχων της Πράσινης Βίβλου και να μειωθεί, με τον τρόπο αυτόν, η ανάγκη για δεσμευτικές νομοθετικές πράξεις. Αυτό αντικατοπτρίζει τη δέσμευσή μας, η οποία επαναλαμβάνεται στην ανασκόπηση της ενιαίας αγοράς, να χρησιμοποιούνται, όπου αρμόζει ή όπου μπορούν να αποφέρουν το επιθυμητό αποτέλεσμα, αυτορυθμιστικά μέτρα και να μην καταφεύγουμε στην νομοθεσία.
<P>
Σε αυτό το πλαίσιο, τον Νοέμβριο του περασμένου έτους καλέσαμε τον ευρωπαϊκό τραπεζικό κλάδο να αναπτύξει έναν ευρωπαϊκό κώδικα δεοντολογίας έως και τα μέσα του 2008. Ο κώδικας αυτός θα πρέπει να περιλαμβάνει μια πλήρως ανεπτυγμένη υπηρεσία αλλαγής παρόχου, η οποία θα πρέπει να είναι διαθέσιμη στους καταναλωτές όταν αλλάζουν τράπεζες. Ο τραπεζικός κλάδος δεν χρειάζεται να ξεκινήσει από το τίποτα. Αντίθετα, θα πρέπει να εμπνευστεί από τις υφιστάμενες βέλτιστες πρακτικές που εφαρμόζονται σε ορισμένα κράτη μέλη.
<P>
Τέλος, η δημιουργία ενός υψηλής ποιότητας κώδικα δεοντολογίας από μέρους του τραπεζικού κλάδου θα συμβάλλει αποφασιστικά στο να αποδειχθεί η αξία της αυτορύθμισης. Επιτρέψτε μου να είμαι σήμερα σαφής. Εάν ο εν λόγω κώδικας δεν ανταποκριθεί στις προσδοκίες της Επιτροπής, θα πρέπει να εξεταστούν άλλες εναλλακτικές λύσεις, όπως η υποβολή νομοθετικής πρότασης.
<SPEAKER ID="213" NAME="Zuzana Roithová">
εξ ονόματος της Ομάδας PPE-DE. - (CS) Κύριε Πρόεδρε, χαιρετίζω την έκθεση του συναδέλφου μου, κ. Karas, η οποία εξετάζει ένα πολύ σημαντικό θέμα, δηλαδή την εύκολη πρόσβαση όλων των πολιτών και των επιχειρήσεων της Ευρωπαϊκής Ένωσης στις τραπεζικές υπηρεσίες. Αυτό θα βοηθήσει να ανοίξει, ή μάλλον να ολοκληρωθεί, η εσωτερική μας αγορά. Εντούτοις, θα ήθελα να επιστήσω την προσοχή σας στο πολύ σοβαρό πρόβλημα των υψηλών τραπεζικών προμηθειών που εφαρμόζονται σε πολλά κράτη μέλη. Σε ορισμένες από τις χώρες αυτές -και η δική μου χώρα, η Τσεχική Δημοκρατία, είναι ένας από τους μεγαλύτερους υπαίτιους- αυτές οι τραπεζικές προμήθειες μπορεί να είναι απίστευτα υψηλές. Το γεγονός αυτό και μόνο καταδεικνύει την ανάγκη για ξένο ανταγωνισμό. Μόνο στην Πολωνία η κατάσταση είναι χειρότερη από ό,τι στην Τσεχική Δημοκρατία. Από την άλλη πλευρά, οι τραπεζικές υπηρεσίες είναι φθηνότερες στις Κάτω Χώρες ή στην Αυστρία, για παράδειγμα.
<P>
Τα μέσα που μπορούν να αλλάξουν γρήγορα αυτήν την κατάσταση (και αυτό σχετίζεται επίσης με τις απίστευτα υψηλές προμήθειες για την έκδοση πιστωτικών καρτών) βρίσκονται στα χέρια της Επιτροπής και του Κοινοβουλίου. " εξάλειψη των εμποδίων που υπάρχουν στις διασυνοριακές ηλεκτρονικές τραπεζικές υπηρεσίες θα μπορούσε να βελτιώσει την κατάσταση για τους καταναλωτές και τους επιχειρηματικούς πελάτες, οι οποίοι θα επωφελούνταν από τον υγιή οικονομικό ανταγωνισμό. Πέρα από την ανάγκη να μειωθούν οι τραπεζικές προμήθειες και να καταστούν περισσότερο διαφανείς, θα ήταν επίσης απαραίτητο να δώσουμε βάρος στην ενίσχυση της ποιότητας των τραπεζικών υπηρεσιών και στη βελτίωση των χρηματοοικονομικών γνώσεων τόσο των καταναλωτών όσο και των μικρών και μεσαίων επιχειρήσεων. Ένα τελευταίο αλλά εξίσου σημαντικό σημείο είναι ότι η Ευρωπαϊκή Ένωση θα πρέπει να δώσει προσοχή στη ρύθμιση των λεγόμενων μικροπιστώσεων, οι οποίες μπορούν να δώσουν σημαντική ώθηση στο ηλεκτρονικό εμπόριο (όχι μόνο μέσω του ηλεκτρονικού εμπορίου). Κυρίες και κύριοι, από εμάς εξαρτάται.
<SPEAKER ID="214" NAME="Antolín Sánchez Presedo" LANGUAGE="ES">
Κύριε Πρόεδρε, Επίτροπε Kroes, Επίτροπε McCreevy, κυρίες και κύριοι, οι λιανικές τραπεζικές υπηρεσίες διαδραματίζουν ουσιαστικό ρόλο στην καθημερινή ζωή των οικογενειών και της συντριπτικής πλειονότητας των ευρωπαϊκών επιχειρήσεων. Έχουν μεγάλη οικονομική σημασία, παράγουν γύρω στο 2% του κοινοτικού ΑΕγχΠ, παρέχουν περισσότερες από 3 εκατομμύρια θέσεις εργασίας και αποτελούν τον μεγαλύτερο τραπεζικό τομέα, με ακαθάριστα έσοδα που υπερβαίνουν το 50% των συνολικών ακαθάριστων εσόδων της ΕΕ.
<P>
Προκειμένου να αντιληφθούμε τη σημασία τους, μπορούμε να αναλογιστούμε ότι μια από τις τυπικές τους υπηρεσίες, τα ενυπόθηκα δάνεια, συνιστούν τον κύριο χρηματοπιστωτικό κίνδυνο που αναλαμβάνουν οι ευρωπαίοι πολίτες, με ανεξόφλητα υπόλοιπα που κυμαίνονται στο 50% του κοινοτικού ΑΕγχΠ, και ότι ο όγκος των επενδυτικών κεφαλαίων στα κράτη μέλη κυμαίνεται μεταξύ του 4 και του 24% των εθνικών οικονομιών.
<P>
Παρά την πρόοδο που έχει σημειωθεί στη ρύθμιση του εν λόγω τομέα και τις βελτιώσεις που έχει προκαλέσει η εισαγωγή του ευρώ, η ολοκλήρωση των κοινοτικών αγορών χρηματοπιστωτικών υπηρεσιών και η προώθηση του ανταγωνισμού στον τομέα δεν φαίνονται να έχουν επιτύχει το πλήρες δυναμικό τους.
<P>
Μόνο το 1% των καταναλωτών στην Ευρωπαϊκή Ένωση αγοράζουν διασυνοριακές χρηματοπιστωτικές υπηρεσίες· υπάρχουν αξιοσημείωτες αποκλίσεις στις τιμές μεταξύ των διαφόρων οντοτήτων· οι ευκαιρίες επιλογής είναι περιορισμένες· εξακολουθούν να υφίστανται διαρθρωτικά εμπόδια που καθιστούν δύσκολη την παροχή υπηρεσιών καθώς και τη σωστή λειτουργία των εν λόγω υπηρεσιών μεταξύ των διαφόρων χωρών. Τα επίπεδα κερδοφορίας των λιανικών τραπεζικών υπηρεσιών ποικίλλουν σε μεγάλο βαθμό, ενώ τα χρηματοπιστωτικά ιδρύματα στις σκανδιναβικές χώρες, στην Ισπανία και στην Ιρλανδία υπερβαίνουν τον μέσο όρο.
<P>
Όλα αυτά τα ζητήματα εξετάζονται στις εκθέσεις με έναν εύλογα ισορροπημένο τρόπο. Συγχαίρω τους εισηγητές, τον κ. Pittella και τον κ. Karas, και θα ήθελα να εκφράσω την ικανοποίησή μου για το ότι συμπεριέλαβαν τελικά πτυχές, όπως είναι η αναγνώριση του ρόλου των λιανικών τραπεζικών υπηρεσιών στη σωστή μεταβίβαση των συνθηκών νομισματικής πολιτικής στην αγορά, η αξία που αποφέρουν στις ευρωπαϊκές λιανικές τραπεζικές υπηρεσίες ο πλουραλισμός και η πολυμορφία των μοντέλων συναλλαγής με τράπεζες, συνεταιρισμούς και ταμιευτήρια, η ύπαρξη ενός περιβάλλοντος συνεργασίας που προωθεί των ανταγωνισμό μεταξύ των ανεξάρτητων οντοτήτων, η ανάγκη θέσπισης ενός κατάλληλου πλαισίου για τους χρηματοπιστωτικούς μεσολαβητές και η μεγαλύτερη συγκρισιμότητα μεταξύ των χρηματοπιστωτικών προϊόντων.
<P>
" βελτίωση της λειτουργίας αυτού του τραπεζικού τομέα θα παράσχει μεγαλύτερη αποτελεσματικότητα, θα βοηθήσει στην ανάπτυξη του δυναμικού που είναι εγγενές σε όλες τις ευρωπαϊκές περιφέρειες και θα διευκολύνει την πρόσβαση στις χρηματοπιστωτικές υπηρεσίες, ενώ παράλληλα θα συμμορφώνεται περισσότερο με τους όρους κάλυψης για τους πολίτες μας.
<SPEAKER ID="215" NAME="Margarita Starkevičiūtė" LANGUAGE="LT">
Το κύριο σημείο της σημερινής συζήτησης είναι το ερώτημα σχετικά με το τι πρέπει να γίνει, προκειμένου να διασφαλιστεί ότι οι ευρωπαίοι πολίτες θα μπορούν να κάνουν πλήρη χρήση των πλεονεκτημάτων που προσφέρει η ενιαία αγορά στον χρηματοπιστωτικό τομέα, με τον τελευταίο να είναι υπερβολικά κατακερματισμένος. Πώς μπορούμε να αντιμετωπίσουμε το πρόβλημα αυτό; Υπάρχουν τρεις πιθανοί τρόποι. Πρώτον, ενθαρρύνοντας την κινητικότητα των καταναλωτών. Πώς μπορεί να επιτευχθεί αυτό; Πρώτον, θα πρέπει να τυποποιηθεί η πληροφόρηση για όλα τα διαθέσιμα προϊόντα και να διασφαλιστεί η διαφάνεια σε σχέση με το κόστος αυτών των λιανικών χρηματοπιστωτικών προϊόντων, επιτρέποντας με τον τρόπο αυτόν στον καταναλωτή να επιλέξει χρησιμοποιώντας ορισμένες μεθόδους -ενδεχομένως, όπως πρότεινε και ο κ. Pittella, με τη βοήθεια μιας διαδικτυακής μηχανής αναζήτησης. Δεν είμαστε έτοιμοι να συμφωνήσουμε όσον αφορά την αναγκαιότητα τυποποίησης όλων των προϊόντων, καθώς θα πρέπει να αντικατοπτρίζουν τις κοινωνικές και πολιτισμικές διαφορές στις διάφορες χώρες. Ως εκ τούτου, η τυποποίηση θα πρέπει να καθοριστεί με σαφήνεια. Επιπλέον, θα επιτρέπαμε στους καταναλωτές να ανοίξουν λογαριασμούς σε άλλες χώρες. Τώρα που έχουμε τον χώρο Σένγκεν, ο οποίος επιτρέπει σε όλους να μετακινηθούν από χώρα σε χώρα χωρίς κανένα εμπόδιο, η καταχώριση δεδομένων δεν αποτελεί πλέον πρόβλημα. Εντούτοις, οι τράπεζες αντιμετωπίζουν προβλήματα κατά το άνοιγμα λογαριασμών για πολίτες άλλων χωρών. Πιστεύω ότι κάτι τέτοιο είναι απαράδεκτο στην εποχή της σύγχρονης τεχνολογίας. Δεν θεωρώ ότι τα προβλήματα αυτά θα μπορούσαν να επιλυθούν απλά μέσω του αυτοσυντονισμού, αν λάβει κανείς υπόψη των αριθμό λιανικών τραπεζών και των δυσκολιών που αντιμετωπίζουν αυτές κατά τον συντονισμό των δραστηριοτήτων τους. Μπορεί να προτείνει η Επιτροπή κάποια πρωτοβουλία προς αυτήν την κατεύθυνση;
<P>
Ένας άλλος τρόπος θα ήταν να ενθαρρύνουμε την κινητικότητα των παρόχων, επιτρέποντάς τους να παρέχουν τις υπηρεσίες τους μέσω του διαδικτύου ή μέσω μηνυμάτων κειμένου. Σε κάθε περίπτωση, η χρηματοπιστωτική διακυβέρνηση πρέπει να διευθετηθεί εκ των προτέρων, καθορίζοντας με σαφήνεια ποιος είναι αρμόδιος για τι, σε περίπτωση που κάτι πάει στραβά. Θα ήθελα να ολοκληρώσω λέγοντας στην Επίτροπο Kroes ότι αναμένουμε διαφάνεια από μέρους της Επιτροπής. Όσον αφορά τα έξοδα των καρτών πληρωμής, επί του παρόντος εισάγονται νέα έξοδα, πράγμα που προηγείται της πρότασής σας. Οι καταναλωτές στα καταστήματα μπορεί να μην γνωρίζουν καν τα αυξημένα έξοδα, καθώς οι τράπεζες βρίσκονται στη διαδικασία προσαρμογής στις νέες απαιτήσεις. Ίσως οι πληροφορίες σχετικά με τα έξοδα των καρτών πληρωμής θα πρέπει να δημοσιοποιούνται σε ευρύτερη κλίμακα και πιο συχνά, επιτρέποντας στους καταναλωτές να τα συγκρίνουν και να έχουν περισσότερη δύναμη όταν συναλλάσσονται με τις τράπεζες.
<SPEAKER ID="216" NAME="Roberto Fiore" AFFILIATION="NI">
(IT) Κύριε Πρόεδρε, κυρίες και κύριοι, το Κοινοβούλιο διαθέτει οπωσδήποτε τη βούληση να εναρμονίσει τον ευρωπαϊκό τραπεζικό κόσμο. Νομίζω, ωστόσο, ότι οι οικογένειες και οι μικρές και μεσαίες επιχειρήσεις ανησυχούν ιδιαίτερα, κυρίως στη χώρα μου, την Ιταλία, σχετικά με ορισμένες πρακτικές, οι οποίες υπόκεινται προς στιγμήν σε σκληρό και συνολικό έλεγχο από μέρους της κοινής γνώμης.
<P>
Μιλώ, για παράδειγμα, για τις μέγιστες προμήθειες υπερανάληψης και για τον ανατοκισμό, ο οποίος είναι ο τόκος του επιτοκίου. Πρόκειται για πρακτικές, οι οποίες έχουν έρθει σε σύγκρουση με το συνταγματικό και το ακυρωτικό δικαστήριο. Ως εκ τούτου, δεν καταλαβαίνω πώς μπορεί κανείς να μιλά για διαφάνεια των προμηθειών ή για σαφήνεια στον τρόπο με τον οποίο πληρώνονται οι προμήθειες, όταν σε μια χώρα όπως η Ιταλία εξακολουθούν να υπάρχουν σοβαρές συγκρούσεις μεταξύ των τραπεζών και των δικαστικών αρχών.
<P>
Το ίδιο ισχύει και για την ευελιξία των δανείων. Επί του παρόντος, υπάρχει μεγάλος προβληματισμός σχετικά με το γεγονός ότι χιλιάδες ή εκατοντάδες χιλιάδες οικογένειες αντιμετωπίζουν σοβαρά προβλήματα όσον αφορά την ευελιξία των δανείων. Ως εκ τούτου, νομίζω ότι το Κοινοβούλιο οφείλει πρωτίστως να ρυθμίσει τον εθνικό τραπεζικό κόσμο βάσει ορθότερων κριτηρίων.
<SPEAKER ID="217" NAME="Harald Ettl" AFFILIATION="PSE">
(DE) Κύριε Πρόεδρε, τόσο η έκθεση του κ. Karas όσο και η έκθεση του κ. Pittella καταδεικνύουν ότι πρέπει να γίνουν ακόμη πολλά για τους καταναλωτές στον τομέα των λιανικών χρηματοπιστωτικών υπηρεσιών, όπως είναι οι τραπεζικοί λογαριασμοί, τα δάνεια και η ασφάλιση. Οι τράπεζες, ο όγκος αγοράς των οποίων επηρεάζεται από τις δραστηριότητες λιανικής έως κατά 50%, δεν ενδιαφέρονται πλέον για την κινητικότητα των πελατών και, δυστυχώς, ενδιαφέρονται μόνο σε περιορισμένο βαθμό για τη διαφανή συγκριτική αξιολόγηση. Ακόμη και αυτή η ουσιαστικά καλή, αλλά συχνά λανθασμένα ερμηνευόμενη σχέση εμπιστοσύνης μεταξύ των τραπεζών και των πελατών τους συνδέεται και συμβάλλει ελάχιστα στην κινητικότητα των πελατών και στην προώθηση του ανταγωνισμού.
<P>
Ως εκ τούτου, ο ανταγωνισμός μπορεί να αυτοπροσαρμοστεί κατά κύριο λόγο από τους καλά ενημερωμένους πελάτες. Στο τέλος, συμπεριλάβαμε επίσης και μια γραμμή του κοινοτικού προϋπολογισμού για την ειδημοσύνη σχετικά με τη χρηματοπιστωτική αγορά στο πλαίσιο των οργανώσεων καταναλωτών και των οργανώσεων ΜΜΕ. Απλώς ήθελα να σας το υπενθυμίσω.
<P>
Επιπρόσθετα, τα επίπεδα προστασίας του καταναλωτή δεν θα πρέπει να αποδυναμώνονται από την κατάργηση των φραγμών. Επιπλέον, η απαίτηση της Επιτροπής Εσωτερικής Αγοράς και Προστασίας των Καταναλωτών για συλλογική νομική συνδρομή σε διασυνοριακές δικαστικές αγωγές που σχετίζονται με τα χρηματοπιστωτικά προϊόντα αποτελεί την κατάλληλη εγγύηση για δίκαιες συνθήκες στην αγορά. Εντούτοις, γενικά, πρέπει να εισαχθούν νέα χρηματοπιστωτικά προϊόντα με αντικειμενικό και σωστό τρόπο.
<P>
Έχουμε ζητήσει από την Επιτροπή να εισαγάγει σε όλες τις νομοθετικές διατάξεις για τη χρηματοπιστωτική αγορά κανονιστικές απαιτήσεις όσον αφορά την πληροφόρηση, την εμπορική προώθηση και την οργάνωση συγκρίσιμων προϊόντων για ιδιώτες πελάτες. Οι αρχές της οδηγίας για τις αγορές χρηματοπιστωτικών μέσων (MiFID) σχετικά με τις καλύτερες συμβουλές θα πρέπει να εφαρμοστούν, για παράδειγμα, κυρίως στην ασφάλιση ζωής με αμοιβαία κεφάλαια και σε άλλα μακροπρόθεσμα αποταμιευτικά προϊόντα. " παροχή βοήθειας στον καταναλωτή, στον πελάτη και, κατά συνέπεια, η δημιουργία μιας ευημερούσας αγοράς πρέπει να αποτελεί την αρχή, βάσει της οποίας θα δράσουμε.
<SPEAKER ID="218" NAME="Wolf Klinz" AFFILIATION="ALDE">
(DE) Κύριε Πρόεδρε, κυρίες και κύριοι, θα ήθελα καταρχάς να εκφράσω τις ευχαριστίες μου στον κ. Pitella και στον κ. Karas για τις εκθέσεις τους. Συμμερίζομαι το συμπέρασμά τους που διαπνέει ολόκληρη την έκθεση ότι κάθε πολίτης της Ευρωπαϊκής Ένωσης θα πρέπει να έχει πρόσβαση σε τραπεζικές υπηρεσίες. Εντούτοις, επιτρέψτε μου σας παρακαλώ να κάνω τρία σχόλια.
<P>
Πρώτον, όσον αφορά την κινητικότητα των πελατών, ναι, στόχος μας σε μια επεκτεινόμενη και πλήρως λειτουργική εσωτερική αγορά είναι να διασφαλίσουμε ότι κάθε πελάτης θα έχει επίσης και διασυνοριακή πρόσβαση σε τραπεζικές υπηρεσίες. Ωστόσο, με το δικαίωμα αυτό συνδέονται και κάποιες ευθύνες. Ως εκ τούτου, είμαι ορισμένες φορές κάπως επιφυλακτικός, όταν προβάλλεται η απαίτηση να αφήνουμε σε μια τράπεζα να αναλαμβάνει τον κίνδυνο, σε περίπτωση που ένας πελάτης ενημερώνει την εν λόγω τράπεζα ότι επιθυμεί να μετακινηθεί σε κάποια άλλη και δεν διαθέτει έγκαιρα τα στοιχεία του νέου τραπεζικού του λογαριασμού. Αυτό δεν είναι σωστό! Οι πελάτες θα πρέπει να αναλαμβάνουν την ευθύνη των ίδιων τους των πράξεων και πρέπει επίσης να αναλαμβάνουν την ευθύνη αυτήν προσωπικά μαζί με τα δικαιώματα που έχουν αναλάβει. Δεν θα πρέπει να παίζουμε με όσους εγγυώνται για τους πελάτες τους, όποτε οι τελευταίοι φέρουν την ευθύνη για το δίλημμα αυτό.
<P>
Δεύτερον, η ενημέρωση των πελατών. Δεν μπορώ παρά να συμφωνήσω στο σημείο αυτό με τον προηγούμενο ομιλητή, τον κ. Ettl. Αυτό θα πρέπει να το επαναλάβουμε πολλές φορές στο θέμα των συγκρίσιμων προϊόντων που ανταγωνίζονται με άλλα προϊόντα, τα οποία δεν έχουν την ίδια διαφάνεια, διότι υπόκεινται σε διαφορετικές υποχρεώσεις για την παροχή πληροφόρησης. Αυτό δεν είναι σωστό! Είμαι της άποψης ότι οι πελάτες θα πρέπει να λαμβάνουν ενημέρωση, όμως είναι επίσης αλήθεια ότι δεν θα πρέπει να καίμε τα χλωρά μαζί με τα ξερά και δεν θα πρέπει να κατακλύζουμε τους πελάτες με πάρα πολλές πληροφορίες. Οι πελάτες χρειάζονται την απαιτούμενη ενημέρωση, προκειμένου να προβούν οι ίδιοι σε υπεύθυνες αποφάσεις, όμως στο σημείο αυτό η ποιότητα προέχει της ποσότητας.
<P>
Τέλος, θα επιστρέψω στο θέμα των τραπεζικών δομών. Συμφωνώ με τον κ. Karas ότι, στην πραγματικότητα, στα επιμέρους κράτη μέλη έχουμε παραδοσιακά διαφορετικά ανεπτυγμένες τραπεζικές δομές. Στη μια χώρα υπάρχουν μόνο ιδιωτικές τράπεζες, ενώ σε άλλες υπάρχουν επίσης και ταμιευτήρια, πιστωτικές ενώσεις, κρατικές τράπεζες και άλλα συναφή. Δεν είναι δική μας υπόθεση να αναδιοργανώσουμε την τραπεζική κοινότητα. Αυτό θα πρέπει να το κάνουν τα κράτη μέλη -αν δεν το κάνουν ήδη. Ούτε είναι δική μας υπόθεση, όμως, να διατηρούμε τις παραδόσεις. Νομίζω ότι η αγορά είναι αυτή που θα πρέπει να αποφασίσει εάν οι δομές αυτές θα διατηρηθούν ως έχουν ή εάν θα πρέπει να αλλάξουν. Οι παράγοντες της αγοράς είναι αυτοί που θα πρέπει να αποφασίσουν για το εύρος προϊόντων και τις υπηρεσίες που θα προσφέρουν στους πελάτες τους· οι αποφάσεις δεν θα πρέπει να λαμβάνονται κεντρικά.
<SPEAKER ID="219" NAME="Mairead McGuinness" AFFILIATION="PPE-DE">
(EN) Κύριε Πρόεδρε, θέλω απλώς να σχολιάσω εν συντομία ορισμένα σημεία της συζήτησης.
<P>
Το ζήτημα σχετικά με την εκπαίδευση των καταναλωτών είναι πολύ σημαντικό. Χρειαζόμαστε καταναλωτές που να κατανοούν τις χρηματοπιστωτικές υπηρεσίες και πρέπει να στοχεύσουμε ιδιαίτερα στους νέους, οι οποίοι χρησιμοποιούν τις πιστωτικές κάρτες σαν να μην είναι πλέον στη μόδα.
<P>
Επιτρέψτε μου όμως να πω απλώς ότι και εκείνοι από εμάς που πίστευαν ότι είχαν λάβει εκπαίδευση για το θέμα αυτό, είναι επιρρεπείς πού και πού δε κάποιο οικονομικό ατύχημα. Εννοώ, σηκώστε τα χέρια όσοι από εσάς γοητεύτηκαν από τα ενυπόθηκα δάνεια. Από την άποψη αυτή, εγώ θα πρέπει να σηκώσω ψηλά και τα δύο χέρια. Κατά συνέπεια, ακόμη και με εκπαίδευση και γνώση, γίνονται λάθη και πωλούνται λάθος προϊόντα στον καταναλωτή.
<P>
Δεν είμαι σίγουρη πόσο καιρό προτίθεται η Επιτροπή να δοκιμάζει τους κώδικες δεοντολογίας προτού νομοθετήσει. Δεν είμαι οπαδός της νομοθεσίας εκεί όπου δεν χρειάζεται, αλλά ορισμένες φορές χρειαζόμαστε μια καλύτερη νομοθεσία που να είναι αποτελεσματική από την άποψη του καταναλωτή. Σήμερα αντιμετωπίζουμε πιστωτική στενότητα και, εκεί που στο ιρλανδικό τραπεζικό σύστημα έδιναν απλόχερα χρήματα και τα ενυπόθηκα δάνεια στο 100% της αξίας ήταν ο κανόνας, σήμερα συμβαίνει ακριβώς το αντίθετο με την περικοπή των χρηματοδοτήσεων. Πρόκειται για ένα ζήτημα που μας επηρεάζει όλους και ελπίζω ότι η παρούσα συζήτηση θα συμβάλλει στη δημιουργία καλύτερων χρηματοπιστωτικών υπηρεσιών για τους ευρωπαίους καταναλωτές.
<SPEAKER ID="220" NAME="Neelie Kroes">
μέλος της Επιτροπής. - (EN) Κύριε Πρόεδρε, θα ήθελα να ευχαριστήσω ακόμη μια φορά τους αξιότιμους βουλευτές για το έργο τους πάνω σε αυτό το θέμα. Έχει επισημανθεί ότι χρειαζόμαστε διαφάνεια και μια σαφή συνολική άποψη σχετικά με το τι συνεπάγονται όλα αυτά για τους καταναλωτές. " ποιότητα είναι σημαντικότερη της ποσότητας, αλλά ορισμένες φορές χρειαζόμαστε λίγη ποσότητα για να φθάσουμε στην ποιότητα.
<P>
" Επιτροπή χαιρετίζει θερμά τη σαφή στήριξή σας προς την ανάγκη να ληφθούν μέτρα. Γνωρίζουμε ότι πρέπει να βελτιώσουμε το επίπεδο αποτελεσματικότητας και ότι πρέπει να βελτιώσουμε τη λειτουργία του λιανικού τραπεζικού τομέα, ο οποίος παραμένει κατακερματισμένος σε εθνικά μοντέλα. Αυτό δεν συμβαδίζει με την ενιαία αγορά, στην οποία όλοι πιστεύουμε. Ως εκ τούτου, ο λιανικός τραπεζικός τομέας -ο οποίος είναι μια ανοιχτή πόρτα- είναι κεντρικής σημασίας για όλους μας, για όλους τους καταναλωτές καθώς και για την οικονομία συνολικά. " έκθεση του Κοινοβουλίου αντικατοπτρίζει τη σημασία που και εσείς προσδίδετε στον τομέα αυτόν.
<P>
" κ. Roithová έκανε λόγο για την κατάσταση που επικρατεί στη χώρα της, ανέφερε όμως ότι οι υψηλές προμήθειες που οφείλονται συχνά σε μια κατακερματισμένη αγορά με λίγους μόνο παίκτες δεν είναι ένα φαινόμενο παρατηρείται μόνο στη δική της χώρα. " κατάσταση που περιγράφεται στην έκθεση της τομεακής έρευνας, την οποία ήδη έθιξα, είναι αρκετά σαφής.
<P>
Πιστεύουμε, και προσδοκούμε, ότι η εισαγωγή του SEPA θα δώσει απάντηση σε πολλά από τα προβλήματα, διότι θα διευκολύνει τον διασυνοριακό ανταγωνισμό, και αυτό ακριβώς είναι που χρειαζόμαστε. Πρόκειται για μια προσέγγιση που ευνοεί την αγορά και θα πρέπει να λειτουργήσει. Ως εκ τούτου, υποστηρίζουμε σθεναρά την πρωτοβουλία αυτή και εργαζόμαστε από κοινού με τη βιομηχανία, προκειμένου να βοηθήσουμε τον SEPA να επιτύχει τους στόχους του. Ο κ. Sánchez Presedo είπε ορθά ότι η προώθηση του ανταγωνισμού αποτελεί το κλειδί στην όλη προσέγγιση, διότι αν δεν υπάρχει ανταγωνισμός, τότε όλοι γνωρίζουμε ότι οι τράπεζες προσπαθούν να μας κοροϊδέψουν.
<P>
Όσον αφορά τα πραγματικά έξοδα των καρτών πληρωμής, για τα οποία ρώτησε η κ. Starkevičiūtė, συμμεριζόμαστε την επιθυμία των αξιότιμων βουλευτών για περισσότερη διαφάνεια στην αγορά. Ανταγωνισμός σημαίνει ότι θα πρέπει να γνωρίζουμε τι συμβαίνει στην αγορά, και το γεγονός ότι δεν ήταν σαφές για ποιον λόγο επωφελούνταν οι καταναλωτές από αυτό ήταν ένας από τους λόγους για τους οποίους απαγορεύτηκαν οι διατραπεζικές προμήθειες της MasterCard -αυτό ήταν σαφές. Στόχος μας είναι να εφαρμόζονται προμήθειες με σαφή και επαληθεύσιμα οφέλη για τους καταναλωτές.
<P>
Ο κ. Klinz μίλησε ορθά για δικαιώματα, και αυτά συνδέονται πάντοτε με υποχρεώσεις: όχι μόνο με υποχρεώσεις για τους πελάτες αλλά και με υποχρεώσεις για όλους μας -για τις τράπεζες και για όλους τους παίκτες του παιχνιδιού. Χρειαζόμαστε περισσότερη διαφάνεια και χρειάζεται να είμαστε σαφείς σχετικά με το τι επιλέγουμε. Οι αλλαγές στην αγορά θα οδηγήσουν, ας ελπίσουμε, προς αυτήν την κατεύθυνση.
<SPEAKER ID="221" NAME="Charlie McCreevy">
μέλος της Επιτροπής. - (EN) Κύριε Πρόεδρε, όπως παρατήρησα και νωρίτερα, οι εκθέσεις είναι εξαιρετικές. Είναι ενδελεχείς και συνεκτικές και θα συμβάλλουν σημαντικά στο συνεχιζόμενο έργο μας σχετικά με τις λιανικές και χρηματοπιστωτικές υπηρεσίες.
<P>
Αντιλαμβάνομαι ότι ορισμένοι θα ήθελαν να κινηθούμε ταχύτερα όσον αφορά ορισμένες από τις πρωτοβουλίες, όμως η ταχύτητα δεν ισοδυναμεί πάντοτε με την ισότητα. Είμαστε προσηλωμένοι στις αρχές μας για τη βελτίωση της νομοθεσίας, συμπεριλαμβανομένων των ενδελεχών αξιολογήσεων επιπτώσεων. Ορισμένες από τις πρωτοβουλίες μας, όπως οι τραπεζικοί λογαριασμοί, βρίσκονται σε εξέλιξη εδώ και πολλά χρόνια και φέτος θα πρέπει να αποφέρουν καρπούς. Άλλες, όπως το έργο μας πάνω σε προγράμματα λιανικών επενδύσεων, είναι λίγο πιο πρόσφατες και θα απαιτήσουν περισσότερη έρευνα, προτού μπορέσουμε να καταλήξουμε σε οποιαδήποτε στέρεα συμπεράσματα.
<P>
" κ. Roithová αναφέρθηκε στις αλλαγές τραπεζών και η συνάδελφός μου, η κ. Neelie Kroes, ασχολήθηκε με το ζήτημα αυτό. Θέλω απλώς να επισημάνω ότι δεν μπορούμε να ρυθμίσουμε τις χρεώσεις, αλλά αυτό που πραγματικά χρειαζόμαστε είναι πραγματικός ανταγωνισμός και η ικανότητα των καταναλωτών να αλλάζουν εύκολα τους παρόχους με τους οποίους είναι δυσαρεστημένοι. Φυσικά, θέλουμε να τους διευκολύνουμε σε αυτό και θέλουμε να έχουν μια ποικιλία παρόχων στην αγορά. Αυτό από μόνο του θα ρίξει τις τιμές. " κ. Margarita Starkevičiūtέθιξε μια σειρά ζητημάτων. Σημείωσα όλες τις προτάσεις της και θα τις λάβουμε υπόψη στο μέτρο του δυνατού. Ο κ. Ettl έκανε λόγο για τις λιανικές τράπεζες. " Πράσινη Βίβλος που δημοσιεύσαμε εξετάζει συγκεκριμένα ορισμένους από αυτούς τους πραγματικούς προβληματισμούς.
<P>
Συνήθως συμφωνώ με τον φίλο μου, τον κ. Wolf Klinz, αλλά, εκτός και αν δεν κατάλαβα καλά, αντιλήφθηκα ότι δεν τον απασχολεί ιδιαίτερα το θέμα της δυνατότητας αλλαγής τραπεζικών λογαριασμών. Αυτό που προσπαθούμε να κάνουμε είναι να επιτρέψουμε στους καταναλωτές να αλλάζουν εύκολα τραπεζικούς λογαριασμούς εντός των κρατών μελών. Θέλω απλώς να τονίσω ότι δεν πρόκειται για πυρηνική φυσική. Άλλα κράτη μέλη έχουν εισαγάγει κώδικες δεοντολογίας και το έχουν κάνει με αρκετή ευκολία. Δώσαμε στον τραπεζικό κλάδο μια ευκαιρία να αυτορυθμιστεί σε αυτόν τον συγκεκριμένο τομέα. Ορισμένους από τους παράγοντες του κλάδου αυτού τους έχω συναντήσει. Κάποιοι επινοούν κάθε είδους υπέροχες και θαυμαστές δικαιολογίες σχετικά με το γιατί δεν μπορεί να γίνει κάτι τέτοιο, όμως μπορώ να σας διαβεβαιώσω ότι δεν έχουμε να κάνουμε με ένα πρόβλημα αστροφυσικής. Είναι πολύ εύκολο να γίνει και είναι μια ευκαιρία να αποδείξουν ότι η αυτορύθμιση είναι η καλύτερη οδός. Αλλά, όπως είπα και στις προηγούμενες παρατηρήσεις μου, αν δεν το κάνουμε αυτό, διαθέτουμε και άλλες εναλλακτικές λύσεις.
<P>
Εντούτοις, συμφωνώ με τη δεύτερη παρατήρηση του κ. Klinz σχετικά με τις τραπεζικές δομές στα διάφορα κράτη μέλη. " οργάνωση των τραπεζικών δομών εναπόκειται εξ ολοκλήρου στο κάθε κράτος μέλος και υπάρχουν διαφορετικές τραπεζικές δομές σε όλα τα κράτη μέλη. Κάθε κράτος μέλος μπορεί να οργανώσει μόνο του τις τραπεζικές του δομές με όποιον τρόπο επιθυμεί, αν όμως εισέλθει στο πεδίο της ελεύθερης αγοράς, θα πρέπει να τηρήσει τους κανόνες της Συνθήκης, και αυτό μπορεί ορισμένες φορές να οδηγήσει σε συγκρούσεις. Εντούτοις, η οργάνωση των τραπεζικών δομών σε ένα κράτος μέλος είναι αποκλειστικά υπόθεση του ενδιαφερόμενου κράτους μέλους.
<P>
Συμφωνώ με την κ. McGuinness όσον αφορά τη λειτουργία των κωδίκων δεοντολογίας. Αναφέρθηκε στο μεγάλο θέμα των ενυπόθηκων δανείων. Ήμουν πάντοτε λίγο απρόθυμος να διαβώ και ο ίδιος αυτό το μονοπάτι και το απέφευγα για χρόνια, αλλά σε κάποια φάση, μαζί με κάποιο άλλο πρόσωπο, επέτρεψα στον εαυτό μου να επωφεληθεί από αυτά. Ήμουν ένας από τους τυχερούς. Στο τέλος της χρονικής περιόδου, κατέληξα να έχω κέρδος, πράγμα που εξέπληξε και εμένα και όλους τους άλλους, δεδομένης της προηγούμενης απροθυμίας μου σχετικά με το θέμα αυτό.
<P>
Εντούτοις, δεν νομίζω ότι μπορεί να θεωρηθεί κανείς υπεύθυνος για τον τρόπο, με τον οποίο εξελίχθηκαν τα ενυπόθηκα δάνεια. Ήταν η μόδα της εποχής. Όλοι πίστευαν ότι έπρεπε να ενεργήσουν με αυτόν τον τρόπο και υπήρχαν αρκετές επιθετικές πωλήσεις. Νομίζω όμως ότι, εφόσον οι καταναλωτές είναι ενήμεροι για πολλές από τις παγίδες, αυτό ακριβώς θα πρέπει να κάνουν οι κώδικες δεοντολογίας ή κάθε μορφή προστασίας των καταναλωτών. Πάντοτε έλεγα στους επιχειρηματίες, είτε επρόκειτο για ιδιοκτήτες μεγάλων επιχειρήσεων είτε μικρών -και αυτό θα πρέπει να το γνωρίζουμε ως καταναλωτές-, αν κάτι φαίνεται πολύ καλό, παραείναι καλό για να είναι αληθινό.
<SPEAKER ID="222" NAME="Gianni Pittella" LANGUAGE="IT">
Κύριε Πρόεδρε, κυρίες και κύριοι, θα ήθελα πολύ γρήγορα να ευχαριστήσω όλους τους βουλευτές που πήραν τον λόγο και ευχαριστώ ακόμη μια φορά τους Επιτρόπους και τον κ. Karas.
<P>
Θα ήθελα να πω λίγα λόγια για τις διατραπεζικές προμήθειες. " πρότασή μου για τη θέσπιση κατευθυντήριων γραμμών βασίζεται στην πεποίθηση -και φυσικά στο σημείο αυτό μπορεί να διαφωνούμε, κυρία Kroes- ότι οι διατραπεζικές προμήθειες είναι χρήσιμες για την ανάπτυξη και την αποτελεσματικότητα του μέσου πληρωμής. Επίσης, σε περίπτωση απουσίας των διατραπεζικών προμηθειών, υπάρχει ο κίνδυνος να επιβαρυνθεί ο καταναλωτής με το κόστος.
<P>
Προχωρώντας στο θέμα της καλύτερης προσέγγισης σχετικά με τη ρύθμιση των χρηματοπιστωτικών αγορών, πιστεύω -κάτι που έχω πει συχνά στον Επίτροπο McCreevy- ότι οι μη ρυθμισμένες και ανεπαρκώς ρυθμισμένες χρηματοπιστωτικές αγορές, καθώς και η συχνά αποτυχημένη αυτορύθμιση που πραγματοποιεί ο τραπεζικός κλάδος αποτελούν στοιχεία, οι αρνητικές επιπτώσεις των οποίων έχουν αποδειχθεί ξεκάθαρα από την παρούσα χρηματοπιστωτική κρίση.
<P>
Ως εκ τούτου, πιστεύω ότι θα ήταν λάθος να θεωρούμε ότι η δέουσα ολοκλήρωση του λιανικού χρηματοπιστωτικού τομέα μπορεί να επιτευχθεί αποκλειστικά μέσω της αυτορύθμισης που θα πραγματοποιήσει ο κλάδος. " χρηματοπιστωτική αγορά λιανικών προϊόντων θα μπορεί να αυτοαποκαλείται ολοκληρωμένη, μόνο όταν επιτευχθεί και διασφαλιστεί το πλήρες επίπεδο εναρμόνισης που στοχεύουν να δημιουργήσουν οι κανόνες για την προστασία του καταναλωτή. Ο καλύτερος τρόπος για να γίνει αυτό είναι μέσω μιας νομοθετικής πρωτοβουλίας της Επιτροπής.
<SPEAKER ID="223" NAME="Othmar Karas">
εισηγητής. - (DE) Κύριε Πρόεδρε, κυρίες και κύριοι, θα ήθελα να επαναλάβω τις ευχαριστίες που εξέφρασα στην αρχή για όλους τους εμπλεκόμενους, και να ζητήσω από την Επιτροπή να συμπεριλάβει πλήρως τις προτάσεις του Κοινοβουλίου στις νομοθετικές της συζητήσεις.
<P>
Το δεύτερο σημείο είναι μια συμβουλή. Θα ήθελα να επισημάνω στους συναδέλφους μου βουλευτές ότι η έκθεση σχετικά με την εκπαίδευση των καταναλωτών -μιλήσαμε αρκετά για το θέμα αυτό σήμερα- στον τομέα των χρηματοπιστωτικών υπηρεσιών συζητείται στο Σώμα και το φθινόπωρο θα συζητηθεί και στην Ολομέλεια.
<P>
Ένα άλλο σημείο είναι ότι δεν θα πρέπει να ξεχνούμε ότι τα διαφορετικά φορολογικά συστήματα των κρατών μελών συνιστούν μείζον εμπόδιο για την παροχή διασυνοριακών χρηματοπιστωτικών υπηρεσιών και ότι το γεγονός αυτό προκαλεί επίσης χαμηλή διαλειτουργικότητα, ιδιαίτερα στις περιπτώσεις στις οποίες τα χρηματοπιστωτικά προϊόντα προωθούνται για φορολογικούς σκοπούς. Θέλω επίσης να απευθύνω έκκληση στην βιομηχανία και στις τράπεζες να πραγματοποιήσουν την αυτορύθμιση, προκειμένου να πραγματοποιηθούν οι προκαταρκτικές εργασίες για τους στόχους της παρούσας Πράσινης Βίβλου. Όσον αφορά το ζήτημα της τυποποίησης και πολυμορφίας των προϊόντων, πρέπει να πούμε ναι στην τυποποίηση, υπό την προϋπόθεση ότι δεν θα θέσει σε κίνδυνο την πολυμορφία των προϊόντων. Ως προς τις τραπεζικές χρεώσεις, τις οποίες πραγματεύτηκε η κ. Roithová, η Επιτροπή έχει ήδη αναφερθεί στον SEPA.
<P>
Εντούτοις, υπάρχουν και πολλά άλλα εμπόδια, όπως το ότι τα δικαιώματα που κερδίζονται σε μια χώρα συχνά δεν μπορούν να μεταφερθούν σε κάποια άλλη, καθώς και το ότι ένας λογαριασμός μπορεί να ανοιχτεί, μόνο όταν δίνεται ο τόπος κατοικίας. Έπειτα, υπάρχει το ζήτημα του ανύπαρκτου ορισμού του ηλεκτρονικού εμπορίου: οι διασυνοριακές μεταφορές χρημάτων λειτουργούν, υπάρχουν όμως εμπόδια κατά το άνοιγμα ενός λογαριασμού καθώς και σε σχέση με άλλα δικαιώματα. Όλα αυτά συνιστούν εμπόδια που πρέπει να απομακρύνουμε. Έχουμε αρκετή δουλειά να κάνουμε προκειμένου να θέσουμε τις προτάσεις στο τραπέζι. Θα πρέπει να έχουμε αποτελέσματα και να συνεχίσουμε να εργαζόμαστε με συνέπεια.
<SPEAKER ID="224" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="225" NAME="Zita Pleštinská  " AFFILIATION="PPE-DE">
γραπτώς. - (SK) Μια ολοκληρωμένη χρηματοπιστωτική αγορά που λειτουργεί εύρυθμα αποτελεί απαραίτητη προϋπόθεση για την υλοποίηση του προγράμματος της Λισαβόνας. Οι τράπεζες διαδραματίζουν ουσιαστικό ρόλο στη μεταβίβαση των συνθηκών της νομισματικής πολιτικής, ιδιαίτερα στις μικρές και μεσαίες επιχειρήσεις και στους καταναλωτές. Αν και πολλοί πελάτες θα ενδιαφέρονταν για τη χρήση των διασυνοριακών χρηματοπιστωτικών υπηρεσιών, το άνοιγμα ενός λογαριασμού στην τράπεζα ενός κράτους μέλους συνεπάγεται τόση γραφειοκρατία που συχνά οι πελάτες αποθαρρύνονται.
<P>
Ο ευρωπαϊκός τραπεζικός κλάδος θα πρέπει να βελτιώσει και να απλοποιήσει τις διαδικασίες του για το κλείσιμο λογαριασμών. Οι αναλύσεις των κινήσεων λογαριασμών εξακολουθούν να είναι πολύ πολύπλοκες και πολλοί καταναλωτές δεν τις κατανοούν. " πολυπλοκότητα των χρηματοπιστωτικών προϊόντων καθιστά δύσκολη τη λήψη ενημερωμένων αποφάσεων από μέρους των καταναλωτών. Επίσης, οι καταναλωτές επιβαρύνονται με δυσανάλογα υψηλές τραπεζικές προμήθειες για υπηρεσίες και για την έκδοση πιστωτικών καρτών.
<P>
Θεωρώ ότι αντί να ρυθμίσει τις τραπεζικές προμήθειες, η ΕΕ θα πρέπει να διασφαλίσει ότι ο τραπεζικός τομέας είναι ανταγωνιστικός. Οι ενημερωμένοι καταναλωτές αποτελούν ουσιαστικό συστατικό στοιχείο του οικονομικού ανταγωνισμού μεταξύ των τραπεζών.
<P>
Πιστεύω ότι οι οργανώσεις καταναλωτών διαδραματίζουν σημαντικό ρόλο, διότι είναι σε θέση να καθορίζουν ποιες πληροφορίες θεωρούν ότι είναι απαραίτητες, προκειμένου να επιτρέψουν στους καταναλωτές να προβούν στις κατάλληλες επιλογές σε σχέση με τα τραπεζικά προϊόντα. Μπορούν να συντονίσουν προγράμματα χρηματοοικονομικής εκπαίδευσης, τα οποία θα στοχεύουν στην αύξηση της ενημέρωσης των καταναλωτών όσον αφορά τις επιλογές τους για τη διαχείριση των χρημάτων τους. Επίσης, παρέχουν βοήθεια στους ιδιαίτερα ευάλωτους καταναλωτές.
<P>
Πιστεύω ότι θα έρθει στην ΕΕ ο καιρός, κατά τον οποίον οι οργανώσεις καταναλωτών δεν θα δίνουν μάχη για την επιβίωσή τους. Μόλις καταστούν υπεύθυνες για τη χάραξη πολιτικών για τους καταναλωτές, θα αντιληφθούν πόσο σημαντικά είναι τα οικονομικά.
<SPEAKER ID="997" NAME="Katrin Saks  " AFFILIATION="PSE">
γραπτώς. - (EN) Στην Πράσινη Βίβλο για τις λιανικές χρηματοπιστωτικές υπηρεσίες η Επιρροή προσφέρει τρεις στρατηγικές για την προώθηση της ολοκλήρωσης των λιανικών αγορών χρηματοπιστωτικών υπηρεσιών -χαμηλότερες τιμές και περισσότερες επιλογές, ενδυνάμωση των καταναλωτών και ενίσχυση της προστασίας τους.
<P>
Καταρχάς, θα ήθελα να εστιάσω στην ενδυνάμωση των καταναλωτών και να επισημάνω την ανάγκη να αυξηθεί το επίπεδο χρηματοοικονομικών γνώσεων. Στην πρόσφατη ακρόαση σχετικά με τη χρηματοοικονομική εκπαίδευση των καταναλωτών, είδαμε μια σειρά πρακτικών παραδειγμάτων όσον αφορά προγράμματα για τη χρηματοοικονομική εκπαίδευση των καταναλωτών. Θα μπορούσαν να καταβληθούν περαιτέρω προσπάθειες για την ανταλλαγή βέλτιστων πρακτικών που χρησιμοποιούν στον τομέα αυτόν τα κράτη μέλη, λαμβάνοντας υπόψη ιδιαίτερα τα νέα κράτη μέλη.
<P>
Όσον αφορά τις επιλογές των καταναλωτών, είναι προφανές ότι όσοι καταναλωτές επιθυμούν να αλλάξουν πάροχο χρηματοπιστωτικών υπηρεσιών, πρέπει να μπορούν να το κάνουν με ελάχιστο κόστος και αντιμετωπίζοντας ελάχιστα νομικά εμπόδια.
<P>
Ως προς την πληροφόρηση που παρέχεται στον καταναλωτή, δεν αρκεί να παρέχονται στους καταναλωτές όσο το δυνατόν περισσότερες πληροφορίες. " υπερφόρτωση των καταναλωτών με πληροφορίες θα έχει το αντίθετο αποτέλεσμα. Παρόλα αυτά, πρέπει να παρέχονται επαρκείς πληροφορίες, οι οποίες θα βοηθούν τους καταναλωτές να προβαίνουν σε ενημερωμένες επιλογές.
<SPEAKER ID="996" NAME="Silvia-Adriana Ţicău  " LANGUAGE="RO">
Σύμφωνα με την έκθεση Pittella, ο έλεγχος του τομέα ανέλυσε την κατάσταση ανταγωνισμού που επικρατεί όσον αφορά τα συστήματα πληρωμών, συμπεριλαμβανομένων των συστημάτων καρτών, των πιστωτικών γραφείων, της συνεργασίας μεταξύ των τραπεζών και των πολιτικών διακανονισμού των τραπεζών. Ο έλεγχος καταδεικνύει ότι υπάρχουν σημαντικές διαφορές μεταξύ των προμηθειών που καταβάλλονται για τις κάρτες των τραπεζών. Διαπιστώθηκε ότι η πλειονότητα των εθνικών δικτύων χρεωστικών καρτών (debit) διακανονίζουν διατραπεζικές προμήθειες σε σημαντικά χαμηλότερο επίπεδο από ό,τι τα διεθνή δίκτυα και ότι, στα περισσότερα κράτη μέλη, η πλειονότητα των τραπεζών επιτρέπει τη χορήγηση ενυπόθηκων δανείων, προσωπικών δανείων και δανείων σε ΜΜΕ με το άνοιγμα ενός τρεχούμενου λογαριασμού.
<P>
Συνήθως, ο πελάτης δεν διαθέτει την ίδια διαπραγματευτική δύναμη κατά την έναρξη της συμβατικής του σχέσης με την τράπεζα, της οποίας γίνεται πελάτης. Ο πελάτης υπογράφει μια σύμβαση, την οποία δεν διαβάζει πάντα, και ακόμη και αν την διαβάσει, επιθυμεί να προτείνει αλλαγές, κάτι που δεν είναι εφικτό. Από την άποψη αυτή, θεωρώ ότι οι αρμόδιες κανονιστικές αρχές θα πρέπει να επιβλέπουν τη μορφή των συμβάσεων που προσφέρουν οι τράπεζες, έτσι ώστε να προστατεύουν τα συμφέροντα τόσο των πελατών όσο και των τραπεζών. Θεωρώ ότι είναι υποχρεωτικό ένας πελάτης, ο οποίος ανοίγει έναν λογαριασμό, να λαμβάνει προηγουμένως μια σύντομη ενημέρωση σχετικά με τα έξοδα που ισχύουν για ολόκληρη την περίοδο χρήσης του λογαριασμού.

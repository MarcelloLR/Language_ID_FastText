<CHAPTER ID="004">
Διακυβέρνηση και εταιρική σχέση στην ενιαία αγορά - Μια ενιαία αγορά για τους Ευρωπαίους - Μια ενιαία αγορά για τις επιχειρήσεις και την ανάπτυξη - Δημόσια σύμβαση (συζήτηση) 
<SPEAKER ID="008" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με την ενιαία αγορά και θα συμπεριλάβει μια συζήτηση σχετικά με το ακόλουθο υλικό: την έκθεση της κ. Kalniete, εξ ονόματος της Επιτροπής Εσωτερικής Αγοράς και Προστασίας των Καταναλωτών σχετικά με τη διακυβέρνηση και την εταιρική σχέση στην ενιαία αγορά [2010/2289 (INI)], την έκθεση του κ. Correia De Campos σχετικά με την ενιαία αγορά για τους Ευρωπαίους [2010/2278 (INI)], την έκθεση του κ. Buşoi σχετικά με μία Ενιαία Αγορά για τις Επιχειρήσεις και την Ανάπτυξη [2010/2277 (INI)] και τη δήλωση της Επιτροπής σχετικά με τις δημόσιες συμβάσεις.
<P>
Θα ήθελα να καλωσορίσω τον Επίτροπο Barnier και την ασκούσα την Προεδρία του Συμβουλίου, κ. Győri, στην αίθουσα. Δίνω τώρα τον λόγο στους εισηγητές. " πρώτη ομιλήτρια θα είναι η κ. Kalniete.
<SPEAKER ID="009" NAME="Sandra Kalniete" LANGUAGE="LV">
Κύριε Πρόεδρε, όταν μιλάμε για τη διακυβέρνηση και την εταιρική σχέση στην ενιαία αγορά, εμείς εδώ στο Κοινοβούλιο θεωρούμε ότι ένα από τα βασικά προαπαιτούμενα για την εφαρμογή της ενιαίας αγοράς είναι να διασφαλίσουμε ότι θα έχει πολιτική ηγεσία υψηλότατου επιπέδου. Ο Πρόεδρος της Επιτροπής, σε συνεργασία με τον Πρόεδρο του Συμβουλίου, πρέπει να αναλάβει την ευθύνη της σταθεροποίησης της ενιαίας αγοράς. Τα κράτη μέλη πρέπει επίσης να διαδραματίσουν εξαιρετικά ενεργό ρόλο σε αυτήν τη διαδικασία. Διαφορετικά, πολλές ιδέες σχετικά με το τι θα μπορούσαμε να κάνουμε για την επανεκκίνηση της ανάπτυξης στην Ευρώπη,, για τη δημιουργία νέων θέσεων εργασίας και την αύξηση της ανταγωνιστικότητάς της στο πλαίσιο της παγκοσμιοποίησης, θα παραμείνουν απλώς καλές προθέσεις, ανοίγοντας τον δρόμο για τη μετατροπή της Ευρώπης σε παγκόσμιο ασθενή. Γι' αυτόν τον λόγο, σε αυτό το ψήφισμα, καλούμε τον Πρόεδρο της Επιτροπής και τους ηγέτες των κρατών μελών να συμμετάσχουν και να αναλάβουν την ευθύνη για τη θέσπιση της νομοθεσίας και των πολιτικών αλλαγών που απαιτεί η ενιαία αγορά. Τα ψηφίσματα που πρόκειται να εγκριθούν σήμερα στέλνουν ένα σαφές μήνυμα για τις κατευθύνσεις προς τις οποίες το Κοινοβούλιο περιμένει από την Επιτροπή να ενεργήσει. Θα αναφερθώ σε μερικές από τις σημαντικότερες προτεραιότητες εργασίας: μια ενιαία ψηφιακή αγορά και ένας ενοποιημένος χώρος πνευματικής ιδιοκτησίας, επαγγελματική κινητικότητα για τους ευρωπαίους πολίτες, ενθάρρυνση των διασυνοριακών δημοσίων συμβάσεων και υπηρεσιών, και εναρμόνιση των φορολογικών συστημάτων. Σχετικά με τη διακυβέρνηση της ενιαίας αγοράς, θεωρώ ότι τέσσερις κατευθύνσεις είναι αποφασιστικής σημασίας. Πρώτον, η διασφάλιση της εφαρμογής των κανόνων της ενιαίας αγοράς που έχουν ήδη εγκριθεί. Όλα τα κράτη μέλη πρέπει να θεσπίσουν τους κανόνες της ενιαίας αγοράς έγκαιρα και με διαφάνεια, και η Επιτροπή, από την πλευρά της, πρέπει να παρακολουθεί με αυστηρότητα και συνέπεια την εφαρμογή τους. Δεύτερον, η μείωση των προστατευτικών τάσεων. " προστασία θα ενθαρρύνει απλώς τον κατακερματισμό της ευρωπαϊκής αγοράς και τη μείωση της συνολικής μας ανταγωνιστικότητας. Τρίτον, μια μείωση του κόστους διαφόρων συναλλαγών που εμποδίζει τη αποτελεσματική λειτουργία της ευρωπαϊκής οικονομίας. Αυτό δεν σχετίζεται μόνο με μηχανισμούς όπως η αποτελεσματική, απλή και εξωδικαστική διαδικασία επίλυσης διαφορών, αλλά και με μια διασυνοριακή ηλεκτρονική διαχείριση φιλική προς τον χρήστη, με μια λειτουργική ηλεκτρονική ανταλλαγή των απαραίτητων πληροφοριών και αρχείων. " τέταρτη κατεύθυνση είναι η μεγαλύτερη συμμετοχή των κοινωνικών ομάδων στη διαμόρφωση και την εφαρμογή της πολιτικής σύμφωνα με τις αρχές που απορρέουν από τη Συνθήκη της Λισαβόνας.
<P>
Τέλος, κύριε Πρόεδρε, θα ήθελα να ευχαριστήσω όλους τους σκιώδεις εισηγητές και τους συντονιστές για τη συμβολή τους και την επαγγελματικού επιπέδου συνεργασία που προσέφεραν, κάτι που, ελπίζω, θα μας επιτρέψει σήμερα την έγκριση των ψηφισμάτων σχετικά με την ενιαία αγορά με μια πειστική πλειοψηφία, και τη συνέχιση του έργου των τελευταίων ετών σχετικά με την ανάπτυξη της νομοθεσίας που θα εδραιώσει πραγματικά την ενιαία αγορά και θα την καταστήσει όργανο δημιουργίας ανάπτυξης και θέσεων εργασίας στην Ευρώπη.
<SPEAKER ID="010" NAME="António Fernando Correia De Campos">
εισηγητής.- (PT) Κύριε Πρόεδρε, κύριε Barnier, κυρίες και κύριοι, το Κοινοβούλιο ανταποκρίθηκε στο αίτημα της Επιτροπής σε σχέση με τα απαραίτητα μέτρα για την αναζωογόνηση της ενιαίας αγοράς μέσω της έκθεσης, την οποία συζητάμε και ψηφίζουμε σήμερα.
<P>
Από τη δέσμη των 19 προτάσεων που σχετίζονται με την Πράξη για την Ενιαία Αγορά για τους Ευρωπαίους, της οποίας ήμουν συντάκτης, προσδιορίσαμε πέντε προτεραιότητες, με κριτήρια το αν οι προτάσεις αυτές είναι απτές και εφικτές σε βραχυπρόθεσμο ορίζοντα.
<P>
Πρώτον, πρέπει να αυξήσουμε την κινητικότητα των ευρωπαίων πολιτών μέσω της αμοιβαίας αναγνώρισης των επαγγελματικών προσόντων, της επαγγελματικής ταυτότητας, του ευρωπαϊκού διαβατηρίου ικανοτήτων και των τακτικών μετρήσεων για την κινητικότητα εντός της ΕΕ.
<P>
Δεύτερον, πρέπει να βελτιώσουμε τους συνοριακούς ελέγχους για τα προϊόντα που εισάγονται από τρίτες χώρες και να εκπονήσουμε ένα πολυετές πρόγραμμα δράσης για την εποπτεία και την ασφάλεια των τροφίμων.
<P>
Τρίτον, ο κανονισμός για την περιαγωγή πρέπει να παραταθεί ως τον Ιούνιο του 2015, με ανώτατα όρια τιμών λιανικής για την περιαγωγή προκειμένου να μειωθούν τα έξοδα περιαγωγής για το κοινό και τις επιχειρήσεις.
<P>
Τέταρτον, πρέπει να εξασφαλίσουμε την πρόσβαση σε βασικές τραπεζικές υπηρεσίες και να βελτιώσουμε τη διαφάνεια και τη συγκρισιμότητα.
<P>
Πέμπτον, τα εμπόδια που αντιμετωπίζουν οι μετακινούμενοι εργαζόμενοι πρέπει να αρθούν προκειμένου να εξασφαλισθεί πλήρως η δυνατότητα μεταφοράς των συνταξιοδοτικών τους δικαιωμάτων.
<P>
Αυτό το εγχείρημα ήταν απλό και συναινετικό, ωστόσο ήταν πιο δύσκολο να επιτευχθεί συμφωνία σχετικά με τα μέτρα αντιμετώπισης της κόπωσης της ενιαίας αγοράς για την οποία γίνεται λόγος στην έκθεση Monti και να επιτευχθεί μια συνολική, συντονισμένη προσέγγιση που να απαντά στις ανάγκες και τη δυσπιστία των πολιτών, όπως προκύπτει ξεκάθαρα από την έκθεση Grech, η οποία εγκρίθηκε από αυτό το Σώμα τον Μάιο του περασμένου έτους.
<P>
Ασφαλώς, θεωρούμε τεχνητή τη διαίρεση του έργου του Κοινοβουλίου σε τρεις ξεχωριστές εκθέσεις, παρά τις προσπάθειες της Επιτροπής Εσωτερικής Αγοράς και Προστασίας των Καταναλωτών να ενοποιήσει τις αναλύσεις και τις δράσεις. Οι τρεις συντελεστές -επιχειρήσεις, Ευρωπαίοι και διακυβέρνηση- πρέπει να αναπτύσσονται ταυτόχρονα προκειμένου να δημιουργηθεί μια ανταγωνιστική ενιαία αγορά, με έξυπνη, διατηρήσιμη και χωρίς αποκλεισμούς ανάπτυξη τοποθετώντας τους Ευρωπαίους στο επίκεντρο των μελημάτων αυτής της αγοράς.
<P>
Αναγνωρίζουμε επίσης ότι ο πολλαπλασιασμός των πρωτοβουλιών της Επιτροπής σχετικά με αυτό το θέμα, μαζί με τη στρατηγική Ευρώπη 2020, τη βιομηχανική πολιτική και την Ευρώπη για την καινοτομία, ενέχουν τον κίνδυνο της αλλοίωσης του κεντρικού ζητήματος της αναζωογόνησης, που είναι να καταστεί η ενιαία αγορά όχι μόνο πιο φιλική, αλλά και πιο ελκυστική για τους Ευρωπαίους.
<P>
" ομοφωνία, κύριε Πρόεδρε, κυρίες και κύριοι, ήταν πιο δύσκολη σχετικά με δύο ζητήματα. Πρώτον, όσον αφορά τον σεβασμό των κοινωνικών αξιών και δικαιωμάτων, αντιμετωπίσαμε την απροθυμία των συναδέλφων από τη Δεξιά και από την Ομάδα της Συμμαχίας Φιλελευθέρων και Δημοκρατών για την Ευρώπη να αποδεχθούν την ανάγκη συνεχούς διαφύλαξης των κοινωνικών δικαιωμάτων των Ευρωπαίων προκειμένου να μην είναι ποτέ δυνατό να επισκιαστούν τα δικαιώματα αυτά από τις παραμέτρους της αγοράς σε καμία μελλοντική νομοθεσία. Λυπόμαστε ιδιαίτερα για το γεγονός ότι δεν δόθηκε προτεραιότητα στην αναφορά για την αναθεώρηση της οδηγίας σχετικά με την απόσπαση των εργαζομένων.
<P>
Δεύτερον, όσον αφορά τη διαφύλαξη των ευρωπαϊκών κοινωνικών υπηρεσιών γενικού οικονομικού ενδιαφέροντος, ο στόχος ήταν να μην επιτρέψουμε το περιεχόμενο των δραστηριοτήτων αυτών να αντιμετωπιστούν αποκλειστικά και μόνο με όρους αγοράς ή, τουλάχιστον, να ελαχιστοποιήσουμε την πιθανότητα της μετατροπής των δημοσίων κοινωνικών υπηρεσιών σε ιδιωτικά μονοπώλια ή ολιγοπώλια σε τομείς όπως η προμήθεια νερού, οι αστικές συγκοινωνίες, η εκπαίδευση, η υγεία και η κοινωνική στήριξη.
<P>
Μολονότι θα φαινόταν χρήσιμη η θέσπιση μιας ανταγωνιστικής διαχείρισης και μηχανισμών εσωτερικής αγοράς για αυτές τις υπηρεσίες, οι κοινωνικές αξίες που σχετίζονται με την παγκόσμια πρόσβαση πρέπει να διαφυλαχθούν, καθώς οι αρχές της αλληλεγγύης υπερτερούν των απλών παραμέτρων της αγοράς σε αυτές τις περιπτώσεις.
<P>
Σε ό,τι αφορά το θέμα αυτό, αντιμετωπίσαμε την απροθυμία των κοινοβουλευτικών Ομάδων της Δεξιάς να αποδεχθούν την ευρωπαϊκή νομοθεσία για το ζήτημα αυτό, και συμφώνησαν μόνο να χρησιμοποιήσουν "όλες τις δυνατότητες επιλογής που έχουν στη διάθεσή τους, [...] με βάση και σύμφωνα με το άρθρο 14, πρωτόκολλο 26 και τις διατάξεις της Συνθήκης".
<P>
" Ομάδα στην οποία ανήκω απέχει από την τελική ψηφοφορία σχετικά με τις τρεις εκθέσεις της επιτροπής διότι δεν σημειώθηκε καμία πρόοδος στην κοινωνική διάσταση της ενιαίας αγοράς. Μετά την ψηφοφορία στην επιτροπή, ωστόσο, συμπεριελήφθησαν πολλά θετικά σημεία που βελτιώνουν σημαντικά την έκθεση. Επιτεύχθηκε ομοφωνία μέσω διαδοχικών συμβιβασμών, και οι τελικές τροπολογίες υπεγράφησαν από τις βασικές κοινοβουλευτικές Ομάδες χωρίς κερδισμένους και χαμένους.
<P>
Όλες οι κοινοβουλευτικές Ομάδες συνέβαλαν στο τελικό αποτέλεσμα -που τιμά την Επιτροπή Εσωτερικής Αγοράς και Προστασίας των Καταναλωτών και εκείνους που εργάστηκαν για την έκθεση- με 266 τροπολογίες, καθώς και με τις γνωμοδοτήσεις πέντε επιτροπών. Όλες οι προτάσεις ήταν χρήσιμες. Θα ήθελα να ευχαριστήσω τους σκιώδεις εισηγητές Róża Gräfin von Thun, Jürgen Creutzmann, Malcolm Harbour, Emilie Turunen και Κυριάκο Τριανταφυλλίδη, καθώς και τους συντονιστές των Ομάδων, για την παραγωγική κριτική και το πνεύμα συνεργασίας που έδωσε τη δυνατότητα επίτευξης ενός θετικού αποτελέσματος μετά τις διαπραγματεύσεις. Ευχαριστώ επίσης τον κ. Harbour για τη γενναιόδωρη, προοδευτική στάση του, που σφράγισε το έργο της επιτροπής τους τελευταίους τέσσερις μήνες.
<SPEAKER ID="011" NAME="Cristian Silviu Buşoi" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, η εσωτερική αγορά αποτελεί αναμφίβολα μία από τις μεγαλύτερες επιτυχίες της Ευρωπαϊκής Ένωσης και ένα από τα αναμφισβήτητα δυνατά της σημεία, και κάτι για το οποίο μπορούμε όλοι να αισθανόμαστε υπερήφανοι. Πιστεύω πως δεν θα ήταν υπερβολή να πω ότι η εσωτερική αγορά έχει καίρια σημασία για την ευρωπαϊκή ολοκλήρωση. Με την πάροδο του χρόνου, η εσωτερική αγορά παρουσίασε τα οφέλη της τόσο για τον καταναλωτή όσο και για τις ευρωπαϊκές επιχειρήσεις και συνέβαλε στην οικονομική μας ανάπτυξη.
<P>
Πρόσφατα, ωστόσο, παρατηρήσαμε μια κάποια απραξία στην ολοκλήρωση της αγοράς. Γι' αυτό πρέπει να δώσουμε νέα ώθηση στην εσωτερική αγορά. Πρέπει να ανανεώσουμε την εμπιστοσύνη των ευρωπαίων πολιτών σε αυτή. Χρειαζόμαστε μια νέα αρχή. Θεωρώ εν προκειμένω πολύ σημαντικό το έργο της Επιτροπής και, ειδικότερα, το εξαίρετο έργο του κ. Barnier, τον οποίο θα ήθελα να συγχαρώ άλλη μια φορά για την αποφασιστική του αφοσίωση και τις προσπάθειες που κατέβαλε για την αναζωογόνηση της εσωτερικής αγοράς. " Επιτροπή μας έδωσε ένα φιλόδοξο και, ταυτόχρονα, πρακτικό και αναγκαίο πρόγραμμα για την αποκατάσταση της ισχύος της εσωτερικής αγοράς. Είμαι απόλυτα σίγουρος ότι, εάν εφαρμοστούν αυτά τα μέτρα, θα καταστήσουν την εσωτερική αγορά πιο ελκυστική για τους πολίτες και τις επιχειρήσεις μας και θα τη βοηθήσουν να λειτουργεί πιο αποτελεσματικά σε όλους τους τομείς.
<P>
(EN) Όσον αφορά την έκθεσή μου, πρέπει να πω ότι δεν είχαμε να κάνουμε με μια εύκολη υπόθεση. Το έργο μας ήταν φιλόδοξο γιατί έπρεπε να καταλήξουμε σε συναίνεση σχετικά με τα μέτρα που θα θέσουν τα θεμέλια μιας ισχυρής και σύγχρονης ενιαίας αγοράς, η οποία θα συμβάλλει στη μελλοντική ανάπτυξη και, πάνω απ' όλα, θα ανταποκρίνεται στις προσδοκίες των πολιτών και των επιχειρήσεών μας.
<P>
Εξετάσαμε εάν θα πρέπει να δοθεί έμφαση στην καινοτομία, τι πρέπει να γίνει στο πεδίο των δικαιωμάτων πνευματικής ιδιοκτησίας και ποια δημοσιονομικά μέτρα είναι τα κατάλληλα προκειμένου να ενισχυθεί η εσωτερική αγορά και, ταυτόχρονα, να γίνει σεβαστή η κυριαρχία των κρατών μελών.
<P>
Μετά από τις συζητήσεις μας, και μετά από πολλές παρεμβάσεις -για τις οποίες θα ήθελα να ευχαριστήσω όλους τους σκιώδεις εισηγητές, τους συντάκτες των γνωμοδοτήσεων και όλους τους συναδέλφους μου που κατέθεσαν τροπολογίες- καταφέραμε να προσδιορίσουμε πέντε προτεραιότητες που πρέπει να εφαρμοστούν άμεσα.
<P>
" πρώτη προτεραιότητα σχετίζεται με τα μέτρα υποστήριξης της καινοτομίας και της δημιουργικότητας στην εσωτερική αγορά, που είναι σημαντικά εάν θέλουμε μια ισχυρή και πιο βιώσιμη ανάπτυξη. " δημιουργία του διπλώματος ευρεσιτεχνίας της ΕΕ και ενός ενιαίου συστήματος επίλυσης διαφορών, που έχει ήδη δρομολογηθεί, καθώς και ενός βελτιωμένου συστήματος διαχείρισης των δικαιωμάτων πνευματικής ιδιοκτησίας, είναι υψίστης σημασίας.
<P>
Εάν θέλουμε την καινοτομία, πρέπει και να βρούμε μια λύση για τη χρηματοδότησή της, όπως μακροπρόθεσμες επενδύσεις και ένα πλαίσιο που θα διευκολύνει τις αποδοτικές επενδύσεις των εταιρειών επιχειρηματικών κεφαλαίων. Τα ευρωπαϊκά ομόλογα έργων μπορούν επίσης να αποτελέσουν μια μεγάλη ευκαιρία για επενδύσεις στις υποδομές στον τομέα της ενέργειας και των τηλεπικοινωνιών.
<P>
Τρίτη προτεραιότητά μας είναι να ευθυγραμμίσουμε την ενιαία αγορά με το ψηφιακό θεματολόγιο μέσω της τόνωσης του ηλεκτρονικού εμπορίου. Για τον σκοπό αυτόν απαιτούνται μέτρα που θα ενισχύουν την εμπιστοσύνη του καταναλωτή και των επιχειρήσεων στο ηλεκτρονικό εμπόριο, όπως η καταπολέμηση της παραποίησης και της πειρατείας και η διευκόλυνση των διασυνοριακών παραδόσεων και η διασυνοριακή είσπραξη οφειλών.
<P>
" τέταρτη προτεραιότητα έχει στόχο να καταστήσει την εσωτερική αγορά ένα περιβάλλον που ευνοεί περισσότερο τις ΜΜΕ, δεδομένης της σημασίας τους για την οικονομική ανάπτυξη και των δυνατοτήτων τους για τη δημιουργία θέσεων εργασίας. Χρειάζονται καλύτερη πρόσβαση στις κεφαλαιαγορές. Δημοσιονομικά μέτρα όπως η καθιέρωση μιας κοινής ενοποιημένης φορολογικής βάσης των εταιρειών, ένα σαφές πλαίσιο ΦΠΑ και η μείωση του διοικητικού φόρτου θα μπορούσαν να ενθαρρύνουν τις ΜΜΕ να δραστηριοποιούνται σε διασυνοριακό επίπεδο.
<P>
Τέλος, οι διαδικασίες σύναψης συμβάσεων πρέπει να εξορθολογιστούν. Πρέπει να απλοποιηθούν προκειμένου να επιτρέψουν στις ΜΜΕ να συμμετέχουν στις διαδικασίες, και πρέπει να βελτιωθεί η χρήση τους προκειμένου να υποστηρίξουν την έξυπνη, διατηρήσιμη και χωρίς αποκλεισμούς ανάπτυξη.
<SPEAKER ID="013" NAME="Michel Barnier" LANGUAGE="FR">
Κύριε Πρόεδρε, κυρίες και κύριοι, πιστεύω ότι βρισκόμαστε σε μια κρίσιμη στιγμή αυτού του έργου που αναλάβαμε όλοι μαζί, υπό το πρίσμα της σαφούς, περιεκτικής και επίπονης εξέτασης της εσωτερικής αγοράς από τον κ. Monti, της έκθεσης του κ. Grech, που εγκρίνατε με μια πολύ μεγάλη πλειοψηφία και σε μια χρονική στιγμή που, εάν θέλουμε να ακούσουμε προσεκτικά τους πολίτες κάθε κράτους μέλους μας, πρέπει να κάνουμε απολογισμό για το προς τα πού οδεύουμε σε σχέση με την ανάπτυξη, την απασχόληση και την κοινωνική συνοχή.
<P>
Τι μηνύματα λαμβάνουν οι άνθρωποι από τις Βρυξέλλες και το Στρασβούργο; Αυτήν τη στιγμή, τα μηνύματα είναι απαραίτητα, αλλά είναι πάντα δύσκολα ή περιοριστικά. Είναι μηνύματα σχετικά με τους κανόνες ή, όπως στην περίπτωση της δικής μου δουλειάς, σχετικά με τη διακυβέρνηση, την εποπτεία, τη μείωση του ελλείμματος και του χρέους. Ως εκ τούτου, είναι σημαντικά μηνύματα, αλλά περιοριστικά και δύσκολα. Πιστεύω ότι πρέπει να προσθέσουμε και άλλα μηνύματα και, πάνω απ' όλα, και άλλες δράσεις προκειμένου να αποκαταστήσουμε την εμπιστοσύνη στο ευρωπαϊκό έργο και στους λόγους για τους οποίους πρέπει να είμαστε όλοι ενωμένοι και όχι αποκομμένοι και να μην ενεργούμε μόνοι μας για να αντιμετωπίσουμε τις προκλήσεις της παγκοσμιοποίησης.
<P>
Αυτά ακριβώς τα ζητήματα αποτελούν στην πραγματικότητα τον πυρήνα του έργου μας, και θα ήθελα προσωπικά να ευχαριστήσω τους τρεις εισηγητές μας που μίλησαν προ ολίγου: την κ. Kalniete, τον κ. Correia de Campos και, μόλις πριν λίγο, τον κ. Buşoi. Θα ήθελα επίσης να ευχαριστήσω τον πρόεδρο, κ. Harbour, ο οποίος, όπως ήδη αναφέρθηκε, πέτυχε με ιδιαίτερη αποτελεσματικότητα και ακούγοντας πολύ προσεκτικά να συστήσει 11 κοινοβουλευτικές επιτροπές για να εργαστούν σε πολύ σύντομο χρονικό διάστημα. Θα ήθελα ακόμα να προσθέσω σε αυτές τις ευχαριστίες την ευγνωμοσύνη μου στους συντονιστές των διαφόρων πολιτικών Ομάδων, γιατί είχατε να συντονίσετε πάρα πολλά θέματα μεταξύ σας, δεδομένου του μεγάλου αριθμού ζητημάτων που καλύφθηκαν. Κάνοντάς το αυτό, θα στείλετε ένα πολύ ισχυρό μήνυμα σε άλλα θεσμικά όργανα, καθώς επίσης στις επιχειρήσεις και στους πολίτες.
<P>
Ως συνέχεια της έκθεσης Monti και της έκθεσης Grech, ο κ. Barroso μου ζήτησε να συνεργαστώ με 12 από τους συναδέλφους μου, στο πλαίσιο ενός κοινού έργου του Σώματος των Επιτρόπων, για την αναζωογόνηση της εσωτερικής αγοράς και τις διαθρωτικές μεταρρυθμίσεις που θα απαιτηθούν προκειμένου να μπορούν να υλοποιηθούν δύο, τρία ή τέσσερα σημεία ανάπτυξης που περιλαμβάνει η αγορά.
<P>
Κυρίες και κύριοι, θα ήθελα να σας υπενθυμίσω ότι σε αυτήν τη μεγάλη αγορά, η οποία, επιπλέον, αποτελεί τη βάση του ευρωπαϊκού πολιτικού εγχειρήματος, το 60% των εξαγωγών μας κατευθύνονται προς τα άλλα 26 κράτη μέλη. Κάθε κράτος, από τη Γερμανία που είναι το μεγαλύτερο μέχρι τα πιο μικρά από τα κράτη μας, εξάγει κατά μέσο όρο το 60% των προϊόντων και των υπηρεσιών του άμεσα στην ίδια τη μεγάλη αγορά. Γι' αυτόν τον λόγο υπάρχουν ακόμα μεγαλύτερες δυνατότητες ανάπτυξης σε αυτήν την αγορά εάν αυτή λειτουργήσει πιο αποτελεσματικά. Έτσι δημιουργήθηκε η Πράξη για την Ενιαία Αγορά. Έτσι διαπιστώσαμε τις 50 προτάσεις που περιέχονται σε αυτήν τη μικρή Γαλάζια Βίβλο που θα στείλω σε όλες σας τις χώρες, στις 23 γλώσσες της ΕΕ, σε κάθε εθνικό βουλευτή, συνδικαλιστική οργάνωση και επαγγελματικό οργανισμό.
<P>
Αφιερώσαμε τότε χρόνο στις συζητήσεις μας για να επιλέξουμε από αυτές τις προτάσεις, εκείνες που θα ήταν πιο αποτελεσματικές για τη βελτίωση της ζωής των επιχειρήσεων και των πολιτών. Γι' αυτό, την επόμενη Τετάρτη, το Σώμα θα συζητήσει την Πράξη για την Ενιαία Αγορά σε συνέχεια αυτών των συνομιλιών, πριν αναλάβουμε δράση και υπό το φώς των διαβουλεύσεων και των σημερινών σας συζητήσεων.
<P>
Κυρίες και κύριοι, πιστεύω ακράδαντα ότι χρειαζόμαστε κάθε περιφέρεια, κάθε επιχείρηση και κάθε πολίτη προκειμένου να κερδίσουμε τη μάχη της ανταγωνιστικότητας και της ανάπτυξης. Κάθε περιφέρεια: και αυτό επειδή από το ξεκίνημα κιόλας της ενιαίας αγοράς και της Πράξης για την Ενιαία Αγορά, ο Πρόεδρος της Επιτροπής, Jacques Delors, θέλησε να υποστηρίξει τη δημιουργία της ενιαίας αγοράς με μια πολιτική συνοχής προκειμένου να μπορούν να συμμετέχουν στη μάχη για την ανάπτυξη και τον ανταγωνισμό ακόμα και οι περιφέρειες που υπολείπονται στον τομέα της ανάπτυξης: όλες οι περιφέρειες, ακόμα και οι πιο απομακρυσμένες, απόκεντρες περιφέρειες. Κάθε επιχείρηση είναι απαραίτητη όταν το ζητούμενο είναι η καινοτομία ή η δημιουργία -μου έρχονται στο μυαλό τα διπλώματα ευρεσιτεχνίας που προωθούμε- όταν το ζητούμενο είναι να λάβουν χρηματοδότηση οι μικρές και μεσαίες επιχειρήσεις και να αντιμετωπίζουν λιγότερη διοικητική πολυπλοκότητα και λιγότερη γραφειοκρατία, όταν το ζητούμενο είναι η ασφάλεια των ηλεκτρονικών συναλλαγών και όταν το ζητούμενο είναι η συμμετοχή στις δημόσιες συμβάσεις, στην οποία θα επανέλθω σε λίγο.
<P>
Χρειάζεται κάθε περιφέρεια, κάθε επιχείρηση, κάθε πολίτης. Στην καθημερινή μας ζωή, είμαστε όλοι, εκ περιτροπής, καταναλωτές, χρήστες υπηρεσιών, αποταμιευτές, μέτοχοι, εργαζόμενοι, τεχνίτες, και ο στόχος είναι να καταστεί η διασυνοριακή κινητικότητα ευκολότερη, να γίνονται σεβαστά και να αναγνωρίζονται τα επαγγελματικά προσόντα, οι δεξιότητες και τα δικαιώματα καλής διαβίωσης, να μπορούμε να έχουμε πρόσβαση σε υψηλού επιπέδου δημόσιες υπηρεσίες, να νιώθουμε ασφαλείς και προστατευμένοι όταν αγοράζουμε προϊόντα μέσω διαδικτύου ή με οποιονδήποτε άλλον τρόπο, και να μην φορολογούμαστε διπλά. Αυτά είναι μόνο μερικά παραδείγματα με τα οποία θα πρέπει να ασχοληθούμε προκειμένου να κάνουμε την εσωτερική αγορά να λειτουργήσει πιο αποτελεσματικά.
<P>
Ποιο είναι το επόμενο βήμα τώρα μετά τη συζήτησή σας; Στις 24 και 25 Μαρτίου το Ευρωπαϊκό Συμβούλιο επιδοκίμασε αυτήν την ενέργεια που αναλάβαμε και την ενέργεια που ανέλαβε το ίδιο το Συμβούλιο σε σχέση με τη κοινή νομοθεσία. Μας ζητήθηκε να αποφασίσουμε σχετικά με τις προτεραιότητες και, ως εκ τούτου, όπως είπα, μαζί με τους συναδέλφους μου, που εργάστηκαν τόσο σκληρά και τους οποίους ευχαριστώ, την επόμενη εβδομάδα, θα προτείνω να επιλέξει το Σώμα 12 στοιχεία - μοχλούς που θα καταστήσουν τη λειτουργία της εσωτερικής αγοράς πιο αποτελεσματική για τις επιχειρήσεις και τους πολίτες.
<P>
Για καθένα από αυτά τα στοιχεία - μοχλούς, όπως π.χ. η κινητικότητα, η χρηματοδότηση μικρών επιχειρήσεων, η πνευματική ιδιοκτησία, οι φόροι, οι δημόσιες υπηρεσίες ή η κοινωνική συνοχή, θα προτείνουμε μια κεντρική δράση που θα είναι καινούρια και ελπίζουμε ότι θα είναι αποτελεσματική για τις επιχειρήσεις και τους πολίτες και ότι θα είναι λειτουργική εντός δύο ετών. Λειτουργική σημαίνει ότι η Επιτροπή θα την καταθέσει και ότι το Κοινοβούλιο και το Συμβούλιο θα είναι σε θέση να την ψηφίσει και να την εγκρίνει το 2011 και το 2012.
<P>
Το 2012 θα γιορτάσουμε την εικοστή επέτειο της Πράξης για την Ενιαία Αγορά και της ενιαίας αγοράς. Εάν κατανοήσουμε σωστά αυτό που μας λένε οι Ευρωπαίοι, αξιότιμοι συνάδελφοι, δεν έχουμε το δικαίωμα να αφήσουμε αυτήν την επέτειο να γίνει νοσταλγική ή μελαγχολική. Πρέπει να είναι μια δυναμική επέτειος, μια επέτειος που θα προαγάγει την ανάπτυξη, και έτσι θέλουμε να τη γιορτάσουμε με την Πράξη για την Ενιαία Αγορά.
<P>
Θα έχουμε 12 στοιχεία - μοχλούς: 12 ειδικές, αλλά όχι περιοριστικές προτάσεις. Για καθένα από αυτά τα στοιχεία θα έχουμε προσδιορίσει άλλες ιδέες, δράσεις και προτάσεις που θα αναπτύξει η Επιτροπή ταυτόχρονα, ωστόσο αυτές οι 12 βασικές δράσεις θα συμβολίζουν αυτό το έργο. Ελπίζω ότι το Ευρωπαϊκό Συμβούλιο σε ύψιστο επίπεδο, το Κοινοβούλιο που εσείς εκπροσωπείτε, η Επιτροπή εκ μέρους μας και η ουγγρική Προεδρία -την οποία ευχαριστώ, κυρία Győri, για τη συμβολή της- θα είναι σε θέση να αναλάβουν, όπως ελπίζουμε, πριν το τέλος του Ιουνίου ή του Ιουλίου, να παραδώσουν αυτήν την Πράξη για την Ενιαία Αγορά. Κύριε Πρόεδρε, αυτά είναι που μπορώ να πω σχετικά με το ζήτημα αυτό.
<P>
Μου ζητήσατε να μιλήσω για μία από αυτές τις πτυχές με μια δήλωση της Επιτροπής. Θα ήθελα να το κάνω αυτό τώρα, προκειμένου να αφήσω χρόνο αργότερα για τη συζήτηση. Αυτή η πτυχή, που βρίσκεται στην Πράξη για την Ενιαία Αγορά, σχετίζεται με το 17% της ευρωπαϊκής οικονομίας, πρόκειται δηλαδή για τις δημόσιες προμήθειες και τις δημόσιες συμβάσεις. Θα ήθελα επίσης να πω δυο λόγια για τα τέσσερα προγράμματα που αναλάβαμε μαζί με εσάς σχετικά με τις δημόσιες συμβάσεις, όπως τονίστηκε στην έκθεση Buşoi.
<P>
Το πρώτο σχέδιο είναι η γενική αναθεώρηση των οδηγιών του 2004 που στοχεύουν στη διασφάλιση της καλύτερης δυνατής χρησιμοποίησης των δημοσίων πόρων, δίνοντας σε όσο το δυνατό περισσότερες επιχειρήσεις την ευκαιρία να συμμετάσχουν στις δημόσιες συμβάσεις και διασφαλίζοντας ότι προϊόντα και υπηρεσίες υψηλής ποιότητας θα μπορούν να αγοραστούν με λιγότερη γραφειοκρατία. Σε ό,τι αφορά την πρακτική πλευρά του θέματος, θα ήθελα να απλοποιήσουμε τις διαδικασίες και να τις κάνουμε πιο ευέλικτες, καθώς και να δούμε πώς θα μπορούσαμε να καλύψουμε τις επιμέρους ανάγκες των μικρών τοπικών αρχών, για παράδειγμα, απλοποιώντας τις διαδικασίες που έχουν στη διάθεσή τους. Δεύτερον, θα ήθελα να γίνει πιο εύκολη η πρόσβαση στις δημόσιες συμβάσεις, ειδικά όσον αφορά τη διασυνοριακή συμμετοχή των μικρών και μεσαίων επιχειρήσεων. Τέλος θα ήθελα να ενθαρρύνουμε με κάθε δυνατό τρόπο, όπως τονίστηκε και από τον πρόεδρο της επιτροπής, κ. Harbour, και από την επιτροπή σας, την πιο υπεύθυνη και πιο οικολογική συνείδηση, ή τις πιο οικολογικές συμβάσεις που προωθούν επίσης την καινοτομία ή την κοινωνική ένταξη.
<P>
Οι διάφοροι μεταρρυθμιστικοί στόχοι θα μεταφραστούν τώρα σε απλούς, πιο ισορροπημένους κανόνες. Πραγματοποιήσαμε επί τόπου, αλλά δεν ολοκληρώσαμε, μια ιδιαίτερα εκτεταμένη διαβούλευση και οικονομική αξιολόγηση. Έχουμε μια Πράσινη Βίβλο και αναζητούμε τώρα τις πιο αποτελεσματικές προτάσεις. Οι νόμοι δεν θα καλύψουν τα πάντα. Ταυτόχρονα, η Επιτροπή θα επεξεργαστεί τομεακές πρωτοβουλίες που στοχεύουν και στην επίτευξη της καλύτερης δυνατής χρήσης των δημόσιων συμβάσεων και στην προώθηση στόχων, όπως εκείνοι που περιλαμβάνονται στη στρατηγική Ευρώπη 2020. Οι πρωτοβουλίες αυτές θα περιλαμβάνουν από την ανανέωση του εγχειριδίου σχετικά με τις πράσινες δημόσιες συμβάσεις, το οποίο ετοιμάζω με τον συνάδελφό μου, τον κ. Potočnik, μέχρι την εφαρμογή του ευρωπαϊκού προγράμματος ενεργειακής απόδοσης, για το οποίο συνεργαζόμαστε με τον κ. Oettinger ή την κ. Hedegaard, ή την προώθηση σχεδίων για προ-εμπορικές δημόσιες συμβάσεις και σχέδια για καινοτόμες δραστηριότητες αγοράς εν γένει, τις οποίες συντονίζουμε μαζί με τον κ. Tajani και την κ. Geoghegan-Quinn. Αυτό είναι το πρώτο σχέδιο.
<P>
Το δεύτερο σχέδιο περιλαμβάνει τις συμβάσεις παραχώρησης. Θα ήθελα να επιτύχω γρήγορα απτή πρόοδο στο θέμα των συμβάσεων παραχώρησης, χωρίς να περιμένω μέχρι την ολοκλήρωση του μακροπρόθεσμου έργου για τον εκσυγχρονισμό του πλαισίου δημοσίων συμβάσεων. Κυρίες και κύριοι, οι συμβάσεις παραχώρησης διαδραματίζουν έναν ρόλο αυξανόμενης σημασίας για τη δημιουργία υποδομής παροχής δημοσίων υπηρεσιών. Το εξήντα τοις εκατό των συμπράξεων δημοσίου και ιδιωτικού τομέα στην Ευρώπη λειτουργεί μέσω συμβάσεων παραχώρησης.
<P>
Ωστόσο, εκτός από τις συμβάσεις παραχώρησης έργων επί του παρόντος δεν υφίσταται ευρωπαϊκή νομοθεσία σχετικά με τις συμβάσεις παραχώρησης, και ακόμα και αν είναι εφαρμόσιμες οι γενικές αρχές της Συνθήκης, υπάρχει πραγματική νομική αβεβαιότητα σε αυτόν τον τομέα, η οποία εμποδίζει την ανάπτυξη τέτοιου είδους συμβάσεων. Ως απόδειξη αυτού θα μπορούσα να αναφέρω τις 24 αποφάσεις του Ευρωπαϊκού Δικαστηρίου τα τελευταία χρόνια. Θα ήθελα να προτείνω τη δημιουργία ενός απλοποιημένου πλαισίου ,το οποίο θα περιορίζεται σε μερικούς βασικούς κανόνες, και δεν θα παρεμβαίνει στα εθνικά νομοθετικά πλαίσια όταν εκείνα λειτουργούν σωστά. Δεν θα επιβάλλει υπερβολικό διοικητικό φόρτο για τις τοπικές αρχές, κυρίως λόγω των ορίων που θα προτείνω.
<P>
Γνωρίζω ότι εξακολουθούν να υπάρχουν αμφιβολίες και συζητήσεις σε διάφορες από τις Ομάδες σας. Από τη δική μου πλευρά, είμαι πεπεισμένος ακούγοντας τους πάντες, ότι, εάν θέσουμε με προσοχή τους στόχους μας, θα μπορέσουμε να αποφύγουμε τις παρεξηγήσεις. Οι δημόσιες αρχές θα εξακολουθούν να είναι ελεύθερες να οργανώνουν μόνες τους τις δημόσιες υπηρεσίες, αλλά εάν τελικά αποφασίσουν την εξωτερική τους ανάθεση, δεν πιστεύω ότι θα διαφωνήσει κανείς με ένα βασικό επίπεδο διαφάνειας και με κανόνες που θα διασφαλίζουν ότι δεν θα υπάρχουν δυσμενείς διακρίσεις. Πιστεύω ότι αυτό είναι σημαντικό προκειμένου να επιτευχθεί η βέλτιστη χρήση του δημόσιου χρήματος, να περιοριστεί η πρακτική της σύναψης συμβάσεων χωρίς επαρκή δημοσιότητα ή χωρίς ουσιαστικό δικαίωμα προσφυγής σε ένδικα μέσα και να μειωθεί ως κάποιον βαθμό ο κίνδυνος της διαφθοράς.
<P>
Από την πλευρά των επιχειρήσεων, εάν προσπαθούμε να αναζωογονήσουμε την εσωτερική αγορά, ποιος μπορεί να αντιταχθεί στην ιδέα της εφαρμογής του τομέα των συμβάσεων παραχωρήσεων; Αναφέρομαι ειδικότερα στις μικρές και μεσαίες επιχειρήσεις οι οποίες δεν έχουν επί του παρόντος τα μέσα που διαθέτουν οι μεγάλες επιχειρήσεις για να εντοπίζουν και να κερδίζουν συμβάσεις στο εξωτερικό, αν αυτές δεν δημοσιεύονται. " ύπαρξη ενός ελαχίστου πλαισίου σχετικά με τις συμβάσεις παραχώρησης σημαίνει διαφάνεια και πληροφόρηση, και έτσι θα διευκολύνει τις πιο μικρές επιχειρήσεις να αποκτήσουν πρόσβαση σε κάποιες από τις συμβάσεις. Είναι επίσης θέμα καλύτερης ρύθμισης. " στοχευμένη και καλά μελετημένη νομοθεσία είναι η καλύτερη επιλογή, η οποία θα είναι λιγότερο δαπανηρή από την προσπάθεια επίλυσης προβλημάτων απλά μέσω του κανόνα για τις παραβάσεις.
<P>
Το τρίτο σχέδιο, στο οποίο θα αναφερθώ ακροθιγώς,, αφορά την ευρωπαϊκή αγορά στον τομέα της άμυνας. Θα συνεργαστούμε με κράτη μέλη σε σχέση με την εφαρμογή της οδηγίας του 2009, για την οποία η προθεσμία μεταφοράς λήγει σε μερικές εβδομάδες. Πρόκειται για την προσαρμογή των πολιτικών πληρωμών, που συχνά έρχονται σε σύγκρουση με τη νομοθεσία της ΕΕ. Μαζί με τον κ. Tajani θα οργανώσω ένα συνέδριο για αυτό το ζήτημα της ευρωπαϊκής αγοράς για τον τομέα της αμυντικής βιομηχανίας στο Κοινοβούλιο στις Βρυξέλλες στις 23 Μαΐου.
<P>
Τέλος, θα ήθελα να θίξω σύντομα ένα ζήτημα που για πολύ καιρό είχε παραμεριστεί, δηλαδή τη διεθνή διάσταση των δημοσίων συμβάσεων. Ο στόχος είναι σαφής: αυξανόμενη πρόσβαση στις αγορές για τις επιχειρήσεις μας, και εμείς είμαστε επίσης φυσικά έτοιμοι να προσφέρουμε περισσότερα, μέσα σε ένα πνεύμα αμοιβαιότητας και οφέλους. " αύξηση των εμπορικών συναλλαγών θα ωφελήσει τους πάντες.
<P>
Τώρα, πρέπει να στρέψω την προσοχή σε ένα πρόβλημα που αντιμετωπίζουμε την περίοδο αυτή σε σχέση με αυτό το σκεπτικό του ανοίγματος του εμπορίου και των σχετιζόμενων οφελών. " αλήθεια είναι ότι οι κυριότεροι εταίροι μας -οι "ΠΑ, η Ιαπωνία, δυνάμει της Συμφωνίας για τις Δημόσιες Συμβάσεις (ΣΔΣ), και η Κίνα, δυνάμει μιας διμερούς συμφωνίας- στην πραγματικότητα δεν θέλουν να δεσμευτούν για το περαιτέρω άνοιγμα των αγορών τους. Από τη δική μας πλευρά, δεν διαθέτουμε κανέναν πραγματικό στοιχείο - μοχλό για τις διαπραγματεύσεις, στο μέτρο που οι δικές μας αγορές θεωρούνται, σχεδόν αυτονόητα, ότι είναι ήδη ανοικτές. Κυρίες και κύριοι, οι διεθνείς δεσμεύσεις στο πλαίσιο του ΣΔΣ και του Παγκόσμιου Οργανισμού Εμπορίου (ΠΟΕ) δεν έχουν ακόμη μεταφερθεί στο δίκαιο της ΕΕ.
<P>
Σε αυτό το πλαίσιο, τα κράτη μέλη εφαρμόζουν τους κανόνες με πολλούς διαφορετικούς τρόπους και αυτό στρεβλώνει την εσωτερική αγορά. Ως εκ τούτου, σήμερα στην Ευρώπη οι επιχειρήσεις μας υποφέρουν από μια άδικη κατάσταση -θυμάμαι την περίπτωση των εθνικών οδών στην Πολωνία. Ξένες επιχειρήσεις που τυγχάνουν πολύ ευρείας πρόσβασης εδώ στην Ευρώπη, συχνά ξεπερνούν κατά πολύ αυτά για τα οποία είχε διαπραγματευτεί η ΕΕ, ενώ οι δικές μας επιχειρήσεις αντιμετωπίζουν δυσκολίες, εάν προσπαθήσουν να συμμετάσχουν σε διαδικασίες συμβάσεων κάποιων από τους μεγάλους μας εταίρους.
<P>
Γι' αυτόν τον λόγο, φέτος, μαζί με τον συνάδελφό μου, κ. De Gucht, σχεδιάζουμε να υποβάλουμε νομοθεσία που θα μεταφέρει τις διεθνείς υποχρεώσεις σχετικά με τις δημόσιες συμβάσεις στη νομοθεσία της ΕΕ, και αυτό θα μας δώσει ένα διαπραγματευτικό επιχείρημα που το έχουμε ανάγκη. Είμαστε υπέρ του ανοίγματος, αλλά δεν είμαστε αφελείς. Το θέμα είναι να δώσουμε στους ευρωπαίους αγοραστές μια υγιή, σαφή νομική βάση για την εξέταση των προσφορών που υποβάλλουν επιχειρήσεις μιας χώρας με την οποία έχουμε μια συμφωνία σε αντιδιαστολή προς τις προσφορές που υποβάλλονται από χώρες με τις οποίες η ΕΕ δεν έχει ακόμα συνάψει συμφωνία, και να παράσχουμε μεγαλύτερη νομική ασφάλεια. Επιτρέψτε μου να είμαι σαφής: Το θέμα δεν είναι να μετατρέψουμε την Ευρώπη σε φρούριο. Πρέπει να δημιουργήσουμε για τις επιχειρήσεις μας ένα περιβάλλον που θα είναι ρεαλιστικό, δίκαιο και ανοικτό, αλλά όχι αφελές.
<P>
Έτσι έχει η κατάσταση. Όπως ζητήσατε από εμένα, εσείς και το Κοινοβούλιό σας, θα ήθελα να εκμεταλλευτώ την ευκαιρία αυτής της συζήτησης για την αναζωογόνηση της εσωτερικής αγοράς ώστε να αναφερθώ σε αυτόν τον σημαντικό τομέα, ο οποίος, εκτός των άλλων, αποτελεί ένα από τα 12 στοιχεία - μοχλούς αναζωογόνησης της ενιαίας αγοράς στους οποίους αναφέρθηκα στην αρχή της ομιλίας μου, δηλαδή, τον τομέα των δημοσίων συμβάσεων και τον εκσυγχρονισμό που πρόκειται να προτείνουμε σε συμφωνία με εσάς τις επόμενες εβδομάδες.
<SPEAKER ID="014" NAME="Enikő Győri">
ασκούσα την Προεδρία του Συμβουλίου.- (HU) Κύριε Πρόεδρε, κύριε Επίτροπε, αξιότιμοι βουλευτές, όπως είπε και η κ. Kalniete, η Ευρωπαϊκή Ένωση και η οικονομία χρειάζονται μια κινητήριο δύναμη. Αυτό είναι αλήθεια. Συμφωνώ απόλυτα με αυτήν την ιδέα. Ίσως θυμάστε ότι, πριν από λίγο καιρό, στην αρχή της ουγγρικής Προεδρίας της Ευρωπαϊκής Ένωσης, ο ούγγρος πρωθυπουργός έκανε επίσης σαφές σε αυτήν εδώ την αίθουσα ότι δεν αρκεί να αντιμετωπίζουμε και να διαχειριζόμαστε τα επακόλουθα της κρίσης, να ενθαρρύνουμε τα κράτη μέλη να ακολουθούν μια πιο σφιχτή δημοσιονομική πολιτική και επίσης να την επιθεωρούμε. Επί του παρόντος επεξεργαζόμαστε μια σειρά από τέτοιους νόμους. Επίσης έχει προετοιμαστεί ένα περιεκτικό πακέτο διαχείρισης της οικονομικής κρίσης. Πρέπει ακόμα να δώσουμε προσοχή στο να παραμείνουμε αξιόπιστοι στα μάτια των πολιτών μας. Αυτό, ωστόσο, θα συμβεί μόνο εάν είμαστε σε θέση να δημιουργούμε νέες θέσεις εργασίας.
<P>
Για αυτήν ακριβώς τη δημιουργία θέσεων εργασίας αναζητούμε τους πόρους, τα μέσα που θα μας επιτρέψουν να το κάνουμε αυτό. Πιστεύω ακράδαντα ότι η ενιαία αγορά είναι απλώς μια ανεκμετάλλευτη ευκαιρία στην οποία βρίσκεται το μέλλον μας, παράλληλα και με την εφαρμογή της στρατηγικής της Ευρωπαϊκής Ένωσης ως το 2020. Ως εκ τούτου, στο πλαίσιο όλων αυτών των προτάσεων, επιδοκιμάζω με έμφαση τη δέσμευση της Ευρωπαϊκής Επιτροπής και του Ευρωπαϊκού Κοινοβουλίου να δώσουν νέα ώθηση στην ενιαία αγορά, καθώς και τις προτεραιότητες που υπέδειξε η Επιτροπή και τις οποίες κατέθεσε και το παρόν Σώμα στις τρεις εξαιρετικές εκθέσεις. Μπορέσαμε ήδη να συζητήσουμε τις διάφορες ιδέες και θέσεις σχετικά με την έκθεση που είχε συνταχθεί νωρίτερα από τον συνάδελφό σας, τον κ. Grech.
<P>
Επιπλέον, πιστεύω ότι οι παρούσες τρεις εκθέσεις θα συμβάλουν επίσης σε μια στοχευμένη συζήτηση, μετά το πέρας της οποίας θα είμαστε σε θέση να λάβουμε από κοινού ειδικά μέτρα ως το 2012, τη δωδέκατη επέτειο που ανέφερε και ο κ. Barnier. Όπως γνωρίζετε και εσείς, και όπως τόνισε και ο Επίτροπος, το Συμβούλιο Ανταγωνιστικότητας στη συνεδρίασή του στις 10 Μαρτίου αντάλλαξε απόψεις σχετικά με το αποτέλεσμα της κοινωνικής διαβούλευσης εστιάζοντας στα κριτήρια καθορισμού των τομέων δέσμευσης των θεσμικών οργάνων και των κρατών μελών, οι οποίοι έχουν προτεραιότητα. Με βάση αυτήν τη συζήτηση, η ουγγρική Προεδρία ετοιμάζεται να εγκρίνει τα συμπεράσματα σχετικά με τα προτεινόμενα μέτρα προτεραιότητας στη συνεδρίαση του Συμβουλίου Ανταγωνιστικότητας στις 30 Μαΐου.
<P>
Επιτρέψτε μου να σας υπενθυμίσω και το ευρύτερο πλαίσιο. Στη σημερινή κατάσταση, λόγω της πολιτικής και οικονομικής πίεσης και των μέτρων που πάρθηκαν για την εκτόνωσή της, η ενιαία αγορά ενδέχεται να μην είναι καθόλου δημοφιλής στους πολίτες, τις επιχειρήσεις και τα θεσμικά όργανα. Εντούτοις, όπως λέει και ο καθηγητής κ. Monti, πιστεύω ότι ειδικά σε συγκυρίες όπως η σημερινή καθίσταται επιτακτική η ανάγκη για την ύπαρξη μιας ενιαίας αγοράς, σε μια περίοδο όπου, λόγω των αποτελεσμάτων της κρίσης, προσπαθούμε ενστικτωδώς να περιχαρακωθούμε στα στενά, αλλά ιδιαίτερα οικεία εθνικά όρια. Ωστόσο, είμαι πεπεισμένη ότι δεν πρέπει να υποκύψουμε σε αυτόν τον πειρασμό. Γι' αυτό, προφανώς έχει έρθει ο καιρός για να παράσχουμε πολιτικά κίνητρα για την ενιαία αγορά. Όπως τονίσατε και εσείς, κυρίες και κύριοι, νωρίτερα στην έκθεσή σας σχετικά με τη δημιουργία της ενιαίας αγοράς για τους καταναλωτές και τους πολίτες, και όπως δήλωσε επίσης και ο καθηγητής κ. Monti στην έκθεσή του, η ενιαία αγορά βρίσκεται αντιμέτωπη με μια δοκιμασία.
<P>
Θα γίνει ένα μέσο που θα φέρει την Ευρωπαϊκή Ένωση πιο κοντά στους πολίτες της επιφέροντας μια αισθητή βελτίωση στην καθημερινή τους ζωή; Ή θα είναι απλώς ένα πεδίο που χρησιμεύει για την προστασία τόσο των εμποδίων που αναστέλλουν τη λειτουργία της ενιαίας αγοράς, όσο και των τομέων που διατηρούνται; " απάντηση σε αυτά τα ερωτήματα εξαρτάται από το πόσο αφοσιωμένοι είμαστε στο έργο που θα επιτελέσουμε τους επόμενους μήνες. Αφού το Ευρωπαϊκό Κοινοβούλιο εγκρίνει το ψήφισμά του σήμερα, η Επιτροπή θα είναι σε θέση να εγκρίνει την αναθεωρημένη ανακοίνωσή της στα μέσα του Απριλίου, όπως ήδη αναφέρθηκε. Ελπίζουμε ότι όλα τα πολιτικά μηνύματα και επίσης αυτά που υποστηρίζετε στην έκθεσή σας θα συμπεριληφθούν στο έγγραφο της Επιτροπής. Αφού γίνουν οι νομοθετικές προτάσεις, υπολογίζουμε ότι θα είμαστε σε θέση να δημιουργήσουμε μια ειδική εταιρική σχέση με εσάς και την Επιτροπή, η οποία θα προσφέρει μια ευκαιρία για ταχεία εξέταση και έγκριση των κύριων μέτρων που σχεδιάστηκαν στην τελική Πράξη για την Ενιαία Αγορά.
<P>
Τώρα, επιτρέψτε μου να τονίσω μερικά στοιχεία από τις παρούσες τρεις εκθέσεις χωρίς να σταθώ σε κάθε σημείο που εθίγη. " Προεδρία επικροτεί το γεγονός ότι οι εισηγητές θα ήθελαν να θέσουν το θέμα της ενιαίας αγοράς στην ημερήσια διάταξη του Ευρωπαϊκού Συμβουλίου. Πιστεύουμε ότι η πρόοδος της Πράξης για την Ενιαία Αγορά εμπίπτει στο πεδίο εφαρμογής των γενικών πολιτικών κατευθυντήριων γραμμών της Ευρωπαϊκής Ένωσης που αναφέρονται στη Συνθήκη. Ωστόσο, είναι σίγουρα καθήκον του Ευρωπαϊκού Συμβουλίου ο προσδιορισμός των πολιτικών κατευθυντηρίων γραμμών. " ημερήσια διάταξή του ορίζεται από τον Πρόεδρο του Ευρωπαϊκού Συμβουλίου, αλλά θα ήθελα να υπενθυμίσω σε όλους ότι τα συμπεράσματα του Ευρωπαϊκού Συμβουλίου στις 24 και 25 Μαρτίου κάνουν λόγο και για τη σημασία της ενιαίας αγοράς.
<P>
" Προεδρία θα ήθελε να εκφράσει την ευγνωμοσύνη της στο Κοινοβούλιο για τη συνεχή υποστήριξή του προς το Συμβούλιο Ανταγωνιστικότητας σε ό,τι αφορά τη θέσπιση ειδικών μέτρων για τη δημιουργία ενός ενιαίου συστήματος διπλωμάτων ευρεσιτεχνίας. Όλοι γνωρίζουμε ότι το ενιαίο σύστημα διπλωμάτων ευρεσιτεχνίας θα ενισχύσει απεριόριστα την ανταγωνιστικότητα των επιχειρήσεων. Επιπλέον, είχαμε σήμερα μια πολύ καλή σχετική συζήτηση εδώ, και ευχαριστώ το Κοινοβούλιο για τη συνεργασία του καθώς εξουσιοδοτήσαμε το Συμβούλιο να δρομολογήσει το σχέδιο αυτό στο πλαίσιο της ενισχυμένης συνεργασίας. Συμφωνούμε επίσης με την άποψη ότι η ολοκλήρωση της ενιαίας ψηφιακής αγοράς και η ενίσχυση και η βελτίωση της κατάστασης των μικρών και μεσαίων επιχειρήσεων είναι απαραίτητες για την προώθηση της ευρωπαϊκής καινοτομίας.
<P>
Μέσω της κινητικότητας των πολιτών και ιδιαίτερα της αναγνώρισης των επαγγελματικών προσόντων, μπορούμε να εξετάσουμε περαιτέρω ζητήματα που αφορούν τους ευρωπαίους πολίτες. Γι' αυτόν τον λόγο, συμφωνούμε με τη δήλωση ότι προτεραιότητά μας σε αυτόν τον τομέα είναι να αναλάβει η ΕΕ δυναμική δράση και να επιτευχθούν άμεσα, απτά αποτελέσματα. " Προεδρία θεωρεί επίσης ότι όλες σχεδόν οι εκθέσεις που αναθεωρήθηκαν, συμπεριλαμβανομένης της έκθεσης Grech νωρίτερα, καθώς και της έκθεσης Correia De Campos, δίνουν ιδιαίτερη έμφαση στη διασφάλιση της άσκησης των δικαιωμάτων που παρέχει η εσωτερική αγορά για τους πολίτες της ΕΕ. Σχετικά με αυτό, επιδοκιμάζουμε τα αποτελέσματα που επιτεύχθηκαν σε αυτό το πεδίο, τα οποία οφείλονται στα μέτρα που έλαβε η Επιτροπή. Μεταξύ αυτών συγκαταλέγεται η δημιουργία της δικτυακής πύλης "" Ευρώπη σου", το δίκτυο SOLVIT και τα ενιαία κέντρα εξυπηρέτησης που προβλέπονται στην οδηγία για τις υπηρεσίες.
<P>
Ωστόσο, συμφωνούμε με την άποψή σας ότι μπορούν ακόμα να γίνουν πολλά ούτως ώστε οι πολίτες της ΕΕ να μπορούν να ασκούν τα δικαιώματά τους. Τέλος, επιτρέψτε μου να κάνω μια παρέκβαση σχετικά με την άλλη προτεραιότητα στην ημερήσια διάταξη της ουγγρικής Προεδρίας. Κατά τη διάρκεια των μέχρι σήμερα κοινοβουλευτικών μου διαβουλεύσεων σχετικά με τη δέσμη των έξι νομοθετικών προτάσεων για την οικονομία, το πακέτο των έξι, έχω ακούσει πολλές επικρίσεις για τα κράτη μέλη, και λέγοντας κράτη μέλη εννοούμε το Συμβούλιο και το Ευρωπαϊκό Συμβούλιο, τα οποία ενώ λαμβάνουν υπόψη την μακροοικονομική σταθερότητα, παραμελούν την ενθάρρυνση της ανάπτυξης και την έξοδο της πραγματικής οικονομίας από την κρίση ή, εάν δεν το κάνουν, χρησιμοποιούν μόνο ήπια, αναξιόπιστα εργαλεία για αυτούς τους τελευταίους στόχους, και για το γεγονός ότι το περιεχόμενο της στρατηγικής Ευρώπη 2020 περιορίζεται κυρίως σε αυτό. Πιστεύω, λοιπόν, και αναφέρθηκα σε αυτό και στην εισαγωγή μου, ότι η ενιαία αγορά και οι τεράστιες δυνατότητες ανάπτυξης που κρύβονται σε αυτήν μπορεί να δώσει μια σωστή απάντηση σε αυτές τις ανησυχίες, και ταυτόχρονα να παράσχει μια δικλείδα ασφαλείας για την ισορροπημένη ανταπόκριση της Ευρωπαϊκής Ένωσης.
<P>
Πιστεύω ότι πρωταρχικό μας καθήκον είναι να ολοκληρώσουμε το σύνολο της διαδικασίας, την ενοποίηση της ενιαίας αγοράς, με τον πιο διαφανή δυνατό τρόπο, σε στενή συνεργασία με το Ευρωπαϊκό Κοινοβούλιο. Το Συμβούλιο είναι έτοιμο να συνεργαστεί κατ' αυτόν τον τρόπο, σε πλήρη συνεργασία με την Επιτροπή, το Κοινοβούλιο και τα μέλη τους. Σας ευχαριστώ πάρα πολύ, κύριε Πρόεδρε.
<SPEAKER ID="015" NAME="Πρόεδρος">
Κυρίες και κύριοι, αυτές οι πέντε ομιλίες -τρεις εξ ονόματος της Επιτροπής Εσωτερικής Αγοράς και Προστασίας των Καταναλωτών, η ομιλία του Επιτρόπου και η ομιλία της κ. Győri- αποτέλεσαν την αφετηρία μιας μεγάλης συζήτησης, η οποία είναι πολύ σημαντική για το μέλλον της Ευρωπαϊκής Ένωσης και τους πολίτες της, καθώς επίσης και για την ταχεία ανάπτυξή μας. Θα ήθελα να υπενθυμίσω ξανά σε όλους ότι η αρχική ιδέα της νέας ώθησης στην ενιαία αγορά είναι μια ιδέα που προέκυψε στην επιτροπή IMCO. Για άλλη μια φορά, θα ήθελα να συγχαρώ όλους τους συναδέλφους που συμμετέχουν στην επιτροπή, και θα ήθελα ο κ. Harbour να δεχθεί αυτές τις ευχαριστίες και τα συγχαρητήρια εξ ονόματός τους.
<P>
" επιτροπή IMCO, επίσης, συνέλαβε την ιδέα της έκθεσης του κ. Mario Monti- μιας εξαίρετης έκθεσης η οποία αποτελεί μεγάλη βοήθεια για εμάς και το έργο μας. Θα ήθελα επίσης να ευχαριστήσω τον κ. Barnier για την εξαιρετική και πολύ αναλυτική παρουσίαση των προτάσεων της Ευρωπαϊκής Επιτροπής ως απάντηση στις εκθέσεις μας. Όσο για τις δημόσιες συμβάσεις, αυτές αποδεικνύονται συχνά η αχίλλειος πτέρνα του έργου μας στα κράτη μέλη. Έτσι είναι εξαιρετικά σημαντικό να προωθήσουμε αυτό το θέμα, και η ουγγρική Προεδρία σίγουρα θα μας βοηθήσει σε αυτές τις προσπάθειες. Είμαστε πεπεισμένοι για την ανάγκη επίτευξης του στόχου αυτού, αφού το εν λόγω ζήτημα είναι πολύ σημαντικό για τους λαούς της Ευρώπης.
<P>
" σημασία αυτών των εκθέσεων και αυτής της συζήτησης φαίνεται από τον αριθμό των κοινοβουλευτικών επιτροπών που συνέταξαν γνωμοδοτήσεις. Γνωμοδοτήσεις κοινοποιήθηκαν από οκτώ επιτροπές, και όπως γνωρίζετε και εσείς όπως και εγώ, είναι πολύ σπάνιο οκτώ κοινοβουλευτικές επιτροπές να καταρτίζουν γνωμοδοτήσεις για μία ομάδα εκθέσεων. Αυτές οι επιτροπές θα λάβουν τώρα τον λόγο με τη σειρά. Κυρία Andrés Barea, εξ ονόματος της Επιτροπής Διεθνούς Εμπορίου, έχετε τον λόγο.
<SPEAKER ID="016" NAME="Josefa Andrés Barea" LANGUAGE="ES">
Κύριε Πρόεδρε, η Επιτροπή Διεθνούς Εμπορίου είναι μία από τις οκτώ επιτροπές που συμμετείχαν στην προσπάθεια αυτή, και θα ήθελα να ευχαριστήσω τα μέλη της για τη συμβολή τους στην έκθεση.
<P>
" εμπέδωση της ενιαίας αγοράς είναι ένας από τους στόχους της στρατηγικής Ευρώπη 2020 που βασίζεται στην ανάπτυξη. " Ευρωπαϊκή Ένωση είναι ο βασικότερος διεθνής παράγοντας. Σε μια παγκοσμιοποιημένη αγορά, η ΕΕ πρέπει να αντεπεξέλθει στις προκλήσεις που αντιμετωπίζει.
<P>
" πρόκληση για τις εταιρείες, για τις δικές μας εταιρείες, στη διεθνή αγορά είναι η δημιουργία υψηλών προσδοκιών και μεγάλων ευκαιριών, αλλά επωμίζονται και κοινωνική ευθύνη: κοινωνική ανάπτυξη με εγγυήσεις για τους εργαζομένους και τις δημόσιες υπηρεσίες.
<P>
Αναλαμβάνουμε επίσης μια δέσμευση με τις αναπτυσσόμενες χώρες: η μάχη ενάντια στη φτώχεια αποτελεί έναν αναπτυξιακό στόχο της χιλιετίας. Στο μέλλον, η βιομηχανία και οι εταιρείες μας πρέπει να βασίζονται στη γνώση και εμείς πρέπει να καταπολεμήσουμε την παραχάραξη στον τομέα της πνευματικής ιδιοκτησίας.
<P>
Πρέπει να υπερασπιστούμε τις επιχειρήσεις μας σύμφωνα με κριτήρια έρευνας και ανάπτυξης και κοινωνικά κριτήρια, καθώς και να υπερασπιστούμε τα ξένα συμφέροντά μας, για τους ευρωπαίους πολίτες και για εκείνους που βρίσκονται εκτός της Ευρωπαϊκής Ένωσης.
<SPEAKER ID="017" NAME="Diogo Feio" LANGUAGE="PT">
Κύριε Πρόεδρε, θα ήθελα να ξεκινήσω απονέμοντας τα εύσημα στον κ. Barnier, τον εκπρόσωπο του Συμβουλίου και, ιδιαίτερα, στους συναδέλφους μου στην Επιτροπή Εσωτερικής Αγοράς και Προστασίας των Καταναλωτών.
<P>
Εξ ονόματος της Επιτροπής Οικονομικής και Νομισματικής Πολιτικής, θα ήθελα να τονίσω τη σημασία των εκθέσεων που συζητούμε σήμερα εδώ, οι οποίες απηχούν έντονα το πνεύμα της έκθεσης Monti, με την ιδέα της προώθησης μιας επιτυχημένης φιλελεύθερης οικονομίας, της προώθησης του ανταγωνισμού και της προώθησης μιας δυναμικής, καινοτόμου αγοράς.
<P>
Μόνο αν κινηθούμε προς αυτήν την κατεύθυνση θα μπορέσει, στην πραγματικότητα, η στρατηγική Ευρώπη 2020 να προχωρήσει για να μην μείνει απλά "στα χαρτιά" και να γίνει πραγματικότητα, υποστηρίζοντας τις μικρές και μεσαίες επιχειρήσεις, οι οποίες συνιστούν τους σημαντικότερους εργοδότες της ευρωπαϊκής οικονομίας, υποστηρίζοντας εν γένει τις επιχειρήσεις και δημιουργώντας μια ιδέα βιώσιμης ανάπτυξης στην οικονομία, η οποία μπορεί να βασίζεται ολοένα και περισσότερο στην εσωτερική αγορά, σε μια οικονομική διακυβέρνηση που πραγματικά λειτουργεί και, το πιο σημαντικό, σε μια ιδέα πραγματικής ανάπτυξης της οικονομίας μας.
<SPEAKER ID="018" NAME="Raffaele Baldassare" LANGUAGE="IT">
Κύριε Πρόεδρε, κυρίες και κύριοι, η σημασία της Πράξης για την Ενιαία Αγορά έγκειται στην επιθυμία της να ικανοποιηθούν οι ανάγκες της αγοράς, να διευκολυνθεί η πρόσβαση και η συμμετοχή όλων των εμπλεκόμενων φορέων: επιχειρήσεις, καταναλωτές και εργαζόμενοι. Δεδομένου αυτού του φιλόδοξου στόχου, είμαι ικανοποιημένος με τις παρεμβάσεις που προτάθηκαν από τον κ. Barnier και τις υποδείξεις που παρείχε το παρόν Σώμα.
<P>
Κατά τη γνώμη μου, κάποιες προτεραιότητες είναι επιτακτικές για την επίτευξη των στόχων που πρότεινε η ΕΕ, ειδικότερα: η βελτίωση της πρόσβασης των μικρών και μεσαίων επιχειρήσεων στην εγχώρια αγορά, η μείωση των διοικητικών τους υποχρεώσεων και η διευκόλυνση της συμμετοχής τους σε διαδικασίες σύναψης συμβάσεων, η άρση όλων των εμποδίων για την ανάπτυξη του ηλεκτρονικού εμπορίου, και η υποστήριξη και η χρηματοδότηση της καινοτομίας, ειδικά μέσω της έκδοσης ομολόγων για τα έργα της Ευρωπαϊκής Ένωσης, κυρίως στους τομείς της ενέργειας, των μεταφορών και των τηλεπικοινωνιών.
<P>
Τέλος, μόνο με τη σύνδεση της ανάπτυξης και της υποστήριξης του κόσμου των επιχειρήσεων με τους στόχους της στρατηγικής Ευρώπη 2020 όσον αφορά την απασχόληση μπορούμε να πετύχουμε αυτό που πιστεύω ότι είναι ο στόχος αυτής της πράξης, δηλαδή, τη δημιουργία μιας κοινωνικής οικονομίας της αγοράς που να βασίζεται στην ανάπτυξη, την ανταγωνιστικότητα και τη βιωσιμότητα.
<SPEAKER ID="019" NAME="Liisa Jaakonsaari" LANGUAGE="FI">
Κύριε Πρόεδρε, ο Jacques Delors έκανε λάθος όταν υποστήριζε ότι δεν μπορείτε να ερωτευτείτε την ενιαία αγορά, αφού στη συζήτηση αυτή εκφράστηκαν πάρα πολλά θερμά συναισθήματα σχετικά με αυτό το θέμα.
<P>
" προσέγγιση της Επιτροπής είναι μια φιλόδοξη προσέγγιση και επίκεινται κάποια πολύ σημαντικά σχέδια: το ευρωπαϊκό δίπλωμα ευρεσιτεχνίας, η κοινή αγορά ενέργειας κ.λπ. Ωστόσο, ένα ζήτημα εξακολουθεί να αποτελεί χρόνιο πρόβλημα: " κοινωνική συμβολή της έκθεσης είναι πολύ μικρή. Για παράδειγμα, ελάχιστα αναφέρονται σχετικά με τους αποσπασμένους υπαλλήλους, και ο τρόπος με τον οποίο περιγράφονται οι φιλανθρωπικές υπηρεσίες και η κοινωνική ρήτρα που συνδέεται με την ενιαία αγορά είναι, δυστυχώς, πολύ ασαφής.
<P>
Απορώ γιατί τα πιο ισχυρά και τα πιο ολοκληρωμένα κοινωνικά δικαιώματα αντιμετωπίζονται κυρίως ως πρόβλημα. Θα ήθελα να υπενθυμίσω σε όλους ότι στις Σκανδιναβικές Χώρες, τα ισχυρά κοινωνικά δικαιώματα καταφέρνουν να συνδυάζουν υψηλά επίπεδα ανταγωνιστικότητας με παραγωγικότητα. Αυτή δεν είναι μια πολύ πιο έξυπνη προσέγγιση, κύριε Επίτροπε;
<SPEAKER ID="020" NAME="Jürgen Creutzmann" LANGUAGE="DE">
Κύριε Πρόεδρε, κύριε Barnier, θα ήθελα να απαντήσω στις παρατηρήσεις των συναδέλφων μου. Αντί για μια κοινωνική ρήτρα, η επιτροπή πρότεινε τη διερεύνηση των επιπτώσεων που θα έχουν τα μέτρα της εσωτερικής αγοράς στην απασχόληση. Αυτό είναι πολύ πιο σημαντικό από την εφαρμογή γενικών τύπων. Αν θέλουμε να σημειωθεί πρόοδος στην εσωτερική αγορά, πρέπει να δώσουμε προσοχή στα κοινωνικά ζητήματα και να τα λαμβάνουμε πάντα υπόψη σε ό,τι κάνουμε. Γι' αυτόν τον λόγο είναι ιδιαίτερα σημαντική μια αξιολόγηση των επιπτώσεων, η οποία θα λαμβάνει ειδικότερα υπόψη αυτές τις απαιτήσεις.
<P>
Θα ήθελα να κάνω ένα ακόμα σχόλιο. Εξεπλάγην όταν άκουσα τον Πρόεδρο να μιλά για την οικονομική διακυβέρνηση, η οποία εξακολουθεί να μεταφράζεται στα γερμανικά ως Wirtschaftslenkung. Αυτός ο όρος χρησιμοποιείται επίσης για να δηλώσει τον κεντρικό κρατικό έλεγχο της οικονομίας. Έχουμε πολύ κακές εμπειρίες από τον κρατικό έλεγχο της οικονομίας σε μια περιοχή της Γερμανίας. Είμαι βέβαιος ότι μπορούμε να αναπτύξουμε περαιτέρω την εσωτερική αγορά μόνο εάν συντονιστούμε με όλες τις εθνικές οικονομίες. Αυτό είναι απολύτως σαφές. Ωστόσο, δεν θα είμαστε σε θέση να επιτύχουμε πρόοδο στην εσωτερική αγορά με μέσα οικονομικής διακυβέρνησης.
<P>
Σήμερα συζητούμε με ποιον τρόπο μπορούμε να δώσουμε κάποια ώθηση στην εσωτερική αγορά. Αυτό έχει ήδη καθυστερήσει πολύ, καθώς του χρόνου θα γιορτάσουμε την 20ή επέτειο της εσωτερικής αγοράς. Ως εκ τούτου, επικροτώ τη δήλωση του κ. Barnier, στην οποία λέει ότι θέλει να εστιάσει σε μερικά εξειδικευμένα μέτρα που δεν έχουν εφαρμοστεί ακόμα και ότι αυτό θα δώσει μια νέα ώθηση στην εσωτερική αγορά. " εσωτερική αγορά αποτελεί μια τεράστια ευκαιρία για όλους μας. Μπορεί να οδηγήσει στη δημιουργία περισσότερων θέσεων εργασίας και ο σκοπός μας πρέπει να είναι να βρίσκουμε δουλειά στους ανθρώπους. Αυτή είναι η καλύτερη κοινωνική πολιτική που μπορούμε να θεσπίσουμε, γιατί οι άνθρωποι που εργάζονται αναπτύσσουν και αυτοεκτίμηση. Ως εκ τούτου, πρέπει να κάνουμε ό,τι μπορούμε και να διασφαλίσουμε ότι θα σημειωθεί πρόοδος σε αυτόν τον τομέα.
<P>
Χρειαζόμαστε μια ισορροπημένη δέσμη μέτρων που θα φέρει πλεονεκτήματα για τις επιχειρήσεις και τους πολίτες. Από τη μία πλευρά θέλουμε ειδικά οι μεσαίες επιχειρήσεις να ωφεληθούν από την εσωτερική αγορά περισσότερο από ό,τι στο παρελθόν. Γι' αυτό, χρειαζόμαστε επειγόντως ένα σύστημα διπλωμάτων ευρεσιτεχνίας της ΕΕ, έτσι ώστε οι εταιρείες να μπορούν τουλάχιστον να προστατεύουν και να πωλούν τα καινοτόμα προϊόντα τους ανά την Ευρώπη με λογικό κόστος. Επιπλέον, οι επιχειρήσεις χρειάζονται περισσότερη χρηματοδότηση για να αναπτύξουν καινοτομίες. Μια ευρωπαϊκή αγορά επιχειρηματικών κεφαλαίων είναι ένα από πολλά μέτρα που μπορούν να ληφθούν. " εναρμόνιση του φόρου προστιθέμενης αξίας και της φορολογικής βάσης των εταιρειών που συζητάμε τώρα θα δώσει επίσης μια ώθηση στην εσωτερική αγορά.
<P>
Από την άλλη πλευρά, πρέπει επίσης να λάβουμε ειδικά μέτρα που θα αυξήσουν την εμπιστοσύνη των πολιτών στην εσωτερική αγορά. Πρέπει να βελτιώσουμε την αναγνώριση των επαγγελματικών προσόντων, πιθανόν μέσω της ευρωπαϊκής επαγγελματικής κάρτας. Με τον τρόπο αυτόν θα διευκολύνουμε την απασχόληση σε ένα άλλο κράτος μέλος και θα δημιουργήσουμε περισσότερη κινητικότητα για τους πολίτες εντός της ευρωπαϊκής εσωτερικής αγοράς.
<P>
Χρειαζόμαστε επίσης έναν οργανισμό εποπτείας της ευρωπαϊκής αγοράς, και θα ήθελα να τονίσω αυτό το σημείο, γιατί τα κράτη μέλη δεν έχουν θέσει τον φάκελο σε εφαρμογή. Δεν θέλουμε να πωλούνται επικίνδυνα προϊόντα στην εσωτερική αγορά.
<P>
Εάν μπορέσουμε να εγκρίνουμε αυτήν την πρόταση με μια μεγάλη πλειοψηφία, θα είμαστε σε θέση να δώσουμε μια νέα ώθηση στην εσωτερική αγορά.
<SPEAKER ID="021" NAME="Francesco De Angelis" LANGUAGE="IT">
Κύριε Πρόεδρε, κυρίες και κύριοι, εάν σκοπεύουμε να αποκαταστήσουμε την εμπιστοσύνη στην αγορά, πρέπει να θέσουμε ως προτεραιότητα τις ανάγκες των καταναλωτών, των εργαζομένων και των επιχειρήσεων.
<P>
Εάν θέλουμε να ενισχύσουμε τα δικαιώματα των πολιτών, των εργαζομένων και των χρηστών των δημοσίων υπηρεσιών, πρέπει να δώσουμε μεγάλη προσοχή στη διασφάλιση της κοινωνικής διάστασης της μελλοντικής ενιαίας αγοράς. " μεγέθυνση, η ανάπτυξη και η κοινωνική ευσυνειδησία πρέπει να συμπορευθούν. Πρέπει να υπάρχει οικονομική ανάπτυξη στην υπηρεσία των πολιτών.
<P>
Από αυτήν την άποψη, η δέσμη των κανόνων που αφορούν τα πρότυπα για τις εταιρείες περιλαμβάνει κάποιες καλές προτάσεις, όπως το σχέδιο δράσης για την αύξηση της πρόσβασης των μικρών και μεσαίων επιχειρήσεων στις κεφαλαιαγορές και οι νέες κατευθυντήριες γραμμές χρηματοδότησης καινοτόμων επιχειρήσεων και περιφερικής ανάπτυξης. Οι μικρές και μεσαίες επιχειρήσεις αποτελούν την καρδιά της οικονομίας μας και τον κινητήρα της ανάπτυξης της εσωτερικής αγοράς. Κύριε Πρόεδρε, εναπόκειται σε μας να διασφαλίσουμε αυτούς τους στόχους εάν θέλουμε να βγούμε από την κρίση και να προωθήσουμε ένα νέο μοντέλο ανάπτυξης, βιώσιμης μεγέθυνσης και νέες ποιοτικές θέσεις εργασίας.
<SPEAKER ID="022" NAME="Sophie Auconie" LANGUAGE="FR">
Κύριε Πρόεδρε, κυρία Győri, κύριε Επίτροπε, κυρίες και κύριοι, ένα πράγμα έχω να πω, μια λέξη που έρχεται ίσως σε μεγάλη αντίθεση με την τρέχουσα οικονομική κατάσταση, αλλά που χρειάζεται όμως να τονιστεί ακόμα περισσότερο. Αυτή η λέξη είναι "φιλοδοξία": Φιλοδοξία για την εσωτερική αγορά, κύριε Επίτροπε, φιλοδοξία για την Ευρώπη, φιλοδοξία να αποδείξουμε στους πολίτες ότι η ευρωπαϊκή ολοκλήρωση έχει κάνει ένα βήμα μπροστά για τα δικαιώματά τους, για τα δικαιώματά τους ως εργαζομένων, ως καταναλωτών, ως τουριστών, αλλά και γενικότερα ως ατόμων. Θα ήθελα να αποδώσω τα εύσημα στον κ. Barnier που δίνει σάρκα και οστά σε αυτήν τη φιλοδοξία με όλα τα σχέδια που θέλει να εφαρμόσει.
<P>
Ως συντάκτρια της γνωμοδότησης της κοινοβουλευτικής Επιτροπής Περιφερειακής Ανάπτυξης, επικροτώ τις ιδέες που καλύπτουν: την ανάγκη για ειδικές δράσεις για τις περιοχές με ειδικά γεωγραφικά χαρακτηριστικά, όπως οι εξόχως απόκεντρες περιοχές, τη δημιουργία ενός ευρωπαϊκού διπλώματος ευρεσιτεχνίας για τις επιχειρήσεις και ενός ευρωπαϊκού καταστατικού για τα ιδρύματα, τα ασφαλιστικά ταμεία και επίσης τις ενώσεις, την έκδοση ομολόγων για τη χρηματοδότηση συγκεκριμένων έργων και την ανάγκη ενθάρρυνσης της βιώσιμης ανάπτυξης εντός της εσωτερικής αγοράς.
<SPEAKER ID="023" NAME="Piotr Borys" LANGUAGE="PL">
Κύριε Πρόεδρε, δεν θα πετύχουμε τους στόχους της στρατηγικής Ευρώπη 2020, ούτε θα κάνουμε την οικονομία πιο καινοτόμο και ανταγωνιστική εάν δεν αντιμετωπίσουμε την ενιαία αγορά σφαιρικά. Έτσι, θα ήθελα να ευχαριστήσω τον κ. Barnier για πολύ ολοκληρωμένη προσέγγισή του για την ενιαία αγορά και τον καθηγητή κ. Mario Monti για αυτήν την εξαίρετη έκθεση.
<P>
Θα ήθελα να επιστήσω την προσοχή σε τέσσερεις σημαντικές πτυχές. Πρώτον, το ευρωπαϊκό δίπλωμα ευρεσιτεχνίας, που θα τεθεί μάλλον σε ισχύ τον επόμενο χρόνο, με άλλα λόγια, στην 20ή επέτειο της δημιουργίας της ενιαίας αγοράς. Δεύτερον, την ανάγκη να αντιμετωπιστεί σοβαρά το θέμα του δικαιώματος πνευματικής ιδιοκτησίας, καθώς το δικαίωμα αυτό αποτελεί μια μεγάλη ελπίδα και ευκαιρία για την ανάπτυξη μιας δημιουργικής αγοράς και αυτή η πτυχή της αγοράς θα πρέπει να ρυθμιστεί από κοινού. Εδώ, εννοώ κυρίως ένα κοινό σύστημα για τη διαχείριση του δικαιώματος πνευματικής ιδιοκτησίας και μια σοβαρή αντιμετώπιση των ορφανών έργων, και επίσης της μείωσης του φόρτου για τις μικρές και μεσαίες επιχειρήσεις. Αυτό απαιτεί πολύ συγκεκριμένα βήματα όπως: απλούστευση των λογιστικών, προστασία των εμπορικών σημάτων, ένα ευρωπαϊκό καταστατικό για τα ιδρύματα και, πάνω απ' όλα, τη δυνατότητα διασύνδεσης των μητρώων των επιχειρήσεων. Εάν θεσπίσουμε μέτρα στους τομείς που απαρίθμησα, ελπίζω ότι 20 εκατομμύρια μικρές επιχειρήσεις θα μπορέσουν να λειτουργήσουν πιο αποτελεσματικά και πιο ελεύθερα στην ευρωπαϊκή ενιαία αγορά.
<SPEAKER ID="024" NAME="Toine Manders" LANGUAGE="NL">
Κύριε Πρόεδρε, αυτό σημαίνει ότι μπορώ να πάρω ένα ή δύο λεπτά από τον χρόνο ομιλίας του κ. Lehne. Θα ήθελα να ευχαριστήσω τον Επίτροπο και όλους τους άλλους για αυτήν τη συζήτηση που έχουμε εδώ. Ωστόσο, δεν άκουσα καμία αναφορά σε μερικά ζητήματα που είναι, κατά την άποψή μου, εξαιρετικά σημαντικά και τα οποία έχω συμπεριλάβει στην έκθεση. Ελπίζω ότι ο Επίτροπος θα μας βοηθήσει να τα πραγματοποιήσουμε όλα αυτά.
<P>
Αποθεώσαμε τον καθηγητή κ. Monti, αλλά το συμπέρασμά του ήταν ότι η μεταφορά της οδηγίας είναι το μείζον πρόβλημα που επηρεάζει την εσωτερική αγορά. Λέει ότι πρέπει να επεξεργαστούμε περισσότερο τους κανόνες. " δική μου άποψη σχετικά με αυτό είναι ότι "όσο λιγότερο, τόσο το καλύτερο"· ας έχουμε λιγότερη νομοθεσία από την Ευρώπη. Εντούτοις, ό,τι πραγματικά κάνουμε, πρέπει να γίνεται με έναν ομοιόμορφο τρόπο, γιατί πρέπει να αποφύγουμε τα 27 κράτη μέλη να γίνουν ένα συνονθύλευμα κρατών που καθένα εφαρμόζει τους νόμους με διαφορετικό τρόπο, πράγμα που δημιουργεί ένα τεράστιο εμπόδιο για τις μικρές και μεσαίες επιχειρήσεις ως προς τη δραστηριοποίηση εκτός των συνόρων.
<P>
Ένα ακόμα πράγμα που έχει παραβλεφθεί, κύριε Πρόεδρε -και που είναι ίσως η μεγαλύτερή μας αποτυχία- είναι το θέμα του μάρκετινγκ. Διαθέτουμε εδώ κορυφαίους νομικούς. Δημιουργούμε εξαίσιους νόμους. Πιστεύουμε ότι εναπόκειται σε μας να βελτιώσουμε την αγορά για τους πολίτες μας. Ωστόσο, οι ίδιοι οι πολίτες δεν φαίνεται να το συνειδητοποιούν αυτό. Στην πραγματικότητα έχουμε ένα πρόβλημα, καθώς δεν μπορούμε να χτίσουμε μια γέφυρα ανάμεσα σε εμάς και αυτούς. Είμαστε έμπειροι στη νομική ορολογία, αλλά δεν φαίνεται να είμαστε καλοί στην απευθείας επικοινωνία με τους πολίτες μας. Αυτό που υπάρχει κίνδυνος να συμβεί -και ελπίζω ότι δεν θα γίνει- είναι ότι εμείς, όπως και η Ευρωπαϊκή Ένωση, μπορεί να απομακρυνόμαστε ολοένα και περισσότερο από τους πολίτες της Ευρώπης. Πιστεύω ότι τα επόμενα χρόνια πρέπει πραγματικά να επικεντρωθούμε και να επενδύσουμε σε τρόπους αναζήτησης στήριξης των μεμονωμένων πολιτών για την Ευρωπαϊκή Ένωση και για αυτό που κάνουμε. Πολλά πρέπει να γίνουν ως προς αυτό, και πιστεύω ότι πρέπει να επενδύσουμε σε αυτό και ότι πρέπει να συμβουλευτούμε τους συμβούλους επικοινωνίας μας σχετικά με το ποιος είναι ο καλύτερος τρόπος για να το επιτύχουμε.
<P>
Τέλος, μου έκανε εντύπωση το γεγονός ότι οι πολίτες μας δεν γνωρίζουν τη διαφορά μεταξύ της Ευρωπαϊκής Επιτροπής, του Κοινοβουλίου και του Συμβουλίου. Σε κάθε κράτος μέλος έχουμε τρεις εκπροσώπους που τα χέρια τους είναι εντέλει δεμένα, γιατί εργάζονται για τους επίσημους οργανισμούς. Εάν τα κράτη μέλη εκφράσουν αρνητικές απόψεις για την Ευρωπαϊκή Ένωση, δεν υπάρχει κανείς για να αμυνθεί επ' αυτού. Πιστεύω ότι θα ήταν λογικό να εξετάσουμε την ύπαρξη ενός μόνο εκπροσώπου της ΕΕ στα κράτη μέλη -πείτε τον πρεσβευτή, αν θέλετε- που θα μπορεί να απαντά εντέλει σε κάθε αρνητική δήλωση σχετικά με την Ευρωπαϊκή Ένωση. Εάν το κάνουμε αυτό, θα μας προστατεύσει από το να είμαστε σαν τον Τιτανικό. Στον Τιτανικό, όλοι πίστευαν ότι τα πράγματα πήγαιναν απολύτως καλά, αλλά τελικά ο πραγματικός κίνδυνος βρισκόταν έξω.
<SPEAKER ID="025" NAME="Wim van de Camp" LANGUAGE="NL">
Κύριε Πρόεδρε, θα ήθελα να ευχαριστήσω την Επιτροπή και το Συμβούλιο για την πρωινή εισαγωγή τους. Βρήκα τη σύνταξη της γνωμοδότησης σχετικά με την εσωτερική αγορά εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων ιδιαίτερα ενδιαφέρουσα.
<P>
Πιστεύω ότι η εσωτερική αγορά θα πρέπει να λάβει ευρεία υποστήριξη στο Ευρωπαϊκό Κοινοβούλιο, ειδικά στην Επιτροπή Πολιτικών Ελευθεριών, γιατί η ελευθερία κίνησης εντός της Ένωσης είναι σημαντική, ειδικότερα όσον αφορά τα άτομα, τους διακινούμενους εργαζομένους και τους για τους διακινούμενους εργαζόμενους με ιδιαίτερα υψηλές δεξιότητες, τους οποίους έχουμε ανάγκη προκειμένου να αυξήσουμε το εργατικό δυναμικό της εσωτερικής αγοράς. Εντούτοις, κύριε Πρόεδρε, έχουμε τόσο πολλούς στόχους, αλλά έχουμε ως τώρα επιτύχει τόσο λίγα αποτελέσματα.
<P>
Χαίρομαι ιδιαίτερα με τα 12 στοιχεία - μοχλούς του κ. Barnier και ελπίζω ότι τους επόμενους μήνες θα μπορούμε να επιταχύνουμε τα πράγματα, γιατί ο ανταγωνισμός εκτός της ΕΕ δεν θα περιμένει να γεφυρώσει η εσωτερική αγορά της ΕΕ το χάσμα.
<SPEAKER ID="027" NAME="Erminia Mazzoni" LANGUAGE="IT">
Κύριε Πρόεδρε, κυρία Győri, κύριε Επίτροπε, κυρίες και κύριοι, πιστεύω πως μπορώ πράγματι να πω ότι η εργασία των εισηγητών είναι εξαιρετική, όπως είναι και τα ευχάριστα και παρήγορα λόγια της Επιτροπής και του Συμβουλίου.
<P>
Αυτές οι τρεις εκθέσεις διατηρούν το πνεύμα και τη διορατική διάθεση που χαρακτηρίζουν τη νέα στρατηγική του καθηγητή κ. Mario Monti για την ενιαία αγορά και επιτυγχάνουν να εκπροσωπήσουν την ενότητα του σκοπού της αναζωογόνησης της ευρωπαϊκής ενιαίας αγοράς μέσω 50 μέτρων, τα οποία στη συνέχεια αναπαράγονται και συντίθεται ή τονίζονται από αυτό το Σώμα σε 14 προτεραιότητες.
<P>
Από αυτά τα μέτρα, 19 είναι αφιερωμένα στην επικέντρωση της αγοράς στα συμφέροντα των πολιτών. Πιστεύω ότι προκειμένου να πραγματοποιηθεί αληθινά και πλήρως η ενιαία αγορά, είναι σημαντικό να γεφυρώσουμε το χάσμα μεταξύ των πολιτών και της ενιαίας αγοράς εργαζόμενοι για την αποκατάσταση της δημόσιας εμπιστοσύνης, προωθώντας τη διαδικασία πολιτικής και κοινωνικής ένταξης πριν από την οικονομική ένταξη και, πάνω απ' όλα, καθιερώνοντας μια διαφορετική αντίληψη των ευρωπαίων πολιτών για την ενιαία αγορά. Πιστεύω ότι όλοι αυτοί οι στόχοι περιέχονται στα μέτρα που συμπεριλαμβάνονται σε αυτές τις τρεις εκθέσεις.
<P>
(" συζήτηση διακόπτεται για λίγα λεπτά)

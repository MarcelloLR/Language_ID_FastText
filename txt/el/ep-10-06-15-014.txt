<CHAPTER ID="014">
Αναθεώρηση του Πολυετούς Δημοσιονομικού Πλαισίου (συζήτηση)
<SPEAKER ID="492" NAME="Πρόεδρος">
Το επόμενο σημείο είναι η συζήτηση σχετικά με:
<P>
Προφορική ερώτηση προς το Συμβούλιο σχετικά με την αναθεώρηση του πολυετούς δημοσιονομικού πλαισίου, του Reimer Böge, εξ ονόματος της Επιτροπής Προϋπολογισμών (Ο-0074/2010 - Β7-0310/2010), και
<P>
Προφορική ερώτηση προς την Επιτροπή σχετικά με την αναθεώρηση του πολυετούς δημοσιονομικού πλαισίου, του Reimer Böge, εξ ονόματος της Επιτροπής Προϋπολογισμών (Ο-0075/2010 - Β7-0311/2010).
<SPEAKER ID="493" NAME="Reimer Böge">
συντάκτης. - (DE) Κυρία Πρόεδρε, κυρίες και κύριοι, εξ ονόματος της Επιτροπής Προϋπολογισμών υποβάλλουμε στην Επιτροπή και το Συμβούλιο αυτές τις προφορικές ερωτήσεις σχετικά με την αναθεώρηση του πολυετούς δημοσιονομικού πλαισίου σε μια περίοδο κατά την οποία υφίστανται απίστευτες οικονομικές προκλήσεις και προκλήσεις πολιτικής της ΕΕ και επίσης υποβάλλονται ερωτήσεις για τη βιωσιμότητα του εγχειρήματος της Ευρωπαϊκής Ένωσης. Υποβάλλουμε αυτές τις προφορικές ερωτήσεις επειδή σχετίζονται με τις κοινές δηλώσεις και υποσχέσεις που έγιναν τον Μάιο του 2006 στο πλαίσιο της διοργανικής δημοσιονομικής συμφωνίας οι οποίες δεν φαίνεται να ισχύουν πλέον. Αυτή, τουλάχιστον, είναι η εντύπωσή μας.
<P>
Επιπλέον, υπάρχει η εφαρμογή της Συνθήκης της Λισαβόνας, με νέες προτεραιότητες όπως, ενδεικτικά, το εξωτερικό εμπόριο, ο αθλητισμός, η διαστημική έρευνα, η αλλαγή του κλίματος και η ενέργεια. Αυτό σημαίνει ότι πρέπει να βρούμε επίσης περιθώριο στον προϋπολογισμό μας για τις εν λόγω νέες προτεραιότητες. Το άρθρο 311 ορίζει σαφώς ότι η Ένωση πρέπει να παρέχει στον εαυτό της τα απαραίτητα μέσα για να επιτυγχάνει τους στόχους της και να εφαρμόζει επιτυχώς τις πολιτικές της χωρίς να δημιουργεί χρέη.
<P>
Θα μπορούσαμε να πούμε ότι η δήλωση για την αναθεώρηση του προϋπολογισμού της 17ης Μαΐου 2006 περιέχει ό,τι είναι απαραίτητο για μια ενδελεχή αναθεώρηση των αποφάσεων που ελήφθησαν τότε και για την αναθεώρησή τους, αν κριθεί απαραίτητο, καθώς και ρητή διαβεβαίωση της συμμετοχής του Κοινοβουλίου στη σχετική διαδικασία διαμόρφωσης γνώμης.
<P>
Ως εισηγητής αρμόδιος για το εν λόγω θέμα την εποχή εκείνη, με απογοήτευση οφείλω να ρωτήσω σήμερα αν οι συμφωνίες αυτές και οι αναλήψεις υποχρεώσεων ήταν αυθεντικές ή αν ήταν απλώς απάτη από την αρχή, μια απάτη που ήταν απαραίτητη μόνο και μόνο για να επιτευχθεί συμφωνία στο Συμβούλιο. Επίτροπε Lewandowski, διστάζει η Επιτροπή όσον αφορά την ανάλυση και τις προτάσεις που προβλέπονται απλώς και μόνο επειδή το Συμβούλιο δεν θέλει να υποχωρήσει επ' αυτού; Πρέπει να αποφασίσετε αν θα ταχθείτε με το Συμβούλιο ή με το Κοινοβούλιο.
<P>
Σε αυτό θα ήθελα να προσθέσω ότι το άρθρο 4 της διοργανικής συμφωνίας καθιστά απολύτως σαφές ότι, σε περίπτωση τυχόν αναθεώρησης της Συνθήκης η οποία θα έχει δημοσιονομικές επιπτώσεις, το πολυετές δημοσιονομικό πλαίσιο και η διοργανική συμφωνία θα πρέπει να αναθεωρηθούν αντιστοίχως. Αυτές οι αναλήψεις υποχρεώσεων, ξεκινώντας από την Ευρωπαϊκή Υπηρεσία Εξωτερικής Δράσης, και οι προαναφερθείσες προτεραιότητες είναι που καθιστούν την αναθεώρηση απαραίτητη, όχι μόνο την αναθεώρηση σε ό,τι αφορά τα τεχνικά χαρακτηριστικά, αλλά και, κυρίως, την πολιτική αναθεώρηση του προϋπολογισμού ΙΙV και του πολυετούς δημοσιονομικού πλαισίου. Ενώ δεν χρειάζεται να υλοποιηθούν όλες το πρώτο έτος, είναι βέβαιο ότι θα επηρεάσουν τον πολυετή σχεδιασμό.
<P>
Σε αυτήν την κρίσιμη στιγμή, θα ήθελα να προσθέσω ότι ερχόμαστε αντιμέτωποι με την απόφαση που ελήφθη βιαστικά στο πλαίσιο της δέσμης μέτρων διάσωσης και σταθεροποίησης, παρόλο που ήταν, ασφαλώς, απαραίτητη και δεν υπήρχε εναλλακτική λύση, αλλά, ταυτόχρονα, έχει σε κάποιο βαθμό παραβιάσει τα δικαιώματα του Κοινοβουλίου σε θέματα προϋπολογισμού. " Επιτροπή θα πρέπει να εξετάσει αν πρέπει να χρησιμοποιήσει το άρθρο 124, δηλαδή αν πρέπει να αναλάβει την πρωτοβουλία να διοργανώνει τακτικές συνεδριάσεις στο υψηλότερο δυνατό επίπεδο, σε επίπεδο προέδρων των θεσμικών οργάνων, στο πλαίσιο της διαδικασίας του προϋπολογισμού, προκειμένου να προωθήσει εντέλει αυτά τα ευαίσθητα ζητήματα. Και τούτο επειδή πρέπει επίσης, αισίως πριν από ή κατά τη διάρκεια της διαδικασίας συνδιαλλαγής, να μιλήσουμε για την αναθεώρηση του πολυετούς δημοσιονομικού πλαισίου -άρθρο 312 σχετικά με τη διαδικασία έγκρισης- και την πολιτική αναθεώρηση του προϋπολογισμού IIV, και από την άποψη της πολιτικής αναγκαιότητας, σχετικά με την πραγματοποίηση τροποποιήσεων σύμφωνα με τη Συνθήκη της Λισαβόνας, σχετικά με τα περιθώρια, τις αναθεωρήσεις, τα πολιτικά έργα του μέλλοντος, όπως το Galileo και ο ITER, και την Ευρωπαϊκή Υπηρεσία Εξωτερικής Δράσης, προκειμένου να καθορισθούν έργα με ευρωπαϊκή προστιθέμενη αξία και, όπου είναι δυνατόν, να υπάρξει φυσικά συγκράτηση.
<P>
Μιλώντας εδώ σήμερα, οφείλω να ρωτήσω τόσο την Επιτροπή όσο και το Συμβούλιο με κάθε σοβαρότητα αν πιστεύουν ότι όλες αυτές οι συμφωνίες θα πρέπει τώρα να θεωρηθούν νεκρό γράμμα. Ή είστε πραγματικά διατεθειμένοι να πραγματοποιήσετε διαβουλεύσεις με το Κοινοβούλιο; Προς όφελος της Συνθήκης της Λισαβόνας, πρέπει να λάβουμε όλα τα απαραίτητα μέτρα κατά τη διάρκεια της διαδικασίας έγκρισης του δημοσιονομικού πλαισίου, ώστε να διευκολυνθεί η έγκριση της πράξης αυτής. Δεν έχω δει ενδείξεις για κάτι τέτοιο έως σήμερα, γι' αυτό οφείλω να σας ρωτήσω το εξής: είστε διατεθειμένοι και θεωρείτε ότι είστε σε θέση να αναθεωρήσετε το πολυετές δημοσιονομικό πλαίσιο ενώ, ταυτόχρονα, θα συνεργάζεστε μαζί μας, εναρμονίζοντάς το με τις διατάξεις της Συνθήκης της Λισαβόνας; Οι απαντήσεις σας, τόσο αυτές της Επιτροπής όσο και αυτές του Συμβουλίου, θα κρίνουν τη μελλοντική μας συνεργασία σε θέματα προϋπολογισμού τα επόμενα έτη.
<SPEAKER ID="494" NAME="Luis Espadas Moncalvillo">
Ασκών την Προεδρία του Συμβουλίου. - (ES) Καλησπέρα. Θα ήθελα να ευχαριστήσω τους βουλευτές του Ευρωπαϊκού Κοινοβουλίου για την ευκαιρία που μου δίνετε να απαντήσω στις ερωτήσεις σας επί του θέματος αυτού, που είναι τόσο σημαντικό.
<P>
Καταρχάς οφείλω να τονίσω ότι δεν υπήρχε συμφωνία στο Ευρωπαϊκό Συμβούλιο του Δεκεμβρίου του 2005 ότι το πολυετές δημοσιονομικό πλαίσιο θα αναθεωρείτο. Αντιθέτως, ζητήθηκε από την Επιτροπή να πραγματοποιήσει πλήρη και εις βάθος εξέταση όλων των πτυχών των δαπανών και πόρων της Ευρωπαϊκής Ένωσης και στη συνέχεια να υποβάλει έκθεση επ' αυτού. Το Ευρωπαϊκό Συμβούλιο επίσης δήλωσε ότι μπορούν να ληφθούν αποφάσεις για όλες τις πτυχές της έκθεσης βάσει της ίδιας της έκθεσης, και ότι θα λαμβανόταν υπόψη για τους σκοπούς των προπαρασκευαστικών μελετών για το επόμενο δημοσιονομικό πλαίσιο.
<P>
Έως τώρα, η Επιτροπή δεν έχει παρουσιάσει ακόμα αυτήν την εξέταση. Το Συμβούλιο δεν πιστεύει ότι υπάρχει επί του παρόντος τεράστια ή μεγάλη ανάγκη να αναθεωρηθεί το τρέχον πολυετές δημοσιονομικό πλαίσιο· αυτό οφείλεται κυρίως στην ανάγκη να εξεταστεί η δημοσιονομική και μακροοικονομική κατάσταση στο πλαίσιο της οποίας αγωνίζονται τώρα τα κράτη μέλη. " θέση που ενέκρινε το Συμβούλιο είναι, κατά συνέπεια, ότι κάθε νέα ανάγκη πρέπει να χρηματοδοτείται με καθορισμό προτεραιοτήτων ή ανακατανομή των πιστώσεων που χορηγούνται επί του παρόντος. Σε κάθε περίπτωση, κάθε απόφαση για αναθεώρηση του πολυετούς δημοσιονομικού πλαισίου απαιτεί την υποβολή πρότασης από την Επιτροπή, και αυτή η πρόταση δεν έχει ληφθεί.
<P>
Ωστόσο, είναι σαφές ότι, αν η απόφαση αναθεώρησης του δημοσιονομικού πλαισίου έπρεπε να εγκριθεί, θα έπρεπε -προφανώς- να γίνει με σεβασμό προς τη Συνθήκη, συμπεριλαμβανομένου του άρθρου 312 της Συνθήκης για τη λειτουργία της Ευρωπαϊκής Ένωσης.
<P>
Θα ήθελα να αδράξω αυτήν την ευκαιρία για να επαναλάβω τη θέση του Συμβουλίου, που περιλαμβάνεται στις δημοσιονομικές του κατευθυντήριες γραμμές για το 2011, οι οποίες εγκρίθηκαν στις 16 Μαρτίου και υποβλήθηκαν στο Κοινοβούλιο κατά τη διάρκεια του τριμερούς διαλόγου που πραγματοποιήθηκε στις 25 Μαρτίου 2010. Συγκεκριμένα, το Συμβούλιο συμφωνεί με την Επιτροπή ότι η δέσμη νομοθετικών μέτρων της Λισαβόνας πρέπει να συνιστά τεχνική άσκηση και δεν μπορεί να σημαίνει τροποποίηση του περιεχομένου της διοργανικής συμφωνίας για δημοσιονομική πειθαρχία και χρηστή δημοσιονομική διαχείριση της 17ης Μαΐου 2006.
<P>
Οφείλω να τονίσω τη σημασία που έχει η έγκριση της δέσμης νομοθετικών μέτρων της Λισαβόνας όσο το δυνατόν νωρίτερα, ώστε οι νέες απαιτήσεις που θεσπίζει η νέα Συνθήκη να μπορούν να μεταφερθούν στη νομοθεσία χωρίς υπερβολικές καθυστερήσεις. Στο πλαίσιο αυτής της διαδικασίας, το Συμβούλιο είναι διατεθειμένο να εισέλθει σε συζητήσεις με το Ευρωπαϊκό Κοινοβούλιο σχετικά με τη δέσμη νομοθετικών μέτρων της Λισαβόνας.
<P>
Κυρίες και κύριοι, είμαι ευγνώμων για την ευκαιρία που μου προσφέρθηκε από την ερώτηση για να αναφέρω τη θέση του Συμβουλίου επί του θέματος, και είμαι πρόθυμος να απαντήσω σε τυχόν άλλες ερωτήσεις που θεωρούν οι βουλευτές ότι είναι απαραίτητο να υποβάλουν.
<SPEAKER ID="495" NAME="Janusz Lewandowski">
μέλος της Επιτροπής.. - (ΕΝ) Κυρία Πρόεδρε, θα ξεκινήσω άμεσα με σοβαρές απαντήσεις στις ερωτήσεις δεδομένου ότι, αφού τις ερωτήσεις τις υποβάλλει ο Reimer Böge, αυτό αρκεί για να τις πάρουμε στα σοβαρά.
<P>
Όσον αφορά το θέμα της αναθεώρησης του δημοσιονομικού πλαισίου, η έκθεση σχετικά με τη λειτουργία της διοργανικής συμφωνίας είναι πλέον στα χέρια σας. Αναλύει την ευελιξία και τα περιθώρια - όχι ως στόχο αυτό καθαυτό, αλλά στο πλαίσιο πιθανών νέων εξελίξεων.
<P>
Το συμπέρασμα είναι πολύ σαφές, τα περιθώρια είναι πολύ στενά σχεδόν σε όλους τους τομείς. Δεν μπορούμε να περιμένουμε, για παράδειγμα, ο τομέας 2 (Γεωργία) να χρηματοδοτεί πρόσθετες ανάγκες όποτε υπάρχουν νέες ανάγκες που χρειάζονται χρηματοδότηση. " Επιτροπή μπορεί μόνο να υποβάλει προτάσεις για την αναθεώρηση του δημοσιονομικού πλαισίου όταν οι ακριβείς ανάγκες είναι γνωστές και δεν μπορούν να καλυφθούν από άλλα μέσα, κάτι που δεν συμβαίνει έως τώρα. Ακόμη και με τον ΙΤΕR, χρειαζόμαστε δέσμευση για τη μακροπρόθεσμη χρηματοδότηση αυτού του μεγάλης κλίμακας έργου.
<P>
Όσον αφορά τις γραμμές που θεωρήθηκαν ότι συντελούν στη στρατηγική για το 2020 για πράσινη, έξυπνη και χωρίς αποκλεισμούς ανάπτυξη, εντοπίσαμε περίπου 58 δισεκατομμύρια ευρώ στο σχέδιο προϋπολογισμού του 2011, τα οποία συνιστούν το 40% του προϋπολογισμού που χρειάζεται για τους στόχους που αναφέρονται στη στρατηγική για το 2020.
<P>
Περνάμε στη δεύτερη ερώτηση σχετικά με τη διαδικασία· η βασική λογική της Επιτροπής ήταν να ευθυγραμμίσει τις διατάξεις του παρόντος διοργανικού πλαισίου με το νέο πλαίσιο της Συνθήκης της Λισαβόνας. Ο στόχος ήταν να διατηρηθεί όσο το δυνατόν περισσότερη συνέχεια και να πραγματοποιηθούν ελάχιστες μόνο αλλαγές εφόσον χρειάζονται βάσει της νέας Συνθήκης, αλλά με τη βασική υπόθεση ότι θα διατηρηθεί το ίδιο επίπεδο ευελιξίας και η ίδια ισορροπία εξουσιών μεταξύ των θεσμικών οργάνων.
<P>
Γνωρίζουμε τι εκκρεμεί δεδομένων των υποθέσεών μας. Το θέμα που εκκρεμεί είναι το θέμα της αποκαλούμενης "μηδενικής δωρεάν ευελιξίας" που προάγει τη συνδιαλλαγή από το 2007. Όποιος συμμετείχε στη διαδικασία συνδιαλλαγής γνωρίζει ότι αυτό ήταν απαραίτητο και γι' αυτό θα πρέπει να το υπερασπιστούμε. Πρόκειται για τη διάταξη σχετικά με την ανάληψη δράσης από το Συμβούλιο με ειδική πλειοψηφία ως προς την επανόρθωση και αναθεώρηση, που έχει πραγματοποιηθεί αρκετές φορές από το 2007. Πιστεύω πως δεν υπάρχει τίποτα στο γράμμα και το πνεύμα της Συνθήκης που να αντιτίθεται σε αυτό το επίπεδο ευελιξίας και θα είμαστε πολύ ευέλικτοι όσον αφορά τον νέο καινοτόμο σχεδιασμό αυτού του άρθρου ευελιξίας στο πολυετές δημοσιονομικό πλαίσιο.
<P>
" νέα δημοσιονομική αναθεώρηση που έχει καθυστερήσει θα πρέπει να αποτελέσει την ευκαιρία να αντεπεξέλθουμε στο πολιτικό όραμα για το μέλλον, όπως σαφώς αναφέρθηκε από τον Reimer Böge. Αυτό είναι το καθήκον, όχι η έκθεση επί της διοργανικής συμφωνίας, και συνεπώς ελπίζουμε να ανταποκριθούμε στις προσδοκίες του Κοινοβουλίου και είμαστε, ως συνήθως, έτοιμοι να συνεργαστούμε.
<SPEAKER ID="496" NAME="Franz Obermayr" AFFILIATION="NI">
(DE) Κυρία Πρόεδρε, γνωρίζω ότι ενδεχομένως δεν είναι πρέπον από μέρους μου, αλλά φοβάμαι ότι πρέπει να θέσω ένα θέμα επί της διαδικασίας. Κατ' εμέ, η φωτογραφία είναι βασικά μια ευχάριστη ψυχαγωγική δραστηριότητα. Ωστόσο, αναρωτιέμαι αν αυτή η νέα πρακτική στο Κοινοβούλιο που αφορά τη φωτογράφιση άλλων, ιδίως μυστικά και από το πίσω μέρος, είναι αρμόζουσα.
<P>
Γνωρίζω ότι, για τη Λίστα του Hans-Peter Martin, η χρήση κρυφών καμερών είναι συνήθης πρακτική. Κυρία Πρόεδρε, μπορείτε, σας παρακαλώ, να εξηγήσετε αυτήν την κατάσταση; Όποιος θέλει φωτογραφία μου, μπορεί να αποκτήσει. Ευχαρίστως να τους αποστείλω φωτογραφία σε PDF ή μέσω ηλεκτρονικής αλληλογραφίας. Ωστόσο, όταν κάθομαι εδώ δίπλα σε μέλος της Λίστας του Hans-Peter Martin, το θεωρώ ανώριμο να λαμβάνονται φωτογραφίες κρυφά από πίσω προκειμένου να καταγραφεί αυτό το γεγονός. Κυρία Πρόεδρε, ζητώ να το διορθώσετε αυτό στο μέλλον, καθώς δεν ταιριάζει στο παρόν Σώμα, και σας ζητώ να μεταβιβάσετε την ανησυχία μου.
<SPEAKER ID="497" NAME="Πρόεδρος">
Ευχαριστώ, κύριε Obermayr. Σημειώνουμε το αίτημα και θα προωθήσουμε το θέμα προς εξέταση.
<SPEAKER ID="498" NAME="Marian-Jean Marinescu" LANGUAGE="RO">
Όπως ανέφερε ο κ. Böge, η Συνθήκη της Λισαβόνας θέτει νέες προτεραιότητες για την Ευρωπαϊκή Ένωση. Είναι συνεπώς απαραίτητο να εξασφαλιστούν οι οικονομικοί πόροι που απαιτούνται για την επίτευξη των στόχων και την εφαρμογή των πολιτικών της ΕΕ σε αυτό το πλαίσιο. Αυτή η κατάσταση προφανώς απαιτεί ευρεία αναθεώρηση, η οποία θα συμπεριλαμβάνει κάθε πτυχή που σχετίζεται με τις δαπάνες και τις χρηματοδοτήσεις της Ευρωπαϊκής Ένωσης, περιλαμβανομένων τεχνικών και πολιτικών προσαρμογών επί του πολυετούς δημοσιονομικού πλαισίου και της διοργανικής συμφωνίας, καθώς και της αναθεώρησης ορισμένων δημοσιονομικών κονδυλίων που έχουν συμφωνηθεί έως το 2013.
<P>
Ωστόσο, δεν πρέπει να παραβλέψουμε ότι βρισκόμαστε εν μέσω οικονομικής κρίσης και ότι πρέπει να χρησιμοποιήσουμε κάθε πόρο που υπάρχει στη διάθεσή μας για να ξεπεράσουμε την κρίση. Πέρα από την ευρεία αναθεώρηση, η οποία πρέπει να πραγματοποιηθεί με συνέπεια και λεπτομερώς, πιστεύω ότι απαιτείται και ρεαλιστική προσέγγιση για να διευκολυνθούν τα έργα που έχουμε μπροστά μας και να μας βοηθήσουν να εξέλθουμε από αυτήν την περίοδο πιο γρήγορα. Όπως ανέφερε η Προεδρία του Συμβουλίου, πιστεύω ότι κάθε ποσό που δεν έχει δαπανηθεί έως τώρα θα πρέπει να χορηγηθεί εκ νέου σε τομείς που προωθούν τη δημιουργία θέσεων απασχόλησης και βοηθούν να ξεπεραστεί η κρίση. Δεν απαιτούνται πρόσθετα κονδύλια· το μόνο που χρειάζεται είναι να κατανεμηθούν εκ νέου κονδύλια που δεν έχουν χρησιμοποιηθεί.
<P>
Στο πλαίσιο των ευρωπαϊκών προγραμμάτων, πρέπει να παρασχεθεί στα κράτη μέλη η ευκαιρία να μεταβιβάσουν κονδύλια από τομείς στους οποίους δεν υπάρχει επαρκής ζήτηση σε τομείς στους οποίους οι αιτήσεις έχουν υπερβεί τους χορηγούμενους πόρους. Επιπλέον, υπάρχουν διάφορες πρωτοβουλίες που έχουν εγκριθεί μετά το 2007, όπως η ανατολική εταιρική σχέση ή η μελλοντική στρατηγική για τον Δούναβη. " ανακατανομή κονδυλίων σε αυτά τα μέσα θα συνιστούσε σημαντική συμβολή, μαζί με τη συμβολή κάθε ενδιαφερόμενου κράτους μέλους, για τη δρομολόγηση και την υλοποίηση σχεδίων εξέχουσας σημασίας στα κράτη που βρίσκονται στην περιοχή, αλλά και όχι μόνο σε αυτά.
<SPEAKER ID="499" NAME="Eider Gardiazábal Rubial">
εξ ονόματος της Ομάδας S&D. - (ES) Κυρία Πρόεδρε, οι συζητήσεις στις οποίες παρευρισκόμαστε στο Ευρωπαϊκό Κοινοβούλιο τους τελευταίους μήνες είναι πολύ σημαντικές.
<P>
Καθορίζουμε πράγματι το μέλλον της Ευρωπαϊκής Ένωσης· τίποτε λιγότερο, τίποτε περισσότερο. Για παράδειγμα, συζητούμε τη στρατηγική "Ευρώπη 2020", ώστε να μην υστερήσουμε σε ό,τι αφορά την έρευνα, την ανάπτυξη και την καινοτομία, τη δημιουργία θέσεων απασχόλησης, την παγκόσμια ανταγωνιστικότητα και το περιβάλλον. Θα ήθελα να μάθω αν η Επιτροπή και το Συμβούλιο πιστεύουν ότι αυτοί οι στόχοι μπορούν να επιτευχθούν χωρίς να αυξηθεί σημαντικά ο προϋπολογισμός της ΕΕ ή αν πρόκειται απλώς, για ακόμη μία φορά, να προβούμε μόνο σε δηλώσεις οι οποίες ηχούν καλά στα αυτιά.
<P>
Ούτε μπορούμε να ξεχάσουμε -και το έχουμε ήδη υπενθυμίσει εδώ- ότι η Συνθήκη της Λισαβόνας τέθηκε σε ισχύ πριν από λίγους μήνες και ότι, ως αποτέλεσμα, δρομολογήθηκε η Ευρωπαϊκή Υπηρεσία Εξωτερικής Δράσης, η οποία επίσης έχει κάποιο οικονομικό κόστος· θα ήθελα να μάθω πώς θα τη χρηματοδοτήσουμε.
<P>
Θα σας δώσω ένα παράδειγμα αυτού που πιστεύω ότι δεν πρέπει να κάνουμε και που έχω δυστυχώς ακούσει εδώ. Για παράδειγμα, η Επιτροπή παρουσίασε μόλις έναν διορθωτικό προϋπολογισμό για να αποζημιώσει τα κράτη της Αφρικής, της Καραϊβικής και του Ειρηνικού τα οποία μας προμηθεύουν μπανάνες με 190 εκατομμύρια ευρώ κατά την επόμενη τετραετία. Πιστεύετε πραγματικά ότι η εκπλήρωση αυτής της δέσμευσης θα πρέπει να γίνει σε βάρος άλλων ειδών βοήθειας προς τρίτες χώρες; Θα χρηματοδοτήσουμε όντως νέες αναλήψεις υποχρεώσεων περικόπτοντας εκείνες στις οποίες είχαμε προβεί παλαιότερα;
<P>
Πιστεύω πως οι ανάγκες είναι σαφείς και το ίδιο πρέπει να είναι και οι απαντήσεις. Ωστόσο, απλώς για κάθε ενδεχόμενο, θα υπενθυμίσω αυτό που ανέφερε το Συμβούλιο όταν ενέκρινε το τρέχον δημοσιονομικό πλαίσιο, και αναφέρω το αυτούσιο κείμενο: "Ο αυξανόμενος ρυθμός της παγκοσμιοποίησης και οι ταχείες τεχνολογικές μεταβολές εξακολουθούν να προσφέρουν νέες ευκαιρίες και αντιπροσωπεύουν νέες προκλήσεις. Στα πλαίσια αυτά, το Ευρωπαϊκό Συμβούλιο συμφωνεί ότι η ΕΕ θα πρέπει να προβεί σε συνολική επανεκτίμηση του δημοσιονομικού πλαισίου, που καλύπτει αφενός τα έσοδα και αφετέρου τις δαπάνες, προκειμένου να διατηρήσει και να εντείνει τον εκσυγχρονισμό, σε συνεχή βάση. Κατά συνέπεια, το Ευρωπαϊκό Συμβούλιο καλεί την Επιτροπή να προβεί σε πλήρη, ευρείας κλίμακας επανεξέταση, που θα καλύπτει όλες τις πτυχές των δαπανών της ΕΕ, συμπεριλαμβανομένης της ΚΓΠ, και των πόρων, συμπεριλαμβανομένης της μείωσης υπέρ του "νωμένου Βασιλείου, προκειμένου να υποβάλει έκθεση το 2008/9".
<P>
Λοιπόν, βρισκόμαστε στα μέσα του 2010 και το Κοινοβούλιο αναγκάζεται να υποβάλει στα άλλα δύο θεσμικά όργανα προφορική ερώτηση, προκειμένου να διαπιστώσει αν πρόκειται να εκπληρώσουν τη δέσμευση που έπρεπε να είχαν εκπληρώσει πέρυσι.
<P>
Έχει ήδη ειπωθεί, και θα μπορούσε κατά κάποιον τρόπο να είναι σωστό, ότι: βρισκόμαστε σε δυσχερή οικονομική κατάσταση· βρισκόμαστε σε οικονομική κρίση στο πλαίσιο της οποίας οι περισσότερες χώρες μειώνουν τους προϋπολογισμούς τους, και θα θεωρείτο εξωφρενικό να ζητήσουμε περισσότερα χρήματα για την Ευρωπαϊκή Ένωση. Ωστόσο, θα ήθελα να σας αναφέρω κάποια πράγματα σχετικά με αυτό.
<P>
Πρώτον, αυτές οι μειώσεις στις οποίες προβαίνουν τα κράτη μέλη της ΕΕ πραγματοποιούνται με σκοπό να μειωθεί το έλλειμμα, και οι προϋπολογισμοί του Ευρωπαϊκού Κοινοβουλίου και της ΕΕ δεν παρουσιάζουν έλλειμμα. Πράγματι, δεν παρουσιάζουν έλλειμμα επειδή τούτο συνιστά απαίτηση των Συνθηκών.
<P>
Δεύτερον, και πολύ πιο σημαντικό, αν πράγματι πιστεύουμε στο ευρωπαϊκό εγχείρημα και αν επιθυμούμε να συνεχίσουμε να είμαστε σημαντικοί, πρέπει να αντιδράσουμε τώρα. Θα υπάρχουν νικητές και χαμένοι και, αν δεν θέλουμε να είμαστε με τους χαμένους, πρέπει να καθορίσουμε μια σαφή και φιλόδοξη στρατηγική.
<P>
Ελπίζω αυτό να μην αποτελέσει δήλωση προθέσεων, διότι δεν μπορούμε να επιτρέψουμε κάτι τέτοιο.
<SPEAKER ID="500" NAME="Anne E. Jensen" LANGUAGE="DA">
Κυρία Πρόεδρε, θα ήθελα να ξεκινήσω υπενθυμίζοντας στο Συμβούλιο ότι ήταν το ίδιο που πρότεινε να πραγματοποιήσουμε την εν λόγω ενδιάμεση αναθεώρηση. Το Συμβούλιο ήταν εκείνο που απαίτησε στα μέσα της περιόδου να δούμε αν θα μπορούσαν τα κονδύλια να χρησιμοποιηθούν δυνητικά αλλού, αν θα μπορούσαμε να αναθεωρήσουμε τον τρόπο με τον οποίο χρησιμοποιούνται τα κονδύλια. Τώρα το Συμβούλιο λέει ότι θα προτιμούσε να μην το συζητήσουμε. Τον λόγο έχει τώρα η Επιτροπή. " Επιτροπή ισχυρίζεται ότι έχει, ασφαλώς, εξετάσει τα κονδύλια και πόση ευελιξία υπάρχει. Θα ήθελα να ευχαριστήσω τον κ. Lewandowski, επειδή έχουμε μια εξαίρετη έκθεση η οποία δείχνει ότι, συνολικά, δεν υπάρχει ευελιξία.
<P>
Συνεπώς, πρέπει να οργανωθούμε και να εξετάσουμε τις διαθέσιμες επιλογές. Πρέπει να εξετάσουμε όχι μόνο πόση ευελιξία έχουμε, αλλά και αν υπάρχουν τυχόν προγράμματα που δεν αποδίδουν. Υπάρχουν τυχόν δυνατότητες να κάνουμε οικονομία; Αυτή ήταν, υποτίθεται, και πρόθεση του Συμβουλίου. Είναι δυνατόν να θέσουμε νέο βαθμό προτεραιότητας σε ορισμένα πράγματα; Δεν σκεπτόμαστε, ασφαλώς, μόνο τη δυνατότητα να δαπανήσουμε περισσότερα χρήματα, αλλά και τη δυνατότητα ενδεχομένως να μπορούμε να δαπανήσουμε τα χρήματα με καλύτερο τρόπο. Αυτό θα ήταν επίσης πιθανό. Δεν θα πρέπει να ανοίξουμε αυτήν τη συζήτηση; Τα προβλήματα δεν θα λυθούν ασφαλώς από μόνα τους αν δεν τα συζητήσουμε. Μπορεί να είναι καλή ιδέα να ξεκινήσουμε αυτήν τη συζήτηση.
<P>
Εξεπλάγην από την προθυμία που επέδειξαν πρόσφατα τα κράτη μέλη να συνεισφέρουν εκτός του προϋπολογισμού της ΕΕ. Επισκέφθηκα την Κοινοτική Υπηρεσία Ελέγχου της Αλιείας στο Vigo. Εκεί, έχουν μισθώσει ένα σκάφος για την πραγματοποίηση του ελέγχου της αλιείας, και είναι όντως απαραίτητος. Τα κράτη μέλη ευχαρίστως πληρώνουν γι' αυτό εκτός του προϋπολογισμού. Θα σας πω μόνο ότι η συγκέντρωση από μία μικρή υπηρεσία κονδυλίων από 27 κράτη μέλη θα συνεπάγεται πολλή γραφειοκρατία. Συνεπώς, δεν είναι ο κατάλληλος τρόπος δράσης. Πρέπει να σταματήσουμε να στρουθοκαμηλίζουμε. Πρέπει να πραγματοποιήσουμε μια ειλικρινή συζήτηση για το θέμα αυτό και να δούμε πώς μπορούμε να επιλύσουμε τα προβλήματα.
<SPEAKER ID="501" NAME="Helga Trüpel">
εξ ονόματος της Ομάδας Verts/ALE. - (DE) Κυρία Πρόεδρε, Επίτροπε Lewandowski, κύριε Espadas Moncalvillo, είμαι απογοητευμένη τόσο από τη σημερινή απάντηση του ισπανού Προεδρεύοντος του Συμβουλίου όσο και από την απάντηση του Επιτρόπου Lewandowski.
<P>
Αυτό που κάνετε εδώ είναι να μεταθέτετε την ευθύνη. Ο κ. Espadas Moncalvillo λέει: ναι, πρέπει η Επιτροπή να εκπονήσει κάτι. Τότε, ο Επίτροπος Lewandowski ορθώς λέει: χρειαζόμαστε πολιτικό όραμα για το μέλλον της Ευρωπαϊκής Ένωσης, αλλά ωστόσο δεν μας λέει ποιο μπορεί να είναι αυτό το όραμα. Σήμερα, απλώς ανέφερε ξανά: ναι, πρέπει να το συζητήσουμε και θα υποβάλουμε έγγραφο. Κύριοι εκπρόσωποι της Επιτροπής και του Συμβουλίου, είχατε πολλά χρόνια για να σημειώσετε πρόοδο στην εν λόγω πολιτική πρωτοβουλία. Να σας υπενθυμίσω ότι, το 2006, όταν η πλειοψηφία του Ευρωπαϊκού Κοινοβουλίου ψήφισε τις τρέχουσες δημοσιονομικές προοπτικές, αυτό συνέβη με την προϋπόθεση ότι θα υπήρχε ενδιάμεση αναθεώρηση και ότι όλα τα έσοδα και οι δαπάνες θα υποβάλλονταν σε εξέταση. Ο αυστριακός καγκελάριος Schüssel είχε αναφέρει σε εκείνη την περίσταση: "Αν δεν βρούμε ένα νέο σύστημα, θα τρωγόμαστε μεταξύ μας όταν έλθει ο καιρός για τις επόμενες δημοσιονομικές προοπτικές". Πρέπει να σταματήσουμε την επιστροφή του "νωμένου Βασιλείου και πρέπει πράγματι να μάθουμε πού βρισκόμαστε σε ό,τι αφορά τους πολιτικούς μας στόχους, αλλά πρέπει επίσης, προφανώς, να συμφωνήσουμε και επί ενός προϋπολογισμού. Έως τώρα, η δράση αυτή δεν έχει υλοποιηθεί, και λυπάμαι βαθύτατα γι' αυτό. Αυτό που χρειαζόμαστε πραγματικά είναι μια συζήτηση σχετικά με τους πόρους χρηματοδότησης του ευρωπαϊκού προϋπολογισμού. Δεν χρειαζόμαστε, για παράδειγμα, τον φόρο άνθρακα και τον φόρο οικονομικών συναλλαγών, ακριβώς ώστε να μην βαρύνει το νέο φορολογικό βάρος τους πολίτες μας, δημιουργώντας παράλληλα μια διαφανή βάση για τον ευρωπαϊκό προϋπολογισμό;
<P>
Σχετικά με το θέμα του εισοδήματος, όλοι λένε ότι δεν μπορούμε κάνουμε λάθος με τη γεωργική μας πολιτική, ιδίως μετά τη μελέτη για τον έλεγχο υγείας, και ότι πρέπει να είναι πιο φιλική προς το περιβάλλον και πιο βιώσιμη. Δεν έχουν αναφερθεί προτάσεις γι' αυτό ακόμη. Σε ό,τι αφορά τα διαρθρωτικά ταμεία, αν μιλούμε για την πολιτική για το κλίμα, τότε είναι προφανές ότι πρέπει να αλλάξουμε και τη διαρθρωτική μας πολιτική και ότι πρέπει να καταστεί πιο βιώσιμη, αν σοβαρολογούμε όσον αφορά την επίτευξη των κοινών μας στόχων για την αλλαγή του κλίματος.
<P>
Αυτό ισχύει και για όλους τους στόχους της πολιτικής μας για την εκπαίδευση, δηλαδή και για τη στρατηγική "Ευρώπη 2020". Ή αναλογιστείτε την ερευνητική μας πολιτική: αν επιθυμούμε να ενθαρρύνουμε το ευρωπαϊκό μας ταλέντο με διαφορετικό τρόπο και να επενδύσουμε περισσότερο στην ευφυία και την εκπαίδευση, τότε αυτό πρέπει να αντανακλάται στις επόμενες δημοσιονομικές μας προοπτικές. Ομοίως, αν επιθυμούμε να διαδραματίσουμε υπεύθυνο ρόλο στην εξωτερική πολιτική και την αποτροπή κρίσεων, πρέπει και αυτό να αντανακλάται στον ευρωπαϊκό προϋπολογισμό. Παρόλο που όλοι γνωρίζουμε τώρα ότι τα κράτη μέλη είναι αρμόδια για τη μείωση του χρέους τους, πρέπει να υπάρχει ευρωπαϊκή συμφωνία για τα κοινά μας συνολικά συμφέροντα στον κόσμο, και αυτό πρέπει να αντανακλάται στις επόμενες δημοσιονομικές μας προοπτικές. Δεν θα πρέπει να χάσουμε άλλο χρόνο, επειδή έχουμε ήδη σπαταλήσει σειρά ετών στις παλαιές δομές. Για τον λόγο αυτόν, χρειαζόμαστε επειγόντως να δρομολογήσουμε αυτήν την αναθεώρηση ώστε να μπορούμε πράγματι να προσδιορίσουμε νέες προτεραιότητες.
<SPEAKER ID="502" NAME="Jacek Włosowicz" LANGUAGE="PL">
Οι δημοσιονομικές προοπτικές 2007-2013 που εγκρίθηκαν από το Ευρωπαϊκό Κοινοβούλιο το 2006 συνιστούν, χωρίς αμφιβολία, επιτυχία ολόκληρης της Ένωσης. Και λέω επιτυχία, επειδή η θέσπιση οικονομικού πλαισίου για έξι έτη συνιστά ένα περαιτέρω βήμα προς την ακόμη μεγαλύτερη ολοκλήρωση των επιμέρους κρατών μελών. Δεν χρειάζεται να υπενθυμίσω σε όλους τη σημασία της πολιτικής συνοχής -ιδίως όσον αφορά τις εσωτερικές υποθέσεις της Ένωσης- η οποία, σε μεγάλο βαθμό, βοηθά ώστε να βελτιωθεί το επίπεδο διαβίωσης, ιδίως στα δώδεκα κράτη μέλη που έγιναν δεκτά προσφάτως. Ασφαλώς, δεν πρέπει να ξεχνούμε ούτε τα κονδύλια που έχουν προορισμό την ανάπτυξη της ανταγωνιστικότητας της ευρωπαϊκής οικονομίας ούτε τους οικονομικούς πόρους που παρέχονται στους αγρότες.
<P>
Πρόσφατα, όλο και περισσότερα λέγονται για τη διάθεση περισσότερων πόρων στην ενίσχυση της καινοτομίας και την ανάπτυξη πράσινων τεχνολογιών, μεταξύ άλλων. Αναμφίβολα, αυτά συνιστούν σημαντικά ζητήματα για την οικονομία της Ένωσης, ιδίως κατά την περίοδο κρίσης. Ωστόσο, τέτοιες ανακοινώσεις προξενούν τη μεγαλύτερη ανησυχία σε χώρες όπως η Πολωνία, επειδή υφίσταται πραγματικός κίνδυνος οι πόροι που είναι διαθέσιμοι για την πολιτική συνοχής να μειωθούν, ενώ η πολιτική συνοχής είναι, καταρχήν, ένα από τα θεμέλια της Ευρωπαϊκής Ένωσης. Συνεπώς, θα πρέπει να πράξουμε το παν δυνατόν ώστε να διασφαλίσουμε ότι η πολιτική της Ένωσης δεν θα χάσει το πιο σημαντικό της χαρακτηριστικό.
<P>
Ενώ σεβόμαστε και κατανοούμε τις διαφορές μεταξύ των περιφερειών, πρέπει να καταβάλουμε κάθε προσπάθεια ώστε να εξαλειφθούν οι αρνητικές αντιθέσεις και οι μείζονες κοινωνικές ανισότητες. Μόνο μια Ευρώπη ίσων ευκαιριών θα είναι σεβαστή στον διεθνή στίβο και θα καταστεί σημαντικός εταίρος για τις περισσότερες σημαντικές πολιτικές και οικονομικές δυνάμεις του σημερινού κόσμου.
<P>
Συνεπώς, έχω μία ερώτηση: είναι δυνατόν μια αναθεώρηση του πολυετούς δημοσιονομικού πλαισίου επηρεασμένη από τα τρέχοντα χρηματοπιστωτικά και οικονομικά προβλήματα να επιδιώξει να παραβιάσει μία από τις θεμελιώδεις αρχές της ευρωπαϊκής αλληλεγγύης και να πλήξει τα κράτη μέλη των οποίων η παρουσία στις δομές της Ένωσης είναι η πλέον βραχύβια;
<SPEAKER ID="503" NAME="Marta Andreasen">
εξ ονόματος της Ομάδας EFD. - (ΕΝ) Κυρία Πρόεδρε, η αναθεώρηση του πολυετούς δημοσιονομικού πλαισίου έρχεται σε μια περίοδο σοβαρής οικονομικής και χρηματοπιστωτικής κρίσης στην Ευρώπη. Δεν είμαστε συνεπώς σε θέση να ικανοποιήσουμε τις απαιτήσεις της Συνθήκης της Λισαβόνας και της στρατηγικής "Ευρώπη 2020".
<P>
Ο Πρόεδρος της Ευρωπαϊκής Επιτροπής ανακοίνωσε με δραματικό τόνο πρόσφατα ότι η δημοκρατία θα μπορούσε να εξαφανιστεί στην Ελλάδα, την Ισπανία και την Πορτογαλία αν δεν αναληφθεί επείγουσα δράση για την αντιμετώπιση της πιστωτικής κρίσης. Πιστεύει κανείς ότι οι εν λόγω χώρες μπορούν να χρηματοδοτήσουν αύξηση του προϋπολογισμού της ΕΕ; Πιστεύει κανείς ότι τα υπόλοιπα κράτη μέλη μπορούν να σώσουν τις εν λόγω χώρες και, επιπλέον, να χρηματοδοτήσουν αύξηση του προϋπολογισμού της ΕΕ; " απάντηση και στις δύο ερωτήσεις είναι "όχι". Πρέπει να γίνουν ορισμένες δύσκολες επιλογές σε αυτό το σημείο, ώστε να επιτραπεί μείωση του προϋπολογισμού της ΕΕ. Είναι πλέον καιρός να αποβάλουμε προγράμματα που δεν έχουν αποδειχθεί αποδοτικά, και τέτοια έχουμε πολλά στον τρέχοντα προϋπολογισμό της ΕΕ.
<SPEAKER ID="504" NAME="Daniël van der Stoep" AFFILIATION="NI">
(NL) Κυρία Πρόεδρε, πριν από λίγο καιρό υπέβαλα γραπτές ερωτήσεις στο Συμβούλιο και την Επιτροπή σχετικά με τον κανονισμό και το πολυετές δημοσιονομικό πλαίσιο. Αυτές αφορούσαν, συγκεκριμένα, το προτεινόμενο άρθρο 8, παράγραφος 3, του εν λόγω κανονισμού και την απόφαση του Ευρωπαϊκού Δικαστηρίου της 6ης Μαΐου 2008 στην υπόθεση C-133/06. Το Συμβούλιο ανέφερε ότι εξέταζε ακόμη τον κανονισμό, και συνεπώς θα ήθελα να μάθω αν έχει πλέον εγκρίνει θέση σχετικά με το άρθρο 8, παράγραφος 3.
<P>
" Επιτροπή, αφετέρου, ισχυρίζεται ότι ο εν λόγω κανονισμός και συνεπώς το άρθρο 8, παράγραφος 3, δεν έχει δεύτερη νομική βάση και αναφέρεται εν προκειμένω στο άρθρο 312 της Συνθήκης της Λισαβόνας. Θα μπορούσε η Επιτροπή να παράσχει διευκρινίσεις εν προκειμένω; Άλλωστε, δεν έχει κατορθώσει ακόμη να με πείσει. Κατ' εμέ, υπάρχει προδήλως δεύτερη νομική βάση, καθώς δεν γίνεται αναφορά στην ομοφωνία στο Συμβούλιο, κάτι που απαιτείται βάσει του άρθρου 312, παράγραφος 2. Κατά την άποψή μου, λοιπόν, δημιουργείται μια παράνομη διαδικασία λήψης αποφάσεων η οποία απαγορεύθηκε από το Δικαστήριο στην απόφαση που αναφέρθηκε προηγουμένως. Επιπλέον, θα ήθελα να τονίσω ότι η ρήτρα παρέκτασης του άρθρου 312, παράγραφος 2, ανεστάλη, εν πάση περιπτώσει, από το ολλανδικό κοινοβούλιο τον Νοέμβριο του 2009 και δεν συνιστά πιθανή επιλογή.
<SPEAKER ID="505" NAME="Salvador Garriga Polledo" AFFILIATION="PPE">
(ES) Κυρία Πρόεδρε, καλωσορίζω το Συμβούλιο και τον Επίτροπο.
<P>
Θα μεταθέσουμε την προσοχή μας. Στο σχέδιο προϋπολογισμού για το 2011, η στρατηγική για το 2020 κάνει λόγο για 58 δισεκατομμύρια ευρώ, ή περίπου 40%, για τη χρηματοδότηση επτά εμβληματικών πρωτοβουλιών, όπως τις αποκαλεί η Επιτροπή. Ωστόσο, στο σχέδιο προϋπολογισμού για το 2011, γίνεται λόγος για ποσοστό 85% για τη συνοχή και τους φυσικούς πόρους.
<P>
Επιπλέον, στη στρατηγική για το 2020, αν εκφραστεί με όρους του σχεδίου προϋπολογισμού για το 2011, δεν περιλαμβάνει σε κανένα σημείο η Επιτροπή τη λέξη "συνοχή" ή τη λέξη "γεωργία". Αυτό σημαίνει ότι θα υπάρχουν γκρίζες ζώνες και αλληλεπικαλύψεις στον προϋπολογισμό, επειδή είμαι βέβαιος ότι όλοι πιστεύουν πως η πολιτική συνοχής και η γεωργική πολιτική θα πρέπει να συμπεριλαμβάνονται στη στρατηγική για το 2020. Αυτό θα προκαλέσει εντάσεις μεταξύ των κρατών μελών και θα συμπεριλάβει, όπως έχει συμβεί μέχρι τώρα, ανεπίσημες προτάσεις που θα εμφανίζονται απροσδόκητα, θα επικρίνονται και στη συνέχεια θα κρύβονται και δεν θα γίνεται πλέον καμία αναφορά σε αυτές.
<P>
Κύριε Επίτροπε, το Συμβούλιο έχει προβεί και σε νέες αναλήψεις υποχρεώσεων εκτός του τρέχοντος πολυετούς δημοσιονομικού πλαισίου, όπως η "επισιτιστική διευκόλυνση", το Galileo, το πρόγραμμα για την ανάκαμψη της οικονομίας, ο διεθνής θερμοπυρηνικός πειραματικός αντιδραστήρας, η χρηματοοικονομική εποπτεία και το σχέδιο οικονομικής σταθεροποίησης, τα οποία μας απομακρύνουν πολύ από το πολυετές δημοσιονομικό πλαίσιο που εγκρίναμε τον Δεκέμβριο του 2005.
<P>
Χρειαζόμαστε αποσαφήνιση για να μάθουμε, πρώτον, αν θα είναι δυνατόν να χρηματοδοτήσουμε όλες αυτές τις εμβληματικές πρωτοβουλίες χωρίς να βλάψουμε τη γεωργική πολιτική και την πολιτική συνοχής, και αν θα πρέπει να αντιμετωπίσουμε περικοπές στις παραδοσιακές πολιτικές, προκειμένου να χρηματοδοτήσουμε τις νέες προτεραιότητες που μας παρουσιάζει το Συμβούλιο. " ειδική επιτροπή για το επόμενο πολυετές δημοσιονομικό πλαίσιο θα ξεκινήσει το έργο της φέτος τον Ιούλιο.
<P>
Κύριε Επίτροπε, χρειαζόμαστε αυτήν την αναθεώρηση η οποία -όπως λέω σε έναν συνάδελφο βουλευτή που έχει φύγει πλέον από την Αίθουσα- δεν συνεπάγεται απαραίτητα την αύξηση των αναγκαίων πόρων, αλλά πιθανόν την αναδιοργάνωσή τους. Κύριε Επίτροπε, χρειαζόμαστε αυτήν την αναθεώρηση με στόχο ακριβώς να μπορούμε να θέσουμε σε λειτουργία την ειδική επιτροπή ταυτόχρονα με την προετοιμασία αυτής της δημοσιονομικής αναθεώρησης.
<SPEAKER ID="506" NAME="Andrea Cozzolino" AFFILIATION="S&amp;D">
(IT) Κυρία Πρόεδρε, κυρίες και κύριοι, η οικονομική, κοινωνική και χρηματοπιστωτική κρίση των τελευταίων μηνών και ετών, η νέα Συνθήκη της Λισαβόνας με τις νέες της εξουσίες και η πρόκληση που θέσαμε στους εαυτούς μας με την "Ευρώπη 2020", απαιτούν την κινητοποίηση τεράστιων νέων χρηματοδοτικών πόρων.
<P>
Το παράδοξο που βιώνουμε, περιλαμβανομένης τούτης της συζήτησης, είναι ότι επί του παρόντος τόσο η Επιτροπή όσο και το Συμβούλιο φαίνεται να σιωπούν και να μην είναι σε θέση να λάβουν αποφάσεις και να προβούν σε επιλογές. Ωστόσο, γνωρίζουμε ότι αν θέλουμε να εξέλθουμε από αυτήν τη δύσκολη οικονομική και κοινωνική κατάσταση, αν θέλουμε να αντιμετωπίσουμε τα μείζονα θέματα του περιβάλλοντος, της ανάπτυξης της κοινωνικής πολιτικής και της γεωργίας κατά τα επόμενα έτη, τότε πρέπει να επενδύσουμε πολύ περισσότερο στην Ευρώπη και στο καθήκον της Ευρώπης, και ιδίως στο βασικό της καθήκον, δηλαδή τον προϋπολογισμό της.
<P>
Για να το πράξουμε αυτό, δεν πρέπει να φοβόμαστε να συζητήσουμε, ακόμη και σε καιρούς δημοσιονομικών περιορισμών, την ιδέα να επενδύσουμε πολύ περισσότερο σε πόρους και να έχουμε τη δύναμη και την ικανότητα να αναπτύξουμε διάλογο και συζήτηση που θα οδηγήσουν στην αντιμετώπιση του θέματος των αυξανόμενων πόρων και της πιο αποτελεσματικής και ευέλικτης χρήσης των πόρων. Αυτήν είναι η πρόκληση που αντιμετωπίζουμε.
<SPEAKER ID="507" NAME="Martin Ehrenhauser" AFFILIATION="NI">
(DE) Κυρία Πρόεδρε, χρειαζόμαστε επειγόντως αυτήν την αναθεώρηση. Έχει αργήσει κάποια χρόνια και, εξαιτίας αυτής της καθυστέρησης, η Ευρωπαϊκή Επιτροπή δεν μπορεί να συμβαδίσει με τις πολιτικές εξελίξεις. Αυτές οι αλλαγές που προαναγγέλθηκαν στη Συνθήκη της Λισαβόνας πρέπει προφανώς να εξεταστούν τώρα υπό το πρίσμα της χρηματοπιστωτικής και οικονομικής κρίσης.
<P>
Όταν ο Επίτροπος επανειλημμένα αναφέρει ότι θα πρέπει πλέον εμείς να ορίσουμε πολιτικούς στόχους και προτεραιότητες, μπορώ να του αναφέρω ότι, κατά την άποψή μου, η προτεραιότητά μας θα πρέπει να είναι: η εξοικονόμηση και συγκεκριμένα η εξοικονόμηση όσον αφορά τις διοικητικές δαπάνες στο πλαίσιο του τομέα 5.
<P>
Βρισκόμαστε σε μια κατάσταση όπου δεν γνωρίζουμε την ακριβή κλίμακα των διοικητικών δαπανών της Ευρωπαϊκής Ένωσης. Οι διοικητικές δαπάνες των οργανισμών της ΕΕ, οι αποκεντρωμένοι οργανισμοί, δεν καλύπτονται από τον τομέα 5. Και τούτο με οδηγεί στην ερώτησή μου: τι θα πράξετε για να διασφαλίσετε ότι μπορούμε εντέλει να έχουμε διαφάνεια στις διοικητικές μας δαπάνες; Τι δράσεις θα αναλάβετε συγκεκριμένα ώστε να διασφαλίσετε ότι θα μειωθούν δραστικά οι δαπάνες;
<SPEAKER ID="508" NAME="José Manuel Fernandes" AFFILIATION="PPE">
(PT) Στο ψήφισμα επί του προϋπολογισμού για το τρέχον έτος, το Κοινοβούλιο ενέκρινε τη δυνατότητα επέκτασης του πολυετούς δημοσιονομικού πλαισίου που αφορούσε την περίοδο 2007-2013 έως την περίοδο 2015-2016. Γνωρίζουμε όλοι ότι τα κράτη μέλη, στην προσπάθειά τους να θέσουν υπό έλεγχο το έλλειμμα και να μειώσουν το δημόσιο χρέος, περιορίζουν τις επενδύσεις. Αυτό σημαίνει ότι η εκτέλεση των ταμείων της ΕΕ θα καθυστερήσει ακόμη περισσότερο. Ωστόσο, αυτοί οι πόροι είναι ζωτικοί για την κοινωνική, οικονομική και εδαφική συνοχή.
<P>
Είναι, συνεπώς, πρόθυμοι η Επιτροπή και το Συμβούλιο, όπως το Κοινοβούλιο, να επεκτείνουν το πολυετές δημοσιονομικό πλαίσιο έως το 2015-2016; Οι προκλήσεις που θέτει η παγκοσμιοποίηση, ο γηράσκων πληθυσμός και η αλλαγή του κλίματος πρέπει να ξεπεραστούν. Με την υλοποίηση της στρατηγικής για το 2020, είμαι βέβαιος ότι θα κάνουμε τη σωστή επιλογή και θα προστατεύσουμε την απασχόληση, την ποιότητα ζωής και το κοινωνικό μας μοντέλο. Ωστόσο, για να ανταποκριθούμε σε αυτές τις επενδύσεις, πώς μπορούμε να αυξήσουμε τον προϋπολογισμό της Ευρωπαϊκής Ένωσης; Το 2009, το πλεόνασμα ήταν περισσότερο από 2,2 δισεκατομμύρια ευρώ. Θα ήταν διατεθειμένοι η Επιτροπή και το Συμβούλιο να χρησιμοποιηθούν τα εν λόγω πλεονασματικά κονδύλια του προϋπολογισμού της ΕΕ για την ενίσχυση του προϋπολογισμού του επόμενου έτους ή για τη σύσταση ταμείου χρηματοδότησης των προτεραιοτήτων της ΕΕ;
<P>
Πώς θα προχωρούσαν σε σχέση με το Κοινοβούλιο όσον αφορά τον καθορισμό προτεραιοτήτων της ΕΕ; Υποστηρίζουν μια σαφή κλιμάκωση των προτεραιοτήτων της ΕΕ ώστε να μπορέσουμε να αποφασίσουμε, με διαφανή και ομόφωνο τρόπο, τι θέλουμε να υποστηρίξουμε, με συγκεκριμένη μορφή και με χρηματοδοτική στήριξη, και τι υποστηρίζουμε από αυστηρώς πολιτική άποψη, αλλά θα έχει αυτό τυχόν αντίκτυπο στον προϋπολογισμό;
<SPEAKER ID="509" NAME="Estelle Grelier" AFFILIATION="S&amp;D">
(FR) Κυρία Πρόεδρε, κύριε Επίτροπε, είναι κρίμα που ο ευρωπαϊκός προϋπολογισμός, που θα έπρεπε να αποτελεί σύμβολο αλληλεγγύης και της βούλησης να αναλάβουμε κοινή δράση, έχει καταστεί άκαμπτο εργαλείο, το οποίο οι πολίτες δεν κατανοούν και το οποίο υστερεί σε σχέση με τις προσδοκίες της ευρωπαϊκής κοινωνίας, καθώς δεν μπορεί να αναπτυχθεί για να καταπολεμήσει τις κοινωνικές επιπτώσεις της κρίσης.
<P>
Από αυτήν την άποψη, δεν περνά ούτε ημέρα χωρίς τα μέσα ενημέρωσης ή ένας εξέχων πολιτικός να μιλήσουν για την ανάγκη να υπάρξει ένας ισχυρότερος ευρωπαϊκός προϋπολογισμός. " ένταση αυξάνεται μεταξύ εσόδων που είναι πολύ περιορισμένα, πολύ εξαρτημένα από τις εισφορές των κρατών μελών, και των χρημάτων που χρειάζεται να δαπανήσει η Ένωση προκειμένου να τονώσει την ανάπτυξη. Για παράδειγμα, στο σχέδιο προϋπολογισμού για το 2011, η Επιτροπή απλώς παρουσιάζει ένα περιθώριο ελιγμών ύψους 50 εκατομμυρίων ευρώ για τη στήριξη νέων έργων που συνδέονται με την απασχόληση και την εταιρική ανταγωνιστικότητα, οι οποίες συνιστούν κορυφαίες προτεραιότητες. " αναθεώρηση του δημοσιονομικού πλαισίου συνιστά λοιπόν σοβαρή πρόκληση για το μέλλον της Ένωσης, αν επιθυμούμε να την καταστήσουμε πραγματικό πολιτικό και οικονομικό ηγέτη και, επίσης, κυρίως παράγοντα που βρίσκεται εγγύτερα στους πολίτες της σε μια περίοδο όπου σχεδόν 25 εκατομμύρια εξ αυτών πλήττονται από την ανεργία.
<SPEAKER ID="510" NAME="Lambert van Nistelrooij" AFFILIATION="PPE">
(NL) Κυρία Πρόεδρε, η συζήτηση εν συνεχεία της ερώτησης του κ. Böge δεν υπήρξε ιδιαίτερα αποδοτική. " προβλεπόμενη ενδιάμεση αναθεώρηση δεν στάθηκε δυνατόν να υλοποιηθεί και, επιπλέον, οι υποσχέσεις που δίνονται τώρα είναι υπερβολικά πενιχρές. Στο πλαίσιο αυτό, και το Κοινοβούλιο πρέπει να συμμετάσχει στην καθοδήγηση της κατάστασης. Θα ήθελα να κάνω τρεις προτάσεις.
<P>
Πρώτον, αν δεν υπάρχουν νέοι πόροι, πρέπει απλώς να κάνουμε αναδιάταξη των προτεραιοτήτων στους προϋπολογισμούς. Πρέπει να εξετάσουμε προσεκτικά πού βρίσκεται το μεγάλο ποσοστό πόρων στη γεωργία και στο Ταμείο Συνοχής και να το στρέψουμε περισσότερο στις απαραίτητες πτυχές όπως οι συμφωνίες για τη στρατηγική της ΕΕ για το 2020.
<P>
Δεύτερον, πρέπει να εισαχθεί περισσότερη ευελιξία, όπως ανέφερε ήδη ο Επίτροπος. Χωρίς ευελιξία, δεν θα είχαμε κατορθώσει να συγκεντρώσουμε τους πόρους για το σχέδιο ανάκαμψης σε σχέση με την κρίση. Πρέπει να ενισχύσουμε την έρευνα σε τομείς όπου υπάρχει περιθώριο, για ευκαιρίες με σκοπό τη διαφορετική αξιοποίηση των κονδυλίων.
<P>
Τρίτον, πρέπει να καινοτομήσουμε. Ένα παράδειγμα είναι η μεταφορά κονδυλίων από το έβδομο πρόγραμμα πλαίσιο για την έρευνα στην Ευρωπαϊκή Τράπεζα Επενδύσεων (ΕΤΕπ). Αυτά τα κονδύλια χρησιμοποιήθηκαν στη συνέχεια για να παράσχουν εξαρτημένα δάνεια στην επιχειρηματική κοινότητα και τα πανεπιστήμια, δίνοντας έτσι τρομερή ώθηση σε επενδύσεις για τα επόμενα έτη σε αυτήν την περίοδο της κρίσης.
<P>
Θα ήθελα να μάθω ποια είναι η προσέγγισή σας ως προς το ζήτημα, πώς θα συνδεθεί η ουσία με τα κονδύλια. Μια τελευταία σκέψη: ίσως θα μπορούσατε να ακολουθήσετε τις ιδέες που έχουν τόσο συχνά εκφραστεί σε αυτό το Σώμα.
<SPEAKER ID="511" NAME="Mairead McGuinness" AFFILIATION="PPE">
(ΕΝ) Κυρία Πρόεδρε, θα ήθελα να ευχαριστήσω τον συνάδελφό μου Reimer Böge για τις ερωτήσεις αυτές και τη συζήτηση σχετικά με τον προϋπολογισμό.
<P>
Νωρίτερα σήμερα, ψηφίσαμε επί του προϋπολογισμού για το 2011 και όλοι γνωρίζουμε πόσο δύσκολο ήταν να κινηθούμε στα πολύ στενά περιθώρια που διέθετε ο προϋπολογισμός. Επίσης γνωρίζουμε ότι μας οφειλόταν μια ενδιάμεση αναθεώρηση του προϋπολογισμού. Σχετικά με το ανεπίσημο έγγραφο που διάβασα από την Επιτροπή, θα ήθελα να μάθω σε τι κατάσταση βρίσκεται τώρα. Γνωρίζω πως είμαι λίγο εκτός θέματος, αλλά περιέχονται κάποιες από τις ιδέες που υπάρχουν στο εν λόγω έγγραφο στο πλαίσιο της Επιτροπής για περαιτέρω συζήτηση; Ανησυχώ ιδιαίτερα για τις στάσεις σχετικά με τις δαπάνες της γεωργίας και τυχόν απόπειρες για τον εξορθολογισμό αυτής της πολιτικής.
<P>
Άλλοι συζήτησαν, ασφαλώς, τα πραγματικά δεδομένα για τους προϋπολογισμούς των κρατών μελών και τις κυβερνήσεις των κρατών μελών, καθώς και την ανησυχία σχετικά με την αναζήτηση πρόσθετης χρηματοδότησης όταν όλα τα κράτη μέλη μας αντιμετωπίζουν χρηματοπιστωτικά και οικονομικά προβλήματα. Ωστόσο, για να αποκτήσουμε περισσότερη Ευρώπη, απαιτούνται περισσότεροι πόροι. Πιστεύω πως μία από τις μεγαλύτερες δυσκολίες που έχουμε σε αυτό το Κοινοβούλιο είναι πως δεν έχουμε εκφράσει ικανοποιητικά την αξία του προϋπολογισμού της Ευρωπαϊκής Ένωσης και τι ακριβώς κάνει.
<P>
Αν θυμάστε -ξανά στις ψηφοφορίες σήμερα- ψηφίσαμε για το Ταμείο Παγκοσμιοποίησης. Όταν οι πολίτες αντιμετωπίζουν δυσκολίες, είτε λόγω πλημμύρας είτε λόγω κρίσης απασχόλησης, στρέφονται στην Ευρωπαϊκή Ένωση για στήριξη και στρέφονται σε αυτήν για δημοσιονομική στήριξη. Αυτό παρέχει αλληλεγγύη στην Ευρωπαϊκή Ένωση, πράγμα που είναι ανεκτίμητο. Νομίζω ότι πρέπει να το συνειδητοποιήσουμε αυτό.
<P>
Αν συνεχίσουμε να μετράμε και να υπολογίζουμε ευρώ, αντί να έχουμε υπόψη αυτό που προσπαθούμε να δημιουργήσουμε στην Ευρωπαϊκή Ένωση, νομίζω ότι θα περιορίσουμε το όραμά μας για το μέλλον αυτού που όλοι εκτιμούμε στην Ευρωπαϊκή Ένωση. Ωστόσο, ίσως η αναλογία της πίτας να αρμόζει σε αυτό το σημείο - οι άνθρωποι βλέπουν τον προϋπολογισμό της Ευρωπαϊκής Ένωσης να έχει σχήμα πίτας. Αν συνεχίσουμε να ζητούμε περισσότερα, θα συνεχίσουμε να κόβουμε όλο και πιο λεπτά κομμάτια, εκτός αν αυξήσουμε τους πόρους.
<SPEAKER ID="512" NAME="Giovanni La Via" AFFILIATION="PPE">
(IT) Κυρία Πρόεδρε, κύριε ασκών την Προεδρία του Συμβουλίου, κύριε Επίτροπε, κυρίες και κύριοι, η αναθεώρηση του πολυετούς δημοσιονομικού πλαισίου συνιστά διαδικασία που είναι ουσιώδης για το μέλλον της Ένωσης.
<P>
Βάσει της Συνθήκης της Λισαβόνας, μια δέσμη νέων αρμοδιοτήτων μεταβιβάζεται σε επίπεδο ΕΕ, και οι εν λόγω αρμοδιότητες απαιτούν πόρους. Ωστόσο, υπό το πρίσμα του τρέχοντος πολυετούς δημοσιονομικού πλαισίου και των μειωμένων περιθωρίων που εμφανίζονται στο πλαίσιο διάφορων τομέων, δεν νομίζω ότι θα είμαστε σε θέση να χρηματοδοτήσουμε τις νέες αρμοδιότητες που προβλέπονται στη Συνθήκη.
<P>
Σε μια οικονομική κρίση όπως αυτή που βιώνουμε, είναι απίθανο τα κράτη μέλη να αυξήσουν τις εισφορές τους, αλλά μπορούμε να επανεξετάσουμε το τρέχον οικονομικό πλαίσιο. Αυτό σημαίνει ότι μπορούμε να εξετάσουμε πώς μπορούμε να αξιοποιήσουμε στον μέγιστο δυνατό βαθμό τους πόρους που ήδη διαθέτουμε. Σε αυτό το πλαίσιο, τότε, πρέπει να επανεξετάσουμε το νέο πολυετές δημοσιονομικό πλαίσιο, επειδή η εναλλακτική επιλογή, δηλαδή να στρουθοκαμηλίσουμε και να παριστάνουμε ότι δεν βλέπουμε το πρόβλημα, δεν μου φαίνεται ότι είναι η βέλτιστη στρατηγική για να το αντιμετωπίσουμε.
<SPEAKER ID="513" NAME="Silvia-Adriana Ţicău" AFFILIATION="S&amp;D">
(RO) Έχετε δίκιο, κύριε Επίτροπε, όταν λέτε ότι το πολυετές δημοσιονομικό πλαίσιο για την περίοδο 2007-2013 και η αναθεώρησή του πρέπει να προβάλλουν πολιτικό όραμα, και πρέπει να έχουμε το θάρρος να ενστερνιστούμε αυτό το νέο πολιτικό όραμα. " στρατηγική της ΕΕ για το 2020 πρέπει να αποτελέσει τη βάση για την αναθεώρηση του πολυετούς δημοσιονομικού πλαισίου και για τη μελλοντική δημοσιονομική προοπτική.
<P>
Δυστυχώς, η οικονομική και χρηματοπιστωτική κρίση έχει αντίκτυπο τόσο στον προϋπολογισμό της ΕΕ όσο και στους εθνικούς προϋπολογισμούς. Χρειαζόμαστε λύσεις για να αποκαταστήσουμε και την κοινωνική κρίση, η οποία προέκυψε ως αποτέλεσμα της οικονομικής και χρηματοπιστωτικής κρίσης. " ενδιάμεση αναθεώρηση του πολυετούς δημοσιονομικού πλαισίου συνιστά μια καλή πλατφόρμα για την οικονομική ανάκαμψη της Ευρωπαϊκής Ένωσης.
<P>
Θα ήθελα να αναφέρω, συγκεκριμένα, την ανάπτυξη υποδομών μεταφορών και την ενεργειακή απόδοση των κτιρίων. Μόλις τον Απρίλιο του 2009, τροποποιήσαμε τον κανονισμό ώστε όλα τα κράτη μέλη να χαίρουν ποσοστού ύψους 4% στην κατανομή του ΕΤΠΑ που χρησιμοποιείται για την ενεργειακή απόδοση σε κτίρια κατοικιών και για την κατασκευή κοινωνικών κατοικιών. Έχει ξεκινήσει η Επιτροπή να τροποποιεί επιχειρησιακά προγράμματα μαζί με τα κράτη μέλη, προκειμένου να τα προσαρμόσει και να αυξήσει το επίπεδο απορρόφησης των ευρωπαϊκών κονδυλίων;
<SPEAKER ID="514" NAME="Edit Herczog" AFFILIATION="S&amp;D">
(ΕΝ) Κυρία Πρόεδρε, πιστεύετε, κύριε Επίτροπε, ότι η Συνθήκη της Λισαβόνας είναι το μεγαλύτερο πολιτικό επίτευγμα αυτού του Σώματος; Εγώ ναι. Συμφωνείτε ότι οι νέες αρμοδιότητες της Συνθήκης της Λισαβόνας είναι τα καλύτερα μέσα που διαθέτουμε για να εκσυγχρονίσουμε την οικονομία μας; Εγώ ναι. Πιστεύετε ότι με αυτόν τον τρόπο θα επιτύχουμε θέσεις απασχόλησης και ανάπτυξη; Εγώ ναι. Αν και οι δικές σας απαντήσεις είναι το ίδιο καταφατικές με τις δικές μου, τότε συμφωνείτε ότι το να διαχειριστούμε το γενικότερο δημοσιονομικό πλαίσιο και να παράσχουμε τα οικονομικά μέσα για να επιτύχουμε τους στόχους μας που ορίζονται στη Συνθήκη της Λισαβόνας πρέπει να είναι η κορυφαία προτεραιότητα για το Κοινοβούλιο και το Συμβούλιο, αλλά και για την Επιτροπή.
<SPEAKER ID="515" NAME="Seán Kelly" AFFILIATION="PPE">
(ΕΝ) Κυρία Πρόεδρε, πιστεύω ότι ο Επίτροπος ανέφερε στην αρχή, και είχε δίκιο, ότι πρέπει να αντλήσουμε διδάγματα από την οικονομική κρίση και να λάβουμε μέτρα ώστε να μην ξανασυμβεί κάτι τέτοιο.
<P>
Έχει απόλυτο δίκιο σε αυτό και, προφανώς, η Συνθήκη της Λισαβόνας μάς παρέχει μεγαλύτερο έλεγχο επί αυτών των καταστάσεων επειδή, στο πρόσφατο παρελθόν, το αληθινό δίδαγμα που πρέπει να αποκομίσουμε είναι ότι επιτρέψαμε σε τραπεζικούς, ρυθμιστικές αρχές και οργανισμούς αξιολόγησης να κάνουν ό,τι θέλουν, και βλέπουμε πού καταλήξαμε ως αποτέλεσμα.
<P>
Πρέπει να διασφαλίσουμε ότι αυτό δεν θα ξανασυμβεί ποτέ, και εμείς οι πολιτικοί, και ιδίως εδώ στην Ευρωπαϊκή Ένωση, πρέπει να αναλάβουμε τον έλεγχο επειδή υποτίθεται ότι έχουμε τον έλεγχο και όλοι οι άλλοι θα έπρεπε να ακολουθούν, να τηρούμε τον νόμο και να διασφαλίζουμε ότι εφαρμόζονται οι κατάλληλες πρακτικές σε καθημερινή βάση.
<SPEAKER ID="516" NAME="Luis Espadas Moncalvillo">
Ασκών την Προεδρία του Συμβουλίου. - (ES) Κυρία Πρόεδρε, θα ήθελα να απαντήσω σε ορισμένες ομιλίες· όχι σε όλες, επειδή ήταν πάρα πολλές, αλλά θα ήθελα να απαντήσω σε κάποιες εν συντομία.
<P>
Στον κ. Lewandowski συγκεκριμένα: θα ήθελα να αναφέρω ότι συμμερίζομαι την ανησυχία του ότι, σε αυτήν την περίοδο οικονομικής αβεβαιότητας και δυσχέρειας, θα πρέπει να χρησιμοποιηθούν όλοι οι διαθέσιμοι πόροι από τα κράτη μέλη και την ίδια την Ευρωπαϊκή Ένωση για την καταπολέμηση της ανεργίας και την έξοδο από την κρίση το συντομότερο δυνατόν.
<P>
Θα ήθελα να αναφέρω στον κ. Marinescu ότι όντως συμφωνήθηκε στις κατευθυντήριες γραμμές του Συμβουλίου ότι η ενίσχυση της Ευρωπαϊκής Υπηρεσίας Εξωτερικής Δράσης δεν θα οδηγήσει σε υψηλότερες δαπάνες. Με άλλα λόγια, δεν θα πρέπει, για κανέναν λόγο, να συνεπάγεται μεγαλύτερες δαπάνες και τη δέσμευση περισσότερων πόρων για τον σκοπό αυτόν, αλλά πρέπει να διατηρηθεί δημοσιονομική ουδετερότητα.
<P>
Στην κ. Gardiazábal Rubial θα ήθελα να πω ότι το τρέχον δημοσιονομικό πλαίσιο παρέχει επαρκείς μηχανισμούς ευελιξίας για να καλύψει ορισμένες πρωτοβουλίες που προτείνει η ίδια, και ότι ο προϋπολογισμός της Ευρωπαϊκής Ένωσης δεν παρουσιάζει έλλειμμα αλλά, τροφοδοτείται, ασφαλώς, από τις εισφορές των κρατών μελών και ειδικά από πόρους του ακαθάριστου εθνικού εισοδήματος. Είναι εύκολο να εκτιμήσουμε ότι η περισσότερο εντατική χρήση του εν λόγω πόρου θα επιδεινώσει την κατάσταση που αντιμετωπίζουν τα επιμέρους κράτη μέλη, τα οποία, όπως γνωρίζετε, βρίσκονται σε πολύ δυσχερή κατάσταση επί του παρόντος. " χρήση αυτού του διαύλου για να αυξηθεί ο προϋπολογισμός της ΕΕ θα ήταν συνεπώς αντιφατική εν μέσω της κατάστασης κρίσης που βιώνουμε.
<P>
Αυτή η αρχική θέση δεν σημαίνει, ωστόσο, ότι δεν μπορεί να εξεταστεί το ενδεχόμενο της αναθεώρησης αν υφίστανται ή προκύψουν έκτακτες περιστάσεις, όπως συνέβη στο παρελθόν σε αρκετές περιπτώσεις, στην τρέχουσα περίοδο προγραμματισμού. Αυτό μπορεί, ωστόσο, να γίνει μόνο αν έχουν εξεταστεί οι άλλες χρηματοδοτικές επιλογές.
<P>
Θα ήθελα να πω στην κ. Trüpel ότι μπορεί πράγματι να ερμηνεύεται έξωθεν ότι η Επιτροπή υπονοεί ότι το Συμβούλιο δεν είναι ακριβές ως προς την ανάγκη ή την πορεία που πρέπει να ακολουθηθεί προκειμένου να αλλάξει το δημοσιονομικό πλαίσιο και, στη συνέχεια, το Συμβούλιο θα μπορούσε να της ζητήσει έγγραφο το οποίο θα χρησιμεύσει ως πλατφόρμα για τη δρομολόγηση της εν λόγω αναθεώρησης. Είναι δεδομένο, ωστόσο, ότι έχουμε βυθιστεί όλοι σε μια πολύ περίπλοκη μακροοικονομική κατάσταση, όπως ανέφερα πριν, η οποία απαιτεί δύο πράγματα: πρώτον, να καταστεί προτεραιότητα η επίλυση των προβλημάτων σε εθνικό επίπεδο και, δεύτερον, να διατηρηθούν οι προσπάθειες της ΕΕ, όπως είναι τώρα στο τρέχον δημοσιονομικό πλαίσιο, χωρίς τροποποιήσεις έως ότου έχουμε μια επαρκώς τεκμηριωμένη και συμπεφωνημένη μελέτη.
<P>
Θα ήθελα να τονίσω στον κ. Wlosowicz ότι τον υποστηρίζω σε ό,τι αφορά την υπεράσπιση της πολιτικής συνοχής από μέρους του. Το Συμβούλιο υπερασπιζόταν πάντοτε αυτήν την πολιτική ως εμβληματική για την Ευρωπαϊκή Ένωση και ως πλατφόρμα για την επίτευξη των στόχων σύγκλισης που έχει ορίσει η ίδια η ΕΕ. Θα πρέπει συνεπώς να γίνει κατανοητό ότι το Συμβούλιο θα στηρίζει πάντοτε αυτήν την πολιτική.
<P>
Θα ήθελα να αναφέρω στην κ. Andreasen ότι όντως συμφωνώ μαζί της σε ό,τι αφορά την παρούσα κατάσταση, δεν είναι δυνατόν να αυξηθούν οι πόροι της ΕΕ. Κατά συνέπεια, όπως ανέφερα και προηγουμένως στην πρώτη ομιλία μου, πρέπει να χρησιμοποιήσουμε τους πόρους αυτούς καθορίζοντας προτεραιότητες και ανακατανέμοντας κονδύλια, ώστε να καταστεί πιο αποδοτικός ο τρόπος δαπάνης τους και να επιτύχουμε τους στόχους μας με τον πλέον ευφυή τρόπο.
<P>
Αυτό δεν σημαίνει σε καμία περίπτωση ότι υπάρχει κίνδυνος να χαθεί η δημοκρατία σε κάποια από τις χώρες που αναφέρατε και, ως εκ τούτου, πιστεύω ότι θα πρέπει να εξαλείψουμε ακόμη και την πιθανότητα κινδύνου να συμβεί κάτι τέτοιο, έστω και αν είναι απειροελάχιστη.
<P>
Σε σχέση με τον κ. van der Stoep, θα ήθελα να δηλώσω ότι θα προτείνουμε να εξεταστεί η δυνατότητα ευελιξίας στο πολυετές δημοσιονομικό πλαίσιο.
<P>
Στον κ. Cozzolino θα ήθελα να πω ότι η θέση μου είναι η ίδια που έχω εκφράσει και παλαιότερα, δηλαδή ότι, στο πλαίσιο της παρούσας νοοτροπίας, θα είναι δύσκολο τα κράτη μέλη, τα οποία καταβάλλουν τεράστια προσπάθεια να μειώσουν το έλλειμμα, να προσφέρουν περισσότερους πόρους στον προϋπολογισμό της Ευρωπαϊκής Ένωσης.
<P>
Θα ήθελα να αναφέρω στον κ. Ehrenhauser ότι θα θέσουμε προτεραιότητες και θα ανακατανείμουμε τον τομέα 5 όσο το δυνατόν περισσότερο και θα μειώσουμε το μέγεθος ή τις πιστώσεις του, υπό την προϋπόθεση ότι αυτό δεν θα επηρεάσει αρνητικά τον έλεγχο ή την ευφυή και αποδοτική κατανομή των δαπανών. Αυτό το μέτρο συνιστά, συνεπώς, τμήμα της γενικής μεταστροφής προς την ευελιξία και τον καθορισμό προτεραιοτήτων τα οποία ανέφερα πριν.
<P>
Οφείλω να πω στον κ. Fernandes ότι δεν εξετάζουμε σε καμία περίπτωση την αναβολή του πολυετούς δημοσιονομικού πλαισίου. Αντιθέτως, τα πράγματα βαίνουν καλώς και το νέο δημοσιονομικό πλαίσιο θα εγκριθεί στον κατάλληλο χρόνο.
<P>
Το ίδιο λέω και στην κ. McGuinness: δεν είναι δυνατόν να διαθέσουμε περισσότερους πόρους επί του παρόντος, δεδομένων των ελλείψεων, της επιδείνωσης της οικονομικής κατάστασης και των δυσχερειών που αντιμετωπίζουν πολλές χώρες και, συνεπώς, αυτό που απαιτείται είναι να βρούμε έναν τρόπο να χρησιμοποιήσουμε αυτούς τους πόρους καλύτερα.
<P>
Θα ήθελα επίσης να αναφέρω ότι, σε απάντηση σε άλλον ομιλητή, ο προϋπολογισμός της ΕΕ έχει προσαρμοστεί, προκειμένου να αντεπεξέλθει στην κρίση και δεν έχει υπάρξει στάσιμος έναντι της νέας αυτής κατάστασης που έχει προκύψει τα τελευταία δύο χρόνια, και έχει ήδη ανταποκριθεί στις κοινωνικές προκλήσεις που έχουν προκύψει. Αυτό συνέβη, για παράδειγμα, με το ευρωπαϊκό σχέδιο για την ανάκαμψη της οικονομίας.
<P>
Επιπλέον, και τελευταίο, θα μεταβιβάσω τις υπόλοιπες παρατηρήσεις των βουλευτών στο Συμβούλιο και θα ήθελα να τους ευχαριστήσω προσωπικά, αλλά και εξ ονόματος του Συμβουλίου για τις ομιλίες τους.
<SPEAKER ID="517" NAME="Janusz Lewandowski">
μέλος της Επιτροπής. - (ΕΝ) Κυρία Πρόεδρε, θα ήθελα να ευχαριστήσω τους βουλευτές για τις παρεμβάσεις τους. Ακούγοντας τις παρατηρήσεις σας, διαπιστώνω ότι τάσσεστε σαφώς υπέρ της αναθεώρησης που συνεπάγεται, εξ όσων αντιλαμβάνεστε, νέα χρήματα για τη χρηματοδότηση νέων προκλήσεων. Αφετέρου, ακούω επίσης τις ανησυχίες όσον αφορά τις επιπτώσεις της τρέχουσας χρηματοπιστωτικής κρίσης η οποία επιβάλλει μεγάλες μειώσεις στις δημόσιες δαπάνες στα κράτη μέλη.
<P>
Υπάρχουν πολλά ερωτήματα σχετικά με την αναθεώρηση - η οποία δεν είναι πλέον η ενδιάμεση αναθεώρηση, καθώς έχει καθυστερήσει σε συμφωνία με τα δύο σκέλη της αρμόδιας για τον προϋπολογισμό αρχής. Θα λάβει χώρα τον Σεπτέμβριο και θα συμπεριλαμβάνει ποσοτικούς προσδιορισμούς των νέων ίδιων πόρων των πιθανών υποψηφίων για την αντικατάσταση των εθνικών εισφορών οι οποίες κυριαρχούσαν έως τώρα. Θα είναι περισσότερο πολιτική έκθεση παρά τεχνική, και θα αφορά επίσης τις συνέπειες της Συνθήκης της Λισαβόνας, κάτι που υποστηρίζει σθεναρά η κ. Herczog. Πιστεύω ότι η Λισαβόνα δεν θα πρέπει να συνδεθεί μόνο με πρόσθετες διοικητικές δαπάνες -όπως συμβαίνει σήμερα- και θα πρέπει να αποδειχθεί ότι πρόκειται για προστιθέμενη αξία, όχι μόνο όσον αφορά τις νέες θέσεις και το νέο είδος διοικητικών δαπανών τις οποίες συνήθως αντιπαθούν οι φορολογούμενοι της Ευρωπαϊκής Ένωσης.
<P>
Όσον αφορά το άρθρο 8, παράγραφος 3, που διέγραψε το Συμβούλιο, θα υπερασπιστούμε την ευελιξία με οιαδήποτε μορφή. Αυτό είναι το σαφές συμπέρασμα από τη διαδικασία συνδιαλλαγής μας μετά το 2007. Ο κ. Garriga Polledo απαρίθμησε αρκετές μείζονες προκλήσεις. Δεν πρόκειται για εποπτικούς οργανισμούς, αλλά κυρίως για τον ΙΤΕR, το Galileo και άλλα μεγάλης κλίμακας έργα, τα οποία είναι δύσκολο να ενσωματωθούν στο υφιστάμενο δημοσιονομικό πλαίσιο. Ωστόσο, έχουμε ποσοτικούς προσδιορισμούς. Για τον ΙΤΕR, είναι πολύ σαφές τι θα προκύψει το 2012-2013. Ωστόσο, χρειαζόμαστε μακροπρόθεσμη δέσμευση πριν από την ενσωμάτωση αυτής της ανάγκης στον προϋπολογισμό για να βρούμε τη λύση.
<P>
Όσον αφορά τη διοίκηση, δεν μπορώ να υποσχεθώ στον κ. Ehrenhauser πλήρεις απαντήσεις για τη διαφάνεια, αλλά μπορώ να υποσχεθώ ότι σοβαρολογούμε στην Επιτροπή όσον αφορά τη μηδενική μεγέθυνση. Δεν θα υπάρξουν επιπλέον θέσεις έως το 2013. Αυτό αντιλαμβάνομαι εγώ ως αυτοσυγκράτηση, που χρειάζεται σε περίοδο κρίσης. Δεν μπορώ να απαντήσω πλήρως στις ερωτήσεις σχετικά με τον τρόπο λειτουργίας όσον αφορά τα πλεονάσματα στο πλαίσιο του παρόντος καθεστώτος, αλλά ενδέχεται να συνεισφέρει στη συζήτηση για τους κανόνες των επόμενων δημοσιονομικών προοπτικών.
<P>
" κ. McGuinness ρώτησε για το ανεπίσημο έγγραφο. Αυτό έχει ήδη ξεχαστεί, ανήκει στο παρελθόν, δεν υπάρχει! Νέα έγγραφα θα εμφανιστούν τον Οκτώβριο ή τον Νοέμβριο σχετικά με τους δύο πλέον πολυδάπανους τομείς -συνοχή και κοινή γεωργική πολιτική- και θα είναι διαφορετικής φύσης από το έγγραφο που διέρρευσε, το αποκαλούμενο "ανεπίσημο έγγραφο".
<P>
Ανυπομονώ να συνεργαστούμε για τα επόμενα βήματα. Το χρονοδιάγραμμα είναι σαφές, με ψηφοφορία για τη δέσμη μέτρων της Συνθήκης της Λισαβόνας τον Νοέμβριο στο Κοινοβούλιο και με πιθανή κορύφωση τη διαδικασία συνδιαλλαγής. Δηλαδή, ψηφοφορία τον Οκτώβριο και συνδιαλλαγή τον Νοέμβριο.
<SPEAKER ID="518" NAME="Reimer Böge">
συντάκτης. - (DE) Κυρία Πρόεδρε, με συγχωρείτε, αλλά καθώς έχουμε λίγα λεπτά πριν από το επόμενο θέμα, θα ήθελα απλώς να κάνω δύο καταληκτικά σχόλια.
<P>
Κατανοώ τη δύσκολη κατάσταση των κρατών μελών από ορισμένα επιχειρήματα που προέβαλε η Προεδρία. Ωστόσο, οι απαντήσεις του Συμβουλίου ακόμη δεν αντικατοπτρίζουν πλήρως τις αναγκαιότητες και τις δημοσιονομικές προκλήσεις που αντιμετωπίζει η Ευρωπαϊκή Ένωση συνολικά, ούτε και τη μελλοντική της κατεύθυνση. Για τον λόγο αυτόν, πρέπει να συνεργαστούμε.
<P>
Από τις απαντήσεις του Επιτρόπου, αντιλαμβάνομαι ότι άφησε κάπως ανοικτό το ενδεχόμενο περαιτέρω συζητήσεων, και τώρα θα προσπαθήσουμε να αξιοποιήσουμε αυτό το ενδεχόμενο. " Επιτροπή Προϋπολογισμών θα υποβάλει, κατά συνέπεια, ενδιάμεση έκθεση σχετικά με τη διαδικασία έγκρισης της αναθεώρησης του πολυετούς δημοσιονομικού πλαισίου βάσει του άρθρου 81 του Κανονισμού, ώστε να δοθεί στην Ολομέλεια η διαπραγματευτική εντολή για περαιτέρω συζητήσεις τον Σεπτέμβριο.
<P>
" συζήτηση έληξε (άρθρο 149).
<SPEAKER ID="520" NAME="Γεώργιος Σταυρακάκης  " AFFILIATION="S&amp;D">
γραπτώς. - " Συνθήκη της Λισαβόνας καθορίζει νέες προτεραιότητες για την ΕΕ, ενώ η Στρατηγική "Ευρώπη 2020" παρουσιάζει φιλόδοξους στόχους σε νευραλγικούς τομείς για το μέλλον της ΕΕ που αλλάζει τα δεδομένα με βάση τα οποία έχει διαμορφωθεί το τρέχον Πολυετές Δημοσιονομικό Πλαίσιο. Ιδιαίτερα οι συνέπειες της πρόσφατης οικονομικής κρίσης, οι οποίες δεν έχουν γίνει ακόμη πλήρως αντιληπτές και δεν θα σταματήσουν να διευρύνονται, έχουν δείξει ότι οι προκλήσεις στις οποίες καλούμαστε να απαντήσουμε αλλάζουν δραστικά χρόνο με το χρόνο και απαιτούν προσαρμογές σε πολλά επίπεδα προκειμένου οι πολιτικές μας να είναι αποτελεσματικές. Ωστόσο, όλοι γνωρίζουμε ότι κάθε νέα πολιτική, πρωτοβουλία, πρόγραμμα, που αναπτύσσεται από την ΕΕ δεν μπορεί να υλοποιηθεί χωρίς τα αντίστοιχα κονδύλια. Τα περιθώρια του τρέχοντος ΠΔΠ είναι πολύ στενά, ασφυκτικά θα έλεγα, και δεν αφήνουν κανένα περιθώριο για ελιγμό τα επόμενα χρόνια, ενώ χαρακτηριστικό είναι ότι με βάση τα περιθώρια υπό τους Τίτλους 1α και 4 δεν μπορούν να αντιμετωπιστούν απρόβλεπτες ανάγκες. Είναι λοιπόν επιτακτική η ανάγκη για αναθεώρηση του τρέχοντος ΠΔΠ άμεσα, προκειμένου να προβλεφθούν οι απαιτούμενοι πόροι που θα επιτρέψουν στην ΕΕ να υλοποιήσει τις δεσμεύσεις της και να απαντήσει στις αυξανόμενες απαιτήσεις των Ευρωπαίων πολιτών. Ο χρόνος που περνά είναι χρόνος χαμένων ευκαιριών.

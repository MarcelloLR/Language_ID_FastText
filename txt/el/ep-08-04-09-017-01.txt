<CHAPTER ID="017-01">
1. Έγκριση του διορισμού της κυρίας Ανδρούλας Βασιλείου, ως μέλους της Ευρωπαϊκής Επιτροπής (
<P>
Μετά την ψηφοφορία:
<SPEAKER ID="032" NAME="Bruno Gollnisch" AFFILIATION="NI">
(FR) Κύριε Πρόεδρε, παρακαλώ συγχωρέστε με αν κάνω λάθος, αλλά νόμιζα ότι όταν οι ψηφοφορίες αφορούν άτομα, θα έπρεπε να τηρείται το απόρρητο, κάτι το οποίο δεν συνέβη. Ίσως, όμως, δεν ισχύει αυτό εν τοιαύτη περιπτώσει, επειδή πρόκειται για μέλη της Επιτροπής. Δεν γνωρίζω. Εν πάση περιπτώσει, η ψηφοφορία δεν ήταν μυστική, επειδή τα φωτάκια των συναδέλφων μου ήταν αναμμένα διαφορετικά, ανάλογα από το αν ψήφιζαν υπέρ ή κατά ή απείχαν.
<SPEAKER ID="033" NAME="Πρόεδρος">
Κύριε Gollnisch, έχετε απόλυτο δίκιο όσον αφορά το δεύτερο σκέλος του συμπεράσματός σας: επρόκειτο για ψηφοφορίες με ονομαστική κλήση και, λόγω της φύσης των ψηφοφοριών με ονομαστική κλήση, μπορούμε να γνωρίζουμε κατ' όνομα πώς ψήφισε κάθε βουλευτής.

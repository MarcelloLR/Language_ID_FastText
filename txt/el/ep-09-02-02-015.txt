<CHAPTER ID="015">
Η παραγωγή και η απασχόληση στον τομέα της κλωστοϋφαντουργίας και των ειδών ένδυσης σε διάφορα κράτη μέλη της ΕΕ (συζήτηση) 
<SPEAKER ID="086" NAME="Πρόεδρος">
Το επόμενο θέμα είναι η συζήτηση σχετικά με το προφορικό ερώτημα προς την Επιτροπή αναφορικά με την παραγωγή και την απασχόληση στον τομέα της κλωστοϋφαντουργίας και των ειδών ένδυσης σε διάφορα κράτη μέλη της ΕΕ.
<SPEAKER ID="087" NAME="Corien Wortmann-Kool">
αναπληρωτής συντάκτης. - Κυρία Πρόεδρε, εξ ονόματος της Επιτροπής Διεθνούς Εμπορίου, θα ήθελα να προσδιορίσω τι διακυβεύεται εδώ.
<P>
Πρόκειται για την παραγωγή και την απασχόληση στον τομέα της κλωστοϋφαντουργίας και των ειδών ένδυσης σε διάφορα κράτη μέλη της ΕΕ. " Ευρωπαϊκή Ένωση και η Κίνα έχουν συμφωνήσει σε ένα κοινό σύστημα επιτήρησης σχετικά με τις εξαγωγές σε ορισμένες κατηγορίες κλωστοϋφαντουργικών προϊόντων και ειδών ένδυσης από την Κίνα προς τα κράτη μέλη της ΕΕ, αλλά το σύστημα αυτό έληξε στις 31 Δεκεμβρίου 2008.
<P>
Κατά τη διάρκεια των δύο τελευταίων ετών, χάθηκαν 350 000 θέσεις εργασίας και ο αριθμός των εταιρειών μειώθηκε κατά 5% στο ίδιο χρονικό διάστημα. Βάσει του αυξανόμενου αριθμού επιχειρήσεων, οι οποίες παύουν τις επιχειρηματικές τους δραστηριότητες ή μεταφέρουν την παραγωγή τους, γεγονός που οδηγεί σε αύξηση της ανεργίας σε διάφορες περιφέρειες, θα ήθελα να θέσω τα ακόλουθα ερωτήματα εξ ονόματος της Επιτροπής Διεθνούς Εμπορίου:
<P>
Πρότεινε ή ζήτησε η Επιτροπή ή κάποιο κράτος μέλος την επέκταση του διττού μηχανισμού εποπτείας μετά την 31η Δεκεμβρίου 2008 ή οποιαδήποτε άλλα μέτρα σε αυτό το πλαίσιο;
<P>
Ποια είναι τα μέτρα που σκοπεύει να υιοθετήσει η Επιτροπή, ώστε να προστατεύσει την παραγωγή και την απασχόληση στον τομέα της κλωστοϋφαντουργίας και των ειδών ένδυσης;
<P>
Θα συνεχίσει η Επιτροπή να παρακολουθεί σε πραγματικό χρόνο τις εξελίξεις της αγοράς, τις στατιστικές για τις εισαγωγές και τον τελωνειακό έλεγχο και να κρατά ενήμερο τον τομέα για τις πιο πρόσφατες εξελίξεις;
<P>
Ποια είναι η τρέχουσα κατάσταση σχετικά με τον προτεινόμενο κανονισμό αναφορικά με τις ετικέτες "Κατασκευάστηκε στην...";
<P>
Ποια μέτρα έχει πάρει η Επιτροπή, ώστε να ληφθούν υπόψη οι προτάσεις που υιοθέτησε το Κοινοβούλιο με το ψήφισμά του της 13ης Δεκεμβρίου 2007;
<SPEAKER ID="088" NAME="Catherine Ashton">
Μέλος της Επιτροπής. - Κυρία Πρόεδρε, είναι κατανοητό ότι σε αυτό το κλίμα υπάρχει ανησυχία σχετικά με την επιτυχία της βιομηχανικής παραγωγής όταν έρχεται αντιμέτωπη με τον ανταγωνισμό, και φυσικά τα κλωστοϋφαντουργικά είναι πολύ σημαντικά. " απασχόληση συνέχισε να μειώνεται και η παραγωγή έπεσε πάλι - και αυτό συνέβη μετά από ένα δυο χρόνια σχετικής σταθερότητας. Φυσικά ο τομέας πρωτοστατεί στο πλαίσιο της παγκοσμιοποίησης. Σε αυτό παίζουν τεράστιο ρόλο οι μικρομεσαίες επιχειρήσεις.
<P>
Μετά τη λήξη του μνημονίου συμφωνίας το 2005, υπήρχε η συμφωνία για το κοινό σύστημα επιτήρησης - στο οποίο επέστησε την προσοχή μας η κ. Wortmann-Kool - και αυτό μας έδωσε έγκαιρη πληροφόρηση σχετικά με τα ρεύματα συναλλαγών. Είμαστε, συνεπώς, καλύτερα προετοιμασμένοι να αντιδράσουμε στην περίπτωση αντιμετώπισης αιφνίδιας ανόδου στη βιομηχανία μας. Είναι, επίσης, ένα επιπλέον βήμα προς τη μετάβαση στις ανοιχτές αγορές, που σχεδιάστηκαν και αναπτύχθηκαν - όπως, είμαι σίγουρη, γνωρίζουν τα Μέλη - με τους ενδιαφερόμενους οικονομικούς φορείς και μετά από συζητήσεις με τα κράτη μέλη και το Κοινοβούλιο. Προωθώντας μια διαδικασία σταδιακής αλλαγής, βοηθήσαμε τον τομέα να προσαρμοστεί. Αυτό το υποστήριξαν οι κοινωνικοί εταίροι. Δε ζήτησαν επέκταση των εκούσιων επιπέδων μεγέθυνσης σύμφωνα με το Μνημόνιο συμφωνίας, όταν αυτό έληξε το 2008, ούτε ζήτησαν τη συνέχιση του συστήματος επιτήρησης κατά το 2009 - αν και αντιλαμβάνομαι ότι ορισμένα κράτη μέλη θα είχαν προτιμήσει να το κάναμε. Οι εισαγωγές από την Κίνα έχουν αυξηθεί συνολικά, ωστόσο σε λογικό πλαίσιο. Σημαντικές αυξήσεις σε ορισμένες κατηγορίες - όπως για παράδειγμα τα φορέματα, τα παντελόνια και οι μπλούζες - εξισορροπήθηκαν με μειώσεις εισαγωγών κλωστοϋφαντουργικών από προμηθευτές σε άλλες χώρες. Έτσι, συνολικά το 2008, μόνο μια μικρή αύξηση πραγματοποιήθηκε συνολικά και οι αγορές την απορρόφησαν αρκετά καλά.
<P>
Οι σωστές πολιτικές αντιδράσεις δεν είναι το κλείσιμο των αγορών μας ή η παρακολούθηση των εισαγωγών. Πρέπει να διασφαλίσουμε ότι όλες οι επιχειρήσεις μπορούν να αλλάξουν, να προσαρμοστούν, να κάνουν συναλλαγές και να καινοτομήσουν έξω από τις τρέχουσες συνθήκες. Ακριβώς για να βοηθηθούν οι επιχειρήσεις υιοθετήθηκε το ευρωπαϊκό σχέδιο για την ανάκαμψη της οικονομίας. Αυτό, φυσικά, αντιπροσωπεύει μια τεράστια αύξηση της τάξεως του 1.5% του ΑεγχΠ της ΕΕ, που θα βοηθήσει τον τομέα της κλωστοϋφαντουργίας και των ειδών ένδυσης. Οι προκλήσεις για τον τομέα είναι προγενέστερες της τρέχουσας επιβράδυνσης. Οκτώ από τις δεκαπέντε αιτήσεις του Ταμείου Προσαρμογής στην Παγκοσμιοποίηση αφορούν την υποστήριξη των εργαζομένων στον τομέα της κλωστοϋφαντουργίας.
<P>
" Επιτροπή είναι έτοιμη να υποστηρίξει πρωτοβουλίες για τη δημιουργία εταιρικών σχέσεων στον τομέα της κλωστοϋφαντουργίας και των ειδών ένδυσης, σχεδιασμένων για την πρόβλεψη αναδιάρθρωσης με στόχο την προστασία της απασχόλησης, ενώ συνολικά ο τομέας ωφελείται από το γεγονός ότι υπάρχει παγιωμένο πλαίσιο για κοινωνικό διάλογο. Χαιρετίζουμε το ψήφισμα του Κοινοβουλίου σχετικά με το μέλλον του τομέα της κλωστοϋφαντουργίας. Προχωρούμε στην πρόσβαση στην αγορά, στα κεφάλαια από την πρωτοβουλία για πρωτοπόρες αγορές και σε κάθε συμφωνία ελεύθερων συναλλαγών, καθώς αυτά αποτελούν αιτίες που συνδέονται αποκλειστικά με τα περιβαλλοντικά και τα κοινωνικά πρότυπα. Φυσικά η νομισματική υποτίμηση παραμένει στο πρόγραμμά μας.
<SPEAKER ID="089" NAME="Γεώργιος Παπαστάμκος">
εξ ονόματος της ομάδας PPE-DE. - (EL) Κυρία Πρόεδρε, η κλωστοϋφαντουργία και ένδυση αποτελούν κατ' εξοχήν διεθνοποιημένο κλάδο της οικονομίας. Έναν κλάδο που χαρακτηρίζεται από συνεχείς μεταβολές ως προς τους τόπους παραγωγής και από διαρκείς αναδιαρθρώσεις και προσαρμογές στα νέα δεδομένα όπως η απελευθέρωση των διεθνών εμπορικών ροών. Για πολλά κράτη μέλη της Ένωσης, μεταξύ των οποίων και η Ελλάδα, ο εν λόγω κλάδος αποτελεί σημαντική πηγή παραγωγής εξαγωγών και απασχόλησης. Ωστόσο, η σημαντική απο-χωροθέτηση των μονάδων παραγωγής και η σταθερή μείωση της απασχόλησης έχουν προσλάβει ανησυχητικές διαστάσεις. Πέραν των διαρθρωτικών προβλημάτων, αρνητικό ρόλο παίζει η έντονη απόκλιση μεταξύ των εισαγωγικών δασμών της Ένωσης αφενός και των σημαντικότερων ανταγωνιστικών μας αφετέρου. Κυρία Επίτροπε, συζητούμε για έναν κλάδο ο οποίος αντιπροσωπεύει ένα ιδιαιτέρως υψηλό ποσοστό των συνολικών κατασχέσεων κλεψίτυπων προϊόντων στα σύνορα της Ένωσης με διαρκώς αυξητικές τάσεις. Εν προκειμένω, θεωρώ θετική την πρόταση για τη σύσταση ευρωπαϊκού παρατηρητηρίου για τα παρατημένα προϊόντα ώστε να επιτύχουμε καλύτερο συντονισμό μεταξύ των αρμοδίων αρχών και των κρατών μελών, αλλά και των υπηρεσιών της Επιτροπής, αλλά και με όρους αποτελεσματικής συνέργειας με τον ιδιωτικό τομέα. Αναγκαία θεωρώ την υιοθέτηση ρυθμίσεων σχετικά με το σήμα καταγωγής "Κατασκευάστηκε στην", η οποία θα συμβάλει στη διασφάλιση όρων θεμιτού ανταγωνισμού και στην προστασία των καταναλωτών. " καθιέρωση αποτελεσματικότερων κανόνων προέλευσης είναι σημαντική σε ό,τι αφορά την εφαρμογή δασμολογικών ποσοστώσεων στο πλαίσιο των γενικευμένων δασμολογικών προτιμήσεων και των περιφερειακών συμφωνιών. Καλούμενα να διαμορφώσουμε ένα νέο πλαίσιο συνεργατικής σχέσης μεταξύ των φορέων άσκησης βιομηχανικής και περιφερειακής πολιτικής και των επιχειρήσεων. Να στηρίξουμε αποτελεσματικά τις ευρωπαϊκές επιχειρήσεις ιδίως τις μικρομεσαίες, ώστε να διατηρήσουν και να βελτιώσουν περαιτέρω την ανταγωνιστική τους εξειδίκευση. Αναφέρομαι στην παραγωγή προϊόντων υψηλής προστιθέμενης αξίας στην ποιότητα και στο σχέδιο, στην καινοτομία και στη χρήση νέων τεχνολογιών.
<SPEAKER ID="090" NAME="Rovana Plumb">
εξ ονόματος της ομάδας PSE. - (RO) Θα θέλαμε να σας ευχαριστήσουμε για τις απαντήσεις σας στα προφορικά ερωτήματα. Θα ήθελα να τονίσω ότι, όπως είναι γνωστό, ο τομέας της κλωστοϋφαντουργίας συνεισφέρει πολύ σημαντικά στον ΑΕγχΠ όλων των κρατών μελών, συμπεριλαμβανομένης της Ρουμανίας. Γνωρίζουμε καλά ότι ο τομέας αυτός δημιουργεί νέες θέσεις εργασίας, ειδικά για τις γυναίκες εργαζόμενες. Συμφωνώ και υποστηρίζω τα μέτρα που προτείνετε διότι, μια και γνωρίζουμε πόσο σημαντικό είναι το εμπόριο στην τρέχουσα οικονομική κρίση, πρέπει να αντιληφθούμε πόσο σημαντικά είναι τα μέτρα που πρέπει να λάβουμε, ώστε να προστατέψουμε τις θέσεις εργασίας.
<P>
Έχοντας υπόψη ότι το κοινό σύστημα επιτήρησης για τις εισαγωγές κλωστοϋφαντουργικών από την Κίνα έπαψε να λειτουργεί από το τέλος της προηγούμενης χρονιάς, το οποίο αντιλαμβάνομαι ότι αποτέλεσε σημαντικό εργαλείο για την παρακολούθηση της αγοράς, θα ήθελα να προτείνω στην Επιτροπή να προσδώσει μεγαλύτερη σημασία όχι μόνο στον τομέα της κλωστοϋφαντουργίας, αλλά επίσης και σε άλλους ευάλωτους βιομηχανικούς τομείς, όπως ο χάλυβας, τα χημικά και τα μηχανήματα. Θα ήθελα επίσης να προτείνω να παρουσιάζει η Ευρωπαϊκή Επιτροπή τακτικά μελέτες επιπτώσεων, στατιστικά δεδομένα ή άλλα στοιχεία και συναφή μέσα για αυτούς τους τομείς. Θα ήθελα να σας συγχαρώ για μια ακόμα φορά για τα μέτρα που προτείνατε σχετικά με την πρόσβαση, το ελεύθερο εμπόριο, τα κεφάλαια και το περιβάλλον.
<SPEAKER ID="092" NAME="Gianluca Susta" LANGUAGE="IT">
Κυρία Πρόεδρε, κυρίες και κύριοι, δεν υπάρχει αμφιβολία ότι αντιμετωπίζουμε μια ιδιαίτερα σοβαρή βιομηχανική κρίση, και η ευρωπαϊκή βιομηχανία κλωστοϋφαντουργικών δεν μπορεί να ξεφύγει από αυτήν την κρίση, η οποία αποτελεί επίσης προϊόν της οικονομικής κρίσης.
<P>
Είναι σαφές ότι η καθυστέρηση στις καταναλωτικές δαπάνες επηρεάζει τα ευρωπαϊκά προϊόντα ανώτερης ποιότητας, συμπεριλαμβανομένων εκείνων από τη χώρα μου, την Ιταλία, σε έναν τομέα ο οποίος γνώρισε, όπως τόνισε ο Πρόεδρος της Επιτροπής Διεθνούς Εμπορίου, την απώλεια 350 000 θέσεων εργασίας και του 5% των επιχειρήσεων.
<P>
Σε αυτό το σημείο, ωστόσο, πιστεύω ότι περισσότερο από την οικονομική υποστήριξη, αυτός ο τομέας, όπως και άλλοι βιομηχανικοί τομείς, χρειάζεται κανόνες και απαιτεί, όπως ήδη έχει τονιστεί, ουσιαστική αμοιβαιότητα. Παρόλο που μπορούμε να καταλάβουμε ότι, σε σχέση με τις αναδυόμενες χώρες, υπάρχουν τάσεις υποστήριξης όσον αφορά το πραγματικό άνοιγμα της αγοράς προκειμένου να προωθηθεί η ανάπτυξη αυτών των χωρών και κατά συνέπεια των νέων αγορών, πολύ λιγότερο κατανοητή είναι η έλλειψη αμοιβαιότητας σχετικά με τους νομοθετικούς και τους δασμολογικούς φραγμούς σε σχέση με τις πιο ανεπτυγμένες χώρες: τις "νωμένες Πολιτείες, τον Καναδά, την Αυστραλία και την Ιαπωνία.
<P>
Για αυτόν το λόγο ορισμένα θεμελιώδη ζητήματα - για τα οποία, πιστεύω, ότι η δέσμευση ήταν πιο πολύ στα χαρτιά παρά στην πράξη - όπως το ζήτημα του σήματος ένδειξης προέλευσης, πρέπει να ξαναγίνουν οι κύριες εστίες προσοχής της Επιτροπής και του Συμβουλίου. " Ευρώπη χρειάζεται νέους κανόνες, αλλά χρειάζεται επίσης και αμοιβαιότητα και αυξημένες προσπάθειες καταπολέμησης της παραποίησης/απομίμησης και της πειρατείας, ώστε να αναληφθεί πραγματική δράση όσον αφορά μέτρα αντιντάμπινγκ και, κυρίως, ώστε να εγκριθεί ο κανονισμός για το σήμα ένδειξης προέλευσης.
<P>
Βλέπετε, κυρία Επίτροπε, εάν λάβουμε μέρος σε έναν αγώνα μποξ με το ένα χέρι δεμένο πίσω από την πλάτη μας, δεν μπορούμε να κερδίσουμε. Θα ήθελα επίσης να επαναλάβω ότι πρόκειται για πρόβλημα το οποίο αφορά εκτός από εμάς και τις "νωμένες Πολιτείες και δεν αφορά μόνο την Κίνα ή την Ινδία. Έχουν κανόνες ανιχνευσιμότητας, που εφαρμόζουν και στα προϊόντα μας, τους οποίους ωστόσο δεν έχουμε εμείς. Αυτό, λοιπόν, είναι ένα θεμελιώδες ζήτημα, σε σχέση με το οποίο πιστεύω ότι η πρωτοβουλία της Επιτροπής πρέπει να ενταθεί πολύ περισσότερο απ' ό,τι στο παρελθόν, διότι έχουμε δει ότι, όταν το επιθυμεί, μπορεί να πείσει ακόμα και εκείνους που διαφωνούν, όπως συνέβη στην περίπτωση του περιβαλλοντικού ζητήματος.
<P>
Ολοκληρώνοντας, θεωρώ ότι υπάρχουν ορισμένα μέτρα τα οποία έχουν μεγάλο κόστος και άλλα που έχουν μικρότερο κόστος, ωστόσο εκείνα με το μεγαλύτερο κόστος είναι μέρος του πακέτου αντιμετώπισης της κρίσης, η οποία πρόκειται να ξεκινήσει. Αυτά περιλαμβάνουν το Ταμείο Προσαρμογής στην Παγκοσμιοποίηση, τη διαθεσιμότητα περισσότερων πιστώσεων για την προώθηση των επενδύσεων και την ενίσχυση των κεφαλαίων των μικρομεσαίων επιχειρήσεων, περισσότερα κεφάλαια για έρευνα στην τεχνολογική πλατφόρμα των κλωστοϋφαντουργικών και περισσότερη υποστήριξη των εξαγωγών από μικρομεσαίες επιχειρήσεις. Τα μέτρα με μικρότερο κόστος είναι συγκεκριμένα ο κανονισμός για το σήμα ένδειξης προέλευσης, η προστασία της πνευματικής ιδιοκτησίας, το αντιντάμπινγκ και η καταπολέμηση της παραποίησης/απομίμησης. Εάν μπορέσουμε να προωθήσουμε όλα αυτά τα μέτρα με το μεγαλύτερο ή το μικρότερο κόστος, πιστεύω ότι θα βοηθήσουμε την οικονομία της Ευρώπης, χωρίς να αλλάξουμε τους κανόνες ανταγωνισμού και χωρίς να πέσουμε στην παγίδα του νεοπροστατευτισμού.
<SPEAKER ID="093" NAME="Pedro Guerreiro">
εξ ονόματος της ομάδας GUE/NGL. - (PT) Μετά τις άλλες πρωτοβουλίες, προτείναμε στην Επιτροπή Διεθνούς Εμπορίου του Ευρωπαϊκού Κοινοβουλίου να τεθεί ένα προφορικό ερώτημα σε συζήτηση στην ολομέλεια σχετικά με την παραγωγή και την απασχόληση στον τομέα της κλωστοϋφαντουργίας και των ειδών ένδυσης σε διαφορετικά κράτη μέλη της Ευρωπαϊκής Ένωσης, επειδή θεωρούμε ότι κάτι τέτοιο είναι επείγον και απαραίτητο.
<P>
Προτείναμε επίσης η συζήτηση να περιλαμβάνει τη συμμετοχή του Συμβουλίου και να ολοκληρωθεί με ψήφισμα από αυτό το Κοινοβούλιο∙ ωστόσο, οι προτάσεις αυτές δεν έτυχαν της υποστήριξης άλλων κοινοβουλευτικών ομάδων.
<P>
Περισσότερο από ένας χρόνος έχει περάσει από τη συζήτηση που πραγματοποιήθηκε σε αυτό το Κοινοβούλιο στις 12 Δεκεμβρίου 2007. Τότε σημάναμε συναγερμό σχετικά με το ότι, εάν δεν λαμβάνονταν μέτρα για την προστασία της παραγωγής και της απασχόλησης στον τομέα της κλωστοϋφαντουργίας και των ειδών ένδυσης, θα συνεχίζαμε να αντιμετωπίζουμε την αγωνία και την καταστροφή ενός μεγάλου μέρους αυτού του στρατηγικού τομέα. Έκτοτε, και όπως είχε συμβεί στο παρελθόν, χιλιάδες θέσεις εργασίας χάθηκαν και αμέτρητες εταιρείες έκλεισαν, με την απώλεια 350 000 θέσεων εργασίας και ενός ποσοστού εταιρειών της τάξεως του 5% μόνο τα τελευταία δύο χρόνια.
<P>
Θα θέλαμε να ρωτήσουμε, εάν αυτό είναι ο ανταγωνισμός μέσω της αναδιάρθρωσης που ισχυρίζεται η Ευρωπαϊκή Επιτροπή. Έκτοτε, και όπως συνέβη παλαιότερα, οι εργαζόμενοι συνεχίζουν να έρχονται αντιμέτωποι με την ανεργία - πολύ συχνά χωρίς καταβολή χρηματικής αποζημίωσης ούτε καταβολή καθυστερούμενων χρηματικών παροχών που τους οφείλονται - με εντεινόμενη εκμετάλλευση, με περισσότερη ανασφάλεια, με καθυστέρηση στην καταβολή μισθών και με απορρυθμισμένο ωράριο εργασίας.
<P>
Ορισμένες αιτίες και άτομα είναι υπεύθυνα για αυτήν την κατάσταση, όπως εκείνοι που προωθούν την απελευθέρωση του εμπορίου κλωστοϋφαντουργικών και ειδών ένδυσης και τη μεταφορά της παραγωγής με στόχο τα μέγιστα κέρδη, θέτοντας έτσι ένα μεγάλο μέρος του τομέα έναντι ανταγωνισμού που βασίζεται σε δύο μέτρα και δύο σταθμά, τα οποία καθορίζονται από την αρχή.
<P>
Αντιμέτωπη με αυτήν την κατάσταση, η Ευρωπαϊκή Ένωση είτε κωφεύει είτε λαμβάνει κατευναστικά μέτρα, τα οποία κάθε άλλο παρά αποτελούν απάντηση στα προβλήματα και στις ανάγκες του τομέα.
<P>
" Ευρωπαϊκή Επιτροπή, αντίθετα με άλλους τομείς, δε θεωρεί σημαντικό, όπως ισχυρίζεται, τον τομέα των κλωστοϋφαντουργικών και των ειδών ένδυσης. Μαζί με επείγοντα μέτρα, τα οποία πρέπει να υλοποιηθούν από κάθε κράτος μέλος, η Ευρωπαϊκή Ένωση έχει επίσης καθήκον να δώσει μια απάντηση στα σοβαρότατα προβλήματα, με τα οποία παλεύει ο τομέας.
<P>
Κυρία Επίτροπε, πότε θα ισχύσουν δεσμευτικοί κανόνες σχετικά με την επίθεση ετικετών προέλευσης, με υιοθέτηση, για παράδειγμα, του κανονισμού "Κατασκευάστηκε στην..."; Πότε θα ισχύσουν όσον αφορά τα εισαγόμενα προϊόντα οι ίδιες απαιτήσεις για την ασφάλεια και την προστασία του καταναλωτή, όπως απαιτείται για τα προϊόντα που κατασκευάζονται στην Ευρωπαϊκή Ένωση; Με ποιον τρόπο θα συνεχίσει η Ευρωπαϊκή Ένωση να παρακολουθεί σε πραγματικό χρόνο τις τάσεις στις εισαγωγές και τον τελωνειακό έλεγχο κρατώντας τον τομέα πλήρως ενημερωμένο και πραγματοποιώντας επίκληση ρητρών διασφάλισης, όταν είναι απαραίτητο; Πώς θα χρησιμοποιήσει το δημοσιονομικό πλαίσιο 2007-2013, συμπεριλαμβανομένου του λεγόμενου Ταμείου Προσαρμογής στην Παγκοσμιοποίηση, για να υποστηρίξει την παραγωγή και την απασχόληση στον τομέα της κλωστοϋφαντουργίας και των ειδών ενδύσεως, κυρίως όσον αφορά τις μικρομεσαίες επιχειρήσεις που επηρεάζονται από την απελευθέρωση; Πότε θα υπάρξει νομισματική και συναλλαγματική πολιτική που δε θα θέτει σε μειονεκτική θέση τις εξαγωγές ορισμένων κρατών μελών; Πότε θα δημιουργηθεί το κοινοτικό πρόγραμμα, το οποίο πρότεινε αυτό το Κοινοβούλιο, πότε θα απελευθερωθούν τα οικονομικά μέσα για τον εκσυγχρονισμό και την προώθηση του τομέα και της διαφοροποίησης της βιομηχανικής δραστηριότητας, κυρίως εκείνα που απευθύνονται στις λιγότερο ευνοημένες περιφέρειες, οι οποίες εξαρτώνται από αυτά;
<SPEAKER ID="094" NAME="Tokia Saïfi" AFFILIATION="PPE-DE">
- (FR) Κυρία Πρόεδρε, ο ευρωπαϊκός τομέας κλωστοϋφαντουργικών και των ειδών ένδυσης είναι ένας τομέας που επλήγη ιδιαιτέρως κατά τη διάρκεια των τελευταίων ετών από τις καταστροφικές συνέπειες της παγκοσμιοποίησης.
<P>
Σήμερα, παρά τις ακόμα οδυνηρές πληγές σε ορισμένες ευρωπαϊκές περιφέρειες, ο τομέας αυτός έχει καταφέρει να αλλάξει κατεύθυνση, διαμέσου της ανάπτυξης των τεχνικών και των καινοτόμων κλωστοϋφαντουργικών προϊόντων.
<P>
Ωστόσο, ας μην υπονομεύουμε την ικανότητα αυτής της βιομηχανίας για ανάκαμψη επιδεικνύοντας από την πλευρά μας χαλαρότητα και αμέλεια. " Ευρωπαϊκή Ένωση πρέπει πράγματι να διατηρήσει την πολιτική βούληση, ώστε να δημιουργήσει ένα σταθερό ανταγωνιστικό πλαίσιο για τις επιχειρήσεις της παραμένοντας σε εγρήγορση και αναλαμβάνοντας πρακτική και αποτελεσματική δράση, όταν αυτό κρίνεται απαραίτητο.
<P>
Προκειμένου να το κάνει αυτό η Ένωση, κυρία Επίτροπε, πρέπει να συνεχίσετε να παρακολουθείτε τις στατιστικές τελωνειακού ελέγχου για τις εισαγωγές που φθάνουν από την Κίνα και πρέπει να κρατάτε αυτόν τον τομέα ενήμερο για τις πιο πρόσφατες εξελίξεις. Πρέπει να παρακολουθούμε στενά την κατάσταση και πρέπει να ανταποκρινόμαστε. " Ευρωπαϊκή Ένωση έχει τα μέσα για να το κάνει αυτό: ένα εξαιρετικό παράδειγμα των μέσων αυτών αποτελούν τα μέσα εμπορικής προστασίας.
<P>
Συνεπώς, θα συνεχίσω τη διάδοση της άποψης ότι μια Ευρώπη που προστατεύει δεν είναι μια Ευρώπη προστατευτισμού.
<P>
Ωστόσο, η ανησυχία μου σήμερα, κυρία Επίτροπε, σχετίζεται με τη χωρίς προηγούμενο αύξηση των κατασχέσεων κλωστοϋφαντουργικών και δερμάτινων ειδών, τα οποία αποτελούν αντικείμενο παραποίησης/απομίμησης∙ τα είδη αυτά είναι εμποτισμένα με αζωχρώματα ή νικέλιο και θέτουν όλο και περισσότερο την ασφάλεια και την υγεία των ευρωπαίων καταναλωτών σε κίνδυνο. Πρόκειται για φαινόμενο το οποίο, όπως κάλλιστα μπορείτε να φανταστείτε, δεν πρόκειται να σταματήσει με την οικονομική κρίση που περνάμε.
<P>
Για αυτόν το λόγο σας καλώ να συνεργαστείτε με τα κράτη μέλη, ώστε να υλοποιήσετε το συντομότερο δυνατό το τετραετές σχέδιο δράσης για την καταπολέμηση της παραποίησης/απομίμησης και της πειρατείας, με τη δημιουργία ενός ευρωπαϊκού Παρατηρητηρίου για τις απομιμήσεις και την ενδυνάμωση του ευρωπαϊκού τελωνειακού συστήματος.
<P>
" υποχρεωτική ένδειξη της προέλευσης αγαθών από τρίτες χώρες, η εναρμόνιση των διαδικασιών τελωνειακού ελέγχου και η τιμωρία των παραβιάσεων δικαιωμάτων πνευματικής ιδιοκτησίας μέσω ποινικών διώξεων είναι οι μάχες που πρέπει να δώσουμε εξ ονόματος των επιχειρήσεών μας, των θέσεων εργασίας μας και των πολιτών της Ευρώπης.
<SPEAKER ID="095" NAME="Francisco Assis" AFFILIATION="PSE">
(PT) Κυρία Πρόεδρε, κυρία Επίτροπε, πρόκειται για πολύ συγκεκριμένη περίπτωση στην οποία ισχύει απολύτως η διάκριση που κάναμε πριν από λίγο καιρό, στην προηγούμενη συζήτηση, ανάμεσα στην προστασία και τον προστατευτισμό.
<P>
Πρέπει να πούμε "Όχι" στον προστατευτισμό, ο οποίος αποδυναμώνει, ωστόσο η προστασία προκειμένου να διαφυλαχτούν θεμελιώδη δικαιώματα των Ευρωπαίων είναι απολύτως απαραίτητη. Πρόκειται για έναν πολύ σημαντικό τομέα για διάφορες ευρωπαϊκές περιφέρειες και χώρες, όπως είναι η περίπτωση της περιφέρειας από την οποία κατάγομαι, η περιφέρεια της Βόρειας Πορτογαλίας. Έχει καίρια σημασία για την οικονομία της περιφέρειας. Πρόκειται για τομέα που έχει εκτεθεί ιδιαίτερα κατά τη διαδικασία της παγκοσμιοποίησης. Σε μια σοβαρή οικονομική κρίση σαν αυτήν που βιώνουμε, ο τομέας αυτός ζει πραγματικά δραματικές ώρες.
<P>
" Ευρωπαϊκή Ένωση και τα κράτη μέλη πρέπει να προσέξουν περισσότερο τη βιομηχανία κλωστοϋφαντουργικών επιλέγοντας αμυντικά και επιθετικά μέτρα. Τα αμυντικά μέτρα συνεπάγονται τη χρήση όλων των μηχανισμών και των μέσων εμπορικής άμυνας, τα οποία υπάρχουν στη διάθεσή μας. Περιλαμβάνουν επίσης τη διατήρηση του πολιτικού διαλόγου με τους κύριους εταίρους μας για την αντιμετώπιση καταστάσεων πραγματικού νομισματικού προστατευτισμού και καταστάσεων που απειλούν τα νόμιμα συμφέροντα των ευρωπαίων παραγωγών. " υπεράσπιση των ευρωπαίων παραγωγών, εργοδοτών και εργαζομένων σημαίνει υπεράσπιση των ευρωπαίων πολιτών και επίσης υπεράσπιση των ευρωπαίων καταναλωτών. Αυτό πρέπει να αντιληφθούμε μια για πάντα.
<P>
Ταυτόχρονα, πρέπει να χρησιμοποιήσουμε αυτά τα αμυντικά μέτρα σύμφωνα με αρχές τόσο απλές όσο αυτές που έχουν ήδη καθοριστεί εδώ: την αρχή της αμοιβαιότητας και την αρχή του συνεχούς αγώνα ενάντια στον αθέμιτο ανταγωνισμό. Δε ζητάμε ειδική μεταχείριση για την Ευρωπαϊκή Ένωση ή για τις περιοχές που έχουν πληγεί περισσότερο στην Ευρωπαϊκή Ένωση. Απαιτούμε απλώς να υπάρχουν κανόνες και οι κανόνες αυτοί να βασίζονται στις θεμελιώδεις αρχές της αμοιβαιότητας. Ωστόσο, παρόλο που η Ευρωπαϊκή Ένωση και τα κράτη μέλη της δεν πρέπει να διστάσουν να πολεμήσουν για τα μέσα εμπορικής άμυνας, τα οποία θεωρούνται καταλληλότερα να εφαρμοστούν οποιαδήποτε στιγμή, πρέπει επίσης να αναπτύξουμε επιθετικές πολιτικές και μέτρα. Στην πραγματικότητα, αυτό συμβαίνει ήδη, στο πλαίσιο του εκσυγχρονισμού του τομέα και επίσης στους τομείς της ανάπτυξης ανθρωπίνων πόρων, της επένδυσης στην επαγγελματική κατάρτιση, του τεχνολογικού εκσυγχρονισμού και της ανάπτυξης των περιφερειών.
<P>
Υπάρχουν περιφέρειες, και γνωρίζω καλά μία από αυτές, η οποία, όπως μόλις είπα, είναι η περιφέρεια της Βόρειας Πορτογαλίας, που αντιμετωπίζουν πραγματικά τραγικές καταστάσεις και είναι απαραίτητο να τις αντιμετωπίσουμε κατά μέτωπο.
<SPEAKER ID="096" NAME="DanutBudreikait" AFFILIATION="ALDE">
(LT) Φέτος μπορεί να χαθεί έως το 50% των θέσεων εργασίας στον τομέα κλωστοϋφαντουργίας και ειδών ένδυσης της Λιθουανίας. Σχεδόν 20 000 εργαζόμενοι μπορεί να μείνουν άνεργοι. Αυτό δε θα είναι απλώς συνέπεια της χρηματοοικονομικής κρίσης. " βιομηχανία κλωστοϋφαντουργικών πρέπει να αντέξει σε συνθήκες άνισου ανταγωνισμού και να θέσει σε ισχύ υψηλότερες κατασκευαστικές, εργασιακές, υγειονομικές και οικολογικές προδιαγραφές. Είναι πολύ δύσκολο να ανταγωνιστούμε την επιδοτούμενη παραγωγή της Κίνας εξαιτίας της μη ισορροπημένης συναλλαγματικής ισοτιμίας, των πολιτικών τραπεζικού δανεισμού, της απουσίας έκπτωσης αποσβέσεων και της φορολογικής πολιτικής. Επιπλέον, η Κίνα και άλλες χώρες αυξάνουν συνεχώς τα εμπόδια όσον αφορά την πρόσβαση στην αγορά επηρεάζοντας τα προϊόντα της ΕΕ. Τι γνώμη έχει η Επιτροπή για την περίπτωση κατά την οποία η τιμή ενός κινεζικού προϊόντος είναι χαμηλότερη από αυτή των πρώτων υλών που χρησιμοποιούνται για την κατασκευή του; Τι δράσεις σκοπεύει να αναλάβει η Επιτροπή για την επαναφορά των συνθηκών ισότιμου ανταγωνισμού, των λεγόμενων ισότιμων όρων ανταγωνισμού; Επιπλέον, θα ήθελα να ζητήσω να παρουσιαστούν συγκεκριμένα στοιχεία που να δείχνουν με ποιον τρόπο το Γραφείο υποστήριξης, το οποίο ιδρύθηκε από την Επιτροπή για να συνδράμει τις μικρομεσαίες επιχειρήσεις, βοηθά τη βιομηχανία κλωστοϋφαντουργικών να εκκινήσει έρευνες όσον αφορά την εφαρμογή των μέτρων προστασίας της αγοράς σε προφανείς περιπτώσεις αθέμιτου ανταγωνισμού. Προς πληροφόρησή σας, οι κατασκευαστές λινών κλωστοϋφαντουργικών προσπαθούν εδώ και δύο χρόνια να εκκινήσουν μια περίπτωση αντιντάμπινγκ εναντίον λινών υφασμάτων κινεζικής προέλευσης, ωστόσο μέχρι στιγμής δεν τα έχουν καταφέρει διότι η Επιτροπή δεν παρέχει καμία βοήθεια. Τι προτείνει η Επιτροπή να κάνουν οι κατασκευαστές κλωστοϋφαντουργικών;
<SPEAKER ID="097" NAME="Ivo Belet" AFFILIATION="PPE-DE">
(NL) Κυρία Επίτροπε, είπατε πριν από λίγο ότι, σε γενικούς όρους, η κατάσταση με τις εισαγωγές κλωστοϋφαντουργικών από την Κίνα το 2008 είχε καλύτερη έκβαση από την αναμενόμενη. Νιώθω καθήκον μου να διαψεύσω με σθένος τη δήλωσή σας, καθώς οι αριθμοί δίνουν μια τελείως διαφορετική εικόνα.
<P>
Στην πραγματικότητα, πέρυσι οι εισαγωγές κλωστοϋφαντουργικών από την Κίνα αυξήθηκαν δραματικά. Δεν υπάρχει αμφιβολία ότι εάν κοιτάξουμε τα τι-σερτ, τα παντελόνια, τα φορέματα και τις μπλούζες, με άλλα λόγια τις ευάλωτες κατηγορίες προϊόντων, υπάρχει σχεδόν διπλασιασμός των εισαγωγών σε διάστημα ενός έτους μόνο, γεγονός που συνιστά σαφώς αίτια μεγάλης ανησυχίας. Αυτό σημαίνει ότι το σύστημα επιτήρησης που εφαρμοζόταν όλο αυτό το διάστημα δε λειτουργεί. Όπως όλοι γνωρίζουμε, το σύστημα διπλού ελέγχου δε λειτουργεί πλέον. Αυτή η κατάσταση, Λαίδη Ashton, είναι δυσβάστακτη, διότι δεν μπορούμε στην ουσία θα επιβάλλουμε κυρώσεις∙ δεν έχουμε επιρροή.
<P>
Όπως είπε και ο προηγούμενος ομιλητής, οι αριθμοί δείχνουν επίσης ότι υπάρχει κάτι ολωσδιόλου εσφαλμένο όσον αφορά τις τιμές αυτών των μαζικών εισαγωγών από κινεζικά κλωστοϋφαντουργικά. Οι τιμές έχουν πέσει σχεδόν κατά το ένα τρίτο και η πτώση αυτή δεν μπορεί να αποδοθεί μόνο σε διαφορές συναλλαγματικής ισοτιμίας. Επιπλέον, κυρία Επίτροπε, τα έξοδα παραγωγής στην Κίνα αυξήθηκαν κατακόρυφα πάλι κατά το τελευταίο έτος, γεγονός που υποδηλώνει ότι οι τιμές αυτές είναι ουσιαστικά τιμές ντάμπινγκ. Πιστεύουμε ότι εσείς δε θα το αφήσετε αυτό να περάσει χωρίς αμφισβήτηση. Όπως ανέφερε η κ. Wortmann-Kool νωρίτερα, 350 000 θέσεις εργασίας έχουν χαθεί κατά τη διάρκεια των δύο τελευταίων ετών. Σε μεγάλο βαθμό, αυτό είναι αποτέλεσμα του αθέμιτου ανταγωνισμού και πρέπει να αντιμετωπίσουμε αυτήν την κατάσταση.
<P>
Αυτό δεν είναι το μόνο ζήτημα ανησυχίας, κυρία Επίτροπε. Όπως γνωρίζετε, η ασφάλιση πιστώσεων είναι πολύ πιο δύσκολο να επιτευχθεί στο τρέχον κλίμα και αυτό έχει άμεση, καταστρεπτική επίδραση στις εξαγωγές. " Γαλλική Κυβέρνηση έχει ήδη αναπτύξει ένα σύστημα πρόσθετης ασφάλισης πιστώσεων για τον τομέα των ειδών ένδυσης και της κλωστοϋφαντουργίας. Θα άξιζε τον κόπο να εξετάσουμε εάν μπορούμε να προτείνουμε αυτό το σύστημα και να το προωθήσουμε περαιτέρω σε ευρωπαϊκό επίπεδο. Δεν προτείνω εναρμόνιση, αλλά προσπάθεια εφαρμογής πρωτοβουλιών σε ευρωπαϊκό επίπεδο, ώστε να προωθηθεί σε κάποιο βαθμό το γαλλικό σύστημα. Μπορείτε να δεσμευθείτε ότι, χρησιμοποιώντας τις εξουσίες που έχετε στη διάθεσή σας, θα υλοποιήσετε πρωτοβουλίες προς αυτήν την κατεύθυνση; Οι πρωτοβουλίες αυτές δε χρειάζεται να έχουν κάποιο κόστος. Είναι απλώς ζήτημα πολιτικής βούλησης και συντονισμού.
<SPEAKER ID="098" NAME="Martí Grau i Segú" AFFILIATION="PSE">
(ES) Κυρία Πρόεδρε, κυρία Επίτροπε, πρόσφατα γίναμε μάρτυρες του γεγονότος ότι ο τομέας της κλωστοϋφαντουργίας περνάει μείζων κρίση, η οποία έχει οδηγήσει πολλές επιχειρήσεις σε κλείσιμο, μεταφορά της παραγωγής και μειώσεις προσωπικού, κυρίως σε περιφέρειες που ειδικεύονται σε αυτήν τη βιομηχανία.
<P>
Λόγω της τρέχουσας οικονομικής κρίσης, η Ευρωπαϊκή Επιτροπή πρέπει να ενεργήσει το συντομότερο δυνατό σε συνεργασία με τα κράτη μέλη, ώστε να περιορίσει τις κοινωνικοοικονομικές συνέπειες αυτής της αναδιάρθρωσης. Οι αλλαγές αυτές ήταν ιδιαίτερα μεγάλες όσον αφορά τις περιφέρειες και τις οικογένειες που επηρεάστηκαν.
<P>
Θεωρώ ότι πρέπει να δοθεί βοήθεια στους εργαζομένους στον τομέα της κλωστοϋφαντουργίας και των ειδών ένδυσης και ότι πρέπει να καταρτιστούν κοινωνικά μέτρα με τη μορφή σχεδίων αρωγής προς τις εταιρείες που βρίσκονται σε διαδικασία αναδιάρθρωσης και είναι επί του παρόντος σε πολύ δύσκολη θέση. Θα ήταν επιθυμητό να διοχετευθεί ένα μεγάλο μέρος του Ευρωπαϊκού Ταμείου Προσαρμογής στην Παγκοσμιοποίηση στην αναδιάρθρωση και στον επαναπροσανατολισμό του τομέα της κλωστοϋφαντουργίας, κυρίως όσον αφορά τις μικρομεσαίες επιχειρήσεις που συνιστούν την πλειοψηφία του τομέα στην Ευρωπαϊκή Ένωση. Οι ΜΜΕ έχουν υποφέρει σημαντικά από τις συνέπειες της απελευθέρωσης της αγοράς.
<P>
Επιπλέον, το σύστημα ελέγχου εισαγωγών πρέπει να αναδιαμορφωθεί, κυρίως σε σχέση με τις κινεζικές εισαγωγές, εξαιτίας του όγκου τους. Δεν πρόκειται, σε καμία περίπτωση, για ζήτημα προώθησης εμπορικών φραγμών. Πρόκειται περισσότερο για ζήτημα αντιστάθμισης των αρνητικών συνεπειών αυτής της σημαντικής αλλαγής. Δεν πρέπει να ξεχνάμε ότι η Ευρωπαϊκή Ένωση είναι παγκοσμίως ο δεύτερος μεγαλύτερος εξαγωγέας κλωστοϋφαντουργικών προϊόντων και ειδών ένδυσης, γεγονός που καθιστά απαραίτητη την εγγύηση βέλτιστης πρόσβασης στις αγορές τρίτων χωρών. Αυτό είναι ουσιαστικής σημασίας για το μέλλον της βιομηχανίας κλωστοϋφαντουργικών και ειδών ένδυσης στην Ευρωπαϊκή Ένωση και κυρίως για τις ΜΜΕ.
<P>
Όλα αυτά, φυσικά, πρέπει να πραγματοποιηθούν με την εγγύηση θεμιτού ανταγωνισμού με βάση την προώθηση κοινωνικών και περιβαλλοντικών προτύπων σε αυτές τις χώρες. Από αυτήν την άποψη, η παροχή ακριβών πληροφοριών στους καταναλωτές, για παράδειγμα ο κανονισμός που επιβάλλει την τοποθέτηση σήματος καταγωγής "Κατασκευάστηκε στην...", που γνωρίζουμε ότι δεν έχει υλοποιηθεί, θα ήταν ιδιαίτερα χρήσιμη δεδομένου ότι θα σήμαινε πως τα εισαγόμενα προϊόντα υπόκεινται στις ίδιες απαιτήσεις για την ασφάλεια και την προστασία του καταναλωτή με εκείνα που κατασκευάζονται μέσα στην Ευρωπαϊκή Ένωση.
<SPEAKER ID="099" NAME="Elisa Ferreira" AFFILIATION="PSE">
(PT) Κυρία Πρόεδρε, κυρία Επίτροπε, θα προσπαθήσω να θέσω τις ερωτήσεις εν συντομία. Το πρώτο σημείο αφορά την ερώτηση για τον ειδικό μηχανισμό παρακολούθησης των κλωστοϋφαντουργικών στην Ευρωπαϊκή Ένωση, που έπαψε να λειτουργεί, όπως αναφέρθηκε, στις 31 Δεκεμβρίου 2008. Αυτό που λείπει, κυρία Επίτροπε, είναι η ακριβής και τακτική δημοσίευση στατιστικών δεδομένων για τις εισαγωγές, τις εξαγωγές και τις τιμές, όπως συμβαίνει στις "νωμένες Πολιτείες. Χωρίς αυτά τα δεδομένα, η Ευρωπαϊκή Ένωση δεν μπορεί να αντιδράσει σε τυχόν αθέμιτες πρακτικές και η ίδια η Επιτροπή δεν είναι σε θέση να καθορίσει τη στρατηγική της. Θα ήθελα να σας ζητήσω να ασχοληθείτε με αυτό, όπως έχουν ήδη κάνει και άλλα Μέλη.
<P>
Δεύτερον, η παραγωγή μέσα στην Ευρωπαϊκή Ένωση συνεπάγεται ολοένα και μεγαλύτερη συμμόρφωση με κανόνες ασφαλείας, κοινωνικές ρυθμίσεις και περιβαλλοντικά πρότυπα. " REACH, για παράδειγμα, είναι μια πρόσφατη πρωτοβουλία, η οποία δημιουργεί για εμάς ακόμα μεγαλύτερες απαιτήσεις.
<P>
Είναι σημαντικό να έχει η Επιτροπή μια σαφή στρατηγική, η οποία να είναι ορατή και να παρακολουθείται, προκειμένου τα εισαγόμενα προϊόντα να υπόκεινται στις ίδιες απαιτήσεις. Με ποιον τρόπο, στο πλαίσιο των σημερινών συμφωνιών ελεύθερου εμπορίου, διαφυλάσσονται δεόντως αυτά τα σημεία; Όσο για την τοποθέτηση σήματος καταγωγής "Κατασκευάστηκε στην...", μπορεί αυτό πραγματικά να βοηθήσει στην επίλυση του συγκεκριμένου προβλήματος;
<P>
Τρίτον, η Ευρωπαϊκή Ένωση έθεσε σε εφαρμογή ένα σχέδιο για την ανάκαμψη της οικονομίας προκειμένου να αντιμετωπίσει τη σημερινή κρίση. Ποιο ρόλο θα παίξει η εμπορική πολιτική σε αυτό το πλαίσιο; Τι ετοιμάζεται να κάνει τώρα η Επιτροπή, όταν μια σειρά από άλλες χώρες, όπως η Κίνα, αρχίζουν να εφαρμόζουν έναν ολοένα αυξανόμενο αριθμό μη δασμολογικών φραγμών, έτσι ώστε οι ευρωπαϊκές εισαγωγές μας να μην μπορούν να έχουν πρόσβαση στις κινεζικές αγορές; Ποια είναι η πρότασή της σε σχέση με την αναβάθμιση ή την προσαρμογή του Ταμείου Προσαρμογής στην Παγκοσμιοποίηση, καθώς και της διαθέσιμης βοήθειας στο πλαίσιο των διαρθρωτικών ταμείων για τη βελτίωση της υφιστάμενης κατάστασης της ευρωπαϊκής βιομηχανίας κλωστοϋφαντουργικών;
<P>
Τέλος, μήπως η κρίση την οποία βιώνουμε θα κάνει την Επιτροπή να αντιληφθεί τον καταστροφικό αντίκτυπο του υπερτιμημένου ευρώ στην ευρωπαϊκή οικονομία; Με ποιον τρόπο μπορεί η Κυρία Επίτροπος να ενημερώσει - τελειώνω - τους συναδέλφους της Επιτρόπους και τους φορείς που ασχολούνται με την ευρωπαϊκή νομισματική πολιτική όσον αφορά την αποκατάσταση ισορροπίας...
<P>
(" Πρόεδρος διακόπτει τον ομιλητή)
<SPEAKER ID="100" NAME="Paul Rübig" AFFILIATION="PPE-DE">
(DE) Κυρία Πρόεδρε, κυρία Επίτροπε, κυρίες και κύριοι, τι θα κάνατε, κυρία Επίτροπε, για να επιταχύνετε το άνοιγμα της κινεζικής και της ινδικής αγοράς; Το κυριότερο, φυσικά, θα ήταν να μπορούμε να εξάγουμε τα προϊόντα μας σε αυτές τις χώρες. Πάρα πολλές ευρωπαϊκές εταιρείες έχουν επενδύσει στην Κίνα, χτίζοντας ή αγοράζοντας εργοστάσια εκεί. Για αυτόν το λόγο μια πιο ανοιχτή αγορά αποτελεί πραγματικά τη βασική προτεραιότητα. Τι πεδίο δράσης έχετε, ώστε - σε συνεργασία με τον Επίτροπο Kovács, όπου χρειάζεται - να παρέχετε στη βιομηχανία των κλωστοϋφαντουργικών φορολογικά κίνητρα, όπως μικρότερες περιόδους αποσβέσεων, με σκοπό να ενισχυθεί η πιστοληπτική ικανότητα των εταιρειών; Αυτό, φυσικά, θα βοηθούσε και στη διαφύλαξη θέσεων εργασίας. Όταν υλοποιηθεί στο μέλλον η Συμφωνία της Βασιλείας ΙΙ, θα υπάρχει ανάγκη για εφαρμογή δομών οι οποίες χρησιμεύουν στο να αποκτήσουν οι εταιρείες μεγαλύτερη πιστοληπτική ικανότητα.
<SPEAKER ID="101" NAME="Zbigniew Zaleski" AFFILIATION="PPE-DE">
(PL) Κυρία Επίτροπε, θέλω φυσικά να εκφράσω την υποστήριξή μου στις απόψεις των συναδέλφων μας, οι οποίοι λένε ότι οι μικρές επιχειρήσεις μας πρέπει να προστατευθούν από την εμπορία αγαθών χαμηλής ποιότητας και αγαθών που αποτελούν αντικείμενο παραποίησης/απομίμησης και πειρατείας. Θυμάμαι ότι οι εκπρόσωποι της Ένωσης Παραγωγών Τοσκάνης ζήτησαν κατά την επίσκεψή τους την αναγνώριση του γεγονότος ότι δε χρειάζονται προστασία, αλλά σαφή επιβεβαίωση ότι το σήμα "Κατασκευάστηκε στην Ιταλία" θα εμφανίζεται μόνο στα ιταλικά προϊόντα τους.
<P>
Τώρα θέλω να προσθέσω κάτι και να ενημερώσω την Κυρία Επίτροπο ότι, στην πραγματικότητα, έχει το δύσκολο καθήκον να δώσει λύση σε ένα δίλημμα. Από τη μία πλευρά, οι καταναλωτές θέλουν, φυσικά, να αγοράζουν φθηνά προϊόντα, με άλλα λόγια προϊόντα σε χαμηλή τιμή ανεξαρτήτως του αν τα αγαθά προέρχονται από την Κίνα ή από κάποια άλλη χώρα, και από την άλλη πλευρά, πρέπει να γνωρίζουν ότι το τίμημα για αυτό ίσως είναι το να χάσουν τη δουλειά τους οι συμπολίτες τους. Ίσως μια εκστρατεία που θα ενημερώνει τον κόσμο για αυτό σας βοηθήσει, μια και υποστηρίζετε την εύρεση λύσης σε αυτό το δίλημμα, μέσω ερωτήσεων και προτάσεων, οι οποίες θα έχουν την υποστήριξη της κοινωνίας. Διότι πρόκειται για κάτι που αφορά τον καταναλωτή και όχι μόνο την Επιτροπή.
<SPEAKER ID="102" NAME="Miloslav Ransdorf" AFFILIATION="GUE/NGL">
(CS) Σας ευχαριστώ, Κυρία Πρόεδρε, έχω μόνο να κάνω μια σύντομη παρατήρηση όσον αφορά το σύνθετο θέμα της βιομηχανίας κλωστοϋφαντουργικών και των επιπτώσεων της παγκοσμιοποίησης σε αυτήν. Πιστεύω ότι είναι μάλλον λάθος η εφαρμογή μόνο προστατευτικών μέτρων. " πιο σημαντική παράμετρος είναι να βελτιωθεί το τεχνολογικό επίπεδο και η ποιότητα της παραγωγής στην Ευρώπη και να προχωρήσει η ευρωπαϊκή βιομηχανία κλωστοϋφαντουργικών στρεφόμενη προς τον τομέα των εξειδικευμένων προϊόντων και προς ένα επίπεδο ποιότητας, το οποίο δεν μπορεί να επιτευχθεί από τον ασιατικό ανταγωνισμό. Πρόκειται για εφικτή δυνατότητα και ορισμένες εταιρείες στην Ευρώπη βρίσκονται ήδη σε αυτόν το δρόμο και δημιουργούν νέα αγορά, στην οποία νιώθουν άνετα συνολικά. Πιστεύω ότι αυτού του είδους οι προσπάθειες πρέπει να εξαπλωθούν σε ολόκληρη την Ευρώπη και ότι απαιτούν καλά μελετημένο σχέδιο.
<SPEAKER ID="103" NAME="Πρόεδρος">
- Κυρία Επίτροπε, πρώτα απ' όλα να πω ότι είμαι ευτυχής που σας βλέπω ξανά σε αυτήν την αίθουσα συνεδριάσεων.
<SPEAKER ID="104" NAME="Catherine Ashton">
Μέλος της Επιτροπής. - Κυρία Πρόεδρε, επιτρέψτε μου να απαντήσω σε ορισμένες από τις θέσεις που ακούστηκαν. Κάποια από τα αξιότιμα Μέλη, - ο κ. Παπαστάμκος, ο κ. Susta, η κ. Ferreira, ο κ. Grau i Segú και ο κ. Zaleski - μίλησαν για την πρόταση σχετικά με το "Κατασκευάστηκε στην...". Πιστεύω ότι η πρόταση που έκανε η Επιτροπή είναι ορθή και ότι πρέπει να υιοθετηθεί και ότι είναι προς το συμφέρον των επιχειρήσεων. Ωστόσο, όπως γνωρίζουν τα αξιότιμα Μέλη, δεν έχω ακόμα εξασφαλίσει πλειοψηφία στο Συμβούλιο και είναι ιδιαίτερα καλοδεχούμενη οποιαδήποτε υποστήριξη μπορούν να παρέχουν τα αξιότιμα Μέλη, ώστε να εξασφαλισθεί αυτή η πλειοψηφία.
<P>
Αρκετά Μέλη - κυρίως ο κ. Susta, η κ. Saïfi, ο κ. Assis - και η κ. Budreikaitμίλησαν για τα μέσα εμπορικής άμυνας και τη σημασία του να διασφαλισθεί ότι χειριζόμαστε αποτελεσματικά τους μηχανισμούς που έχουμε.
<P>
Δεσμεύτηκα κατά την ακρόαση ότι αυτό θα έκανα και συνεχίζω να το κάνω.
<P>
Όσον αφορά την πνευματική ιδιοκτησία, είναι σημαντικό να υπάρχει ένα σχέδιο δράσης και σκοπεύω να ασχοληθώ με αυτό. Θα ήθελα, επίσης, να αναφερθώ στο συγκεκριμένο σημείο που αφορά το γραφείο υποστήριξης και τις μικρές επιχειρήσεις. Έχει σχεδιαστεί ειδικά για να βοηθήσει τις μικρές επιχειρήσεις να θέτουν ζητήματα άμυνας. Είμαι ιδιαίτερα ευγνώμων.
<P>
Εάν τα αξιότιμα Μέλη θα ήθελαν περισσότερες πληροφορίες ή ανησυχούν για αυτό, είναι ευπρόσδεκτα να επικοινωνήσουν μαζί μου.
<P>
"" προστασία, όχι ο προστατευτισμός" είναι ένα μεγάλο κεφάλαιο των συζητήσεων. Θα ήθελα απλώς να πω - κυρίως ίσως στην κ. Plumb και στον κ. Ransdorf - ότι αυτές είναι σημαντικές διαφορές. Είναι πολύ σημαντικό να αγωνιστούμε εναντίον του προστατευτισμού∙ είναι σημαντικό να διασφαλίσουμε ότι στηρίζουμε τις βιομηχανίες, μας ώστε να είναι ανταγωνιστικές και να συναλλάσσονται στο μέλλον.
<P>
Διατυπώθηκαν αρκετές ενδιαφέρουσες ιδέες, όπως οι εκτιμήσεις των επιπτώσεων για τη βιομηχανία, και θα τις μεταβιβάσω στο συνάδελφό μου Günter Verheugen. Καταλαβαίνει καλά τη σημασία της συλλογής δεδομένων και στατιστικών, αλλά θα φροντίσω να ακούσει τις ανησυχίες που διατυπώσατε. Πρέπει να μελετήσουμε όλες τις πρωτοβουλίες που βρίσκονται στο τραπέζι και τον τρόπο που θα χειριστούμε την πρόσβαση στις αγορές, όπως ειπώθηκε. Θα ήθελα να πω στον κ. Guerreiro ότι αποδέχομαι πλήρως τη στρατηγική σημασία των κλωστοϋφαντουργικών και των ειδών ένδυσης και την αξία τους στη συζήτηση που είχαμε σχετικά με την επιτάχυνση των αγορών.
<P>
Το τελευταίο μου σχόλιο απευθύνεται στον κ. Rübig: Δεν μπορώ να σας πω σε ένα δευτερόλεπτο με ποιον τρόπο πρέπει να επιταχύνουμε το άνοιγμα των αγορών στην Ινδία και στην Κίνα, όμως ευχαρίστως να το συζητήσω μαζί σας όποτε θελήσετε.
<SPEAKER ID="105" NAME="Πρόεδρος">
- " συζήτηση έληξε.
<P>
Γραπτές Δηλώσεις (άρθρο 142 του Κανονισμού)
<SPEAKER ID="106" NAME="Czesław Adam Siekierski  " LANGUAGE="PL">
" εισαγωγή φθηνών κλωστοϋφαντουργικών από την Κίνα στην Ευρώπη είναι ένα πρόβλημα, το οποίο έχει χειροτερέψει τον τελευταίο καιρό ως αποτέλεσμα της βαθμιαίας απελευθέρωσης του παγκόσμιου εμπορίου. " κινεζική βιομηχανία κλωστοϋφαντουργικών, που διαθέτει φθηνό εργατικό δυναμικό πολλών εκατομμυρίων, έχει ένα προφανές πλεονέκτημα σε σχέση με τους ευρωπαίους παραγωγούς, οι οποίοι ειδικεύονται κυρίως σε προϊόντα που φέρουν εμπορικό σήμα. Σε σχέση με την προοδευτική εκτόπιση της εγχώριας παραγωγής από εισαγωγές με πιο ανταγωνιστικές τιμές από την Κίνα, μπορούμε να δούμε αρνητικές κοινωνικές επιπτώσεις, οι οποίες αφορούν κυρίως τις περιφέρειες εκείνες που ειδικεύονται εδώ και αιώνες στην παραγωγή ενδυμάτων. Καθώς τώρα αντιμετωπίζουμε μία από τις πιο σοβαρές οικονομικές κρίσεις στην ιστορία, η απειλή πτώχευσης μεγάλων περιοχών της Κοινότητας είναι ακόμα μεγαλύτερη.
<P>
" ανεξέλεγκτη εισροή φθηνών ενδυμάτων από την Ασία περιλαμβάνει επίσης το πρόβλημα των προϊόντων τα οποία φέρουν εμπορικό σήμα και έχουν γίνει αντικείμενο παραποίησης/απομίμησης, γεγονός που αποδυναμώνει περαιτέρω τη θέση των ευρωπαίων παραγωγών και εκθέτει τους καταναλωτές σε σοβαρούς κινδύνους που σχετίζονται με τη χαμηλή ποιότητα των εισαγόμενων προϊόντων.
<P>
Δεν υπάρχει αμφιβολία ότι, ως συνέπεια της λήξης της συμφωνίας για διμερή παρακολούθηση στο τέλος του 2008, απαιτείται άμεση δράση για την επέκταση αυτού του συστήματος. Συνιστάται, επίσης, να συσταθεί μια ομάδα υψηλού επιπέδου στο πλαίσιο της ΕΕ, της οποίας αρμοδιότητα θα είναι η παρακολούθηση της εισροής κινεζικών κλωστοϋφαντουργικών και η επιθεώρηση της ποιότητάς τους. Έχοντας υπόψη ότι στο πλαίσιο της οικονομικής ύφεσης η προστασία των θέσεων εργασίας πρέπει να τύχει ειδικής προσοχής από τις κυβερνήσεις των κρατών μελών και την Επιτροπή, κάνω έκκληση ώστε το θέμα της προστασίας της ευρωπαϊκής αγοράς κλωστοϋφαντουργικών να θεωρηθεί ως χρήζον προτεραιότητας.

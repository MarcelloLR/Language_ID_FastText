<CHAPTER ID="012">
Όροι πρόσβασης στα δίκτυα μεταφοράς φυσικού αερίου - Εσωτερική αγορά φυσικού αερίου - Ευρωπαϊκό στρατηγικό σχέδιο ενεργειακών τεχνολογιών (συζήτηση) 
<SPEAKER ID="308" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με
<P>
την έκθεση του Atanas Paparizov, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 1775/2005 περί όρων πρόσβασης στα δίκτυα μεταφοράς φυσικού αερίου - C6-0319/2007 - (Α6-0253/2008),
<P>
την έκθεση του Romano Maria La Russa, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση της οδηγίας 2003/55/ΕΚ σχετικά με τους κοινούς κανόνες για την εσωτερική αγορά φυσικού αερίου - C6-0317/2007 -, (Α6-0257/2008), και
<P>
την έκθεση του Jerzy Buzek, εξ ονόματος της Επιτροπής Βιομηχανίας, Έρευνας και Ενέργειας, σχετικά με το ευρωπαϊκό στρατηγικό σχέδιο ενεργειακών τεχνολογιών (A6-0225/2008).
<SPEAKER ID="309" NAME="Nathalie Kosciusko-Morizet">
Προεδρεύουσα του Συμβουλίου. - (FR) Κύριε Πρόεδρε, κύριε Επίτροπε, κύριοι εισηγητές, κυρίες και κύριοι συνάδελφοι, το ενεργειακό μέλλον της Ευρώπης πρέπει να αντιμετωπίσει δύο προκλήσεις. " πρώτη είναι η διασφάλιση μιας ασφαλούς, βιώσιμης, ανταγωνιστικής παροχής μέσω ενός αποτελεσματικού, λειτουργικού και αλληλοσυνδεόμενου δικτύου. " δεύτερη είναι η αλλαγή που απαιτείται για την καταπολέμηση των εκπομπών αερίων θερμοκηπίου και της κλιματικής αλλαγής.
<P>
Όσον αφορά συγκεκριμένα το πρώτο ζήτημα, ειδικότερα, και συνολικά αυτόν τον τομέα, θα ήθελα να τονίσω την πρόοδο που σημειώθηκε την περίοδο της σλοβενικής προεδρίας, η οποία είχε σαν συνέπεια την έγκριση στο Συμβούλιο του Ιουνίου ενός γενικού πλαισίου για τη δέσμη για την "εσωτερική αγορά ενέργειας". Το πιο σημαντικό στοιχείο του συμβιβασμού που επιτεύχθηκε σχετίζεται με τον αποτελεσματικό διαχωρισμό - και τονίζω τη λέξη "αποτελεσματικός" - των δραστηριοτήτων παραγωγής και εφοδιασμού, αφενός και της διαχείρισης των δικτύων αφετέρου. Θα αναφέρω στο σημείο αυτό τη μορφή της λύσης την οποία ενέκρινε το Συμβούλιο, τηρουμένων των αναλογιών, για τους τομείς του αερίου και της ηλεκτρικής ενέργειας.
<P>
Παρόλο που αρκετά κράτη μέλη και η Επιτροπή προτιμούν πλήρη διαχωρισμό της ιδιοκτησίας, τα κράτη μέλη επιθυμούσαν να διατηρήσουν κάποια ευελιξία, και το Συμβούλιο συμφώνησε σε μια εναλλακτική λύση η οποία προβλέπει έναν ανεξάρτητο διαχειριστή μεταφοράς. " επιλογή αυτή θα ήταν διαθέσιμη για τα κράτη μέλη των οποίων το δίκτυο μεταφοράς ανήκει σε μια εταιρεία η οποία διαθέτει κάθετη οργάνωση κατά την ημερομηνία έναρξης ισχύος της οδηγίας. " δυνατότητα αυτή συνεπάγεται σημαντικές προσαρμογές προκειμένου να διασφαλιστεί η ανεξαρτησία των διαχειριστών μεταφορών στα πλαίσια της λήψης αποφάσεων, βεβαίως, αλλά και χρηματοδότησης.
<P>
Φαίνεται ότι ο μηχανισμός που εγκρίθηκε καθιστά δυνατή την αποφυγή συγκρούσεων συμφερόντων μεταξύ των διάφορων οργάνων μιας καθετοποιημένης εταιρείας και διασφαλίζει επίσης την ανεξαρτησία του διαχειριστή μεταφοράς, του σχεδίου ανάπτυξής της και των αναγκών της για επενδύσεις αφενός και των οικονομικών συμφερόντων της μητρικής εταιρείας αφετέρου.
<P>
Από την άποψη αυτή ιδιαίτερη προσοχή δόθηκε στο σύστημα ανάπτυξης και στην διασφάλιση ενός συμβιβασμού ο οποίος δεν κάνει διακρίσεις μεταξύ των διαχειριστών δικτύου. " ενέργειες αυτών των διαχειριστών θα παρακολουθούνται από τις ρυθμιστικές αρχές. Ο ρόλος και η δράση των ρυθμιστικών αρχών θα ενισχυθεί με την ίδρυση του Οργανισμού Συνεργασίας των Ρυθμιστικών Αρχών Ενέργειας, τον οποίο περιμέναμε εδώ και πολύ καιρό, και η δημιουργία του οποίου εγκρίθηκε από το Ευρωπαϊκό Κοινοβούλιο τον περασμένο μήνα.
<P>
Θα ήθελα να τονίσω ορισμένα από τα υπόλοιπα σημαντικά στοιχεία αυτού του πακέτου "απελευθέρωσης της εσωτερικής αγοράς": πρώτον, το κρίσιμο ζήτημα των υποδομών και την έμφαση στο πανευρωπαϊκό δεκαετές επενδυτικό πρόγραμμα. Aυτό είναι ένα νέο στοιχείο με ουσιαστική σημασία, το οποίο αναμένεται να προωθήσει την ολοκλήρωση και τον εκσυγχρονισμό.
<P>
Εντούτοις, ένα άλλο καίριο ζήτημα είναι οι επενδύσεις τρίτων χωρών στα δίκτυα μεταφοράς, γεγονός το οποίο συνδέεται πολύ στενά με τα ζητήματα ενεργειακής ασφάλειας. Πρέπει να βρούμε μια ρεαλιστική λύση, προσαρμοσμένη σε κάθε περίπτωση ξεχωριστά. Οι συζητήσεις στο Συμβούλιο συνεχίζονται αυτήν τη στιγμή και είμαι βέβαιος ότι θα καταλήξουν σε συμβιβασμό ο οποίος θα είναι αποδεκτός από όλα τα κράτη μέλη.
<P>
Το επόμενο στάδιο, κυρίες και κύριοι, θα είναι η επιβεβαίωση αυτών των γενικών στοιχείων μέσω της έγκρισης μιας πολιτικής συμφωνίας από το Συμβούλιο Ενέργειας στις 10 Οκτωβρίου, την οποία θα ακολουθήσει η διαβίβαση της κοινής θέσης τον Νοέμβριο ή τον Δεκέμβριο. Αυτό θα καταστήσει δυνατή την έναρξη συζητήσεων μεταξύ των θεσμικών οργάνων στο πλαίσιο της δεύτερης ανάγνωσης.
<P>
Θα ήθελα τώρα να προχωρήσω στο δεύτερο σημείο. Θεωρώ ότι είναι πολύ σημαντικό να δημιουργήσουμε μια οικονομία χαμηλής κατανάλωσης άνθρακα, στην οποία βεβαίως κάθε κράτος μέλος θα είναι ελεύθερο να επιλέξει τις ενεργειακές πηγές τις οποίες θέλει να χρησιμοποιήσει. Οι στόχοι και οι επενδύσεις σε αυτήν την παγκόσμια μεταβολή της οικονομίας πρέπει να επικεντρωθούν στο μέλλον και θέτουν πολυάριθμες τεχνολογικές προκλήσεις για τα επόμενα 10 χρόνια.
<P>
Θα ήθελα να αναφέρω κάποιες από αυτές: εμπορική χρήση της δέσμευσης και της αποθήκευσης του CO2, διπλασιασμός της παραγωγικής ικανότητας των μεγαλύτερων αιολικών πάρκων, εμπορική ωρίμανση της φωτοβολταϊκής ή της θερμοδυναμικής ηλιακής ενέργειας, παραγωγή με βιώσιμο τρόπο βιοκαυσίμων δεύτερης γενιάς, εισαγωγή στην αγορά μηχανισμών οι οποίοι επιτρέπουν πιο αποδοτική τελική χρήση της ενέργειας στις κατασκευές, τις μεταφορές και τη βιομηχανία, κρίσιμες εξελίξεις στην ενεργειακή απόδοση των υλικών, των βιοεπιστημών και της τεχνολογίας της πληροφορίας.
<P>
Τον Φεβρουάριο το Συμβούλιο, με βάση τις κατευθυντήριες γραμμές της Επιτροπής, κύριε Επίτροπε, ενέκρινε συμπεράσματα που περιείχαν ορισμένα λειτουργικά στοιχεία τα οποία θα αναφέρω εδώ. Το πρώτο είναι η εισαγωγή και η δρομολόγηση των έξι βιομηχανικών πρωτοβουλιών τις οποίες πρότεινε η Επιτροπή. αιολική ενέργεια, ηλιακή ενέργεια, βιοενέργεια, δέσμευση CO2, μεταφορά και αποθήκευση, δίκτυα ηλεκτρικής ενέργειας, βιώσιμη πυρηνική σχάση. Τα μέτρα επιδιώκουν επίσης να στηρίξουν και να ενισχύσουν την έρευνα, ειδικά στον τομέα της ενεργειακής απόδοσης και τη σύναψη συμφωνιών μεταξύ δημόσιων αρχών, βιομηχανίας και ερευνητών με σκοπό τη στήριξη των στόχων που τέθηκαν στο στρατηγικό σχέδιο.
<P>
Ολοκληρώνοντας, θα ήθελα να ευχαριστήσω την Επιτροπή και τον εισηγητή για το έργο το οποίο επιτέλεσαν μέχρι τώρα και ευελπιστώ ότι οι θέσεις μας στην εσωτερική αγορά ενέργειας θα συγκλίνουν στη δεύτερη ανάγνωση.
<SPEAKER ID="310" NAME="Andris Piebalgs">
μέλος της Επιτροπής. - (EN) Κύριε Πρόεδρε, είμαι πολύ χαρούμενος που βρίσκομαι και πάλι εδώ σήμερα για να συζητήσω το δεύτερο μέρος του πακέτου της εσωτερικής αγοράς ενέργειας, δηλαδή το αέριο.
<P>
Τον περασμένο μήνα το Σώμα αυτό συζήτησε σχετικά με την ηλεκτρική ενέργεια και τον Οργανισμό. Πολλές τροπολογίες που αφορούν το αέριο είναι παρόμοιες και δεν θα αναφερθώ σε όλα τα ζητήματα που θίξαμε όταν συζητούσαμε για την ηλεκτρική ενέργεια.
<P>
Επιτρέψτε μου πρώτα απ' όλα να συγχαρώ τους εισηγητές, τον κ. Rusa και τον κ. Pararizov για τις έξοχες εκθέσεις τους, καθώς επίσης και τους σκιώδεις εισηγητές και όλα τα μέλη των επιτροπών που συμμετείχαν. Kαταφέρατε να διατηρήσετε τη συζήτηση σε υψηλό επίπεδο, δεδομένων των πολύ σύντομων προθεσμιών για μια κάπως περίπλοκη νομοθεσία.
<P>
Επιτρέψτε μου να εξηγήσω το λόγο για τον οποίο η απελευθέρωση της αγοράς αερίου, όπως και η απελευθέρωση της αγοράς ηλεκτρικής ενέργειας, έχει ζωτική σημασία για έναν ανταγωνιστικό, βιώσιμο και ασφαλή ενεργειακό εφοδιασμό της Ευρωπαϊκής Ένωσης. Θα επισημάνω επίσης ότι απαιτούνται τα ίδια νομοθετικά μέτρα.
<P>
Το αέριο αποτελεί μία από τις κύριες πηγές ενέργειας στην ΕΕ τόσο για την βιομηχανία όσο και για τα νοικοκυριά. Οι τιμές της ενέργειας είναι ιδιαίτερα υψηλές: τώρα, περισσότερο από ποτέ, οι καταναλωτές της ΕΕ χρειάζονται μια ανταγωνιστική αγορά αερίου ώστε να πληρώνουν μόνο το κόστος του αποδοτικού εφοδιασμού.
<P>
Επιπλέον, η αγορά ηλεκτρικής ενέργειας δεν θα λειτουργήσει σωστά αν η αγορά αερίου δεν λειτουργεί σωστά. Θα ήθελα να παραθέσω τις δηλώσεις του Διεθνούς Οργανισμού Ενέργειας: "Σε πολλές περιφέρειες, βιομηχανικές εγκαταστάσεις που λειτουργούν με αέριο ορίζουν τις περισσότερες φορές την τιμή της ηλεκτρικής ενέργειας. Ακριβό αέριο σημαίνει συνεπώς ακριβή ηλεκτρική ενέργεια. ... Οι υπεύθυνοι για η χάραξη πολιτικής θα πρέπει να εκτιμήσουν την συνεχώς αυξανόμενη συνύφανση των βιομηχανιών αερίου και των βιομηχανιών ηλεκτρικής ενέργειας, και αναλόγως να σχεδιάσουν τις αγορές και τα ρυθμιστικά συστήματα ".
<P>
Αυτό ισχύει ακόμη περισσότερο σε μια εποχή που χρειαζόμαστε περισσότερη ανανεώσιμη ενέργεια. Καθώς ο άνεμος και ο ήλιος δεν λειτουργούν πάντα έτσι όπως θα θέλαμε, είναι δύσκολο να προβλέψουμε την παραγωγή ηλεκτρικής ενέργειας. Απαιτείται εφεδρική πηγή για την παραγωγή ηλεκτρικού ρεύματος η οποία να είναι προβλέψιμη και πολύ ευέλικτη και αυτή είναι το αέριο.
<P>
Το αέριο είναι επίσης το καθαρότερο απ' όλα τα ορυκτά καύσιμα. Αν θέλουμε να μειώσουμε τις εκπομπές άνθρακα και να καταπολεμήσουμε την κλιματική αλλαγή, τότε αυτός είναι ένας από τους πλέον αποδοτικούς τρόπους, αλλά πρέπει να βεβαιωθούμε ότι η παροχή αερίου που έχουμε είναι ανταγωνιστική.
<P>
Επίσης σημαντική είναι η ασφάλεια του εφοδιασμού. Ο καλύτερος τρόπος για τη διασφάλιση της ασφαλούς παροχής αερίου στην ΕΕ είναι η ύπαρξη μιας εσωτερικής αγοράς 500 εκατομμυρίων καταναλωτών. " ΕΕ είναι μπορεί να ακουστεί και να γίνει σαφής αν μιλήσει με μια φωνή. Τα λόγια δεν γίνονται κατανοητά όταν μιλούν ταυτόχρονα 27 φωνές. Σε μια κοινή αγορά πρέπει να συνεργαζόμαστε διότι έχουμε κοινά συμφέροντα.
<P>
Όλα αυτά τα επιχειρήματα υπογραμμίζουν τη σημασία των μέτρων για τα οποία θα πρέπει σήμερα να πάρουμε θέση. Είμαι στην ευχάριστη θέση να πω ότι στηρίζουν τις περισσότερες τροπολογίες σας.
<P>
Πρέπει να ανεξαρτητοποιηθούμε με τρόπο αποτελεσματικό από τους διαχειριστές των δικτύων έτσι ώστε να διασφαλίσουμε τις επενδύσεις και την καλύτερη δυνατή χρήση των δικτύων.
<P>
Για την Επιτροπή, ο διαχωρισμός της ιδιοκτησίας είναι ο πιο αποτελεσματικός τρόπος για να αποκτήσουμε αυτήν την ανεξαρτησία. Αλλά δεν συμφωνούν όλοι και, όπως γνωρίζετε, το Συμβούλιο κατέληξε σε συμφωνία σχετικά με την επιλογή του ανεξάρτητου διαχειριστή μεταφοράς. Πιστεύω ότι θα πρέπει να δοθεί μια ευκαιρία σε μια εναλλακτική πέραν απλώς του διαχωρισμού της ιδιοκτησίας, όπως ακριβώς έγινε η οικοδόμηση της Ευρώπης χρησιμοποιώντας την σταδιακή προσέγγιση.
<P>
Ζητήσατε έναν ισχυρότερο Οργανισμό. Συμφωνώ μαζί σας επί της αρχής, αλλά πρέπει να παραμείνουμε εντός των ορίων της Συνθήκης. Δεσμευόμαστε από τη Συνθήκη και τη λεγόμενη νομολογία Meroni του Δικαστηρίου. Συγκεκριμένα, χρειαζόμαστε επιτροπολογία για να κάνουμε τους κώδικες δεσμευτικούς. Ο Οργανισμός θα μπορεί τότε να ελέγχει τη διαδικασία και την εφαρμογή. Ένας ισχυρός Οργανισμός δεν συγκρούεται με την επιτροπολογία. Εν αντιθέσει, ο Οργανισμός χρειάζεται κατευθυντήριες γραμμές για να πλαισιώσει τις αρμοδιότητες του έτσι ώστε να μπορεί να πάρει μεμονωμένες δεσμευτικές αποφάσεις σχετικά με τους παράγοντες της αγοράς.
<P>
" πρόσβαση στην αποθήκευση και στο ΥΦΑ είναι εξίσου σημαντική με την πρόσβαση στα δίκτυα. Χαιρετίζουμε τις προσπάθειές σας για βελτίωση της οδηγίας όσον αφορά την πρόσβαση στην αποθήκευση. Για να βεβαιωθούμε ότι αυτοί οι κανόνες πρόσβασης είναι αποτελεσματικοί χρειαζόμαστε νομοθετικό διαχωρισμό των διαχειριστών αποθήκευσης.
<P>
" διαφάνεια είναι επίσης σημαντικό κομμάτι των προτάσεών μας, την οποία τονίσατε στις προηγούμενες ψηφοφορίες. " διαφάνεια πρέπει να είναι ο κανόνας και η εμπιστευτικότητα η εξαίρεση, όχι μόνο για τη χρήση των δικτύων αλλά και για την ισορροπία, την αποθήκευση και το ΥΦΑ.
<P>
Είμαι χαρούμενος που βλέπω ότι συμπεριλήφθηκαν επίσης στην έκθεση για το αέριο τόσες οριζόντιες ανησυχίες όσον αφορά την προστασία των ευάλωτων καταναλωτών και τον αγώνα ενάντια στη φτώχια. Tα στοιχεία αυτά είναι ουσιώδη για την εφαρμογή του ανοίγματος της αγοράς και πρέπει να ενισχυθούν. " Επιτροπή θα εξετάσει προσεκτικά τη διατύπωση ώστε να υπάρχει σεβασμός της αρχής της επικουρικότητας. Είναι σημαντικό να επιβεβαιώσουμε άλλη μια φορά ότι η πολιτική μας δεν θα αποτρέπει τις ενδείξεις κατάλληλων επενδύσεων και την είσοδο στην αγορά.
<P>
Νομίζω πως το Συμβούλιο έχει δείξει με σαφήνεια την επιθυμία του να προσπαθήσει να βρει μια λύση κατά την δεύτερη ανάγνωση. Μπορώ να σας διαβεβαιώσω ότι η Επιτροπή θα διαδραματίσει ένα πολύ εποικοδομητικό ρόλο στην εξεύρεση μιας συμφέρουσας λύσεις για όλους τους πολίτες της ΕΕ και στην ανάπτυξη της ισχύος μας, δηλαδή την εσωτερική αγορά ενέργειας.
<P>
Όσον αφορά τη δεύτερη έκθεση, θα ήθελα να συγχαρώ τον κ. Buzek για την έξοχη έκθεσή του και να εκφράσω την εκτίμησή μου για τη στήριξη της Επιτροπής Βιομηχανίας, Έρευνας και Ενέργειας σχετικά με την πρωτοβουλία κατάρτισης στρατηγικού σχεδίου ενεργειακών τεχνολογιών (ΣΕΤ).
<P>
Φαίνεται ότι έχω ήδη ξεπεράσει το χρονικό μου όριο. Έχουμε συνεργαστεί πολύ στενά με τον συνάδελφό μου Janez Potočnik και έτσι θα ήθελα να συμμεριστώ τις απόψεις του σχετικά με αυτήν την πολύ σημαντική πρόταση, όχι μόνο διότι εκτιμώ πολύ όλα όσα έχει κάνει ο κ. Buzek αλλά διότι συνεργαστήκαμε πραγματικά στην Επιτροπή για την προώθηση αυτού του φακέλου.
<SPEAKER ID="311" NAME="Janez Potočnik">
μέλος της Επιτροπής. - (EN) Κύριε Πρόεδρε, θα ήθελα να πω μερικά λόγια σχετικά με το κοινό μας επιχείρημα - το σχέδιο ΣΕΤ.
<P>
Γνωρίζουμε όλοι ότι αντιμετωπίζουμε μια τεράστια πρόκληση όσον αφορά την ενέργεια και την κλιματική αλλαγή. Είναι ίσως η καθοριστική πρόκληση του 21ου αιώνα. Ας μην έχουμε αυταπάτες ότι θα την αντιμετωπίσουμε με ευκολία. Οι στόχοι που θέσαμε για την Ευρώπη μέχρι το 2020 αποτελούν σημαντική καμπή αλλά δεν είναι τίποτα περισσότερο από αυτό. Μακροπρόθεσμα απαιτείται μια πολύ βαθύτερη αλλαγή: μια ολοκληρωμένη λεπτομερής εξέταση των ενεργειακών συστημάτων τα οποία μας προσέφεραν τη σημερινή μας ευημερία και το σημερινό μας πλούτο.
<P>
Για να εκπληρώσουμε τις υποσχέσεις μας θα χρειαστούμε γνώση και νέα εργαλεία. Όλα αυτά θα τα προσφέρει η έρευνα και η καινοτομία στις ενεργειακές τεχνολογίες. Αυτός είναι ο λόγος για τον οποίο το σχέδιο ΣΕΤ είναι τόσο σημαντικό για την Ευρώπη. Πρέπει να συνέλθουμε από τον λήθαργο ο οποίος χαρακτήριζε τις καινοτομίες στον τομέα της ενέργειας τις τελευταίες δεκαετίες. Πρέπει να κάνουμε μεγαλύτερες και καλύτερες επενδύσεις. Χρειαζόμαστε έναν καινούριο τρόπο σκέψης σχετικά με τη συνεργασία μας στην Ευρώπη για την ανάπτυξη και την εκμετάλλευση αυτών των τεχνολογιών.
<P>
Χαιρετίζω ιδιαίτερα την έκθεση του Κοινοβουλίου σχετικά με το σχέδιο ΣΕΤ. Δείχνει ότι υπάρχει ένας σταθερός συμβιβασμός σε κοινοτικό επίπεδο για αποτελεσματική δράση σε αυτόν τον τομέα. Βεβαίως, δεν συμφωνούμε όλοι σχετικά με το ποιες ενέργειες χρειαζόμαστε αλλά, όπως γνωρίζουμε, εξαρτάται από τα κράτη μέλη να αποφασίσουν με βάση το ενεργειακό μίγμα που προτιμούν, τη βάση των εγχώριων πόρων και το δυναμικό εκμετάλλευσης.
<P>
Aλλά για μένα είναι περισσότερα σημαντικά τα σημεία που συμφωνούμε παρά αυτά στα οποία διαφωνούμε. Συμφωνούμε σχετικά με την κρίσιμη σημασία της εξοικονόμησης ενέργειας και της ενεργειακής απόδοσης.
<P>
Συμφωνούμε ότι οι δυνατότητες της ευρωπαϊκής ερευνητικής βάσης, πρέπει να διευρυνθούν να ενισχυθούν και να απελευθερωθούν για να λειτουργήσει με έναν πιο δυναμικό και διεθνικό τρόπο. Συμφωνούμε ότι υπάρχει ανάγκη για περισσότερους πόρους, δημόσιους και ιδιωτικούς. Συμφωνούμε επίσης σχετικά με την ανάγκη για ενισχυμένη διεθνή συνεργασία προκειμένου να αντιμετωπίσουμε μια παγκόσμια πρόκληση.
<P>
Γνωρίζετε τις φιλοδοξίες μου για την ερευνητική πολιτική της ΕΕ και την ανάπτυξη Ευρωπαϊκού Χώρου Έρευνας.
<P>
Το σχέδιο ΣΕΤ και η ανάπτυξη της πολιτικής στον τομέα της έρευνας συμβαδίζουν. Το θεωρώ πρωτοπόρο από πολλές απόψεις, συμπεριλαμβανομένων των πρωτοβουλιών του ΕΧΕ όπως ο κοινός προγραμματισμός. Πιστεύω πως το σχέδιο ΣΕΤ θα αρχίσει μια διαδικασία η οποία θα λειτουργήσει σαν μοντέλο για την οργάνωση των δραστηριοτήτων έρευνας και καινοτομίας εντός της Ευρώπης, μια διαδικασία η οποία θα αλλάξει τον τρόπο με τον οποίο πραγματοποιούμε έρευνα στην Ευρώπη και τελικά θα αλλάξει την Ευρώπη.
<P>
Την περασμένη εβδομάδα παρευρέθηκα στο ετήσιο συνέδριο του DGF - του Συμβουλίου Έρευνας της Γερμανίας. Ο Πρόεδρός του, Matthias Kleiner, είπε κάτι αξιομνημόνευτο: Όραμα χωρίς δράση είναι ονειροπόληση· δράση χωρίς όραμα είναι εφιάλτης. Προφανώς δεν υπάρχει καλύτερο παράδειγμα του πόσο αληθινή είναι αυτή η δήλωση από το σχέδιο ΣΕΤ το οποίο συζητάμε σήμερα. Χρειαζόμαστε ένα ξεκάθαρο όραμα και πρέπει να ενεργήσουμε επειγόντως.
<SPEAKER ID="989" NAME="Atanas Paparizov" LANGUAGE="BG">
Κύριε Πρόεδρε, η συζήτηση για την τρίτη δέσμη μέτρων για την ενέργεια θα ολοκληρωθεί με τη συζήτηση και την ψηφοφορία σχετικά με τον κανονισμό για την πρόσβαση σε δίκτυα μεταφοράς κατά τη σύνοδο της Ολομέλειας του Ιουλίου, παράλληλα με την έκθεση του κ. La Russa.
<P>
Νομίζω ότι στη βάση αυτή μπορώ πάνω απ' όλα να εκφράσω την ευγνωμοσύνη μου σε όλους τους σκιώδεις εισηγητές με τους οποίους συνεργάστηκα κατά την εκπόνηση της έκθεσης, καθώς και στους εισηγητές για τους άλλους δύο κανονισμούς, από κοινού με τους οποίους επιτύχαμε μια κοινή προσέγγιση για την επίλυση των προβλημάτων της τρίτης δέσμης μέτρων για την ενέργεια. Θα ήθελα να αναφερθώ ιδιαίτερα στο γεγονός ότι, στο πλαίσιο των ενεργειών μας, επικυρώσαμε τις προτάσεις της Επιτροπής σχετικά με τη δημιουργία δικτύου φορέων εκμετάλλευσης των δικτύων μεταφοράς, αλλά περιορίσαμε τις αρμοδιότητές τους σε σχέση ακριβώς με τις υποχρεώσεις τους να εκτελούν τεχνικές εργασίες και να αναπτύσσουν το δίκτυο, και όχι να θεσπίζουν κανόνες συναλλαγών.
<P>
Στις προτάσεις μας επιφυλάξαμε έναν πολύ σημαντικό ρόλο για τον μελλοντικό Οργανισμό για τη συνεργασία μεταξύ των εθνικών ρυθμιστικών αρχών. Ακριβώς αυτός ο οργανισμός θεωρούμε ότι είναι η σημαντική αρχή που θα πρέπει, υπό την καθοδήγηση της Επιτροπής, να καθορίζει τις κύριες τάσεις και κατευθυντήριες γραμμές για την ανάπτυξη της αγοράς ενέργειας, συμπεριλαμβανομένης της αγοράς φυσικού αερίου. Υπό την έννοια αυτή, ο οργανισμός δεν θα επιτελεί μόνον καθήκοντα που άπτονται της έγκρισης των κωδίκων, που σε αυτό το στάδιο είναι προαιρετικοί, αλλά σύμφωνα με τις πιο πρόσφατες προτάσεις μας, μέσω της Επιτροπής θα μπορεί επίσης να προτείνει διά της επιτροπολογίας να γίνουν υποχρεωτικοί ορισμένοι από τους κώδικες.
<P>
Θεωρώ ότι τα κείμενα που σχετίζονται με περιφερειακές πρωτοβουλίες έχουν τεράστια σημασία για την ανάπτυξη της αγοράς. Αυτό το περιφερειακό σχέδιο επενδύσεων, το οποίο πρόκειται να αναπτυχθεί βάσει του δεκαετούς σχεδίου επενδύσεων, θα βοηθήσει πραγματικά τα κράτη μέλη να συνεργαστούν σε περιφερειακό επίπεδο, ως ένα βήμα προς μια μελλοντική κοινή αγορά ενέργειας. Στην έκθεση επιλύθηκαν επίσης πολλά άλλα σημαντικά ζητήματα που σχετίζονται με τη διαφάνεια και την αύξηση της αλληλεπίδρασης μεταξύ των συμμετεχόντων στην αγορά.
<P>
εισηγητής - (EN) " στάση του Επιτρόπου Piebalgs απέναντι στις προτάσεις μας σχετικά με τον Οργανισμό μου έδωσε θάρρος και πιστεύω πως μπορούμε να δημιουργήσουμε, στα πλαίσια των αρχών της υπόθεσης Meroni και των προτάσεων του Κοινοβουλίου, έναν Οργανισμό ο οποίος θα είναι βιώσιμος - έναν Οργανισμό ο οποίος θα είναι παράλληλος με τις προσπάθειες της Επιτροπής για την ανάπτυξη της αγοράς.
<P>
Ταυτόχρονα, όλα όσα συνέβησαν στις 6 Ιουνίου στο Συμβούλιο μου έδωσαν δύναμη και πιστεύω πως έχει βρεθεί μια σωστή βάση για συμβιβασμό. Είμαι χαρούμενος που ο Επίτροπος Pielbags ανέφερε σήμερα αυτόν τον πιθανό συμβιβασμό αντίθετα με την τελευταία συνεδρίαση όπου συζητήσαμε για την ηλεκτρική ενέργεια. Πιστεύω πως με την υποστήριξη της Επιτροπής, και κατά τη διάρκεια του τριμερούς διαλόγου ο οποίος θα πραγματοποιηθεί, είναι πιθανό να βρεθεί μια λύση έως το τέλος της χρονιάς.
<P>
Έχω αποθαρρυνθεί λίγο από τις καθυστερήσεις τις οποίες προωθούσε η γαλλική προεδρία. Πιστεύω πως μπορούμε να εργαστούμε με πιο ταχείς ρυθμούς για να συμμορφωθούμε με την επιθυμία του προηγούμενου Ευρωπαϊκού Συμβουλίου που ήταν να ολοκληρωθούν οι εργασίες μέχρι το τέλος της χρονιάς, και όχι μέχρι το τέλος αυτής της περιόδου, το οποίο θα σήμαινε στα μέσα της επόμενης χρονιάς.
<SPEAKER ID="313" NAME="Romano Maria La Russa">
εισηγητής. - (IT) Κύριε Πρόεδρε, κυρίες και κύριοι συνάδελφοι, φτάσαμε επιτέλους στο στόχο μας μετά από πολλούς μήνες δουλειάς. Σίγουρα δεν ήταν εύκολο. Αν και υπήρχαν ανησυχίες, πιστεύω ότι οι προτάσεις της επιτροπής εξισώνονται με το επίπονο καθήκον της διάλυσης κατεστημένων μονοπωλίων. Τα μονοπώλια αυτά, όχι μόνο δεν επιτρέπουν στους καινούριους ανταγωνιστές την πρόσβαση στην αγορά αλλά έχουν εδώ και καιρό περιορίσει τις επενδύσεις και την ικανότητα για διασύνδεση του δικτύου.
<P>
Οποιοσδήποτε άκουσε τις ομιλίες μου στην επιτροπή γνωρίζει ότι θεωρούσα εξαρχής ότι ο διαχωρισμός της ιδιοκτησίας αποτελεί προτεραιότητα για να διασφαλίσουμε ότι οι εταιρείες που μεταφέρουν αέριο είναι απολύτως ανεξάρτητες από τις εταιρείες που το παράγουν, παρόλο που ο διαχωρισμός της ιδιοκτησίας δεν αποτελεί φυσικά πανάκεια. Εξυπακούεται ότι μόλις επιτραπεί σε μια κάθετα οργανωμένη εταιρεία - έστω και μόνο προσωρινά - να διατηρήσει την ιδιοκτησία των συστημάτων μεταφοράς, τότε δημιουργείται η ανάγκη να δημιουργήσουμε αποτελεσματικούς μηχανισμούς ρυθμιστικού ελέγχου οι οποίοι δεν είναι ούτε περίπλοκοι ούτε τόσο επεμβατικοί.
<P>
Προφανώς, όπως όλοι γνωρίζουμε, τα μέτρα εφαρμογής για την οδηγία σχετικά με το αέριο θα ακολουθήσουν αναπόφευκτα διαφορετικό χρονοδιάγραμμα από αυτά για την ηλεκτρική ενέργεια. " διαφορά αυτή προέκυψε με σαφή τρόπο στην Επιτροπή Βιομηχανίας, η οποία τάχθηκε υπέρ του ΑΔΜ - του Ανεξάρτητου Διαχειριστή Μεταφοράς - σαν μια εναλλακτική δυνατότητα αντί του διαχωρισμού της ιδιοκτησίας. Είναι μια συμβιβαστική πρόταση, βεβαίως δεν είναι η επιλογή που προτιμώ, αλλά είναι μια επιλογή που οδεύει προς την κατεύθυνση της μεγαλύτερης απελευθέρωσης. Πράγματι, σε αντίθεση με τον ΑΔΣ, ο ΑΔΜ θα υπάγεται σε ένα ξεχωριστό όργανο με πραγματικές ελεγκτικές εξουσίες. Ευελπιστώ ότι το Συμβούλιο θα αποδεχτεί την πρόταση του ΑΔΜ όπως αυτή εγκρίθηκε από την Επιτροπή Βιομηχανίας. Θα πρέπει να επισημάνουμε τον βασικό ρόλο που θα ανατεθεί στον Οργανισμό από το επερχόμενο νομοθετικό πλαίσιο: δεν θα πρέπει να έχει καθαρά συμβουλευτικό ρόλο - καθώς φοβάμαι πως αυτή είναι η πρόθεση του Συμβουλίου - αλλά έναν ρόλο που θα προβλέπει ευρύτερο πεδίο αρμοδιοτήτων για τον Οργανισμό στο μέλλον.
<P>
Αν πρόκειται να πραγματοποιήσουμε το στόχο της μείωσης της ενεργειακής εξάρτησης, τότε χρειαζόμαστε μια ενιαία ενεργειακή αγορά και ένα ενιαίο ολοκληρωμένο δίκτυο. Συνεπώς καλώ τους συναδέλφους να στηρίξουν τις τροπολογίες τις οποίες κατέθεσα εγώ προσωπικά αλλά και άλλοι συνάδελφοι από διάφορες πολιτικές ομάδες, όσον αφορά την πιθανότητα συνδυασμού των διαφόρων διαχειριστών μεταφοράς σε μια ενιαία ευρωπαϊκή εταιρεία δικτύου, έτσι ώστε να διασφαλίσουμε ότι υπάρχει ένα ενιαίο νομοθετικό πλαίσιο και να εγγυηθούμε την πρόσβαση στην αγορά σε όλους τους διαχειριστές, ξεπερνώντας έτσι το εμπόδιο "διαχωρισμός ναι, διαχωρισμός της ιδιοκτησίας όχι".
<P>
Ένα άλλο πολύ σημαντικό σημείο της έκθεσής μου είναι ο βασικός ρόλος των καταναλωτών. Δεν θα μακρυγορήσω. Yπάρχει ανάγκη για διαφανή, ολοκληρωμένα μέσα καθορισμού των δασμών τα οποία δίνουν τη δυνατότητα στους καταναλωτές να αποκτήσουν πρόσβαση στα δεδομένα κατανάλωσης οποιαδήποτε στιγμή και την ελευθερία να αλλάξουν πάροχο εφόσον το επιθυμούν. Όσον αφορά τη διαδικασία επιτροπολογίας, είμαι χαρούμενος που η Επιτροπή αποδέχτηκε τη θέση μου: Θεωρώ ότι εξαρτάται από τα κράτη μέλη να θεσπίσουν τις κατευθυντήριες γραμμές παρά από μια επιτροπή να μιλήσει εξ ονόματος της Επιτροπής.
<P>
Εν τέλει, θα ήθελα να αναφέρω τη συμφωνία η οποία επιτεύχθηκε μεταξύ των πολιτικών ομάδων, και την οποία παρέθεσα στην έκθεσή μου όσον αφορά τις αρμοδιότητες και το ρόλο των εθνικών ρυθμιστικών αρχών: Νομίζω πως είναι μια σημαντική συμφωνία ειδικά όσον αφορά την πιθανότητα της επιβολής κυρώσεων. Εξαρτάται από εμάς, κυρίες και κύριοι συνάδελφοι, να αποφασίσουμε αφενός αν θέλουμε να θυμόμαστε την αυριανή μέρα σαν την καίρια στιγμή για τη δημιουργία μιας ενιαίας αγοράς ενέργειας., την οποία χρειάζεται η Ευρώπη προκειμένου να αντιμετωπίσει τις προκλήσεις της επόμενης χιλιετίας, ή αν, από την άλλη, θα σηματοδοτήσει αναρίθμητα σκαμπανεβάσματα, το αποτέλεσμα δηλαδή μιας άτολμης, δειλής προσπάθειας για μεταρρύθμιση η οποία θα αναβληθεί βασικά μέχρι την επόμενη νομοθετική περίοδο. Επιπλέον, ελπίζω πως το Συμβούλιο θα δώσει τη δέουσα προσοχή στις αποφάσεις του Κοινοβουλίου. Αλλά αυτό δεν ισχύει πάντα.
<SPEAKER ID="314" NAME="Jerzy Buzek">
εισηγητής. - (EN) Κύριε Πρόεδρε, έμεινα έκπληκτος όταν διάβασα ότι τόσο το σχέδιο ΣΕΤ όσο και το ενεργειακό μας πακέτο θα ήταν στο ίδιο πρόγραμμα σαν συνδυασμός. Είναι σαν κάποιος να επρόκειτο να μιλήσει συνδυάζοντας τα ανθρώπινα δικαιώματα με τις ανθρώπινες ασθένειες γιατί είναι και τα δύο "ανθρώπινα" αλλά αυτό δεν είναι ιδιαίτερα καλή ιδέα. Παρομοίως, το γεγονός ότι και τα δύο αφορούν την "ενέργεια" δεν αρκεί για να συνδέσουμε την τεχνολογία της ενέργειας και το ενεργειακό πακέτο καθώς είναι δύο διαφορετικά ζητήματα.
<P>
Αλλά βλέποντας και τους δύο Επιτρόπους εδώ, είμαι πολύ χαρούμενος γι' αυτήν την απόφαση διότι το σχέδιο ΣΕΤ είναι πολύ σημαντικό για την Ευρωπαϊκή Ένωση και χρειάζεται ισχυρή υποστήριξη από κάποιους Επιτρόπους αλλά και από ολόκληρη την Επιτροπή. Όπως μπορείτε να καταλάβετε από την ψηφοφορία στην Επιτροπή Βιομηχανίας, Έρευνας και Ενέργειας έχετε την υποστήριξη του Ευρωπαϊκού Κοινοβουλίου.
<P>
Θα περάσω τώρα στο περιεχόμενο του σχεδίου ΣΕΤ. Εντούτοις, θα είναι μάλλον ευκολότερο αν μιλήσω στη μητρική μου γλώσσα, πράγμα το οποίο θα κάνω τώρα.
<P>
(PL) H Ευρωπαϊκή Ένωση έχει αποφασίσει να επιβάλλει χρεώσεις για τις εκπομπές διοξειδίου του άνθρακα. Αυτή είναι μια καίρια απόφαση. Δείχνει ότι πρέπει να καταπολεμήσουμε την κλιματική αλλαγή. Δείχνει ότι ηγούμαστε αυτής της μάχης. Από την άλλη πλευρά, πρέπει να θυμόμαστε ότι οι επιβαρύνσεις για τις εκπομπές διοξειδίου του άνθρακα θα δημιουργήσουν δυσχέρειες στην οικονομία και θα έχουν σαν αποτέλεσμα υψηλότερο κόστος παραγωγής σχεδόν σε κάθε τομέα. Θα ήθελα να τονίσω ότι ο ίδιος ο τομέας της ενέργειας θα δεχτεί το μεγαλύτερο πλήγμα, ειδικά στις χώρες όπου η ηλεκτρική ενέργεια ή η θέρμανση παράγονται με τη χρήση άνθρακα.
<P>
" έκθεση που υπέβαλε η Ευρωπαϊκή Επιτροπή όσον αφορά το στρατηγικό πρόγραμμα ενεργειακής τεχνολογίας είναι, κατά τη γνώμη μου, μια έξοχη απάντηση σε όλους τους κινδύνους που απειλούν την ευρωπαϊκή οικονομία. Αφορά κατεξοχήν τον περιορισμό του ενεργειακού κόστους. " Ευρωπαϊκή Επιτροπή στηρίζει τις τεχνολογίες που έχουν μηδενικές ή χαμηλές εκπομπές αερίων για την "παραγωγή και επεξεργασία ενέργειας". Για πρώτη φορά παρουσιάζονται σε ένα έγγραφο όλες οι μέθοδοι καταπολέμησης της κλιματικής αλλαγής και την ενεργειακή ασφάλεια. Αυτό σημαίνει ότι περιλαμβάνεται επίσης και η πυρηνική ενέργεια. Στην πραγματικότητα, οι συνεχιζόμενες ανησυχίες των συναδέλφων μας, κυρίως των συναδέλφων μας από το κόμμα των Πρασίνων, όλοι οι κίνδυνοι που σχετίζονται με την παραγωγή ενέργειας, παρουσιάζονται από αυτές. Εντούτοις σήμερα η τρίτη γενιά των σταθμών πυρηνικής ενέργειας είναι τελείως διαφορετική από αυτούς που είχαν χτιστεί στο Τσερνομπίλ.
<P>
Φαίνεται πως υπάρχει πλήρης συμφωνία όσον αφορά μια άλλη μεγάλη πρόκληση και ένα άλλο σοβαρό ζήτημα, δηλαδή τη δέσμευση και την αποθήκευση του διοξειδίου του άνθρακα. Πρόκειται για μια νέα τεχνολογία, έτσι τα κίνητρα είναι απαραίτητα, όπως για κάθε νέα και πολλά υποσχόμενη τεχνολογία. Όσον αφορά τη στήριξη βιώσιμων τεχνολογιών στον τομέα της παραγωγής ενέργειας, αυτό δεν είχε τεθεί ποτέ υπό αμφισβήτηση στο Κοινοβούλιο. Το Κοινοβούλιο αντιμετωπίζει την ενεργειακή απόδοση και την εξοικονόμηση ενέργειας ως τα πλέον σημαντικά θέματα. Ίσως σαν επακόλουθο όλων αυτών θα είναι δυνατή η αποφυγή της οικοδόμησης ενός ή δύο σταθμών πυρηνικής ενέργειας, διότι θα βελτιώσουμε την αποδοτικότητα και την εξοικονόμηση ενέργειας.
<P>
Θα ήθελα να ολοκληρώσω αναφέροντας δύο σημεία: " οργάνωση της έρευνας σε ευρωπαϊκό επίπεδο είναι μια έξοχη ιδέα και την υποστηρίζουμε. Αυτός θα μπορούσε να είναι ο πρώτος τομέας στον οποίο κάνει κάτι τέτοιο η Ευρωπαϊκή Ένωση. Είναι το ξεκίνημα μιας κοινής αγοράς ενέργειας, και σε αυτόν τον τομέα, καθώς επίσης και μια ελεύθερη διακίνηση γνώσης. Σε αυτήν την έκθεση πρότεινα συγκεκριμένα ποσά χρηματοδότησης για τη στήριξη των νέων τεχνολογιών. Αυτό είναι έχει ουσιαστική σημασία αν θέλουμε να βοηθήσουμε τη βιομηχανία μας, τον τομέα της ενέργειας και αν θέλουμε να έχει επιτυχία η Συνθήκη της Λισαβόνας.
<SPEAKER ID="316" NAME="Christian Ehler">
συντάκτης της γνωμοδότησης της Επιτροπής Οικονομικής και Νομισματικής Πολιτικής. - (DE) Κύριε Πρόεδρε, κύριοι Επίτροποι, η συζήτηση σχετικά με την αγορά αερίου και τα δίκτυα παροχής αερίου η οποία διεξήχθη στην Επιτροπή Οικονομικών και Νομισματικών Θεμάτων δεν εξέφρασε μια συγκεκριμένη ιδεολογία σε αυτόν τον βαθμό. Εμείς στην Επιτροπή ECON αποφασίσαμε με συνοχή και με μεγάλη πλειοψηφία. Είναι σαφές ότι ο αναδυόμενος συμβιβασμός σχετικά με τον διαχωρισμό του δικτύου δεν θα πρέπει να εξεταστεί σε ένα τέτοιο ιδεολογικό πλαίσιο.
<P>
" έκθεσή μας δίνει μεγαλύτερη έμφαση στο ερώτημα πόσο πραγματικά κατάλληλες είναι οι εθνικές διαδικασίες έγκρισης, ρεαλιστικά, όσον αφορά τη διασφάλιση της μελλοντικής προόδου στον τομέα των διασυνοριακών δικτύων, της ανάπτυξης δικτύων και της επένδυσης στα δίκτυα. Πιστεύουμε πως υπάρχουν ακόμα πολλά που πρέπει να γίνουν εδώ και λυπούμαστε για παράδειγμα που η θέση που εγκρίθηκε στην Ολομέλεια έδωσε πολύ λίγη έμφαση στην ανάγκη επιτάχυνσης της διαδικασίας έγκρισης σε εθνικό επίπεδο.
<P>
Ένα άλλο σημείο το οποίο είναι για εμάς σημαντικό είναι το ζήτημα του ρυθμιστή. Τα κράτη θα πρέπει να είναι πολύ περισσότερο προετοιμασμένα να δεχτούν έναν ρυθμιστή αν ο τελευταίος είχε ανεξαρτησία σε μεγάλο βαθμό. Σχετικά με αυτό διατυπώθηκαν συμβατικές ανησυχίες. Εντούτοις, εξετάζοντας όλα τα ζητήματα από ρυθμιστική άποψη είναι πιθανό ότι θα επιχειρηματολογήσουμε υπέρ του ρυθμιστή αν μια τέτοια υπηρεσία έχει επίσης τις κατάλληλες αρμοδιότητες για να παρέμβει.
<P>
Εντούτοις σχετικά με αυτό το συγκεκριμένο ζήτημα θα ήθελα να ευχαριστήσω άλλη μια φορά ειλικρινά τον συνάδελφό μου κ. Buzek. Eίχαμε μια συνολική συζήτηση σχετικά με το ζήτημα της ενεργειακής πολιτικής και ο κ. Buzek προώθησε κάποιες πολύ εποικοδομητικές προτάσεις ως μέρος του σχεδίου ΣΕΤ. Ως εισηγητής για την επίδειξη της CCS θα προσφέρω κι εγώ τη στήριξή μου με απτές προτάσεις χρηματοδότησης.
<P>
Μετά από μια τόσο θερμή και ιδεολογική συζήτηση νομίζω πως θα πρέπει να δώσουμε προτεραιότητα στο ερώτημα ποια ακριβώς θα πρέπει να είναι τα συγκεκριμένα βήματα. Αυτό σημαίνει ότι τώρα είμαστε σε μια μεταβατική περίοδο κατά την οποία πρέπει να εξετάσουμε επίσης τα αποτελέσματα των προτεινόμενων μέτρων. Αυτό μου φαίνεται αρκετά πιο σημαντικό από οποιαδήποτε άλλη επιφορτισμένη ιδεολογικά συζήτηση σχετικά με την ιδιοκτησία των δικτύων.
<SPEAKER ID="317" NAME="Inés Ayala Sender">
συντάκτρια της γνωμοδότησης της Επιτροπής Βιομηχανίας, Έρευνας και Ενέργειας. - (ES) Κύριε Πρόεδρε, κύριε Επίτροπε, κυρία Προεδρεύουσα του Συμβουλίου, καταρχήν η Επιτροπή Περιβάλλοντος, Δημόσιας Υγείας και Ασφάλειας των Τροφίμων χαιρετίζει το Ευρωπαϊκό Στρατηγικό Σχέδιο Ενεργειακών Τεχνολογιών καθώς αυτό θα βοηθήσει στη διαμόρφωση μιας κοινής αγοράς ενέργειας, θα στηρίξει τη Συνθήκη της Λισαβόνας, και θα βοηθήσει ειδικότερα στον αγώνα για την καταπολέμηση της κλιματικής αλλαγής.
<P>
Έχουμε ακόμα την αίσθηση ότι η διαδικασία διαβουλεύσεων η οποία διεξήχθη ήταν εξαιρετικά θετική και κατά τη γνώμη μας θα πρέπει να συνεχιστεί με τον ίδιο τρόπο.
<P>
Εντούτοις, λυπόμαστε που το σχέδιο ΣΕΤ επικεντρώνεται κυρίως στα μέτρα που αφορούν τον εφοδιασμό παρά στα μέτρα για τη μείωση της ζήτησης της ενέργειας, ειδικότερα στα μέτρα για την εξοικονόμηση της ενέργειας και την ενεργειακή απόδοση, και ζητάμε να δοθεί μεγαλύτερη προσοχή σε αυτά τα δύο σημεία. Με αυτό το σκοπό θα θέλαμε να δημιουργηθεί μια ιεράρχηση μεταξύ των ΕΒΠ, και οι προσπάθειες να επικεντρώνονται σε αυτές που τις μεγαλύτερες δυνατότητες να μειώσουν βραχυπρόθεσμα τις εκπομπές, μια μείωση κατά 20% μέχρι το 2020, προφανώς χωρίς να αγνοούνται τα μακροπρόθεσμα μέτρα που σκοπεύουν στην εκπλήρωση των στόχων που τέθηκαν για το 2050.
<P>
Σχετικά με αυτές τις προτεραιότητες, αισθανόμαστε επίσης ότι πρέπει να λάβουμε υπόψη μας τον κύκλο ζωής κάθε τεχνολογίας και τον περιβαλλοντικό της αντίκτυπο κατά την παραγωγική διαδικασία, και θα πρέπει να ληφθεί υπόψη αυτή η μεταφορά των τεχνολογιών στις ανεπτυγμένες οικονομίες ώστε να μειώσουμε το κενό όσον αφορά τις τεχνολογίες που υπάρχουν σε αυτές τις χώρες. Αισθανόμαστε επίσης ότι είναι απαραίτητο να επεκτείνουμε τις ΕΒΠ και σε άλλους τομείς που διαθέτουν σημαντικό δυναμικό για τη μείωση των εκπομπών όπως η συμπαραγωγή, το υδρογόνο, ο τομέας κατασκευών και της στέγασης, τα συστήματα θέρμανσης και ψύξης, η καλύτερη αποθήκευση ενέργειας και οι υποδομές διανομής.
<P>
Εν τέλει, θέλουμε να πούμε ότι θεωρούμε πως η χρηματοδότηση γι' αυτές τις τεχνολογίες πρέπει να αποτελέσει μέρος της συζήτησης σχετικά με τη μελλοντική χρηματοδότηση πολιτικών της ΕΕ και συνεπώς τα κράτη μέλη πρέπει να προσπαθήσουν περισσότερο, τουλάχιστον στον ίδιο βαθμό που αντέδρασαν στην ενεργειακή κρίση τη δεκαετία του 1980.
<SPEAKER ID="318" NAME="Bernhard Rapkay">
συντάκτης της γνωμοδότησης της Επιτροπής Οικονομικών και Νομισματικών Θεμάτων. - (DE) Κύριε Πρόεδρε, θα παρουσιάσω σε λίγο τις αποφάσεις της Επιτροπής Οικονομικών και Νομισματικών Θεμάτων, ένα εγχείρημα κάπως παράφρον και τόσο παράφρον όσο ο τρόπος με τον οποίο οργανώθηκαν κάποιες από τις συζητήσεις μας, με παρόμοια αποτελέσματα. Για το λόγο αυτό θα ήθελα να κάνω ένα σχόλιο, καθώς δεν υπάρχει αρκετός χρόνος για οτιδήποτε άλλο.
<P>
Ο Επίτροπος επεσήμανε για άλλη μια φορά ότι κατά τη γνώμη της Επιτροπής ο διαχωρισμός της ιδιοκτησίας είναι κατά κάποιο τρόπο - για να χρησιμοποιήσω τα λόγια του - η πιο αποτελεσματική λύση. Aμφιβάλλουμε γι' αυτό, διότι δεν μπορεί να εξακριβωθεί ούτε εμπειρικά ούτε θεωρητικά, σαφέστατα όχι εμπειρικά, καθώς υπάρχουν πολλά παραδείγματα τα οποία αποδεικνύουν πως ακόμα και μετά από το διαχωρισμό της ιδιοκτησίας οι επιχειρήσεις δεν λειτουργούν τόσο ομαλά. Ούτε μπορεί αυτό να εξακριβωθεί θεωρητικά. Είναι και παραμένει ένα μονοπώλιο, ένα φυσικό μονοπώλιο και τα μονοπώλια δεν έχουν καμία σχέση με τον ελεύθερο ανταγωνισμό.
<P>
Επομένως, αυτό που έχει σημασία δεν είναι τόσο το ζήτημα των ιδιοκτησιακών σχέσεων αλλά το ζήτημα της ρύθμισης των κανόνων. Ο τομέας αυτός διέπεται από πολύ αυστηρούς κανόνες και αυτό θα πρέπει να ισχύει και για τους διαχωρισμένους διαχειριστές δικτύων όσο και για τους μη διαχωρισμένους διαχειριστές δικτύων. Έχουμε κάνει πολλές προτάσεις σχετικά με αυτό στην Επιτροπή ECON και ευελπιστούμε πως θα εξεταστούν και αυτές.
<SPEAKER ID="319" NAME="Εμμανουήλ Αγγελάκας">
συντάκτης της γνωμοδότησης της Επιτροπής Εσωτερικής Αγοράς και Προστασίας των Καταναλωτών. - Κύριε Πρόεδρε, θέλω και εγώ με τη σειρά μου να τοποθετηθώ επί του θέματος με την ιδιότητα του εισηγητή της γνωμοδότησης στην Επιτροπή Εσωτερικής Αγοράς και Προστασίας των Καταναλωτών σχετικά με τους όρους πρόσβασης στα δίκτυα μεταφοράς φυσικού αερίου και να συγχαρώ τον εισηγητή κύριο Paparizov για την πολύ καλή δουλειά που έκανε και εξέτασε το πακέτο των προτάσεων που συζητήθηκαν στην επιτροπή μας.
<P>
Γνώμονάς μας ήταν η προστασία του καταναλωτή και να εγκρίνουμε τα κοινωνικώς κατάλληλα και με διαφάνεια μέτρα που τον προστατεύουν.
<P>
Θέλω να προσθέσω ότι είναι μια έκθεση η οποία, σε αντίθεση με το υπόλοιπο ενεργειακό πακέτο, όπου κυρίαρχο ήταν το θέμα του ιδιοκτησιακού διαχωρισμού, δεν παρουσίασε αντιπαλότητες και αντιδράσεις, με αποτέλεσμα να υπερψηφιστεί από τις επιτροπές του Κοινοβουλίου όπου εξετάστηκε.
<P>
Ειδικότερα στο θέμα των καταναλωτών, στην επιτροπή μας επικεντρωθήκαμε σε θέματα που άπτονται της προστασίας των καταναλωτών καθώς και σε προτάσεις που προωθούν και διασφαλίζουν μια πραγματική ευρωπαϊκή εσωτερική αγορά φυσικού αερίου.
<P>
" θέση μας για την προώθηση μιας αποτελεσματικής περιφερειακής συνεργασίας από τα κράτη μέλη είναι πολύ σημαντική συνιστώσα για τη διασφάλιση μιας πραγματικής εσωτερικής διασυνοριακής αγοράς. Συνεπώς η δημιουργία ενός ευρωπαϊκού δικτύου διαχειριστών συστημάτων μεταφοράς, όπου η βάση της συνεργασίας θα είναι η διασφάλιση της αποδοτικότητας, της αντιπροσωπευτικότητας και της διαφάνειας της ευρωπαϊκής αγοράς φυσικού αερίου είναι απαραίτητη.
<P>
Σ' αυτό το σημείο θα ήθελα να επισημάνω ότι η συνεργασία στο πλαίσιο των συστημάτων μεταφοράς δεν προϋποθέτει διαχωρισμό των δραστηριοτήτων δικτύου από την παραγωγή και τον εφοδιασμό. Το δίκτυο μεταφοράς μπορεί εύκολα να καταστεί αποτελεσματικό χωρίς διαχωρισμό της ιδιοκτησίας σε όλα τα συμμετέχοντα κράτη μέλη.
<P>
Υποστηρίξαμε ότι είναι σημαντικό να διαβουλεύεται το ευρωπαϊκό δίκτυο διαχειριστών συστημάτων μεταφοράς με τους εμπλεκόμενους φορείς και ιδιαίτερα με τους καταναλωτές και τις ενώσεις τους, καθώς αυτοί αποτελούν σημαντικούς εμπλεκόμενους φορείς στο βαθμό που είναι και οι τελικοί οικιακοί χρήστες.
<P>
Υποστηρίξαμε τη διαφάνεια των πληροφοριών και τις δυνατότητες αποθήκευσης φυσικού αερίου, ούτως ώστε να επικρατήσουν δίκαιες τιμές και πραγματικά ανοιχτή αγορά προς όφελός τους.
<SPEAKER ID="320" NAME="Toine Manders">
συντάκτης της γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (NL) Κι εγώ με τη σειρά μου θεωρώ πως ένα λεπτό είναι πολύ λίγος χρόνος, αλλά θα ήθελα να ευχαριστήσω τον Επίτροπο, την Υπουργό, τους αξιότιμους βουλευτές και ακόμα τον κ. La Russa για το προπαρασκευαστικό τους έργο.
<P>
Θα είμαι σύντομος. " αγορά ενέργειας θα πρέπει να είναι σε θέση να λειτουργήσει σε ευρωπαϊκό επίπεδο κυρίως με σκοπό να εγγυάται την παροχή ενέργειας στους τελικούς χρήστες σε τιμές αγοράς. Αυτός είναι ο σκοπός μας. Ο διαχωρισμός δεν αποτελεί αυτοσκοπό αλλά θεωρούμε πως μπορεί να είναι ο δρόμος προς μια λειτουργική αγορά. Αν ο λεγόμενος τρίτος ή τέταρτος δρόμος, όπως πρότεινε το Συμβούλιο, μπορούν να δημιουργήσουν μια αγορά που θα λειτουργεί τότε φυσικά δεν υπάρχει πρόβλημα.
<P>
Εντούτοις, στην περίπτωση που ο τρίτος ή ο τέταρτος δρόμος δεν φέρουν αποτελέσματα, έχουμε ήδη κάνει μια πρόταση ώστε να είμαστε έτοιμοι με μια πιθανή εναλλακτική λύση, η οποία ελπίζω πως θα υπερψηφιστεί αύριο, για "έναν ευρωπαϊκό διαχειριστή δικτύου" τον οποίο θα διαχειρίζεται και θα ελέγχει η Ευρωπαϊκή Ένωση. Eλπίζω πως τόσο η Επιτροπή όσο και το Συμβούλιο μπορούν να στηρίξουν αυτήν την πρόταση έτσι ώστε να υπάρχει τουλάχιστον μια εναλλακτική λύση έτοιμη σε λίγα χρόνια. Τον Οκτώβριο, κύριε Πρόεδρε, θέλουμε να οργανώσουμε μια συζήτηση στρογγυλής τραπέζης στην οποία θα είναι παρόντες όλοι οι ενδιαφερόμενοι φορείς και ελπίζουμε ότι αυτή η ιδέα θα τύχει ευρείας στήριξης.
<SPEAKER ID="321" NAME="Herbert Reul">
εξ ονόματος της Ομάδας PPE-DE. - (DE) Κύριε Πρόεδρε, κυρίες και κύριοι συνάδελφοι, θα θυμάμαι αυτή η συζήτηση σχετικά με τη δέσμη μέτρων για την ενέργεια σαν μια συζήτηση η οποία δεν διεξήχθη με τον κατάλληλο τρόπο σε κάθε της λεπτομέρεια, διότι την πραγματοποιήσαμε εσπευσμένα. Δεν είχαμε πάντα τον απαιτούμενο χρόνο. Θα ήθελα να το πω αυτό εδώ, σε αυτήν τη συζήτηση και αυτήν την συγκεκριμένη στιγμή. Ελπίζω πως όλα αυτά δεν θα τα βρούμε μπροστά μας μια μέρα.
<P>
Βλέπω για άλλη μια φορά ότι στην πολιτική υπάρχει πραγματικός κίνδυνος να τα διακυβεύσει κανείς όλα με μια πανάκεια και έπειτα να την προωθήσει με δυναμισμό ενώ υπόσχεται ότι αυτό θα λύσει όλα τους τα προβλήματα. Ελπίζω πως στο τέλος της ημέρας θα βρούμε πραγματικά μια λύση στα προβλήματα που αντιμετωπίζουμε, δηλαδή τον τρόπο με τον οποίο μπορούμε να έχουμε περισσότερες επενδύσεις και περισσότερο λογικές τιμές και ακόμα με ποιο τρόπο μπορούμε να πετύχουμε την ασφάλεια του εφοδιασμού στον τομέα της ενέργειας σε ευρωπαϊκό επίπεδο. Από το πρωί μέχρι το βράδυ διαβάζουμε στις εφημερίδες και ακούμε στην τηλεόραση για τις ανησυχίες και τα δεινά που προκαλεί αυτή η κατάσταση σε ολόκληρο τον κόσμο. Αυτή είναι η λύση την οποία επεξεργαζόμασταν όλον αυτόν τον καιρό σε αυτές τις συζητήσεις; Αμφιβάλλω.
<P>
Συνεπώς είναι ευγνώμων που σημειώσαμε κάποια πρόοδο όσον αφορά την οδηγία για το αέριο, που κάναμε κάποια βήματα προς έναν συμβιβασμό, που κάναμε περισσότερες διακρίσεις και τονίσαμε πως η ηλεκτρική ενέργεια και το αέριο είναι δύο διαφορετικά πράγματα και που δεν υπάρχει πλέον μια πανάκεια για όλα. Είναι καλό που τώρα στοχεύουμε στον τρίτο δρόμο και δεν θεωρούμε πλέον τον διαχωρισμό ως την πρώτη επιλογή, και έχουμε καταφέρει να κάνουμε ορισμένες τροπολογίες στις περισσότερες προτάσεις της Επιτροπής. Aν αυτό είναι αρκετό θα αποδειχτεί με το πέρασμα του χρόνου.
<P>
Είμαι χαρούμενος για το γεγονός ότι τον Ιούνιο το Συμβούλιο έδειξε, μέσω της καινούριας του πρότασης, ότι ακόμα και σε δύσκολες καταστάσεις είμαστε ικανοί να ξεπεράσουμε τα εθνικά σύνορα και τις διαφορετικές γνώμες ώστε να βρούμε μια λύση. Ελπίζω πως όλα όσα συμφωνήσαμε τώρα για το αέριο θα επανεξεταστούν ελαφρώς αύριο και θα προσεγγίσουμε λίγο περισσότερο τον συμβιβασμό ο οποίος ήδη έχει γίνει στο Συμβούλιο. Προκειμένου να επιτύχουμε άμεσο διακανονισμό, τότε πρέπει να επιτύχουμε συμβιβασμό μεταξύ της Επιτροπής, του Συμβουλίου και του Κοινοβουλίου. Πιστεύω πως αυτό που μας παρουσίασε το Συμβούλιο είναι πολύ κοντά σε αυτό το οποίο προτείναμε όσον αφορά το αέριο. Ίσως θα πρέπει να το λάβουμε ως σημείο αναφοράς για την αγορά ηλεκτρικής ενέργειας.
<SPEAKER ID="322" NAME="Hannes Swoboda">
εξ ονόματος της Ομάδας PSE. - (DE) Kύριε Πρόεδρε, κυρίες και κύριοι συνάδελφοι, θα ήθελα πρώτα απ' όλα να συγχαρώ ειλικρινά τους τρεις εισηγητές για το έξοχο έργο τους. Θα πρέπει να με συγχωρέσετε που επικεντρώνομαι κυρίως στην έκθεση του συναδέλφου μου κ. La Russa σχετικά με την οδηγία για το αέριο. Υπήρξε μια έξοχη συνεργασία μεταξύ του εισηγητή κ. La Russa και των διάφορων σκιωδών εισηγητών.
<P>
Έχουμε ήδη συζητήσει το ζήτημα του διαχωρισμού της ιδιοκτησίας, των δικτύων και του εφοδιασμού αερίου. Αυτό δεν αποτελεί ένα από τα σημαντικότερα ή κεντρικότερα ζητήματα. Είμαι ικανοποιημένος με τον συμβιβασμό στον οποίο καταλήξαμε, παρόλο που είναι πολύ αυστηρός, διότι αφενός προσφέρει την επιλογή να μην προχωρήσουμε σε πλήρη διαχωρισμό, παρά το γεγονός ότι υπόκειται σε πολύ αυστηρές προϋποθέσεις, ενώ αφετέρου η Επιτροπή μπορεί σε οποιαδήποτε περίπτωση να χρησιμοποιήσει μια ρήτρα επανεξέτασης για να ασκήσει μεγαλύτερη πίεση ώστε να διασφαλίσει ότι υπάρχει ανταγωνισμός και ότι έχουν διατηρηθεί πράγματι οι συνθήκες ανταγωνισμού.
<P>
Βεβαίως πρέπει επίσης να δούμε τα πράγματα από μια κάπως πιο μακροπρόθεσμη σκοπιά. Από αυτήν την άποψη, θα συμφωνήσουμε πλήρως με τις βασικές απόψεις τις οποίες εξέφρασε ο συνάδελφός μας κ. Manders, υπό την έννοια ότι πρέπει να εξετάσουμε κατά πόσο μπορεί να δημιουργηθεί σε ικανοποιητικό βαθμό μια κοινή ευρωπαϊκή υποδομή. Εντούτοις, αυτή είναι μια πιθανή εναλλακτική λύση για το μέλλον και μια λύση την οποία δεν μπορούμε ακόμα να παρουσιάσουμε λεπτομερώς.
<P>
Είναι επίσης σημαντικό ότι θα έχουμε παρεκκλίσεις, σαν αυτές που ισχύουν σε οποιεσδήποτε μεγάλες επενδύσεις όπου συμμετέχει μεγάλο κεφάλαιο και όπου δεν είμαστε ακόμα σε θέση να πούμε αν αυτό θα οδηγήσει σε λύση, όπως στην περίπτωση του σχεδίου Nabucco. Eδώ θα πρέπει να είμαστε αρκετά ευέλικτοι. Οι επενδύσεις αυτού του είδους γίνονται σε μια μακροπρόθεσμη βάση και δεν ξέρουμε ακριβώς πότε θα καταλήξουμε σε σύναψη σύμβασης. Αυτό είναι ιδιαίτερα σημαντικό.
<P>
Ευελπιστώ πως η πλειοψηφία αυτού του Σώματος θα στηρίξει αύριο τις τροπολογίες μας. Σε αντίθετη περίπτωση θα εγκρίνουμε την έκθεση, όπως αυτή ψηφίστηκε, όσον αφορά τη διαφάνεια, την προστασία του καταναλωτή, την ενέργεια και τη φτώχεια. Όταν εξετάζω όλα όσα δήλωσαν τελευταία η Επιτροπή και ο Πρόεδρος της Επιτροπής σχετικά με το θέμα σκέφτομαι ότι θα ήταν σημαντικό αν είχαμε μια σαφή δήλωση γι' αυτόν τον τομέα. Πρώτον σχετικά με τη διάθεση διαφανών πληροφοριών στους καταναλωτές, κάτι το οποίο δεν ισχύει πάντα, δεύτερον σχετικά με μια τηλεφωνική γραμμή βοήθειας για τους χρήστες του δικτύου, έτσι ώστε να μπορούν και αυτοί να ζητούν πληροφορίες, τρίτον σχετικά με το σημείο εισόδου των παραπόνων - διότι πάντα υπάρχουν παράπονα - και ο καθένας από εμάς γνωρίζει παρόμοιες περιπτώσεις, παρόλο που μπορεί να μην μας έθιγε προσωπικά, κάτι το οποίο είναι αρκετά σημαντικό - και τέταρτον σχετικά με την προστασία των ευάλωτων καταναλωτών ειδικά των συνταξιούχων, των ανάπηρων και άλλων.
<P>
Όλες αυτές είναι πραγματικές ανησυχίες, ειδικά ενόψει της αύξησης των τιμών της ενέργειας. Δεν καταλαβαίνω ότι αφενός η επιτροπή δυστυχώς δεν το μελέτησε αυτό, ειδικά στον τομέα του αερίου, και αφετέρου οι συντηρητικοί και στο τέλος ο ίδιος ο Πρόεδρος Barroso επαναλάμβαναν ότι πρέπει να δώσουμε αγώνα για να βοηθήσουμε τους καταναλωτές, και ειδικότερα, τους πιο ευάλωτους. Δεν θα ήθελα να υποθέσω ότι αυτό σημαίνει επιδοτούμενες τιμές ή κάποια άλλη επιλογή. Πρέπει να αποφασίσει κάθε χώρα ξεχωριστά. Τα κράτη μέλη δεν πρέπει πάντα να μεταφέρουν την ευθύνη στην Επιτροπή αλλά πρέπει να είναι προετοιμασμένα να αποφασίσουν μόνα τους. Εντούτοις, η Ευρωπαϊκή Επιτροπή και το Κοινοβούλιο πρέπει να πάρουν τα ηνία δείχνοντας ότι μια τέτοια επιλογή είναι δυνατή και πιθανώς ακόμα και ωφέλιμη προκειμένου να προστατεύσουμε επίσης τα κοινωνικά συμφέροντα των καταναλωτών σε μια εποχή τέτοιων υψηλών τιμών ενέργειας.
<SPEAKER ID="323" NAME="DanutBudreikaitė">
εξ ονόματος της Ομάδας ALDE. - (LT) H Eυρωπαϊκή Ένωση δεν έχει κοινή αγορά αερίου· είναι κατακερματισμένη και ως επί το πλείστον περιφερειακή. Eντούτοις, κάποιες περιοχές στην ΕΕ δεν έχουν καν μια περιφερειακή αγορά αερίου. Αυτές είναι οι βαλτικές χώρες - Λιθουανία, Λετονία, Εσθονία και Φινλανδία - οι οποίες γενικά δεν είναι ενοποιημένες και δεν έχουν κανέναν σύνδεσμο με το δίκτυο αερίου της ΕΕ.
<P>
" εξάρτηση από έναν μόνο πάροχο ο οποίος έχει την τάση να χρησιμοποιεί τον εφοδιασμό της ενέργειας για πολιτικούς σκοπούς είναι αρκετά επικίνδυνη τόσο για την ασφάλεια της ενέργειας όσο και για τη γενικότερη ασφάλεια της ΕΕ.
<P>
O περιορισμός των ενεργειακών νησιών και η δημιουργία συνδέσμων μεταξύ των κρατών και των περιφερειών πρέπει να αποτελεί κύρια προτεραιότητα της ενεργειακής πολιτικής της ΕΕ, και πρέπει να στηρίζεται από χρηματοδοτήσεις και την πολιτική βούληση της Ένωσης.
<P>
Το τρίτο ενεργειακό πακέτο για την αγορά αερίου θα μπορούσε να εφαρμοστεί μόνο με τη βοήθεια της ΕΕ και αποτελεί το μέσο το οποίο θα καθιστούσε την Ευρωπαϊκή Ένωση περισσότερο ασφαλή.
<P>
Ο τρίτος δρόμος - δηλαδή η περίοδος των πέντε ετών κατά την οποία τα κράτη μέλη της ΕΕ πρέπει να βρουν την πολιτική βούληση και τις χρηματοδοτήσεις για να περιορίσουν τα ενεργειακά νησιά στην αγορά αερίου.
<SPEAKER ID="324" NAME="Roberts Zīle">
εξ ονόματος της Ομάδας UEN. - (LV) Σας ευχαριστώ , κύριε Πρόεδρε. Πρώτα απ' όλα θα ήθελα να συγχαρώ τον Επίτροπο Pielbags και τον κ. La Russa, τον εισηγητή, οι οποίοι έκαναν ένα σημαντικό βήμα όσον αφορά την απελευθέρωση της αγοράς αερίου παρόλο που αυτή δεν είναι τέλεια. Για μένα το πρόβλημα είναι το ίδιο με αυτό που ανέφερε ο προηγούμενος ομιλητής σχετικά με τα "νησιά" της ευρωπαϊκής αγοράς αερίου - τα Βαλτικά κράτη και τη Φινλανδία. Δεν έχω πειστεί πραγματικά από τη συμφωνία η οποία επετεύχθη στο Συμβούλιο στις 6 Ιουλίου επειδή οι υπάρχοντες ιδιοκτήτες συστήματος μεταφοράς, κυρίως η Gazprom και οι εταιρείες που σχετίζονται με αυτήν, δεν θα χρειαστεί να διαχωρίσουν τα δικαιώματα ιδιοκτησίας τους μέχρι να εμφανιστούν άλλες συνδέσεις σε αυτά τα κράτη. Εδώ υπάρχει ένας φαύλος κύκλος, εφόσον είναι πολύ πιθανό ότι δεν θα προκύψουν νέες συνδέσεις αν δεν καταστεί δυνατό να έλθουν σε πρότερη συμφωνία και να μην έχουν καμία πρόσβαση στα υπάρχοντα δίκτυα. Συνεπώς είναι πιθανό ότι θα χρειαστεί να χρησιμοποιήσουμε κάποια συγκεκριμένη προθεσμία, με τη θέσπιση ενός ανεξάρτητου διαχειριστή μεταφοράς σε τέτοιες μονοπωλιακές καταστάσεις.
<SPEAKER ID="325" NAME="Claude Turmes">
εξ ονόματος της Ομάδας Verts/ALE. - (DE) Kύριε Πρόεδρε, το αέριο είναι αυτό που διακυβεύεται σήμερα. Όταν πρόκειται για το αέριο πρέπει να κάνουμε το διαχωρισμό μεταξύ δύο αγορών. Πρώτον, υπάρχει το θέμα της μεταφοράς του αερίου στην Ευρώπη. Για να το κάνουμε αυτό χρειαζόμαστε μια σταθερή πολιτική επενδύσεων η οποία θα λάβει υπόψη της τις προμηθεύτριες χώρες αερίου. Για το λόγο αυτό χρειαζόμαστε μακροπρόθεσμες συμβάσεις και πρέπει να δώσουμε στις ευρωπαϊκές εταιρείες την ευκαιρία να επενδύσουν σε αγωγούς για τη μεταφορά αυτού του αερίου στην Ευρώπη. Αυτό το οποίο χρειαζόμαστε - και με λίγη προσπάθεια από τον καθένα, και ειδικά από τις εθνικές κυβερνήσεις - είναι μια ενιαία ευρωπαϊκή πολιτική για το αέριο η οποία θα επιτρέπει στις 27 φωνές της ΕΕ να ακολουθήσουν αυτήν την τακτική σε διεθνές επίπεδο. Με τον τρόπο αυτό προσδιορίζονται πιθανώς καλύτερα όλα όσα χρειαζόμαστε.
<P>
Αν κατασκευαστεί ο αγωγός Nord Stream, τότε θα μπορούμε να έχουμε αέριο στο σημείο διέλευσης του Greifswald αλλά και σε οποιοδήποτε άλλο μέρος της Ευρώπης. Τότε θα έχουμε την αγορά ΥΦΑ που σημαίνει ευρωπαϊκή αγορά αερίου. Το ερώτημα το οποίο προκύπτει σε αυτήν την περίπτωση είναι κατά πόσο μπορούμε να σχεδιάσουμε πολιτικές για τον καταναλωτή ή για τις εταιρείες που εμπλέκονται σε αυτήν την ευρωπαϊκή αγορά αερίου.
<P>
Τι χρειάζεται μια εταιρεία για τη δημιουργία ενός καρτέλ; Το πρώτο στοιχείο είναι ο έλεγχος των αγωγών έτσι ώστε οι ανταγωνιστές να μην μπορούν να έχουν πρόσβαση στις εγχώριες αγορές τους. Το δεύτερο είναι ο έλεγχος των εγκαταστάσεων αποθήκευσης του αερίου έτσι ώστε ενώ θα είναι εύκολος ο μετριασμός του εφοδιασμού μια εταιρεία δεν θα συναντά έπειτα δυσκολία στην παράδοση. Τρίτον υπάρχει κυριαρχία της αγοράς: " E.ON ελέγχει σήμερα το 60-70% της γερμανικής αγοράς ενώ η Gaz de France έχει ένα μερίδιο 70-80% της γαλλικής αγοράς και δεν υπάρχουν μηχανισμοί διαθέσιμοι για να κάνουμε κάτι γι' αυτό. Τέταρτον, έχουμε ένα αδύναμο ευρωπαϊκό ρυθμιστικό σύστημα, πράγμα που σημαίνει πολυεθνικούς ομίλους και εθνικές ρυθμιστικές αρχές οι οποίες πάντα στο τέλος θα έρχονται δεύτερες. Πέμπτον, υπάρχει έλλειψη διαφάνειας.
<P>
Τι προτείνουν ο κ. Reul και οι υπόλοιποι; Απλώς αυτά! Με άλλα λόγια σχεδιάζουμε πολιτικές για τις εταιρείες αντί για τους καταναλωτές! Αυτός είναι ο λόγος για τον οποίο εμείς στην Ομάδα των Πρασίνων/Ελεύθερη Ευρωπαϊκή Συμμαχία τασσόμαστε υπέρ δύο βασικών προσεγγίσεων. Πρέπει να φέρουμε το αέριο στην Ευρώπη αλλά από τη στιγμή που αυτό το αέριο εισαχθεί στην ενιαία ευρωπαϊκή αγορά θα πρέπει να υπάρχει ανταγωνισμός: διαχωρισμός των δικτύων, καλύτερη πρόσβαση στις εγκαταστάσεις αποθήκευσης και πρόγραμμα απελευθέρωσης του αερίου.
<P>
Αγαπητοί μου συνάδελφοι συντηρητικοί και φιλελεύθεροι, δεν μπορείτε να επιτρέπετε να συνεχίζεται μια κατάσταση κατά την οποία έχουμε κυριαρχία κατά 70%, 80% ή 90% στις εθνικές αγορές και το μόνο όπλο καταπολέμησης είναι η απελευθέρωση του αερίου. Καταθέσαμε μια τροπολογία για να παρουσιάσουμε εκ νέου το πρόγραμμα απελευθέρωσης αερίου και την χρειαζόμαστε. Όσον αφορά το τέταρτο σημείο, εμείς φυσικά απαιτούμε μια ευρωπαϊκή ρυθμιστική αρχή. Αυτό σημαίνει ότι για τα μέλη του Ελεύθερου Δημοκρατικού Κόμματος (FDP) και τους Χριστιανοδημοκράτες (CDU/CSU) καθώς επίσης τους φιλελεύθερους και τους συντηρητικούς αύριο είναι η μέρα της στάθμισης: είτε σχεδιάζουμε πολιτικές για τους καταναλωτές ή σχεδιάζουμε πολιτικές για τις εταιρείες.
<SPEAKER ID="326" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κύριοι Επίτροποι, ο σκοπός της έκθεσης που έχουμε μπροστά μας προς συζήτηση είναι η απελευθέρωση των αγορών ενέργειας, αυτή τη φορά της αγοράς του αερίου.
<P>
" πλειοψηφία του Κοινοβουλίου ζητεί τη διάκριση ή το "διαχωρισμό" της παραγωγής και της ιδιοκτησίας των δικτύων σε σχέση με την απελευθέρωση των αγορών ηλεκτρικής ενέργειας. Εντούτοις, το Συμβούλιο έχει τσαλαπατήσει το Κοινοβούλιο και έχει πράξει σωστά.
<P>
Ο διαχωρισμός της ιδιοκτησίας δεν σημαίνει σε καμία περίπτωση μείωση των τιμών καταναλωτή. Οτιδήποτε συμβεί με το αέριο, τα κράτη μέλη θα έχουν ακόμα την δυνατότητα να διαχωρίσουν την ιδιοκτησία ή να συνεχίσουν να πράττουν με τον ίδιο τρόπο που πράττουν τώρα.
<P>
" δημιουργία και η διατήρηση των δικτύων δεν είναι επικερδείς επιχειρηματικές δραστηριότητες και αυτό πρέπει να γίνει κατανοητό, εάν οι τωρινοί ιδιοκτήτες είναι προετοιμασμένοι να πάψουν να επιδίδονται σε αυτές. Τα κέρδη των εταιρειών προκύπτουν από τις τιμές της ηλεκτρικής ενέργειας και του αερίου και η πρόταση της Επιτροπής δεν παρέχει προστασία γι' αυτό ούτε προστατεύει τους καταναλωτές από την ενεργειακή φτώχεια.
<P>
Όσον αφορά την απελευθέρωση των αγορών, θα ήθελα να σας υπενθυμίσω ακόμα μια φορά την κατάσταση στις "νωμένες Πολιτείες. Σύμφωνα με τους υπολογισμούς της ΜΚΟ Public Citizen, σε 14 χώρες όπου η τιμή της ηλεκτρικής ενέργειας δεν έχει ρυθμιστεί είναι 52 τοις εκατό υψηλότερη σε σχέση με τις 36 χώρες στις οποίες έχει ρυθμιστεί. " απελευθέρωση, ο ανταγωνισμός και ο διαχωρισμός της ιδιοκτησίας δεν θα οδηγήσουν αυτόματα σε μείωση των τιμών.
<SPEAKER ID="327" NAME="Derek Roland Clark" LANGUAGE="EN">
Κύριε Πρόεδρε, από τη συζήτηση αυτή συμπεραίνουμε ότι η ΕΕ στηρίζεται σε μεγάλο βαθμό στο φυσικό αέριο για τις ενεργειακές της ανάγκες. Προσωπικά αμφιβάλλω, ιδιαίτερα δε διότι σχεδόν όλη η ποσότητα του φυσικού αερίου πρέπει να εισάγεται. Μας τοποθετεί στα χέρια άλλων, που δεν είναι πάντα φίλοι. Πρέπει να σας υπενθυμίσω με ποιο τρόπο η Ρωσία διέκοψε την παροχή αερίου στην Ουκρανία κατά τη διάρκεια των Χριστουγέννων πριν δύο χρόνια;
<P>
Τι θα λέγατε για τους εναλλακτικούς εγχώριους πόρους; " Δυτική Ευρώπη είναι πλούσια σε άνθρακα, που απαιτεί μόνο μεταφορά σε μικρή απόσταση μέχρι έναν σταθμό παραγωγής ενέργειας. Ο άνθρακας έχει κακή φήμη, εν μέρει για τη ρύπανση που προκαλεί και εν μέρει για το επιπλέον διοξείδιο του άνθρακα που προκαλεί ανά κιλοβάτ σε σύγκριση με το αέριο.
<P>
Αλλά έχετε ξεπερασμένες αντιλήψεις. Στις μέρες μας η καύση μπορεί να γίνει με πολύ πιο αποδοτικό τρόπο απελευθερώνοντας πολύ λιγότερο CO2 σε σχέση με τις παλαιότερες μεθόδους. Προσωπικά προτιμώ την οπτανθρακοποίηση από την καύση. " οπτανθρακοποίηση του άνθρακα δημιουργεί δύο πηγές χωρίς καπνό: αέριο και οπτάνθρακα, τα οποία όταν καούν μαζί με το σωστό τρόπο παράγουν περισσότερη ενέργεια από τον άνθρακα από τον οποίο παράγονται, σε αναλογία 5:4. Επιπλέον, ο πλήρης καθαρισμός του αερίου αφαιρεί τις ρυπαντικές ουσίες. Στην πραγματικότητα είναι τα ίδια υποπροϊόντα που παίρνουμε από το πετρέλαιο. Και τα έχουμε στα πόδια μας.
<P>
Επιπλέον, υπάρχει και η πυρηνική ενέργεια για την παραγωγή ηλεκτρικής ενέργειας. " ενέργεια αυτή έχει επίσης κακή φήμη εξαιτίας ενός ομολογουμένως σοβαρού περιστατικού στο Τσερνομπίλ αλλά αυτή ήταν μια παλιά εγκατάσταση κατώτερου σχεδιασμού της Σοβιετικής Ένωσης στα χέρια διαχειριστών οι οποίοι επιχείρησαν μια διακοπή άνευ επίβλεψης η οποία πήγε στραβά.
<P>
Γιατί υπάρχουν αμφιβολίες για την πυρηνική ενέργεια, ειδικά εδώ στη Γαλλία όπου οι σταθμοί παραγωγής ενέργειας παράγουν το 70% της ηλεκτρικής μας ενέργειας; Επιτρέψτε μου να τονίσω ότι η Φινλανδία, η οποία είναι πολύ ευαισθητοποιημένη όσον αφορά το περιβάλλον, μόλις ενέκρινε την κατασκευή τρίτου πυρηνικού σταθμού.
<P>
Πιο πρόσφατα, έχουμε το εντυπωσιακό θέαμα της προώθησης των βιοκαυσίμων από την ΕΕ τα οποία τώρα τίθενται υπό σημαντική αμφισβήτηση. Τα βιοκαύσιμα παράγονται είτε σε καινούρια εδάφη τα οποία δημιουργήθηκαν από την καταστροφή τροπικών δασών ή σε υπάρχουσες γεωργικές εκτάσεις που αλλάζουν χρήση. Στην πρώτη περίπτωση παράγονται περισσότερες εκπομπές CO2 από αυτές που εξοικονομούνται χάρη στα βιοκαύσιμα, ενώ στη δεύτερη περίπτωση προκαλούνται ελλείψεις τροφίμων, ειδικά στις λιγότερο ανεπτυγμένες χώρες.
<P>
Φυσικά χρειαζόμαστε φυσικό αέριο, ιδιαίτερα δε για οικιακή χρήση, αλλά το κύριο αντικείμενο αυτών των εκθέσεων είναι να ελέγχει η ίδια η ΕΕ, μέσω ρύθμισης, την προμήθεια αερίου στην ΕΕ. Αν λοιπόν ισχύει ότι και στην ΚΑΠ όπου οι κανονισμοί σκόπευαν να προστατεύσουν την αλιεία αλλά τελικά σχεδόν την κατέστρεψαν, τότε ας μας βοηθήσει όλους ο Θεός. Αναμφίβολα, οι κανονισμοί που αφορούσαν την παροχή αερίου θα αποτελούν έναν εφιάλτη της γραφειοκρατίας αμέσως μόλις η Επιτροπή δήλωσε ότι επιθυμεί να περιορίσει τη γραφειοκρατία. Με ποιόν άλλο τρόπο θα δημιουργούσατε μια κατάσταση όπου η παροχή του αερίου θα χωριζόταν στα δύο: μεταφορά και αποθήκευση; Βεβαίως το πιο αποδοτικό σύστημα είναι από την αποθήκη στην παροχή - αλλά όχι, θέλετε να χωρίσετε και να αυξήσετε την γραφειοκρατία.
<P>
" έκθεση προτείνει άδειες για τους διαχειριστές των αγωγών ενώ από την άλλη θα θεσπιστούν έξυπνα μέτρα για τη στενή παρακολούθηση του καταναλωτή. Από ποιον ακριβώς; Επομένως ο κρατικός έλεγχος αυξάνεται βαθμιαία ενώ η ενεργειακή ανεπάρκεια τείνει να γίνει ζήτημα δημόσιας τάξης παρέχοντας στην αστυνομία αρμοδιότητες παρέμβασης.
<P>
Εκτός από την τοποθέτηση του καταναλωτή στα αβέβαια χέρια αναξιόπιστων καθεστώτων, οι εκθέσεις αυτές διευρύνουν τις αρμοδιότητες του κράτους έναντι του πολίτη. Με λίγα λόγια, όλα έχουν να κάνουν με τον έλεγχο.
<P>
Στο μεταξύ πρέπει να τονίσουμε ότι νωρίτερα σήμερα το Κοινοβούλιο ψήφισε για να εγκρίνει την έρευνα σχετικά με τον περιβαλλοντικό αντίκτυπο των προτεινόμενων αγωγών αερίων κάτω από τη Βαλτική Θάλασσα. Αυτό ισοδυναμεί με την έγκριση ενός σχεδίου για τη μεταφορά του φυσικού αερίου από τη Ρωσία απευθείας στη Γερμανία παρακάμπτοντας την Πολωνία, επομένως έτσι διατηρούν την παροχή τους και δεν νοιάζονται για εμάς τους υπόλοιπους. Αυτό αποκαλούν αυτοί αλληλεγγύη;
<SPEAKER ID="328" NAME="Luca Romagnoli" AFFILIATION="NI">
- (IT) Κύριε Πρόεδρε, κυρίες και κύριοι συνάδελφοι, στηρίζω πλήρως τη μέθοδο και την ουσία της πρότασης του κ. La Russa. Επιτέλους αποφασίζουμε να διαχωρίσουμε την ιδιοκτησία της παραγωγής φυσικού αερίου από την μεταφορά αυτού ή τουλάχιστον εμπιστευόμαστε την αναδιανομή σε έναν ξεχωριστό διαχειριστή. Αυτό πολύ σωστά είναι το αντικείμενο της κοινοβουλευτικής τροπολογίας η οποία εισάγει την ιδέα του ανεξάρτητου διαχειριστή μεταφοράς.
<P>
Αυτή είναι μια ευπρόσδεκτη προσπάθεια να διαλύσουμε τα επικίνδυνα μονοπώλια - όπως είπε μόλις τώρα ο κ. Zīle - και συνεπώς να ρυθμίσουμε τις συγκρούσεις συμφερόντων με τον πιο αποτελεσματικό τρόπο: είναι πολύ σημαντικό να το κάνουμε με σκοπό να εγγυηθούμε την ασφάλεια του εφοδιασμού. Επιπλέον, γίνεται μια αξιέπαινη προσπάθεια να περιορίσουμε την γεωοικονομική και γεωπολιτική παρέμβαση απαγορεύοντας στους διαχειριστές τρίτων χωρών - μολονότι υπάρχουν ειδικές ρυθμίσεις οι οποίες ελπίζω πως δεν θα διαρκέσουν πολύ - να έχουν τον έλεγχο του δικτύου των αγωγών αερίου οι οποίοι έχουν στρατηγική σημασία για την Ένωση.
<P>
Ένα πλεονέκτημα της έκθεσης La Russa είναι το εξής: αν αληθεύει, και αληθεύει, ότι ο σκοπός της εσωτερικής αγοράς αερίου σε κοινοτικό επίπεδο είναι να προσφέρει σε όλους τους καταναλωτές της ΕΕ την ελευθερία να επιλέγουν τον πάροχό τους και ταυτόχρονα να δημιουργηθούν νέες εμπορικές δυνατότητες, τότε πρέπει να περιμένουμε να δοθεί μια αποτελεσματικότερη υπηρεσία και μετά να εκφραστεί στις ανταγωνιστικές τιμές. " συμβολή στην ασφάλεια του εφοδιασμού μοιάζει προφανής. Εν τέλει, ένα άλλο σημείο το οποίο αξίζει να τονίσουμε από την άποψη της τεράστιας κοινωνικής του σημασίας είναι η ενίσχυση της προστασίας των χρηστών σε εθνικό επίπεδο: οι πιο ευάλωτοι χρήστες και αυτοί που ζουν σε μειονεκτούσες ή σε απομακρυσμένες περιοχές και περιφέρειες. Τέτοιου είδους προστασία πρέπει να δοθεί χάρη στους προτιμησιακούς δασμούς εφοδιασμού.
<P>
Συγχαίρω τον συνάδελφό μου και ελπίζω πως αυτή η έκθεση θα λάβει τη ευρεία στήριξη που της αξίζει.
<SPEAKER ID="330" NAME="Alejo Vidal-Quadras" AFFILIATION="PPE-DE">
(ES) Κύριε Πρόεδρε, αύριο θα διεξαχθεί η ψηφοφορία για το δεύτερο και τελευταίο μέρος του τρίτου νομοθετικού πακέτου σχετικά με την απελευθέρωση της ενεργειακής αγοράς, με άλλα λόγια, για το μέρος που αφορά τον τομέα του αερίου.
<P>
Το Σώμα υποστήριζε ανέκαθεν ότι η πραγματικότητα της αγοράς αερίου διαφέρει από αυτήν της αγοράς ηλεκτρικής ενέργειας, δεδομένου ότι ένας τομέας ο οποίος ελέγχει όλους τους τομείς δραστηριότητάς του από την παραγωγή μέχρι την διανομή στους τελικούς χρήστες δεν μπορεί να συγκρίνεται με έναν τομέα ο οποίος υπόκειται σε έντονες γεωπολιτικές πιέσεις κατά τη διάρκεια των φάσεων εξόρυξης και παραγωγής και ελέγχει μόνο τη μεταφορά και πώληση στους τελικούς χρήστες.
<P>
Γι' αυτό, η πλειοψηφία του ΕΚ θεώρησε, και εξακολουθεί να θεωρεί, ότι πρέπει να μελετήσουμε το ενδεχόμενο άλλης εναλλακτικής λύσης στον ιδιοκτησιακό διαχωρισμό για το αέριο. Προς τούτο, η Επιτροπή Βιομηχανίας, Έρευνας και Ενέργειας ενέκρινε συμβιβαστική τροπολογία στην έκθεση La Russa διασφαλίζοντας μια θέση αποδεκτή από τη συντριπτική πλειοψηφία των μελών, τα οποία πιστεύουν ότι πρόκειται για αξιόπιστη εναλλακτική στον ιδιοκτησιακό διαχωρισμό· μια εναλλακτική η οποία εγγυάται την αποτελεσματική ανεξαρτησία του διαχειριστή του συστήματος, αφού μόνο με αυτόν τον τρόπο διασφαλίζεται ότι θα πολλαπλασιαστούν οι επενδύσεις ώστε να αυξηθεί αντιστοίχως και η ικανότητα, γεγονός το οποίο με τη σειρά του συμβάλλει αφενός στην άρση του κύριου εμποδίου για τους νεοεισερχόμενους και αφετέρου στην εξασφάλιση καλύτερου και μεγαλύτερου ανταγωνισμού.
<P>
Όσοι από εμάς τασσόμαστε υπέρ του ιδιοκτησιακού διαχωρισμού υποστήριζαμε πάντα ότι θα αποδεχθούμε μια αξιόπιστη εναλλακτική η οποία θα εξασφαλίζει τα ίδια αποτελέσματα. Πιστεύω ότι καταφέραμε να καταρτίσουμε ένα κατάλληλο σχέδιο με τον συμβιβασμό αυτόν σχετικά με το αέριο.
<P>
Γνωρίζουμε, ωστόσο, ότι ορισμένοι υποστηρίζουν το εναλλακτικό σχέδιο το οποίο πρότεινε το Συμβούλιο και το οποίο δεν δέχεται την έννοια του επιμελητή, ενώ σκοπεύει να προτείνει ξεχωριστή ψηφοφορία. Θα ήθελα να πω στο Συμβούλιο ότι χωρίς αυτήν την έννοια η εναλλακτική λύση του δεν θα συνιστά πραγματική εναλλακτική στον ιδιοκτησιακό διαχωρισμό αλλά μάλλον μια νομική φόρμουλα η οποία θα δίδει σε ορισμένα κράτη μέλη τη δυνατότητα να είναι πιο ίσα από άλλα όσον αφορά το άνοιγμα των αγορών τους. Φυσικά ένα τέτοιο ενδεχόμενο δεν φαίνεται να συνάδει με το γενικό πλαίσιο.
<P>
Τέλος, θα ήθελα να εκφράσω την αμέριστη υποστήριξή μου προς την έκθεση Paparizov σχετικά με τη ρύθμιση της αγοράς φυσικού αερίου και να ευχαριστήσω τον κύριο Paparizov για την εξαιρετική βοήθεια που μας παρείχε κατά την πρώτη ανάγνωση.
<SPEAKER ID="331" NAME="Teresa Riera Madurell" AFFILIATION="PSE">
(ES) Κύριε Πρόεδρε, κύριοι Επίτροποι, κυρία Προεδρεύουσα του Συμβουλίου, θα μιλήσω για το ευρωπαϊκό στρατηγικό σχέδιο ενεργειακών τεχνολογιών, θα συγχαρώ τον κύριο Buzek και θα τον ευχαριστήσω γιατί περιέλαβε τις τροπολογίες τις οποίες η πολιτική μου ομάδα θεωρεί σημαντικές. Μας ικανοποιεί ο τρόπος με τον οποίο χειριστήκαμε από κοινού το θέμα της χρηματοδότησης, θέμα κοινού προβληματισμού στο πλαίσιο αυτού του τόσο σημαντικού σχεδίου. Θα πρέπει να αναφερθούμε όμως και στο ανθρώπινο δυναμικό, όχι μόνο γιατί πρέπει να αυξηθεί, αλλά γιατί το εν λόγω σχέδιο συμπεριλαμβάνει και άλλες πτυχές, όπως είναι η κατάρτιση, η κινητικότητα και ο συντονισμός.
<P>
Επιτεύχθηκε ένας εξαιρετικά σπουδαίος στόχος, δεδομένου ότι αποδόθηκε στις τεχνολογίες οι οποίες αυξάνουν την ενεργειακή αποδοτικότητα και στην έρευνα εν γένει ένας ακόμη πιο σημαντικός ρόλος, παρέχοντας τη δυνατότητα να αξιοποιηθεί πλήρως το δυναμικό του ευρωπαϊκού χώρου έρευνας. " έκθεση ενισχύει την έρευνα και τις βασικές επιστήμες οι οποίες είναι καθοριστικής σημασίας για την πρόοδο στον τομέα της ενεργειακής τεχνολογίας, ενώ καλεί τον ιδιωτικό τομέα να επενδύσει περισσότερο στην έρευνα και να λάβει πιο ριψοκίνδυνες αποφάσεις, ώστε να καταστεί η ΕΕ πρωτοπόρος στον τομέα αυτόν.
<P>
Βελτιώσεις πρέπει επίσης να γίνουν και στη μεταφορά τεχνολογίας, καθήκον το οποίο οφείλει να αναλάβει το νέο Ευρωπαϊκό Ινστιτούτο Καινοτομίας και Τεχνολογίας, ενώ απαιτείται βαθύτερη συνεργασία μεταξύ των κρατών μελών και των λοιπών κοινοτικών μέσων, προκειμένου να ενισχυθεί η ικανότητα στα πεδία της έρευνας, της ανάπτυξης και της καινοτομίας σε αυτούς τους τομείς. Ο συντονισμός πρέπει να επεκτείνεται σε όλους τους κλάδους οι οποίοι, λόγω του διεπιστημονικού τους χαρακτήρα, διαδραματίζουν σημαντικό ρόλο στην έρευνα και ανάπτυξη των ενεργειακών τεχνολογιών, κυρίως των τεχνολογιών πληροφορικής και επικοινωνίας.
<P>
Ως προς το φυσικό αέριο, οφείλουμε να αναφέρουμε ότι οι εγκαταστάσεις ΥΦΑ, καθώς και οι υποδομές αποθήκευσης, υπό την προϋπόθεση ότι διαθέτουν διασύνδεση με τα δίκτυα μεταφοράς, λειτουργούν ως συμπληρωματικές εγκαταστάσεις οι οποίες διαδραματίζουν σημαίνοντα ρόλο, αφού διασφαλίζουν την πρόσβαση σε νέους διαχειριστές και επιταχύνουν τη δημιουργία μιας πραγματικής εσωτερικής ευρωπαϊκής αγοράς. Λογικά λοιπόν πρέπει να αντιμετωπίσουμε τον εν λόγω τομέα με τον ίδιο τρόπο.
<P>
Μέσα σε αυτό το πλαίσιο, λειτουργώντας επί τη βάσει της αρχής του "ενιαίου σημείου εξυπηρέτησης" την οποία υποστηρίζει το Σώμα, ο διαχειριστής ο οποίος συνδυάζει ανεξάρτητες υποδομές διαφαίνεται ως η πλέον αποτελεσματική επιλογή. " ύπαρξη ενός ενιαίου διαχειριστή δίδει στους χρήστες τη δυνατότητα πρόσβασης στις υποδομές του φυσικού αερίου, δεδομένου ότι οι συμβάσεις και οι κώδικες είναι παρόμοιοι, με το ίδιο επίπεδο διαφάνειας, ενώ οι χρήστες έχουν τη δυνατότητα να κανονίσουν την παροχή ομαδικών υπηρεσιών.
<P>
Αυτό είναι το σκεπτικό το οποίο διέπει τις τρεις τροπολογίες που καταθέσαμε στην Ολομέλεια και καλώ τους συναδέλφους να τις υπερψηφίσουν.
<SPEAKER ID="332" NAME="Adina-Ioana Vălean" AFFILIATION="ALDE">
(EN) Κύριε Πρόεδρε, ως σκιώδης εισηγήτρια του σχεδίου ΣΕΤ χαιρετίζω θερμά αυτήν την πρωτοβουλία. Καταρτίζουμε νέο πρόγραμμα σχετικά με την έρευνα για την ενέργεια στην Ευρώπη, η οποία είναι σε μεγάλο βαθμό απαραίτητη ενόψει των προκλήσεων που θα αντιμετωπίσουμε την επόμενη δεκαετία.
<P>
" Ευρωπαϊκή Επιτροπή φρονεί ότι η Ευρώπη οφείλει να περιορίσει το κόστος της καθαρής ενέργειας και να καταστήσει τη βιομηχανία πρωτοπόρο του τομέα της τεχνολογίας χαμηλών εκπομπών άνθρακα. Αν και συμφωνώ με αυτούς τους στόχους, θέλω να επισημάνω ότι ακόμη και οι καλύτερες προθέσεις δεν μπορούν να ευοδωθούν χωρίς την κατάλληλη χρηματοδότηση. Γι' αυτό, εκφράζω τη λύπη μου για το γεγονός ότι η Επιτροπή δεν εξέδωσε την ανακοίνωση σχετικά με τη χρηματοδότηση των νέων τεχνολογιών χαμηλών εκπομπών άνθρακα. Πώς σκοπεύει η Επιτροπή να χρηματοδοτήσει αυτές τις δράσεις; Εν πάση περιπτώσει, θέλω να σας διαβεβαιώσω ότι το Κοινοβούλιο δεν θα δεχθεί αναδιάθεση των κονδυλίων του Έβδομου Προγράμματος Πλαισίου ή της ΚΓΠ.
<P>
Το ζήτημα της χρηματοδότησης τίθεται και όσον αφορά τα 12 έργα τεχνολογιών CCS. Θεωρώ ότι οι εν λόγω τεχνολογίες μπορούν να συμβάλουν στη μείωση των βιομηχανικών εκπομπών CO2, όμως δεν μπορώ να δεχθώ ότι θα δαπανηθούν χρήματα των ευρωπαίων φορολογουμένων για να χρηματοδοτηθεί η ανάπτυξη της υποδομής των CCS η οποία τελικά θα περάσει στην ιδιοκτησία κάποιου. Ως Φιλελεύθερη θεωρώ ότι πρέπει να αφήσουμε την αγορά να λειτουργήσει και να δημιουργήσει, αν είναι απαραίτητο, μια δίκαιη εταιρική σχέση με τη βιομηχανία.
<SPEAKER ID="333" NAME="Dariusz Maciej Grabowski" AFFILIATION="UEN">
(PL) Κύριε Πρόεδρε, η προσέγγιση της Ευρωπαϊκής Ένωσης στα ενεργειακά ζητήματα βρίθει αντιφάσεων. Ακούμε όλο και περισσότερες εκκλήσεις για φιλική, ενωμένη, μακροπρόθεσμη συνεργασία και στρατηγική, ενώ, την ίδια στιγμή, βλέπουμε παραδείγματα ασυντόνιστων δράσεων, μη ολοκληρωμένων προτάσεων και επενδύσεων οι οποίες εξυπηρετούν τα συμφέροντα ενός μέρους εις βάρος άλλων.
<P>
Οι εκθέσεις που κατατέθηκαν αποτελούν οπωσδήποτε απόπειρα να αντιμετωπιστεί αυτό το πρόβλημα ή τουλάχιστον να εστιάσουμε την προσοχή μας σε θέματα και διλήμματα τα οποία δεν έχουν μελετηθεί επαρκώς. Ο εισηγητής αξίζει τον έπαινό μας γι' αυτό. Ποτέ στην παγκόσμια ιστορία η τιμή ενός εμπορεύματος δεν αυξήθηκε τόσο πολύ σε τόσο σύντομο χρονικό διάστημα, όπως συμβαίνει με τις τιμές πετρελαίου και φυσικού αερίου. Για το λόγο αυτό, δηλώνουμε ευθαρσώς ότι έγιναν σφάλματα όσον αφορά τις μελλοντικές προβλέψεις.
<P>
Αναμφίβολα πρέπει να επιλύσουμε αυτό το οικονομικό δίλημμα στρεφόμενοι προς δύο κατευθύνσεις: πρώτον, αυξάνοντας τον εφοδιασμό πηγών ενέργειας, συμπεριλαμβανομένων νέων και πιο αποδοτικών και, δεύτερον, επιβραδύνοντας την αύξηση της ζήτησης χρησιμοποιώντας νέες, πιο οικονομικές τεχνολογίες. " Ευρωπαϊκή Ένωση πρέπει να φανεί πιο αποτελεσματική από αυτήν την άποψη και να δείξει ότι δεν εγκρίνει το προνόμιο της μονοπωλιακής πρόσβασης στις πρώτες ύλες ή δεν επιτρέπει στους μετόχους της πλειοψηφίας να αποφασίζουν σχετικά με την κατάσταση στην αγορά. Για το λόγο αυτό, η πρόσβαση στα δίκτυα διανομής φυσικού αερίου, η έρευνα για νέες τεχνολογίες και οι νέοι οργανισμοί συνιστούν χρήσιμες προτάσεις.
<P>
Σήμερα χρειάζεται να αναλάβουμε επείγουσα δράση και να προχωρήσουμε στην υλοποίηση των σχεδίων μας. Γι' αυτό, η απειλή κατά της σταθερότητας του κλίματος εξαιτίας των εκπομπών CO2 πρέπει να αναλυθεί εκ νέου από τους επιστήμονες, προκειμένου να επαληθευθεί η ακρίβειά της και να μην διαπιστώσουμε στο μέλλον ότι η μείωση των εκπομπών είναι επωφελής μόνο για λίγους εκλεκτούς, δηλαδή, κατά κύριο λόγο, για τις μεγάλες εταιρείες και όχι τους καταναλωτές, ενώ, την ίδια στιγμή, καταστρέφεται ο τομέας του άνθρακα.
<SPEAKER ID="334" NAME="Rebecca Harms" AFFILIATION="Verts/ALE">
- (DE) Κύριε Πρόεδρε, κυρίες και κύριοι, η είδηση που λάβαμε προσφάτως από την Ιαπωνία οπωσδήποτε θα χαροποίησε ιδιαίτερα τον εισηγητή, κύριο Buzek. Ανέφερε ότι η χώρα μου, η Γερμανία, είναι απολύτως απομονωμένη όσον αφορά τη χρήση πυρηνικής ενέργειας. Διερωτώμαι μερικές φορές αφενός πώς είναι δυνατόν να αναφέρεται κάτι τέτοιο και αφετέρου αν ο κόσμος γνωρίζει πόσο λίγες είναι οι χώρες σε παγκόσμια κλίμακα που χρησιμοποιούν πράγματι πυρηνική ενέργεια.
<P>
Αν μελετήσει κανείς το θέμα προσεκτικά θα διαπιστώσει ότι τα τρία τέταρτα της πυρηνικής ενέργειας στον κόσμο παράγονται σε έξι μόλις χώρες, ενώ μία ή δύο ακόμη χώρες έχουν οριακό μερίδιο στην αγορά πυρηνικής ενέργειας. Αυτό σημαίνει ότι σε παγκόσμια κλίμακα η συμβολή της πυρηνικής ενέργειας μέχρι σήμερα είναι ελάχιστη ή ανύπαρκτη. Ο ρόλος της περιορίζεται σε τμήμα της Ευρώπης και τη Βόρεια Αμερική, όπου χρησιμοποιείται σε μεγάλο βαθμό.
<P>
Πολλοί είναι οι παράγοντες οι οποίοι καθορίζουν αν θα αλλάξει ή όχι αυτή η κατάσταση· ένας από αυτούς είναι το ύψος των δημόσιων κονδυλίων τα οποία θα διοχετευθούν για άλλη μια φορά σε αυτόν το θνήσκοντα τομέα της βιομηχανίας. Οι "ΠΑ, οι οποίες έκαναν τόσο επιδεικτική εμφάνιση στο Χοκάιντο, υποσχέθηκαν - χάρη στον αποχωρούντα Πρόεδρο Μπους -18 εκατομμύρια δολάρια για την προώθηση δύο ή τριών έργων πυρηνικών αντιδραστήρων. Στη χώρα δεν έχει πραγματοποιηθεί κανένα παρόμοιο έργο τα τελευταία είκοσι χρόνια και η πυρηνική βιομηχανία χρειάζεται πολύ δημόσιο χρήμα για να δημιουργήσει μια αγορά με τεχνητό τρόπο.
<P>
Ανακοινώθηκε ότι περίπου 6 δισεκατομμύρια ευρώ θα δαπανηθούν για το "νωμένο Βασίλειο. Αυτό είναι το εκτιμώμενο κόστος ενός πυρηνικού αντιδραστήρα αν τον κατασκευάσει η γερμανική εταιρεία E.ON. Αν στρέψουμε αλλού την έρευνά μας, θα διαπιστώσουμε ότι το πυρηνικό εργοστάσιο Belene θα κατασκευαστεί με μικρότερο κόστος, παρότι η Βουλγαρία ζητά από τις Βρυξέλλες 600 εκατομμύρια ευρώ, προκειμένου να υλοποιήσει το έργο.
<P>
Πρέπει να αποφασίσουμε τελικά αν τα επόμενα χρόνια θα διαθέσουμε δημόσιο χρήμα για τις τεχνολογίες του μέλλοντος και τις νέες αγορές ή αν θέλουμε να μείνουμε προσκολλημένοι στην τεχνολογία του προηγούμενου αιώνα η οποία κρύβει τεράστιους κινδύνους. Τάσσομαι υπέρ του μέλλοντος και κατά της πυρηνικής ενέργειας γιατί είμαι πεπεισμένη ότι οι κίνδυνοι που συνεπάγεται η συγκεκριμένη τεχνολογία είναι ανυπέρβλητοι. " σημερινή είδηση ενός ακόμη ατυχήματος στον ουγγρικό πυρηνικό σταθμό Paks απλώς επιβεβαιώνει την άποψή μου. Σας ευχαριστώ για την προσοχή σας.
<SPEAKER ID="335" NAME="Miloslav Ransdorf" AFFILIATION="GUE/NGL">
(CS) Κυρίες και κύριοι, κύριοι Επίτροποι, εκπρόσωποι του Συμβουλίου, θέλω να επισημάνω ότι σήμερα βρισκόμαστε στην ίδια κατάσταση με τους ανθρώπους στο βιβλίο "Το μεγάλο ταξίδι" του John Bunyan, στο οποίο τίθεται το ερώτημα "Ήσαστε άνθρωποι των πράξεων ή μείνατε μόνο στα λόγια;". Θεωρώ ότι έχει έρθει η ώρα για δράση και οι ευρωπαίοι ψηφοφόροι θέλουν από εμάς να εγκρίνουμε μέτρα τα οποία θα οδηγήσουν στη διαμόρφωση δίκαιων τιμών στις ενεργειακές αγορές. Το μερίδιο της κερδοσκοπίας σήμερα αντιστοιχεί στο 30% με 40% της τελικής τιμής. Θα ήταν δέον επομένως να καθιερωθεί χρεωστάσιο στις τιμές ενέργειας όταν η αύξηση από χρόνο σε χρόνο υπερβαίνει το 30%, όπως ισχύει σήμερα. Πιστεύω ότι αυτό περιμένουν οι πολίτες από μας. Προφανώς η σωτηρία δεν θα έρθει μόνο από τις αγορές. Επιβεβαιώνεται άλλωστε και το παλιό ρητό ότι "οι χρηματοδότες στηρίζουν το κράτος όπως το σχοινί στηρίζει τον κρεμασμένο". Κατά τη γνώμη μου, η απελευθέρωση δεν θα μας βοηθήσει στην παρούσα κατάσταση. Αυτό που θα μας βοηθήσει είναι να δημιουργήσουμε νέο δυναμικό (συμπεριλαμβανομένης της πολλάκις καταδικασθείσας πυρηνικής ενέργειας), καθώς και επενδύσεις, μαζικές επενδύσεις στις νέες τεχνολογίες. Εδώ εδράζεται ενδεχομένως η πραγματική πρόκληση: η δημιουργία της βάσης για την έλευση μιας νέας εποχής με διάρκεια στον τομέα της ενέργειας. Οι διάφορες κρίσεις, μεταξύ άλλων και στον τομέα της ενέργειας, αντιμετωπίζονται χάρη στην καινοτομία.
<SPEAKER ID="336" NAME="Jana Bobošíková" AFFILIATION="NI">
(CS) Κυρίες και κύριοι, φοβούμαι ότι σήμερα επιχειρούμε για άλλη μια φορά να επιλύσουμε τα δευτερεύοντα προβλήματα των ενεργειακών αγορών αντί να μελετήσουμε προσεκτικά τα στρατηγικά προβλήματα. Γνωρίζουμε άραγε ποιες θα είναι οι πραγματικές ενεργειακές ανάγκες των χωρών της Ευρωπαϊκής Ένωσης τις επόμενες δεκαετίες, και, αν ναι, αντικατοπτρίζουν οι κοινοτικοί κανονισμοί και οι οδηγίες αυτή τη γνώση; Γνωρίζουμε πραγματικά ποια θα έπρεπε να είναι η συνολική εικόνα ενός σταθερού ενεργειακού τομέα στην Ευρώπη; Είμαστε σε θέση να αναγνωρίσουμε σαφώς τις χώρες εκείνες οι οποίες αναζητούν ενεργά λύσεις για τις ενεργειακές τους ανάγκες, και, την ίδια στιγμή, επιρρίπτουν ευθύνες στους ταραξίες οι οποίοι δεν είναι άλλοι από τους εισαγωγείς πηγών ενέργειας, ενώ ταυτόχρονα επικρίνουν ανενδοίαστα τους παραγωγούς και εξαγωγείς ενέργειας; Καταφέραμε τουλάχιστον να αποκτήσουμε μια λίγο πιο ρεαλιστική προσέγγιση κατόπιν της πλέον πρόσφατης μελέτης της Παγκόσμιας Τράπεζας σχετικά με τους παράλογους στόχους της Ένωσης στον τομέα των βιοκαυσίμων;
<P>
Κυρίες και κύριοι, καμία αγορά δεν λειτουργεί αν η ζήτηση υπερβεί την προσφορά. Κάτι τέτοιο μπορεί να συμβεί πολύ σύντομα στον ενεργειακό τομέα της Ένωσης. Κατά συνέπεια, πρέπει να αρχίσουμε να υποστηρίζουμε την έρευνα και την ανάπτυξη και, κυρίως, να αναδείξουμε ως ξεχωριστές οντότητες όλους τους κρίκους της ενεργειακής αλυσίδας, όπως είναι η παραγωγή, η μεταφορά, η διανομή και η κατανάλωση. Όσον αφορά τους πόρους, είτε μας αρέσει είτε όχι, πρέπει να αρχίσουμε να κατασκευάζουμε νέες εγκαταστάσεις προς αντικατάσταση των υπαρχουσών οι οποίες πλησιάζουν στο τέλος της ζωής τους, προκειμένου να καλύψουμε την αυξανόμενη ζήτηση ενέργειας. Θεωρώ ότι πρέπει να αρχίσουμε να συζητούμε για ένα ενεργειακό μείγμα το οποίο δεν θα λειτουργεί διακριτικά εναντίον καμίας πηγής ενέργειας, συμπεριλαμβανομένης της πυρηνικής, θα σέβεται τα γεωγραφικά και πολιτικά όρια των ιδιοκτητών των πρώτων υλών και θα βασίζεται σε σύγχρονες επιστημονικές γνώσεις οι οποίες μπορούν να αξιοποιηθούν στην πράξη και όχι στη σφαίρα των οικολογικών ονείρων.
<P>
Κυρίες και κύριοι, υποστηρίζω φυσικά τον αποκαλούμενο τρίτο δρόμο, σύμφωνα με τον οποίο τα κράτη μέλη θα διατηρήσουν το δικαίωμά τους να ορίζουν ελεύθερα τις ιδιοκτησιακές σχέσεις ανάμεσα στους παραγωγούς ενέργειας και τα δίκτυα μεταφοράς. Χαιρετίζω επίσης την πρωτοβουλία να ενισχυθεί η ανεξαρτησία των αρμοδιοτήτων και των καθηκόντων των πιθανών διαχειριστών των δικτύων μεταφοράς. Πιστεύω ότι έτσι θα κατορθώσουμε να αποτρέψουμε την αυξανόμενη μονομερή εξάρτηση από τον εφοδιασμό με ρωσικό φυσικό αέριο και, ταυτόχρονα, θα επενδύσουμε στη διανομή και την ασφάλεια του εφοδιασμού φυσικού αερίου.
<SPEAKER ID="337" NAME="Paul Rübig" AFFILIATION="PPE-DE">
- (DE) Κύριε Πρόεδρε, κύριε Επίτροπε, κυρίες και κύριοι, η ενέργεια είναι ο πόρος του μέλλοντος και γι' αυτό είναι καθοριστικής σημασίας να σκεπτόμαστε μακροπρόθεσμα όταν συζητάμε το θέμα του ενεργειακού εφοδιασμού της Ευρώπης. Είναι εξίσου σημαντικό να μην αποκλείουμε τις μακροχρόνιες συμβάσεις αλλά να διασφαλίζουμε ότι αυτές λαμβάνονται υπόψη κατά το σχεδιασμό του σταθερού ενεργειακού εφοδιασμού της Ευρώπης.
<P>
Θα πρέπει επίσης να έχουμε υπόψη τους όρους παραγωγής και εφοδιασμού των διευρωπαϊκών δικτύων. Με το να παρέχουμε αφενός στήριξη και κίνητρα, θα μπορούσαμε, αφετέρου, να απαιτήσουμε ο διαχωρισμός, ακόμη και ο ιδιοκτησιακός διαχωρισμός, να λειτουργήσει ως βάση για να διαμορφωθούν οι όροι παραγωγής και εφοδιασμού. Άπειρα είναι τα μοντέλα τα οποία θα μπορούσαν να χρησιμοποιηθούν εδώ, ώστε να διασφαλισθούν οι αγορές του μέλλοντος.
<P>
Ένα βασικό ζήτημα - το οποίο συζητήθηκε ήδη σήμερα - αφορά τη λειτουργία των πυρηνικών σταθμών. Έφθασε η ώρα η Ευρωπαϊκή Επιτροπή να αναλάβει ενεργό ρόλο στον τομέα αυτό, συγκροτώντας οργανισμό ή ρυθμιστική αρχή η οποία θα είναι αρμόδια για την ασφάλεια των πυρηνικών εγκαταστάσεων. Αυτή η ρυθμιστική αρχή θα πρέπει επίσης να έχει την εξουσία να αποκλείει τους μη ασφαλείς πυρηνικούς σταθμούς από το δίκτυο.
<P>
Ο γαλλικός οργανισμός θα μπορούσε να αποτελέσει πρότυπο από αυτήν την άποψη. " Γαλλία μάς προσφέρει ένα εξαιρετικό παράδειγμα για τον τρόπο συγκρότησης μιας ανεξάρτητης ρυθμιστικής αρχής. Θα ήταν χρήσιμο αυτή η ρυθμιστική αρχή να έχει δικαίωμα λόγου στις δραστηριότητες των ρυθμιστικών αρχών των υπόλοιπων 26 χωρών. Αυτό θα ενίσχυε τις εθνικές ρυθμιστικές αρχές και θα μεριμνούσε για τα ζητήματα υγείας και ασφάλειας στην Ευρώπη. " ευθύνη για κάτι τέτοιο είναι κοινή για όλους. Πρέπει να χαράξουμε μια μακροπρόθεσμη στρατηγική για την προστασία των λαών της Ευρώπης τα επόμενα χρόνια.
<SPEAKER ID="338" NAME="Reino Paasilinna" AFFILIATION="PSE">
(FI) Κύριε Πρόεδρε, κύριοι Επίτροποι, κυρίες και κύριοι, κύριοι εισηγητές και σκιώδεις εισηγητές, ο συμβιβασμός που επιτεύχθηκε σχετικά με την οδηγία περί φυσικού αερίου είναι θετικός και μπορούμε να τον υποστηρίξουμε.
<P>
Εντούτοις, δεν έχει δοθεί αρκετή προσοχή στους πελάτες και τους καταναλωτές, οι οποίοι βρίσκονται σε δεινή θέση· αυτό αφορά τους φτωχούς και εκείνους οι οποίοι ζουν σε απομακρυσμένες περιοχές. Σας ζητώ, επομένως, να στηρίξετε τις προτεινόμενες τροπολογίες μας. Δεύτερον, είναι θετικό το ότι καταλήξαμε σε συμβιβασμό με το Συμβούλιο, διασφαλίζοντας ότι οι χώρες από τις οποίες δεν διέρχεται αγωγός προς άλλα κράτη μέλη της ΕΕ δεν θα κληθούν να εφαρμόζουν όλους τους κανόνες της εσωτερικής αγοράς αφού δεν συμμετέχουν στην εσωτερική αγορά.
<P>
Αυτό που είναι πραγματικά απαραίτητο είναι ένα στρατηγικό πρόγραμμα ενεργειακών τεχνολογιών και θα ήθελα να συγχαρώ τον εισηγητή για το γεγονός ότι συμπεριέλαβε το θέμα της ενεργειακής αποδοτικότητας. " χρηματοδότηση της ενεργειακής τεχνολογίας υπήρξε ανεπαρκής. Αυτό είχε ως αποτέλεσμα η προσφορά και η ζήτηση να μην συμπίπτουν. " κρίση που ενέσκηψε σε όλους τους τομείς της βιομηχανίας ενέργειας είχε ως συνέπεια ο τομέας της βιομηχανίας, ο οποίος ευαισθητοποιήθηκε μεν ως προς την αλλαγή του κλίματος, να μην μπορεί να αποκτήσει ταχέως την τεχνολογία που χρειάζεται. Με δυο λόγια, οι προμηθευτές των επιμέρους συνιστωσών δεν επαρκούν.
<P>
Συνειδητοποιήσαμε μεν το γεγονός της αλλαγής του κλίματος, αλλά δείξαμε ότι είμαστε ελάχιστα προετοιμασμένοι γι' αυτήν. Ωστόσο, η μεταστροφή στη στάση των πολιτών είναι πασιφανής, ενώ απαιτείται πλέον συνεργασία από την Κοινότητα, την Ένωση, τα κράτη μέλη και τη βιομηχανία, την ίδια στιγμή που καλούμαστε να αποτρέψουμε τις αναπτυσσόμενες οικονομίες να ρυπάνουν, καταστρέφοντας τις συνθήκες διαβίωσής μας.
<P>
Οφείλουμε να βελτιώσουμε τη συνεργασία με τις "νωμένες Πολιτείες στον τομέα του περιβάλλοντος και, ταυτόχρονα, να συνάψουμε συμφωνία ενεργειακής συνεργασίας με τη Ρωσία. Επομένως, είναι σημαντικό να λάβουμε υπόψη μας τους καταναλωτές, τη βιομηχανική ανάπτυξη και τη συνεργασία με τις "νωμένες Πολιτείες και τη Ρωσία.
<SPEAKER ID="339" NAME="Anne Laperrouze" AFFILIATION="ALDE">
(FR) Κύριε Πρόεδρε, θα ήθελα να αναδείξω δύο στοιχεία σχετικά με την αγορά φυσικού αερίου. Το πρώτο αφορά τις μακροπρόθεσμες συμβάσεις. Αυτό το είδος σύμβασης είναι σημαντικό εργαλείο για τους καταναλωτές, είτε είναι οικιακοί είτε βιομηχανικοί. Μας προσφέρει μακροπρόθεσμη εικόνα της αγοράς και, ως εκ τούτου, διασφαλίζει ότι αυτή λειτουργεί πιο σταθερά και αποδοτικά.
<P>
Το δεύτερο στοιχείο αφορά την ασφάλεια των συστημάτων και, πάνω απ' όλα, την ασφάλεια του εφοδιασμού φυσικού αερίου. Τα δίκτυα μεταφοράς φυσικού αερίου αποτελούν ακόμη μεγαλύτερο στρατηγικό συμφέρον σε σχέση με τα δίκτυα ηλεκτρικής ενέργειας. Το θέμα της ιδιοκτησίας είναι ζωτικής σημασίας όσον αφορά τη διαμόρφωση του ευρωπαϊκού μοντέλου, το οποίο χαρακτηρίζεται από υψηλή εξάρτηση από τις παραγωγούς χώρες εκτός Ευρωπαϊκής Ένωσης.
<P>
Για τους λόγους αυτούς, υποστηρίζω την τροπολογία υπέρ της τρίτης επιλογής, η οποία εγγυάται χωρίς διακρίσεις πρόσβαση στα δίκτυα. Εκτός αυτού, όπως και στην περίπτωση της ηλεκτρικής ενέργειας, η πολιτική μου ομάδα πρότεινε να δημιουργηθεί ένας ενιαίος ευρωπαϊκός διαχειριστής των συστημάτων μεταφοράς, ο οποίος θα διαφυλάττει τα στρατηγικά μας συμφέροντα. Θα ήθελα να διαβεβαιώσω σχετικά το συνάδελφο Claude Turmes. " εν λόγω οδηγία αναφορικά με την αγορά φυσικού αερίου δεν αποσκοπεί στην προστασία των εθνικών παραδοσιακών διαχειριστών, αλλά στο να τους δώσει τη δυνατότητα να αναδειχθούν σε ενεργειακούς πρωταθλητές της Ευρώπης.
<SPEAKER ID="340" NAME="Liam Aylward" AFFILIATION="UEN">
(GA) Κύριε Πρόεδρε, οι επενδύσεις σε νέες και πιο καθαρές τεχνολογίες πρέπει να τεθούν στο επίκεντρο των στρατηγικών της ΕΕ, προκειμένου να διασφαλισθεί ότι θα επιτύχουμε τον κοινοτικό στόχο, σύμφωνα με τον οποίο το 25% των ενεργειακών πόρων πρέπει να προέρχεται από ανανεώσιμες πηγές. Είναι εξίσου σημαντικό και άλλοι εμπορικοί συνασπισμοί σε ολόκληρο τον κόσμο να αναλάβουν παρόμοιες δεσμεύσεις στο εγγύς μέλλον. Εντούτοις, αυτή τη στιγμή οι τιμές των καυσίμων συνιστούν την πλέον σημαντική πηγή ανησυχίας για τους πολίτες των ευρωπαϊκών χωρών. " Ευρωπαϊκή Ένωση οφείλει να θέσει σε εφαρμογή καινοτόμες πολιτικές, ώστε να ανασταλεί η αύξηση των τιμών του πετρελαίου. " αύξηση της παραγωγής πετρελαίου αποτελεί βασικό στοιχείο αυτής της διαδικασίας.
<P>
Κύριε Πρόεδρε, η παρούσα αβεβαιότητα στις διεθνείς χρηματαγορές είναι προφανής. Πολλοί κερδοσκόποι μετέφεραν τις επενδυτικές τους στρατηγικές στο χρηματιστήριο εμπορευμάτων και αυτό συνέβαλε στην ενίσχυση των πιέσεων για την ανοδική τάση των τιμών πετρελαίου. " αύξηση των τιμών του πετρελαίου είναι το τελευταίο πράγμα που χρειάζονται οι επιχειρήσεις και οι καταναλωτές της Ευρώπης σε μια χρονική στιγμή επιδεινούμενης οικονομικής δυσχέρειας. " Ευρωπαϊκή Ένωση πρέπει να θέσει σε εφαρμογή μια προοδευτική πολιτική γειτονίας η οποία θα διασφαλίζει ότι μπορούμε να προστατεύουμε και να εξασφαλίζουμε τις ενεργειακές μας ανάγκες στο μέλλον.
<SPEAKER ID="342" NAME="Jacky Hénin" AFFILIATION="GUE/NGL">
(FR) Κύριε Πρόεδρε, όσον αφορά το φυσικό αέριο και την ενέργεια εν γένει, έχουμε ενώπιόν μας δύο ριζικά αντίθετες προσεγγίσεις. Σύμφωνα με τη φιλελεύθερη προσέγγιση, το αέριο και η παροχή του αποτελούν αγαθό και υπηρεσία ακριβώς όπως σε κάθε άλλη περίπτωση, γεγονός το οποίο συνεπάγεται την όξυνση του ανεξέλεγκτου ανταγωνισμού και την ολοκληρωτική διάλυση των ενοποιημένων δημόσιων εταιρειών.
<P>
Αναπόφευκτα, οι τιμές αυξάνονται, η ποιότητα των παρεχόμενων υπηρεσιών υποβαθμίζεται και οι εμπορικές και προωθητικές δαπάνες εκτινάσσονται εις βάρος της έρευνας και της ανάπτυξης, καθώς και της ασφάλειας. Ακόμα χειρότερα, δημιουργείται επιβλαβής ανταγωνισμός ανάμεσα στις διάφορες μορφές ενέργειας, γεγονός το οποίο ενθαρρύνει τις βραχυπρόθεσμες επιλογές με βάση το μοναδικό κριτήριο της μεγιστοποίησης του κέρδους στο ελάχιστο δυνατό χρονικό διάστημα.
<P>
" προσέγγιση αυτή αποτελεί τη βάση για τις εκθέσεις που μας παρουσιάζονται. Υπάρχει, ωστόσο, και άλλη μια προσέγγιση, σύμφωνα με την οποία η ενέργεια, το φυσικό αέριο και η παροχή τους αντιμετωπίζεται ως δημόσια υπηρεσία, η οποία θα πρέπει να παρέχεται σε όλους βάσει της ισότητας και των προσαρμογών εδαφικού χαρακτήρα. Αυτό θα οδηγήσει στη δημιουργία μιας πραγματικής Ευρώπης ενέργειας βασισμένης στη συνεργασία και το γενικό συμφέρον. Κεντρικός άξονας για κάτι τέτοιο θα είναι ένας ευρωπαϊκός οργανισμός ενέργειας ο οποίος θα συντονίζει και θα συγκεντρώνει όλες τις ερευνητικές προσπάθειες των κρατών μελών, ενώ θα εγγυάται την ίση πρόσβαση όλων των πολιτών στην ενέργεια. Θα βασίζεται σε έναν όμιλο οικονομικού σκοπού (ΟΟΣ) ο οποίος θα ενοποιεί τις ευρωπαϊκές εταιρείες ενέργειας του δημόσιου και του ιδιωτικού τομέα. Ο εν λόγω ΟΟΣ θα πραγματοποιεί μεγάλα βιομηχανικά έργα σε επίπεδο ΕΕ, εντός πλαισίου συνεργασίας, και θα συμβάλλει στη συγκέντρωση των πόρων μας.
<SPEAKER ID="343" NAME="Romana Jordan Cizelj" AFFILIATION="PPE-DE">
(SL) Στον τομέα της ενέργειας αντιμετωπίζουμε τουλάχιστον τρεις προκλήσεις: την περιβαλλοντική πρόκληση, την πρόκληση της διατήρησης του ανταγωνιστικού χαρακτήρα της ευρωπαϊκής οικονομίας και αυτήν της διασφάλισης τακτικού ενεργειακού εφοδιασμού.
<P>
" βασική ικανή και αναγκαία συνθήκη για να ανταποκριθούμε σε αυτές τις προκλήσεις είναι οι παίκτες να δραστηριοποιούνται σε μια εσωτερική αγορά η οποία να χαρακτηρίζεται από διαφάνεια και να διαθέτει ενιαίους κανόνες.
<P>
Οπωσδήποτε υπάρχουν διαφορές ανάμεσα στους τομείς της ηλεκτρικής ενέργειας και του φυσικού αερίου. Όσον αφορά το φυσικό αέριο, η εξάρτησή μας από τις εισαγωγές ανέρχεται στο 60% και, σύμφωνα με ορισμένες εκτιμήσεις, μέχρι το 2030 αυτή η εξάρτηση θα έχει φθάσει στο 80%. Μόνο από τη Ρωσία εισάγουμε το 40% της συνολικής εισαγόμενης ποσότητας φυσικού αερίου, ενώ ορισμένα κράτη μέλη εισάγουν ολόκληρη την ποσότητα φυσικού αερίου τους, γεγονός το οποίο σημαίνει ότι η εξάρτησή τους από τις εισαγωγές είναι 100%. Ακριβώς γι' αυτό το λόγο, είναι εξαιρετικά σημαντικό να διασφαλίσουμε ότι η ολοκληρωμένη Ευρώπη είναι ικανός και ισότιμος εταίρος της Ρωσίας.
<P>
Μέσω της απελευθέρωσης του ενεργειακού τομέα, καθιερώνουμε διάφορους ανεξάρτητους πρωταγωνιστές. Δεδομένου ότι για την Ευρώπη η διασφάλιση της κρίσιμης μάζας ενός καλά καταρτισμένου εργατικού δυναμικού συνιστά ήδη μεγάλη πρόκληση, εξαιτίας της περαιτέρω απελευθέρωσης θα είναι ακόμη πιο δύσκολο να διασφαλίσουμε την παρουσία ειδικών στο μέλλον. Αυτό ισχύει κυρίως για τα μικρότερα κράτη μέλη με σχετικά ανεπαρκείς επιχειρήσεις παραγωγής ηλεκτρικής ενέργειας. Μια επιπλέον πρόκληση σχετικά είναι η κάθε χώρα να διατηρήσει την πολιτική ευθύνη για την κοινωνική ευημερία, παρά τις αλλαγές στις ευρωπαϊκές ενεργειακές αγορές.
<P>
Ένα καλά καταρτισμένο εργατικό δυναμικό απαιτείται και προκειμένου να αξιοποιηθούν οι διαθέσιμες ευκαιρίες στο πλαίσιο του σχεδίου ΣΕΤ. Μόνο τα τελευταία τέσσερα χρόνια εγκρίναμε σειρά μηχανισμών για την προαγωγή της έρευνας και της ανάπτυξης στον τομέα της ενέργειας. Αναμένω λοιπόν ότι η Ευρωπαϊκή Επιτροπή θα ασχοληθεί επισταμένα με την εναρμόνιση των διάφορων συμβάσεων.
<P>
Κυρίες και κύριοι, η σλοβενική Προεδρία κατέβαλε φιλότιμες προσπάθειες για να προωθήσει την τρίτη δέσμη μέτρων για την απελευθέρωση της αγοράς. Ελπίζω ότι η γαλλική Προεδρία θα συνεχίσει το έργο αυτό με τον ίδιο ζήλο.
<SPEAKER ID="344" NAME="Šarūnas Birutis" AFFILIATION="ALDE">
(LT) Ο μόνος τρόπος για να δημιουργηθεί μια εύρυθμη και ασφαλής αγορά φυσικού αερίου είναι να επιλέξουμε τον κάθετο διαχωρισμό των μονοπωλίων. Αναμφισβήτητα, οι διαφορές ανάμεσα στις αγορές ηλεκτρικής ενέργειας και αερίου είναι σημαντικές και, ως εκ τούτου, πρέπει να κάνουμε τη σχετική διάκριση στα έγγραφά μας, όπως ορθά έπραξε η Επιτροπή Βιομηχανίας, Έρευνας και Ενέργειας. Δυστυχώς, οι προμηθευτές φυσικού αερίου είναι ελάχιστοι, και αν δεν κάνουμε κάτι για να επιτύχουμε τη μέγιστη δυνατή μείωση της εξάρτησής μας, θα εξαρτόμαστε σε μεγάλο βαθμό από αυτούς τώρα και, κατά πάσα πιθανότητα, και στο μέλλον. Ο περιορισμός της εξάρτησής μας είναι ζωτικής σημασίας και ο ρόλος των υπό εξέταση εγγράφων θα είναι κεντρικός στη σχετική διαδικασία.
<P>
Ας δούμε τα πράγματα με ρεαλιστικό βλέμμα και ας επιλέξουμε τον τρίτο δρόμο. Πρέπει να λάβουμε υπόψη την πραγματική κατάσταση της θέσης των αγορών φυσικού αερίου των κρατών μελών. " Λιθουανία, για παράδειγμα, όπως και τα υπόλοιπα κράτη της Βαλτικής, βασίζονται σε έναν και μόνο προμηθευτή, την Gazprom, για τον εφοδιασμό τους σε φυσικό αέριο. Δεν υπάρχει αμφιβολία ότι το Κρεμλίνο προτίθεται να διατηρήσει και να επαυξήσει την εξουσία του στον τομέα της παροχής φυσικού αερίου προς την ΕΕ. Δεν φείδονται οικονομικών πόρων. Όλοι έχουμε γίνει μάρτυρες της δράσης των ομάδων πίεσης αναφορικά με τον αγωγό Nord Stream και άλλα έργα. Εδώ δεν πρόκειται για οικονομικά αλλά για πολιτική και, μάλιστα, άκρως επιθετική.
<P>
Ο μόνος τρόπος να αντισταθούμε σε αυτή τη μορφή δικτατορίας είναι μέσω της αλληλεγγύης που πρέπει να διέπει τις πράξεις μας, της δημιουργίας κοινού ενεργειακού συστήματος της ΕΕ, καθώς και με την υποστήριξη και υλοποίηση της εναλλακτικής λύσης και, φυσικά, με τα έργα πυρηνικής ενέργειας. Για να το επιτύχουμε αυτό, απαιτείται πολιτική βούληση και κοινή διαχείριση των οικονομικών.
<SPEAKER ID="345" NAME="Guntars Krasts" AFFILIATION="UEN">
(LV) Ευχαριστώ, κύριε Πρόεδρε. " Ευρωπαϊκή Ένωση βρίσκεται σε μια χρονική στιγμή όπου πρέπει να ανταποκριθεί στην αύξηση των τιμών του φυσικού αερίου μέσω της απελευθέρωσης της αγοράς, η οποία αποτελεί το μόνο μέσο που αντικατοπτρίζει με ακρίβεια τη σχέση προσφοράς και ζήτησης. Δυστυχώς, διαπιστώνουμε ακόμη ότι ο ενεργειακός τομέας είναι υπό τον έλεγχο των κάθετα ολοκληρωμένων ευρωπαϊκών εταιρειών ενέργειας και σε επίπεδο εθνικής πολιτικής. Θα ήθελα, συνεπώς, να εκφράσω τις ευχαριστίες του Κοινοβουλίου προς την αρμόδια επιτροπή για τις προσπάθειές της να στρέψει τη μεταρρύθμιση προς την κατεύθυνση της απελευθέρωσης της αγοράς. Ο κύριος Piebalgs έχει δίκιο, ωστόσο, όταν λέει ότι πρέπει να δώσουμε μια ευκαιρία στην κατανομή των δικαιωμάτων ιδιοκτησίας. " επιχειρηματολογία υπέρ αυτού ενισχύεται από το γεγονός ότι επτά κράτη μέλη έχουν πράγματι κινηθεί προς αυτήν την κατεύθυνση. Το Συμβούλιο εισήγαγε εξαιρέσεις από την οδηγία για τις μικρές και απομονωμένες αγορές φυσικού αερίου. Όπως και να έχει, η Λεττονία, το κράτος το οποίο εκπροσωπώ στο Ευρωπαϊκό Κοινοβούλιο, δεν μπορεί να κάνει λόγο για πλήρη απομόνωση, δεδομένου ότι διαθέτει κοινή αγορά φυσικού αερίου με άλλα δύο κράτη μέλη, καθώς και εγκαταστάσεις αποθήκευσης φυσικού αερίου οι οποίες προμηθεύουν την περιοχή. Αυτές είναι επαρκείς προϋποθέσεις για τη δημιουργία αγοράς στην περιοχή. Σας καλώ λοιπόν να μην υποστηρίξετε τις προτάσεις του Συμβουλίου προς αυτήν την κατεύθυνση, τουλάχιστον όχι για τα τρία κράτη της Βαλτικής, αλλά να τους επιτρέψετε να εξαιρεθούν από την οδηγία. Πρέπει να προετοιμαστούν για την ολοκλήρωση της αγοράς φυσικού αερίου της ΕΕ.
<SPEAKER ID="346" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, το καθοριστικό θέμα το οποίο συζητάμε εδώ είναι η απελευθέρωση της αγοράς φυσικού αερίου ασκώντας πίεση προς τα κράτη μέλη, ώστε να επιταχύνουν τη διαδικασία ιδιωτικοποίησης των τομέων που παραμένουν ακόμη κρατικοί. Για να επιτευχθεί αυτό ταχύτερα, οι υπέρμαχοι της πρότασης εμμένουν στον ιδιοκτησιακό διαχωρισμό των δικτύων, χωρίς καθόλου να προβληματίζονται για την ενεργειακή ασφάλεια.
<P>
Είναι προφανές από τα κοινώς αποδεκτά αποτελέσματα της απελευθέρωσης της αγοράς ηλεκτρικής ενέργειας ότι ούτε οι εργαζόμενοι ούτε οι καταναλωτές ωφελούνται. Αντιθέτως, σημειώθηκε μείωση της απασχόλησης με δικαιώματα και αυξήθηκαν οι τιμές που καταβάλλουν οι καταναλωτές. Προφανώς αυξήθηκαν τα κέρδη των οικονομικών ομίλων στον τομέα της ηλεκτρικής ενέργειας, αλλά αυξήθηκε και η ενεργειακή ένδεια σε συνάρτηση με την κατανάλωση ενέργειας, με άλλα λόγια περισσότεροι άνθρωποι και οι οικογένειές τους αγωνίζονται να αποκτήσουν πρόσβαση στην ενέργεια. Εκφράζουμε, επομένως, τη δυσαρέσκειά μας γιατί ακολουθείται η ίδια πορεία και για το φυσικό αέριο. Αν και πρόκειται για διαφορετικούς τομείς, οι οικονομικές και κοινωνικές επιπτώσεις θα είναι πανομοιότυπες, εξ ου και ο λόγος της αντίθεσής μας.
<SPEAKER ID="347" NAME="Gunnar Hökmark" AFFILIATION="PPE-DE">
(EN) Κύριε Πρόεδρε, ό,τι και αν συζητάμε, είτε πρόκειται για θέματα περιβάλλοντος ή ασφάλειας, είτε για την αλλαγή του κλίματος ή την ευρωπαϊκή ανταγωνιστικότητα, το ζήτημα των ενεργειακών αγορών και της λειτουργίας τους στο μέλλον είναι κρίσιμο. Το ίδιο ισχύει και για τη συζήτηση σχετικά με την επόμενη φάση της νομοθεσίας μας αναφορικά με τις εκπομπές διοξειδίου του άνθρακα: πώς θα γίνει η κατανομή των βαρών και πώς θα αναπτυχθεί το ευρωπαϊκό σύστημα εμπορίας εκπομπών.
<P>
Γι' αυτό, θα ήθελα να απευθυνθώ προς την Προεδρία και να τονίσω ότι, μετά τη σημερινή συζήτηση και την αυριανή ψηφοφορία για το δεύτερο μέρος της δέσμης μέτρων για την ενέργεια, θα είναι εξαιρετικά σημαντικό η Προεδρία να αρχίσει τις συνομιλίες μεταξύ Κοινοβουλίου και Συμβουλίου. Δεν πρέπει να κωλυσιεργούμε, γιατί αυτές οι αγορές πρέπει να λειτουργήσουν με νέο νομοθετικό πλαίσιο. Μπορούμε να θέσουμε στον εαυτό μας το ερώτημα αν οι ευρωπαϊκές ενεργειακές αγορές λειτουργούν όπως θα έπρεπε. " απάντηση είναι πολύ εύκολη: δεν λειτουργούν.
<P>
Υπάρχει διαφορά ανάμεσα στις αγορές ηλεκτρικής ενέργειας και φυσικού αερίου. " ηλεκτρική ενέργεια εξαρτάται από πολλές διαφορετικές πηγές ενέργειας και διαφορετικούς παραγωγούς, ενώ το αέριο τείνει να εξαρτάται περισσότερο από τους διανομείς. Γι' αυτό, η διαφορά στο νομοθετικό πλαίσιο το οποίο συζητάμε - δηλαδή ο πλήρης ιδιοκτησιακός διαχωρισμός στην ηλεκτρική ενέργεια και το σχέδιο το οποίο αποφάσισε η Επιτροπή Βιομηχανίας, Έρευνας και Ενέργειας του Κοινοβουλίου - είναι αποδεκτή. Όμως το σημαντικό είναι να διασφαλίσουμε ότι αυτό θα συζητηθεί και θα τεθεί προς διαπραγμάτευση το συντομότερο δυνατόν. Είναι σημαντικό να βεβαιωθούμε ότι η νομοθεσία σχετικά με το φυσικό αέριο επιτρέπει το διαχωρισμό ανάμεσα στην παραγωγή και τη διανομή, ο οποίος ενισχύει πραγματικά τη ρήτρα περί τρίτων χωρών της δέσμης μέτρων σχετικά με την ενέργεια.
<P>
Για άλλη μια φορά, θα ήθελα να τονίσω στην Προεδρία ότι οι διαπραγματεύσεις πρέπει να αρχίσουν το συντομότερο δυνατόν. Ας μην καθυστερήσουμε μέχρι τον Οκτώβριο. Πρέπει να αρχίσουμε τώρα.
<SPEAKER ID="348" NAME="Catherine Trautmann" AFFILIATION="PSE">
(FR) Κύριε Πρόεδρε, αν και μιλώ αμέσως μετά το συνάδελφο κύριο Hökmark, δεν συμμερίζομαι την άποψη που μόλις εξέφρασε. Πιστεύω ότι καθώς απέχουμε ελάχιστα από το να εγκρίνουμε τη δέσμη μέτρων για την ενέργεια πρέπει να έχουμε υπόψη τρεις προκλήσεις.
<P>
" πρώτη είναι η ενεργειακή πρόκληση ή πρόκληση του κλίματος, η οποία μας δείχνει πόσο πρέπει να λαμβάνουμε υπόψη το φυσικό αέριο ως πόρο και να το μεταχειριζόμαστε με πολύ συγκεκριμένο τρόπο. " δεύτερη πρόκληση είναι αυτή, για την οποία μας εφιστούν την προσοχή οι συμπολίτες μας: οι τιμές. Αυτή τη στιγμή πλήττεται η αγοραστική τους δύναμη εξαιτίας των τιμών του πετρελαίου· θέλουν να έχουν πρόσβαση σε υψηλής ποιότητας, αξιόπιστους και σταθερούς πόρους, ενώ επιδιώκουν ειδικότερα την προστασία των συμφερόντων τους. Στη συνέχεια, βεβαίως, δεν πρέπει να ξεχνούμε την πρόκληση των εταιρειών και των εργαζομένων. Πολλοί φόβοι εκφράζονται σήμερα: τόσο μεταξύ των καταναλωτών όσον αφορά την πρόσβασή τους στην ενέργεια, όσο και μεταξύ των εργαζομένων οι οποίοι έρχονται αντιμέτωποι με το ενδεχόμενο της διάλυσης των εταιρειών φυσικού αερίου. Για το λόγο αυτό, κύριε Πρόεδρε, θεωρώ ότι πρέπει να μελετήσουμε πολύ προσεκτικά όλες τις προτεινόμενες λύσεις.
<P>
Δεδομένου ότι είναι σημαντικό να το συζητήσουμε, θα αναφέρω το θέμα της τρίτης επιλογής. Θα ήθελα καταρχάς να ευχαριστήσω τους συναδέλφους στην επιτροπή ITRE, οι οποίοι πολύ σοφά ενέκριναν τον προηγούμενο μήνα το συμβιβασμό Vidal-Quadras/Laperrouze. Πιστεύω ακράδαντα ότι αυτή η συναινετική προσέγγιση, χάρη στην οποία κάθε κράτος μέλος έχει τη δυνατότητα να πραγματοποιήσει τις απαραίτητες βελτιώσεις στην εγχώρια αγορά φυσικού αερίου και σύμφωνα με τις δικές του παραδόσεις, θα αποτελέσει χρήσιμη βάση για συζήτηση με το Συμβούλιο και θα ήθελα να ζητήσω από τους συναδέλφους μου να το επιβεβαιώσουν αυτό.
<P>
Φυσικά, όταν οι τιμές είναι υψηλότερες, συνειδητοποιούμε περισσότερο πόσο ευαίσθητο είναι το θέμα της αλλαγής του κλίματος. Ωστόσο, οφείλουμε να ανταποκριθούμε στις τρεις εν λόγω προκλήσεις, την οικολογική διάσταση και τη διάσταση της ασφάλειας του εφοδιασμού, και, ως εκ τούτου, πρέπει να καταλήξουμε στην καλύτερη επιλογή, δηλαδή την τρίτη.
<SPEAKER ID="349" NAME="Vladko Todorov Panayotov" AFFILIATION="ALDE">
(BG) Καλώ την Ευρωπαϊκή Επιτροπή να λάβει υπόψη της το δυναμικό των νέων κρατών μελών, μεταξύ των οποίων και της Βουλγαρίας, όσον αφορά την ανάπτυξη και εφαρμογή των νέων ενεργειακών τεχνολογιών. " Ευρωπαϊκή Επιτροπή θα πρέπει να καθιερώσει μηχανισμούς υπέρ της έρευνας, ώστε να επιτευχθούν οι στόχοι για το 2020 και τα αέρια του θερμοκηπίου να μειωθούν κατά 60 με 80 τοις εκατό μέχρι το 2050. Οι τεχνολογίες με χαμηλές εκπομπές διοξειδίου του άνθρακα, καθώς και περιορισμού του διοξειδίου του άνθρακα για την παραγωγή ηλεκτρικής ενέργειας και θερμότητας θα πρέπει να τύχουν εμπορικής εκμετάλλευσης.
<P>
Οι εν λόγω στόχοι, όπως και αυτός των ανανεώσιμων πηγών ενέργειας, είναι εφικτοί μόνο με τη συντονισμένη χρήση ολόκληρου του διαθέσιμου δυναμικού υπέρ της καινοτομίας της Ευρωπαϊκής Ένωσης. Απευθύνω έκκληση για καλύτερη συνεργασία ανάμεσα στα κράτη μέλη όσον αφορά την ανάπτυξη νέων ενεργειακών τεχνολογιών. " πολυμορφία των εθνικών κανόνων και των τεχνικών προδιαγραφών προκαλεί τον κατακερματισμό της αγοράς και παρακωλύει τις βιομηχανικές επενδύσεις στις τεχνολογίες κινδύνου. Συνεπώς, καλώ για άλλη μια φορά την Επιτροπή να λάβει υπόψη της το δυναμικό των νέων κρατών, μεταξύ των οποίων και της Βουλγαρίας, όσον αφορά την ανάπτυξη και εφαρμογή των νέων ενεργειακών τεχνολογιών.
<SPEAKER ID="350" NAME="Nathalie Kosciusko-Morizet">
Προεδρεύουσα του Συμβουλίου. - (FR) Κύριε Πρόεδρε, θα ήθελα να σας ευχαριστήσω γιατί μου δίνετε τη δυνατότητα να μιλήσω. Έχω ιδιαίτερα επιβαρυμένο πρόγραμμα και είμαι υποχρεωμένη να αποχωρήσω για να προλάβω το τρένο· θα ήθελα να ζητήσω συγγνώμη γι' αυτό από το Σώμα.
<P>
Θα ήθελα καταρχάς να ευχαριστήσω την Ευρωπαϊκή Επιτροπή και τα μέλη για αυτήν την ενδιαφέρουσα συζήτηση, αλλά και για το έργο το οποίο έχει επιτελεστεί αναφορικά με τη δέσμη μέτρων για την "εσωτερική ενεργειακή αγορά".
<P>
Όπως επισήμαναν πολλοί από σας, η έγκριση αυτής της δέσμης θα έχει άμεσες συνέπειες στις ζωές των συμπολιτών μας. Αντιμετωπίζουμε ένα ζήτημα το οποίο αντικατοπτρίζει τις προσδοκίες των λαών της Ευρώπης. Κατά τη γνώμη μου, οι βελτιώσεις που αναμένουν οι ευρωπαίοι πολίτες είναι δύο ειδών. " πρώτη απορρέει από την ανάγκη για συνεκτικούς κανόνες και μηχανισμούς σε ολόκληρη την Ευρωπαϊκή Ένωση, γεγονός στο οποίο θα συνεισφέρει η εν λόγω δέσμη μέτρων.
<P>
" δεύτερη συνδέεται με την ανάγκη για σαφήνεια και διαφάνεια για τους παίκτες στην αγορά και τους καταναλωτές. Όσον αφορά τους καταναλωτές, πιο συγκεκριμένα, τα Παραρτήματα A των οδηγιών πρέπει να μεταφερθούν στο εθνικό δίκαιο των κρατών μελών· περιλαμβάνουν ρυθμίσεις για καλύτερη ενημέρωση, μεγαλύτερη ευαισθησία προς τους προβληματισμούς των πολιτών και, προφανώς, περισσότερο ενδιαφέρον για τους ευάλωτους καταναλωτές.
<P>
Το έργο, ωστόσο, δεν έχει ολοκληρωθεί. Δεν έχει επιτευχθεί συναίνεση σε πολλά σημεία, κυρίως όσον αφορά την εφαρμογή του αποτελεσματικού διαχωρισμού όχι μόνο για το φυσικό αέριο, δεδομένου ότι οι θέσεις εκεί εμφανίζουν ήδη αρκετές ομοιότητες, αλλά και για την ηλεκτρική ενέργεια. Στις 10 Οκτωβρίου, η γαλλική Προεδρία θα οριστικοποιήσει το γενικό πλαίσιο το οποίο εγκρίθηκε στις 6 Ιουνίου από το Συμβούλιο Ενέργειας. Μόνο τότε θα διαμορφωθεί παγιωμένη θέση στο Συμβούλιο. Συγκεκριμένα, πρέπει να εστιάσουμε στη ρήτρα περί τρίτων χωρών, προκειμένου να λάβουμε υπόψη μας τις ανησυχίες των κρατών μελών.
<P>
Στη συνέχεια, η Προεδρία θα προωθήσει την κοινή θέση στο Ευρωπαϊκό Κοινοβούλιο, ώστε να επιτευχθεί συμφωνία για τη δέσμη μέτρων της "εσωτερικής αγοράς" πριν από το τέλος της κοινοβουλευτικής περιόδου· αυτή είναι εν πάση περιπτώσει η πρόθεσή μας. Ελπίζω ότι θα ανταμειφθούν οι κοινές μας προσπάθειες μέσα σε εποικοδομητικό πνεύμα και με την επιθυμία για συμβιβασμό μεταξύ όλων των θεσμικών μας οργάνων.
<SPEAKER ID="351" NAME="Jan Březina" AFFILIATION="PPE-DE">
(CS) Κύριε Πρόεδρε, κύριοι Επίτροποι, θα ήθελα καταρχάς να ευχαριστήσω όλους τους εισηγητές που συμμετείχαν στη συζήτηση για τις προσπάθειές τους. Δύο εκθέσεις σχετικά με την αγορά του φυσικού αερίου τάσσονται υπέρ της απελευθέρωσης της αγοράς αυτής στην Ευρώπη. " νομοθεσία προσφέρει εναλλακτική λύση στον πλήρη ιδιοκτησιακό διαχωρισμό, με χρήση του μοντέλου ΑΔΣ. Στις θετικές πτυχές περιλαμβάνονται, συγκεκριμένα, η υποχρέωση των εθνικών αρχών να εντάσσουν τις ανανεώσιμες πηγές ενέργειες στα δίκτυα μεταφοράς, κατευθυντήριες γραμμές για την πρόσβαση τρίτων, ο καθορισμός τιμολογίου για την πρόσβαση στα δίκτυα και η επιβολή κυρώσεων για συμπεριφορά ενέχουσα διάκριση. " δημιουργία του ευρωπαϊκού δικτύου διαχειριστών συστημάτων μεταφοράς αερίου, δηλαδή το όργανο το οποίο δραστηριοποιείται στον τομέα της συνεργασίας, καθώς και του Οργανισμού Συνεργασίας των Ρυθμιστικών Αρχών Ενέργειας είναι επίσης πολύ σημαντική. Τα όργανα αυτά αποτελούν προϋπόθεση για τη δημιουργία ολοκληρωμένης αγοράς φυσικού αερίου.
<P>
Πρέπει να προσθέσουμε, ωστόσο, ότι τα πλεονεκτήματα από την απελευθέρωση της αγοράς θα αποδώσουν καρπούς μόνον εκεί όπου υφίσταται ήδη αγορά με διαφοροποίηση των προμηθευτών, δηλαδή στις περισσότερες από τις χώρες της Δυτικής Ευρώπης. Αντίθετα, οι προμηθευτές φυσικού αερίου στα περισσότερα νέα κράτη μέλη διατηρούν σχεδόν το μονοπώλιο. Αυτές οι χώρες, παραδόξως, ενδέχεται εν τέλει να υποφέρουν λόγω της δέσμης μέτρων για την απελευθέρωση γιατί η προτεινόμενη νομοθεσία θα εξασθενήσει τη θέση των διαχειριστών των συστημάτων μεταφοράς οι οποίοι διατηρούν συμβάσεις με μονοπωλιακούς παραγωγούς. Ο αποκαλούμενος τρίτος δρόμος προσιδιάζει καλύτερα σε αυτό το μοντέλο οικονομικών σχέσεων. Υποστηρίζω την απελευθέρωση της αγοράς, αλλά σε ό,τι αφορά το φυσικό αέριο, στα περισσότερα νέα κράτη μέλη θα πρέπει να καταργηθούν πρώτα τα μονοπώλια της αγοράς και να εισέλθουν περισσότεροι προμηθευτές. Μόνο τότε θα μπορούμε να προχωρήσουμε (για παράδειγμα) στον ιδιοκτησιακό διαχωρισμό χωρίς κινδύνους.
<P>
Ολοκληρώνοντας, επιτρέψτε μου να πω δυο λόγια για το ευρωπαϊκό στρατηγικό σχέδιο ενεργειακών τεχνολογιών. Το σχέδιο αυτό συνδέεται στενά με την ενεργειακή κατανάλωση στην Ευρώπη, τη μείωση των εκπομπών CO2, την ενεργειακή εξάρτηση της Ευρώπης. Όμως, όπως επισήμανε ο εισηγητής, ελάχιστη προσοχή δίδεται στη μη δαπανηρή παραγωγή, τη συμπαραγωγή ή την πολυπαραγωγή, την εξοικονόμηση από τους τελικούς χρήστες και τη βιομηχανική ενεργειακή αποδοτικότητα, ενώ οι εκτιμώμενες δαπάνες για τους στόχους που έχουν ήδη τεθεί είναι ιδιαίτερα χαμηλές. Παρατηρείται επίσης έλλειψη κονδυλίων όσον αφορά την τεχνολογική επίδειξη, για παράδειγμα τη δέσμευση και αποθήκευση του άνθρακα. Θα ήταν ευχής έργον αν οι εντυπωσιακές χειρονομίες και δηλώσεις της Ευρώπης σχετικά με την έρευνα στον ενεργειακό τομέα συνοδεύονταν από τους αντίστοιχους δημοσιονομικούς πόρους.
<SPEAKER ID="352" NAME="Adam Gierek" AFFILIATION="PSE">
(PL) Κύριε Πρόεδρε, κάθε σχέδιο πρέπει να περιλαμβάνει αποφάσεις αναφορικά με την κατάστασή του στο χώρο και το χρόνο, όμως οι εν λόγω αποφάσεις της Ευρωπαϊκής Επιτροπής επιβραδύνουν την υλοποίηση προηγούμενων σχεδίων. Για παράδειγμα, η υλοποίηση σχεδίων για επενδύσεις στη συμπαραγωγή παρακωλύεται από την αγορά, δεδομένου ότι δεν αξίζει τον κόπο η μετατροπή των μονάδων παραγωγής θερμότητας σε μονάδες αποδοτικής παραγωγής θερμότητας και ηλεκτρικής ενέργειας, οι οποίες επιβαρύνονται με τέλη για εκπομπές και προβλήματα δικτύου. Επιπλέον, η Ευρωπαϊκή Επιτροπή διαχωρίζει τις χώρες της ΕΕ σε καλές, οι οποίες δικαιούνται να αυξήσουν τις εκπομπές τους, και σε κακές, οι οποίες υποχρεούνται να τις μειώσουν. Στις τελευταίες ανήκουν, φυσικά κατά κύριο λόγο, οι χώρες της Κεντρικής και Ανατολικής Ευρώπης. Σύμφωνα με το Πρωτόκολλο του Κιότο, το έτος αναφοράς για τον υπολογισμό των εκπομπών κατά το ΣΕΕ πρέπει να είναι το 1990 και όχι το 2005, όπως είχε επιβάλει η Ευρωπαϊκή Επιτροπή. Αυτή θα ήταν κίνηση μεγαλύτερης εντιμότητας και αλληλεγγύης. Το να αναλάβουμε ηγετική θέση στον τομέα των αμφισβητούμενων επιπτώσεων των εκπομπών στην αλλαγή του κλίματος δεν θα πρέπει να γίνει εις βάρος των φτωχότερων πληθυσμών. " αποδοτικότητα και η μείωση της ενεργειακής δαπάνης πρέπει, ωστόσο, να αναδειχθούν σε προτεραιότητες, ενώ οι ανανεώσιμες πηγές ενέργειας πρέπει να λειτουργήσουν μάλλον συμπληρωματικά παρά ως εναλλακτική. Μεσοπρόθεσμα το μέλλον ανήκει στην ενέργεια που παράγεται από καθαρό άνθρακα ενώ, μακροπρόθεσμα, όπως έχει ήδη καταστεί σαφές, στην πυρηνική ενέργεια.
<SPEAKER ID="353" NAME="Lena Ek" AFFILIATION="ALDE">
(SV) Κύριε Πρόεδρε, η ενεργειακή αγορά της Ευρώπης αντιμετωπίζει τεράστια προβλήματα. Οι απαιτήσεις μας σε εισαγωγές θα ανέλθουν στο 65% το 2030. Οι καταναλωτές μας αδυνατούν να επιλέξουν τι είδους ενέργεια θα καταναλώνουν και πλήττονται από τις αυξανόμενες τιμές των πηγών ενέργειας και τις επιπτώσεις των αερίων του θερμοκηπίου και της αλλαγής του κλίματος.
<P>
" έκθεση Paparizov, την οποία συζητάμε σήμερα, καταλήγει στο συμπέρασμα ότι απαιτείται περισσότερη συνεργασία ανάμεσα στους διαχειριστές των συστημάτων, καθώς και περισσότερες επενδύσεις στην αγορά φυσικού αερίου. Ωραία και καλά ως εδώ, αλλά αυτό δεν αρκεί. " έκθεση Buzek σχετικά με την έρευνα και την καινοτομία καταλήγει στο συμπέρασμα ότι οι επενδύσεις μας είναι ελάχιστες. Θέλω να σας υπενθυμίσω ότι και το Κοινοβούλιο επιθυμεί να αυξηθούν οι επενδύσεις στην έρευνα, καθώς και ότι σύντομα πρόκειται να αρχίσουν νέες διαπραγματεύσεις για τον προϋπολογισμό. " έκθεση La Russa αφορά το διαχωρισμό των μονοπωλίων και τη βελτίωση της λειτουργίας της αγοράς αερίου. Εκείνοι οι οποίοι τάσσονται κατά αυτού θεωρούν ότι θα προκαλέσει αύξηση των τιμών των πηγών ενέργειας, σε περίπτωση που υπάρξει διαχωρισμός της ιδιοκτησίας και των μονοπωλίων διανομής. Ερωτώ λοιπόν το εξής: όταν θα έχουν αυξηθεί οι τιμές των πηγών ενέργειας και θα έχει επιδεινωθεί η αλλαγή του κλίματος, θα λύσουμε το πρόβλημα δημιουργώντας περισσότερα μονοπώλια; Όχι φυσικά! Το αποτέλεσμα της ψηφοφορίας σε επίπεδο επιτροπών είναι σχετικά ικανοποιητικό, έχουμε όμως ακόμη μακρύ δρόμο να διανύσουμε μέχρι να καταλήξουμε στη δημιουργία μιας λειτουργικά αποδοτικής και φιλικής προς το περιβάλλον ενεργειακής αγοράς στην Ευρώπη.
<SPEAKER ID="354" NAME="Roberta Alma Anastase   -" AFFILIATION="PPE-DE">
(RO) Θέλω να ευχαριστήσω τους εισηγητές για τη μακροπρόθεσμη στρατηγική τους προσέγγιση προς το ζήτημα του φυσικού αερίου στην Ευρωπαϊκή Ένωση και την έρευνα στον τομέα της ενέργειας.
<P>
Το 2006, οι εισαγωγές φυσικού αερίου στην Ευρωπαϊκή Ένωση ανήλθαν στο 62%, ενώ το 2030 η ζήτηση και η εξάρτηση από τις εισαγωγές αερίου θα φθάσουν στο 80%. Συνεπώς, είναι σημαντικό να δώσουμε συγκεκριμένες απαντήσεις στα ερωτήματα αναφορικά με τη διασφάλιση της ενεργειακής ασφάλειας στην Ευρωπαϊκή Ένωση και την αποτελεσματική λειτουργία της ενεργειακής αγοράς.
<P>
Τρία στοιχεία στις προτάσεις των εισηγητών θεωρώ σημαντικά. Καταρχάς, ως εισηγήτρια της Συνέργειας του Εύξεινου Πόντου, θα ήθελα να τονίσω πόσο σημαντικό είναι να αναπτυχθεί επιτυχώς η περιφερειακή συνεργασία και οι διασυνοριακές διασυνδέσεις. " περιφερειακή διάσταση συνιστά το κατάλληλο πλαίσιο για τη θέσπιση κοινών κανόνων και αρχών, καθώς και για τη διασφάλιση του συντονισμού και της διαφάνειας στον τομέα του φυσικού αερίου.
<P>
Δεύτερον, είναι σημαντικό να επεκταθεί η υλοποίηση τέτοιων προτύπων σε εταιρείες τρίτων χωρών οι οποίες δραστηριοποιούνται στον ενεργειακό τομέα εντός της Ευρωπαϊκής Ένωσης.
<P>
Τέλος, τάσσομαι σαφώς υπέρ της ιδέας για την παγίωση της επιστημονικής έρευνας στον ενεργειακό τομέα ως βασικού στοιχείου της δεδομένης μακροπρόθεσμης πολιτικής.
<SPEAKER ID="355" NAME="Giovanna Corda" AFFILIATION="PSE">
(FR) Κύριε Πρόεδρε, κύριοι Επίτροποι, κυρίες και κύριοι, στόχος μας πρέπει να είναι η καθιέρωση κανόνων απαλλαγμένων από διακρίσεις, ώστε να καθορίσουμε τις συνθήκες πρόσβασης στα συστήματα μεταφοράς φυσικού αερίου, καθώς και στις εγκαταστάσεις υγροποίησης και αποθήκευσης.
<P>
Οι κανόνες, ως εκ τούτου, πρέπει να αποσκοπούν στο να καταστήσουν τις σχέσεις μεταξύ των εταιρειών πιο διαφανείς, εναρμονίζοντας τα τιμολόγια, τις μεθόδους υπολογισμού των εν λόγω τιμολογίων και της λειτουργίας των συστημάτων μεταφοράς φυσικού αερίου. Επιπλέον, όλοι οι διαχειριστές των συστημάτων πρέπει να δημιουργήσουν ένα ευρωπαϊκό δίκτυο το οποίο θα μπορεί να εγγυάται την πραγματοποίηση επενδύσεων για τη βέλτιστη μεταφορά αερίου σε ολόκληρη την Ευρώπη.
<P>
Τα στοιχεία αυτής της νέας ευρωπαϊκής νομοθεσίας είναι θεμελιώδους σημασίας για τους πολίτες σε μια χρονική στιγμή, κατά την οποία βιώνουμε μια εκρηκτική αύξηση στης τιμές ενέργειας. Ως σκιώδης εισηγήτρια έδωσα ιδιαίτερη έμφαση στα δικαιώματα των καταναλωτών. Ο ανταγωνισμός πρέπει ουσιαστικά να ωφελεί τους καταναλωτές· χρειαζόμαστε μέτρα για τη ρύθμιση της αγοράς και τον έλεγχο των τιμών, κυρίως προς όφελος των πιο ευάλωτων κοινωνικών ομάδων.
<SPEAKER ID="356" NAME="Άννυ Ποδηματά" AFFILIATION="PSE">
Κύριε Πρόεδρε, κύριε Επίτροπε, παρά το γεγονός ότι η συζήτησή μας σήμερα επικεντρώνεται, όπως είναι φυσικό, στην εσωτερική αγορά ενέργειας, θα ήθελα για λόγους ισορροπίας να αναφερθώ στην πολύ μεγάλη σημασία του ευρωπαϊκού στρατηγικού σχεδίου ενεργειακών τεχνολογιών, για να μπορέσει η Ευρώπη να αντιμετωπίσει τις τεράστιες ενεργειακές και περιβαλλοντικές προκλήσεις που αντιμετωπίζει σήμερα.
<P>
Χρειάζεται να αναθεωρήσουμε τις προτεραιότητές μας. Χρειάζεται όμως επίσης να επαναπροσδιορίσουμε το σημερινό αναπτυξιακό μας μοντέλο, να στοχεύσουμε σε μία πορεία με χαμηλές ή ακόμη και μηδενικές εκπομπές άνθρακα, δημιουργώντας όμως ταυτόχρονα αναπτυξιακές ευκαιρίες για την ευρωπαϊκή βιομηχανία, που έχει τη δυνατότητα να πρωτοστατήσει στον ταχέως αναπτυσσόμενο κλάδο της τεχνολογίας χαμηλών και μηδενικών εκπομπών άνθρακα.
<P>
" αύξηση του κοινοτικού προϋπολογισμού για την έρευνα στον τομέα της ενέργειας και η προώθηση της καινοτομίας σε τομείς όπως οι ανανεώσιμες πηγές ενέργειας και τα ευφυή δίκτυα είναι απολύτως αναγκαίες για να αντιμετωπιστούν οι σημερινές προκλήσεις.
<P>
(Χειροκροτήματα)
<SPEAKER ID="357" NAME="Pierre Pribetich" AFFILIATION="PSE">
(FR) Κύριε Πρόεδρε, κύριε Επίτροπε, κυρίες και κύριοι, ξεκινώντας θα ήθελα να ευχαριστήσω όλους τους συναδέλφους και κυρίως τον Jerzy Buzek για την έκθεσή του.
<P>
Όπως είχε πει ο Αριστοτέλης, "η αρχή είναι το ήμισυ του παντός". Στην πραγματικότητα, η προώθηση και μόνο ενός συνόλου ευεργετικών στόχων θα είναι θεμελιώδες βήμα, ώστε να θέσουμε τη βάση για μια τόσο σημαντική δέσμευση, όπως είναι η καταπολέμηση της αλλαγής του κλίματος.
<P>
Αυτή η πιεστική πρόκληση απαιτεί ένα νέο ορισμό του ευρωπαϊκού στρατηγικού σχεδίου ενεργειακών τεχνολογιών βάσει δύο εκ νέου οριζόμενων πυλώνων: της διασφάλισης καλύτερης και πιο καθαρής παραγωγής όσον αφορά τις εκπομπές CO2 μέσω καινοτόμων τεχνολογιών· και της μείωσης της κατανάλωσης, περιορίζοντας τη δαπάνη ενέργειας σε όλες τις μορφές της και αξιοποιώντας κάθε δυνατή λύση. Αυτός ο στοιχειώδης κανόνας της κοινής λογικής δυστυχώς δεν αναγνωρίζεται επαρκώς στις κεντρικές μας πολιτικές, ενώ τα μέτρα για τη μείωση της ενεργειακής δαπάνης δεν τυγχάνουν επαρκούς στήριξης στο σχέδιο ΣΕΤ ή τις κεντρικές διαρθρωτικές πολιτικές της ΕΕ.
<P>
Ένα άλλο στοιχείο καθοριστικής σημασίας είναι η επείγουσα ανάγκη να αυξηθούν τόσο οι ανθρώπινοι όσο και οι οικονομικοί πόροι, οι οποίοι είναι απαραίτητοι για την επίτευξη των ευρωπαϊκών μας στόχων. Πότε επιτέλους θα δώσουμε συγκεκριμένη απάντηση σε αυτό το κρίσιμο αίτημα, την υπέρτατη πρόκληση που συνιστά η αλλαγή του κλίματος; Υστερούμε όσον αφορά τη χρηματοδότηση της έρευνας των τεχνολογιών με χαμηλές εκπομπές διοξειδίου του άνθρακα. Αναφερόμενος και πάλι στα λόγια του Αριστοτέλη, κύριε Πρόεδρε, αν αρχίσουμε να χρηματοδοτούμε σε μεγάλο βαθμό την έρευνα σε αυτές τις τεχνολογίες, θα έχουμε κερδίσει ήδη τη μισή μάχη σε αυτόν το νέο κόσμο. Θα έχουμε κατακτήσει την πλήρη και, σε χρόνο μηδέν, εξαιρετική ενεργειακή αποδοτικότητα.
<SPEAKER ID="358" NAME="Silvia-Adriana Ţicău" AFFILIATION="PSE">
(RO) " Ένωση χρειάζεται κοινή ενεργειακή πολιτική.
<P>
Τα έργα προτεραιότητας, όπως ο αγωγός Nabucco, τα οποία αναγνωρίζει και το Ευρωπαϊκό Συμβούλιο, θα συμβάλλουν στη διαφοροποίηση των πηγών εφοδιασμού φυσικού αερίου στην Ευρωπαϊκή Ένωση και πρέπει να υλοποιηθούν.
<P>
" περιφερειακή συνεργασία διαδραματίζει σημαντικό ρόλο όσον αφορά τη διασφάλιση του ενεργειακού εφοδιασμού της Ένωσης. Για το λόγο αυτό θεωρώ - και ζήτησα μέσω τροπολογίας - ότι ο γεωγραφικός χώρος που καλύπτεται από κάθε δομή περιφερειακής συνεργασίας πρέπει να καθοριστεί από την Ευρωπαϊκή Επιτροπή μόνο μετά από διαβούλευση με τα κράτη μέλη στο συγκεκριμένο γεωγραφικό χώρο.
<P>
Για το λόγο αυτό, ζήτησα μέσω τροπολογίας η Επιτροπή και τα εμπλεκόμενα κράτη μέλη να διενεργήσουν μελέτη περιβαλλοντικών επιπτώσεων για κάθε έργο κατασκευής αγωγών φυσικού αερίου οι οποίοι θα διέρχονται διά θαλάσσης από περιοχές που συνορεύουν με την Ένωση.
<P>
Θεωρώ σημαντικό οι υποχρεώσεις δημόσιας υπηρεσίας και τα ελάχιστα κοινά πρότυπα, τα οποία απορρέουν από αυτές, να εγγυώνται ότι οι υπηρεσίες φυσικού αερίου θα είναι προσβάσιμες από τους πολίτες και τις μικρές και μεσαίες επιχειρήσεις.
<SPEAKER ID="359" NAME="Dragoş Florin David" AFFILIATION="PPE-DE">
(RO) Σήμερα συζητάμε τρεις σημαντικές εκθέσεις για την ενεργειακή πολιτική της Ευρωπαϊκής Ένωσης, εκθέσεις οι οποίες περιέχουν αναφορές στην ενεργειακή τεχνολογία, την ενεργειακή ασφάλεια και την καταπολέμηση της ενεργειακής ένδειας ως σημαντικών παραγόντων για την επίτευξη των στόχων σχετικά με την ενέργεια και την αλλαγή του κλίματος.
<P>
" έκθεση του συναδέλφου μας κυρίου Paparizov θέτει μια νέα αντίληψη για την πρόσβαση στα δίκτυα μεταφοράς φυσικού αερίου· η έκθεση του συναδέλφου κυρίου La Russa αποτελεί σημαντική συνεισφορά στη χάραξη της μεσομακροπρόθεσμης στρατηγικής της εσωτερικής αγοράς φυσικού αερίου, ενώ η έκθεση του συναδέλφου κυρίου Buzek δίδει έμφαση στην ανάγκη να αναπτυχθούν οι στρατηγικές ενεργειακές τεχνολογίες.
<P>
" ταχεία υλοποίηση αυτών των εκθέσεων θα συμβάλει στην ανάπτυξη μιας πιο αποδοτικής και διαφανούς εσωτερικής αγοράς με άμεσες συνέπειες την τόνωση της ανταγωνιστικότητας, τη διαφάνεια των τιμών για τον τελικό χρήστη και την προστασία των δικαιωμάτων των καταναλωτών.
<P>
Σήμερα είναι η ώρα η Ευρωπαϊκή Επιτροπή και το Συμβούλιο να ενθαρρύνουν ρητώς και με συγκεκριμένο τρόπο τη διαφοροποίηση των πηγών εφοδιασμού και την ανάπτυξη νέων εγκαταστάσεων αποθήκευσης φυσικού αερίου, ώστε να διασφαλισθεί η ενεργειακή ανεξαρτησία και ασφάλεια της Ένωσης.
<P>
Τέλος, θα ήθελα να συγχαρώ τους τρεις συναδέλφους για τον τρόπο με τον οποίο χειρίστηκαν τη σύνταξη των εκθέσεών τους.
<SPEAKER ID="360" NAME="Andrzej Jan Szejna" AFFILIATION="PSE">
(PL) Κύριε Πρόεδρε, σκοπός των κανονισμών που συζητάμε σήμερα είναι να διευκολυνθεί η ολοκλήρωση των αγορών φυσικού αερίου των μεμονωμένων αγορών και να αυξηθεί η παρακολούθησή τους σε ευρωπαϊκό επίπεδο. " αγορά φυσικού αερίου θα πρέπει να μελετηθεί χωριστά από την αγορά ηλεκτρικής ενέργειας λόγω της σημαντικής εξάρτησης της Ευρωπαϊκής Ένωσης από τις εισαγωγές. Ο ιδιοκτησιακός διαχωρισμός μπορεί να αποτελέσει εξαιρετικά χρήσιμο εργαλείο για τη διασφάλιση της δημιουργίας ενοποιημένης αγοράς φυσικού αερίου στην Ευρωπαϊκή Ένωση, καθώς και για τη δημιουργία πραγματικού ανταγωνισμού στην ενεργειακή αγορά της ΕΕ, γεγονός το οποίο στην πράξη θα μπορούσε να οδηγήσει στη μείωση, ή τουλάχιστον τη σταθεροποίηση, των τιμών ενέργειας.
<P>
Πρέπει πάντως να είμαστε προσεκτικοί. " διαδικασία απελευθέρωσης απαιτεί συγκεκριμένες διαρθρωτικές αλλαγές, για τις οποίες δεν είναι έτοιμες όλες οι χώρες της Ευρωπαϊκής Ένωσης. " απελευθέρωση της αγοράς και ο ιδιοκτησιακός διαχωρισμός μόνο στην Πολωνία, χωρίς μάλιστα κάτι τέτοιο να ισχύει για όλους τους κύριους παραγωγούς ενέργειας στην ΕΕ, θα μπορούσε να παρέχει συγκριτικό πλεονέκτημα στις εταιρείες της Δυτικής Ευρώπης έναντι της Πολωνίας. " Ευρώπη χρειάζεται ένα ενεργειακό μοντέλο το οποίο, όχι μόνο να διασφαλίζει τον ανταγωνισμό στις περιφερειακές αγορές και την κοινή ευρωπαϊκή αγορά, αλλά και να εγγυάται την προστασία του τελικού χρήστη και, πάνω απ' όλα, την ενεργειακή ασφάλεια.
<SPEAKER ID="361" NAME="Ioan Mircea Paşcu" AFFILIATION="PSE">
(EN) Κύριε Πρόεδρε, θα ήθελα να θέσω το προκείμενο θέμα σε ευρύτερο πολιτικό πλαίσιο. Σήμερα η ενέργεια είναι σχεδόν συνώνυμη με την εξωτερική πολιτική και τείνει να υποσκελίσει ακόμη και την αλλαγή του κλίματος. Είναι εμφανές ότι η τρέχουσα κατάσταση έχει αιφνιδιάσει την Ευρώπη. Τα εθνικά μας συστήματα ενέργειας είναι τοπικού χαρακτήρα, μονοπωλιακής λογικής, πολύπλοκα και αδιαφανή. Κατά συνέπεια, η τάση να επιχειρούμε να διαχειριστούμε τις τρέχουσες προκλήσεις ατομικά είναι αναπόφευκτη. Επομένως, οι προσπάθειες για τη δημιουργία μιας ενιαίας ολοκληρωμένης ενεργειακής αγοράς προσκρούουν όλο και περισσότερο σε αντιστάσεις και ο στόχος της Ευρώπης να μειώσει την εξάρτησή της από τις μη εγχώριες πηγές εφοδιασμού καθίσταται σχεδόν ανέφικτος. Ομοίως, το να επιχειρούμε να εντάξουμε νέες λύσεις σε παλαιά πλαίσια απλώς θα δυσχεράνει ακόμη περισσότερο την αποστολή μας. " Ευρώπη λοιπόν πρέπει επειγόντως να επανεξετάσει τις ισχύουσες συμφωνίες, να ασκήσει αποφασιστικές πιέσεις για μια ενιαία ενεργειακή αγορά και να ξεκινήσει μαζικές επενδύσεις στην έρευνα για εναλλακτικές πηγές ενέργειας. Για την Ευρώπη είναι πολύ απλά θέμα επιβίωσης.
<SPEAKER ID="362" NAME="Theodor Dumitru Stolojan" AFFILIATION="PPE-DE">
(RO) Θα ήθελα να συγχαρώ τους τρεις εισηγητές και, την ίδια στιγμή, να πω ότι η Ρουμανία ενήργησε συμμορφούμενη πλήρως προς τις απαιτήσεις της ενιαίας αγοράς φυσικού αερίου, διαχωρίζοντας εντελώς, και από την οπτική γωνία της ιδιοκτησίας, τη δραστηριότητα μεταφοράς από την παραγωγή φυσικού αερίου και τη δραστηριότητα διανομής.
<P>
Δυστυχώς, στην Ευρωπαϊκή Ένωση δεν διαθέτουμε ακόμη ανταγωνιστική ενιαία αγορά φυσικού αερίου και ορισμένα κράτη μέλη διστάζουν να προχωρήσουν στο διαχωρισμό της δραστηριότητας παραγωγής από αυτήν της διανομής.
<P>
" απουσία ενιαίας αγοράς φυσικού αερίου δίδει τη δυνατότητα σε σημαντικούς προμηθευτές φυσικού αερίου να αντιμετωπίζουν τις διαπραγματεύσεις για τις συμβάσεις εφοδιασμού διαφορετικά με κάθε κράτος μέλος, επιβάλλοντας ορισμένες φορές ή προσπαθώντας να επηρεάσουν τις πολιτικές αποφάσεις.
<P>
Γι' αυτό, θεωρώ ότι αυτές οι οδηγίες θα πρέπει να εγκριθούν το συντομότερο δυνατό και να εφαρμοστούν στο σύνολό τους.
<SPEAKER ID="363" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, ένα από τα θεμελιώδη ζητήματα που πρέπει να λάβουμε υπόψη είναι η διασφάλιση του εφοδιασμού. " ενεργειακή πολιτική πρέπει να λαμβάνει υπόψη το γεγονός ότι υπάρχουν σημαντικές διαφορές στις δυνατότητες των διαφόρων χωρών να διαφοροποιήσουν τις πηγές του εισαγόμενου φυσικού αερίου. Οι δυνατότητες διαφέρουν όσον αφορά την απόκτηση και την αγορά αυτής της πρώτης ύλης. Έχω επισημάνει επανειλημμένα ότι είναι ζωτικής σημασίας να χαράξουμε ενιαία ενεργειακή πολιτική η οποία θα εγγυάται την ενεργειακή ασφάλεια του κάθε κράτους μέλους. Τα μέτρα με στόχο τον ιδιοκτησιακό διαχωρισμό στην αγορά του φυσικού αερίου θα βελτιώσουν οπωσδήποτε τον ανταγωνισμό και την ποιότητα των παρεχόμενων υπηρεσιών. Ωστόσο, λόγω των σημαντικών διαφορών στις αγορές φυσικού αερίου και ενέργειας τάσσομαι υπέρ της πρότασης του εισηγητή οι εν λόγω τομείς να ενταχθούν σε διαφορετικό ρυθμιστικό πλαίσιο. " αγορά φυσικού αερίου θα καταστεί πραγματικά ανταγωνιστική μόνο όταν οι πελάτες θα έχουν πλήρη πρόσβαση στις πληροφορίες σχετικά με την ποσότητα του φυσικού αερίου που καταναλώνουν και τη δυνατότητα να αλλάξουν προμηθευτή.
<SPEAKER ID="364" NAME="Inés Ayala Sender">
συντάκτρια της γνωμοδότησης της Επιτροπής Οικονομικών και Νομισματικών Θεμάτων. - (ES) Κύριε Πρόεδρε, λόγω έλλειψης χρόνου δεν κατάφερα να ευχαριστήσω τον εισηγητή, κύριο Buzek, για τη γενναιοδωρία που επέδειξε, αφού συμφώνησε να συμπεριλάβει τις προτάσεις της Επιτροπής Περιβάλλοντος, Δημόσιας Υγείας και Ασφάλειας των Τροφίμων, κυρίως όσον αφορά θέματα σχετικά με την ενεργειακή αποδοτικότητα, τον κύκλο ζωής των διάφορων μορφών ενέργειας, και, πιο συγκεκριμένα, τις πτυχές του ανθρώπινου δυναμικού, της κατάρτισης και συνεργασίας με τις αναπτυσσόμενες χώρες.
<P>
Θέλω λοιπόν να ευχαριστήσω θερμά τον κύριο Buzek, αφού ο παράγοντας χρόνος δεν μου επέτρεψε να τον ευχαριστήσω νωρίτερα.
<SPEAKER ID="365" NAME="Paul Rübig" AFFILIATION="PPE-DE">
- (DE) Κύριε Πρόεδρε, κυρίες και κύριοι, είναι εξαιρετικά σημαντικό, όσον αφορά τον εφοδιασμό φυσικού αερίου, να διασφαλίσουμε ότι αυτές οι δραστηριότητες εντάσσονται σε κατάλληλο ανταγωνιστικό περιβάλλον. Από τη μια πλευρά, οι ανανεώσιμες πηγές ενέργειας μπορούν να διαδραματίσουν καθοριστικό ρόλο σε αυτόν τον τομέα, ενώ από την άλλη, το φυσικό αέριο λειτουργεί ανταγωνιστικά για τις ανανεώσιμες πηγές ενέργειας. Φρονώ ότι αυτός ο ανταγωνισμός μάς παρέχει τη δυνατότητα να ωθήσουμε τις τιμές προς τη σωστή κατεύθυνση, ενώ υποστηρίζοντας αυτή τη διαδικασία με μέτρα αποδοτικότητας, θα επιτύχουμε επίσης και ανάλογη μείωση των τιμών.
<P>
" σωστή διανομή της ενέργειας στην Ευρώπη πρόκειται να διαδραματίσει έναν ακόμη πιο σημαντικό ρόλο τα επόμενα χρόνια· οι μικρές και μεσαίες επιχειρήσεις μας, πιο συγκεκριμένα, θα συμβάλλουν όλο και περισσότερο προς την κατεύθυνση της ενεργειακής αποδοτικότητας, γιατί η ανακαίνιση των κτιρίων και η αποκατάσταση των παλαιών ακινήτων παίζει αναμφισβήτητα σπουδαίο ρόλο σε αυτή τη διαδικασία, ενώ θα δημιουργηθεί και αξιόλογος ανταγωνισμός για τον εφοδιασμό της οικιακής αγοράς με φυσικό αέριο.
<SPEAKER ID="366" NAME="Andris Piebalgs">
Μέλος της Επιτροπής. - (EN) Κύριε Πρόεδρε, είναι εμφανής η σύγκλιση απόψεων σχετικά με τις τρεις εκθέσεις. Θα ήθελα και πάλι να ευχαριστήσω τους εισηγητές, κυρίους Buzek, La Russa και Paparizov, γιατί επέτυχαν μια τέτοια συναίνεση. Είναι γνωστό ότι αναζητούμε ασφαλείς, βιώσιμες και οικονομικές πηγές εφοδιασμού, ενώ, την ίδια στιγμή, συνειδητοποιούμε ότι οι αλλαγές στον ενεργειακό τομέα επήλθαν κάπως νωρίτερα από ό,τι ανέμεναν όλοι. Αυτό μας αναγκάζει λοιπόν να κινηθούμε πολύ πιο γρήγορα και να είμαστε πιο αποφασιστικοί.
<P>
Θα ήθελα να αναφέρω μια συγκεκριμένη μορφή σύμπραξης που παρατήρησα και η οποία σχετίζεται άμεσα. Χθες επισκέφθηκα το Ινστιτούτο Τεχνικής Θερμοδυναμικής, το οποίο βρίσκεται όχι πολύ μακριά από το Στρασβούργο, στη Στουτγκάρδη. Εκεί εφαρμόζεται ένα ερευνητικό πρόγραμμα για την αύξηση της αποδοτικότητας του ενεργειακού εφοδιασμού, συνδυάζοντας τον κύκλο στροβίλων φυσικού αερίου και κυψελών καυσίμου. Επιχειρείται δηλαδή, κατά κάποιον τρόπο, να αυξηθεί η αποδοτικότητά τους βάσει υπαρχουσών πηγών ενέργειας και με τη βοήθεια της νέας τεχνολογίας. Το πρόγραμμα εξελίσσεται αρκετά καλά, αλλά οι τεχνικές προκλήσεις είναι πολλές. Για να μπορέσουμε πραγματικά να προχωρήσουμε χρειαζόμαστε περισσότερη στήριξη σε τέτοιου είδους προγράμματα. Όμως, την ίδια στιγμή, κατανοούμε ότι αν η αγορά στερείται ανταγωνισμού, τέτοιου είδους προγράμματα θα παραμένουν πάντα στα εργαστήρια. Πρέπει λοιπόν να δράσουμε προς δύο κατευθύνσεις για να συνεχίσουμε.
<P>
Όσον αφορά τη δέσμη μέτρων της εσωτερικής αγοράς, πιστεύω ότι τώρα, μετά την ψηφοφορία, πρέπει και τα τρία θεσμικά όργανα να προχωρήσουν ταχέως, ώστε να ολοκληρωθεί αυτή η φάση και να περάσουμε στο στάδιο της υλοποίησης.
<P>
" Ευρωπαϊκή Επιτροπή δεσμεύεται να καταβάλει κάθε δυνατή προσπάθεια για να καταλήξουμε γρήγορα σε συμβιβασμό κατά τη δεύτερη ανάγνωση και να επιτύχουμε συμφωνία επί της δέσμης μέτρων.
<P>
Όσον αφορά την επισκόπηση για την ενεργειακή στρατηγική: η διαδικασία βρίσκεται σε αρχικό στάδιο. Το σχέδιο των τεχνολογιών δεν είναι παρά το σημείο εκκίνησης. Χρειάζεται να λάβουμε ακόμη πολλά μέτρα ώστε να καταφέρουμε πραγματικά να προοδεύσουμε. Ένα από τα μέτρα που υποσχέθηκα στους συναδέλφους μου, αλλά και εδώ στο Κοινοβούλιο, είναι η ανακοίνωση σχετικά με τη χρηματοδότηση των πηγών ενέργειας χαμηλών εκπομπών διοξειδίου του άνθρακα, αλλά αυτό δεν είναι το μοναδικό. Θεωρούμε ότι πολλά άλλα μέτρα είναι απαραίτητα αν θέλουμε να επιτύχουμε πραγματική πρόοδο. Πολύ σοφά λόγια ακούστηκαν κατά την πρώτη πετρελαϊκή κρίση. Δεν διαθέτουμε τεράστιες ποσότητες πετρελαίου, αλλά έχουμε ιδέες.
<P>
Πιστεύω - αυτή είναι τουλάχιστον η άποψή μου και την εξέφρασα στη συζήτηση - ότι πρέπει πραγματικά να αξιοποιήσουμε τις ιδέες μας. Το πετρέλαιο που έχει απομείνει στα εδάφη της Ευρωπαϊκής Ένωσης δεν είναι πολύ.
<P>
Θέση της Ευρωπαϊκής Επιτροπής επί των τροπολογιών του Κοινοβουλίου
<P>
Έκθεση Paparizov
<P>
" Επιτροπή αποδέχεται τις εξής τροπολογίες: 2, 3, 5, 6, 8, 9, 10, 12, 14, 16, 17, 25, 31, 39, 41, 43, 44.
<P>
" Επιτροπή αποδέχεται μερικώς τις εξής τροπολογίες: 1, 11, 18, 19, 20, 21, 22, 24, 26, 27, 29, 30, 32, 33, 34, 35, 36, 37, 38, 46, 47, 49, 50, 51, 53.
<P>
" Επιτροπή δεν αποδέχεται τις εξής τροπολογίες: 4, 7, 13, 15, 23, 28, 40, 42, 45, 48, 52, 54.
<P>
Έκθεση La Russa
<P>
" Επιτροπή αποδέχεται τις εξής τροπολογίες: 2, 3, 7, 16, 20, 24, 27, 31, 32, 33, 34, 36, 40, 44, 50, 56, 60, 64, 73, 74, 87, 92, 98, 99, 100, 101, 102, 103, 112, 120, 122, 124, 136, 140, 142.
<P>
" Επιτροπή αποδέχεται μερικώς τις εξής τροπολογίες: 5, 6, 8, 9, 11, 12, 13, 17, 21, 23, 25, 26, 28, 29, 35, 45, 46, 48, 49, 51, 52, 53, 55, 61, 63, 64, 68, 69, 75, 76, 77, 78, 80, 81, 84, 85, 86, 88, 91, 93, 94, 95, 96, 104, 107, 111, 115, 117, 118, 119, 125, 127, 132, 135, 138, 139, 141, 143.
<P>
" Επιτροπή δεν αποδέχεται τις εξής τροπολογίες: 1, 4, 10, 14, 15, 18, 19, 22, 30, 37, 38, 39, 41, 42, 43, 47, 54, 57, 58, 59, 62, 65, 66, 67, 70, 71, 72, 79, 82, 83, 89, 90, 97, 105, 106, 108, 109, 110, 113, 114, 116, 121, 123, 126, 128, 129, 130, 131, 133, 134, 137, 144, 145.
<SPEAKER ID="369" NAME="Atanas Paparizov">
εισηγητής. - (ΕΝ) Κυρία Πρόεδρε, με καθησύχασε πολύ η συζήτηση και αυτά που ειπώθηκαν από τους συναδέλφους μου υπέρ των κανόνων, υπέρ των αυστηρών προϋποθέσεων που μπορεί να καταστούν υποχρεωτικές, υπέρ ενός ισχυρού Οργανισμού. Είναι σαφές ότι η αγορά φυσικού αερίου είναι μια αγορά στην οποία δεν υπάρχει ελεύθερος ανταγωνισμός, όπου το 90% των συμβάσεων είναι μακροπρόθεσμες, είναι λοιπόν πολύ σημαντικό να υπάρχουν αυστηροί κανόνες και να μην επιλύονται τα προβλήματα με ένα ενιαίο μοντέλο διαχωρισμού. Αυτά ειπώθηκαν σε αυτή την αίθουσα και νομίζω ότι αυτό υπήρξε ένα καλό μήνυμα για το επόμενο στάδιο των διαπραγματεύσεων.
<P>
Ήταν πολύ σημαντική η στήριξη των προτάσεων μου σχετικά με το δεκαετές σχέδιο, σχετικά με την ανάπτυξη περιφερειακών πρωτοβουλιών οι οποίες θα αποτελέσουν τη βάση για μια κοινή αγορά: δεν θα πρέπει να λειτουργούμε με βάση την ιδεολογία· όπως ανέφεραν πολλοί από τους συναδέλφους μας, θα πρέπει να είμαστε πραγματιστές και να αναπτύξουμε μια διαφανή αγορά με μια σαφή δέσμη κανόνων.
<P>
Αυτό που αναφέρθηκε στη συζήτηση σχετικά με τον ρόλο των διάφορων συμμετεχόντων στις αγορές ήταν επίσης πολύ σημαντικό. Είναι αλήθεια ότι το δίκτυο ENTSOG, ο νέος φορέας, μπορεί να αναπτύξει πολλούς τεχνικούς κώδικες, αλλά είναι επίσης αλήθεια ότι ο Οργανισμός, βασιζόμενος στις πρωτοβουλίες και την εμπειρία των εθνικών ρυθμιστικών αρχών, θα μπορούσε να αναπτύξει πολύ σημαντικές αρχές για την ανάπτυξη αυτών των κωδίκων, και από κοινού με την Επιτροπή να διασφαλίσει ότι αυτή η αγορά ρυθμίζεται από κανόνες οι οποίοι ισχύουν για όλους.
<P>
Δεν θα ήμουν πολύ χαρούμενος με την ιδέα να αναπτύξουμε υπερβολικά τους μηχανισμούς ελέγχου εντός των διαφορετικών εταιρειών, πιστεύω λοιπόν ότι ο συμβιβασμός που διατυπώθηκε στα πλαίσια του Συμβουλίου θα μπορούσε να αποτελέσει τη βάση η οποία θα μπορούσε να ισχύσει όσον αφορά τόσο το αέριο όσο και την ηλεκτρική ενέργεια και θα μπορούσε να ανοίξει τον δρόμο για την ταχύτερη θέσπιση της τρίτης ενεργειακής δέσμης, επειδή περιέχει πολλές νέες βελτιώσεις τόσο για τους καταναλωτές όσο και αναφορικά με τη διαφάνεια. Θα ήταν κρίμα να αναβάλουμε, για καθαρά ιδεολογικούς λόγους, τη θέσπιση αυτής της δέσμης μέτρων, η οποία είναι πολύ σημαντική και πολύ απαραίτητη για την ανάπτυξη της ενεργειακής μας ανεξαρτησίας.
<SPEAKER ID="370" NAME="Romano Maria La Russa">
εισηγητής. - (IT) Κυρία Πρόεδρε, κυρίες και κύριοι, γνώριζα εξ αρχής ότι αυτή δεν θα ήταν μια εύκολη ή ξεκάθαρη συζήτηση. Είναι αναμφίβολα δύσκολο για αυτή την οδηγία να αποδώσει καρπούς, αλλά μετά τη σημερινή συζήτηση - η οποία υπήρξε οπωσδήποτε πολύ έντονη και αξιόλογη- πιστεύω ότι μπορώ, όπως και όλοι μας, να είμαι κάπως περισσότερο σίγουρος ότι θα βρεθεί μια θετική λύση.
<P>
Μεγάλος αριθμός συναδέλφων έλαβε τον λόγο, και θα χρειαζόταν τουλάχιστο άλλη μια εργάσιμη ημέρα προκειμένου να απαντήσω σε καθέναν από αυτούς. Το χρονοδιάγραμμα δεν μας το επιτρέπει. Εκφράστηκαν επίσης σε μεγάλο βαθμό - σε υπερβολικό βαθμό - έπαινοι και κολακείες στο πρόσωπό μου: Πιστεύω ότι δεν θα με επηρεάσουν υπέρμετρα. Νομίζω ότι οι φιλοφρονήσεις που μου αποδόθηκαν θα έπρεπε μάλλον να απευθύνονται σε ολόκληρη την Επιτροπή Βιομηχανίας, η οποία εργάστηκε πολύ ευσυνείδητα κατά τη διάρκεια αυτών των πολλών μηνών.
<P>
Θα ήθελα συνεπώς να εκφράσω την ιδιαίτερη ευγνωμοσύνη μου στους συναδέλφους μου, κ. Manders, κ. Swoboda και κ. Reul, στον Επίτροπο κ. Piebalgs φυσικά και επίσης στον κ. Vidal-Quadras. Σας ευχαριστώ όλους. Νομίζω ότι οι εργασίες μας όλη αυτή την περίοδο υπήρξαν απολύτως διαφανείς και συνεργατικές, προσπαθώντας να έρθουμε σε διαβούλευση με όλους και να εμπλέξουμε όλους στη διαμόρφωση της οδηγίας. Πιστεύω ότι πετύχαμε πράγματι σαφήνεια και διαφάνεια. Σε μερικές περιπτώσεις ίσως πράγματι να ζήτησα από ορισμένους συναδέλφους να απεκδυθούν τον μανδύα του εθνικού κοινοβουλευτισμού, με άλλα λόγια να αποβάλουν τις κομματικές τους πεποιθήσεις, έτσι ώστε να λειτουργήσουν λίγο περισσότερο ως ευρωβουλευτές στην υπηρεσία όλων των πολιτών της ΕΕ.
<P>
Θα ήθελα να ολοκληρώσω καθησυχάζοντας τους φόβους του κ. Zīle, ο οποίος έθεσε το πρόβλημα της Gazprom και της Ρωσίας. Γνωρίζουμε ασφαλώς καλά ότι αυτό αποτελεί ένα εξαιρετικά σοβαρό ζήτημα το οποίο θα πρέπει να αντιμετωπίσουμε, να διερευνήσουμε και να επιλύσουμε πολύ προσεκτικά και πάνω από όλα πολύ ουσιαστικά.
<P>
Όσον αφορά τους καταναλωτές, πιστεύω ότι σε κάθε ομιλία μου τους τελευταίους μήνες, και στην έκθεσή μου επίσης, εκφράστηκα υπέρ της διαφάνειας και της βοήθειας προς τους καταναλωτές, χωρίς φυσικά να ξεχάσω τις εταιρείες, οι οποίες επίσης έχουν τη σημασία τους. Για τους λόγους αυτούς δεν θα πρέπει να ενδώσουμε στις μεγάλες δυνάμεις τη στα ευρωπαϊκά και όχι μόνο μονοπώλια.
<SPEAKER ID="371" NAME="Jerzy Buzek">
εισηγητής. - Κυρία Πρόεδρε, ευχαριστώ όλους τους συναδέλφους μου για τη συζήτηση - ήταν μια πολύ καλή, μια σε βάθος συζήτηση - ιδίως τους σκιώδεις εισηγητές και όλους τους συναδέλφους που προετοίμασαν γνωμοδοτήσεις στα πλαίσια των άλλων επιτροπών. Συγχαίρω και τους δύο εισηγητές, τον κ. Paparizov και τον κ. La Russa. Υποστηρίζω απόλυτα τις εκθέσεις σας - και φυσικά υποστηρίζω επίσης και τη δική μου έκθεση, αλλά όσον αφορά αυτήν την τελευταία μάλλον δεν είμαι πολύ αντικειμενικός.
<P>
Όπως μπορείτε να διακρίνετε από τη συζήτηση δεν υπάρχει μεγάλη αντιγνωμία σχετικά με το σχέδιο ΣΕΤ, αλλά υπάρχει ένα ζήτημα σχετικά με το οποίο θα ήθελα να λάβω μια απάντηση. " κ. Adina-Ioana Vălean δεν είναι υπέρ των εγκαταστάσεων των τεχνολογιών CCS - των εγκαταστάσεων εμπορικής επίδειξης CCS - επειδή οι εταιρείες που θα θέλαμε να στηρίξουμε ασκούν επιχειρηματική δραστηριότητα.
<P>
Θα ήθελα να δώσω ένα παράδειγμα. Οι ίδιες εταιρείες λαμβάνουν τεράστια ποσά που προέρχονται από τη φορολόγηση των πολιτών ως κίνητρα για την ανάπτυξη ανανεώσιμων πηγών ενέργειας. Υπάρχουν επίσης εμπορικές εγκαταστάσεις ανανεώσιμων πηγών ενέργειας και οι εταιρείες ασκούν επιχειρηματική δραστηριότητα - τίποτα άλλο - και εγώ υποστηρίζω πολύ σφοδρά αυτά τα κίνητρα για τη χρήση ανανεώσιμων πηγών ενέργειας. Αν πραγματικά επιθυμείτε να επιλύσουμε το πρόβλημα της κλιματικής αλλαγής στον πλανήτη μας θα πρέπει να επιλύσουμε το ζήτημα των τεχνολογιών CCS επειδή δεν γνωρίζουμε την αληθινή απάντηση σε αυτό. Από την άποψη αυτή λοιπόν, όπως και στην περίπτωση των ανανεώσιμων πηγών ενέργειας, θα πρέπει επίσης να παρέχουμε κίνητρα στις πρώτες επιχειρήσεις που θα δραστηριοποιούνται στις τεχνολογίες CCS.
<P>
Υποβάλλω τις ευχαριστίες μου και τα συγχαρητήριά μου και στους δύο Επιτρόπους. Διεξάγετε εξαιρετικό έργο όσον αφορά την ενέργεια, καθώς και την έρευνα και ανάπτυξη και την καινοτομία.
<SPEAKER ID="372" NAME="President">
" συζήτηση έληξε.
<P>
" ψηφοφορία θα διεξαχθεί την Τετάρτη 9 Ιουλίου 2008.
<P>
Γραπτές Δηλώσεις(άρθρο 142 του Κανονισμού)
<SPEAKER ID="988" NAME="Adam Bielan  " AFFILIATION="UEN">
Γραπτώς. - (PL) Κύριε Πρόεδρε, η βασική αδυναμία της Ευρώπης στις σχέσεις της με τη Ρωσία πηγάζει από την απουσία ελεύθερης και ενοποιημένης ενεργειακής αγοράς. Επί του παρόντος, υπάρχουν ορισμένα ενεργειακά κέντρα στην Ευρώπη, καθένα από τα οποία βρίσκεται υπό τη διαχείριση εθνικών ρυθμιστικών αρχών. Είναι φυσικό ότι οι εθνικές κυβερνήσεις επιθυμούν να διασφαλίσουν την προμήθεια φθηνής ενέργειας για τις ίδιες, καθώς και θέσεις εργασίας σε έναν τομέα τον οποίο θεωρούν ως τομέα προτεραιότητας. Όμως, με αυτόν τον τρόπο, διχασμένοι από τον εθνικό εγωισμό, χάνουμε από την επίθεση της Gazprom απέναντι στην ευρωπαϊκή ενέργεια. Μια ολοκληρωμένη ευρωπαϊκή αγορά και ένα ενωμένο μέτωπο απέναντι στους προμηθευτές εκτός ΕΕ θα διασφάλιζε την ενεργειακή μας ασφάλεια ακόμη και πριν διαφοροποιήσουμε τις ενεργειακές μας προμήθειες.
<P>
Ως τώρα, η αποτυχία της ΕΕ να δημιουργήσει μια ελεύθερη και ανταγωνιστική αγορά ενέργειας έχει αποτελέσει, αναμφίβολα, αντικείμενο εκμετάλλευσης εκ μέρους της Ρωσίας. Το άνοιγμα της ευρωπαϊκής εσωτερικής αγοράς αερίου στον ανταγωνισμό θα οδηγήσει σε μεγαλύτερη αποτελεσματικότητα και σε ενίσχυση των δικαιωμάτων του καταναλωτή καθώς και των εθνικών ρυθμιστικών αρχών. " δημιουργία ενός συστήματος συγκοινωνούντων δοχείων θα καταστήσει ευκολότερη την αντιμετώπιση τυχόν κρίσεων στον ενεργειακό εφοδιασμό για τα μεμονωμένα κράτη μέλη και αυτό θα καταστήσει την κίνδυνο ενεργειακού εκβιασμού λιγότερο πιθανό.
<P>
Πρέπει να σταματήσουμε την επέκταση των ρωσικών εταιρειών στην Ευρώπη και να υποχρεώσουμε τη Ρωσία να τηρεί την αμοιβαιότητα όσον αφορά τη διαχείριση των επενδύσεων στον τομέα της ενέργειας.
<P>
Συμφωνώ απολύτως με τον εισηγητή ότι τα κράτη μέλη θα πρέπει να υποστηρίξουν την ενοποίηση των εθνικών αγορών και τη συνεργασία μεταξύ διαχειριστών δικτύου σε ευρωπαϊκό και περιφερειακό επίπεδο.
<SPEAKER ID="373" NAME="András Gyürk  " AFFILIATION="PPE-DE">
γραπτώς. - (HU) Το άλμα των ενεργειακών τιμών εφιστά την προσοχή μας πιο έντονα από ποτέ στην έλλειψη αποτελεσματικής ρύθμισης στην αγορά της ενέργειας. " κατάσταση δεν διαφέρει όσον αφορά τον τομέα του αερίου. Για αυτό ακριβώς τον λόγο, μπορεί να θεωρηθεί ως ένα σημαντικό βήμα προς τα εμπρός ότι το Ευρωπαϊκό Κοινοβούλιο πρόκειται σύντομα να εγκρίνει την έκθεση για την αγορά του φυσικού αερίου. Πιστεύουμε ότι το έγγραφο που προετοίμασε η Ευρωπαϊκή Επιτροπή αποτελεί ένα κατάλληλο πρώτο βήμα στην κατεύθυνση ενός περισσότερο αποτελεσματικού ρυθμιστικού πλαισίου.
<P>
" νέα νομοθετική δέσμη μέτρων μπορεί να συμβάλει στη δημιουργία πραγματικού ανταγωνισμού στην ευρωπαϊκή αγορά. Αυτό είναι εξαιρετικά απαραίτητο επειδή τα κράτη μέλη βρίσκονται σε μεγάλο βαθμό στο έλεος των προμηθευτών εκτός ΕΕ. Αναφορικά με τις εισαγωγές φυσικού αερίου, η Ευρώπη ήδη εξαρτάται κατά 50%, και το ποσοστό αυτό μπορεί να αυξηθεί περισσότερο στις επόμενες δεκαετίες. Θα ήθελα να επιστήσω την προσοχή σας στο γεγονός ότι ο βαθμός εξάρτισης ορισμένων κρατών μελών ίσως ακόμη και να ξεπερνά αυτό το σημαντικό επίπεδο. Για παράδειγμα η Ουγγαρία εξαρτάται από έναν μόνο προμηθευτή, τη Ρωσία, κατά 80%. Το νέο ρυθμιστικό πλαίσιο δεν θα εξαλείψει αυτή την εξάρτηση μεμιάς, αλλά παρόλα αυτά θα δημιουργήσει περισσότερο διαφανείς σχέσεις. Θα προωθήσει πιο ισχυρό ανταγωνισμό και θα ελαττώσει το βάρος που φέρουν οι καταναλωτές.
<P>
Πιστεύουμε ότι αποτελεί ένα σημαντικό βήμα εμπρός το γεγονός ότι η προτεινόμενη νομοθεσία θα ενισχύσει τα μέτρα για την προστασία του καταναλωτή που ήδη βρίσκονται σε ισχύ. Αυτό είναι ιδιαίτερα σημαντικό εφόσον γνωρίζουμε ότι οι αυξανόμενες ενεργειακές τιμές αποτελούν μια από τις σημαντικότερες αιτίες της φτώχειας. Ελπίζουμε ότι το νέο ρυθμιστικό πλαίσιο θα επιτρέψει να μην είναι υποχρεωμένοι στο μέλλον οι καταναλωτές να έρχονται αντιμέτωποι με αβάσταχτες τιμές.
<SPEAKER ID="374" NAME="Małgorzata Handzlik  " AFFILIATION="PPE-DE">
γραπτώς. - (PL) " ελευθέρωση της αγοράς φυσικού αερίου αποτελεί ένα ιδιαίτερα σημαντικό τμήμα της προσπάθειας που καταβάλλεται για τη δημιουργία κοινής εσωτερικής αγοράς ενέργειας. Αυτή τη στιγμή η αγορά φυσικού αερίου κυριαρχείται από μεγάλες επιχειρήσεις, οι οποίες συχνά ελέγχουν τόσο την παραγωγή όσο και τη διανομή.
<P>
Είναι σημαντική η ύπαρξη μιας αποτελεσματικής εσωτερικής αγοράς ενέργειας για την πραγμάτωση των στόχων της στρατηγικής της Λισαβόνας και για την εξασφάλιση προσιτών τιμών για τους καταναλωτές ενέργειας. Κατά τη διάρκεια αυτής της συζήτησης δεν θα πρέπει, όμως, να ξεχνάμε την ενεργειακή ασφάλεια, η οποία θα πρέπει να εξασφαλισθεί μέσω της διαφοροποίησης των προμηθευτών εισαγόμενων πρώτων υλών για παραγωγή ενέργειας.
<P>
Αυτό δεν σημαίνει ότι η αγορά ενέργειας είναι η ίδια σε όλους τους τομείς. " αγορά φυσικού αερίου διαφέρει σημαντικά από την αγορά ηλεκτρισμού και, για τον λόγο αυτό, δεν είναι δυνατό να μεταφερθούν οι ρυθμίσεις που έχουν προκύψει από τις εργασίες για το ρυθμιστικό πλαίσιο στον τομέα του ηλεκτρισμού στον τομέα του φυσικού αερίου.
<P>
" πραγματική ελευθέρωση του τομέα της αγοράς φυσικού αερίου θα πρέπει να βασίζεται στον διαχωρισμό της ιδιοκτησίας των διαχειριστών συστημάτων μεταφοράς. Μόνο με αυτόν τον τρόπο μπορούμε να αποφύγουμε περιττές συγκρούσεις συμφερόντων και να επιτύχουμε θεμιτή και μη διακριτική πρόσβαση στο δίκτυο. Προκειμένου να επιτύχουμε θεμιτό ανταγωνισμό στην κοινή αγορά ενέργειας, οι επενδυτές από τρίτες χώρες θα έπρεπε να υπόκεινται στα ίδια κριτήρια όσον αφορά τον διαχωρισμό της ιδιοκτησίας και την ανεξαρτησία όπως και οι εταιρείες των κρατών μελών, πράγμα το οποίο θα πρέπει να τονίσουμε επαρκώς.
<P>
Ελπίζω ότι η ευρωπαϊκή αγορά θα είναι σύντομα μια ανοιχτή αγορά με αποτελεσματικό διαχωρισμό των δραστηριοτήτων που συνδέονται με την παραγωγή και την προμήθεια ενέργειας από τη μία και τις επιχειρήσεις δικτύου από την άλλη, διασφαλίζοντας συνεπώς περισσότερη διαφάνεια στην αγορά.
<SPEAKER ID="376" NAME="Dominique Vlasto  " AFFILIATION="PPE-DE">
γραπτώς. - (FR) " αγορά του αερίου διαθέτει ειδικά χαρακτηριστικά τα οποία θα πρέπει να λάβουμε υπόψη. Τα χαρακτηριστικά αυτά συνδέονται με τους πολύ σημαντικούς περιορισμούς όσον αφορά την προμήθεια, οι οποίοι καθιστούν απαραίτητη την εξασφάλιση μακροπρόθεσμων συμβάσεων με τις προμηθεύτριες χώρες, αλλά επίσης με τα ιδιαίτερα υψηλά κόστη επένδυσης σε δίκτυα μεταφοράς και διανομής, τα οποία πρέπει να προσφέρουν στους καταναλωτές το υψηλότερο δυνατό επίπεδο ασφάλειας. Συνεπώς, η πολιτική πρόκληση εδώ είναι σαφώς η τόνωση των επενδύσεων και της καινοτομίας, η προώθηση της γνώσης και των δεξιοτήτων, και η εγγύηση της ασφάλειας όσον αφορά τον εφοδιασμό.
<P>
Εστιάζοντας την πρότασή της στον διαχωρισμό της ιδιοκτησίας, η Ευρωπαϊκή Επιτροπή, σε ευθυγράμμιση με την εμμονή της με τον ανταγωνισμό, δεν αντιμετώπισε με κανένα τρόπο αυτές τις προκλήσεις. Το κείμενό της αποσταθεροποίησε μια ειδική στρατηγική αγορά: εξαρτόμαστε σε μεγάλο βαθμό από τις εισαγωγές και από εταιρείες με τις οποίες θα έπρεπε να είμαστε σε θέση να διαπραγματευόμαστε από θέση ισχύος, και όχι από μια θέση αποδυναμωμένη από τις προοπτικές της βιομηχανικής διάλυσης.
<P>
Εγκρίνοντας την τροπολογία για τον αποτελεσματικό και αποδοτικό διαχωρισμό των δραστηριοτήτων, ως πιθανή εναλλακτική πρόταση απέναντι στον πλήρη διαχωρισμό της ιδιοκτησίας, θα μπορέσουμε να επιτύχουμε ένα πιο ισορροπημένο και, πάνω από όλα, πιο αναλογικό κείμενο. Είναι συνεπώς σημαντικό να στηρίξουμε αυτή τη θέση, η οποία θα ενισχύσει το εξαιρετικό έργο που έχει επίσης συντελεστεί σχετικά με τις επενδύσεις, την πρόσβαση στο σύστημα και τη λειτουργία του συστήματος. Με αυτό τον τρόπο, η ασφάλεια και ο ανταγωνισμός θα είναι δυνατό να βαδίσουν παράλληλα.

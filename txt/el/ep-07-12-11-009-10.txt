<CHAPTER ID="009-10">
10. Προσωρινές διατάξεις για τους συντελεστές ΦΠΑ (ψηφοφορία) 
<P>
- Έθεση Ieke van den Burg
<P>
- Πριν από την ψηφοφορία:
<SPEAKER ID="106" NAME="Pervenche Berès">
πρόεδρος της Επιτροπής Οικονομικών και Νομισματικών Θεμάτων - (FR) Κυρία Πρόεδρε, η Επιτροπή Οικονομικών και Νομισματικών Θεμάτων υπερψήφισε την έκθεση του Ieke van den Burg στις 21 Νοεμβρίου 2007, και το Συμβούλιο έλαβε ανάλογη απόφαση την προηγούμενη εβδομάδα. Δεν είναι η πρώτη φορά που έπρεπε να πραγματοποιήσουμε μια επείγουσα δήλωση όσον αφορά αυτά τα θέματα, και ελπίζουμε να προσφέρουμε στον Επίτροπο τη στήριξή μας στην προσπάθειά του να επιτευχθεί ένα σταθεροποιημένο σύστημα.
<P>
Από αυτήν την άποψη, ωστόσο, με την ευκαιρία της έκθεσης, θα θέλαμε να μεταδώσουμε ορισμένα πολύ σαφή μηνύματα. Το πρώτο είναι ότι πρέπει να προσδιοριστεί αν η ιδέα καθορισμένων ρυθμίσεων που βασίζεται στη χώρα προέλευσης εξακολουθεί να αποτελεί στόχο της Ευρωπαϊκής Ένωσης. Πρέπει επίσης να προσφέρουμε στα κράτη μέλη ευελιξία όσον αφορά τη χρήση χαμηλότερων συντελεστών για προϊόντα βασικής ανάγκης για κοινωνικούς, οικονομικούς, πολιτιστικούς και περιβαλλοντικούς λόγους. Πρέπει επίσης να προσφέρουμε στα κράτη μέλη τον χώρο να χρησιμοποιήσουν χαμηλότερους συντελεστές όσον αφορά τους πολιτικούς στόχους.
<P>
Τέλος, πρέπει να εγκρίνουμε τους χαμηλότερους συντελεστές ΦΠΑ, έτσι ώστε να στηρίξουμε υπηρεσίες έντασης εργασίας. Το Κοινοβούλιο προτίθεται να συμβάλει από την πλευρά του και να στηρίξει τον Επίτροπο στην αποφασιστικότητά του να βρει μια βιώσιμη λύση σε αυτό το θέμα.

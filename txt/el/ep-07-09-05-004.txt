<CHAPTER ID="004">
Διάταξη των εργασιών: βλ. Συνοπτικά Πρακτικά
<SPEAKER ID="081" NAME="Richard Howitt" AFFILIATION="PSE">
(EN) Κύριε Πρόεδρε, επί διαδικαστικού θέματος, μπορώ να ζητήσω την ανάληψη επείγουσας δράσης από τον Πρόεδρο του Κοινοβουλίου, προκειμένου να ζητηθεί η προστασία μιας αντιπροσωπείας από την Κολομβία η οποία επισκέφθηκε το Κοινοβούλιό μας στις 27 και 28 Ιουνίου και τα μέλη της οποίας αυτήν την εβδομάδα δέχθηκαν δημοσίως απειλές για τη ζωή τους διότι εκφράστηκαν εδώ υπέρ της πρότασης για ανθρωπιστική ανταλλαγή κρατουμένων στην κολομβιανή σύγκρουση;
<P>
" κατηγορία ότι τα μέλη της αντιπροσωπείας, συμπεριλαμβανομένης της Yolanda Pulecio de Betancourt, μητέρας του γάλλου πρώην υποψηφίου στις προεδρικές εκλογές της Κολομβίας, του Monsignor Luis Augusto Castro, επικεφαλής της Καθολικής Εκκλησίας στην Κολομβία, και του δόκτορος Jose Noe Rios, γενικού γραμματέα του Φιλελεύθερου Κόμματος της Κολομβίας, είναι όλοι υποστηρικτές του αντάρτικου κινήματος της χώρας, είναι παράλογη και θέτει την ομάδα σε σοβαρό κίνδυνο.
<P>
Για ανθρωπιστικούς και μόνο λόγους, ζητώ από τον Πρόεδρο να κάνει ό,τι είναι δυνατόν προκειμένου να προβεί σε διαβήματα για την ασφάλειά τους.
<P>
(Χειροκροτήματα)

<CHAPTER ID="006">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="106" NAME="Ryszard Czarnecki" AFFILIATION="UEN">
(PL) Κύριε Πρόεδρε, οι συνθήκες δεν ήταν αρκετά ευνοϊκές για να μιλήσει κανείς.
<P>
Θα ήθελα να αναφερθώ στην ψηφοφορία για την αύξηση των ποσοστώσεων για το γάλα κατά 2% από τον επόμενο κιόλας μήνα. Πιστεύω ότι η σχετική απόφαση του Κοινοβουλίου θα προωθήσει την ανάπτυξη της γεωργίας, ειδικά σε εκείνες τις χώρες που μέχρι στιγμής υποφέρουν δυστυχώς από μειώσεις ποσοστώσεων. Αυτό ισχύει στην περίπτωση της χώρας μου, της Πολωνίας.
<P>
Θα ήθελα επίσης να επωφεληθώ της ευκαιρίας για να αναφέρω ότι κατά τη διάρκεια της χθεσινής ψηφοφορίας για το Ευρωπαϊκό Ινστιτούτο Τεχνολογίας, πρόθεσή μου ήταν να υπερψηφίσω την έγκριση της εν λόγω έκθεσης, και όχι όπως έκανα κατά λάθος.
<SPEAKER ID="107" NAME="Bernard Wojciechowski" AFFILIATION="IND/DEM">
(PL) Κύριε Πρόεδρε, οι τροπολογίες που περιέχονται στην πρόταση κανονισμού του Συμβουλίου για την τροποποίηση του κανονισμού (ΕΚ) αριθ. 1234/2007 σχετικά με τη θέσπιση κοινής οργάνωσης των γεωργικών αγορών και ειδικών διατάξεων για ορισμένα γεωργικά προϊόντα όσον αφορά τις εθνικές ποσοστώσεις για το γάλα φαίνονται απολύτως δικαιολογημένες. Το σχέδιο για αύξηση των σημερινών ορίων στις ποσοστώσεις του γάλακτος κατά 2% είναι ιδιαιτέρως ευπρόσδεκτο.
<P>
Σε αυτό το Σώμα εκπροσωπώ την Πολωνία και η χώρα μου είναι ο τέταρτος μεγαλύτερος γαλακτοπαραγωγός στην Ευρωπαϊκή Ένωση. Σήμερα παράγει 12 δισεκατομμύρια λίτρα γάλακτος τον χρόνο. Στο πλαίσιο που μόλις ανέφερα, η προαναφερθείσα τροπολογία είναι ιδιαιτέρως σημαντική για τους γεωργούς και τις γαλακτοκομικές μονάδες στην Πολωνία.
<P>
Επιπρόσθετα, θα ήθελα να δηλώσω ότι στηρίζω την άποψη που περιέχεται στο κείμενο της τροπολογίας 13, δηλαδή ότι η παραγωγή γάλακτος έχει ιδιαίτερη σημασία για τις περιοχές με υπανάπτυκτες γεωργικές υποδομές, όπου συχνά δεν υφίστανται ισότιμες εναλλακτικές λύσεις στην αγροτική παραγωγή.
<SPEAKER ID="108" NAME="DanutBudreikait" AFFILIATION="ALDE">
- (LT) Τελευταία έχουμε παρατηρήσει μια συνεχή αύξηση στις απαιτήσεις της αγοράς για γάλα. Μια τέτοια κατάσταση περιορίζει την ανταγωνιστικότητα και προκαλεί αυξήσεις των τιμών.
<P>
Στη χώρα μου, τη Λιθουανία, η τιμή προμήθειας του γάλακτος αυξήθηκε κατά 40% το 2007. Επομένως, οι εθνικές ποσοστώσεις για το γάλα πρέπει να αυξηθούν, ώστε να δοθεί η δυνατότητα για επίτευξη χαμηλότερων τιμών γάλακτος εντός της εσωτερικής αγοράς, καθώς και να ενισχυθεί η πιθανότητα εξαγωγής περισσότερου γάλακτος σε τρίτες χώρες. Τη διετία 2006-2007 εννέα κράτη μέλη της ΕΕ πέτυχαν τις κατανεμημένες εθνικές ποσοστώσεις τους για το γάλα. Για να αυξηθεί η προμήθεια γάλακτος στην ΕΕ, πρέπει να επιτραπεί σε αυτές τις χώρες καθώς και σε άλλα κράτη μέλη να παράγουν περισσότερο γάλα.
<P>
Στη Λιθουανία οι εθνικές ποσοστώσεις γάλακτος για τη διετία 2006-2007 έχουν σχεδόν επιτευχθεί. " παραγωγή γάλακτος εξακολουθεί να αυξάνεται. Επικροτώ την απόφαση της Επιτροπής να αυξηθούν οι εθνικές ποσοστώσεις για το γάλα κατά 2% από την 1η Απριλίου 2008. Ωστόσο, ατενίζοντας το μέλλον, θα ήθελα να προτρέψω την Επιτροπή να εξετάσει την πιθανότητα αύξησης των εθνικών ποσοστώσεων για το γάλα κατά 5% και να μειώσει σταδιακά τα πρόστιμα για υπερπαραγωγή.
<SPEAKER ID="109" NAME="Milan Horáček" AFFILIATION="Verts/ALE">
(DE) Κύριε Πρόεδρε, όπως η Ομάδα των Πρασίνων, καταψήφισα την έκθεση για τις εθνικές ποσοστώσεις για το γάλα. Αντιτίθεμαι στην αύξηση των ποσοστώσεων κατά 2%, καθώς τέτοια μέτρα οδηγούν σε διάβρωση των τιμών του γάλακτος και απειλούν τους βιοτικούς πόρους των γεωργών.
<P>
Τάσσομαι υπέρ των ποσοτικών ελέγχων στην παραγωγή γάλακτος μετά το 2015, καθώς σε διαφορετική περίπτωση θα τεθεί σε κίνδυνο η κτηνοτροφία σε ορεινές και σε μειονεκτούσες περιοχές, όπου η εκτροφή για γαλακτοπαραγωγή συμβάλλει στη διαφύλαξη της υπαίθρου. " απελευθέρωση θα έχει ως αποτέλεσμα τη συγκέντρωση της γαλακτοπαραγωγής σε λιγοστές μόνο περιοχές και εντατικές εκμεταλλεύσεις. Εκείνοι που θα χάσουν θα είναι οι μικροί παραγωγοί, που δεν θα μπορούν πλέον να καλύψουν τα έξοδα παραγωγής τους εξαιτίας των τόσο χαμηλών τιμών.
<SPEAKER ID="110" NAME="Albert Deß" AFFILIATION="PPE-DE">
(DE) Κύριε Πρόεδρε, θα ήθελα να δώσω μία αιτιολόγηση ψήφου για την έκθεση της κ. Jeggle. Καταψήφισα την έκθεση, επειδή, όπως και οι βαυαροί συνάδελφοί μου στη Χριστιανοκοινωνική Ένωση, είμαι εναντίον της αύξησης των ποσοστώσεων για το γάλα. Ήδη έχουμε μια κατάσταση όπου οι τιμές του γάλακτος πέφτουν απότομα.
<P>
Οι τιμές για ορισμένα προϊόντα έχουν πέσει έως και πάνω από 30%. Τα έσοδα των γαλακτοπαραγωγών κτηνοτρόφων μας είναι ανεπαρκή εδώ και χρόνια, και μόνο τους τελευταίους έξι μήνες έχουν εξασφαλίσει εύλογα αξιοπρεπείς τιμές για το γάλα. Εάν αυξηθεί η ποσόστωση, αυτό σημαίνει ότι οι τιμές του γάλακτος θα δεχθούν πίεση και οι γαλακτοπαραγωγοί μας θα πρέπει και πάλι να αναμένουν χαμηλή αμοιβή για την εργασία τους.
<P>
Στη Βαυαρία υπάρχουν 48 000 εκμεταλλεύσεις που απασχολούν 90 000 ανθρώπους στην γαλακτοπαραγωγική κτηνοτροφία, καθώς και άλλες 50 000 θέσεις εργασίας σε εφοδιάζοντες και προμηθευόμενους τομείς, συνθέτοντας ένα σύνολο 140 000 θέσεων εργασίας. Δεν μπορώ να καταλάβω γιατί οι ποσοστώσεις πρέπει να επεκταθούν σε αυτόν τον σημαντικό τομέα, εφόσον είναι εις βάρος των γεωργών εν προκειμένω. Θα μπορούσα να συμφωνήσω σε μία επέκταση στα νέα κράτη μέλη, καθώς οι διαθέσιμες ποσότητες εκεί είναι πράγματι ανεπαρκείς.
<SPEAKER ID="111" NAME="Syed Kamall" AFFILIATION="PPE-DE">
(EN) Κύριε Πρόεδρε, καθώς έμπαινα σήμερα στην Αίθουσα, άκουσα τον Πρόεδρο της Επιτροπής να μιλά για την ανάγκη να βελτιωθεί η ανταγωνιστικότητα της ΕΕ. Εντούτοις, βρισκόμαστε εδώ συζητώντας για ποσοστώσεις του γάλακτος, μια φράση που κάνει την Ευρωπαϊκή Ένωση να ηχεί σαν "ΕΕΣΣΔ".
<P>
Υποστηρίχθηκε ότι η διατήρηση των ποσοστώσεων κρατά υψηλές τις τιμές, ώστε να έχουν δουλειά οι γεωργοί. Όμως με ποιο τίμημα; Την ίδια στιγμή συνέβαλαν στο να έχει η ΕΕ μερίδιο στην πτώση της παγκόσμιας γαλακτοκομικής αγοράς. Γιατί; Επειδή οι ποσοστώσεις στην πραγματικότητα εμποδίζουν τους αποδοτικούς γεωργούς από το να επεκταθούν τη στιγμή που αλλού οι ποσοστώσεις παραμένουν αχρησιμοποίητες.
<P>
Οι ποσοστώσεις μπορεί να εξασφαλίζουν παραγωγή, όμως αυτό γίνεται με υπερβολικά υψηλό κόστος για τους καταναλωτές, υπερβολικά υψηλό κόστος για τους γεωργούς και υπερβολικά υψηλό κόστος για τις οικονομίες της ΕΕ. Είναι καιρός να εξαλειφθούν οι ποσοστώσεις και να εμπιστευτούμε την ελεύθερη αγορά.
<SPEAKER ID="112" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, στηρίζω αυτήν την έκθεση, που προτείνει μόνο αύξηση των ποσοστώσεων κατά 2% για τη διετία 2008-2009, επειδή αυτό χρειαζόταν για να επιτευχθεί συμβιβασμός. Μάλιστα, είχα ζητήσει αύξηση 4%, επειδή πιστεύω ότι θα μας έδινε τη δυνατότητα να εξακριβώσουμε πώς να συγκρατήσουμε την αγορά, κάτι που με τη σειρά του θα μας επέτρεπε να εξαγάγουμε συμπεράσματα στη βάση των οποίων θα μπορούσαμε να λάβουμε μια απόφαση για πιθανή αποχώρηση από το σύστημα ποσοστώσεων στην παρούσα ή τροποποιημένη μορφή του. Εναλλακτικά, θα μπορούσαμε να αποφασίσουμε να το εγκαταλείψουμε εντελώς. Αναφέρομαι στην αλλαγή του συστήματος ποσοστώσεων μετά τις 31 Μαρτίου 2015.
<P>
Μια μεγαλύτερη αύξηση ποσοστώσεων είναι απαραίτητη, ιδιαίτερα στη χώρα μου, την Πολωνία, όπου οι κατά κεφαλήν ποσοστώσεις παραγωγής είναι πολύ χαμηλότερες απ' ό,τι στα παλαιά κράτη μέλη. Επιπλέον, η κατανάλωση γαλακτοκομικών προϊόντων στην Πολωνία είναι χαμηλή. Πρέπει να μπορέσουμε να ανταποκριθούμε στην αυξανόμενη κατανάλωση με τη δική μας παραγωγή, καθώς υπάρχουν ευνοϊκές συνθήκες για αυτήν, παρά τα χαμηλά όρια παραγωγής που καθορίστηκαν για τους αγρότες. Αυτή η πληροφορία δείχνει την ανάγκη για υψηλότερες ποσοστώσεις γάλακτος στο μέλλον.
<SPEAKER ID="114" NAME="Michl Ebner" AFFILIATION="PPE-DE">
(DE) Κύριε Πρόεδρε, υπερψήφισα με ενθουσιασμό την έκθεση του κ. Goepel. Το έργο του εισηγητή ήταν πολύ περιεκτικό και πολύ θετικό. Δεν μπορέσαμε φυσικά να συμπεριλάβουμε όλα όσα θα θέλαμε, όμως το σημαντικότερο είναι ότι δημιουργήθηκαν οι προϋποθέσεις για την εισαγωγή των σχετικών ελαφρύνσεων για τις ορεινές περιοχές. " κατάσταση εκεί δεν είναι συγκρίσιμη με άλλες και έτσι απαιτεί ειδική προστασία, ειδική εξέταση και ειδική υποστήριξη.
<P>
Επιτρέψτε μου επίσης, επί τη ευκαιρία, να αναφερθώ σύντομα στη χθεσινή ψηφοφορία για την έκθεση Albertini. Από τον κατάλογο ψηφοφορίας φαίνεται ότι καταψήφισα την τροπολογία 5. Στην πραγματικότητα, είχα πρόθεση να την υπερψηφίσω, καθώς κατά τις τελευταίες κοινοβουλευτικές περιόδους υπήρξα πολύ ενεργός σε αυτό το ζήτημα της Σύμβασης για την προστασία των Άλπεων και την υπογραφή του Πρωτοκόλλου Μεταφοράς από την Επιτροπή.
<SPEAKER ID="115" NAME="Jan Březina" AFFILIATION="PPE-DE">
(CS) Στήριξα την έκθεση του κ. Goepel για την κοινή αγροτική πολιτική, διότι θεωρώ ότι πρόκειται για ένα πολύ καλύτερο έγγραφο από την υπάρχουσα πρόταση της Επιτροπής.
<P>
Εκτιμώ τον πολύ πιο ρεαλιστικό και δίκαιο τρόπο καθορισμού ενός ποσοστού για προοδευτική μείωση των άμεσων πληρωμών, παρότι καταρχήν είμαι εναντίον της δημιουργίας τεχνητών κριτηρίων για το μέγεθος των επιχειρήσεων στην πορεία μείωσης των άμεσων πληρωμών, διότι μια τέτοια πολιτική θα έφερνε σε μειονεκτική θέση κυρίως τα μεγάλα αγροκτήματα στα νέα κράτη μέλη.
<P>
" μείωση των άμεσων πληρωμών στα μεγάλα αγροκτήματα περισσότερο απ' ό,τι σε άλλα αγροκτήματα δεν είναι δίκαιη. " αντίληψη ότι αυτά τα μεγάλα αγροκτήματα βρίσκονται στην κατοχή ενός ιδιοκτήτη ο οποίος είναι αποδέκτης μεγάλων επιδοτήσεων είναι λανθασμένη. Αντιθέτως, η ιδιοκτησιακή δομή συχνά ποικίλλει· στις περισσότερες περιπτώσεις πρόκειται για συνεταιρισμούς που αποτελούνται από μεγάλο αριθμό μελών: μικρές αγροτικές εκμεταλλεύσεις. Αυτοί ακριβώς είναι οι τελικοί αποδέκτες των άμεσων πληρωμών και αυτοί θα πληγούν περισσότερο.
<P>
Θα ήθελα επίσης να επιστήσω την προσοχή στην πολυσυζητημένη διαφοροποίηση, με άλλα λόγια στη μεταφορά πόρων από τον πυλώνα των άμεσων ενισχύσεων στον πυλώνα της αγροτικής ανάπτυξης. Θα μείνουν έτσι οι πόροι σε εθνικά χέρια, αλλά το αποτέλεσμα θα είναι τα αγροκτήματα να υφίστανται άμεση διάκριση από το κράτος μέλος.
<SPEAKER ID="116" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, ο ρόλος της Ευρωπαϊκής Ένωσης είναι να νομοθετεί και να σχεδιάζει λύσεις που διασφαλίζουν, πρώτον, σταθερότητα και ανάπτυξη για τα αγροκτήματα, δεύτερον, ένα αξιοπρεπές εισοδηματικό επίπεδο για τους γεωργούς, συγκρίσιμο με αυτό άλλων επαγγελμάτων, τρίτον, ασφάλεια τροφίμων για την κοινωνία και, τέταρτον, διαθεσιμότητα τροφίμων σε προσιτή τιμή για όσους έχουν χαμηλό εισόδημα.
<P>
Πιστεύω ότι η έκθεση του κ. Goepel συνάδει με τον ρόλο που μόλις περιέγραψα. Είναι σημαντικό να έχουμε υπόψη, ωστόσο, ότι οι γεωργοί ασκούν ένα πολύ ιδιαίτερο επάγγελμα, δηλαδή την παραγωγή στην ύπαιθρο, που εξαρτάται από τις κλιματικές συνθήκες. " παραγωγή δεν μπορεί συνεπώς να αυξηθεί εν μία νυκτί, ορίζοντας, για παράδειγμα, μία δεύτερη βάρδια. Τα γεωργικά προϊόντα αποτελούν έναν ζωτικό τομέα του εμπορίου. Συνεπώς, οι συνθήκες και οι αρχές του εμπορίου στην παγκόσμια αγορά έχουν σημαντικές επιπτώσεις στην ευρωπαϊκή γεωργία. Έχω στον νου μου τις διαπραγματεύσεις στο πλαίσιο του ΠΟΕ.
<P>
" γεωργία δεν είναι απλώς παραγωγή. Βοηθά επίσης στη διαφύλαξη του τοπίου και έχει επιπτώσεις στο περιβάλλον: εξ ου και η πολύπλοκη φύση των σχετικών εργασιών και η ανάγκη εισαγωγής των κατάλληλων μέσων που παρέχουν υποστήριξη, στο πλαίσιο της κοινής αγροτικής πολιτικής.
<SPEAKER ID="117" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, θα ήθελα να δώσω αιτιολόγηση ψήφου, διότι ανέκαθεν ήμουν σταθερά εναντίον της κοινής αγροτικής πολιτικής. " πρώτη πολιτική ομιλία που έδωσα ποτέ εκινείτο σε αυτό το πλαίσιο. Όμως, ακόμα και εγώ οφείλω να παραδεχτώ ότι στη διαδικασία για την ΚΑΠ το τελευταίο χρονικό διάστημα έχουν σημειωθεί κάποιες μικρές βελτιώσεις.
<P>
Ανησυχώ για πολλές από τις πτυχές αυτής της έκθεσης - απόρριψη της μείωσης στον συνολικό προϋπολογισμό για τον πρώτο πυλώνα για την περίοδο μέχρι το 2013, ενώ σε πρόσφατη συνάντηση με τους γεωργούς στο χωριό Pitsford στην εκλογική μου περιφέρεια, ακόμα και οι μικρότεροι γεωργοί κατανοούν τα παγκόσμια προβλήματα που δημιουργεί η κοινή αγροτική πολιτική που έχουμε στην Ευρώπη σε εκείνους τους φτωχότερους ανθρώπους στις αναπτυσσόμενες χώρες, των οποίων τα προϊόντα δεν μπορούν να ανταγωνιστούν τα δικά μας που λαμβάνουν επιδότηση. Έτσι υπερψήφισα μεν, αλλά με βαριά καρδιά.
<SPEAKER ID="118" NAME="Albert Deß" AFFILIATION="PPE-DE">
(DE) Κύριε Πρόεδρε, για τους ίδιους λόγους που ανέφερα στην περίπτωση της έκθεσης Jeggle, εγώ και οι συνάδελφοί μου στη Χριστιανοκοινωνική Ένωση καταψηφίσαμε την έκθεση του κ. Lutz Goepel. Τόσο η Elisabeth Jeggle όσο και ο Lutz Goepel εξεπόνησαν εξαιρετικές εκθέσεις, και μπορούμε ασφαλώς να συμφωνήσουμε με το 98% των σημείων που θίγονται στην έκθεση Goepel.
<P>
Ωστόσο, το βασικό ζήτημα είναι το εξής: αναφέρεται στην έκθεση ότι οι ποσοστώσεις για το γάλα πρέπει να αυξηθούν κατά 2% σε προαιρετική βάση, και δεν μπορώ να συμφωνήσω με αυτό. Επιπλέον, πρέπει να αντικρούσω έντονα εκείνους που είπαν ότι τα γαλακτοκομικά προϊόντα είναι υπερβολικά ακριβά. Έχω κάποια στατιστικά στοιχεία εδώ, τα οποία αναφέρουν ότι το 1970 ένας γερμανός εργάτης σε βιομηχανία έπρεπε να εργάζεται για 22 λεπτά για να αγοράσει 250 γραμμάρια βούτυρο, ενώ σήμερα πρέπει να εργαστεί μόλις τέσσερα λεπτά. Τότε έπρεπε να εργάζεται εννέα λεπτά για ένα λίτρο γάλα, ενώ σήμερα μόνο τρία. Τα τρόφιμα είναι φθηνά, και ο κίνδυνος της αύξησης των ποσοστώσεων είναι ότι θα πέσουν και πάλι οι τιμές του γάλακτος.
<SPEAKER ID="119" NAME="Syed Kamall" AFFILIATION="PPE-DE">
(EN) Κύριε Πρόεδρε, συνεχίζοντας από την τελευταία αιτιολόγηση ψήφου, ο ομιλητής ανέφερε πόσο λιγότερο χρειάζεται να δουλεύουν οι εργαζόμενοι για να μπορούν να αγοράσουν αγαθά όπως το βούτυρο, τα γάλα και άλλα γεωργικά προϊόντα. Γνωρίζω ότι πολλοί κάτοικοι της εκλογικής μου περιφέρειας το επικροτούν αυτό, ειδικά εκείνοι με χαμηλότερα εισοδήματα, επειδή βοηθάει στο να ξοδεύουν λιγότερα για τα είδη διατροφής.
<P>
Όμως, άκουσα τον Πρόεδρο της Επιτροπής να μιλά για την ανάγκη μιας ανταγωνιστικής Ευρώπης καθώς έμπαινα σήμερα στην Αίθουσα. Πώς μπορούμε να το πετύχουμε αυτό όταν συνεχίζουμε να έχουμε κοινή αγροτική πολιτική; Πώς θα γίνουμε, αλήθεια, μια ανταγωνιστική οικονομία εάν συνεχίζουμε να δαπανούμε περισσότερο από το 40% του προϋπολογισμού της ΕΕ στη γεωργία - έναν τομέα που παράγει λιγότερο από το 5% του πλούτου;
<P>
Πώς μπορούμε να συνεχίσουμε να παρέχουμε βοήθεια από κυβέρνηση προς κυβέρνηση σε αναπτυσσόμενες χώρες από τη μία και από την άλλη να παρακωλύουμε τους γεωργούς στις αναπτυσσόμενες χώρες μέσω των επιδοτήσεών μας και των τιμολογίων εισαγωγής μας;
<P>
Πώς μπορούμε να συνεχίσουμε τη διεξαγωγή διαπραγματεύσεων στον Παγκόσμιο Οργανισμό Εμπορίου όταν δεν θα κινούμαστε αρκετά, εξαιτίας της κοινής αγροτικής πολιτικής;
<P>
Είναι καιρός να καταργηθούν οι επιδοτήσεις. Είναι καιρός να καταργηθούν οι δασμοί. Είναι καιρός να καταργηθεί η κοινή αγροτική πολιτική.
<SPEAKER ID="120" NAME="Edward McMillan-Scott" AFFILIATION="PPE-DE">
(EN) Κύριε Πρόεδρε, υπερψήφισα την έκθεση Goepel όχι επειδή υποστηρίζω την κοινή αγροτική πολιτική, αλλά επειδή υποστηρίζω τη μεταρρύθμισή της: συγκεκριμένα, την επικέντρωσή της στις ορεινές καλλιέργειες. Προέρχομαι από μια μεγάλη οικογένεια εκτροφέων προβάτων και τώρα εκπροσωπώ το Yorkshire και το Humber στο Κοινοβούλιο, έχοντας εστιάσει στα προβλήματα των ορεινών καλλιεργητών μας τους τελευταίους μήνες.
<P>
Μόλις πριν από λίγες ημέρες, στις 28 Φεβρουαρίου, η εφημερίδα Yorkshire Post είχε κύριο τίτλο: "Οι γεωργοί των ορεινών περιοχών πιέζονται να βρουν ιδέες για επιβίωση". Και συνέχιζε: "Πολλοί μικροί γεωργοί ορεινών περιοχών και χερσότοπων καταρρέουν υπό το βάρος των αλλαγών στις χρηματοδοτήσεις, του γραφειοκρατικού κόστους και των χαμηλών τιμών που προκαλεί ο ανταγωνισμός από άλλες χώρες. Οι περιορισμοί μετακίνησης που επιβάλλονται μετά τον πανικό του περασμένου φθινοπώρου για τον αφθώδη πυρετό και την άφιξη της ασθένειας του καταρροϊκού πυρετού προσθέτουν περαιτέρω πίεση".
<P>
Χτες είχα μια συνάντηση με την Επίτροπο Fischer Boel. Της τόνισα τη σημασία του να παρακινηθεί η βρετανική κυβέρνηση, προκειμένου να δοθεί επιχορήγηση σε γεωργούς ορεινών περιοχών στην Αγγλία και να αυξηθούν οι επιδοτήσεις, διότι είναι οι δεύτερες χαμηλότερες στην Ευρωπαϊκή Ένωση. Αυτό αποτελεί σκάνδαλο.
<SPEAKER ID="121" NAME="Seán Ó Neachtain" AFFILIATION="UEN">
(GA) Κύριε Πρόεδρε, όσον αφορά τον "έλεγχο της υγείας" της κοινής αγροτικής πολιτικής, θα ήθελα να πω ότι είμαι εναντίον του άρθρου που περιέχεται σε αυτήν σχετικά με τις ενισχύσεις που λαμβάνονται από τους γεωργούς για την αύξηση σχεδίων αγροτικής και περιβαλλοντικής ανάπτυξης από 5% σε 13%. Νομίζω ότι αυτό είναι λάθος. Νομίζω ότι η απόφαση πρέπει να λαμβάνεται από κάθε κράτος μέλος.
<P>
Μιλάμε για την παραγωγή τροφίμων. Μιλάμε για την ασφάλεια των τροφίμων στην Ευρώπη. Αυτός είναι ο λόγος που η ευρωπαϊκή κοινή αγροτική πολιτική είναι εξαιρετικά σημαντική για εμάς. Είναι ξεκάθαρο ότι οι λαοί της Ευρώπης δεν καταλαβαίνουν πόσο σημαντικό είναι αυτό. Είμαι εξαιρετικά δυσαρεστημένος με τις συνομιλίες στο πλαίσιο του ΠΟΕ, που απειλούν την ευρωπαϊκή πολιτική για τα τρόφιμα, και το ίδιο είπα και στον Επίτροπο Mandelson στη συνάντηση που είχαμε χτες.
<SPEAKER ID="123" NAME="Oldřich Vlasák" AFFILIATION="PPE-DE">
(CS) Κύριε Πρόεδρε, θα ήθελα να κάνω τα σχόλιά μου για την έκθεση του κ. Tabajdi σχετικά με τη βιώσιμη γεωργία και το βιοαέριο. Παρότι δεν υποστήριξα την εν λόγω έκθεση, θα ήθελα να επισημάνω τη θετική πλευρά της, που σχετίζεται με τον διαχωρισμό αποβλήτων ιδιαίτερα σε δημοτικούς οικισμούς, και με τη χρήση βιοσυστατικών στη διαδικασία παραγωγής βιοαερίου. Ωστόσο, αυτό το σύστημα έχει υψηλό οικονομικό κόστος, υψηλότερο από την απλή απόρριψη αποβλήτων σε χώρους υγειονομικής ταφής ή την αποτέφρωση, και για τον λόγο αυτό θα πρέπει να του δώσουμε προσοχή.
<P>
Πιστεύω λοιπόν ότι είναι πολύ σημαντικό να παρακινήσουμε ιδιαιτέρως τις τοπικές αρχές να αυξήσουν τη σταθερή δημόσια αποκομιδή αποβλήτων, να διαχωρίζουν και να χρησιμοποιούν περαιτέρω βιοσυστατικά και να δημιουργήσουν ειδικά χρηματοδοτικά μέσα ή πιθανώς να απλοποιήσουν τη χρήση των διαρθρωτικών ταμείων της ΕΕ.
<SPEAKER ID="125" NAME="Czesław Adam Siekierski" AFFILIATION="PPE-DE">
(PL) Υπερψήφισα την έκθεση σχετικά με την κατάσταση των γυναικών στις αγροτικές περιοχές της Ευρωπαϊκής Ένωσης, καθώς πρόκειται για ένα πολύ σημαντικό και ενδιαφέρον θέμα. Με την εξέταση αυτού του ζητήματος, η Ευρωπαϊκή Ένωση έδειξε ένα διαφορετικό πρόσωπο. Το προαναφερθέν θέμα με αγγίζει ιδιαίτερα, λόγω της καταγωγής μου, του επαγγελματικού ενδιαφέροντός μου και της δραστηριότητάς μου ως ευρωβουλευτή.
<P>
Παρά τις θετικές αλλαγές που έχουν πραγματοποιηθεί, οι γυναίκες εξακολουθούν να διεκπεραιώνουν περισσότερες εργασίες απ' ό,τι οι άντρες, κυρίως σε ό,τι αφορά το σπίτι και την οικογένεια. Οι γυναίκες είναι ιδιαιτέρως παραφορτωμένες στις αγροτικές περιοχές.
<P>
Από την ένταξη της Πολωνίας στην Ευρωπαϊκή Ένωση έχει παρατηρηθεί ότι οι συνθήκες διαβίωσης στη χώρα έχουν βελτιωθεί και τα εισοδήματα έχουν αυξηθεί. Αυτό βοηθάει στη βελτίωση της καθημερινής ζωής των γυναικών στις αγροτικές περιοχές. Είναι αλήθεια ότι αυτή είναι μόνο η αρχή των αλλαγών, αλλά τουλάχιστον κάτι γίνεται.
<SPEAKER ID="126" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, η κατάσταση των γυναικών στις αγροτικές περιοχές χρειάζεται την αμέριστη προσοχή μας. Βελτιώνοντας την κατάστασή τους μπορεί να αξιοποιηθεί το πλήρες δυναμικό της ανάπτυξης στις αγροτικές περιοχές. Νέες τεχνολογίες επικοινωνίας και άρα νέες θέσεις εργασίας πρέπει να δημιουργηθούν. Χρειάζεται η σχετική υποδομή, δηλαδή δρόμοι μεταφορών για το άνοιγμα των αγροτικών περιοχών, αλλά πάνω από όλα χρειάζονται καλές ευκαιρίες εκπαίδευσης. Όλα αυτά και πολλά περισσότερα μπορούν να ανακόψουν την απομάκρυνση του πληθυσμού από τις αγροτικές περιοχές.
<P>
Πάνω από το μισό του πληθυσμού της ΕΕ ζει σήμερα σε αγροτικές περιοχές. Το 45% της ευρωπαϊκής ακαθάριστης προστιθέμενης αξίας παράγεται σε αγροτικές περιοχές και το 53% των διαθέσιμων θέσεων εργασίας βρίσκονται εκεί. Οι γυναίκες αναλαμβάνουν μεγαλύτερες ευθύνες στις αγροτικές περιοχές απ' ό,τι έχει αναγνωριστεί μέχρι στιγμής, ειδικά σε σχέση με την προφανή κοινωνική υποχρέωσή τους.
<SPEAKER ID="127" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, είναι πάντα χαρά μου να λαμβάνω τον λόγο για θέση που έχει εκφράσει η Επιτροπή Δικαιωμάτων των Γυναικών και Ισότητας των Φύλων σε αυτόν τον χώρο.
<P>
Εδώ και πολύ καιρό αναρωτιέμαι γιατί υπάρχει ακόμα αυτή η Επιτροπή Δικαιωμάτων των Γυναικών σε αυτόν τον χώρο. Έχουμε μια Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, και προφανώς οι γυναίκες είναι λιγότερες από όλους τους άλλους και κατά έναν παράξενο τρόπο χρειαζόμαστε εδώ μια ξεχωριστή επιτροπή.
<P>
Εάν προσέξετε ορισμένες από τις συστάσεις αυτής της έκθεσης -για την οποία γνωρίζω από την πλευρά μου ότι η εισηγήτρια έκανε υπερβολικά πολλή δουλειά, ώστε να βγάζει νόημα- καλούμε τα κράτη μέλη "να παράσχουν [...] οικονομική στήριξη για τη μη αμειβόμενη εργασία". Ζητάμε "την υποχρεωτική καταχώριση των συμμετεχόντων συζύγων". Θα βάλουμε ετικέτα σε ανθρώπους όπως εγώ, που διαμένουν σε αγροτική περιοχή και είναι παντρεμένοι με γυναίκα σε αγροτική περιοχή;
<P>
Στην πραγματικότητα, υπάρχουν μερικές πολύ καλές συστάσεις σε αυτήν την έκθεση, που χρήζουν λεπτομερούς εξέτασης και μεγαλύτερης δημοσιότητας, όμως το γεγονός ότι προέρχονται από την εν λόγω επιτροπή σε αυτό το μέρος σημαίνει ότι θα ξεχαστούν πολύ γρηγορότερα.
<P>
Εκτιμώ το σφυρί, κύριε Πρόεδρε, αλλά ελπίζω να καταλαβαίνετε γιατί τόσοι πολλοί από εμάς δεν παίρνουν στα σοβαρά τις συστάσεις της Επιτροπής Δικαιωμάτων των Γυναικών σε αυτό το Σώμα.
<SPEAKER ID="128" NAME="Frank Vanhecke" AFFILIATION="NI">
(NL) Το όνομά μου δεν είναι Martin Schultz, το όνομά μου είναι απλώς Frank Vanhecke, και δεν είμαι ασφαλώς διακεκριμένος βουλευτής, συνεπώς δεν έχω δικαίωμα σε καμία χρονική στιγμή, σε καμία συζήτηση, ανεξαρτήτως ώρας ή διάρκειας, να εκφράσω την άποψή μου. Συνεπώς, πρέπει κάθε τόσο να στρέφομαι στη φωνή των δημοσκοπήσεων σαν κοινός θνητός και όχι εξ αποστάσεως όπως ο αγιότερος των αγίων, κ. Schultz.
<P>
Μετά από αυτό, θέλω να μιλήσω για την έκθεση της κ. Klaß. Βλέπετε, δεν αρνούμαι ότι οι γυναίκες στις απομακρυσμένες περιοχές και σε άλλα μέρη αναμφίβολα αντιμετωπίζουν δυσκολίες κάθε τόσο, και είμαι φυσικά, όπως όλοι οι λογικοί άνθρωποι, υπέρ της λήψης μέτρων για τη βελτίωση της θέσης των ανθρώπων σε περιοχές που υφίστανται διακρίσεις, συμπεριλαμβανομένης της εκπαίδευσης. Αυτό είναι κάτι το αυτονόητο, είναι σαν να ρίχνουμε μια πόρτα που είναι ανοικτή. Το πρώτο ερώτημα που θέτω στον εαυτό μου: εμπίπτει αυτό στη σφαίρα αρμοδιότητας της Ευρώπης; Είναι ένα έργο στο οποίο πρέπει να εμπλακούμε σε ευρωπαϊκό επίπεδο ή μήπως αυτή η έκθεση είναι το πολλοστό παράδειγμα της εμμονής της Ευρώπης με την υγειονομική ασφάλιση, την κοινωνική ασφάλιση και ούτω καθεξής; Νομίζω ότι ισχύει το δεύτερο. Νομίζω ότι η επικουρικότητα αυτής της έκθεσης συγκεκριμένα έχει τσαλαπατηθεί. Νομίζω ότι, όπως όλοι μπορούμε να δούμε, η Ευρώπη γίνεται κάτι σαν "Big Brother", κάτι που, ειλικρινά, με τρομάζει.
<SPEAKER ID="129" NAME="Astrid Lulling" AFFILIATION="PPE-DE">
(FR) Κύριε Πρόεδρε, καταρχάς θέλω να συγχαρώ την κ. Klaβ για την έκθεσή της σχετικά με την κατάσταση των γυναικών στις αγροτικές περιοχές. Πράγματι, δεδομένου ότι ήμουν συντάκτρια μιας έκθεσης στη δεκαετία του '90 σχετικά με την κατάσταση των βοηθούντων συζύγων, ιδιαίτερα στον γεωργικό τομέα, όπως και η κ. Klaβ, αποδοκιμάζω το γεγονός ότι η Ευρωπαϊκή Επιτροπή δεν έδωσε συνέχεια σε εκείνη την έκθεση, στην οποία είχε γίνει και πάλι αναφορά σε ένα ψήφισμα το 2003, όταν ζητούσαμε την αναθεώρηση της οδηγίας του 1986 σχετικά με την ίση μεταχείριση ανδρών και γυναικών που εκτελούν ανεξάρτητες δραστηριότητες, συμπεριλαμβανομένων των γεωργικών δραστηριοτήτων.
<P>
Εκείνα τα εκατομμύρια αόρατων εργαζομένων, των βοηθούντων συζύγων που εργάζονται σε οικογενειακές επιχειρήσεις, βιοτεχνίες, σε εμπορικές δραστηριότητες και τη γεωργία, είναι ως επί το πλείστον γυναίκες. Πριν από δέκα χρόνια προτείναμε ένα ευρωπαϊκό νομοθέτημα-πλαίσιο για την παροχή, μεταξύ άλλων οφελών, κοινωνικών δικαιωμάτων και ανεξάρτητων συνταξιοδοτικών δικαιωμάτων για τους βοηθούντες συζύγους που εργάζονται στη γεωργία. " αδυναμία της Επιτροπής να δράσει σε αυτόν τον τομέα, παρά τα πολλά αιτήματα του Σώματος, είναι εντελώς απαράδεκτη. Ελπίζω λοιπόν ότι θα πάρει επιτέλους στα σοβαρά την έκκλησή μας για τροποποίηση της οδηγίας πριν από το τέλος του έτους.
<P>
Κύριε Πρόεδρε, θέλω επίσης να μιλήσω για ένα προσωπικό ζήτημα και να δηλώσω ότι δεν συμφωνώ με τα σχόλια του βρετανού συναδέλφου μου. Θα χαιρόμουν υπερβολικά εάν η Επιτροπή Δικαιωμάτων των Γυναικών και Ισότητας των Φύλων δεν ήταν αναγκαία, όμως εάν ορισμένοι άνδρες, που αποτελούν την πλειονότητα, αναλογίζονταν λίγο περισσότερο την κατάσταση των γυναικών, την ίση μεταχείριση και τις ίσες ευκαιρίες, δεν θα χρειαζόμασταν καθόλου μια τέτοια επιτροπή.
<SPEAKER ID="131" NAME="Albert Deß" AFFILIATION="PPE-DE">
(DE) Κύριε Πρόεδρε, αρχικά σκόπευα να καταψηφίσω αυτήν την έκθεση. Ωστόσο, μετά την προφορική δήλωση του κ. Tabajdi για την παράγραφο 41, τελικά την υπερψήφισα. Καταψήφισα την παράγραφο 18, όπου αναφέρει ότι το βιοαέριο έχει οδηγήσει σε ανταγωνισμό στις τιμές των ζωοτροφών. Δεν μπορώ να συμφωνήσω με αυτό: 4 000 εγκαταστάσεις βιοαερίου στην Ευρώπη ασφαλώς δεν οδηγούν σε στρέβλωση του ανταγωνισμού. Επιπλέον, το βιοαέριο μας δίνει τη δυνατότητα να μετατρέψουμε την πλεονάζουσα γεωργική γη στην Ευρώπη σε πλεονέκτημα. Ο συνάδελφός μας πρότεινε ότι πρέπει να καταργηθεί η κοινή αγροτική πολιτική· λοιπόν, το βιοαέριο είναι επίσης ένας τρόπος να βοηθηθούν οι αναπτυσσόμενες χώρες. Επιπλέον, η Ευρώπη λαμβάνει το 80% των γεωργικών εξαγωγών της Αφρικής και το 45% από την Κεντρική και τη Νότια Αμερική. Συνεπώς, δεν είμαστε εκείνοι που εμποδίζουν αυτές τις χώρες να εξάγουν· άλλες χώρες είναι αποκλειστικά υπεύθυνες για αυτό.
<P>
Γραπτές αιτιολογήσεις ψήφου
<SPEAKER ID="134" NAME="Ilda Figueiredo  " AFFILIATION="GUE/NGL">
γραπτώς. - (PT) Με τη δέσμη μέτρων της για την ενέργεια τον Ιανουάριο του 2007, η Ευρωπαϊκή Επιτροπή υπέβαλε μία πρόταση κανονισμού του Ευρωπαϊκού Κοινοβουλίου και του Συμβουλίου σχετικά με τις στατιστικές ενέργειας. Ωστόσο, το Ευρωπαϊκό Κοινοβούλιο θεώρησε ότι αυτή η πρόταση περιείχε πάρα πολλά κενά, τα οποία προσπάθησε να καλύψει με μία σειρά από τροπολογίες.
<P>
Παρότι είμαστε επικριτικοί έως έναν βαθμό με κάποιες τροπολογίες, συμφωνούμε στο ότι στην παρούσα μορφή τους οι στατιστικές που παράγουν οι μεγάλοι διεθνείς οργανισμοί, όπως η Eurostat, είναι διαρθρωμένες με βάση λογιστικά μέσα που επινοήθηκαν σε μια περίοδο η οποία κυριαρχείτο ολοκληρωτικά από ορυκτά καύσιμα και προορίζονταν για την περιγραφή της λειτουργίας του ενεργειακού τομέα μόνο από τη σκοπιά της προσφοράς.
<P>
Οι εξελίξεις των τελευταίων 30 ετών έχουν δημιουργήσει σταδιακά ένα αυξανόμενο χάσμα μεταξύ των αρχικών επιδιώξεων των συγκεκριμένων μέσων και της ικανότητάς τους να απεικονίζουν την πραγματική κατάσταση του ενεργειακού τομέα.
<P>
Ως εκ τούτου, με την πάροδο των ετών υπάρχει ένας αυξανόμενος κίνδυνος η στρέβλωση της γνώσης μας και της αξιολόγησης της ενεργειακής πραγματικότητας να οδηγήσουν σε αποφάσεις που δεν στηρίζονται από τα γεγονότα. Σημειώνεται ότι η πρόταση της Επιτροπής είναι το προϊόν εργασιών που πραγματοποιήθηκαν το 2003, το 2004 και στις αρχές του 2005, και λαμβάνει ελάχιστα υπόψη βασικά έγγραφα σχετικά με ενεργειακά θέματα, που δημοσίευσε η ίδια η Επιτροπή τον Μάρτιο του 2006 (Πράσινη Βίβλος για την ενέργεια) και τον Ιανουάριο του 2007 (ενεργειακή δέσμη).
<SPEAKER ID="135" NAME="Françoise Grossetête  " AFFILIATION="PPE-DE">
γραπτώς. - (FR) Υπερψήφισα το εν λόγω κείμενο, που ζητά από τα κράτη μέλη να συμμετέχουν στη συλλογή των αναγκαίων δεδομένων για τη συγκρότηση αποτελεσματικών στατιστικών ενέργειας. Αυτό αποτελεί απαραίτητη προϋπόθεση προκειμένου να μπορέσει η ΕΕ να υλοποιήσει τον δεδηλωμένο στόχο της: τη σταδιακή οικοδόμηση μιας συνεπούς ευρωπαϊκής ενεργειακής πολιτικής και ενιαία έκφραση στη διεθνή σκηνή.
<P>
" Επιτροπή θα πρέπει να διασφαλίσει ότι αυτά τα στατιστικά στοιχεία θα είναι συγκρίσιμα, διαφανή, λεπτομερή και ευέλικτα.
<P>
" ΕΕ έχει δεσμευτεί να μειώσει τις εκπομπές αερίων του θερμοκηπίου κατά 20% μέχρι το 2020 και να κάνει τις ανανεώσιμες πηγές ενέργειας να αναλογούν στο 20% της συνολικής ενεργειακής κατανάλωσης της ΕΕ μέχρι το 2020, ενώ ο στόχος που έχει τεθεί για τα βιοκαύσιμα ανέρχεται σε 10%.
<P>
Το σύστημα στατιστικών ενέργειας πρέπει να προσαρμοστεί σε αυτές τις δεσμεύσεις και να λάβει υπόψη την αυξανόμενη σημασία της ενεργειακής απόδοσης, των ανανεώσιμων πηγών ενέργειας, των αερίων που συμβάλλουν στο φαινόμενο του θερμοκηπίου, την ανάπτυξη της πυρηνικής ενέργειας και την εμφάνιση των βιοκαυσίμων.
<P>
Μεγαλύτερη προσοχή πρέπει επίσης να δοθεί στην ασφάλεια του εφοδιασμού για τα σημαντικότερα καύσιμα. Πιο έγκαιρη και ακριβής υποβολή στοιχείων σε επίπεδο ΕΕ είναι απαραίτητη για την πρόβλεψη και τον συντονισμό λύσεων σε επίπεδο ΕΕ σε πιθανές κρίσεις εφοδιασμού.
<SPEAKER ID="136" NAME="Nils Lundgren  " AFFILIATION="IND/DEM">
γραπτώς. - (SV) " συλλογή ανεξάρτητων και ακριβών στατιστικών στοιχείων βοηθά τους καταναλωτές καθώς και τις επιχειρήσεις και τον δημόσιο τομέα να λαμβάνουν μια σειρά από αποφάσεις.
<P>
Στηρίζω τον κανονισμό του Συμβουλίου σχετικά με τις στατιστικές ενέργειας, αλλά απορρίπτω εντελώς το κίνητρο πίσω από τη συμβολή της Επιτροπής Βιομηχανίας, Έρευνας και Ενέργειας. Δεν πιστεύω ότι το μεγάλο πλεονέκτημα στη συλλογή των απαραίτητων πληροφοριών είναι ότι βοηθά τα θεσμικά όργανα της ΕΕ να αναπτύξουν μια συνεπή ευρωπαϊκή ενεργειακή πολιτική, ούτε ότι δίνει τη δυνατότητα στην ΕΕ να εκφράζεται με ενιαία φωνή στη διεθνή σκηνή.
<SPEAKER ID="137" NAME="David Martin  " AFFILIATION="PSE">
γραπτώς. - (EN) Ο στόχος της έκθεσης του κ. Turmes για τις στατιστικές ενέργειας είναι να σκιαγραφήσει ένα κοινό ευρωπαϊκό πλαίσιο που θα διευκολύνει τη διαθεσιμότητα ολοκληρωμένων, ακριβών και επίκαιρων πληροφοριών σχετικά με την ενέργεια. Με τους πολίτες και τους ιθύνοντες να αντιλαμβάνονται ολοένα και περισσότερο τη σημασία και την πολυπλοκότητα της ενεργειακής κατάστασης, ζητούμε τα ανάλογα μέτρα. Υπερψήφισα, λοιπόν, την εν λόγω έκθεση.
<SPEAKER ID="999" NAME="Jean-Pierre Audy  " AFFILIATION="PPE-DE">
γραπτώς. - (FR) Υπερψήφισα την έκθεση του βέλγου συναδέλφου μου Bart Staes σχετικά με τις στατιστικές για τα φυτοφάρμακα.
<P>
Χαιρετίζω τη δράση της Ευρωπαϊκής Επιτροπής, η οποία από το Έκτο Πρόγραμμα Δράσης για το Περιβάλλον το 2002 έχει αναγνωρίσει ότι η χρήση φυτοφαρμάκων έχει σημαντικό αντίκτυπο στην ανθρώπινη υγεία και το περιβάλλον. Συνεπώς, η χρήση τους πρέπει να προσεγγιστεί από τη σκοπιά της βιώσιμης ανάπτυξης και θα πρέπει να γίνει αντικείμενο συγκρίσιμων εναρμονισμένων κοινοτικών στατιστικών για την παραγωγή, την εισαγωγή, την εξαγωγή και την εμπορία, με σκοπό την προετοιμασία και την παρακολούθηση της κοινοτικής νομοθεσίας σε αυτόν τον τομέα. Είναι σημαντικό να σημειώσουμε ότι δεν είναι μόνο οι γεωργικές δραστηριότητες που χρησιμοποιούν φυτοφάρμακα· χρησιμοποιούνται επίσης από εταιρίες που αναλαμβάνουν τη συντήρηση των δημόσιων χώρων πρασίνου, οδικές υπηρεσίες και σιδηροδρομικές μεταφορές.
<P>
Τέλος, στηρίζω την ιδέα της αποσαφήνισης του όρου "φυτοπροστατευτικά προϊόντα", αντικαθιστώντας τον στον κανονισμό με τον όρο "φυτοφάρμακα" και εξηγώντας με σαφήνεια τι σημαίνει.
<SPEAKER ID="139" NAME="Duarte Freitas  " AFFILIATION="PPE-DE">
γραπτώς. - (PT) Συμφωνώ με την πρόταση της Επιτροπής, καθώς είναι ουσιώδες να έχουμε λεπτομερή, εναρμονισμένα και ενημερωμένα στατιστικά στοιχεία σχετικά με τις πωλήσεις και τη χρήση φυτοπροστατευτικών προϊόντων σε κοινοτικό επίπεδο, προκειμένου να παρακολουθούμε σωστά τους κινδύνους που σχετίζονται με τη χρήση των εν λόγω προϊόντων.
<P>
" πρόταση να δημιουργηθεί ένα νομικό πλαίσιο που να διατυπώνει εναρμονισμένους κανόνες για τη συλλογή και τη διάδοση στοιχείων αναφορικά με την τοποθέτηση στην αγορά και τη χρήση φυτοπροστατευτικών προϊόντων είναι κεφαλαιώδης, καθώς ο υπολογισμός των δεικτών κινδύνου απαιτεί τα κατάλληλα δεδομένα, αλλά, σύμφωνα με τους ειδικούς, τα υπάρχοντα στοιχεία για τα φυτοπροστατευτικά προϊόντα υστερούν σε προσβασιμότητα, διαφάνεια και αξιοπιστία.
<P>
Παρότι δεν συμφωνώ με κάποιες λεπτομέρειες στην έκθεση, όπως η συμπερίληψη των βιοκτόνων, αυτές δεν μειώνουν τις βασικές ιδέες της Επιτροπής. " έκθεση, μάλιστα, κάνει κάποιες πολύ θετικές προτάσεις, όπως η συμπερίληψη μη γεωργικών τομέων στη μελλοντική νομοθεσία και η σωστή προστασία των εμπορικών δεδομένων. Ως εκ τούτου, υπερψήφισα την έκθεση Staes.
<SPEAKER ID="140" NAME="Françoise Grossetête  " AFFILIATION="PPE-DE">
γραπτώς. - (FR) Υπερψήφισα αυτήν την έκθεση. Παίρνουμε τώρα μια ιδέα για τις ανησυχητικές μακροπρόθεσμες συνέπειες των πανταχού παρόντων αποβλήτων από τα φυτοφάρμακα: καρκίνοι, ενδοκρινικές διαταραχές, μειωμένη ανδρική γονιμότητα, πιο αδύναμα ανοσοποιητικά συστήματα, προβλήματα συμπεριφοράς. " έκθεση σε φυτοφάρμακα μπορεί επίσης να αυξήσει τον κίνδυνο παιδικού άσθματος.
<P>
" παρακολούθηση των κινδύνων που σχετίζονται με τη χρήση φυτοφαρμάκων σημαίνει λοιπόν ότι χρειαζόμαστε τους κατάλληλους δείκτες. Οι δείκτες πρέπει να παρέχουν δεδομένα τα οποία είναι διαθέσιμα, διαφανή, συναφή και αξιόπιστα, προκειμένου να μειωθούν οι κίνδυνοι και οι βλάβες στο περιβάλλον και την ανθρώπινη υγεία.
<P>
Τα δραστικά συστατικά των βιοκτόνων χρησιμοποιούνται επίσης ως φυτοπροστατευτικά προϊόντα και έχουν σχεδόν την ίδια επίδραση στην υγεία και το περιβάλλον. Αυτή η κατηγορία πρέπει επίσης να καθοριστεί με σαφήνεια και να ληφθεί υπόψη στις στατιστικές.
<P>
Για να μπορέσουν τα στοιχεία να είναι όσο το δυνατόν πιο ρεαλιστικά, οι στατιστικές πρέπει να καλύπτουν τη χρήση φυτοπροστατευτικών προϊόντων όχι μόνο σε γεωργικές δραστηριότητες, αλλά και σε μη γεωργικές δραστηριότητες, όπως η συντήρηση χώρων πρασίνου, οι οδικές υπηρεσίες ή οι σιδηροδρομικές μεταφορές. Μια ποσοτικοποιήσιμη μείωση στη χρήση αυτών των προϊόντων πρέπει να εφαρμοστεί πραγματικά μακροπρόθεσμα.
<SPEAKER ID="141" NAME="David Martin  " AFFILIATION="PSE">
γραπτώς. - (EN) " ανάγκη υποχρεωτικής συλλογής στοιχείων αναφορικά με την πώληση, τη χρήση και τη διανομή φυτοπροστατευτικών προϊόντων είναι μία κίνηση την οποία υποστηρίζω. Θα δώσει τη δυνατότητα για επαρκή αξιολόγηση του κινδύνου για την ανθρώπινη υγεία και το περιβάλλον, που μπορεί να ενέχουν αυτά τα προϊόντα. Τα βιοκτόνα πρέπει να αποτελέσουν μέρος του προτεινόμενου κανονισμού, ώστε να διασφαλιστεί συνοχή των ορισμών με τη δέσμη μέτρων για τα φυτοφάρμακα. Ο κανονισμός πρέπει να περιλαμβάνει περαιτέρω τη μη γεωργική χρήση των φυτοπροστατευτικών προϊόντων. Είμαι ικανοποιημένος για το ότι η έκθεση κινείται προς την κάλυψη αυτών των προϋποθέσεων και ψήφισα ανάλογα.
<SPEAKER ID="998" NAME="Jean-Pierre Audy  " AFFILIATION="PPE-DE">
γραπτώς. - (FR) Υπερψήφισα τη συμβουλευτική έκθεση της γερμανίδας συναδέλφου μου Elisabeth Jeggle σχετικά με την αύξηση των εθνικών ποσοστώσεων για το γάλα από την 1η Απριλίου 2008. Στόχος της είναι να ανταποκριθεί στην αυξανόμενη ζήτηση για γάλα στην Ευρωπαϊκή Ένωση και στις παγκόσμιες αγορές.
<P>
Χαιρετίζω τον συμβιβασμό που δίνει τη δυνατότητα στα κράτη μέλη να αυξήσουν τις ποσοστώσεις παραγωγής τους κατά 2% από την 1η Απριλίου 2008. Θα πρέπει να βοηθήσει στην αποκατάσταση της ισορροπίας ανάμεσα στις χώρες που υπερβαίνουν τις ποσοστώσεις τους και εκείνες που τις υποχρησιμοποιούν, προκειμένου να περιοριστούν οι ποινές για πλεονάσματα σε επίπεδο ΕΕ.
<SPEAKER ID="143" NAME="Colm Burke, Avril Doyle, Jim Higgins, Mairead McGuinness και Gay Mitchell  " AFFILIATION="PPE-DE">
γραπτώς. - (EN) Υποστηρίζουμε την έκθεση Jeggle σχετικά με τις εθνικές ποσοστώσεις για το γάλα, η οποία προβλέπει μία αύξηση της τάξεως του 2% στις γαλακτοκομικές ποσοστώσεις. Στην Επιτροπή Γεωργίας και Ανάπτυξης της Υπαίθρου κατέθεσα τροπολογίες που ζητούσαν μεγαλύτερη αύξηση, της τάξεως του 3%, των γαλακτοκομικών ποσοστώσεων. Αυτό δεν πέρασε στην επιτροπή, ούτε σήμερα στην Ολομέλεια. " Ομάδα μας υποστήριξε τη συναινετική άποψη να επιτραπεί η προαιρετική αύξηση της ποσόστωσης του γάλακτος κατά 2%, και προτρέπουμε το Συμβούλιο να πάρει το προβάδισμα από το Κοινοβούλιο και να δώσει το πράσινο φως στους γαλακτοπαραγωγούς να αυξήσουν την παραγωγή κατά 2% από τον Απρίλιο. Στηρίζουμε την ιδέα πρόβλεψης ενός εξισορροπητικού μηχανισμού για τις γαλακτοκομικές ποσοστώσεις, ο οποίος θα επέτρεπε στις χώρες με υπερπαραγωγή να εκμεταλλευτούν την υποχρησιμοποιημένη ποσόστωση σε άλλα κράτη μέλη. Είναι άδικο να τιμωρούνται οι παραγωγοί που μπορούν και θέλουν να αυξήσουν την παραγωγή σε ορισμένα κράτη μέλη, σε μια περίοδο που η ΕΕ συνολικά δεν αξιοποιεί στο έπακρο την ποσόστωσή της. Μετά από αυτά, η σημερινή ψηφοφορία αποτελεί ένδειξη για τους παραγωγούς ότι το καθεστώς ποσοστώσεων χαλαρώνει αργά ενόψει της σταδιακής κατάργησης των ποσοστώσεων μέχρι το 2015.
<SPEAKER ID="144" NAME="Ilda Figueiredo  " AFFILIATION="GUE/NGL">
γραπτώς. - (PT) Παρότι η έκθεση της Επιτροπής Γεωργίας και Ανάπτυξης της Υπαίθρου απομακρύνεται από την πρόταση της Επιτροπής, υποστηρίζοντας μια προαιρετική αύξηση της τάξεως του 2% στις γαλακτοκομικές ποσοστώσεις για τα κράτη μέλη και παραβλέπει το τέλος του καθεστώτος ποσοστώσεων, γεγονός είναι ότι δεν παίρνει θέση κατά της κατάργησης του σημερινού συστήματος ποσοστώσεων ή κατά της απελευθέρωσης του τομέα μετά το 2015, όπως σχεδιάζει ο Επίτροπος, την οποία όμως εμείς απορρίπτουμε. Εξ ου και ο λόγος της αποχής μας.
<P>
Φοβόμαστε ότι αυτή η αύξηση του 2% στις ποσοστώσεις για τα κράτη μέλη, αν και προαιρετική, θα επιτρέψει στις μεγάλες χώρες και τους μεγάλους παραγωγούς τους να αυξήσουν την παραγωγή τους, οδηγώντας σε μείωση των τιμών για τους παραγωγούς και προκαλώντας έτσι μια κατάσταση ντάμπινγκ, η οποία μπορεί να χρησιμεύσει ως πρόφαση για ευκολότερη δικαιολόγηση της επακόλουθης κατάργησής τους.
<P>
Οποιαδήποτε αύξηση ποσοστώσεων πρέπει να συνδέεται με μια κοινοτική μελέτη. Ξεκινώντας από τα σημερινά επίπεδα κατανάλωσης σε κάθε χώρα, αυτή η μελέτη θα πρέπει να καθορίζει τους ελάχιστους επιθυμητούς στόχους κατανάλωσης, που θα πρέπει να συνοδεύονται από εθνικές και ευρωπαϊκές πολιτικές για τη στήριξη της αύξησης στην παραγωγή στις χώρες με έλλειμμα. Με αυτόν τον τρόπο μπορεί να προωθηθεί η "περιφερειοποιημένη" αύξηση των γαλακτοκομικών ποσοστώσεων, ιδίως στις πιο απομακρυσμένες και ορεινές περιοχές, που μπορεί να συμπληρωθεί από τη δημιουργία μιας "πριμοδότησης" για τη στήριξη της οργανωμένης συλλογής γάλακτος από παραγωγούς σε αυτές τις περιοχές, εξασφαλίζοντάς τους έτσι ένα αξιοπρεπές εισόδημα.
<SPEAKER ID="146" NAME="Duarte Freitas  " AFFILIATION="PPE-DE">
γραπτώς. - (PT) Στον τομέα του γάλακτος η μακροπρόθεσμη σταθερότητα και προβλεψιμότητα είναι ουσιώδεις για τους παραγωγούς, και οποιαδήποτε προβλήματα στο σύστημα, που πρέπει να συνεχιστεί μέχρι το 2015, πρέπει να τύχουν της πλήρους προσοχής μας.
<P>
Οι αλλαγές που προτείνονται σήμερα με τη μορφή της αύξησης των ποσοστώσεων, μαζί με μια μείωση στα πρόστιμα που αναφέρεται στην έκθεση Goepel, σηματοδοτούν το ξεκίνημα κατάργησης του συστήματος πολύ νωρίτερα από το 2015.
<P>
Παρά τις πρόσφατες διακυμάνσεις στην αγορά γάλακτος, τόσο η Πορτογαλία όσο και η ΕΕ παράγουν λιγότερο από τις ποσοστώσεις τους, και για αυτόν τον λόγο, αντί αυτές να αυξηθούν, πρέπει να γίνουν εξισορροπητικές προσαρμογές μεταξύ των χωρών, καθώς οι 18 από τις 27 παράγουν λιγότερο από την παραγωγική ικανότητά τους.
<P>
Αυτή η αύξηση του 2%, προαιρετική ή όχι, αποτελεί συνεπώς μια αρχική ένδειξη για την αγορά του ότι οι περιοχές με μεγαλύτερη ανταγωνιστική ικανότητα θα ωφεληθούν εις βάρος των λιγότερο ευνοημένων περιοχών.
<P>
Παρότι η έκθεση Jeggle βελτιώνει την πρόταση της Επιτροπής, απείχα από την ψηφοφορία, για να εκφράσω τη διαφωνία μου με αυτό που στην πράξη είναι η αρχή της κατάργησης του συστήματος γαλακτοκομικών ποσοστώσεων.
<SPEAKER ID="147" NAME="David Martin  " AFFILIATION="PSE">
γραπτώς. - (EN) Ο συμβιβασμός που επετεύχθη στην Επιτροπή Γεωργίας για την έκθεση της Elisabeth Jeggle η οποία πραγματεύεται τις ποσοστώσεις για το γάλα είναι ικανοποιητικός. Μία αύξηση της τάξεως του 2% στις ποσοστώσεις για το γάλα είναι αναγκαία, ώστε να μπορέσει η Ευρώπη να ανταποκριθεί στην αυξημένη ζήτηση της αγοράς. Παρότι θεωρώ ότι αυτό θα έπρεπε να εφαρμοστεί σε όλη την ΕΕ, η παροχή της επιλογής στα κράτη μέλη να εφαρμόσουν την ποσόστωση είναι καλύτερος συμβιβασμός από άλλες εναλλακτικές λύσεις. Δεν στηρίζω τυχόν τροπολογίες για το αντίθετο και ψήφισα σύμφωνα με αυτές τις απόψεις.
<SPEAKER ID="148" NAME="Jean-Claude Martinez  " AFFILIATION="NI">
γραπτώς. - (FR) Αναφέρθηκε ότι υπήρχαν λίμνες γάλακτος, βουνά από βούτυρο και ψυγεία ασφυκτικά γεμάτα με κρέας. Μετά οι Βρυξέλλες επινόησαν ορισμένες μαλθουσιανικές συνταγές για να διώξουν την παραγωγή. Υπήρξαν οι ΜΕΠ, προσωρινές παύσεις καλλιέργειας της γης, πριμοδοτήσεις για σφαγή και ποσοστώσεις... για το γάλα. Χιλιάδες κτηνοτρόφοι γαλακτοπαραγωγής εξαφανίστηκαν. " Νέα Ζηλανδία άρχισε να φέρεται υπεροπτικά στην αγορά του γάλακτος.
<P>
Μετά άλλαξαν τα πράγματα. Υπήρχαν ελλείψεις στο γάλα. Οι τιμές πήγαν στα ύψη. Οι Βρυξέλλες τελικά συνειδητοποίησαν την απερισκεψία της πολιτικής τους για αποτροπή της παραγωγής. Έτσι, αποφασίζουμε να αυξήσουμε τις ποσοστώσεις κατά 2%. Πρέπει να πούμε ότι αυτό γίνεται επίσης για μια "ομαλή προσγείωση", καθώς οι ποσοστώσεις θα καταργηθούν το 2015 και η αγορά θα παραδοθεί στον πλήρη φιλελευθερισμό, με τους συνεπακόλουθους κινδύνους για τους κτηνοτρόφους στις ορεινές περιοχές.
<P>
Επομένως, καταστρέψαμε τους κτηνοτρόφους τη δεκαετία του '80 και αποτρέψαμε την είσοδο νέων ανθρώπων στην αγορά, καθώς δεν ήταν εφικτό να "αγοραστεί" η "άδεια" του επιχειρηματία, που ήταν η ποσόστωση. Σήμερα οδεύουμε προς μια αυξημένη ερημοποίηση των ορεινών γεωργικών περιοχών, εάν δεν υπάρξουν πλέον καθόλου ποσοστώσεις για να χρησιμοποιηθούν σαν δίχτυ ασφαλείας.
<SPEAKER ID="149" NAME="Andreas Mölzer  " AFFILIATION="NI">
γραπτώς. - (DE) Οι ξηρασίες και οι ελλείψεις ζωοτροφών, για παράδειγμα στην Αυστραλία, έχουν οδηγήσει σε αύξηση των τιμών του γάλακτος. Ορισμένα κράτη μέλη δεν έχουν εξαντλήσει τις αρχικές ποσοστώσεις τους για το γάλα ούτε και σήμερα, ενώ κάποια άλλα προσεγγίζουν το όριο ή πασχίζουν να παραμείνουν εντός αυτού. Για τον λόγο αυτό, οι ποσοστώσεις για το γάλα αυξήθηκαν σε κάθε περίπτωση κατά 0,5% σε ορισμένες χώρες. Εάν εφαρμοζόταν τώρα ταυτόχρονα μια περαιτέρω αύξηση της τάξεως του 2%, η ευαίσθητη ισορροπία ανάμεσα στην προσφορά και τη ζήτηση θα κλονιζόταν σοβαρά, με αποτέλεσμα να πέσουν οι τιμές του γάλακτος.
<P>
Οι βασικοί χαμένοι θα ήταν οι μικροί γεωργοί στις αγροτικές περιοχές, οι οποίοι κρατούν τον ρόλο των θεματοφυλάκων της πολιτιστικής κληρονομιάς και εξαρτώνται από τη γαλακτοπαραγωγή, αλλά δεν έχουν καμία ευκαιρία να παράγουν μαζικά. Οι γεωργοί, όχι αδικαιολόγητα, πιστεύουν ότι γίνονται αντικείμενο εκμετάλλευσης, ενώ από τους καταναλωτές αναμένεται να σηκώσουν το βάρος των αυξημένων τιμών γάλακτος και τροφίμων, καμία από τις οποίες δεν φτάνει στους μικρούς παραγωγούς. Είναι η κατάλληλη στιγμή να κάνουμε κάτι για αυτό.
<P>
Μια προσωρινή κατάσταση της αγοράς δεν πρέπει να καταλήγει σε αυτά τα σχεδιασμένα μέτρα με τις μακροπρόθεσμες επιπτώσεις τους. Έτσι, καταψήφισα την έκθεση Jeggle για περαιτέρω αύξηση στις ποσοστώσεις για το γάλα.
<SPEAKER ID="150" NAME="Αθανάσιος Παφίλης  " AFFILIATION="GUE/NGL">
γραπτώς. - " οργάνωση της αγοράς γάλακτος υπακούει στις επιταγές των μονοπωλιακών επιχειρήσεων του τομέα, οι οποίες ελέγχουν το μεγαλύτερο τμήμα της αγοράς και προωθούν πλέον την πλήρη απελευθέρωση της αγοράς, προκειμένου να μεγιστοποιήσουν τα κέρδη τους.
<P>
" πρόταση της Επιτροπής για μια πολιτική "ομαλής προσγείωσης" και αύξηση των ποσοστώσεων κατά 2% κάθε χρόνο μέχρι το 2014, οπότε λήγει ο σημερινός κανονισμός, έρχεται να εντείνει τις ανισότητες κατανομής των ποσοστώσεων ανάμεσα στις χώρες μέλη και να οδηγήσει σε αργό θάνατο τις μικρομεσαίες κτηνοτροφικές επιχειρήσεις, οι οποίες αντιμετωπίζουν σοβαρά προβλήματα επιβίωσης, ιδιαίτερα μετά τις σημαντικές αυξήσεις των τιμών των ζωοτροφών.
<P>
Είμαστε ριζικά αντίθετοι με την απελευθέρωση της αγοράς του γαλακτοκομικού τομέα και θεωρούμε ότι είναι απαραίτητη μία μη γραμμική αύξηση των εθνικών ποσοστώσεων, προκειμένου να δοθούν πρόσθετες αυξήσεις στα κράτη μέλη όπου οι ποσοστώσεις παραγωγής είναι παραδοσιακά ελλειμματικές, όπως π.χ. η Ελλάδα που η παραγωγή καλύπτει μόλις το 50% της εγχώριας κατανάλωσης.
<P>
Στηρίζουμε τους αγώνες των κτηνοτρόφων για τη λήψη άμεσων μέτρων στήριξης των μικρομεσαίων επιχειρήσεων, ιδιαίτερα στις ορεινές και νησιωτικές περιοχές και σε άλλες περιοχές με ειδικές δυσκολίες, ιδίως για τις περιπτώσεις όπου η σημερινή κατάσταση οδηγεί στην εγκατάλειψη της γεωργικής και κτηνοτροφικής δραστηριότητας.
<SPEAKER ID="151" NAME="Ole Christensen, Dan Jørgensen, Poul Nyrup Rasmussen, Christel Schaldemose και Britta Thomsen  " AFFILIATION="PSE">
γραπτώς. - (DA) Οι δανοί βουλευτές της Σοσιαλιστικής Ομάδας στο Ευρωπαϊκό Κοινοβούλιο καταψήφισαν την έκθεση σχετικά με τον "έλεγχο της υγείας" της ΚΑΠ, καθώς αυτή αντιτίθεται στη βελτίωση του συστήματος διασταυρούμενης συμμόρφωσης και στη μεταφορά χρημάτων από την άμεση υποστήριξη στην αγροτική ανάπτυξη, όπως είχε προτείνει η Επιτροπή.
<P>
Κατά την άποψη της αντιπροσωπείας, είναι αναγκαίο για περιβαλλοντικούς λόγους, μεταξύ άλλων, να εισαχθεί μια υποχρεωτική διαφοροποίηση της τάξεως του 20% και να ενισχυθεί το σύστημα διασταυρούμενης συμμόρφωσης.
<SPEAKER ID="152" NAME="Carl Schlyter  " AFFILIATION="Verts/ALE">
γραπτώς. - (SV) Καταψηφίζω την εν λόγω έκθεση επειδή πιστεύω ότι θα έπρεπε να έχει να κατανεμηθεί μία αύξηση στις ποσοστώσεις σε παραγωγούς οργανικού γάλακτος. " αύξηση που προτείνεται τώρα θα ωφελήσει κυρίως τους παραγωγούς μεγάλης κλίμακας εις βάρος των μικρών παραγωγών.
<SPEAKER ID="153" NAME="Brian Simpson  " AFFILIATION="PSE">
γραπτώς. - (EN) Εξ ονόματος των βρετανών βουλευτών του Εργατικού Κόμματος, θέλω να εξηγήσω τους λόγους που ψηφίσαμε όπως ψηφίσαμε για την έκθεση αυτή.
<P>
Στηρίζουμε σθεναρά την αύξηση κατά 2% στις ποσοστώσεις για το γάλα για το έτος 2008/2009, που προτείνεται από την Επιτροπή και η οποία επιτρέπει στους ευρωπαίους γεωργούς να ανταποκριθούν στις αυξημένες απαιτήσεις της αγοράς. Στην ΕΕ υπάρχουν γεωργοί που είναι παραπάνω από ικανοί να ανταποκριθούν στις αυξημένες παγκόσμιες απαιτήσεις γάλακτος και θα ήταν αδιανόητο να στερηθούν την ευκαιρία να εκμεταλλευτούν τις ευνοϊκές συνθήκες της αγοράς.
<P>
Λυπούμαστε, ωστόσο, που το Κοινοβούλιο υποστηρίζει μια προαιρετική, αντί μιας υποχρεωτικής, αύξηση κατά 2% στις ποσοστώσεις για το γάλα. Κατά την άποψή μου, η αύξηση κατά 2% αποτελεί επίσης ένα βήμα στο να δοθεί η επιλογή στους γαλακτοπαραγωγούς να παράγουν περισσότερο, διευκολύνοντας έτσι τη μετάβαση προς έναν μεγαλύτερο προσανατολισμό της αγοράς. Αυτό συνάδει με την "ομαλή προσγείωση" πριν από το σύστημα γαλακτοκομικών ποσοστώσεων το 2015, όπως προβλέπεται στον "έλεγχο της υγείας" της ΚΑΠ.
<P>
Παρότι καταλαβαίνω ότι πολλές χώρες δεν εκπληρώνουν τις σημερινές τους κατανομές ποσοστώσεων, μεταξύ αυτών και το "νωμένο Βασίλειο, πιστεύω ακράδαντα ότι σε συμφωνία με την κατάργηση των ποσοστώσεων για το γάλα το 2015, πρέπει να συνηθίσουμε τους γεωργούς στην ιδέα του να έχουν την επιλογή να παράγουν περισσότερο.
<P>
(" αιτιολόγηση ψήφου συντομεύτηκε κατ' εφαρμογή του άρθρου 163, παράγραφος 1, του Κανονισμού).
<SPEAKER ID="154" NAME="Marek Siwiec  " AFFILIATION="PSE">
γραπτώς. - (EN) Ήμουν υπέρ της άποψης ότι η αγορά γάλακτος της ΕΕ πρέπει να ελευθερωθεί πιο γρήγορα από το προγραμματισμένο σε ένα υπάρχον σχέδιο πρότασης και υπερψήφισα την αύξηση των ποσοστώσεων για το γάλα, παρότι δεν παρουσιάστηκε στην Ολομέλεια αύξηση της τάξεως του 5%, όπως ζητήθηκε από την Πολωνία. Δεν θα μπορούσε να υπάρξει πλειοψηφία για αυτήν την πρόταση στο Ευρωπαϊκό Κοινοβούλιο.
<P>
" περιοριστική ποσόστωση της Πολωνίας για το γάλα απειλεί να μετατρέψει τη χώρα από καθαρό εξαγωγέα γαλακτοκομικών προϊόντων σε καθαρό εισαγωγέα μέσα σε πέντε με επτά χρόνια.
<P>
" ΕΕ κατένειμε στην Πολωνία τη μεγαλύτερη, με διαφορά, ποσόστωση που παραχωρήθηκε σε κάποια από τις 10 χώρες της ένταξης, αντιπροσωπευτική της θέσης της Πολωνίας ως τέταρτου μεγαλύτερου γαλακτοπαραγωγού στην ΕΕ των 25 όταν προσχώρησε στην ΕΕ τον Μάιο του 2004. " ποσόστωση της Πολωνίας, ωστόσο, θεωρείται μικρή συγκριτικά με τις μεγαλύτερες ποσοστώσεις των πρώτων τριών γαλακτοπαραγωγών της Ευρώπης: της Γερμανίας, της Γαλλίας και της Βρετανίας.
<P>
Οι ποσοστώσεις είναι κληρονομιά της παρελθούσας εποχής, όταν οι γαλακτοπαραγωγικές μονάδες της Ευρώπης παρήγαγαν επαίσχυντες λίμνες γάλακτος και η ΕΕ έπρεπε να βοηθήσει ώστε να αποτραπεί η κατάρρευση τιμών.
<P>
" αύξηση των γαλακτοκομικών ποσοστώσεων μπορεί να θεωρηθεί ως το ξεκίνημα της σταδιακής κατάργησης των ποσοστώσεων, καθώς το σύστημα γαλακτοκομικών ποσοστώσεων της ΕΕ αναμένεται να λήξει το 2015.
<SPEAKER ID="155" NAME="Ewa Tomaszewska  " AFFILIATION="UEN">
γραπτώς. - (PL) Υπερψήφισα την έγκριση των τροπολογιών 18-21, δηλαδή τη δέσμη 1. Το έκανα αυτό λαμβάνοντας υπόψη την έλλειψη γάλακτος για εγχώρια κατανάλωση και για εξαγωγή στις ευρωπαϊκές χώρες, καθώς αυτή η έλλειψη σημαίνει ότι τα παιδιά των πιο φτωχών οικογενειών υποσιτίζονται και μειώνονται οι ευκαιρίες των κρατών μελών για εξαγωγή. Τελικά, οι τροπολογίες απορρίφθηκαν, ωστόσο υπερψήφισα την έγκριση του κειμένου στο σύνολό του, διότι η αύξηση των γαλακτοκομικών ποσοστώσεων κατά 2% είναι τουλάχιστον ένα βήμα προς τη σωστή κατεύθυνση, ακόμα και αν είναι πολύ μικρό. " αύξηση των ποσοστώσεων κατά 3% και κατόπιν η πλήρης κατάργησή τους στο μέλλον, όπως έχει ήδη ζητήσει το Κοινοβούλιό μας στη διάρκεια των συζητήσεων, θα είναι πολύ πιο ωφέλιμη λύση. Είναι, ωστόσο, προτιμότερο να αυξηθούν οι ποσοστώσεις, ακόμα και κατά μόλις 2%, από το να μην γίνουν καθόλου αλλαγές.
<SPEAKER ID="157" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, κυρίες και κύριοι, υπερψήφισα την έκθεση Goepel σχετικά με τον "έλεγχο της υγείας" της ΚΑΠ, για να τιμήσω το έργο που έγινε στην Επιτροπή Γεωργίας από την αντιπροσωπεία των Σοσιαλιστών. Πέτυχε αποδεκτά αποτελέσματα σε ζητήματα που ήταν ανέκαθεν πολύ σημαντικά για την ανάπτυξη της γεωργίας στην Ευρωπαϊκή Ένωση.
<P>
Τα αποτελέσματα εξακολουθούν να μην είναι τα καλύτερα δυνατά, όμως ελπίζουμε ότι χάρη στις προσπάθειες και το πνεύμα συμβιβασμού που έδειξαν ο κ. Capoulas και οι υπόλοιποι συνάδελφοί μου στην Επιτροπή Γεωργίας και Ανάπτυξης της Υπαίθρου, οι οποίοι σε ορισμένες περιπτώσεις παρέβλεψαν τα δικά τους εθνικά συμφέροντα, θα μπορέσουμε να πετύχουμε πολύ πιο φιλόδοξα αποτελέσματα στο επόμενο στάδιο, δηλαδή στη νομοθετική δέσμη που θα αποκαλυφθεί τον Μάιο και θα εξεταστεί κατά τη διάρκεια της γαλλικής Προεδρίας. Πρέπει να είμαστε πιο φιλόδοξοι, ιδιαίτερα σε ό,τι αφορά μια δικαιότερη ανακατανομή βοήθειας, μεγαλύτερη διαφάνεια, καλύτερες πολιτικές αγροτικής ανάπτυξης, αποτελεσματικό δίχτυ ασφαλείας για τη διαχείριση κινδύνων σε περίπτωση φυσικών καταστροφών, και τον ρόλο της γεωργίας και της συμβολής της στην καταπολέμηση της κλιματικής αλλαγής, καθώς και σε ό,τι αφορά τα βιοκαύσιμα.
<P>
Το σημερινό αποτέλεσμα δίνει τη δυνατότητα στο Ευρωπαϊκό Κοινοβούλιο να διεξαγάγει μια ευρύτερη συζήτηση για το μέλλον της ΚΑΠ, η οποία πρέπει να προσαρμοστεί στις κοινωνικές και οικονομικές μεταβολές, συνεχίζοντας παράλληλα να είναι ένας από τους στυλοβάτες της Ευρώπης.
<SPEAKER ID="158" NAME="Bernadette Bourzai  " AFFILIATION="PSE">
γραπτώς. - (FR) Ήταν σημαντικό για το Σώμα να διατυπώσει την άποψή του για τις γενικές κατευθυντήριες γραμμές σχετικά με το μέλλον του "ελέγχου υγείας".
<P>
H Σοσιαλιστική Ομάδα στο Ευρωπαϊκό Κοινοβούλιο έχει πετύχει αρκετές σημαντικές νίκες, όπως η επίκριση της αποσύνδεσης των ενισχύσεων (κτηνοτροφία και μικρές καλλιέργειες), οι στόχοι της ΚΑΠ αναφορικά με την ασφάλεια τροφίμων, η διαφύλαξη των οικοσυστημάτων, η αναβάθμιση της γης, το αναδιανεμητικό αποτέλεσμα της προοδευτικής μείωσης προσαρμογής, της διαφοροποίησης, τα δίχτυα ασφαλείας, η αναγνώριση του ρόλου των διακλαδικών ενώσεων, η συμβολή της γεωργίας στις κλιματικές αλλαγές κλπ.
<P>
Ωστόσο, σε αντίθεση με τη Σοσιαλιστική Ομάδα, υποστήριξα με προθυμία μια σειρά από σημεία:
<P>
η μερική αποσύνδεση των άμεσων ενισχύσεων πρέπει να διατηρηθεί για πριμοδοτήσεις για ζώα, αλλά πρέπει να δοθεί προσοχή να μην συμπεριληφθούν μόνο η εντατική ή μεγάλης κλίμακας κτηνοτροφία (παρ. 26, παρ. 32)
<P>
οι ιστορικές αναφορές δεν μπορούν να κρίνουν τη συμμόρφωση ορισμένων γεωργών με τα υψηλά περιβαλλοντικά πρότυπα (παρ. 16)
<P>
η διατήρηση της προοδευτικής προσαρμογής των άμεσων ενισχύσεων, καθώς αυτό θα επέτρεπε δικαιότερη κατανομή των πόρων της ΚΑΠ (παρ. 67)
<P>
επίκριση των ερευνών για ΓΤΟ, υπενθύμιση ότι είναι αδύνατον να εφαρμοστεί συνύπαρξη, υποστήριξη για την αρχή της προφύλαξης (τροπολογία 30)
<P>
απόρριψη της κατάργησης των γαλακτοκομικών ποσοστώσεων το 2015 (παρ. 76)
<SPEAKER ID="159" NAME="Colm Burke, Avril Doyle, Jim Higgins, Mairead McGuinness και Gay Mitchell  " AFFILIATION="PPE-DE">
γραπτώς. - (EN) Στηρίζουμε το γενικό περιεχόμενο της έκθεσης σχετικά με τον "έλεγχο της υγείας" της ΚΑΠ. Παρόλα αυτά, είναι σημαντικό να επισημάνουμε ότι πρέπει να εξεταστεί η ιδιαίτερη κατάσταση της Ιρλανδίας, η οποία έχει αποσυνδέσει πλήρως όλες τις άμεσες ενισχύσεις από την παραγωγή. Συγκεκριμένα, οι δεσμεύσεις που έγιναν προς όλους τους γεωργούς στις μεταρρυθμίσεις της Ατζέντας 2000 ότι θα μειωνόταν η γραφειοκρατία. Μέχρι στιγμής, η εμπειρία δεν ήταν τελείως θετική.
<P>
Στο συγκεκριμένο ζήτημα της διατήρησης των ενισχύσεων προς τους παραγωγούς, δεν μπορούμε να δεχτούμε μία κίνηση προς ένα καθεστώς κατ' αποκοπήν ενίσχυσης ανά εκτάριο. Οι γεωργοί έχουν καταρτίσει τους προϋπολογισμούς τους με το δεδομένο ότι το τρέχον σύστημα θα παραμείνει σε ισχύ μέχρι το 2013. Επιπλέον, οι κινήσεις για αύξηση της διαφοροποίησης και μεγαλύτερη αξιοποίηση των άμεσων ενισχύσεων από τους παραγωγούς δεν είναι ευπρόσδεκτες. Θα επικροτούσαμε μια μεγάλη αύξηση των γαλακτοκομικών ποσοστώσεων, αλλά σε συμφωνία με την άποψή μας για την έκθεση Jeggle αποδεχτήκαμε τη συναινετική άποψη για μια αύξηση κατά 2% για την ερχόμενη περίοδο εμπορίας.
<P>
Μακροπρόθεσμα, ωστόσο, η απειλή που τίθεται από μια κακή συμφωνία στον ΠΟΕ υπονομεύει τη γεωργία της ΕΕ. Πρέπει να υπάρξει αντίσταση απέναντι σε μια τέτοια συμφωνία.
<SPEAKER ID="160" NAME="Edite Estrela  " AFFILIATION="PSE">
γραπτώς. - (PT) Υπερψήφισα την έκθεση Goepel σχετικά με τον "έλεγχο της υγείας" της ΚΑΠ, επειδή ζητά ουσιαστικά μέτρα για τη στήριξη της ανάπτυξης της γεωργίας, ενός από τους μεγαλύτερους τομείς στην Ευρωπαϊκή Ένωση.
<P>
Αναφορικά με αυτό, επισημαίνω το επιχείρημα της έκθεσης να διατεθούν πιστώσεις για τη διατήρηση της γαλακτοκομικής βιομηχανίας σε περιοχές όπως είναι οι Αζόρες. Επισημαίνω επίσης τη σημαντική αφοσίωση του κ. Capoulas Santos και τη σπουδαία συμβολή του μέσω των τροπολογιών του.
<SPEAKER ID="161" NAME="Ilda Figueiredo  " AFFILIATION="GUE/NGL">
γραπτώς. - (PT) Το γεγονός ότι το εν λόγω ψήφισμα επικρίνει την πρόταση της Επιτροπής δεν φτάνει, παρότι συμπεριλαμβάνει πράγματι δύο από τις πολλές προτάσεις που έγιναν από εμάς. Ωστόσο, η γενική προσέγγισή του είναι αρνητική, ιδιαιτέρως καθώς επιμένει στην αποσύνδεση των ενισχύσεων παραγωγής, ζητώντας από την Επιτροπή να προωθήσει την πολιτική αποσύνδεσης με γρηγορότερο ρυθμό. Ωστόσο, η εμπειρία έχει δείξει ότι η αποσύνδεση των άμεσων ενισχύσεων από τη γεωργική παραγωγή έχει επιζήμια αποτελέσματα: εξ ου και η καταψήφιση της πρότασης ψηφίσματος από την πλευρά μας.
<P>
Παρόλα αυτά, πιστεύουμε ότι η απόρριψη από την έκθεση οποιασδήποτε επανεθνικοποίησης της κοινής αγροτικής πολιτικής (ΚΑΠ) είναι επίσης θετική, όπως και η προτροπή για μέτρα που συμβάλλουν στην αναδιάρθρωση και ενίσχυση βασικών γεωργικών τομέων (π.χ. γαλακτοκομικά, βοοειδή και αιγοπρόβατα). Χαιρόμαστε επίσης που εγκρίθηκαν οι προτάσεις που κάναμε για την ανάγκη να λάβει υπόψη η Ευρωπαϊκή Επιτροπή στις διαπραγματεύσεις με τον Παγκόσμιο Οργανισμό Εμπορίου τα ιδιαίτερα χαρακτηριστικά της γεωργικής παραγωγής ως τομέα παραγωγής τροφίμων και ως διαρθρωτικού στοιχείου για την εδαφική ισορροπία, τη διαφύλαξη του περιβάλλοντος και τη διασφάλιση επαρκών επιπέδων στην ασφάλεια τροφίμων.
<P>
Θεωρούμε επίσης θετική την έγκριση της έκκλησής μας προς την Επιτροπή και τα κράτη μέλη να λάβουν τα απαραίτητα μέτρα για να αποτραπεί η κερδοσκοπική δραστηριότητα, η δέσμευση της αγοράς σε είδη διατροφής και ο σχηματισμός καρτέλ από εταιρίες τροφίμων.
<SPEAKER ID="162" NAME="Christofer Fjellner  " AFFILIATION="PPE-DE">
γραπτώς. - (SV) Ο τρέχων "έλεγχος υγείας" της κοινής αγροτικής πολιτικής προσέφερε στην Επιτροπή και το Ευρωπαϊκό Κοινοβούλιο την ευκαιρία να κάνουν φιλόδοξα και αποφασιστικά βήματα, προκειμένου να θέσουν υπό έλεγχο τη συνεχιζόμενη ανάπτυξη της πολιτικής. Είναι κρίσιμο η μεταρρύθμιση της κοινής αγροτικής πολιτικής να συνεχίσει να αναπτύσσεται σε γραμμές προσανατολισμένες στην αγορά, κάτι που σημαίνει ότι η επιλογή των καταναλωτών αποτελεί βασικό παράγοντα στις αποφάσεις των γεωργών σχετικά με την παραγωγή, ενώ ταυτόχρονα μειώνουμε το συνολικό κόστος της αγροτικής πολιτικής. " σημερινή σημαντική αύξηση της παγκόσμιας ζήτησης για γεωργικά προϊόντα παρέχει ένα ευνοϊκό περιβάλλον για την επίσπευση της απορύθμισης της αγροτικής πολιτικής.
<P>
" αντιπροσωπεία των μετριοπαθών αποδοκιμάζει το γεγονός ότι ούτε η Επιτροπή ούτε το Ευρωπαϊκό Κοινοβούλιο επωφελήθηκαν της ευκαιρίας να το κάνουν αυτό. Για τον λόγο αυτό, καταψηφίσαμε την έκθεση.
<SPEAKER ID="163" NAME="Glyn Ford  " AFFILIATION="PSE">
γραπτώς. - (EN) Απείχα από την τελική ψηφοφορία για αυτήν την έκθεση. Παρότι περιέχει πολλά καλά στοιχεία, δεν προχωράει σε βάθος. Οποιαδήποτε μεταρρύθμιση της ΚΑΠ πρέπει πρώτα να μειώσει τις επιδοτήσεις και να αυξήσει τον ρόλο της αγοράς στη γεωργία. Δεύτερον, πρέπει να εξετάσει την προώθηση της ευρύτερης αγροτικής οικονομίας, παρά να εστιάζει μόνο στη γεωργία. Τρίτον, πρέπει να προωθεί τις "ασφαλείς" τροφές παρά να βάζει την ποσότητα πριν από την ποιότητα. Μόνο σε αυτήν τη βάση μπορούμε να θεσπίσουμε μια ΚΑΠ που να καλύπτει τις ανάγκες και τις απαιτήσεις της νέας χιλιετίας.
<SPEAKER ID="164" NAME="Duarte Freitas  " AFFILIATION="PPE-DE">
γραπτώς. - (PT) Εκτός από το ζήτημα των γαλακτοκομικών ποσοστώσεων, θεωρώ την πρόταση της Επιτροπής άκρως κατάλληλη. " έκθεση Goepel τη βελτιώνει από πολλές απόψεις, παρότι κάνει κάποιες τροποποιήσεις με τις οποίες δεν μπορώ να συμφωνήσω.
<P>
Από τη μία, υποστηρίζω την ιδέα των ενισχύσεων προσαρμογής, όπως προτάθηκε από την Επιτροπή, επειδή, έχοντας υπόψη τη διαρκώς αυξανόμενη βαρύτητα της κοινής γνώμης για τις γεωργικές ενισχύσεις και ακολούθως την υλοποίηση της αναθεώρησης για την προστασία του εδάφους, που έκανε το σύστημα πιο ξεκάθαρο και πιο διαφανές, έχουν γίνει εμφανείς ορισμένες ανισορροπίες. Είναι λοιπόν αναγκαίο να βρεθεί ένας δίκαιος τρόπος περιορισμού του επιπέδου των ενισχύσεων που καταβάλλονται στους μεγάλους γεωργούς.
<P>
Από την άλλη, πιστεύω ότι η μη διαφοροποίηση των πιστώσεων στις αντίστοιχες περιφέρειες δεν θα βοηθήσει στην επίλυση των σημαντικών περιφερειακών διαφορών που υπάρχουν στην ευρωπαϊκή γεωργία.
<P>
Τέλος, σε ό,τι αφορά τις γαλακτοκομικές ποσοστώσεις, είμαι εναντίον της αύξησης κατά 2% μέσα στο 2008 καθώς και της μείωσης των προστίμων, καθώς θεωρώ ότι τα μέτρα αυτά θα οδηγήσουν στην κατάργηση του συστήματος των γαλακτοκομικών ποσοστώσεων πριν από το 2015, με βλαβερές συνέπειες για τις πιο ευάλωτες περιφέρειες, που εξαρτώνται από την παραγωγή γάλακτος, και για όλους τους γεωργούς τους που έχουν επενδύσει σε αυτόν τον τομέα και οι οποίοι θα δουν με αυτόν τον τρόπο τις προσδοκίες τους να εξανεμίζονται.
<P>
Για όλους αυτούς τους λόγους απείχα από την ψηφοφορία.
<SPEAKER ID="165" NAME="Bruno Gollnisch  " AFFILIATION="NI">
γραπτώς. - (FR) Ο "έλεγχος υγείας" της ΚΑΠ που συγκροτήθηκε από την Επιτροπή δεν είναι καθόλου έλεγχος υγείας: είναι μια ανομολόγητη νέα μεταρρύθμιση. Είναι επίσης άλλο ένα βήμα προς την οικονομική αναδιοργάνωση του κόσμου, για την οποία η Ευρώπη των Βρυξελλών εργάζεται εδώ και χρόνια στα χνάρια της Ουάσινγκτον: στις νότιες χώρες και τις "νωμένες Πολιτείες, γεωργία· στις βόρειες, υπηρεσίες και βιομηχανία, εν μέσω έντονου ανταγωνισμού από τις αναδυόμενες χώρες.
<P>
" ευρωπαϊκή γεωργία απλούστατα θυσιάζεται και σύντομα θα παραδοθεί αποκλειστικά στις δυνάμεις της αγοράς· μιας αγοράς αισχροκέρδειας, καθώς έχει μείνει ανυπεράσπιστη απέναντι στις εισαγωγές και της έχουν αρνηθεί πρόσβαση στις αγορές εξαγωγών.
<P>
" γεωργία δεν είναι ένας τομέας όπως όλοι οι άλλοι. Από τη στιγμή που τρέφει ανθρώπους, είναι ζήτημα εθνικής ανεξαρτησίας και κυριαρχίας. " ποιότητα των τροφίμων επηρεάζει τη δημόσια υγεία. " καλλιέργεια της γης επηρεάζει τον χωροταξικό σχεδιασμό, την προστασία του περιβάλλοντος, τη βιοποικιλότητα, τη διαχείριση των υδάτινων πόρων, την οργάνωση και τον πληθυσμό των αγροτικών περιοχών... αλλά εξακολουθεί να είναι μια παραγωγική δραστηριότητα.
<P>
H απαλλαγή από όλες τις προληπτικές αγροτικές πολιτικές είναι χειρότερη από έγκλημα: είναι ένα τεράστιο λάθος. Είναι πολύ κρίμα που, εκτός από λίγα θετικά στοιχεία, ο εισηγητής δεν αμφισβήτησε αυτήν τη λογική.
<SPEAKER ID="166" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Στη Σουηδία τόσο οι προηγούμενες όσο και η παρούσα κυβέρνηση έχουν κάνει θετικές δηλώσεις για τον επικείμενο "έλεγχο της υγείας" του μακροπρόθεσμου προϋπολογισμού της ΕΕ και της κοινής αγροτικής πολιτικής τα επόμενα χρόνια, με την ελπίδα ότι θα οδηγήσει σε πολύ σημαντικές αλλαγές και μεταρρυθμίσεις.
<P>
Τώρα βλέπουμε την πλειοψηφία των φεντεραλιστών στο Ευρωπαϊκό Κοινοβούλιο να εκφράζει την άποψη ότι οι αρχηγοί κρατών και κυβερνήσεων δεσμεύτηκαν το 2002 να διατηρήσουν τις αγροτικές χρηματοδοτήσεις του πρώτου πυλώνα στο ίδιο ακριβώς επίπεδο μέχρι το 2013 και ότι αυτή η δέσμευση πρέπει να τηρηθεί.
<P>
Πώς μπορεί η συμφωνία του 2002 να ερμηνεύεται με τόσο διαφορετικούς τρόπους; " πλειονότητα των Χριστιανοδημοκρατών/Συντηρητικών και των Σοσιαλδημοκρατών στο Ευρωπαϊκό Κοινοβούλιο πιστεύει ότι οι μεταρρυθμίσεις πρέπει να πραγματοποιηθούν μόνο μετά το 2013. Οι σουηδοί σοσιαλδημοκράτες και η "Συμμαχία για τη Σουηδία" έχουν πει σε ψηφοφόρους στη Σουηδία ότι οι μεταρρυθμίσεις θα εισαχθούν άμεσα στον μακροπρόθεσμο προϋπολογισμό, στη βάση του "ελέγχου υγείας" την περίοδο 2008-2009.
<P>
Ποια πλευρά ερμηνεύει σωστά τη συμφωνία του 2002;
<P>
" Λίστα του Ιουνίου πιστεύει κατηγορηματικά ότι οι μεταρρυθμίσεις της κοινής αγροτικής πολιτικής και η μείωση του κόστους της στον προϋπολογισμό της ΕΕ πρέπει να πραγματοποιηθούν αμέσως μετά την ολοκλήρωση του "ελέγχου υγείας". Όλες οι άλλες λύσεις θα συνιστούσαν προδοσία των ψηφοφόρων στα έξι κράτη μέλη που το 2005 δεν ήθελαν να επεκταθεί ο μακροπρόθεσμος προϋπολογισμός της ΕΕ.
<SPEAKER ID="167" NAME="Françoise Grossetête  " AFFILIATION="PPE-DE">
γραπτώς. - (FR) Υπερψήφισα την εν λόγω έκθεση, η οποία προτείνει συγκεκριμένα την εξέταση των ειδικών χαρακτηριστικών των περιφερειών που αντιμετωπίζουν δυσκολίες και των ευαίσθητων τομέων όπως η κτηνοτροφία, καθώς και την απλοποίηση των κανόνων για τους γεωργούς.
<P>
Ο στόχος είναι να βελτιωθεί η λειτουργία της κοινής αγροτικής πολιτικής με βάση την εμπειρία που έχει αποκτηθεί από το 2003, και να προσαρμοστεί αυτή στις νέες προκλήσεις και δυνατότητες που παρουσιάζονται το 2008 σε μία Ευρωπαϊκή Ένωση με 27 κράτη μέλη.
<P>
" έκθεση υποστηρίζει ότι οι άμεσες ενισχύσεις θα εξακολουθήσουν να είναι απαραίτητες και μετά το 2013, όχι μόνο στην περίπτωση προβλημάτων των αγορών, αλλά και για να αντισταθμιστούν οι υπηρεσίες που παρέχονται από γεωργούς στην κοινωνία και τα πολύ υψηλά πρότυπα σε ό,τι αφορά το περιβάλλον, την υγεία και την καλή διαβίωση των ζώων.
<P>
Αναφορικά με τη διαχείριση κινδύνων, η Επιτροπή θα πρέπει να λάβει ένα μήνυμα από το Σώμα σε αυτήν την έκθεση, υπό το πρίσμα της μελλοντικής μεταρρύθμισης της ΚΑΠ.
<P>
Πρέπει να αναπτυχθούν επειγόντως ιδιωτικά ή μικτά συστήματα ασφάλισης με δημόσια οικονομική ενίσχυση, διασφαλίζοντας ότι τα κράτη μέλη απολαμβάνουν ίσους όρους ανταγωνισμού. " Επιτροπή θα πρέπει να εξετάσει την εισαγωγή ενός ευρωπαϊκού συστήματος αντασφάλισης στο μέλλον για σχετικές με το κλίμα ή περιβαλλοντικές καταστροφές, ενώ τα μέτρα πρόληψης κινδύνων θα πρέπει να χρηματοδοτηθούν στο πλαίσιο του πρώτου πυλώνα (στήριξη των γεωργικών αγορών).
<SPEAKER ID="168" NAME="Marian Harkin  " AFFILIATION="ALDE">
γραπτώς. - (EN) Υποστηρίζω σθεναρά την αντίληψη ότι πρέπει να διασφαλίσουμε την κατάλληλη χρηματοδότηση για την αγροτική ανάπτυξη, καθώς πολλοί άνθρωποι που ζουν σε αγροτικές περιοχές δεν εμπλέκονται άμεσα στη γεωργία ούτε ημιαπασχολούνται στη γεωργία· προκειμένου να διασφαλιστεί ισορροπημένη περιφερειακή ανάπτυξη πρέπει να διασφαλίσουμε μια ισορροπία ανάπτυξης ανάμεσα στο αστικό και το αγροτικό κομμάτι. Ωστόσο, αυτό δεν πρέπει να γίνει εις βάρος του πρώτου πυλώνα. " ανάπτυξη των αγροτικών περιοχών αποτελεί από μόνη της αξιόλογο στόχο και δεν πρέπει να περιοριστεί, εξαρτώμενη από διαφοροποιημένες πιστώσεις.
<SPEAKER ID="169" NAME="Ian Hudghton  " AFFILIATION="Verts/ALE">
γραπτώς. - (EN) Υπερψήφισα την εύστοχη τροπολογία 29, η οποία ζητά από την Επιτροπή και τα κράτη μέλη να λάβουν μέτρα για την πρόληψη της δέσμευσης της αγοράς στα είδη διατροφής και του σχηματισμού καρτέλ από εταιρίες τροφίμων, και ελπίζω ότι θα αναληφθεί κάποια δράση για να αποτραπούν τα σούπερ-μάρκετ από το να εξαναγκάσουν τους παραγωγούς τροφίμων να αποδεχτούν οικονομικά μη βιώσιμες τιμές για τα προϊόντα τους. Στήριξα επίσης την τροπολογία 30, που επιζητά περισσότερους περιορισμούς στις καλλιέργειες ΓΤΟ, σημειώνοντας ότι είναι αδύνατον οι καλλιέργειες ΓΤΟ να συνυπάρχουν με τις συμβατικές και/ή οργανικές καλλιέργειες, ζητώντας την απόσυρση των ειδών ΓΤΟ που έχουν ήδη εισαχθεί από ορισμένα κράτη μέλη. Αυτή η δράση έχει ξεκάθαρη δημόσια υποστήριξη, όπως δείχνουν οι σφυγμομετρήσεις κοινής γνώμης που έχουν διεξαχθεί μέχρι τώρα.
<SPEAKER ID="170" NAME="Astrid Lulling  " AFFILIATION="PPE-DE">
γραπτώς. - (DE) Προκειμένου να αποφευχθεί η ανεπάρκεια και η ακρίβεια των τροφίμων υψηλής ποιότητας στην Ευρώπη, πολλοί άνθρωποι πρέπει πλέον να καταλάβουν ότι η γεωργία στην ΕΕ πρέπει να είναι ανταγωνιστική, βιώσιμη, πολυλειτουργική και περιεκτική, καθώς και ανταγωνιστική διεθνώς.
<P>
Εξακολουθούμε να χρειαζόμαστε την ΚΑΠ, η οποία πρέπει να διασφαλίσει ότι η γεωργία θα είναι αξιόπιστη, προβλέψιμη και σταθερή στο μέλλον.
<P>
" συμβιβαστική λύση επί της οποίας ψηφίζουμε σήμερα αποτελεί ένα αξιέπαινο δείγμα έργου από τον εισηγητή μας Lutz Goepel. Αυτή η συμβιβαστική λύση δεν με ικανοποιεί πλήρως, ωστόσο, κυρίως επειδή η προτεινόμενη διαφοροποίηση για πληρωμές άνω των 10 000 ευρώ, ακόμα και αν φαινομενικά είναι μόνο 1%, δεν μπορεί σε λογικά πλαίσια να αναμένεται από τους γεωργούς στη χώρα μου. Το γεγονός ότι αυτοί οι πόροι πρόκειται να επιστραφούν στις περιοχές στις οποίες προκύπτουν είναι μικρή παρηγοριά για τους μεμονωμένους γεωργούς. Φανταστείτε μόνο να έπρεπε να επιβάλουμε περικοπές μισθού σε υπαλλήλους του δημόσιου τομέα, για παράδειγμα.
<P>
Οι προτάσεις για ένα βασικό δίχτυ ασφαλείας και ένα σύστημα διαχείριση κρίσεων είναι ευπρόσδεκτες.
<P>
Πρέπει επίσης να γίνει σαφές ότι το άρθρο 69 δεν αποτελεί πανάκεια, παρότι είναι αποδεκτό να γίνεται μεγαλύτερη χρήση αυτών των ευκολιών για τη χρηματοδότηση μέτρων για την αρωγή, για παράδειγμα, των νέων γεωργών, της αναδάσωσης και των πρώιμων συγκομιδών.
<P>
Παρότι ακόμα δεν έχουμε δικαίωμα συναπόφασης στην αγροτική πολιτική, εντούτοις εφιστώ την προσοχή της Επιτροπής να μην είναι πολύ ισχυρογνώμων.
<SPEAKER ID="171" NAME="David Martin  " AFFILIATION="PSE">
γραπτώς. - (EN) Ο "έλεγχος υγείας" της ΚΑΠ θα αποτελέσει το έναυσμα για τη μελλοντική μεταρρύθμιση στον εν λόγω τομέα, και η έκθεση του Lutz Goepel σχετικά με τον "έλεγχο υγείας" με προβληματίζει ως προς την πλήρη στήριξή της. Ο "έλεγχος υγείας" θα πρέπει πραγματικά να αποβλέπει στη δημιουργία ενός τομέα προσανατολισμένου στην αγορά, που να είναι αφοσιωμένος στην αγροτική και περιβαλλοντική βιωσιμότητα. Πρέπει να ξεφύγουμε από το πνεύμα του προστατευτισμού και των ενισχύσεων που στρεβλώνουν την αγορά, που η σημερινή ΚΑΠ διευκολύνει. " πολιτική πρέπει επίσης να ενθαρρύνει τρίτες χώρες, ειδικά τις αναπτυσσόμενες χώρες, να συναλλάσσονται μαζί μας. Εξέφρασα αυτές τις ανησυχίες με τον τρόπο που ψήφισα.
<SPEAKER ID="172" NAME="Δημήτριος Παπαδημούλης  " AFFILIATION="GUE/NGL">
γραπτώς. - " αναθεώρηση της Κοινής Αγροτικής Πολιτικής χρειάζεται διαφορετικές προτεραιότητες και φυσικά περισσότερους πόρους για να επιτύχει. " εγκατάλειψη της γεωργικής γης και η μείωση της παραγωγής οδηγούν σε μαρασμό της υπαίθρου και υποβάθμιση του ρόλου του πρωτογενή τομέα στον κοινωνικό και οικονομικό ιστό. Διεκδικούμε μια ουσιαστική αναδιαμόρφωση της ΚΑΠ, με μέτρα που βοηθούν τους μικρούς και μικρομεσαίους αγρότες για να συνεχίσουν να παράγουν, διατηρώντας τον αγροτικό πληθυσμό, τη βιοποικιλότητα και προστατεύοντας το περιβάλλον και τη δημόσια υγεία. Ζητάμε κοινή πολιτική αγροτικής ασφάλισης, έναντι όλων των κίνδυνων - όχι μόνο καιρικών, αλλά και διατροφικών και κινδύνων ανισορροπίας της αγοράς. Εναντιωνόμαστε στην προτεραιότητα για εναρμόνιση των αγροτικών πολιτικών με τους στόχους και τις διαπραγματεύσεις του ΠΟΕ. Επιδιώκουμε μια αγροτική πολιτική που παρέχει ποιοτικά και φθηνά τρόφιμα για όλους, γι' αυτό καταψηφίζω την έκθεση αυτή.
<SPEAKER ID="173" NAME="Luís Queiró  " AFFILIATION="PPE-DE">
γραπτώς. - (PT) Όλες οι πολιτικές πρέπει ξεκάθαρα να ανταποκρίνονται σε μια ανάγκη και πρέπει να καλύπτουν αποτελεσματικά την ανάγκη αυτή. Δεδομένης της σημερινής κατάστασης σε ό,τι αφορά τις γεωργικές αγορές, τα καταναλωτικά πρότυπα, τις περιβαλλοντικές απαιτήσεις και τις μελλοντικές τάσεις, οι παραδοχές, οι έννοιες και οι κανόνες της κοινής αγροτικής πολιτικής πρέπει να επανεξεταστούν και να αναθεωρηθούν. Ο κεντρικός άξονας αυτής της μεταρρύθμισης πρέπει να περιλαμβάνει ορισμένες βασικές ιδέες, όπως η σημασία της βιωσιμότητας του αγροτικού κόσμου, η ανάγκη πρόληψης της εξαφάνισης της ευρωπαϊκής γεωργίας, τα εισοδήματα των γεωργών, η ανάγκη να εισέλθουν στην εν λόγω αγορά νέοι επιχειρηματίες και δημιουργικά μοντέλα παραγωγής και διαχείρισης, καθώς και τα συμφέροντα των καταναλωτών, που, αν και όλοι μας είμαστε καταναλωτές, πολύ συχνά δεν εκπροσωπούνται δυναμικά.
<P>
Παρά τα έμμεσα μειονεκτήματα που μπορεί να επιφέρει μια γενικευμένη πτώση των γεωργικών τιμών για ορισμένους τομείς της κοινωνίας, τόσο στις ανεπτυγμένες όσο και στις αναπτυσσόμενες οικονομίες, αυτή η μεταρρύθμιση θα έχει μια σειρά από πλεονεκτήματα (θα υπάρξει άμεσα υψηλότερη κατανάλωση μεταξύ ανθρώπων σε χώρες που γνωρίζουν επιταχυμένη ανάπτυξη) και πιθανά οφέλη, τα οποία πρέπει να ληφθούν υπόψη. Αυτή είναι η προσέγγιση που ελπίζω ότι θα υιοθετηθεί τόσο από τα θεσμικά όργανα της ΕΕ όσο και από τις εθνικές κυβερνήσεις.
<SPEAKER ID="174" NAME="Olle Schmidt  " AFFILIATION="ALDE">
γραπτώς. - (SV) Υπάρχουν δύο πράγματα που ένας υποστηρικτής της ΕΕ πρέπει να εξηγήσει (εάν όχι να υποστηρίξει) επιστρέφοντας στο σπίτι του και μιλώντας για το έργο του στην ΕΕ. Το ένα είναι η περιοδεία του Κοινοβουλίου που πηγαινοέρχεται στο Στρασβούργο. Το άλλο είναι το ζήτημα των γεωργικών ενισχύσεων. Και στις δύο περιπτώσεις το παρόν σύστημα είναι εξίσου αδύνατο να υποστηριχθεί - και να εξηγηθεί. Δεν υπάρχουν βάσιμοι λόγοι για τα ταξίδια μας στο Στρασβούργο. Επίσης, δεν υπάρχει κανένας λόγος οι φορολογούμενοι της ΕΕ να πρέπει να ενισχύουν τη βρετανική βασιλική οικογένεια, που είναι ένας από τους βασικούς δικαιούχους αυτήν τη στιγμή, ενώ την ίδια στιγμή αποκλείονται αφρικανοί παραγωγοί.
<P>
" έκθεση Goepel ακολούθησε εξολοκλήρου τη λάθος προσέγγιση· για αυτό, την καταψήφισα. Το έκανα αυτό κυρίως επειδή πιστεύω ότι οι προθέσεις της δείχνουν προς τη λάθος κατεύθυνση: περισσότερη άμεση στήριξη, λιγότερες μεταρρυθμίσεις, λιγότερος προσανατολισμός προς την αγορά. " Επιτροπή έχει σημειώσει αρκετή πρόοδο στη μετάβαση προς ένα πιο σύγχρονο σύστημα στήριξης της γεωργίας. Είναι λυπηρό το γεγονός ότι το Κοινοβούλιο δείχνει να θέλει να γυρίσει τον χρόνο πίσω.
<SPEAKER ID="175" NAME="Brian Simpson  " AFFILIATION="PSE">
γραπτώς. - (EN) Εξ ονόματος των βρετανών βουλευτών του Εργατικού Κόμματος, θέλω να εξηγήσω τους λόγους για τους οποίους ψηφίσαμε όπως ψηφίσαμε για αυτήν τη σημαντική έκθεση.
<P>
Πρώτον και κύριον, πιστεύουμε ότι χρειάζεται μια διεξοδική επανεξέταση της ΚΑΠ, ώστε να μπορέσουμε να απομακρυνθούμε από τις άμεσες ενισχύσεις στους γεωργούς προς ένα σύστημα που ενθαρρύνει την αγροτική βιωσιμότητα. Από την άποψη αυτή, θα θέλαμε να δούμε μια πλήρη αποσύνδεση των άμεσων ενισχύσεων, αλλά εκτιμούμε ότι πολλά κράτη μέλη έχουν μια δυσκολία ως προς αυτό.
<P>
Ένα βασικό σημείο για μένα είναι ότι η μεταρρύθμιση της ΚΑΠ δεν πρέπει να εκλαμβάνεται ως ένα ζήτημα των μεγάλων αγροκτημάτων εναντίον των μικρών αγροκτημάτων. Θα πρέπει να είναι ένα ζήτημα του αποδοτικού εναντίον του μη αποδοτικού.
<P>
Συνεπώς, εγώ και η αντιπροσωπεία του βρετανικού Εργατικού Κόμματος θα υπερψηφίσουμε τις τροπολογίες που τάσσονται υπέρ της αυξημένης χρηματοδότησης της αγροτικής ανάπτυξης, απελευθερώνοντας το εμπόριο με τις αναπτυσσόμενες χώρες, και θα καταψηφίσουμε τις τροπολογίες που επιδιώκουν να εφαρμόσουν μέτρα προστατευτισμού για τους γεωργούς της ΕΕ. Θα θέλαμε να δούμε την Επιτροπή να προτείνει την εξάλειψη της προοδευτικής μείωσης της προσαρμογής και να αντιμετωπίζει το ζήτημα των άμεσων ενισχύσεων με έναν πιο ριζοσπαστικό τρόπο.
<P>
Δεν θα καταψηφίσουμε την έκθεση, αλλά θα απέχουμε, με την ελπίδα όταν παρουσιαστούν οι νομοθετικές προτάσεις, το Κοινοβούλιο να αναγνωρίσει την ανάγκη για ριζικές μεταρρυθμίσεις.
<P>
(" παρέμβαση συντομεύτηκε κατ' εφαρμογή του άρθρου 163, παράγραφος 1, του Κανονισμού)
<SPEAKER ID="176" NAME="Catherine Stihler  " AFFILIATION="PSE">
γραπτώς. -(EN) " ανάγκη για μεταρρύθμιση της ΚΑΠ πρέπει να είναι σε εξέλιξη. Δυστυχώς, η έκθεση του Κοινοβουλίου δεν είναι αρκετά φιλόδοξη.
<SPEAKER ID="177" NAME="Daniel Strož  " AFFILIATION="GUE/NGL">
γραπτώς. - (CS) Αναφορικά με την έκθεση του κ. Lutz Goepel σχετικά με τον "έλεγχο υγείας" της ΚΑΠ, καθώς είμαι ένας από τους εκπροσώπους της Δημοκρατίας της Τσεχίας στο Ευρωπαϊκό Κοινοβούλιο, θεωρώ καθήκον μου να επιστήσω την αμέριστη προσοχή στα ακόλουθα γεγονότα. " πρόταση της Επιτροπής για αναθεώρηση της κοινής αγροτικής πολιτικής πρέπει να καταλήξει σε νομοθετικά κείμενα που θα καταθέσουν το Συμβούλιο και το Ευρωπαϊκό Κοινοβούλιο τον Μάιο του 2008 το αργότερο. " Δημοκρατία της Τσεχίας υποστηρίζει πλήρως μια ευρωπαϊκή γεωργία που να είναι δυναμική και επικεντρωμένη στη βιώσιμη ανάπτυξη των βιομηχανιών γεωργίας και τροφίμων, των οποίων οι προτεραιότητες είναι η εγγύηση τόσο της ασφάλειας των τροφίμων όσο και της ενεργειακή ασφάλειας. Για τη Δημοκρατία της Τσεχίας, η διαφοροποίηση και η προοδευτική μείωση των άμεσων ενισχύσεων είναι τα πιο ουσιώδη μέτρα μεταξύ εκείνων που είναι προς συζήτηση στην πορεία αναθεώρησης της ΚΑΠ.
<P>
Μέτρα όπως η προοδευτική μείωση -μείωση των άμεσων ενισχύσεων σύμφωνα με το μέγεθος των αγροκτημάτων- θα είχαν επιλεκτικό αντίκτυπο σε μερικά μόνο κράτη μέλη και αρνητικές επιπτώσεις στην ανταγωνιστικότητα του γεωργικού τομέα σε χώρες όπως η Δημοκρατίας της Τσεχίας. Ταυτόχρονα, αυτά τα μέτρα θα οδηγούσαν ξεκάθαρα στην οργανωτική διάλυση των αγροκτημάτων. Για αυτούς τους λόγους κυρίως είναι δύσκολο για τη Δημοκρατία της Τσεχίας να αποδεχτεί την τρέχουσα πρόταση για διαφοροποίηση και προοδευτική μείωση, και όχι μόνο η Δημοκρατία της Τσεχίας, υποθέτω.
<SPEAKER ID="178" NAME="Marianne Thyssen  " AFFILIATION="PPE-DE">
γραπτώς. - (NL) Στη Συνθήκη της Λισαβόνας οι πέντε στόχοι της ΚΑΠ παραμένουν αμετάβλητοι σε σχέση με τη σημερινή Συνθήκη. " Συνθήκη ορίζει, μεταξύ άλλων, την ανάγκη διασφάλισης λογικών τιμών. Αυτός ο στόχος είναι τώρα πιο σημαντικός από ποτέ για τους καταναλωτές.
<P>
Ένα άλλο πρόβλημα είναι η αποδοτικότητα της ευρωπαϊκής αγροτικής πολιτικής σήμερα. Εντέλει, δεν πρέπει να παραβλέπουμε την αρνητική πλευρά της σημερινής ΚΑΠ: οι γεωργοί πρέπει να μπορούν να εξασφαλίζουν ένα εισόδημα, καθώς και να εργάζονται αποδοτικά, ώστε οι νέοι άνθρωποι να συνεχίσουν να επιλέγουν μια σταδιοδρομία στη γεωργία.
<P>
Συχνά επαναλαμβάνω τα λόγια της κ. Fischer Boel, Επιτρόπου Γεωργίας και Αγροτικής Ανάπτυξης, η οποία λέει ότι δεν χρειάζεται να είναι κανείς άρρωστος για να κάνει έναν έλεγχο υγείας. Πρέπει να τολμήσουμε να αναρωτηθούμε κατά πόσο η σημερινή αγροτική πολιτική είναι προσαρμοσμένη στην ανάπτυξη της (παγκόσμιας) αγοράς και στις ανάγκες της ΕΕ των 27. Επίσης, η συζήτηση αναφορικά με τον "έλεγχο υγείας" είναι μια καθημερινή ευκαιρία για την αγροτική πολιτική να παραμείνει υπόλογη στην κοινή γνώμη.
<P>
Κυρίες και κύριοι, οι ευρωπαίοι πολίτες περιμένουν ασφάλεια των τροφίμων και ένα μερίδιο στην επισιτιστική κυριαρχία. Με αυτήν την έκθεση πρωτοβουλίας, το Κοινοβούλιο απλώνει τα χαρτιά του στο τραπέζι και παρουσιάζει ένα βάσιμο κείμενο στην Επιτροπή.
<SPEAKER ID="179" NAME="Γεώργιος Τούσσας  " AFFILIATION="GUE/NGL">
γραπτώς. - Νέα επίθεση κατά των μικρομεσαίων αγροτών αποτελούν οι προτάσεις για τον "έλεγχο υγείας" της ΚΑΠ.
<P>
Τα αποτελέσματα της αναθεώρησης της ΚΑΠ του 2003, τα βιώνει η μικρομεσαία αγροτιά με την αύξηση της ανεργίας από το ξεκλήρισμα χιλιάδων μικρομεσαίων αγροτών.
<P>
Στην Ελλάδα, η καπνοκαλλιέργεια μειώθηκε κατά 70%, έκλεισαν δύο από τα πέντε εργοστάσια ζάχαρης, το αγροτικό εισόδημα συρρικνώθηκε, αμπελώνες θα ξεπατωθούν.
<P>
Οι νέες προτάσεις της Επιτροπής αποσυνδέουν τις ενισχύσεις από την παραγωγή, μεταφέρουν πόρους των άμεσων ενισχύσεων για τους αγρότες στον δεύτερο πυλώνα, όπου δραστηριοποιούνται κύρια επιχειρηματίες, καταργούν πλήρως την παρέμβαση, μειώνουν τα αγροτικά κονδύλια από το 2009, επιταχύνοντας το ξεκλήρισμα της μικρομεσαίας αγροτιάς.
<P>
Τα μέτρα αυτά αποσκοπούν στη μεγαλύτερη στήριξη των μεγαλοκτηματιών και των πολυεθνικών επιχειρήσεων τροφίμων, ώστε με γρηγορότερους ρυθμούς να συγκεντρώσουν γη , παραγωγή και εμπορία των αγροτικών προϊόντων σε λίγα χέρια, οξύνοντας τις βασικές ανισότητες και αδικίες της ΚΑΠ (20% των εκμεταλλεύσεων λαμβάνουν 80% των επιδοτήσεων). Οι αναφορές για γεωργία που θα συμβάλλει στην προστασία του περιβάλλοντος είναι υποκριτικές, γιατί το ξερίζωμα χιλιάδων μικρομεσαίων αγροτών αυξάνει την ερήμωση των περιοχών, ενώ η χρήση φυτειών για βιοκαύσιμα θα συμβάλει στην αύξηση των τιμών των τροφίμων.
<P>
Καταψηφίζουμε τις προτάσεις της ΕΕ για τον "έλεγχο υγείας" της ΚΑΠ.
<SPEAKER ID="181" NAME="Edite Estrela  " AFFILIATION="PSE">
γραπτώς. - (PT) Υπερψήφισα την έκθεση της κ. Klaß σχετικά µε την κατάσταση των γυναικών στις αγροτικές περιοχές της Ευρωπαϊκής Ένωσης, επειδή θεωρώ ότι οι πολιτικές αγροτικής ανάπτυξης πρέπει να λαμβάνουν υπόψη τη διάσταση του φύλου. Με αυτόν τον τρόπο μπορούν να συμβάλουν στην επίτευξη των στόχων της Στρατηγικής της Λισαβόνας σε ό,τι αφορά την ανάπτυξη, την εκπαίδευση, την απασχόληση και την κοινωνική συνοχή.
<P>
Πιστεύω ότι οι γυναίκες διαδραματίζουν ουσιώδη ρόλο στην προώθηση της τοπικής και κοινωνικής ανάπτυξης. Γι' αυτό, οι προτάσεις για βελτίωση των συνθηκών διαβίωσης των γυναικών σε αγροτικές περιοχές, δημιουργώντας, για παράδειγμα, υποδομές εκπαίδευσης και κατάρτισης σε όλα τα επίπεδα, προωθώντας ίση πρόσβαση στην αγορά εργασίας, παρέχοντας κίνητρα για ενθάρρυνση της γυναικείας επιχειρηματικότητας και αναπτύσσοντας υψηλής ποιότητας κοινωνικές και υγειονομικές υπηρεσίες, είναι κεφαλαιώδεις για μια βιώσιμη αγροτική ανάπτυξη.
<SPEAKER ID="182" NAME="Ilda Figueiredo  " AFFILIATION="GUE/NGL">
γραπτώς. - (PT) Χαιρετίζουμε το γεγονός ότι έχουν εγκριθεί αρκετές τροπολογίες που βελτιώνουν την τελική έκθεση, συμπεριλαμβανομένης μίας από τις δικές μας προτάσεις που τονίζει την ανάγκη να δοθεί η μεγαλύτερη δυνατή αξία στην εργασία των γυναικών, μεταξύ αυτών και των γυναικών μεταναστών, που δεν προέρχονται από οικογένειες που έχουν στην κατοχή τους αγροκτήματα, αλλά προσφέρουν εργασία στα χωράφια και επηρεάζονται ιδιαιτέρως από τις διακρίσεις στον κόσμο της γεωργίας. Γι' αυτό, λοιπόν, υπερψηφίσαμε την εν λόγω έκθεση.
<P>
Ωστόσο, λυπούμαστε που δεν εγκρίθηκαν οι υπόλοιπες προτάσεις μας για την κατάσταση των γυναικών στις αγροτικές περιοχές. Αυτή η κατάσταση επηρεάζεται σοβαρά από τη γενική κατάσταση στη γεωργία και οι γυναίκες υφίστανται τις συνέπειες των άδικων μέτρων στην ΚΑΠ (κοινή αγροτική πολιτική), που έχουν οδηγήσει στην αυξανόμενη εγκατάλειψη των μικρών και μεσαίων εκμεταλλεύσεων και της βασιζόμενης στην οικογένεια γεωργίας.
<P>
Επομένως, εξακολουθούμε να τονίζουμε την ανάγκη για μια ενδελεχή αναθεώρηση της ΚΑΠ, με προτεραιότητα στην προστασία της βασιζόμενης στην οικογένεια γεωργίας και των μικρών και μεσαίων εκμεταλλεύσεων, προκειμένου να στηριχθεί η παραγωγή και να διασφαλιστούν τα εισοδήματα.
<SPEAKER ID="183" NAME="Genowefa Grabowska  " AFFILIATION="PSE">
γραπτώς. - (PL) Παρότι δεν υποτιμάμε τη σπουδαιότητα των πόλεων και των μεγάλων αστικών συγκροτημάτων, είναι σημαντικό να έχουμε υπόψη ότι το μεγαλύτερο μέρος της ευρωπαϊκής κοινωνικής και οικονομικής ζωής διαδραματίζεται στις αγροτικές περιοχές. Για τον λόγο αυτό με χαρά υποδέχτηκα την έκθεση της κ. Klaß σχετικά µε την κατάσταση των γυναικών στις αγροτικές περιοχές. " συζήτησή μας για το ζήτημα αυτό ταιριάζει απόλυτα με τη γενική συζήτηση που συνδέεται με τον εορτασμό της Παγκόσμιας "μέρας της Γυναίκας.
<P>
Υποστηρίζω τη βασική ιδέα που περιέχεται σε αυτήν την έκθεση, δηλαδή ότι η ανάπτυξη των αγροτικών περιοχών δεν μπορεί να βασίζεται αποκλειστικά στη γεωργία. Στόχος της αγροτικής πολιτικής της ΕΕ είναι να διασφαλίσει πραγματικά βιώσιμη ανάπτυξη για τις αγροτικές περιοχές, παρέχοντας έτσι στον τοπικό πληθυσμό, μεταξύ αυτών και στις γυναίκες, επιπρόσθετες ευκαιρίες για καλύτερη ανάπτυξη των δυνατοτήτων τους. Αυτό προϋποθέτει την ανάληψη εκ μέρους των γυναικών ενός πιο σημαντικού ρόλου στη ζωή των τοπικών κοινοτήτων, συμμετέχοντας στη δημιουργία νέων επιχειρήσεων και στον αναπτυσσόμενο τομέα παροχής υπηρεσιών.
<P>
Πρέπει να υπογραμμιστεί σθεναρά ότι η βασική αρχή που πρέπει να κυριαρχήσει σε ό,τι αφορά τον ορισμό της λειτουργίας των αγροτικών περιοχών είναι η ισότητα ευκαιριών μεταξύ ανδρών και γυναικών. Ένας από τους τρόπους με τους οποίους μπορεί αυτό να εκτιμηθεί είναι με την πρόσβαση των γυναικών στην αγορά εργασίας. Δυστυχώς, οι δείκτες γυναικείας απασχόλησης είναι πολύ χαμηλοί στις αγροτικές περιοχές, επειδή οι γυναίκες που εργάζονται σε αγροκτήματα δεν συνυπολογίζονται πάντα ως μέρος του εργατικού δυναμικού. Αυτές οι γυναίκες έχουν επίσης λιγότερες ευκαιρίες για αμειβόμενη εργασία από τις γυναίκες σε αστικές περιοχές.
<P>
Αυτή η δυσμενής κατάσταση μπορεί να διορθωθεί μόνο μεταβάλλοντας τη νοοτροπία του τοπικού πληθυσμού και μέσα από τα νέα οικονομικά κίνητρα που κάνει διαθέσιμα η ΕΕ ακριβώς στις αγροτικές περιοχές.
<SPEAKER ID="184" NAME="Ian Hudghton  " AFFILIATION="Verts/ALE">
γραπτώς. - (EN) Υποστήριξα την έκθεση Klaß, η οποία ασχολείται με πολλά σημαντικά ζητήματα που αντιμετωπίζουν οι γυναίκες στις αγροτικές περιοχές μας. Οι χαμηλές αμοιβές, η έλλειψη προσβάσιμων υπηρεσιών όπως η παιδική μέριμνα, και ο κοινωνικός αποκλεισμός είναι ζητήματα που είναι πολύ συνηθισμένα στις αγροτικές κοινότητες. Τα κράτη μέλη πρέπει να εργαστούν για να διασφαλίσουν την αντιμετώπιση αυτών των ζητημάτων και ότι οι συνθήκες διαβίωσης στις αγροτικές κοινότητες είναι δίκαιες για όλους τους πολίτες μας.
<SPEAKER ID="185" NAME="Jörg Leichtfried  " AFFILIATION="PSE">
γραπτώς. - (DE) Είμαι υπέρ των μέτρων για την αρωγή των γυναικών στις αγροτικές περιοχές, διότι αυτή η ιδιαίτερη ομάδα επηρεάζεται σοβαρά από την ανεργία και, ως εκ τούτου, από τη φτώχεια και τον πιθανό κοινωνικό αποκλεισμό.
<P>
Όπως αναφέρθηκε από την κ. Klaß στην έκθεσή της, η περιφερειακή πολιτική και η ανάπτυξη αυτών των συχνά μειονεκτουσών περιοχών και των πληθυσμών τους συγκαταλέγονται μεταξύ των πολιτικών προτεραιοτήτων της Ευρωπαϊκής Ένωσης. Δεδομένου ότι τα δικαιώματα των γυναικών για ίσες ευκαιρίες υπονομεύονται ακόμα και σε οικονομικά ευημερούσες περιοχές, είναι ουσιώδες να παρασχεθεί υποστήριξη στις γυναίκες σε φτωχότερες αγροτικές περιοχές και να αξιοποιηθούν οι ευκαιρίες τους για συμμετοχή στην επαγγελματική ζωή.
<P>
Θα ήθελα να επιστήσω ιδιαιτέρως την προσοχή στους σημερινούς ανεπαρκείς κανονισμούς για ασφαλιστική κάλυψη των βοηθούντων συζύγων, η πλειονότητα των οποίων είναι γυναίκες. Εδώ απαιτείται μια ταχεία και αποτελεσματική τροποποίηση του νόμου. " έλλειψη νομικού καθεστώτος αναφορικά με το δικαίωμα στη μητρότητα και την αναρρωτική άδεια, ειδικά για τις αυτοαπασχολούμενες γυναίκες και βοηθούσες συζύγους, πρέπει επίσης να βελτιωθεί.
<SPEAKER ID="186" NAME="David Martin  " AFFILIATION="PSE">
γραπτώς. - (EN) Χαιρετίζω την έκθεση της Christa Klaß σχετικά με την κατάσταση των γυναικών στις αγροτικές περιοχές της ΕΕ. " προσπάθεια να μειωθεί η γυναικεία μετανάστευση από τις αγροτικές ζώνες έχει την αμέριστη υποστήριξή μου. Με την εισαγωγή μέτρων για την αναγνώριση, την προστασία και την προώθηση του ρόλου των γυναικών στον αγροτικό τομέα δεν θα βελτιώσουμε μόνο την ισότητα μεταξύ ανδρών και γυναικών σε αυτές τις περιοχές, αλλά θα τονώσουμε την οικονομική ανάπτυξη και θα ενθαρρύνουμε τη βιώσιμη ανάπτυξη στον τομέα. Υπερψήφισα την έκθεση.
<SPEAKER ID="188" NAME="Véronique Mathieu  " AFFILIATION="PPE-DE">
γραπτώς. - (FR) " ισότητα των φύλων στις αγροτικές περιοχές πρέπει να προκαλεί μεγαλύτερο ενδιαφέρον από την πλευρά της ΕΕ. " κατάσταση των δικαιωμάτων των γυναικών, μάλιστα, και η θέση τους εντός των αγροτικών κοινωνιών απαιτούν πολύ μεγαλύτερη αποφασιστικότητα από τα κράτη μέλη και την Επιτροπή.
<P>
Από τη μία πλευρά, οι γυναίκες υπόκεινται σε ένα ιδιαίτερα δυσμενές νομικό καθεστώς όταν εργάζονται στον γεωργικό τομέα ως βοηθούσες σύζυγοι. " Ευρωπαϊκή Επιτροπή πρέπει να σταματήσει αυτήν τη νομική ανισότητα, που στερεί από τις ευρωπαίες γυναίκες την πρόσβαση στην κοινωνική ασφάλιση, τη μητρότητα και την αναρρωτική άδεια, ή την απόκτηση συνταξιοδοτικών δικαιωμάτων σε περίπτωση διαζυγίου.
<P>
Από την άλλη πλευρά, υπάρχει ανεπαρκής υποστήριξη για οικονομικές πρωτοβουλίες και γυναικεία επιχειρηματικότητα. Τα κράτη μέλη πρέπει, για παράδειγμα, να προσφέρουν οικονομικά κίνητρα σε επιχειρήσεις που διαφοροποιούν την εργασία των γυναικών και με μια πιο γενική έννοια υποστηρίζουν την ανάπτυξη υποδομών και νέων τεχνολογιών σε αγροτικά περιβάλλοντα. Γενικότερα, η Επιτροπή πρέπει να διεξαγάγει πιο διεξοδική ανάλυση των προγραμμάτων που ενθαρρύνουν την αγροτική ανάπτυξη από τη γυναικεία σκοπιά.
<P>
Το 56% του πληθυσμού της ΕΕ διαμένει σε αγροτικές περιοχές. Θέλω να παράσχω την ολόψυχη υποστήριξή μου στις προτάσεις της έκθεσης της κ. Klaβ, επειδή οι γυναίκες μπορούν ασφαλώς να προσφέρουν τον δυναμισμό και τη δημιουργικότητά τους.
<SPEAKER ID="189" NAME="Lydia Schenardi  " AFFILIATION="NI">
γραπτώς. - (FR) " κατάσταση των γυναικών στις αγροτικές περιοχές έχει συζητηθεί πολλές φορές σε πάμπολλες διεθνείς διασκέψεις για τις γυναίκες (1975, 1980, 1985 και 1995), τη γεωργική μεταρρύθμιση και την αγροτική ανάπτυξη (1979) και για τον πληθυσμό (1994), καθώς και από την Ευρωπαϊκή Επιτροπή και το Κοινοβούλιο. " συσσώρευση κειμένων, ωστόσο, είναι μάλλον άσκοπη, αφού οι παρατηρήσεις είναι πάντα οι ίδιες: αύξηση στην "αρρενοποίηση" του αγροτικού πληθυσμού και καμία βελτίωση στην κατάσταση των συζύγων που βοηθούν στις γεωργικές εργασίες.
<P>
Είναι καιρός να αναπτυχθούν στρατηγικές που θα ανακόψουν την απομάκρυνση των γυναικών από τις αγροτικές περιοχές, ιδιαιτέρως των γυναικών με προσόντα. Είναι επίσης καιρός να ληφθεί υπόψη η ανάπτυξη των ευρύτερων κατευθυντηρίων γραμμών παγκοσμίως, ιδιαίτερα οι καταργήσεις ελέγχων στο εμπόριο και τα οικονομικά, και η ιδιωτικοποίηση της γεωργίας σε έναν αυστηρά ρυθμισμένο και βασισμένο σε ποσοστώσεις εμπορικό τομέα.
<P>
Οι καιροί αλλάζουν, όχι όμως οι νοοτροπίες και οι συνήθειες, που πολύ συχνά προτιμούν οι γυναίκες στη γεωργία να είναι απλώς συν-εργάτες ή άμισθοι υπάλληλοι, δουλεύοντας συχνά σε αυστηρά οικογενειακές επιχειρήσεις.
<P>
" έκθεση προτείνει αλλαγές και για αυτό λοιπόν θα την υπερψηφίσουμε.
<SPEAKER ID="191" NAME="Bernadette Bourzai  " AFFILIATION="PSE">
γραπτώς. - (FR) Θέλω να συγχαρώ τον Csaba Tabajdi για την εξαιρετική έκθεσή του, καθώς και για την έρευνα και τη συγκεφαλαίωση που διεξήγαγε με τόση επιτυχία.
<P>
Παρόλα αυτά, θέλω να δηλώσω ότι καταψήφισα την παράγραφο 27:
<P>
"27. Τονίζει, στο πλαίσιο αυτό, τη σπουδαιότητα της πράσινης γενετικής μηχανικής και ζητεί από τα κράτη μέλη και την Επιτροπή να καταβάλλουν περισσότερες προσπάθειες κατά την έρευνα των πιο εκσυγχρονισμένων τεχνολογιών στους τομείς των σπόρων και της φυτοπροστασίας ούτως ώστε να διασφαλιστεί ότι η παραγωγή βιοαερίου δεν θα ανταγωνίζεται την υψηλής ποιότητας παραγωγή τροφίμων και να μπορεί να αυξηθεί αισθητά η αναλογία βιομάζας ανά μονάδα έκτασης·"
<P>
Πιστεύω ότι τα βιοαέρια πρέπει να προέρχονται κυρίως από τα απόβλητα γεωργικής προέλευσης. Δεν τίθεται ζήτημα ανάπτυξης σπόρων ΓΤΟ και της φυτοπροστασίας προκειμένου να προωθηθεί μια εντατικότερη μορφή γεωργίας. Αυτό θα έβλαπτε το περιβάλλον και θα ματαίωνε όλα τα πλεονεκτήματα των βιοκαυσίμων. Όπως συμπεραίνει ο τίτλος της έκθεσης, πρέπει να ενθαρρύνουμε τη βιώσιμη γεωργία πάνω απ' όλα.
<P>
Θα είμαι υπεύθυνη για τη γνωμοδότηση της Επιτροπής Γεωργίας και Αγροτικής Ανάπτυξης για την πρόταση οδηγίας σχετικά με την προώθηση των ανανεώσιμων πηγών ενέργειας.
<SPEAKER ID="192" NAME="Ilda Figueiredo  " AFFILIATION="GUE/NGL">
γραπτώς. - (PT) Αυτή η έκθεση καλύπτει διάφορα σημαντικά ζητήματα και κάνει ορισμένες διαπιστώσεις τις οποίες υποστηρίζουμε. Συγκεκριμένα, συμφωνούμε ότι πριν από τη χρήση "αποκλειστικής" βιομάζας πρέπει πρώτα να χρησιμοποιήσουμε τις διάφορες πηγές αποβλήτων που έχουν ενεργειακή και οικονομική αξία, μειώνοντας κατ' αυτόν τον τρόπο ή επιλύοντας σοβαρά περιβαλλοντικά προβλήματα. Είναι επίσης καλό το ότι η έκθεση επιβεβαιώνει ότι το βιοαέριο έχει περισσότερες ενεργειακές δυνατότητες από τα υγρά βιοκαύσιμα, γεγονός που έχει παραβλεφθεί από την Ευρωπαϊκή Επιτροπή.
<P>
Ωστόσο, πιστεύουμε ότι ορισμένα ζητήματα θα έπρεπε να έχουν εξεταστεί με μεγαλύτερη λεπτομέρεια, ιδιαίτερα η διαφορά ανάμεσα στο βιοαέριο και το εξαιρετικά σημαντικό βιομεθάνιο, που αποτελεί βελτίωση του βιοαερίου. Πρέπει να υπάρξει σαφής διάκριση μεταξύ βιοαερίου και βιομεθανίου. Το δεύτερο μπορεί και πρέπει να παράγεται από μονάδες επεξεργασίας λυμάτων, χώρους υγειονομικής ταφής απορριμμάτων και βιομηχανικά απόβλητα, συν, φυσικά, κτηνοτροφικά λύματα. " Ελβετία και η Σουηδία ήδη παράγουν βιομεθάνιο και χρησιμοποιούν δίκτυα φυσικού αερίου για τη διανομή του. Στην περιοχή του Γκέτεμποργκ, στα νότια της Σουηδίας, υπάρχουν ήδη σχεδόν 4 500 οχήματα που κινούνται αποκλειστικά με βιομεθάνιο. Στις "ΠΑ υπάρχουν πολλοί παραγωγοί βιομεθανίου, το οποίο διανέμεται σε υγροποιημένη μορφή.
<P>
Τονίζουμε λοιπόν την ανάγκη η Ευρωπαϊκή Επιτροπή να αφιερώσει την πλήρη προσοχή της και προτεραιότητα στη χρηματοδότηση έργων βιομεθανίου σε όλη την Ευρώπη.
<SPEAKER ID="193" NAME="Duarte Freitas  " AFFILIATION="PPE-DE">
γραπτώς. - (PT) " έκθεση Tabajdi τονίζει τις δυνατότητες του βιοαερίου γεωργικής προέλευσης και προτείνει την υιοθέτηση οδηγίας για την παραγωγή βιοαερίου.
<P>
Υπερψήφισα την έκθεση Tabajdi επειδή πιστεύω ότι η χρήση βιοαερίου έχει δύο οφέλη: πρώτον, μπορεί να συμβάλει στην ασφάλεια και τη βιωσιμότητα του ενεργειακού εφοδιασμού της ΕΕ, και δεύτερον, δίνει τη δυνατότητα στους γεωργούς να αναπτύξουν νέες πηγές εισοδήματος.
<P>
" συμβολή του βιοαερίου στην επίτευξη των στόχων που τέθηκαν πρόσφατα από την Επιτροπή αναφορικά με τη συμβολή των ανανεώσιμων πηγών ενέργειας μέχρι το 2020 μπορεί να είναι πολύ σημαντική.
<SPEAKER ID="194" NAME="Bogusław Liberadzki  " AFFILIATION="PSE">
γραπτώς. - (PL) Υπερψήφισα την έκθεση σχετικά με τη βιώσιμη γεωργία και το βιοαέριο: ανάγκη αναθεώρησης της κοινοτικής νομοθεσίας.
<P>
Ο εισηγητής, κ. Tabajdi, πολύ σωστά επεσήμανε ότι είναι καιρός να αρχίσει η εκμετάλλευση των ενεργειακών δυνατοτήτων του βιοαερίου. Όπως επισημαίνει, το βιοαέριο μπορεί να αντικαταστήσει εντέλει το φυσικό αέριο.
<P>
Συμφωνώ με τη δήλωση ότι πρέπει να ενθαρρυνθούν οι επενδύσεις στην παραγωγή βιοαερίου από διαφορετικές πηγές, αξιοποιώντας κοινοτικούς πόρους που κατανέμονται στην περιφερειακή και αγροτική ανάπτυξη για τον σκοπό αυτό.
<SPEAKER ID="195" NAME="David Martin  " AFFILIATION="PSE">
γραπτώς. - (EN) Όπως επισημαίνεται στην έκθεση του κ. Tabajdi σχετικά με τη βιώσιμη γεωργία και το βιοαέριο, υπάρχουν μεγάλες δυνατότητες στο βιοαέριο, τις οποίες δεν έχει εκμεταλλευτεί ακόμα η ΕΕ. Υποστηρίζω την έκκληση προς την Επιτροπή να αναπτύξει μια συνεκτική πολιτική για το βιοαέριο. Είναι αναγκαίο να ενθαρρυνθεί η διαμόρφωση πολιτικής για το βιοαέριο σε όλη την ΕΕ, εάν θέλουμε η Ευρώπη να διαφοροποιήσει επαρκώς την ενεργειακή παραγωγή της. Μέσω του βιοαερίου έχουμε την ευκαιρία τόσο να αυξήσουμε την παραγωγή ανανεώσιμων πηγών ενέργειας όσο και να συμβάλουμε στη βιώσιμη οικονομική, γεωργική και αγροτική ανάπτυξη. Υποστηρίζω τις συστάσεις της έκθεσης.
<SPEAKER ID="196" NAME="Andreas Mölzer  " AFFILIATION="NI">
γραπτώς. - (DE) Οι εγκαταστάσεις βιοαερίου που λειτουργούν από μικρούς γεωργούς είναι μια λογική λύση: εδώ, η υδαρής κοπριά και άλλα απόβλητα μπορούν να χρησιμοποιηθούν για την παραγωγή βιοαερίου πριν γίνουν λίπασμα υψηλής ποιότητας ή συνδυαστούν με αποξήρανση ζωοτροφών, και στις δύο περιπτώσεις ολοκληρώνοντας τον οικολογικό κύκλο.
<P>
Μια αύξηση στη στήριξη για εγκαταστάσεις βιοαερίου πρέπει να απορριφθεί, ωστόσο, προκειμένου να αποκλειστεί το ενδεχόμενο τα υψηλής αξίας τρόφιμα να σπαταληθούν σε καύσιμα και παραγωγή ενέργειας. Σε καμία περίπτωση δεν πρέπει οι μεγάλες εταιρίες να ενοικιάζουν αγρούς αμειψισποράς από γεωργούς για την παραγωγή της αποκαλούμενης βιοενέργειας και των βιοκαυσίμων, με τη γη αυτή να χάνεται επομένως για την παραγωγή τροφίμων, οδηγώντας σε μια κατάσταση όπου θα κατακλυστούμε από μονοκαλλιέργειες, φυτοφάρμακα και γενετικές τεχνολογίες και θα χάσουμε την ικανότητά μας να είμαστε αυτάρκεις στην παραγωγή τροφίμων.
<P>
" βελτιστοποίηση των υπαρχόντων συστημάτων και η εισαγωγή διαδικασιών για την πιο αποτελεσματική χρήση αυτών των συστημάτων πρέπει να επικροτηθούν, όμως άλλα ζητήματα είναι προβληματικά για τους λόγους που αναφέρθηκαν, και για τον λόγο αυτό καταψήφισα την έκθεση.
<SPEAKER ID="197" NAME="Andrzej Jan Szejna  " AFFILIATION="PSE">
γραπτώς. - (PL) Υπερψήφισα την έκθεση του κ. Tabajdi σχετικά με τη βιώσιμη γεωργία και το βιοαέριο: ανάγκη αναθεώρησης της κοινοτικής νομοθεσίας.
<P>
Κατά την άποψή μου, υπάρχουν σημαντικοί οικονομικοί και περιβαλλοντικοί λόγοι για τη στήριξη μιας πρότασης ψηφίσματος του Ευρωπαϊκού Κοινοβουλίου σχετικά με τη βιώσιμη γεωργία και το βιοαέριο, ειδικά καθώς αυτό θα συνεπιφέρει την ανάγκη να διεξαχθεί μια πιο λεπτομερής μελέτη της κοινοτικής νομοθεσίας πάνω στο ζήτημα.
<P>
Αυτό αποτελεί σημαντική πρόοδο προς την επίτευξη του στόχου που έχει καθοριστεί από την Ευρωπαϊκή Επιτροπή στη Λευκή Βίβλο αναφορικά με την αύξηση της ποσότητας της ενέργειας που εξασφαλίζεται από ανανεώσιμες πηγές από 6% το 1995 σε 12% το 2010.
<P>
" δυνατότητα ανάκτησης του βιοαερίου από φυσικά υλικά, όπως η ετήσια κοπριά δεν έχει αξιοποιηθεί ακόμα πλήρως. Εάν η παραγωγή τέτοιου βιοαερίου εντεινόταν, όχι μόνο αυτό θα συνέβαλε στη μείωση των εκπομπών διοξειδίου του άνθρακα, αλλά θα βοηθούσε και στην αύξηση της ανταγωνιστικότητας, παρέχοντας στους γεωργούς πιθανές νέες πηγές εισοδήματος.
<P>
Πρέπει να υπενθυμίσουμε ότι πρόκειται για μία από τις φθηνότερες πηγές θερμικής ενέργειας. Θα βοηθούσε σημαντικά τα κράτη μέλη της Ένωσης, στην προσπάθειά τους να μειώσουν την εξάρτησή τους από τον εφοδιασμό φυσικού αερίου.
<P>
Στηρίζω τη στάση της Σοσιαλιστικής Ομάδας στο Ευρωπαϊκό Κοινοβούλιο, η οποία πιέζει την Ευρωπαϊκή Επιτροπή να ενσωματώσει τη νέα στρατηγική παραγωγής βιοαερίου στον μηχανισμό παρακολούθησης και εφαρμογής του πρωτοκόλλου του Κιότο με την πρώτη ευκαιρία.

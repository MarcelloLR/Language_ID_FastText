<CHAPTER ID="005">
Επικίνδυνα παιχνίδια που παρασκευάζονται στην Κίνα (συζήτηση)
<SPEAKER ID="045" NAME="Πρόεδρος">
" ημερήσια διάταξη προβλέπει τη δήλωση της Επιτροπής για τα επικίνδυνα παιχνίδια που παρασκευάζονται στην Κίνα.
<P>
Θα λάβουν τον λόγο δύο Επίτροποι.
<SPEAKER ID="046" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, τα παιχνίδια δεν είναι προϊόντα σαν όλα τα άλλα, παρά προορίζονται για την πιο ευάλωτη ομάδα καταναλωτών, και γι' αυτό είναι απόλυτα σαφές ότι ειδικά για τα παιχνίδια πρέπει να έχουμε τις υψηλότερες απαιτήσεις όσον αφορά την ασφάλεια των παιδιών. Για το θέμα αυτό τέθηκαν δικαίως αρκετά πολύ σοβαρά ερωτήματα που αφορούν τις πρόσφατες ανακλήσεις αμερικανικής επιχείρησης κατασκευής παιχνιδιών που απέσυρε η ίδια από την αγορά ελαττωματικά προϊόντα.
<P>
Θα ήθελα αρχικά να επισημάνω ότι, και στις δύο περιπτώσεις για τις οποίες μιλάμε, πρόκειται για προϊόντα που δεν ήταν εγκεκριμένα για την ευρωπαϊκή αγορά σύμφωνα με το ευρωπαϊκό δίκαιο. Φυσικά, στην Ευρώπη απαγορεύονται εδώ και πολύ καιρό τα παιχνίδια με χρώματα που περιέχουν μόλυβδο - αντίθετα με ό,τι συμβαίνει στην Αμερική. Επίσης, στην Ευρώπη απαγορεύονται φυσικά εδώ και πολύ καιρό τα παιχνίδια με μαγνητικά ή άλλα επικίνδυνα μέρη που μπορούν να αποσπαστούν. Αυτό δηλαδή με το οποίο ασχολούμαστε δεν αποτελεί πρόβλημα που αφορά το ισχύον δίκαιο -μολονότι θα έρθω και στο ισχύον δίκαιο, στο οποίο πρέπει επίσης να αλλάξουν κάποια πράγματα- αλλά πρόβλημα της εφαρμογής και της τήρησης του ισχύοντος δικαίου.
<P>
Για τα προϊόντα που χρησιμοποιούμε καθημερινά δεν υπάρχει απόλυτη ασφάλεια. Ούτε ο καλύτερος νομοθέτης του κόσμου δεν μπορεί να εγγυηθεί πως δεν θα εμφανιστούν σφάλματα στην παραγωγή, και πως δεν θα εμφανιστεί κάποιο πρόβλημα σε κάποιο σημείο της αλυσίδας εφοδιασμού, που σήμερα είναι οργανωμένη σε διεθνές επίπεδο. Ακόμα, ούτε ο καλύτερος νομοθέτης του κόσμου δεν μπορεί να εμποδίσει να γίνεται εμπόριο με εγκληματική πρόθεση και πρόθεση εξαπάτησης.
<P>
Σας υπενθυμίζω την περίπτωση του θανάτου τριών ανθρώπων στην Ελλάδα εξαιτίας της χρησιμοποίησης ελαττωματικού ατμοσίδερου. Αυτό το ατμοσίδερο δεν έφερε μόνο το ευρωπαϊκό σήμα CE, αλλά και ειδικό γερμανικό σήμα ασφαλείας. Παρ' όλα αυτά, δεν ήταν ασφαλές, και ο λόγος είναι πως επρόκειτο προφανώς για απομίμηση. Κανένας νομοθέτης στον κόσμο δεν μπορεί να κάνει κάτι γι' αυτό. Είναι ευθύνη των κατασκευαστών και εκείνων που πρέπει να φροντίζουν, ώστε ο κατασκευαστής να τηρεί τους ισχύοντες κανόνες, δηλαδή των αρχών επιτήρησης της αγοράς των κρατών μελών. Δεν υπάρχει ευρωπαϊκό σύστημα επιτήρησης της αγοράς. Αυτό συνιστά αποκλειστική ευθύνη των κρατών μελών.
<P>
Θα ήθελα να σας επισημάνω ότι στην πραγματικότητα αντιμετωπίζουμε εδώ ένα πρόβλημα που έχει πολύ στενή σχέση με την οικονομική παγκοσμιοποίηση. Σήμερα έχουμε να κάνουμε με αλυσίδες εφοδιασμού οργανωμένες σε παγκόσμιο επίπεδο. Έχουμε να κάνουμε με επιχειρήσεις που υφίστανται πίεση εξαιτίας των δαπανών με αποτέλεσμα να ασκούν στη συνέχεια παρόμοια πίεση στους προμηθευτές τους κάνοντάς τους να προσφέρουν όλο και πιο χαμηλές τιμές. Ο κίνδυνος να αποβεί αυτό σε κάποιο σημείο εις βάρος της ασφάλειας είναι πάρα πολύ μεγάλος.
<P>
Γι' αυτό λέμε πάντα ότι, όσο πιο μεγάλη και διεθνής είναι η αλυσίδα εφοδιασμού, τόσο μεγαλύτερη είναι και η ευθύνη των επιχειρήσεων να εξασφαλίζουν ότι τηρούνται οι υφιστάμενες διατάξεις σε κάθε επιμέρους τμήμα της αλυσίδας εφοδιασμού. Αυτό δεν συνέβη για παράδειγμα στην περίπτωση των χρωμάτων που περιείχαν μόλυβδο στα παιχνίδια του αμερικανού κατασκευαστή. Εδώ ένας κινέζος προμηθευτής χρησιμοποίησε ένα χρώμα που δεν έπρεπε να έχει χρησιμοποιήσει. Έτσι έχουν στ' αλήθεια τα πράγματα.
<P>
Την πρωταρχική ευθύνη έχουν οι επιχειρήσεις: αυτές είναι υπεύθυνες για τη συμμόρφωση του προϊόντος τους με τις ισχύουσες ευρωπαϊκές διατάξεις. Μετά έρχεται η ευθύνη των κρατών μελών, που οφείλουν να φροντίζουν, ώστε να λειτουργεί η επιτήρηση της αγοράς. Και ύστερα είναι η σειρά μας ως ευρωπαίου νομοθέτη: πρέπει να φροντίζουμε να είναι απόλυτα σύγχρονη η νομοθεσία μας, να αναγνωρίζει έγκαιρα τους πιθανούς κινδύνους και να τους περιλαμβάνει στη νομοθεσία.
<P>
Αυτός είναι ο λόγος για τον οποίο η Επιτροπή άρχισε ήδη πριν από περισσότερα από δύο χρόνια να επανεξετάζει συστηματικά την υφιστάμενη οδηγία για τα παιχνίδια. " οδηγία αυτή είναι μία από τις πιο παλιές οδηγίες που προέκυψαν από την επονομαζόμενη νέα προσέγγιση. Είναι προφανές ότι η αγορά παιχνιδιών έχει αλλάξει πάρα πολύ τα τελευταία είκοσι χρόνια, και γι' αυτό η νέα αυτή οδηγία θα ασχοληθεί με πολλούς νέους κινδύνους και ρίσκα και θα εξασφαλίσει την αποφυγή των κινδύνων με πολύ αυστηρούς κανόνες - για παράδειγμα όσον αφορά τη χρησιμοποίηση χημικών ουσιών στα παιχνίδια. " οδηγία θα παρουσιαστεί στον νομοθέτη πριν ακόμα από το τέλος του χρόνου.
<P>
Εκτός αυτού, σας παρουσιάσαμε ήδη στις αρχές του 2007 ολόκληρη δέσμη μέτρων για την ενίσχυση της επιτήρησης της αγοράς και την καλύτερη προστασία του σήματος CE. Επιτρέψτε μου στο σημείο αυτό να πω κάτι για το σήμα CE: το σήμα αυτό λέει ότι ο κατασκευαστής -είτε ένας ευρωπαίος κατασκευαστής είτε ένας κατασκευαστής εκτός Ευρώπης που θέλει να διαθέσει προϊόντα στην Ευρώπη- εγγυάται απόλυτα ότι το προϊόν του τηρεί πλήρως τους κανόνες που ισχύουν στην Ευρώπη. Ο κατασκευαστής το εγγυάται με το σήμα CE. Αυτή είναι η σημασία αυτού του σήματος.
<P>
Υπάρχει ολόκληρη σειρά περιπτώσεων στις οποίες ο κατασκευαστής δεν μπορεί να χρησιμοποιήσει το σήμα CE βάσει δικής του δήλωσης και ελέγχου, αλλά χρειάζεται πιστοποίηση τρίτου φορέα. Αυτό ισχύει, όταν η ελαττωματική λειτουργία του προϊόντος θα μπορούσε να θέσει σε κίνδυνο τον χρήστη. Σε αυτήν την περίπτωση είναι ήδη υποχρεωτική η πιστοποίηση τρίτου φορέα. " λειτουργία αυτών των τρίτων, που ονομάζονται φορείς αξιολόγησης πιστότητας, μπορεί να βελτιωθεί σημαντικά. Έχουμε υποβάλει τις αντίστοιχες προτάσεις, και τις έχετε μπροστά σας ως ευρωπαίος νομοθέτης.
<P>
Ως προς τα παιχνίδια, η Επιτροπή και εσείς ως νομοθέτης πρέπει τώρα να αποφασίσουμε για ένα πολύ δύσκολο ζήτημα: θέλουμε να περάσουμε στο να πρέπει κάθε επιμέρους παιχνίδι που φθάνει στην αγορά να πιστοποιείται από τρίτο φορέα, ή θέλουμε να αφήσουμε τα πράγματα όπως είναι, δηλαδή να αναλαμβάνουν οι κατασκευαστές την εγγύηση με τη χρησιμοποίηση του σήματος CE και συνακόλουθα και την ευθύνη; Εδώ πρέπει να προσθέσω ότι, σύμφωνα με τη νομοθεσία που ισχύει σήμερα, οι κατασκευαστές πρέπει να μπορούν να παρουσιάζουν ανά πάσα στιγμή εκτεταμένη τεκμηρίωση για το γεγονός ότι χρησιμοποίησαν σύννομα το σήμα CE. Ή μήπως θέλουμε να ακολουθήσουμε έναν άλλο δρόμο, ορίζοντας στη νέα οδηγία για τα παιχνίδια ορισμένα είδη παιχνιδιών για τα οποία θα είναι υποχρεωτική η πιστοποίηση από τρίτο φορέα;
<P>
Δεν θέλω να κρύψω ότι βλέπω με μεγάλη συμπάθεια αυτήν την τελευταία λύση. Θα σας δώσω ένα παράδειγμα: τι θα κάνουμε με όλα αυτά τα παιχνίδια που περιέχουν τσιπ; Τα τσιπ είναι επικίνδυνα, αν τα παιδιά τα βάλουν στο στόμα τους. Πρέπει να εξασφαλιστεί ότι τέτοια τμήματα παιχνιδιών δεν μπορούν σε καμία περίπτωση να αποτελέσουν κίνδυνο για τα παιδιά. Αν δεν θέλουμε να πάρουμε από τα παιδιά τα Game Boy τους -και δεν νομίζω ότι υπάρχει κανείς που να έχει τέτοια πρόθεση- τότε προφανώς η μόνη δυνατότητα είναι να καταστεί εδώ υποχρεωτική η πιστοποίηση τρίτου φορέα. Προς τα εκεί κατευθύνονται οι σκέψεις της Επιτροπής, και ελπίζω ότι αυτή η συζήτηση θα μας δώσει και μια εικόνα για τις σκέψεις του Κοινοβουλίου για το ζήτημα αυτό.
<P>
Το τελευταίο σημείο που θέλω να αναφέρω είναι μία παράκληση προς τους κατασκευαστές και τις ενώσεις καταναλωτών: οι κατασκευαστές πρέπει να καταλάβουν ότι, όσο μεγάλη και να είναι η πίεση του κόστους, δεν τους απαλλάσσει από την ευθύνη να ελέγχουν πλήρως κάθε κομμάτι της διαδικασίας παραγωγής και της αλυσίδας εφοδιασμού τους. Όσο πιο διεθνείς γίνονται οι αλυσίδες παραγωγής και εφοδιασμού, τόσο μεγαλώνει η ευθύνη των επιχειρήσεων που δραστηριοποιούνται στην αγορά.
<P>
Επίσης, οι ενώσεις καταναλωτών θα προσέφεραν σημαντικό έργο αν ευαισθητοποιούσαν τον κόσμο για το ότι το φθηνό δεν είναι πάντα και καλό. Δεν είναι μόνο θέμα ασφάλειας αλλά και θέμα ποιότητας· πόσες φορές σας έχει συμβεί -ακόμα και σε παιχνίδια που ανοίγει το παιδί παίρνοντάς τα κάτω από το χριστουγεννιάτικο δέντρο- να παίζει το παιδί μια φορά μαζί τους και μετά να χαλάνε. Είναι βέβαια φθηνά, δεν είναι όμως καλά. Το φθηνό δεν είναι πάντα καλό, ούτε είναι πάντα ασφαλές. Αυτό σημαίνει πως ο καταναλωτής πρέπει να γνωρίζει ότι η τιμή ενός προϊόντος έχει συγκεκριμένη σχέση με την ποιότητα και την ασφάλεια του προϊόντος. Και με την ιδεολογία των χαμηλών τιμών που εξαπλώνεται σε ορισμένα τουλάχιστον κράτη μέλη, αυτό είναι θέμα που μου προξενεί όλο και μεγαλύτερη ανησυχία.
<P>
Συνοψίζοντας μπορώ να πω ότι η σημερινή ευρωπαϊκή νομοθεσία είναι οπωσδήποτε καλύτερη από αυτές που βλέπουμε σε άλλα μέρη του κόσμου, ότι μπορεί να βελτιωθεί και βελτιώνεται, και ότι όσον αφορά τα παιχνίδια εφαρμόζονται και πρέπει να εφαρμόζονται πολύ αυστηρά κριτήρια.
<SPEAKER ID="047" NAME="Meglena Kuneva">
μέλος της Επιτροπής. - (EN) Κυρία Πρόεδρε, με τιμά ειλικρινώς και με χαροποιεί το γεγονός ότι βρίσκομαι σήμερα εδώ μαζί με τον Αντιπρόεδρο Verheugen για να συζητήσουμε με το Κοινοβούλιο το κρίσιμο ζήτημα των επικίνδυνων προϊόντων και της ασφάλειας των προϊόντων. " Επιτροπή, όπως διαπιστώνετε, είναι ενωμένη ως προς την αντιμετώπιση αυτού του ζητήματος και είναι πρόθυμη να σας εκθέσει την άποψή της από δύο συμπληρωματικές οπτικές γωνίες.
<P>
" ανοικτή κοινωνία μας και η ανοικτή οικονομία μας προσφέρουν στους πολίτες δυνατότητες επιλογών οι οποίες ήταν απρόσιτες και/ή αδιανόητες πριν από μία μόνο γενιά. " πρόοδος που έχει συντελεστεί είναι, συνεπώς, τεράστια, όμως συνοδεύεται και από μια πρόκληση, όπως διαπιστώσαμε τους τελευταίους μήνες. Αναφέρομαι, βεβαίως, στις ανησυχίες σχετικά με την ασφάλεια των προϊόντων και, ειδικότερα, των παιδικών παιχνιδιών. Οι πολίτες πρέπει να έχουν τη βεβαιότητα ότι η ασφάλειά τους στηρίζεται σε ορθούς κανόνες, αποτελεσματικές και αυστηρές αρχές και υπεύθυνες επιχειρήσεις.
<P>
Θα ξεκινήσω αυτήν τη σύντομη παρουσίαση με λίγα λόγια σχετικά με τη νομοθεσία και την εφαρμογή της, καθόσον η πτυχή αυτή είναι κρίσιμης σημασίας. Φρονώ ότι το ισχύον ρυθμιστικό πλαίσιο για την ασφάλεια των καταναλωτικών προϊόντων στην ΕΕ είναι κατά βάση υγιές και θα ενισχυθεί από την εκκρεμούσα πρόταση της Επιτροπής σχετικά με τις οδηγίες νέας προσέγγισης. Αναφέρομαι ειδικότερα στην οδηγία για τη γενική ασφάλεια των προϊόντων, που θεσπίζει σύστημα ταχείας ανταλλαγής πληροφοριών (RAPEX), το οποίο προσφέρει ένα κατά βάση υγιές πλαίσιο. Διαθέτουμε ήδη το αναγκαίο νομικό πλαίσιο για την αντιμετώπιση επικίνδυνων προϊόντων που παράγονται είτε στην Κίνα είτε σε οποιαδήποτε άλλη χώρα. " πρόκληση όσον αφορά την εξασφάλιση μιας εσωτερικής αγοράς στην οποία διακινούνται ασφαλή προϊόντα έγκειται πρωτίστως στην αποτελεσματική εφαρμογή του ισχύοντος νομικού πλαισίου, και, αν διαβάσουμε ξανά προσεκτικά την οδηγία, την αρμοδιότητα της εφαρμογής έχουν τα κράτη μέλη. Οι αρχές εποπτείας της αγοράς και οι τελωνειακές αρχές των κρατών μελών έχουν καθήκον να διασφαλίζουν ότι δεν διοχετεύονται στην αγορά επικίνδυνα προϊόντα, ή ότι αυτά αποσύρονται ή ανακαλούνται. Τα κράτη μέλη πρέπει να επιβάλλουν αποτελεσματικές, αναλογικές και αποτρεπτικές ποινές για τις παραβιάσεις, ενώ γράφεται σαφώς στο άρθρο 7 της οδηγίας για τη γενική ασφάλεια των προϊόντων ότι αυτό είναι στην πραγματικότητα ευθύνη των κρατών μελών.
<P>
Βεβαίως, η επιβολή από τις δημόσιες αρχές λειτουργεί συμπληρωματικά μόνο στο καθήκον των επιχειρήσεων να σέβονται τις νομικές και ηθικές υποχρεώσεις τους, όπως δήλωσε νωρίτερα ο Επίτροπος Verheugen. Είναι ευθύνη των παραγωγών, των εισαγωγών και των διανομέων να διασφαλίζουν ότι διαθέτουν στην αγορά μόνο ασφαλή προϊόντα και να λαμβάνουν τα αναγκαία μέτρα, όταν διαπιστώνουν ότι υπάρχει κίνδυνος για την υγεία των καταναλωτών.
<P>
Επιτρέψτε μου να πω λίγα λόγια μόνο για ορισμένες πρόσφατες ανακλήσεις προϊόντων, οι οποίες βεβαίως μας απασχολούν πρωτίστως εν προκειμένω. Ως προς το θέμα, λοιπόν, των πρόσφατων ανακλήσεων επικίνδυνων προϊόντων, την Επιτροπή θα ανησυχούσε περισσότερο η σιωπή παρά η ανάληψη δράσης, και η διαφάνεια δημιουργεί εμπιστοσύνη. Γι' αυτό δεν μπορώ παρά να ενθαρρύνω τις εθνικές αρχές να εντείνουν την εποπτική δράση τους και να ενημερώνουν την Επιτροπή για τυχόν επικίνδυνα προϊόντα, και όχι να σιωπούν για διάφορους λόγους, όπως όταν δεν επιθυμούν να ενοχλήσουν το κοινό πριν από τα Χριστούγεννα ή προσπαθούν απλώς να χειριστούν διακριτικά το πρόβλημα.
<P>
Ασφαλώς, εξακολουθούν να υπάρχουν αναπάντητα ερωτήματα. Ενημερώνουν αρκετά γρήγορα οι επιχειρήσεις για τα προβλήματα; Ανταποκρίνονται πλήρως στις σχετικές προδιαγραφές οι μηχανισμοί εσωτερικού ελέγχου τους; Πώς μπορούμε να διασφαλίσουμε την ταχύτερη και αποτελεσματικότερη παρέμβαση των αρχών εποπτείας της αγοράς και την καλύτερη παρακολούθηση των ανακλήσεων προϊόντων; Παρ' όλα αυτά, οι πρόσφατες ανακλήσεις έδειξαν ότι μπορούν και πρέπει να υπάρξουν βελτιώσεις στο σύνολο της αλυσίδας εφοδιασμού των προϊόντων, περιλαμβανομένων, μεταξύ άλλων, του σχεδιασμού των προϊόντων, της διαχείρισης των προμηθευτών, της παρακολούθησης της διαδικασίας παραγωγής και του ελέγχου των τελικών προϊόντων.
<P>
Θέλω να αναφερθώ εν συντομία στις σχέσεις με την Κίνα και τις "νωμένες Πολιτείες. " Επιτροπή έχει επίσης αμφιβολίες για το κατά πόσο οι προσπάθειες που καταβάλλει η Κίνα είναι ικανοποιητικές. Κατά τη διάρκεια της πρόσφατης επίσκεψής μου στην Κίνα, το βασικό μήνυμα που μετέδωσα ήταν ότι η Ευρώπη δεν διακινδυνεύει και ούτε πρόκειται να διακινδυνεύσει την ασφάλεια των καταναλωτών. Υπογράμμισα αυτήν τη θέση και απέσπασα τη δέσμευση των κινεζικών αρχών για συγκεκριμένους στόχους προόδου. Δεν υπάρχει κανένα επιχείρημα από την οπτική της λειτουργίας της αγοράς που να μπορεί να αντιπαρατεθεί στην ανάγκη εγγύησης της ασφάλειας των προϊόντων και της ανθρώπινης ζωής. Είμαι έτοιμη να θέσω τις κινεζικές αρχές προ των ευθυνών τους, εφόσον δεν τηρήσουν τις δεσμεύσεις τους. Τον Οκτώβριο, αναμένω την έκθεση των κινεζικών αρχών, ενώ κάνω ό,τι μπορώ για να τις πείσω ότι δεν θα διστάσω να λάβω μέτρα, εάν δεν τηρήσουν αυτές τις δεσμεύσεις.
<P>
" εποικοδομητική συνεργασία με την Κίνα έχει ήδη αποδώσει καρπούς, όπως η ανάκληση των αδειών εξαγωγής ορισμένων προϊόντων που δεν τηρούσαν τις ενδεδειγμένες προδιαγραφές. Οφείλω να επισημάνω ότι παρέμεινα για τέσσερις ημέρες στην Κίνα, και, εντός των τεσσάρων αυτών ημερών, ανακλήθηκαν οι άδειες των δύο μεγαλύτερων επιχειρήσεων παραγωγής παιχνιδιών. Αυτό σημαίνει ότι η Ευρώπη προηγείται σημαντικά των άλλων αναπτυγμένων χωρών που αντιμετωπίζουν παρόμοια ζητήματα. Όπως γνωρίζετε, στις 16 Σεπτεμβρίου, η ομάδα εργασίας που συνέστησε ο Πρόεδρος των "ΠΑ εξέδωσε έκθεση στην οποία προβλέπονται παρόμοια μέτρα με αυτά που έχει ήδη λάβει η Ευρώπη για την προστασία της ασφάλειας των αγαθών. Βρισκόμαστε επίσης σε επαφή με τις αρχές ασφάλειας των καταναλωτικών προϊόντων και τους πολιτικούς ιθύνοντες των "νωμένων Πολιτειών με σκοπό την αμοιβαία ενίσχυση των μηνυμάτων μας προς την κινεζική κυβέρνηση. Έχω ήδη συζητήσει με την πρόεδρο της Επιτροπής Εσωτερικής Αγοράς και Προστασίας των Καταναλωτών, κ. McCarthy, σχετικά με τα αποτελέσματα της επίσκεψης της εν λόγω επιτροπής στις "νωμένες Πολιτείες. Την προσεχή εβδομάδα, όταν θα βρίσκομαι στις "νωμένες Πολιτείες, θα διερευνήσω τους τρόπους με τους οποίους μπορούμε να συνεργαστούμε. Σκοπός είναι να σταλεί ένα απολύτως σαφές μήνυμα στην κινεζική πλευρά. " παροχή επαρκών εγγυήσεων ως προς την ασφάλεια των προϊόντων δεν θα χρησιμοποιηθεί ως διαπραγματευτικό χαρτί στις σχέσεις με τον ένα ή τον άλλο οικονομικό συνασπισμό· αποτελεί αναγκαία προϋπόθεση για την πρόσβαση και στους δύο.
<P>
Θα ολοκληρώσω την ομιλία μου με τα επόμενα βήματα που σχεδιάζουμε. " Επιτροπή δεσμεύεται να καταβάλει κάθε δυνατή προσπάθεια, ώστε να διασφαλιστεί ότι τα παιχνίδια που θα πωλούνται την περίοδο των Χριστουγέννων δεν θα προκαλέσουν δυσάρεστες εκπλήξεις, και η δέσμευση αυτή είναι πολύ σαφής. Ίσως να χρειαζόμαστε ένα είδος χριστουγεννιάτικου συμφώνου με τους παραγωγούς, τους εισαγωγείς και όλες τις αρμόδιες αρχές των κρατών μελών, οι οποίες πρέπει να διασφαλίζουν την αυστηρή εφαρμογή του ρυθμιστικού πλαισίου, καθώς και με τις καταναλωτικές οργανώσεις. " Επιτροπή θα ενημερώνει τακτικά το Κοινοβούλιο για τις εξελίξεις, ειδικότερα ως προς την ολοκλήρωση της αποτίμησης της κατάστασης όσον αφορά την αξιολόγηση των ισχυρών σημείων και των αδυναμιών του ισχύοντος μηχανισμού ασφάλειας των καταναλωτικών προϊόντων στα μέσα Νοεμβρίου, καθώς και μετά την επικείμενη διάσκεψη κορυφής ΕΕ-Κίνας στα τέλη Νοεμβρίου. Στις αρχές Οκτωβρίου, στις τρεις του μηνός, θα πραγματοποιηθεί συνάντηση όλων των εθνικών αρχών στις Βρυξέλλες, στην οποία θα ανταλλάξουμε απόψεις σχετικά με το πώς εφαρμόζονται σε όλες τις χώρες οι οδηγίες σχετικά με την ασφάλεια. Έχουμε ήδη πραγματοποιήσει εκτεταμένες συνομιλίες με όλους τους κατασκευαστές παιχνιδιών, περιλαμβανομένης της εταιρείας Mattel, σχετικά με την ανταλλαγή πρακτικών. Όπως επεσήμανα προσφάτως στην Επιτροπή Εσωτερικής Αγοράς και Προστασίας των Καταναλωτών, η περίοδος που διανύουμε δεν προσφέρεται για σπασμωδικές αντιδράσεις. Μαζί με τον Αντιπρόεδρο Verheugen και σειρά συναδέλφων Επιτρόπων, θα εξασφαλίσουμε τις αναγκαίες, αναλογικές και κατάλληλες αντιδράσεις στα θέματα που έχουν προκύψει όσον αφορά την εμπιστοσύνη του κοινού προς τους διαχειριστές της συνολικής ασφάλειας των προϊόντων.
<P>
Παρότι ο Επίτροπος Verheugen ήταν πραγματικά πολύ λεπτομερής στην παρουσίασή του, επιτρέψτε μου να επισημάνω ότι, ως προς την αναθεώρηση της λεγόμενης δέσμης μέτρων νέας προσέγγισης, η ιδιαίτερη μέριμνα για την υγεία και την ασφάλεια των ευρωπαίων πολιτών μας επιβάλλει να διατηρήσουμε το συγκεκριμένο και επιτυχημένο σύστημα που θεσπίστηκε με την οδηγία για τη γενική ασφάλεια των προϊόντων. Έως τα τέλη του έτους, θα έχουμε εκπονήσει την πρώτη από τις εκθέσεις που οφείλουμε να καταρτίζουμε ανά τριετία σύμφωνα με την οδηγία, και θα διαπιστώσετε ότι αυτός ο μηχανισμός είναι πραγματικά αποτελεσματικός και στηρίζεται στην κοινοτική προσέγγιση, την αλληλεγγύη και την αναλογικότητα. Έχω επίσης εμπιστοσύνη στη θέση σας ότι πρέπει να δίνεται προτεραιότητα στην ασφάλεια και όχι σε μια προκρούστεια μορφή εκσυγχρονισμού, καθώς και στη θετική αντιμετώπιση από το Κοινοβούλιο του σχεδίου κανονισμού, στη μορφή που έχει σύμφωνα με την αρχική πρόταση της Επιτροπής.
<P>
Δεν πρέπει άλλωστε να λησμονούμε ότι αυτό δεν συμβαίνει για πρώτη φορά. Αν αναλογιστείτε πώς αντιμετωπίσαμε όλες τις δυσάρεστες καταστάσεις που εμφανίστηκαν στην αγορά σχετικά με την ασφάλεια των τροφίμων, μπορούμε σίγουρα να βελτιώσουμε τη θεσμική μας συνεργασία και να επιδιώξουμε το βέλτιστο δυνατό αποτέλεσμα σχετικά με την ασφάλεια των προϊόντων, καθόσον στον παγκοσμιοποιημένο κόσμο στον οποίο ζούμε δεν μπορούμε να συμπεριφερόμαστε σαν να είμαστε αποκομμένοι από τον υπόλοιπο κόσμο. Πρέπει να ασκήσουμε τον ελεγκτικό μας ρόλο και να διαβεβαιώσουμε τους ευρωπαίους πολίτες ότι η μέριμνα των κοινοτικών αρχών είναι η ίδια παντού και συμπληρώνει τις προσπάθειες των κρατών μελών.
<SPEAKER ID="048" NAME="Malcolm Harbour">
εξ ονόματος της Ομάδας PPE-DE. - (EN) Κυρία Πρόεδρε, υπάρχει ένα ιαπωνικό ρητό (τονίζω ότι πρόκειται για ιαπωνικό και όχι κινεζικό ρητό, ενόψει του θέματος που εξετάζουμε): "Κάθε πρόβλημα είναι ένα βουνό από θησαυρούς".
<P>
Νομίζω ότι το πρόβλημα με τη Mattel εστίασε στην πραγματικότητα την προσοχή στο σημαντικό έργο που επιτελούμε στο Κοινοβούλιο, ιδίως οι συνάδελφοί μου της Επιτροπής Εσωτερικής Αγοράς και Προστασίας των Καταναλωτών, σχετικά με ένα θέμα που παραδοσιακά θεωρείται ότι μάλλον στερείται ενδιαφέροντος, ότι αφορά τη ρύθμιση των αγορών προϊόντων, την εποπτεία της αγοράς και τη διαπίστωση της συμμόρφωσης. Τώρα όμως το κοινό αντιλαμβάνεται γιατί το έργο αυτό είναι σημαντικό, και ευελπιστώ ότι θα συνεχίσει να ενδιαφέρεται γι' αυτό.
<P>
Θέλω να ευχαριστήσω τα δύο μέλη της Επιτροπής για την παρουσία τους σήμερα στο Κοινοβούλιο και να τους υπενθυμίσω ίσως καταρχάς ότι έχει κατατεθεί προφορική ερώτηση, την οποία, νομίζω, περίμεναν και κάλυψαν τα περισσότερα από τα ερωτήματά μας, μου φαίνεται όμως ότι προπορευόμαστε σε κάποιο βαθμό. Θα δείτε το κείμενο επί του οποίου θα ψηφίσουμε αύριο, στο οποίο προσεγγίζονται με ευρύ τρόπο τα θέματα που άπτονται της ασφάλειας των προϊόντων, και ειδικότερα των παιχνιδιών, σε παγκόσμιο πλαίσιο.
<P>
Υπάρχει σειρά θεμάτων που αφορούν και τους δύο Επιτρόπους. Άκουσα με ικανοποίηση τη διαβεβαίωση του Επιτρόπου Verheugen ότι η οδηγία για τα παιχνίδια θα έχει κατατεθεί προς τα τέλη του έτους, όπως άλλωστε ζητούσε το Κοινοβούλιο. Χαίρομαι που μας εξέθεσε ορισμένες από τις σκέψεις της Επιτροπής, αλλά τον καλούμε να μοιραστεί ίσως μαζί μας περισσότερα στοιχεία σχετικά με τις σκέψεις αυτές. Δεν είμαστε απολύτως σίγουροι για την κατεύθυνση που επιθυμεί να ακολουθήσει. Αναφέρεται μάλλον σε διαφοροποιημένα πρότυπα για συγκεκριμένες περιοχές. Θα του πρότεινα να είναι προσεκτικός σε αυτό το θέμα. Δεν είμαι απολύτως πεπεισμένος, λόγου χάρη, ότι ένα παιχνίδι που περιέχει ένα μικροκύκλωμα είναι περισσότερο επικίνδυνο από ένα ποδήλατο, αλλά τον αφήνω να σκεφτεί κάπως περισσότερο αυτήν την πτυχή.
<P>
Επιτρέψτε μου απλώς να υπογραμμίσω ορισμένα από τα ζητήματα που θέλουμε να εξετάσουμε. Καταρχάς, η μεγάλη απογοήτευση της σημερινής μας συζήτησης είναι το γεγονός ότι δεν παρίσταται κανένας εκπρόσωπος του Συμβουλίου. Πολλώ δε μάλλον, όταν το Συμβούλιο διαδραματίζει, όπως γνωρίζουμε, κρίσιμο ρόλο όσον αφορά την αξιολόγηση των προϊόντων και τη συμμόρφωσή τους με τις προδιαγραφές.
<P>
Δεύτερον, συμφωνώ με την εκτίμηση των δύο Επιτρόπων ότι οι κατασκευαστές και οι παραγωγοί πρέπει να φέρουν την ευθύνη της διαχείρισης μιας αλυσίδας εφοδιασμού στο πλαίσιο της οποίας διενεργούν ελέγχους ποιότητας και διασφαλίζουν την παραγωγή προϊόντων σταθερά υψηλής ποιότητας.
<P>
Τέλος, φρονώ ότι οι καταναλωτές έχουν δικαίωμα σε περισσότερη και καλύτερη ενημέρωση. Δεν καταλαβαίνω γιατί διστάζουμε τόσο να πούμε στους καταναλωτές πού κατασκευάζονται τα προϊόντα. Το Συμβούλιο επεξεργάζεται επί του παρόντος πρόταση που αφορά επιλεγμένους τομείς. Φρονώ ότι η βιομηχανία παιχνιδιών πρέπει πραγματικά να εξετάσει σοβαρά την ανάπτυξη ενός κατάλληλου προτύπου για την ασφάλεια των παιχνιδιών, την εφαρμογή του οποίου θα διαχειρίζεται η ίδια, ώστε οι καταναλωτές να έχουν πραγματικά τη βεβαιότητα, όταν πραγματοποιούν τις αγορές τους αυτά τα Χριστούγεννα, ότι αγοράζουν ασφαλή και καλής ποιότητας παιχνίδια.
<SPEAKER ID="049" NAME="Evelyne Gebhardt">
εξ ονόματος της Ομάδας PSE. - (DE) Κυρία Πρόεδρε, θεωρώ ότι στην Ευρωπαϊκή Ένωση έχουμε οπωσδήποτε επιτύχει ήδη πολύ αυστηρά μέτρα ασφαλείας για τα προϊόντα. Συμφωνώ με τον κ. Verheugen ότι δεν μπορούμε ποτέ να επιτύχουμε πλήρη ασφάλεια. Όμως ο στόχος μας στην Ευρώπη πρέπει να είναι η μέγιστη δυνατή ασφάλεια, και δεν τον έχουμε επιτύχει ακόμα. Πρέπει να κάνουμε ακόμα πάρα πολλά για να πραγματοποιηθεί αληθινά ο στόχος αυτός. Οι ανακλήσεις που έγιναν -δεν πρόκειται μόνο για τη Mattel αλλά και για άλλους τους τελευταίους μήνες- έδειξαν ότι υπάρχει ακόμα μεγάλη ανάγκη δράσης στην Ευρωπαϊκή Ένωση, προκειμένου να είμαστε σίγουροι ότι το επίπεδο ασφάλειας των προϊόντων είναι το μέγιστο δυνατό.
<P>
Φυσικά, τρεις μήνες πριν από τα Χριστούγεννα η προσοχή μας είναι στραμμένη ειδικά στα παιχνίδια που πρέπει να είναι ιδιαίτερα ασφαλή. Τα παιδιά μας είναι το μέλλον μας, και πρέπει εδώ να δίνουμε μεγάλη προσοχή στην ασφάλεια. Γι' αυτό, είμαστε οπωσδήποτε πολύ δυσαρεστημένοι, γιατί περνά τόσος καιρός μέχρι να αναθεωρήσει επιτέλους η Επιτροπή την οδηγία για τα παιχνίδια. Ελπίζω ότι θα αποδειχθεί αληθές ότι θα έχουμε μέχρι το τέλος του χρόνου ή και νωρίτερα την αναθεώρηση της οδηγίας αυτής, για να μπορέσουμε πραγματικά να την εκσυγχρονίσουμε. Περιμένω με ανυπομονησία και τις προτάσεις που θα παρουσιαστούν, γιατί αυτό εξακολουθεί να είναι πολύ ασαφές.
<P>
Υπάρχει ένα ακόμα σημείο που είναι πολύ σημαντικό, συγκεκριμένα η επιβολή αυτής της νομοθεσίας. Και αυτό το έθιξαν οι Επίτροποι, και αποτελεί επίσης πρόβλημα. Τη Δευτέρα είχα την ευκαιρία να επισκεφτώ έναν οργανισμό πιστοποίησης και να δω και να διερευνήσω τα προβλήματα που υπάρχουν. Ένα πολύ σαφές πρόβλημα που επισημάνθηκε είναι πως το σήμα CE δεν έχει τα αποτελέσματα που υποσχόταν. Πρέπει να εργαστούμε γι' αυτό και ως εκ τούτου ζητάμε να υπάρχει ιδίως για τα παιχνίδια επιπλέον σήμανση ασφαλείας για να μπορούμε να εγγυηθούμε αυτήν την ασφάλεια.
<P>
Δεν αρκεί να γίνονται έλεγχοι, όταν τα προϊόντα βρίσκονται ήδη στο κατάστημα, αλλά πρέπει να γίνονται προηγουμένως. Οι έλεγχοι πρέπει να γίνονται νωρίτερα και πρέπει να είναι υποχρεωτικοί όπου αυτό είναι απαραίτητο, αυτό δε ισχύει ιδιαίτερα για τα παιχνίδια.
<P>
Το τρίτο και τελευταίο σημείο είναι το εξής: το σύστημα RAPEX πρέπει να βελτιωθεί. Αν εξετάσουμε τους αριθμούς, βλέπουμε ότι στον τομέα αυτόν παρουσιάζονται μεγάλες διαφορές ως προς τη δραστηριοποίηση των κρατών μελών. Νομίζω ότι πρέπει να απευθύνουμε έκκληση προς τα κράτη μέλη να βελτιώσουν και να προαγάγουν αυτό το σύστημα, προκειμένου να μπορούμε να προβαίνουμε στις απαραίτητες ανακλήσεις και να μπορούμε επίσης να απαγορεύουμε προϊόντα.
<SPEAKER ID="050" NAME="Toine Manders">
εξ ονόματος της Ομάδας ALDE. - (NL) Κυρία Πρόεδρε, χαίρομαι που εδώ παρευρίσκονται δύο μάλιστα Επίτροποι. Το γεγονός αυτό αποδεικνύει τη δυναμική προσέγγιση στο πρόσφατο πρόβλημα που προέκυψε με τη Mattel. Το πρόβλημα είναι βεβαίως διπλό, και αυτό μαρτυρείται και από το γεγονός ότι έχει λιγότερη σοβαρότητα, όταν αφορά την Κίνα, και από το γεγονός ότι η Mattel επίσης διέπραξε σφάλμα. Όπως είπα, αυτό το πρόβλημα είναι διπλό. Πιστεύω, καταρχάς -και εν προκειμένω επιθυμώ να επαναλάβω τα λόγια του Κλίντον- ότι οι πολιτικοί πρέπει πρώτα να σκέπτονται και αργότερα να ενεργούν. Τα λόγια αυτά ανήκουν στον Πρόεδρο Κλίντον, από μια προεκλογική συγκέντρωση πέρυσι, κατά την οποία είπε επίσης ότι δεν πρέπει να αγχωνόμαστε αμέσως όταν πιέζεται ένα κουμπί, όπως στην περίπτωση των παιχνιδιών. Και εγώ είμαι ένοχος για αυτό κατά περιστάσεις. Όταν συμβαίνει κάτι, εμείς οι πολιτικοί αγχωνόμαστε και αμέσως απαιτούμε αυστηρότερα μέτρα και ακριβέστερους κανονισμούς. Πιστεύω ότι πρέπει πρώτα να σκεπτόμαστε, προτού αναλαμβάνουμε δράση. Ευτυχώς, αυτό πράξαμε με τον εν λόγω κανονισμό μας.
<P>
Περνώ έτσι στο δεύτερο σημείο, γιατί δηλαδή το πρόβλημα της Mattel έχει επίσης μια θετική συνέπεια· συγκεκριμένα, θα εξετάσουμε σαφώς τη σημασία ενός σήματος συμμόρφωσης CE, ενός ποιοτικού σήματος που φανερώνει ασφάλεια, και τον τρόπο με τον οποίο μπορούμε να βελτιώσουμε το σήμα αυτό.
<P>
Συμφωνώ πλήρως με τον Επίτροπο Verheugen ότι ποτέ δεν μπορεί να επιτευχθεί ποσοστό 100% στην ασφάλεια και τη σιγουριά· ωστόσο -για να αναπτύξω τη σκέψη της κ. Gebhardt- οφείλουμε παρά ταύτα να επιδιώκουμε να επιτύχουμε 100% ασφάλεια. Εάν ένα προϊόν φέρει το σήμα συμμόρφωσης CE, τίθεται θέμα 100% νομικής ευθύνης, το οποίο ασφαλώς έχει μεγάλη σημασία για τον καταναλωτή. Εάν υφίσταται το σήμα συμμόρφωσης CE, ο καταναλωτής γνωρίζει ότι, εάν παρουσιασθεί πρόβλημα στο προϊόν που αγόρασε, θα μπορεί πάντοτε να προσφύγει στον κατασκευαστή ή τον εισαγωγέα.
<P>
Το ψήφισμα που θα τεθεί προς ψηφοφορία αύριο, κυρία Πρόεδρε, αφορά αυτό το ζήτημα ειδικώς. Έχω την αίσθηση ότι έχουμε προετοιμάσει ένα άριστο ψήφισμα· η επίβλεψη -και εδώ συμφωνώ απολύτως με την Επίτροπο Kuneva, η οποία λέει ότι δεν χρειαζόμαστε περισσότερη νομοθεσία, αλλά μάλλον ότι πρέπει να διευθετήσουμε την υπάρχουσα πιο ενεργά και πιο αποτελεσματικά- επιδέχεται βελτιώσεις. Δεν μπορούμε να αναθέτουμε στα κράτη μέλη να ασκούν έλεγχο σε τρίτες χώρες. Πιστεύω ότι, για να επιτευχθεί κάτι τέτοιο, επιβάλλεται συντονισμένη ευρωπαϊκή προσέγγιση σε συνεργασία με τα κράτη μέλη, και ευελπιστώ ότι η Επιτροπή θα καταβάλει τις ανάλογες προσπάθειες.
<P>
Συνεπώς, κυρία Πρόεδρε, πρέπει επίσης να γνωρίζουν με σαφήνεια ποια σήματα υπάρχουν. Έχουμε το σήμα συμμόρφωσης CE και, στο ψήφισμα, αιτούμαστε τη θέσπιση σημάνσεως για την ασφάλεια των παιγνιδιών, τουλάχιστον εις αντικατάστασιν όλων των υφισταμένων εθνικών σημάνσεων. Σκοπός δεν είναι να αναδειχθεί σειρά σημάτων, με αποτέλεσμα ο καταναλωτής να βλέπει το δέντρο αντί για το δάσος και συνεπώς να μην μπορεί πλέον να προβεί σε σαφή επιλογή, διότι έχω την εντύπωση ότι έτσι θα υπερβαίναμε τα σκοπούμενα όρια. " κατάσταση πρέπει να αποσαφηνισθεί και άλλο, με λιγότερους αλλά βελτιωμένους κανονισμούς. Αυτό πιστεύω ότι έχει πρώτιστη σημασία. Κατόπιν, ελπίζω να μπορέσουμε να εισηγηθούμε τη χρήση των σημάτων αυτών σε εθελοντικό επίπεδο, καθώς θα επιβάλλονται από την αγορά. Αφού χρειάζεται να επιβάλουμε υποχρεώσεις, εμείς ως ιθύνοντες πρέπει να διενεργούμε ελέγχους, και νομίζω ότι η αγορά, ο καταναλωτής, θα επιλέξει προπαντός την ασφάλεια και τη σαφή σήμανση. Εάν επρόκειτο να συμβεί κάτι τέτοιο, η Ομάδα μου και εγώ θα ήμασταν απολύτως ικανοποιημένοι με την απόφαση. Προσδοκούμε στην αναθεώρηση της οδηγίας για τα παιγνίδια, την οποία έχετε ήδη αναφέρει.
<SPEAKER ID="051" NAME="Hiltrud Breyer">
εξ ονόματος της Ομάδας Verts/ALE. - (DE) Κυρία Πρόεδρε, οι έλεγχοι και ένα νέο δάσος από σήματα δεν λύνουν το κύριο πρόβλημα. Ο έλεγχος είναι καλός, αλλά οι νόμοι είναι καλύτεροι. Δεν χρειαζόμαστε περισσότερη φαινομενική ασφάλεια και περισσότερη ψευδο-πολιτική δραστηριότητα ως αυτοσκοπό, αλλά καλύτερους νόμους και προδιαγραφές. Τα ΚΜΑ -χημικά που ταξινομούνται ως καρκινογόνα, μεταλλαξιογόνα ή τοξικά για την αναπαραγωγή- δεν έχουν ακόμα φύγει από τα παιδικά παιχνίδια. Τα παιχνίδια δεν πρέπει να γίνονται τοξικές παγίδες για τα παιδιά. Δεν πρέπει να φθάνουν στα χέρια των παιδιών ούτε καν ελάχιστες ποσότητες τοξικών ουσιών.
<P>
Κύριε Verheugen, θεωρώ απαράδεκτο το να τα βάζετε με τους κατασκευαστές και τους καταναλωτές για να αποσπάσετε την προσοχή από τη δική σας αποτυχία. Γνωρίζουμε ότι η νομική βάση, η οδηγία για τα παιχνίδια, δεν προστατεύει εδώ και πολλά χρόνια τα παιδιά από τα τοξικά παιχνίδια. " Επιτροπή το ξέρει αυτό. Μπορείτε να δείτε ότι η έκθεσή σας του 2004 είναι ένα ηχηρό χαστούκι, γιατί γράφει ξεκάθαρα ότι η οδηγία για τα παιχνίδια απέτυχε. Από το 2001 ζητάμε την αναθεώρηση της οδηγίας, πάντα όμως αναβάλλεται. Επίσης, δεν είναι αλήθεια ότι απαγορεύεται ο μόλυβδος στα παιχνίδια. Ουσιαστικά, δεν απαγορεύεται αυτός καθαυτός ο μόλυβδος στην οδηγία για τα παιχνίδια. Ή μήπως μπορεί να μας εξηγήσει η Επιτροπή γιατί δεν προέβη σε νομική ενέργεια ανάκλησης προϊόντος, αλλά η ανάκληση ήταν εθελοντική ενέργεια των κατασκευαστών παιχνιδιών;
<P>
Δεν πρέπει επομένως να συνεχίσουμε να υποκρινόμαστε απέναντι στον καταναλωτή ότι ελέγχουμε το πρόβλημα. Χρειαζόμαστε καλύτερη προστασία. Αυτό αδιαμφισβήτητα πρέπει να σημαίνει ότι πρέπει να αλλάξουμε τη βάση και να αντικαταστήσουμε τις προδιαγραφές που λείπουν με σαφείς νόμους και απαγορεύσεις. Είναι κυριολεκτικά παράλογο να επιτρέπεται να φτάνουν στα χέρια των παιδιών καρκινογόνες ουσίες. Εδώ ασφαλώς δεν βοηθούν οι βελτιωμένοι έλεγχοι. Ακριβώς γι' αυτόν τον λόγο πρέπει να κάνουμε τώρα αυστηρότερους τους νόμους και ύστερα να διεξαγάγουμε καλύτερους ελέγχους. Δεν πρέπει να επιτρέψουμε να δηλητηριάζονται τα παιδιά μας όταν παίζουν.
<SPEAKER ID="052" NAME="Eva-Britt Svensson">
εξ ονόματος της Ομάδας GUE/NGL. - (SV) Κυρία Πρόεδρε, στη συζήτηση για την ανάκληση των εν λόγω παιγνιδιών αναφέρθηκε αρκετές φορές ότι η ευθύνη για το γεγονός ότι επικίνδυνα παιγνίδια βρίσκονται στην αγορά βαραίνει τη χώρα κατασκευής, εν προκειμένω την Κίνα. Λυπάμαι που η συζήτηση δεν εστιάσθηκε περισσότερο στην ευθύνη που φέρουν οι εταιρείες εκείνες που αναθέτουν την παραγωγή σε χώρες όπως η Κίνα, και εν τοιαύτη περιπτώσει η Mattel. Δεν επιθυμώ να "φωτογραφίσω" τη συγκεκριμένη εταιρεία επικρίνοντάς την, διότι πάρα πολλές εταιρείες αναθέτουν την παραγωγή τους στο εξωτερικό. Το πράττουν, επειδή θέλουν να κρατούν το κόστος όσο το δυνατόν χαμηλότερα. Θέλουν να αυξάνουν τα κέρδη τους.
<P>
Ωστόσο οφείλουμε να αφιερώσουμε περισσότερο διάλογο στην ευθύνη που έχουν τέτοιες εταιρείες. Προσπαθούν να κρατήσουν το κόστος όσο γίνεται χαμηλότερα, χωρίς να αναλαμβάνουν συγχρόνως την ευθύνη ούτε για την ασφάλεια των καταναλωτών ούτε για τους υπαλλήλους που εργάζονται με αυτά τα επικίνδυνα προϊόντα. Πρέπει να ασκήσουμε πιέσεις στις εταιρείες, ώστε να αναγκασθούν να κατανοήσουν ότι, ως καταναλωτές, απαιτούμε ασφαλή προϊόντα τα οποία να μπορούμε να εμπιστευόμαστε. Απαιτούμε επίσης να κατασκευάζονται τα προϊόντα σε αξιοπρεπείς συνθήκες εργασίας, χωρίς κινδύνους για την υγεία και ασφάλεια των εργαζομένων.
<P>
Είναι ασφαλώς ιδιαίτερα τραγικό, όταν πληγώνονται παιδιά από επικίνδυνα προϊόντα. Πρέπει σαφώς να συστρατευθούμε, ώστε να σταματήσουμε κάτι τέτοιο οριστικά.
<SPEAKER ID="053" NAME="Bastiaan Belder">
εξ ονόματος της Ομάδας IND/DEM. - (NL) Κυρία Πρόεδρε, η Ευρωπαϊκή Ένωση και η Κίνα αποτελούν μείζονες αμοιβαίους εμπορικούς εταίρους. Αυτό σημαίνει ότι η Κίνα ενδέχεται να κληθεί να λογοδοτήσει για την προϊόντα των παρεχόμενων προϊόντων. " Ευρωπαϊκή Ένωση δεν μπορεί να αποδεχθεί την έλλειψη ασφαλείας στην ένδυση ή στα παιγνίδια. " Ένωση δεν πρέπει ποτέ να επιτρέψει στα οικονομικά της συμφέροντα στην Κίνα να έχουν τα πρωτεία έναντι των συμφερόντων του Ευρωπαίου καταναλωτή. " συζήτηση αυτή δείχνει για ακόμη μία φορά ότι ο ευρωπαίος καταναλωτής έχει εξασφαλίσει όχι μόνο χαμηλές τιμές αλλά, ακόμη περισσότερο, ποιότητα και ασφάλεια, όπως υπέδειξε και ο Επίτροπος Verheugen. Πόσω μάλλον, όταν διακυβεύεται η ασφάλεια των παιδιών.
<P>
Κατά τη συζήτηση αυτή, δεν θέλω να θίξω μόνο τους εισαγωγείς, αλλά κυρίως τους κινέζους κατασκευαστές. Δεν καθίσταται ζήτημα ασφαλείας μόνο εάν τα προϊόντα έρχονται στην Ευρώπη. " ασφάλεια πρέπει να λαμβάνεται υπόψη ως κατευθυντήρια αρχή σε όσο το δυνατόν πιο πρώιμο στάδιο εντός της αλυσίδας παραγωγής. Στο κάτω-κάτω, η ασφάλεια δεν αποτελεί πολυτέλεια ή ένα ωραίο πρόσθετο, ούτε εδώ, ούτε στην Κίνα. Καλώ το Συμβούλιο και την Επιτροπή να κομίσουν το μήνυμα αυτό στους κινέζους εμπορικούς εταίρους μας με σαφή και επιτακτικό τρόπο, τα δε λόγια της Επιτρόπου Kuneva ενισχύουν την πεποίθησή μου ότι θα γίνει αυτό· της εύχομαι αρκετή καρτερικότητα στο δύσκολο αυτό καθήκον.
<SPEAKER ID="054" NAME="Luca Romagnoli">
εξ ονόματος της Ομάδας ITS. - (IT) Κυρία Πρόεδρε, κυρίες και κύριοι, η Κίνα γνώριζε και ακόμη γνωρίζει για τους κινδύνους πολλών εκ των προϊόντων της, όχι μόνο των παιγνιδιών. " Κίνα μάς έχει διαβεβαιώσει κατά πλείστες περιστάσεις ότι η μεγάλη πλειονότητα των εξαγωγών της είναι σύμφωνη με τις ευρωπαϊκές προδιαγραφές, ωστόσο οι καταναλωτές ελάχιστα εμπιστεύονται τα κινεζικά προϊόντα.
<P>
Στην έκθεση της Επιτροπής το 2006 για τα επικίνδυνα προϊόντα αναδεικνύεται αύξηση σε επικίνδυνες παραβάσεις, με αφορμή παιγνίδια, συσκευές για το στέγνωμα των μαλλιών και αναπτήρες. Τα παιγνίδια είναι, όντως, τα προϊόντα με τις περισσότερες πλημμέλειες, και η Κίνα είναι η χώρα με τις περισσότερες παραβάσεις. " Επίτροπος Kuneva προειδοποίησε ότι, εάν η Κίνα δεν ανταποκριθεί στις απαιτήσεις της ΕΕ, το επόμενο βήμα θα είναι να απαγορευθεί η εισαγωγή μερικών κινεζικών προϊόντων.
<P>
Πιστεύω ότι πρέπει να ενισχύσουμε τους τελωνειακούς φραγμούς, διότι η ΕΕ πρέπει να προστατεύει όχι μόνο τους καταναλωτές, όχι μόνο τη βιομηχανία της, πρέπει όχι μόνο να στηρίζει τον ελεύθερο ανταγωνισμό μέσω ίσων ευκαιριών πρόσβασης στην αγορά, αλλά πρέπει επίσης να λαμβάνει δράση για κοινωνικούς και περιβαλλοντικούς λόγους, όσον αφορά την ιδιαίτερα κερδοσκοπική παραγωγή της κινεζικής βιομηχανίας.
<P>
Χρειαζόμαστε ελέγχους όχι μόνο για την τελική ποιότητα ενός προϊόντος, αλλά και ένα σαφές σήμα προελεύσεως και διενέργεια ελέγχων, προτού να επιτρέπεται η διανομή κινεζικών προϊόντων εντός της εσωτερικής αγοράς, για τις προδιαγραφές ασφαλείας και τις συνθήκες υπό τις οποίες κατασκευάζονται τα προϊόντα στον τόπο προελεύσεώς τους· ειδάλλως, οι θεσμοί θα εξακολουθήσουν να είναι συνεργοί στις περιβαλλοντικές καταστροφές, στην κοινωνική εκμετάλλευση και τον αθέμιτο ανταγωνισμό από την κινεζική βιομηχανία.
<SPEAKER ID="055" NAME="Jim Allister" AFFILIATION="NI">
(EN) Κυρία Πρόεδρε, δεν υπάρχει αμφιβολία ότι η Mattel όφειλε να αποσύρει αυτά τα επικίνδυνα παιχνίδια. Προκύπτει όμως σειρά από σημαντικά ερωτήματα.
<P>
Πρώτον, παρ' όλους τους νόμους μας για την προστασία των καταναλωτών, τον κίνδυνο δεν τον εντόπισαν ούτε η ΕΕ ούτε οι υπηρεσίες της, αλλά η μητρική εταιρεία παραγωγής στις "νωμένες Πολιτείες. Δεν είναι αποκαλυπτικό αυτό για την αποτελεσματικότητα και την αξιοπιστία των μέσων προστασίας που εφαρμόζουμε;
<P>
Δεύτερον, επιβάλλουμε στην εσωτερική μας βιομηχανία, σε όλους τους τομείς, αυστηρά πρότυπα και απαιτήσεις, που καλύπτουν θέματα όπως η υγεία και η ασφάλεια αλλά και οι εκπομπές CO2. Παρ' όλα αυτά, ανοίγουμε διάπλατα τις αγορές μας σε κινεζικά προϊόντα τα οποία παράγονται υπό άθλιες συνθήκες, οι προδιαγραφές τους υπολείπονται σημαντικά αυτών που απαιτούμε από τα δικά μας εργοστάσια και προέρχονται από μονάδες παραγωγής οι οποίες εκπέμπουν ανεξέλεγκτες ποσότητες ρύπων. Δεν είναι να απορεί κανείς που έχουμε προκαλέσει τη μεταφορά τόσο μεγάλου μέρους της μεταποιητικής βιομηχανίας στην Άπω Ανατολή! Ποιο είναι όμως, ερωτώ, το συνολικό καθαρό κέρδος; Αν θέλουμε να είμαστε δίκαιοι απέναντι τόσο στους εργαζόμενους όσο και στους καταναλωτές στην Ευρώπη, είναι καιρός να βάλουμε τάξη και να εκλογικεύσουμε κάπως τη στάση μας. Αν δεν είχαμε αποδεκατίσει τη μεταποιητική μας βιομηχανία μέσω επαχθών ρυθμίσεων, ίσως τώρα να μην ήμασταν τόσο εξαρτημένοι από την Κίνα και τα σκάρτα προϊόντα της.
<SPEAKER ID="056" NAME="Marianne Thyssen" AFFILIATION="PPE-DE">
(NL) Κυρία Πρόεδρε, κύριοι Επίτροποι, η πρόσφατη εκστρατεία ανακλήσεως προϊόντων από κατασκευαστή παιγνιδιών ενήργησε ως κώδων κινδύνου, και δικαίως. Εξαρτάται πλέον από εμάς να αντιμετωπίσουμε το εν λόγω πρόβλημα με τρόπο ορθολογικό και προσεκτικό. Εάν, ύστερα από πολυετείς προσπάθειες για την επίτευξη υψηλής προστασίας του καταναλωτή, αλλά και ασφαλείας των προϊόντων, εξακολουθούμε ενίοτε να βρισκόμαστε αντιμέτωποι με καταστάσεις όπως την παραγωγή, εισαγωγή και διάθεση στην αγορά μη σύμφωνων αγαθών, τότε ασφαλώς τα πράγματα δεν είναι ιδανικά. Ίσως, βεβαίως, να μην είναι εντελώς δυνατόν να αποτρέψουμε κάτι τέτοιο. Παρά ταύτα, όμως, οι ευρωπαίοι πολίτες και οι ευρωπαίοι καταναλωτές μπορούν να προσδοκούν από εμάς να συνεχίσουμε να καταβάλλουμε τα μέγιστα για τον έλεγχο της κατάστασης.
<P>
Στην περίπτωση που συνιστά την άμεση αφορμή για τη συζήτησή μας, τα εν λόγω προϊόντα είναι παιγνίδια από την Κίνα. Παρά το γεγονός αυτό, κάνω έκκληση να μην περιορισθούμε σε αυτό και μόνο - ότι δηλαδή προέρχονται από την Κίνα, διότι ανασφαλή αγαθά εισέρχονται στην αγορά και από άλλες χώρες. Σε μερικές δε περιπτώσεις, κατασκευάζονται και από τις δικές μας χώρες. Είναι καλύτερα να επιτύχουμε αποτελεσματικές συμφωνίες παρά να προβούμε σε εκστρατείες προστατευτισμού. Ούτε πρέπει να εστιάζουμε αποκλειστικά στα παιγνίδια, παρόλο που ένα στα τέσσερα προϊόντα όπου εντοπίζονται ελαττώματα είναι όντως παιγνίδι. Πρέπει να διασφαλίζουμε ότι η ασφάλεια των προϊόντων είναι εν γένει εγγυημένη. Δεν χρειάζεται να καταρτίσουμε νέα επί τούτου προσέγγιση· οφείλουμε, μάλλον, να καλύψουμε τα κενά στο υπάρχον σύστημα. Εργαζόμαστε να το επιτύχουμε αυτό μέσω των προτάσεων της "Δέσμης μέτρων για την κυκλοφορία των προϊόντων στην εσωτερική αγορά". Θέλω να καταστήσω σαφές προς όλους ότι οι εν λόγω προτάσεις καταρτίσθηκαν με σκοπό να παρασχεθεί η δυνατότητα στην εσωτερική αγορά να λειτουργεί πιο αποτελεσματικά. Ενσωματώνουμε πάντοτε ως στόχο των προτάσεων αυτών τον υψηλό βαθμό προστασίας για τον καταναλωτή, και φαίνεται μάλιστα ότι συμβαίνει αυτό πλέον. " εσωτερική αγορά και η προστασία του καταναλωτή δεν αποτελούν, συνεπώς, αντικρουόμενα ζητήματα, αλλά είναι μάλλον εντελώς ομόλογα, και αυτή είναι μια οδός την οποία πρέπει να εξακολουθήσουμε.
<P>
Έχω ένα μόλις ερώτημα για την Επιτροπή, κυρία Πρόεδρε: στο κοινό μας ψήφισμα, καλούμε να γίνει αξιολόγηση, προκειμένου να εξετασθεί εάν υφίστανται εθελοντικές σημάνσεις ασφαλείας εκτός από το σήμα συμμόρφωσης CE. Θέλω να ζητήσω την απάντηση των Επιτρόπων επ' αυτού.
<SPEAKER ID="057" NAME="Erika Mann" AFFILIATION="PSE">
(DE) Κυρία Πρόεδρε, κύριοι Επίτροποι, κυρίες και κύριοι, διασκέδασα ρίχνοντας στο Google τις λέξεις Toys και China, και θα σας συνιστούσα να το κάνετε και εσείς. Θα βρείτε ολόκληρους καταλόγους προσφορών κινέζων προμηθευτών και κατασκευαστών και θα δείτε πόσα πράγματα μπορείτε να αγοράσετε έτσι. Το 80% των παιχνιδιών από την Κίνα φθάνει στην ιστοσελίδα της Επιτροπής και αντίστροφα. " ευρωπαϊκή αγορά εισάγει το 80% των παιχνιδιών από την Κίνα. Αν συσχετίσει κανείς αυτούς τους αριθμούς, μπορεί να καταλάβει περίπου ποιες διαστάσεις έχουμε μπροστά μας.
<P>
Φυσικά πρέπει αφενός να λάβουμε υπόψη ότι στο μεταξύ κινούμαστε σε ένα διεθνές πλαίσιο όπου η παγκόσμια οικονομία είναι διασυνδεδεμένη και φυσικά η ευρωπαϊκή βιομηχανία και εν μέρει και οι θέσεις εργασίας εξαρτώνται από προμήθειες από την Κίνα. Αφετέρου όμως πρέπει να πούμε και ότι τέτοια παγκόσμια δικτύωση στον τομέα της οικονομίας λειτουργεί μόνο, όταν υπάρχει εμπιστοσύνη. " εμπιστοσύνη αυτή βασίζεται σε ορισμένες πτυχές που πρέπει πραγματικά να τηρούνται.
<P>
" εμπιστοσύνη μεγαλώνει, όταν υπάρχει δίκαιος ανταγωνισμός. Δίκαιος ανταγωνισμός δημιουργείται, όταν υπάρχει η διαβεβαίωση από την κινεζική πλευρά, αλλά και από τους κατασκευαστές και τη βιομηχανία εφοδιασμού, ότι πραγματικά είναι σε θέση και διαθέτουν την τεχνογνωσία για να διεξάγουν όλους τους αναγκαίους ελέγχους για την εξαγωγή προϊόντων στην Ευρώπη σύμφωνα με τα κριτήρια της ευρωπαϊκής αγοράς.
<P>
Φυσικά όμως η εμπιστοσύνη μεγαλώνει και ο δίκαιος ανταγωνισμός μπορεί να δημιουργηθεί μόνο, εάν οι κατασκευαστές, και εν προκειμένω κυρίως το κινεζικό κράτος, εγγυώνται ότι οι περιβαλλοντικές, κοινωνικές και εργασιακές προδιαγραφές που έχουμε εδώ θα καθιερωθούν σιγά-σιγά στο ίδιο μέτρο και στην κινεζική πλευρά, γιατί διαφορετικά θα έχουμε συνθήκες αθέμιτου ανταγωνισμού.
<P>
Φυσικά, ο αθέμιτος ανταγωνισμός έχει πάντα επιπτώσεις στις δυνατότητες ελέγχου αυτής της χώρας. Αυτό το βλέπουμε, γιατί όλα τα στοιχεία δείχνουν ότι τα μεγαλύτερα προβλήματα που έχουμε με επικίνδυνα παιχνίδια από την Κίνα δεν προξενούνται οπωσδήποτε από τους μεγάλους επώνυμους κατασκευαστές, αλλά από εκείνους που είναι μέρος μη ασφαλών αλυσίδων προμηθευτών. Ως εκ τούτου αυτή η λειτουργία ελέγχου πρέπει να ενισχυθεί και να επεκταθεί από την κινεζική πλευρά.
<P>
Αξιότιμοι Επίτροποι, φυσικά πρέπει και εμείς να κανονίσουμε τα εν οίκω μας, και πιστεύω ότι στην ευρωπαϊκή πλευρά υπάρχουν ακόμα πολλά στραβά. Δεν θέλω να επαναλάβω όσα είπαν ήδη άλλοι συνάδελφοι, αλλά μόνο να αναφέρω ορισμένα σημεία που αφορούν την Επιτροπή Διεθνούς Εμπορίου και συγκεκριμένα την ευθύνη των ευρωπαίων εισαγωγέων, τους ελέγχους στα σύνορα, την ανάγκη δρομολόγησης νομικών ανακλήσεων, καθώς και το ερώτημα πότε να καταφεύγουμε σε απαγορεύσεις και περιορισμούς εισαγωγών και υπό ποιους όρους. Θα αντιμετωπίσουμε προσεχώς δυσκολίες -τουλάχιστον σε ορισμένους τομείς όπως η κλωστοϋφαντουργία- γιατί εκπνέουν τα μέτρα προστασίας που ισχύουν σήμερα. Τότε θα αντιμετωπίσουμε επιπλέον προβλήματα τουλάχιστον σε αυτόν τον τομέα.
<SPEAKER ID="058" NAME="Frédérique Ries" AFFILIATION="ALDE">
(FR) Κυρία Πρόεδρε, τι πρέπει να διδαχθούμε από την υπόθεση Mattel; Οφείλω να προβώ σε μια εναρκτήρια παρατήρηση, σε μια παρέκβαση δηλαδή, ωστόσο είναι σημαντική, όπως ειπώθηκε ήδη. Εάν αυτή η εμπορική οδύσσεια έχει ευτυχή έκβαση, αυτό οφείλεται εν μέρει στην αίσθηση ευθύνης των διευθυντών της εν λόγω εταιρείας, οι οποίοι έλαβαν τις αναγκαίες αποφάσεις: τη μαζική ανάκληση και την αποτελεσματική ενημέρωση.
<P>
Δεύτερον, επιθυμώ να συγχαρώ την Επίτροπο Kuneva, η οποία δικαίωσε τις προσδοκίες μας κάνοντας έκκληση για αποτελεσματική εφαρμογή του συστήματος RAPEX, το οποίο θα μπορούσε ασφαλώς να βελτιωθεί περαιτέρω, και στέλνοντας σθεναρό μήνυμα προς τις κινεζικές αρχές.
<P>
Τρίτον, επιθυμώ να εκφράσω την απογοήτευσή μου. Στην πραγματικότητα, η υπόθεση Mattel αποτελεί περίπου ιστορία μιας καταδικασμένης αστοχίας: της επίβλεψης των προϊόντων που φέρουν το σήμα CE στην Ευρωπαϊκή Ένωση - εν προκειμένω παιγνιδιών, χωρίς να είναι ωστόσο το μόνο είδος προϊόντων. Το 2004, κατά τον διάλογο για την οδηγία περί οικολογικού σχεδιασμού των προϊόντων, επέκρινα σήμερα το πρωί εδώ, μαζί με άλλους -βλέπω παρόντες την Karin Scheele, τον Peter Liese, τον Claude Turmes- την ύπαρξη στην ευρωπαϊκή αγορά και άλλων επικίνδυνων προϊόντων με το σήμα CE.
<P>
Στο κοινό μας ψήφισμα περιέχονται οπωσδήποτε ενδιαφέρουσες δυνατότητες: η αναθεώρηση των υφισταμένων οδηγιών, η ενίσχυση της συνεργασίας -με την Κίνα εν τοιαύτη περιπτώσει- η προίκιση των τελωνειακών και των εθνικών εποπτευουσών αρχών με περισσότερους πόρους. Οι δύο Επίτροποι εδώ σήμερα τόνισαν το ουσιαστικό αυτό σημείο. Εύχομαι να ήταν παρών και κάποιος από το Συμβούλιο σήμερα το πρωί: η παρουσία του ήταν αναγκαία.
<P>
Συμπερασματικώς, εάν η Ευρώπη επιθυμεί να προστατεύσει την υγεία και την ασφάλεια των καταναλωτών, οφείλει να εντοπίζει και να καταδικάζει τους απατεώνες, όπως ήδη πράττει, αλλά και να απαγορεύσει τη διάθεση στο εμπόριο καταναλωτικών προϊόντων που περιέχουν επικίνδυνες ουσίες όπως ουσίες τύπου ΚΜΑ και χημικές ουσίες που προκαλούν ενδοκρινικές διαταραχές.
<SPEAKER ID="060" NAME="Heide Rühle" AFFILIATION="Verts/ALE">
(DE) Κύριε Πρόεδρε, επικροτώ τη σημασία που δίνει σήμερα η Επιτροπή σε αυτό το ζήτημα. Το γεγονός ότι μίλησαν στη συζήτηση δύο Επίτροποι δείχνει ασφαλώς ότι και η Επιτροπή κατάλαβε επιτέλους ότι υπάρχει ανάγκη δράσης για το ζήτημα αυτό. Ωστόσο, όταν η ευθύνη αποδίδεται κυρίως στα κράτη μέλη και τους κατασκευαστές, παραμένουν αμφιβολίες για τις δηλώσεις αυτές. Ασφαλώς τα κράτη μέλη φέρουν μεγάλο μερίδιο ευθύνης, και τα τελευταία χρόνια η επιτήρηση της αγοράς έχει μειωθεί σε πολλά κράτη μέλη. Αυτή είναι η λάθος απάντηση στις προκλήσεις της παγκοσμιοποίησης. Ωστόσο μόνο αυτό δεν φτάνει.
<P>
" αναθεώρηση της οδηγίας για τα παιχνίδια είναι επειγόντως απαραίτητη. Αν σκεφτεί κανείς ότι αυτή η ανάκληση είναι η τέταρτη από τον Νοέμβριο του 2006, βλέπει να τίθενται ερωτήματα όπως: ποιος παρακολουθεί αυτές τις δράσεις ανάκλησης; Τι γίνεται με τις κυρώσεις στα κράτη μέλη και τη νομοθεσία περί ευθύνης των εισαγωγέων και κατασκευαστών; Χρειαζόμαστε επειγόντως αναθεώρηση της οδηγίας για τα παιχνίδια που θα ανταποκρίνεται πραγματικά στις νέες προκλήσεις. " οδηγία αυτή δεν είναι απάντηση για τις εν λόγω προκλήσεις.
<P>
Πρέπει να ασχοληθούμε με θέματα όπως για παράδειγμα την άσκηση συλλογικής αγωγής. Είπατε δικαιολογημένα, κύριε Verheugen, ότι πρέπει να εξηγήσουμε στους καταναλωτές ότι το θέμα είναι και η ποιότητα και ότι οι τιμές πρέπει να αντικατοπτρίζουν και την ποιότητα. Τότε όμως αναρωτιέμαι φυσικά και για ποιον λόγο δεν διαθέτουν πια οι καταναλωτές δυνατότητες όπως π.χ. ευρωπαϊκό δικαίωμα άσκησης συλλογικών αγωγών για να ασκήσουν πίεση, προκειμένου να αλλάξουν κάποια πράγματα και σε σχέση με το κόστος.
<P>
Θα ήθελα να αναφερθώ και στο θέμα του σήματος CE. Το έχουμε συζητήσει δια μακρών και γνωρίζουμε τις ελλείψεις και τα όριά του. Θεωρώ λάθος να υποβάλουμε στους καταναλωτές την ιδέα ότι η σήμανση CE είναι σαφές δείγμα ασφάλειας ενός προϊόντος. Το σήμα CE είναι κυρίως δήλωση συμμόρφωσης με τις ευρωπαϊκές οδηγίες. Μπορεί να αφορά μέρη προϊόντος ή ολόκληρο το προϊόν, όμως το σήμα δεν λέει τίποτα για την ασφάλεια του προϊόντος. Εδώ υπάρχει έλλειψη που πρέπει επειγόντως να διορθωθεί στη νέα οδηγία για τα παιχνίδια.
<SPEAKER ID="061" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, 65% των παιχνιδιών που εισάγονται στην Ευρωπαϊκή Ένωση παράγονται στην Κίνα. Επίσης, μια συγκεκριμένη αμερικανική εταιρία παιχνιδιών ανακάλεσε τον Αύγουστο περίπου 18 εκατομμύρια παιχνίδια σε όλον τον κόσμο τα οποία είχαν κατασκευαστεί στην Κίνα.
<P>
Το πρόβλημα εστιάζεται στα υψηλά επίπεδα μολύβδου που βρίσκονται στις μπογιές αυτών των παιχνιδιών. Αυτό θέτει το σοβαρό ερώτημα, ποιο είναι το μέλλον που θέλουμε για τα παιδιά μας. Διότι, στη λυσσαλέα προσπάθεια που κάνουν οι πολυεθνικές για να συρρικνώσουν το κόστος παραγωγής παραβλέπουν το κόστος που επιβάλλεται στη δημόσια υγεία.
<P>
" Επίτροπος, κυρία Kuneva, δήλωσε ότι πρόκειται να αναθεωρήσει τη νομοθεσία σχετικά με τα παιχνίδια. Την συγχαίρω για μια τέτοια πρωτοβουλία αλλά, ταυτόχρονα, λυπάμαι για το γεγονός ότι η Επιτροπή καλείται για άλλη μια φορά να παίξει τον ρόλο του πυροσβέστη ενώ θα περίμενε κανείς ότι θα είχε μεγαλύτερο ρόλο πρόβλεψης τέτοιων άτυχων περιστατικών.
<SPEAKER ID="062" NAME="Andreas Mölzer" AFFILIATION="ITS">
(DE) Κύριε Πρόεδρε, όταν ακούει κανείς για τοξικές ουσίες σε σαλιάρες, παιδικά ρούχα και παιχνίδια ή και για αυτοαναφλεγόμενες μπαταρίες, καταλαβαίνει ότι το σύστημα ελέγχου μας δεν λειτουργεί καλά. Σχεδόν όλοι οι ευρωπαίοι κατασκευαστές αναθέτουν την κατασκευή τουλάχιστον μέρους των προϊόντων τους στην Κίνα ή σε άλλες φθηνές χώρες όπου χρησιμοποιούνται κακής ποιότητας υλικά για να υπάρξει κέρδος παρά την αύξηση των τιμών των πρώτων υλών και των αμοιβών. Φυσικά, είναι ευθύνη των εισαγωγέων να μεριμνούν για την τήρηση των απαιτήσεων του νόμου, και αυτό ως εκ τούτου εξαρτάται από τις προδιαγραφές και τους ελέγχους τους.
<P>
Όταν η ευθύνη μεταβιβάζεται ορθά-κοφτά στους κατασκευαστές και εκείνοι προτιμούν να πληρώνουν πρόστιμα παρά να αρχίσουν ανακλήσεις, υπάρχει επικίνδυνο πρόβλημα νοοτροπίας. Θεωρώ ότι εδώ πρέπει να επέμβει η ΕΕ, για παράδειγμα αυξάνοντας σημαντικά τα πρόστιμα, όταν δεν διαβιβάζονται άμεσα πληροφορίες και δεν ανακαλούνται προϊόντα. Επίσης θεωρώ ότι το σήμα CE πρέπει να γίνει κάτι παραπάνω από απλή αυτοδέσμευση της βιομηχανίας.
<SPEAKER ID="063" NAME="Robert Sturdy" AFFILIATION="PPE-DE">
(EN) Κύριε Πρόεδρε, ζούμε και εργαζόμαστε σε μια παγκόσμια οικονομία της αγοράς, και δεν νοείται να θεωρούμε ότι μπορούμε να θεσπίσουμε νομοθεσία η οποία θα παρεμβαίνει στη λειτουργία της. Επίτροπε Kuneva, δεν έχω να προσθέσω τίποτε στα όσα ήδη επισημάνατε. Συμφωνώ απολύτως με όλα όσα είπατε - τα συγχαρητήριά μου· φροντίστε απλώς για την εφαρμογή τους.
<P>
Ως προς την ομιλία του Επιτρόπου Verheugen, λυπούμαι, αλλά πρέπει να πω ότι υπάρχουν ορισμένα όρια, και είναι πολύ βολικό για την Επιτροπή να εξακολουθεί να μεταθέτει την ευθύνη στα κράτη μέλη ή σε οποιονδήποτε άλλο, στην πραγματικότητα όμως έχετε υποχρέωση να μεριμνάτε για την εφαρμογή της νομοθεσίας που θεσπίζεται από το παρόν Κοινοβούλιο. Φρονώ, συνεπώς, ότι είναι καθήκον των υπηρεσιών σας να διασφαλίζουν ότι τα προϊόντα που εισέρχονται στην Ευρωπαϊκή Ένωση είναι τουλάχιστον εξίσου ασφαλή με τα προϊόντα που παράγουμε στο εσωτερικό της Ευρωπαϊκής Ένωσης. Θέλω να επισημάνω στην κ. Breyer, η οποία είναι μέλος της Επιτροπής Περιβάλλοντος, Δημόσιας Υγείας και Ασφάλειας των Τροφίμων και πολύ σωστά επικαλείται τη νομοθεσία, ότι δεν έχει νόημα να θεσπίζουμε νομοθεσία στην Ευρωπαϊκή Ένωση, αν στη συνέχεια εισάγουμε προϊόντα τα οποία δεν πληρούν τις ίδιες προδιαγραφές που προωθούμε εντός της Ευρωπαϊκής Ένωσης. Παραδείγματος χάριν, έχουμε θεσπίσει νομοθεσία για τα βαρόμετρα. Πόσα παιδιά καταπίνουν βαρόμετρα; Παρ' όλα αυτά, σταματήσαμε την παραγωγή βαρομέτρων. Πριν από 10 περίπου λεπτά, σταματήσαμε την παραγωγή ζάχαρης στην Ευρωπαϊκή Ένωση, και λέμε ότι πρέπει να στηρίξουμε την εταιρεία Tate & Lyle, η οποία εισάγει ζάχαρη. Ασθένειες όπως ο αφθώδης πυρετός και ο καταρροϊκός πυρετός του προβάτου εισέρχονται στην Ευρωπαϊκή Ένωση, επειδή ζούμε σε μια παγκόσμια αγορά, και όμως δεν εφαρμόζουμε επαρκώς τη νομοθεσία στους λιμένες εισαγωγής, ώστε να εγγυηθούμε την ασφάλεια των προϊόντων.
<P>
Ζούμε πράγματι σε μια παγκόσμια αγορά, και το τελευταίο πράγμα που θα επιθυμούσα είναι η θέσπιση νομοθετικών μέτρων εμπορικού προστατευτισμού. Πρέπει να αποδεχτούμε το γεγονός της εισαγωγής προϊόντων από τον υπόλοιπο κόσμο, όμως αυτά τα προϊόντα πρέπει να πληρούν τις ίδιες προδιαγραφές. Θέλω να μπορούμε να εγγυηθούμε την ασφάλεια των μελών της εκλογικής μου περιφέρειας -των παιδιών και των εγγονών των ανθρώπων που με εξέλεξαν- όταν θα αγοράζουν τα χριστουγεννιάτικα παιχνίδια τους, να διασφαλίσουμε και να εγγυηθούμε ότι δεν πρόκειται να πεθάνουν εξαιτίας μολυβδούχων χρωμάτων.
<P>
Μια τελευταία σκέψη πριν ολοκληρώσω την παρέμβασή μου. Ως γεωργός, έχω δει τις συνέπειες των μολυβδούχων χρωμάτων σε βοοειδή που έγλειψαν επιφάνειες οι οποίες είχαν χρωματιστεί με αυτά αρκετά χρόνια νωρίτερα, και μπορώ να βεβαιώσω ότι τα οδηγεί στον θάνατο με πολύ αργό και οδυνηρό τρόπο. Διασφαλίστε και εγγυηθείτε, κυρία Επίτροπε, ότι τα παιδιά και τα εγγόνια μου καθώς και τα παιδιά και τα εγγόνια των μελών της εκλογικής μου περιφέρειας είναι ασφαλή.
<SPEAKER ID="064" NAME="Anna Hedh" AFFILIATION="PSE">
(SV) Κύριε Πρόεδρε, ως γονέας ενός μικρού παιδιού η ίδια, βρίσκω το θέμα αυτό εξαιρετικής σημασίας. Για να είμαι ειλικρινής, δεν προβληματίζομαι πάντοτε για το ποια χημικά περιέχονται σε ένα παιγνίδι ή με ποια προδιαγραφή ασφαλείας είναι σύμμορφο αυτό, όταν αγοράζω παιγνίδια για τα παιδιά μου. Για μένα, εξυπακούεται ότι τα παιγνίδια που αγοράζω στη Σουηδία, στις Βρυξέλλες ή στο Στρασβούργο είναι ασφαλή. Πιθανόν σκέπτεστε ότι είμαι αφελής, ωστόσο δεν είμαι η μόνη. Όταν έλεγξα αιφνιδιαστικά το κουτί με τα παιγνίδια της κόρης μου, πριν από τρεις εβδομάδες, βγάζοντας ένα προς ένα τα παιγνίδια, ρώτησα μερικούς γείτονες την άποψή τους για το ζήτημα όταν αγοράζουν παιγνίδια. Όλοι μου απάντησαν ότι, εφόσον τα αντικείμενα αυτά πωλούνται σε καταστήματα παιγνιδιών και φέρουν το σήμα συμμόρφωσης CE, ήταν αρκετά σίγουροι.
<P>
Επομένως οι καταναλωτές μας εφησυχάζουν σε μία ψευδή αίσθηση ασφαλείας. Αποτελεί πλέον δική μας ευθύνη να διασφαλίσουμε ότι αυτή η αίσθηση ασφαλείας δεν πρόκειται να συνεχίσει να είναι ψευδής. Καλώ, συνεπώς, την Επιτροπή να αναθεωρήσει την οδηγία ασφαλείας των παιγνιδιών το συντομότερο δυνατόν. Τι άλλο μπορεί να έχει προτεραιότητα από τα παιδιά μας; Μεταξύ άλλων, οφείλουμε να διασφαλίσουμε ότι τα παιγνίδια δεν περιέχουν καρκινογόνα. Πρέπει να θεσπίσουμε απαγόρευση όλων των καρκινογόνων και λοιπών τοξικών ουσιών. Πολλές από αυτές τις ουσίες συσσωρεύονται στο σώμα. Τα παιδιά που εκτίθενται σε αυτές θα τις φέρουν στο σώμα τους για την υπόλοιπή τους ζωή. " ευθύνη αυτή δεν μπορεί να αφεθεί στους γονείς. Εμείς δεν διαθέτουμε τις κατάλληλες γνώσεις. Ποιος θα αγόραζε ένα παιγνίδι γνωρίζοντας ότι περιέχει καρκινογόνες ουσίες;
<P>
Πρέπει να τροποποιήσουμε και να ενισχύσουμε το σύστημα σημάνσεως CE. Οι καταναλωτές σήμερα πιστεύουν ότι το σήμα CE σημαίνει ότι ένα προϊόν είναι ασφαλές, ωστόσο, εάν αυτό ισχύει, πρέπει να διαθέτουμε ένα εύρωστο σύστημα επιβλέψεως της αγοράς και ένα ενιαίο σύστημα ελέγχου. Πρέπει επίσης να διασφαλίσουμε ότι οι πωλητές και οι προμηθευτές πλημμελών προϊόντων θα μπορούν να καθίστανται υπόλογοι. Χαιρετίζω επίσης την αναθεώρηση του συστήματος RAPEX. Έχοντας συνομιλήσει με σουηδούς συμβούλους καταναλωτών, κατανοώ ότι αυτό αποτελεί σημαντικότατο εργαλείο και ότι χρησιμοποιείται επί μονίμου βάσεως. Ωστόσο, δεν είναι ολοκληρωμένο, έως ότου το χρησιμοποιήσουν όλες οι χώρες της ΕΕ και συμβάλουν πλήρως στο σύστημα.
<P>
Τέλος, επιθυμώ να τονίσω ξανά ότι πρέπει να δίνεται προτεραιότητα στους καταναλωτές μας, διότι χωρίς ασφαλείς και εξασφαλισμένους καταναλωτές δεν πρόκειται να υπάρξει ανάπτυξη της εσωτερικής αγοράς.
<SPEAKER ID="065" NAME="DanutBudreikait" AFFILIATION="ALDE">
(LT) Κύριε Πρόεδρε, κυρίες και κύριοι, δημιουργώντας μια εσωτερική αγορά, η ΕΕ υλοποιεί, πρώτιστα και πλέον αποτελεσματικά, την ελεύθερη διακίνηση των αγαθών. " ΕΕ υλοποιεί τις οδηγίες "νέας προσέγγισης", προκειμένου να προστατεύσει τους καταναλωτές. " οδηγία ασφαλείας των παιγνιδιών είναι μία από αυτές. Οι μονάδες παραγωγής στην ΕΕ έχουν την ευθύνης για την ασφάλεια των αγαθών που παράγονται σε αυτές. Είναι οι εισαγωγείς υπεύθυνοι για την ασφάλεια των αγαθών;
<P>
" κατάσταση στην ευρωπαϊκή και παγκόσμια αγορά παιγνιδιού διαφέρει πολύ. Τον περασμένο Αύγουστο μόνο, ο αμερικανικός κατασκευαστής παιγνιδιών Mattel ανακάλεσε περίπου 19 εκατ. τεμάχια παιγνιδιών που είχαν κατασκευαστεί στην Κίνα. Τα παιγνίδια Mattel πωλούνται και στην ΕΕ. Το 2006, το ήμισυ όλων των προϊόντων που πωλούνται στην ΕΕ και τα οποία κρίθηκαν επικίνδυνα για την υγεία, κατασκευάστηκαν στην Κίνα.
<P>
Οι ίδιοι όροι ασφαλείας πρέπει να ισχύουν όχι μόνο στους κατασκευαστές από την ΕΕ, αλλά και σε εξαγωγείς από χώρες εκτός ΕΕ οι οποίοι προτίθενται να πωλούν τα προϊόντα τους στην εσωτερική αγορά της ΕΕ. Πιστεύω ότι οι κατασκευαστές που μεταφέρουν την παραγωγή από την ΕΕ προς την Κίνα μπορούν να συμβάλουν σε μεγάλο βαθμό στο ζήτημα αυτό και οφείλουν να αναλάβουν ευθύνες εξ ολοκλήρου. Δεν επιτρέπεται απλώς να χρησιμοποιούν το φθηνό εργατικό δυναμικό στην Κίνα, αλλά πρέπει να είναι και τίμιοι έναντι των καταναλωτών τους - των πολιτών των χωρών τους.
<P>
Θα προέτρεπα την Επιτροπή να αναθεωρήσει την οδηγία ασφαλείας των παιγνιδιών το συντομότερο δυνατόν, να θεσπίσει σαφή κριτήρια ασφαλείας για τα παιγνίδια και ελέγχους για το σήμα συμμόρφωσης CE, ώστε να προστατεύει τα παιδιά μας από επικίνδυνα παιγνίδια που εισάγονται στην αγορά της ΕΕ.
<P>
Επιπλέον, όσον αφορά το θέμα της πιστοποίησης φορέων, πιστεύω ότι πρέπει να ισχύσει υποχρεωτική στέρηση της πιστοποίησης παραγωγής σε κατασκευαστές και εισαγωγές σε περίπτωση που τα προϊόντα που διαθέτουν στην αγορά κρίνονται μη ασφαλή - δηλαδή, όταν καταλύεται η εμπιστοσύνη.
<SPEAKER ID="066" NAME="Carl Schlyter" AFFILIATION="Verts/ALE">
(SV) Κύριε Πρόεδρε, αγοράζουμε παιγνίδια στα παιδιά μας, ώστε να διασκεδάζουν και να αποκτούν ερεθίσματα για την ανάπτυξή τους. Ανυπερθέτως, οι γονείς προσδοκούν από την κοινωνία να προστατεύει τα παιδιά, ωστόσο η τρέχουσα νομοθεσία επιτρέπει να δηλητηριάζουμε μακροπρόθεσμα τα παιδιά μας με τοξικά. Ο κ. Verheugen λέγει ότι ο μόλυβδος απαγορεύεται στα παιγνίδια, η αλήθεια είναι όμως ότι η νομοθεσία επιτρέπει την πρόσληψη 0,7 μικρογραμμαρίων την ημέρα. Επίσης, η νομοθεσία εναποθέτει στη βιομηχανία να προσδιορίσει με ποιον τρόπο θα επιτευχθεί η ασφάλεια, και εκεί σταματά και η προστασία των παιδιών μας.
<P>
Στην προδιαγραφή ορίζεται ότι οι τιμές τοξικότητας του 1985 είναι επαρκείς. Οι εμπειρογνώμονες της ίδιας της Επιτροπής επιθυμούν αναθεώρηση των τιμών. Στην προδιαγραφή αναφέρεται ότι ολόκληρη η ημερήσια πρόσληψη μπορεί να αποδοθεί στα παιγνίδια· οι εμπειρογνώμονες αναφέρουν ένα μέγιστο 10%, το οποίο σημαίνει όρο ασφαλείας δέκα φορές αυστηρότερο. Στην προδιαγραφή εικάζεται ότι ένα παιδί καταπίνει από παιγνίδια κατά μέγιστο 8 χιλιοστόγραμμα· οι εμπειρογνώμονες θεωρούν το ποσοστό αυτό παράλογο. Στην προδιαγραφή απαιτείται ο έλεγχος απλώς ενός παιγνιδιού ανά κατηγορία, όχι κάθε προϊόντος· οι εμπειρογνώμονες θεωρούν ότι αυτό είναι παράλογο.
<P>
Οι ίδιοι οι εμπειρογνώμονες της Επιτροπής θεωρούν φιάσκο την προστασία, και αυτό είναι απλώς η αρχή. Τριάντα τέσσερεις αρωματικές ουσίες που απαγορεύονται στα καλλυντικά επιτρέπονται στα παιγνίδια. Καρκινογόνα, μεταλλαξεογόνα και τοξικά για την αναπαραγωγή χημικά που απαγορεύονται στα καλλυντικά επιτρέπονται στα παιγνίδια. Αλλεργιογόνα επιτρέπονται επίσης σε παιγνίδια. " Επιτροπή γνωρίζει το πρόβλημα επί δέκα χρόνια. Τώρα θέλουμε και σχετική νομοθεσία, έναν νόμο που να προστατεύει τα παιδιά μας και επί χάρτου και στην πραγματικότητα. Γιατί η βιομηχανία παιγνιδιών και οι κυβερνήσεις λαμβάνουν τα έγγραφα, και το Κοινοβούλιο όχι;
<SPEAKER ID="067" NAME="Françoise Grossetête" AFFILIATION="PPE-DE">
- (FR) Κύριε Πρόεδρε, 65% των παιγνιδιών που διατίθενται στην Ευρώπη, που πωλούνται στην Ευρώπη, φτιάχνονται στην Κίνα, η δε παρουσία των δύο Επιτρόπων μας αποδεικνύει πόσο σημαντικό είναι το πρόβλημα. Δεν αποτελεί μονάχα ζήτημα ασφαλείας αλλά και υγείας, το οποίο επηρεάζει συγκεκριμένο σύνολο καταναλωτών, δηλαδή τα παιδιά μας. Όταν πρόκειται για πολύ μικρά, το πρόβλημα καθίσταται ακόμη πιο σοβαρό.
<P>
Δεν μπορούμε να κάνουμε εκπτώσεις στην ασφάλεια, ιδίως όταν τα εν λόγω προϊόντα προορίζονται για μικρά παιδιά. Ανησυχώ προπαντός για την αδυναμία των κρατών μελών να διενεργούν τους αναγκαίους ελέγχους.
<P>
Γνωρίζουμε ότι πολλά προϊόντα παραγόμενα στην Κίνα είναι επικίνδυνα, ωστόσο δεν πρόκειται μόνο για παιγνίδια· είναι και υφάσματα, πλέον δε και αυτοκίνητα. Επομένως, το πρόβλημα είναι τεράστιο, και η Ευρωπαϊκή Επιτροπή πρέπει να αντιμετωπίσει ορθά το ζήτημα.
<P>
Για τον λόγο αυτόν επικροτώ την αύξηση των προδιαγραφών ασφαλείας -του περίφημου σήματος ασφαλείας CE- ώστε να μειώσουμε τον κίνδυνο από επικίνδυνες ουσίες που περιέχονται σε προϊόντα από την Κίνα. Εννοώ κυρίως τα χημικά, τα οποία αναλύσαμε επαρκώς.
<P>
Αποτελεί ζήτημα εταιρικής ευθύνης, αν και η Mattel έδειξε ότι αποδέχθηκε την ευθύνη. " ευθύνη των κρατών μελών είναι ακόμη πιο σημαντική: είναι ακόμη πιο σημαντική, διότι ανησυχώ εξαιρετικά για το τι πρόκειται να συμβεί με τις πωλήσεις μέσω Διαδικτύου. Πώς μπορούμε να είμαστε βέβαιοι ότι τα παιγνίδια που ανακλήθηκαν από τη Mattel δεν πρόκειται να πωληθούν σε ευρωπαίους καταναλωτέs μέσω του Διαδικτύου; Ποιον σχετικό έλεγχο διαθέτουμε;
<P>
" ενημέρωση του καταναλωτή είναι σημαντική: οι καταναλωτές πρέπει να είναι ενήμεροι για τους κινδύνους της αγοράς αυτών των προϊόντων και πρέπει να συνειδητοποιήσουν ότι οι χαμηλές τιμές και τα φθηνά αγαθά δεν συμβαδίζουν με την υγεία και την ασφάλεια.
<P>
Έχει επίσης σημασία να θεσπίσουμε ελέγχους -ελέγχους στις μονάδες παραγωγής, ελέγχους διενεργηθησόμενους ανεξάρτητα και αυτόνομα- και να αποτρέψουμε τον κατακλυσμό της αγοράς και την επιδείνωση της κατάστασης από ελαττωματικά προϊόντα.
<SPEAKER ID="068" NAME="Karin Scheele" AFFILIATION="PSE">
(DE) Κύριε Πρόεδρε, ο Επίτροπος Verheugen είπε ότι το θέμα που μας απασχολεί σήμερα είναι κυρίως θέμα μη τήρησης των υφισταμένων νόμων. Αυτό είναι εν μέρει σωστό. Ως Ευρωπαϊκό Κοινοβούλιο δεν πρέπει να παραλείψουμε να στείλουμε στα κράτη μέλη το σαφές μήνυμα ότι δεν γίνεται να ζητούν διαρκώς αυστηρούς ευρωπαϊκούς νόμους και μετά να μην δαπανούν αρκετά χρήματα στις πατρίδες τους για να εξασφαλίσουν την εφαρμογή τους.
<P>
Ειπώθηκε όμως επίσης ότι πρέπει να εφαρμόσουμε τα πιο αυστηρά κριτήρια στον τομέα των παιχνιδιών. Εδώ πρέπει να γίνει αναθεώρηση της οδηγίας για τα παιχνίδια, που υπάρχει εδώ και πολύ καιρό. Ελπίζω ότι στην αναθεώρηση της οδηγίας θα ληφθεί σαφής θέση, ώστε να εφαρμοστούν αυστηρότατα κριτήρια και θα απαγορευτούν οι καρκινογόνες, μεταλλαξιογόνες και τοξικές για την αναπαραγωγή ουσίες. Ελπίζω ότι το Ευρωπαϊκό Κοινοβούλιο θα εκπροσωπήσει αυτήν τη θέση στις σημερινές αποφάσεις του.
<P>
Το γεγονός ότι το σήμα CE είναι παραπλανητικό δεν φαίνεται μόνο από αυτήν τη συζήτηση για τα παιχνίδια, αλλά και από πολλές συζητήσεις με τους πολίτες στις χώρες μας. Κατά τη γνώμη μου, ελπίζουμε είτε σε ένδειξη προέλευσης είτε τουλάχιστον σε ορισμένο επίπεδο ποιότητας. Πιστεύω ότι πρέπει να εξεταστεί στο πλαίσιο της αναθεώρησης πώς μπορεί να περιοριστεί η παραπλάνηση των πολιτών μας.
<P>
Λέω εξαρχής ότι δεν μπορώ να καταλάβω ούτε την προαιρετική σήμανση ασφαλείας. Πρέπει να βελτιωθούμε στην Ευρώπη και στην Ευρωπαϊκή Ένωση όσον αφορά τη συμμόρφωση, όμως δεν έχει νόημα να δημιουργήσουμε ειδικό σήμα ως ανταμοιβή για την τήρηση νόμων που υπάρχουν εδώ και καιρό. Αυτό το βλέπω με μεγάλο σκεπτικισμό και πιστεύω πως είναι πιο σημαντικό να εστιαστούμε στον έλεγχο της εφαρμογής αυστηρών διατάξεων.
<SPEAKER ID="069" NAME="Dirk Sterckx" AFFILIATION="ALDE">
(NL) Κύριε Πρόεδρε, κύριοι Επίτροποι, ως πρόεδρος της αντιπροσωπείας για τις σχέσεις με τη Λαϊκή Δημοκρατία της Κίνας, θέλω να δηλώσω ότι η συνεργασία μεταξύ της Ευρωπαϊκής Επιτροπής και της Κίνας είναι ασφαλώς εξαιρετικής σημασίας, και ότι παρακολουθούμε τις εκεί δραστηριότητες της Επιτροπής όσο το δυνατόν εκ του σύνεγγυς. Επιθυμώ, ωστόσο, επίσης να ρωτήσω για τις δραστηριότητες των κινέζων συναδέλφων μας στην Κίνα. Μπορώ να σας πω ότι, μάλλον από σύμπτωση, βρίσκεται εδώ αυτήν την εβδομάδα κινεζική αντιπροσωπεία, επειδή πραγματοποιείται η διακοινοβουλευτική μας σύνοδος εδώ αυτήν την εβδομάδα αύριο και μεθαύριο, και ότι ένα από τα ζητήματα της ημερήσιας διάταξης είναι ακριβώς και η ασφάλεια των προϊόντων και ο τρόπος με τον οποίο μπορούμε να συνεργασθούμε πιο αποτελεσματικά στον τομέα αυτόν. Εάν ο Επίτροπος έχει επιπρόσθετες προτάσεις για ζητήματα της ημερησίας διατάξεως -παρεμπιπτόντως, έχουμε ήδη λάβει σχετικό υπόμνημα από την Επιτροπή- ασφαλώς και πρόκειται να χαιρετίσουμε τις προτάσεις αυτές, όπως ασφαλώς και είναι σαφές ότι η συνεργασία μεταξύ Κίνας και Ευρώπης είναι εξαιρετικά μεγάλης σημασίας. Επιθυμώ να τονίσω ότι η Επίτροπος έχει ήδη καταβάλει προσπάθειες προς αυτήν την κατεύθυνση κατά τη διάρκεια του θέρους, και ότι αναμένεται συνέχισή τους τον Οκτώβριο. Όσον αφορά τη συνεργασία εντός του συστήματος RAPEX, όπου ανταλλάσσουμε πληροφόρηση με τις κινεζικές αρχές και τη διοίκηση των Γενικών Αρχών Ποιοτικής Επιβλέψεως, Επιθεωρήσεως και Υγειονομίας της Κίνας, οι υποθέσεις πρέπει να εξελιχθούν όσο το δυνατόν ομαλότερα. Παρά ταύτα, δεν μπορεί να καταλήξει στο να αναλάβουμε εμείς -δηλαδή, οι αρχές, η κυβέρνηση- την ευθύνη για τα προϊόντα. Εάν επρόκειτο να ελέγχουμε κάθε προϊόν, οι κατασκευαστές θα μπορούσαν τότε να πουν "Ας το πράξουν λοιπόν· έτσι θα δούμε και τι διαθέτουμε στην αγορά". " ευθύνη πρέπει να παραμένει στον κατασκευαστή. Τούτο κατέστη επαρκώς σαφές στην υπόθεση Mattel. Οι κατασκευαστές πρέπει να διασφαλίσουν ότι τα προϊόντα τους είναι ασφαλή μέσω της επιστημονικής έρευνας και της διενέργειας ελέγχων. Επιπλέον, πρέπει να διασφαλίσουμε ότι οι εν λόγω έλεγχοι υλοποιούνται όσο το δυνατόν αποτελεσματικότερα σε όλη την Ευρώπη και την Κίνα, και ότι μπορούμε να προσδιορίζουμε τι συμβαίνει μέσω αιφνιδιαστικών ελέγχων.
<SPEAKER ID="070" NAME="Andreas Schwab" AFFILIATION="PPE-DE">
(DE) Κύριε Πρόεδρε, κύριε Αντιπρόεδρε, κυρία Επίτροπε, κυρίες και κύριοι, σήμερα το πρωί η συζήτηση είναι πραγματικά πολύ ήρεμη. Αυτό το επικροτώ θερμά, όμως πρόκειται για ένα πολύ δύσκολο θέμα. Ως προς τα καταναλωτικά αγαθά και ιδίως τα παιχνίδια αντιμετωπίζουμε συνολικά τρία προβλήματα, που έχουν ήδη συζητηθεί αρκετά. Πρώτον, την επιτήρηση της αγοράς - και αναφέρατε ήδη, κύριε Verheugen, ότι ένα ηλεκτρικό σίδερο διέθετε κακώς δύο διαφορετικά σήματα ασφαλείας στην ευρωπαϊκή εσωτερική αγορά. Αυτό είναι ήδη αρκετά κακό, το χειρότερο όμως είναι ότι ένα κράτος μέλος ανακάλυψε αυτό το σίδερο και δεν ενημέρωσε τα κράτη μέλη παρά έναν ολόκληρο χρόνο αργότερα. Εδώ χρειάζονται αλλαγές, ιδίως στο Συμβούλιο.
<P>
Δεύτερον, αναφέρθηκε ήδη η ευθύνη του εισαγωγέα, και δεν μπορώ παρά να στηρίξω όσα ειπώθηκαν.
<P>
Το τρίτο μου σημείο ωστόσο είναι το εξής: πιστεύω ότι ένα καθοριστικό πρόβλημα είναι πως έχουμε διαφορετικές προσεγγίσεις σε ευρωπαϊκό επίπεδο. Έχουμε από τη μια την οδηγία για τη γενική ασφάλεια των τροφίμων (GPSD) που αφορά όλα τα καταναλωτικά αγαθά, και από την άλλη τη νέα προσέγγιση. Αυτή η διαφορετική αντιμετώπιση καταναλωτικών αγαθών έχει ακόμα κάποια κενά. Γι' αυτό πιστεύω ότι χρειαζόμαστε το σήμα CE, που ισχύει στη νέα προσέγγιση, ως βάση για την ασφάλεια και την είσοδο προϊόντων στην ευρωπαϊκή εσωτερική αγορά, χρειαζόμαστε όμως επίσης πέρα από αυτό επιπλέον πιστοποίηση, που πρέπει να είναι προαιρετική και να δίνει τη δυνατότητα στον ευρωπαίο και άλλους κατασκευαστές να ανεβάσουν γενικά τις προδιαγραφές στον παγκόσμιο ανταγωνισμό -γιατί η ευρωπαϊκή εσωτερική αγορά είναι ως γνωστόν η μεγαλύτερη εσωτερική καταναλωτική αγορά, μεγαλύτερη από των "ΠΑ και όλες τις άλλες σε αυτόν τον τομέα προϊόντων. Αυτή η λύση -μία προαιρετική λύση με μία βασική αρχή που θα ρυθμιστεί νομοθετικά σε ευρωπαϊκό επίπεδο με έναν κανονισμό- θα προσφέρει στον καταναλωτή την ασφάλεια να γνωρίζει τι σημαίνει η παρουσία μίας πιστοποίησης σε ένα προϊόν. Έτσι θα έχουμε μία λύση που θα είναι φιλική για την εσωτερική αγορά, αλλά θα ανταποκρίνεται και στην παγκοσμιοποίηση.
<P>
Και κάτι ακόμα σχετικά με τα παιχνίδια: τα παιχνίδια είναι πολύ διαφορετικά μεταξύ τους. Φυσικά καταλαβαίνω ότι ένα αρκουδάκι που το παιδί το βάζει στο στόμα του πρέπει να πληροί άλλες προϋποθέσεις από ένα πληκτρολόγιο υπολογιστή, και αυτήν τη διαφορά πρέπει να την λάβουμε υπόψη στην εφαρμογή της νομοθεσίας. Γι' αυτό απευθύνω έκκληση προς τους συναδέλφους να εξετάσουμε αν θα πάρουμε σαν βάση για όλα τα προϊόντα που φθάνουν στην εσωτερική αγορά το σήμα CE και θα έχουμε πρόσθετη, προαιρετική πιστοποίηση για τα καταναλωτικά αγαθά.
<SPEAKER ID="071" NAME="Béatrice Patrie" AFFILIATION="PSE">
(FR) Κύριοι Επίτροποι, κυρίες και κύριοι, η ανάκληση αρκετών εκατομμυρίων παιγνιδιών κατασκευασμένων στην Κίνα από την αμερικανική εταιρεία παιγνιδιών Mattel έχει σημασία για τρεις λόγους. Καταρχάς, επιβεβαιώνει την επείγουσα ανάγκη για την αναθεώρηση της οδηγίας για τα παιγνίδια του 1988. Δεύτερον, το γεγονός αυτό δεικνύει την ανάγκη για διενέργεια περισσότερων ελέγχων και επιτήρηση της αγοράς, την ανάγκη να καταστεί το σήμα συμμόρφωσης CE υποχρεωτικό και να διασφαλισθεί ότι είναι όντως αξιόπιστο. Τέλος, δικαιολογημένα αμφισβητούμε τη λειτουργία του σημερινού προτύπου παγκοσμιοποίησης της αγοράς και αναρωτώμεθα πώς ο μεγαλύτερος κατασκευαστής παιγνιδιών παγκοσμίως δεν κατόρθωσε να εργασθεί με αξιόπιστους υπεργολάβους.
<P>
" Ευρωπαϊκή Ένωση πρέπει να είναι εξαιρετικά άγρυπνη, τόσο για την υγεία και τις προδιαγραφές ασφαλείας όσο και για την τήρηση των κανόνων εργασίας της Διεθνούς Οργάνωσης Εργασίας, σε όλες τις χώρες με τις οποίες έχει συνάψει συμφωνίες εταιρικής σχέσεως, συνεργασίας ή ελεύθερου εμπορίου.
<SPEAKER ID="072" NAME="Jorgo Chatzimarkakis" AFFILIATION="ALDE">
(DE) Κύριε Πρόεδρε, καταρχάς θα ήθελα να ευχαριστήσω τον Αντιπρόεδρο Verheugen και την Επίτροπο Kuneva, γιατί με την παρουσία τους ανεβάζουν τη συζήτηση.
<P>
Αν η εμπορική και οικονομική πολιτική έχει ένα πραγματικά σημαντικό καθήκον, το έχει όσον αφορά την ασφάλεια των παιδιών μας. Τα παιδικά παιχνίδια γίνονται τις τελευταίες δεκαετίες όλο και πιο φθηνά, και όσο φθηνότερο είναι ένα παιχνίδι, τόσο πιθανότερο είναι να μην έχει κατασκευαστεί στην ΕΕ. Πρέπει να πω ακόμα και ως Φιλελεύθερος ότι υπάρχουν δικαιολογημένες αμφιβολίες για το αν οι γονείς ξέρουν πάντα καλύτερα από όλους τι είναι καλό για το παιδί τους, όταν αγοράζουν παιχνίδια. " επιλογή είναι τεράστια και είναι δύσκολο να γίνει. Τα ποιοτικά παιχνίδια που κατασκευάζονται στην Ευρώπη όπως τα Lego, τα Playmobil, τα Märklin, οι ξύλινοι σιδηρόδρομοι Brio ή τα πλαστικά παιχνίδια Wader έχουν και ανάλογα υψηλές τιμές.
<P>
Ο ανταγωνισμός χρειάζεται ανθρώπους που μπορούν και θέλουν να αναλαμβάνουν ευθύνη. Όποιος αγοράζει στα παιδιά του χωρίς κανένα έλεγχο τα φθηνότερα, ευτελή παιχνίδια, δεν θέλει την ευθύνη αυτή. Πρέπει επίσης να εξετάσουμε αν θα γίνει από την Επιτροπή εκστρατεία ενημέρωσης τέτοιων γονέων. Ναι, είμαι υπέρ του ελεύθερου εμπορίου, όχι όμως με οποιοδήποτε τίμημα. Ως Ευρωπαίοι έχουμε ορισμένες προδιαγραφές και, όπως ειπώθηκε αρκετές φορές εδώ, πρέπει να τις εφαρμόζουμε καλύτερα.
<P>
Στο σημείο αυτό θα ήθελα να επανέλθω στην εκστρατεία "Made in ...". Μετά τα σημερινά γεγονότα θα ήταν πια καιρός να καθιερωθεί η υποχρεωτική σήμανση προέλευσης, τουλάχιστον στα παιχνίδια. Γνωρίζω τις προσπάθειες που καταβάλλει στο θέμα αυτό η Επίτροπος Kuneva και δεν μπορώ παρά να τις στηρίξω. Αυτή η ένδειξη πρέπει να υπάρχει στο προϊόν και να είναι αρκετά μεγάλη. Έτσι, όσο δεν καταφέρνουμε να αλλάξουμε τις συνθήκες παραγωγής στην Κίνα, θα πετύχουμε τουλάχιστον επαρκή σχετική εκπαίδευση των πολιτών.
<SPEAKER ID="073" NAME="Nickolay Mladenov" AFFILIATION="PPE-DE">
(BG) Κύριε Πρόεδρε, Επίτροπε Kuneva, Επίτροπε Verheugen, κύριοι συνάδελφοι, θα ήθελα να ξεκινήσω από όπου τελείωσε ο προηγούμενος ομιλητής.
<P>
Πιστεύω ότι όλοι στο Κοινοβούλιο θα συμφωνούσαν ότι ο καλύτερα προστατευόμενος καταναλωτής είναι μόνο ο ενήμερος καταναλωτής. Εάν η ασφάλεια των διατιθέμενων στην αγορά προϊόντων αποτελεί προτεραιότητα για όλους εμάς, η ασφάλεια των παιδικών παιγνιδιών είναι διπλά σημαντική, διότι τα παιδιά είναι η πιο ευάλωτη καταναλωτική ομάδα.
<P>
Επιθυμούμε όλοι να βλέπουμε στην αγορά μόνο ασφαλή παιδικά παιγνίδια, επομένως συχνά εμπιστευόμαστε το σήμα συμμόρφωσης CE. Οι περισσότεροι κατασκευαστές εκτός Ευρωπαϊκής Ένωσης έχουν αντιληφθεί ότι οι ευρωπαίοι εισαγωγείς δεν πρόκειται πλέον να εξακολουθήσουν να διαθέτουν στην αγορά προϊόντα που δεν είναι σύμμορφα προς τη συγκεκριμένη σήμανση. Συγχρόνως, οι πολίτες μας πιστεύουν ακράδαντα ότι αυτή αποτελεί εγγύηση ποιότητας και, ιδιαίτερα, εγγύηση ασφαλείας.
<P>
Κατά την έννοια αυτήν, κύριε Πρόεδρε, είναι ιδιαίτερα σημαντική για όλους εμάς η αναγνώριση της ακριβούς σημασίας του σήματος συμμόρφωσης CE. Διαφαίνεται σε πολλές έρευνες ότι, δυστυχώς, πολλοί καταναλωτές, κυρίως στα νέα κράτη μέλη, δεν έχουν εξοικειωθεί με την πραγματική σημασία αυτού του σήματος. Συνεπώς, καλώ την Επιτροπή:
<P>
Να οργανώσει ενημερωτική εκστρατεία, μόλις το Ευρωπαϊκό Κοινοβούλιο λάβει απόφαση για τη νέα προσέγγιση, ώστε να ενημερωθούν οι ευρωπαίοι πολίτες για την πραγματική σημασία του σήματος CE, διότι ένας από τους καλύτερους τρόπους να προστατευθούν τα δικαιώματα 500 εκατ. καταναλωτών στην ευρωπαϊκή αγορά είναι να αυξηθεί η ενημέρωση, και διότι μόνο ο ενημερωμένος καταναλωτής είναι ο καλύτερα προστατευμένος καταναλωτής.
<SPEAKER ID="074" NAME="Joan Calabuig Rull" AFFILIATION="PSE">
(ES) Κύριε Πρόεδρε, η ανάκληση επικίνδυνων παιχνιδιών τον Αύγουστο και τον Σεπτέμβριο προκάλεσε δημόσια ανησυχία. Ωστόσο, δεν πιστεύω ότι πρέπει να αυξήσουμε την ανησυχία, καθώς, σε γενικές γραμμές, τα παιχνίδια που πωλούνται στην Ευρώπη είναι σίγουρα τα πιο ασφαλή στον κόσμο. Ωστόσο, η πραγματικότητα μας δείχνει ότι πρέπει να βελτιώσουμε τα ευρωπαϊκά πρότυπα ασφάλειας, ιδιαίτερα για εκείνα τα προϊόντα με τα οποία οι καταναλωτές έχουν άμεση επαφή, όπως τα παιχνίδια ή τα κλωστοϋφαντουργικά προϊόντα.
<P>
" κατάσταση που προέκυψε πρέπει να οδηγήσει σε μεγαλύτερη εποπτεία της αγοράς, έλεγχο και κατάργηση ή απόσυρση των επικίνδυνων προϊόντων. Ωστόσο, μερικές φορές, η μόνη προτεραιότητα είναι η αύξηση των περιθωρίων κέρδους, η δημιουργία αυξανόμενης πίεσης στις επιχειρήσεις και η αύξηση των ρίσκων. Πρέπει να απαιτήσουμε από την Κίνα να βελτιώσει την ασφάλεια, αλλά είναι απαραίτητο να συνεργαστούμε μαζί τους για να επιτύχουμε αυτούς τους στόχους.
<P>
Πριν από την περίοδο των Χριστουγέννων, όταν εκατομμύρια παιχνίδια αγοράζονται στην Ευρώπη, όλες οι εμπλεκόμενες αρχές, από την Επιτροπή μέχρι τις τοπικές αρχές, καθώς και οι εταιρείες που κατασκευάζουν και διαθέτουν παιχνίδια στην αγορά, πρέπει να ενεργήσουν υπεύθυνα, να μεγιστοποιήσουν τις προφυλάξεις και να δεσμευτούν για την εγγύηση της ασφάλειας των παιχνιδιών. Μας ενδιαφέρει όλους να προσφέρουμε διαφάνεια, ασφάλεια και εμπιστοσύνη στους ευρωπαίους καταναλωτές.
<SPEAKER ID="075" NAME="Zuzana Roithová" AFFILIATION="PPE-DE">
(CS) Κυρία Επίτροπε, οφείλουμε να αποκαταστήσουμε την εμπιστοσύνη των γονέων στην ευρωπαϊκή αγορά. Επειδή διακυβεύεται η υγεία των παιδιών, επιθυμούμε να δράσουμε άμεσα και τώρα συζητούμε πώς να το κάνουμε.
<P>
Κυρίες και κύριοι, δεν νομίζω ότι χρειαζόμαστε νέους νόμους ούτε μάλιστα νέα σήματα με το που εμφανίζεται ένα πρόβλημα. Πρέπει καταρχάς να πείσουμε τις χώρες να ελέγξουν τους μηχανισμούς ασφαλείας των προϊόντων. Δεύτερον, πρέπει να διαπραγματευθούμε με τρίτες χώρες, ώστε να διασφαλίσουμε ότι και αυτές θεσπίζουν προδιαγραφές ασφαλείας για τα προϊόντα που εξάγουν προς την Ένωσή μας.
<P>
" ανάλυση της Επιτροπής που θα παρουσιασθεί σύντομα θα εκθέσει τα κενά που υπάρχουν στον έλεγχο της ασφάλειας προϊόντων στα κράτη μέλη. Τότε μάλλον θα δούμε γιατί, για παράδειγμα, η Δανία και η Αυστρία επιτρέπουν την εισαγωγή περισσότερων επικίνδυνων προϊόντων από τη Γερμανία, μολονότι έχουν την ίδια νομοθεσία.
<P>
Επίτροπε, χαίρομαι που έχετε ξεκινήσει τις διαπραγματεύσεις με την κινεζική κυβέρνηση και με τόσο ανένδοτο τρόπο. Είναι η σωστή κατεύθυνση, επιτέλους, και ευελπιστώ ότι οι υπόλοιποι Επίτροποι θα ακολουθήσουν το παράδειγμα.
<P>
Ας γυρίσω τώρα στην Ευρώπη. Καλώ την Επιτροπή να εστιάσει στον τρόπο με τον οποίο θα αποτραπεί η κατάχρηση της σημάνσεως που ενημερώνει τους πολίτες ότι το προϊόν που αγοράζουν είναι ακίνδυνο. Ένα νέο σήμα δεν πρόκειται να λύσει το πρόβλημα. Χρειαζόμαστε απλώς επαρκείς κυρώσεις για την κατάχρηση του υπάρχοντος σήματος συμμόρφωσης CE. Κατ' αυτόν τον τρόπο, αποφεύγοντας την επιβάρυνση υψηλού κόστους, οι κατασκευαστές θα βελτιώσουν τον εσωτερικό ποιοτικό έλεγχο και θα αποσυρθούν και άλλα επικίνδυνα προϊόντα που βρίσκονται στην αγορά, όχι μόνο παιγνίδια. Στη σλοβακική νομοθεσία περιλαμβάνονται σημαντικές ποινές που αφορούν τα παιγνίδια, για παράδειγμα· δεν συμβαίνει το ίδιο στην Τσεχία. Εν πάση περιπτώσει, αναμένεται από τα κράτη να επιβάλλουν πρόστιμα για τη διάθεση ψευδούς πληροφόρησης για τα παιγνίδια, τα είδη υπόδησης και άλλα προϊόντα υπό τη γενική τους νομοθεσία.
<P>
Για τον λόγο αυτόν ζητώ από την Επιτροπή να διασφαλίσει ότι τα κράτη μέλη θα αναλάβουν τις ευθύνες τους, άπαξ διά παντός.
<SPEAKER ID="076" NAME="Elisa Ferreira" AFFILIATION="PSE">
(PT) Το υπό συζήτηση θέμα σήμερα βρίσκεται στην ημερήσια διάταξη από τη στιγμή που ο αμερικανικός κολοσσός Mattel ανακάλεσε 21 εκατ. τεμάχια παιγνιδιών λόγω επικινδυνότητας. Σήμερα επιθυμώ να συγχαρώ την Επίτροπο για την υπόσχεση πυγμής και δράσεως. Ελπίζω μονάχα ότι θα δράσει αποτελεσματικά, προτού το ισχυρό ευρώ και η περίοδος των Χριστουγέννων προκαλέσουν συνδυαστικά τον κατακλυσμό της ευρωπαϊκής αγοράς με επικίνδυνα εισαγόμενα παιγνίδια.
<P>
Εντούτοις, εξακολουθούμε να χρειαζόμαστε σαφείς απαντήσεις σε δύο ερωτήματα. Πρώτον, εάν δεν είχε ενσκήψει η υπόθεση Mattel, μπορεί να μας διαβεβαιώσει η Επιτροπή ότι η ευρωπαϊκή καταναλωτική ασφάλεια θα είχε ελκύσει τόση προσοχή; Ποια ακριβώς διδάγματα εξάγει η Επιτροπή από αυτό το περιστατικό για τη σημασία του σήματος CE, την ευθύνη διενέργειας ελέγχων που έχει εκχωρηθεί προς παραγωγούς και εισαγωγείς και, εν γένει, για την αποτελεσματικότητα των μηχανισμών εφαρμογής εντός της ευρωπαϊκής αγοράς;
<P>
Δεύτερον, αυτό το πρόβλημα δεν είναι βραχυπρόθεσμο. Ό,τι συμβαίνει με τα παιγνίδια συμβαίνει και με τα υφάσματα και με πολλά άλλα προϊόντα. Οι υψηλές προδιαγραφές της Ευρωπαϊκής Ένωσης όσον αφορά το περιβάλλον, την υγεία και την ποιότητα παραβιάζονται στην πράξη συνεχώς από τις εισαγωγές, τις υπεργολαβίες και τη μετεγκατάσταση των επιχειρήσεων της Ευρώπης. Πώς προτίθεται η Επιτροπή να υπερκεράσει αυτήν τη θεμελιώδη αντίφαση στη σημερινή παγκόσμια αγορά; Σας ευχαριστώ.
<SPEAKER ID="077" NAME="Zita Pleštinská" AFFILIATION="PPE-DE">
(SK) Τα παιγνίδια αποτελούν πολύ ευαίσθητα αγαθά που επηρεάζουν από μικρή ηλικία την ανθρώπινη υγεία.
<P>
" είδηση ότι ο αμερικανικός κατασκευαστής παιγνιδιών Mattel αποσύρει από την αγορά τρία εκατ. τεμάχια κινεζικών παιγνιδιών λόγω υψηλών επιπέδων μολύβδου και της αποκόλλησης μικρών μαγνητών με προβλημάτισε ως σθεναρή υπέρμαχο της προστασίας του καταναλωτή και ταυτόχρονα με παρακίνησε να κινήσω τις νομοθετικές διαδικασίες. Το ζήτημα των μικρών μαγνητών, το οποίο οφείλω να πω ότι θέτει νέα απειλή για την ασφάλεια που πρέπει να αντιμετωπισθεί αμέσως με μια οδηγία για την ασφάλεια των παιγνιδιών, πρέπει να τεθεί στο Ευρωπαϊκό Κοινοβούλιο χωρίς άλλη καθυστέρηση.
<P>
Είναι ανάγκη να εξηγηθεί ο στόχος του συστήματος Rapex, ώστε να καταστεί κατανοητός από όλα τα κράτη μέλη εξ ίσου. Πρέπει να διευκρινισθεί εάν ο πρωταρχικός στόχος του Rapex είναι η γνωστοποίηση κινδύνου προερχομένου από κάποιο συγκεκριμένο επικίνδυνο προϊόν ή η γνωστοποίηση ότι έχουν εντοπισθεί δίαυλοι μέσω των οποίων διοχετεύονται στην κοινή ευρωπαϊκή αγορά επικίνδυνα προϊόντα, το οποίο είναι πολύ χρονοβόρο. " πείρα δείχνει ότι το σήμα συμμόρφωσης CE δεν παρέχει επαρκή βεβαιότητα ότι το εκάστοτε προϊόν είναι όντως ασφαλές. Στην περίπτωση παιγνιδιών, η κατάσταση περιπλέκεται περαιτέρω από το γεγονός ότι ο κατασκευαστής δεν υποχρεούται να εκδίδει δήλωση πιστότητας. Για την εποπτεύουσα αρχή, η σήμανση CE αποτελεί τη μόνη ένδειξη ως προς τον έλεγχο της συμμόρφωσης, δηλαδή της de facto ασφαλείας.
<P>
Στον διάλογο εάν είναι σκόπιμο να στηριχθεί περαιτέρω ή να καταργηθεί η χρήση του σήματος CE, εγώ στηρίζω τη διατήρησή του, εφόσον η ιδιότητα του δικαιούχου και η σήμανση παρακολουθούνται από τις εποπτικές αρχές των κρατών μελών. Οφείλω να αναφέρω ότι το καταναλωτικό κοινό αρχίζει να εκλαμβάνει την εν λόγω σήμανση ως ειδικό διαβατήριο για όλα τα προϊόντα που εισέρχονται στην κοινή ευρωπαϊκή αγορά. Κατά την κατάρτιση της δέσμης νομοθετικών μέτρων σχετικά με την αναθεώρηση των οδηγιών νέας προσέγγισης που είναι γνωστές ως "Δέσμη Μέτρων για τα Αγαθά", στην οποία συμμετέχω άμεσα ως μία από τους σκιώδεις εισηγητές για την Ομάδα ΕΛΚ-ΕΔ, χρειάζεται να συζητηθεί λεπτομερέστερα η ανάγκη τοποθετήσεως περαιτέρω σημάνσεων στα προϊόντα, όπως το ήδη εν χρήσει σήμα ποιότητας K-markt, ή νέα σήματα που θα επιβάρυναν υπερβολικά τις επιχειρήσεις, κυρίως τις μικρές και τις μεσαίες, και θα ήταν παραπλανητικά για τους τελικούς καταναλωτές. Πιστεύω ότι μαζί, θα κατορθώσουμε να εφεύρουμε αποτελεσματικά εργαλεία, ώστε να διασφαλίσουμε ότι φέτος τα παιδιά μας θα λάβουν δώρα για τα Χριστούγεννα μόνο ασφαλή παιγνίδια.
<SPEAKER ID="078" NAME="Daciana Octavia Sârbu" AFFILIATION="PSE">
(RO) Κύριε Πρόεδρε, η πρόσφατη εθελουσία ανάκληση επικίνδυνων προϊόντων κατασκευασμένων στην Κίνα εγείρει σοβαρά ερωτήματα σχετικά με την ορθή υλοποίηση της ευρωπαϊκής νομοθεσίας για την προστασία του καταναλωτή.
<P>
Τα εν λόγω προϊόντα έφεραν τη σήμανση CE, οπότε και διευκολυνόταν η εξαγωγή τους από τους κινέζους κατασκευαστές προς την ευρωπαϊκή αγορά. Πολλοί κατασκευαστές παρεξηγούν τη σημασία του εν λόγω σήματος, πιστεύοντας ότι αυτό το σύμβολο αποτελεί εγγύηση ότι τα προϊόντα κατασκευάστηκαν στην Ευρώπη. Εντούτοις, η κατάργηση του σήματος CE δεν αποτελεί βιώσιμη λύση, διότι αντιπροσωπεύει πλεονέκτημα για τους ευρωπαίους κατασκευαστές στο διεθνές εμπόριο. Χρειάζεται να εξευρεθεί ένα πρόσθετο σήμα εκτός από το ήδη υπάρχον, το οποίο θα επιφέρει υποχρεωτικές επιθεωρήσεις και δραστικές κυρώσεις για όσους καταχρώνται το σήμα CE.
<P>
Για τη μελλοντική αποφυγή διαθέσεως στην αγορά δυνητικώς επικίνδυνων προϊόντων, έχει σημασία για τις εθνικές αρχές προστασίας των καταναλωτών να βελτιώσουν τα μέτρα ελέγχου και έρευνας τηρήσεως της νομοθεσίας της ΕΕ. Επιπλέον, οι εθνικές αρχές πρέπει να βεβαιώσουν τους καταναλωτές ότι έχουν το δικαίωμα να λάβουν πίσω τα χρήματά τους για τα επικίνδυνα προϊόντα που έχουν αγοράσει.
<SPEAKER ID="079" NAME="Bogusław Sonik" AFFILIATION="PPE-DE">
(PL) Κύριε Πρόεδρε, τα περισσότερα από τα περιστατικά που σχετίζονται με την απόσυρση παιγνιδιών κινεζικής κατασκευής αφορούσαν υπερβολικά υψηλά επίπεδα μολύβδου. Μια βραχυπρόθεσμη λύση στο πρόβλημα αυτό είναι να αποσυρθούν κατόπιν εορτής όλα τα προβληματικά τεμάχια. Ωστόσο η λύση αυτή είναι βραχυπρόθεσμα τελεσφόρα, και με πολλές τραγικές συνέπειες, όπως την αυτοκτονία του διευθυντή εταιρείας που κατασκεύαζε τα παιγνίδια.
<P>
Μια πολύ καλύτερη και ευοίωνη λύση είναι να καθορισθεί όριο ασφαλείας για την ποσότητα μολύβδου στην κατασκευή παιγνιδιών, αλλά και άλλων προϊόντων. Οι προηγούμενες διευθετήσεις βασίζονταν σε μια μορφή συστάσεως με αμελητέα επιρροή, όπως μαρτυρείται από τις εκτεταμένες ανακολουθίες μεταξύ των επιτρεπτών ορίων μολύβδου σε διάφορα κράτη μέλη. Οφείλουμε να θεσπίσουμε όντως δεσμευτικά όρια τα οποία να ισχύουν για όλες τις χώρες της ΕΕ.
<P>
Επιπλέον, παρ' ότι εγκρίνω το σύστημα Rapex, είμαι της γνώμης ότι το σημαντικότερο πράγμα όσον αφορά την ασφάλεια των εισαγομένων παιγνιδιών είναι να επικεντρώσουμε την προσοχή μας σε συντονιστικές δράσεις στο επίπεδο όλης της Κοινότητας.
<P>
Παρεμπιπτόντως, θέλω να τονίσω ότι η ΕΕ πρέπει να εφαρμόζει σχολαστικό έλεγχο όλων των προϊόντων που εισάγονται από την Κίνα. Το ζήτημα των παιγνιδιών αποτελεί ένα απλώς στοιχείο σε έναν ευρύτερο προβληματικό τομέα.
<P>
Δράττομαι του διαλόγου μας αυτού για να επιστήσω την προσοχή σε κάτι που φαίνεται να έχει λησμονηθεί. Δεν ακούω και πολλές φωνές να αναφέρουν την ασφάλεια των παιδιών στην Κίνα. Τα παιδιά της χώρας αυτής συχνά υφίστανται εκμετάλλευση εργαζόμενα σε απάνθρωπες συνθήκες. " απασχόληση παιδιών ηλικίας συχνά μικρότερης των δέκα ετών είναι καθολική, για παράδειγμα σε οικοδομικές εργασίες. Το ζήτημα αυτό είναι εξαιρετικά επίκαιρο, ιδίως ενόψει των Ολυμπιακών Αγώνων. Σύμφωνα με έκθεση της Διεθνούς Συνδικαλιστικής Συνομοσπονδίας, σε εργοστάσια όπου παράγονται αναμνηστικά των φετινών Ολυμπιακών επιτρέπονται παραβιάσεις των εργασιακών δικαιωμάτων, περιλαμβανομένης της εκμετάλλευσης μικρών παιδιών ως σκλάβων. Μολονότι διεθνείς οργανώσεις όπως η σλοβακική οργάνωση Aliancia Fair-play, για παράδειγμα, ασχολούνται με τις συνθήκες κατασκευής των αναμνηστικών της ερχόμενης Ολυμπιάδας, είμαι της άποψης ότι το Ευρωπαϊκό Κοινοβούλιο πρέπει να λάβει θέση επί του ζητήματος.
<SPEAKER ID="080" NAME="Christel Schaldemose" AFFILIATION="PSE">
(DA) Κύριε Πρόεδρε, θέλω να δηλώσω προς τους δύο Επιτρόπους ότι συμφωνώ με την άποψή σας ότι έχουμε πρόβλημα με την επιτήρηση της αγοράς. Αυτό αποτελεί αδύναμο σημείο της εσωτερικής αγοράς σήμερα. Οι πρωτοβουλίες των κρατών μελών σχετικά με την επιτήρηση της αγοράς δεν επαρκούν, είναι η αλήθεια. Για παράδειγμα, στη χώρα μου, τη Δανία, έχουν γίνει περικοπές στα κονδύλια για τον έλεγχο της γενικής ασφαλείας των προϊόντων. Κάνω επείγουσα έκκληση να αξιοποιήσετε κάθε πόρο στη διάθεσή σας, ώστε να πιέσετε τα κράτη μέλη να πράξουν περισσότερα για την επιτήρηση της αγοράς. Είναι απολύτως κρίσιμο να διασφαλισθεί και να ενισχυθεί αυτό.
<P>
Πάντως, η επιτήρηση της αγοράς από μόνη της δεν επαρκεί. Χρειαζόμαστε και καλύτερους κανόνες, και επ' αυτού εργαζόμαστε προς το παρόν· στο πλαίσιο αυτό περιλαμβάνεται η δέσμη μέτρων για τα προϊόντα στην εσωτερική αγορά και ακολούθως η οδηγία για τα παιγνίδια. Χρειαζόμαστε ελάχιστους δυνατούς κανόνες για την επιτήρηση της αγοράς. Χρειάζεται να επιβάλουμε ισχυρότερους όρους σε παραγωγούς και εισαγωγείς, και χρειάζεται να μπορούμε να επιβάλλουμε τις συνέπειες από τη μη τήρηση των κανόνων που ισχύουν στην αγορά. Ωστόσο, εξακολουθούμε να εργαζόμαστε προς αυτήν την κατεύθυνση και ελπίζουμε ότι θα υλοποιήσουμε σύντομα πράγματα.
<SPEAKER ID="081" NAME="Corien Wortmann-Kool" AFFILIATION="PPE-DE">
(NL) Κύριε Πρόεδρε, είναι θετικό το γεγονός ότι εμείς ως Κοινοβούλιο διατρανώνουμε τη φωνή μας στον διάλογο που διενεργείται στα μέσα ενημέρωσης, διότι η ασφάλεια των προϊόντων επηρεάζει άμεσα τους πολίτες μας και τα παιδιά μας.
<P>
Κύριε Πρόεδρε, διατηρώ εν προκειμένω θετική στάση, διότι το διεθνές εμπόριο συμβάλλει στη βελτίωση της ευμάρειας, τόσο εδώ όσο και στον υπόλοιπο κόσμο. " Κίνα αποτελεί μείζονα εμπορικό εταίρο. Για τον λόγο αυτόν, πρέπει να επενδύουμε σε ισχυρές επαφές και σχέσεις δίκαιου εμπορίου, οι οποίες ωφελούν την Κίνα και τους πολίτες μας στην Ευρώπη. Συνεπώς, δεν μπορούμε, ούτε πρέπει να ανεχόμαστε τη μη συμμόρφωση των προϊόντων των εμπορικών μας εταίρων με τις προδιαγραφές ασφαλείας που έχουμε θεσπίσει στη νομοθεσία μας. Περίπου οι μισές από τις προειδοποιήσεις που σχετίζονται με επικίνδυνα εισαγόμενα προϊόντα αφορούν προϊόντα από την Κίνα - όχι μόνο παιγνίδια, αλλά και οδοντόκρεμες, πλύματα για το σώμα, κλίνες, αποχρωματιστικά μαλλιών, σκυλοτροφές και γατοτροφές, ακόμη και βηματοδότες.
<P>
Κύριε Πρόεδρε, εμείς στην Ευρώπη πρέπει να βελτιώσουμε την τάξη των κανονισμών μας και ελέγχων μας και να καταβάλουμε κατάλληλες προσπάθειες, ώστε στην Κίνα και στις τρίτες χώρες να παρασκευάζονται ασφαλή προϊόντα. Τούτη είναι ασφαλώς μία από τις ευθύνες των ίδιων των κατασκευαστών, οι οποίοι δεν πρέπει να αποσκοπούν αποκλειστικά στη χαμηλότερη τιμή, αλλά και ευθύνη του Επιτρόπου Εμπορίου μας, κ. Mandelson. Είναι, πιστεύω, αξιέπαινο ότι βρίσκονται εδώ δύο Επίτροποι, να διασφαλίσετε, ωστόσο, παρακαλώ, ότι ο Επίτροπος Mandelson θα τοποθετήσει την ασφάλεια των προϊόντων υψηλότερα στην ημερήσια διάταξη των συνόδων του εμπορίου, διότι σε αυτές ακριβώς τις συνόδους μπορούμε να αξιώσουμε λήψη μέτρων και να αγωνισθούμε μαχητικά. Πρέπει μεν ασφαλώς να προσφέρουμε και τεχνική βοήθεια, ωστόσο η ασφάλεια των προϊόντων πρέπει να αποτελεί μείζονα συνιστώσα των εμπορικών συμφωνιών με την Κίνα, για παράδειγμα. Εν ανάγκη, διαθέτουμε κίνητρο - με άλλα λόγια, κυρώσεις.
<P>
Συνεπώς, Επίτροπε Kuneva, να είσθε ανένδοτη και στις εμπορικές μας σχέσεις· παρακινήστε και τον Επίτροπο Mandelson, διότι, μέχρι τώρα, δεν έχει δυστυχώς συγκινηθεί από το ζήτημα.
<SPEAKER ID="082" NAME="David Martin" AFFILIATION="PSE">
(EN) Κύριε Πρόεδρε, μια από τις πρώτες ομιλίες μου στο Κοινοβούλιο πριν από 23 χρόνια αφορούσε την πρόταση οδηγίας που είχε κατατεθεί τότε σχετικά με την ασφάλεια των παιχνιδιών. Χαιρετίζω τα σχέδια ενίσχυσης αυτής της οδηγίας που προτείνονται σήμερα. Πρέπει όμως να είμαστε σαφείς: είναι σχεδόν βέβαιο ότι θα αντιμετωπίζουμε πάντα προβλήματα όπως αυτό με τη Mattel, με ή χωρίς ενισχυμένη οδηγία για την ασφάλεια των παιχνιδιών.
<P>
Φρονώ ότι πρέπει να παρέμβουμε σε τρία μέτωπα, τα οποία ανέφεραν συνάδελφοι που μίλησαν νωρίτερα σήμερα το πρωί. Πρώτον, πρέπει να ασκήσουμε πιέσεις στους κατασκευαστές, ώστε να μεριμνούν περισσότερο για την αλυσίδα εφοδιασμού τους και, όταν είναι αναγκαίο, να επιβάλλουμε ποινές σε όσους δεν επιδεικνύουν τέτοια μέριμνα. Δεύτερον, η Επιτροπή πρέπει να προωθήσει τη συνεργασία μεταξύ των κρατών μελών με σκοπό την εφαρμογή αυστηρότερων επιθεωρήσεων στην Ευρώπη, την άσκηση επαρκών τελωνειακών ελέγχων και τη διασφάλιση της εφαρμογής της υφιστάμενης κοινοτικής νομοθεσίας.
<P>
Ως προς την περίπτωση της Κίνας, γνωρίζουμε ότι δεν ανταποκρίνεται στις ανησυχίες σχετικά με την υγεία και την ασφάλεια, αλλά ανταποκρίνεται σε οικονομικού χαρακτήρα απειλές. Πρέπει να εξετάσουμε το ενδεχόμενο απαγόρευσης της χρήσης του σήματος CE σε όλα τα προϊόντα που προέρχονται από την Κίνα, μέχρις ότου δημιουργηθεί ένα σαφώς ανεξάρτητο, υψηλής ποιότητας κέντρο ή κέντρα πιστοποίησης και ελέγχου στην Κίνα. Μόνο τότε θα μπορούμε να εμπιστευτούμε τα προϊόντα που εισάγονται από την Κίνα, και μόνο σε τέτοια μέτρα θα ανταποκριθεί η Κίνα.
<SPEAKER ID="083" NAME="Bernadette Vergnaud" AFFILIATION="PSE">
(FR) Κύριε Πρόεδρε, κύριοι Επίτροποι, κυρίες και κύριοι, το καλοκαίρι, η Mattel ανακάλεσε 20 εκατ. τεμάχια παιγνιδιών από την Κίνα, εκκινώντας ξανά τη συζήτηση για την αξία της σήμανσης CE και των κυρώσεων κατά των επιχειρήσεων που δεν πληρούν τις ευρωπαϊκές προδιαγραφές. Τι άλλο χρειάζεται η Ευρώπη για να αντιδράσει; " Βραζιλία έχει ήδη απαγορεύσει τις εισαγωγές. Οι "νωμένες Πολιτείες και ο Καναδάς ξεκινούν σχετικές έρευνες. Όσο για εμάς, ακόμη το συζητούμε.
<P>
" Επιτροπή πρέπει να αναλάβει δράση. Τούτο σημαίνει: την αναθεώρηση των νόμων της ΕΕ για τα παιγνίδια πριν από τα Χριστούγεννα, με έμφαση στην ανάγκη για μέγιστη δυνατή εναρμόνιση· τη διασφάλιση ότι οι κατασκευαστές συμμορφώνονται με τις προδιαγραφές ασφαλείας, καθώς και με τις κοινωνικές και περιβαλλοντικές προδιαγραφές - γιατί να μην καθιερωθεί ένα νέο ευρωπαϊκό σήμα για την ενίσχυση της σήμανσης CE;· την αναθεώρηση της αποτελεσματικότητας των ελέγχων και εν ανάγκη την ποινικοποίηση των κατασκευαστών· την αποσάφηση των ευθυνών των παραγωγών και εισαγωγέων· την επιτάχυνση της επιτήρησης της αγοράς μέσω της πραγματικής τελωνειακής συνεργασίας των κρατών μελών.
<P>
Διακυβεύεται η υπευθυνότητα και η αξιοπιστία της ΕΕ στην αντίληψη των καταναλωτών. Πώς μπορούμε να ενθαρρύνουμε τους καταναλωτές να αποκτήσουν θετική εικόνα της Ευρώπης, εάν δεν μπορούμε να αποκαταστήσουμε την εμπιστοσύνη τους;
<SPEAKER ID="084" NAME="Anne Ferreira" AFFILIATION="PSE">
(FR) Κύριε Πρόεδρε, κύριοι Επίτροποι, κυρίες και κύριοι, υπάρχουν αμέτρητοι ανενδοίαστοι κατασκευαστές και διευθυντές εταιρειών σε όλον τον κόσμο οι οποίοι δραστηριοποιούνται εντός του ΠΟΕ. Ποσώς τους ενδιαφέρει το ενδιαφέρον και η υγεία των υπαλλήλων τους και πελατών τους, ή ότι αυτοί μπορεί να είναι παιδιά.
<P>
Για αυτούς, τα κέρδη πρέπει να αποκτώνται με όποιο τίμημα. Δεν πρόκειται μόνο για κινεζικές εταιρείες, ούτε πωλούν μόνο παιγνίδια. Αυτοί πρέπει να αντιμετωπίζονται με θεσμούς και νόμους ικανούς να θέσουν φραγμό στη δόλια -έως εγκληματική- πρακτική τους.
<P>
Πρέπει να παραδεχθούμε την αδυναμία των συστημάτων ελέγχου μας και να διερευνήσουμε τη σημασία της σήμανσης CE σε προϊόντα που διατίθενται στην Ευρώπη. " εν λόγω σήμανση πρέπει να σημαίνει ότι τα προϊόντα είναι σύμμορφα προς την ευρωπαϊκή νομοθεσία και όχι ότι ενδέχεται να είναι σύμμορφα προς αυτήν, κάτι που είναι παραπλανητικό για τους καταναλωτές. " σήμανση CE είναι άστοχη, αν δεν ερείδεται στην πραγματική ασφάλεια των προϊόντων. Αυτό απαιτούν οι ευρωπαίοι καταναλωτές, όπως απαιτούν προτεραιότητα για την υγεία τους έναντι των συμφερόντων της αγοράς. Για τον σκοπό αυτόν, η Ευρωπαϊκή Ένωση πρέπει να είναι πιο σθεναρή κατά τις διαπραγματεύσεις της με τον ΠΟΕ.
<SPEAKER ID="085" NAME="Genowefa Grabowska" AFFILIATION="PSE">
(PL) Κύριε Πρόεδρε, σήμερα εμείς αντιδρούμε σε μια κρίσιμη κατάσταση, καθώς φοβούμαστε για τη ζωή και την υγεία των παιδιών μας. Στο προταθέν ψήφισμα εστιάζουμε κυρίως στην ασφάλεια των προϊόντων, εν προκειμένω του παιδικού παιγνιδιού. Αυτό που επιζητούμε είναι το προϊόν αυτό να κατασκευάζεται σύμφωνα με ευρωπαϊκές προδιαγραφές. Απαιτούμε καλύτερο έλεγχο, απαιτούμε ασφαλέστερα προϊόντα, διότι οι ευρωπαίοι καταναλωτές, είτε είναι μεγάλοι είτε είναι μικροί, πρέπει να αισθάνονται ασφαλείς. Ωστόσο υπάρχουν και άλλες πιθανές αντιδράσεις.
<P>
Κύριοι συνάδελφοι, το παιγνίδι δεν είναι απλώς ένα προϊόν της αγοράς, και η θεώρησή του από πλευράς ασφαλείας και τιμής μονάχα δεν επαρκεί. Το παιγνίδι αποτελεί κάτι παραπάνω από μία ακόμη μορφή αγαθών -διαμορφώνει τις σκέψεις του παιδιού, το βοηθά στην ανάπτυξη, επηρεάζει την αγωγή του- και για τους λόγους αυτούς καλώ την Επιτροπή, όταν αναθεωρήσει την οδηγία για την ασφάλεια των παιγνιδιών, να λάβει υπόψη και αυτές τις παραμέτρους.
<P>
Κυρία Επίτροπε, επωφελούμαστε της αναθεώρησης αυτής για να προσφέρουμε στα παιδιά μας κάτι περισσότερο από ένα κινεζικό προϊόν που εκφράζει την αμερικανική κοινή κουλτούρα. Τα παιδιά μας πρέπει να διαθέτουν ευρύτερη επιλογή παιγνιδιών, όπως παιγνιδιών που φέρουν κάποια ευρωπαϊκή διάσταση. Τους αξίζει.
<SPEAKER ID="086" NAME="Mia De Vits" AFFILIATION="PSE">
(NL) Κύριε Πρόεδρε, κυρία Επίτροπε, κυρίες και κύριοι, μια παρτίδα εισαγόμενων παιγνιδιών από την Κίνα αποδείχθηκε μη ασφαλής. Το γεγονός αυτό απαιτεί συνεργασία με τις κινεζικές αρχές. Χρειάζεται να καταβληθούν προσπάθειες στην αρχή της αλυσίδας παραγωγής των εν λόγω προϊόντων. Οι πολυεθνικές δεν είναι άνευ ευθυνών. Επενδύουν στη χώρα εκείνη λόγω του φθηνού εργατικού δυναμικού. Αναμένω από την Επιτροπή να εγκρίνει μια συνολική, υψηλής ποιότητας και ασφαλή πολιτική για τα προϊόντα, η οποία να βασίζεται στα ακόλουθα μέτρα. Στηρίζω ό,τι έχει ειπωθεί από τους συναδέλφους μου σχετικά με την επιβολή διεξοδικής αναθεώρησης της νομοθεσίας για τη σήμανση CE, με κανονισμούς αποδόσεως ευθύνης για τους εισαγωγείς και μέσα για την επιβολή κυρώσεων σε όσους παραβαίνουν τους εν λόγω κανονισμούς. " Mattel δήλωσε ότι έσφαλε, συνεπώς αναμένω από την Επιτροπή να επιτιμήσει αυστηρά τη Mattel. Πρέπει να επιτευχθεί συμφωνία στο πλαίσιο του ΠΟΕ για την καταπολέμηση των μη ασφαλών προϊόντων από την Κίνα ή αλλού, ακόμη και εκείνων που προορίζονται για περαιτέρω εξαγωγή. Απαιτείται υψηλότερο επίπεδο από μέρους των αρχών επιτηρήσεως της αγοράς και των τελωνείων. Απαιτείται πολιτική βούληση και οικονομικοί πόροι. Αφού αυτοί υφίστανται ήδη για την ασφάλεια στον χώρο εργασίας και για την ασφάλεια των τροφίμων, γιατί όχι και για την ασφάλεια των προϊόντων;
<SPEAKER ID="087" NAME="Roberto Musacchio" AFFILIATION="GUE/NGL">
(IT) Κύριε Πρόεδρε, κυρίες και κύριοι, τα τελευταία χρόνια η προσέγγιση έναντι του "ελεύθερου" εμπορίου είναι εντελώς ιδεολογική: το μοναδικό δόγμα της άναρχης παγκοσμιοποίησης. Βρισκόμαστε τώρα να αντιμετωπίζουμε προβλήματα όπως τα επικίνδυνα προϊόντα, και είναι εξαιρετικά ανησυχητικό ότι πρόκειται για παιγνίδια.
<P>
Υπάρχει πρόβλημα με την Κίνα; Βεβαίως! Αφορά τους εγγυητικούς κανόνες που πρέπει να πληρούνται. Σκεπτόμαστε μάλιστα και τη θέσπιση ενός αποτελεσματικού σήματος εγγύησης εκτός από το σήμα CE και, για τα εκτός Ευρώπης προϊόντα, ακόμη και την πιθανότητα θέσπισης ενός αναγνωριστικού σήματος, του σήματος "Χώρα κατασκευής:".
<P>
Υπάρχει επίσης ένα πρόβλημα, ωστόσο, με πολυεθνικές της Δύσης που κατασκευάζουν προϊόντα στην Κίνα ή αλλού, οι οποίες έχουν μεγάλες ευθύνες ασφαλείας και ελέγχου, αλλά και για τα παιγνίδια· υπάρχει επίσης το πρόβλημα ότι όσα προϊόντα δηλώνεται ότι κατασκευάζονται στην Ευρώπη πρέπει όντως να κατασκευάζονται στην Ευρώπη. Δεν μπορούμε να ζητούμε από την Κίνα να σέβεται τα εργατικά δικαιώματα και τις περιβαλλοντικές προδιαγραφές, κάτι που οφείλει εξάλλου, αποκρύπτοντας ότι οι πολυεθνικές μας επίσης ευθύνονται για παραβάσεις αυτού του είδους.
<SPEAKER ID="088" NAME="Meglena Kuneva">
μέλος της Επιτροπής. - (EN) Κύριε Πρόεδρε, η σημερινή συζήτηση ήταν πραγματικά πολύ ενδιαφέρουσα και μας επέτρεψε να εξετάσουμε εις βάθος το θέμα, γεγονός για το οποίο σας είμαι ευγνώμων. " συζήτηση αυτή έφερε στο φως πολλές αμφιβολίες και πολλά συγκεκριμένα μέτρα, τα οποία, κατά κάποιον τρόπο, είχε ήδη προβλέψει η Επιτροπή. Είμαι στην ευχάριστη θέση να δηλώσω κάτι τέτοιο, καθόσον μπορούμε να επιβεβαιώσουμε ότι τα μέτρα αυτά έχουν αναλυθεί προσεκτικά σε συνεργασία με το Κοινοβούλιο.
<P>
Φρονώ ότι, όποια και αν είναι τα μηνύματα που ενδεχομένως θα στείλουμε, όπως το ψήφισμα που καταρτίσατε, ή οι προτάσεις της Επιτροπής, ή η προσπάθεια παρέμβασης της Επιτροπής με εφαρμογή κριτηρίων αξιολόγησης για τη σύγκριση των μεθόδων που εφαρμόζουν στην πράξη τα διάφορα κράτη μέλη, οι προσπάθειές μας θα είναι επιτυχημένες μόνο, εάν μοιραζόμαστε ένα κοινό όραμα για το μέλλον, ένα όραμα που θα στηρίζεται σε ανοικτές κοινωνίες και στην ελεύθερη αγορά, αλλά πρωτίστως, στα θέματα που αφορούν τους καταναλωτές, ότι δεν θα κάνουμε συμβιβασμούς ως προς την ασφάλεια των καταναλωτών.
<P>
Τέλος, θέλω να επαναλάβω ότι, κατ' εμέ, το θέμα αυτό είναι μείζονος σημασίας, και δεν είμαι διατεθειμένη να κάνω συμβιβασμούς.
<P>
Αρκετοί ομιλητές αναφέρθηκαν στο σύστημα RAPEX. Το RAPEX λειτουργεί 24 ώρες το εικοσιτετράωρο, 7 ημέρες την εβδομάδα, γεγονός που σημαίνει ότι δεν υπάρχουν καθυστερήσεις στις ειδοποιήσεις που στέλνονται μέσω του RAPEX. Θέλω επίσης να σας ζητήσω να ενημερώσετε τις τοπικές σας κοινότητες και να διαφημίσετε το RAPEX, διότι, μέσω αυτών των ειδοποιήσεων, έχουμε ήδη προλάβει, με πολλούς τρόπους, τη διάθεση επικίνδυνων προϊόντων στην αγορά. Είναι πολύ σημαντικό να επαναλάβουμε ότι, αποσύροντας τα ελαττωματικά τους προϊόντα, οι παράγοντες της αγοράς συμμορφώνονται με μια υποχρέωση που ισχύει βάσει της ευρωπαϊκής νομοθεσίας. Δεν είναι θέμα καλής πίστης: συμβαίνει, επειδή η γενική ασφάλεια των προϊόντων έχει κατοχυρωθεί στην ευρωπαϊκή νομοθεσία. " μολυβδούχος χρωστική στην περίπτωση της εταιρείας Mattel εντοπίστηκε για πρώτη φορά κατά τη διάρκεια των ελέγχων που διενεργήθηκαν για λογαριασμό του ευρωπαϊκού διανομέα. Δεν πρέπει λοιπόν ποτέ να υποτιμούμε την αποτελεσματικότητα του ευρωπαϊκού συστήματος RAPEX. Επεκτείνουμε επίσης το RAPEX στις εισαγωγές από την Κίνα, και αυτό είναι πολύ σημαντικό.
<P>
Προτού ολοκληρώσω την παρέμβασή μου, θέλω να σας ενημερώσω ότι ρώτησα τη Mattel πώς έχει διαχειριστεί τα αποσυρθέντα παιχνίδια. Είχα κατά νου κυρίως το Διαδίκτυο και το ενδεχόμενο τα προϊόντα αυτά να μπορούν να διακινηθούν μέσω του Διαδικτύου. Θέλω λοιπόν να σας ενημερώσω ότι όλα τα παιχνίδια έχουν καταστραφεί, κάτι που έχει επιβεβαιωθεί από τη Mattel.
<P>
Θεωρώ ότι πρέπει όλοι να αναλάβουμε τις υποχρεώσεις μας, άλλωστε μόνο έτσι μπορεί να προχωρήσει η Κοινότητα.
<SPEAKER ID="089" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι, θα ήθελα αρχικά να κάνω δύο διευκρινίσεις επί της ουσίας: πρώτον, οι ευρωπαϊκές διατάξεις για την ποιότητα και την ασφάλεια των προϊόντων ισχύουν για όλα τα προϊόντα, ανεξάρτητα από το πού κατασκευάστηκαν. Ανεξάρτητα από το εάν ένα προϊόν έχει κατασκευαστεί στην Κίνα ή στην Ευρώπη, όταν έρθει στην ευρωπαϊκή αγορά, ισχύουν απόλυτα οι ίδιες διατάξεις, δεν υπάρχει απολύτως καμία διαφορά. Αυτό είναι αυτονόητο.
<P>
Δεύτερον, επαναλαμβάνω ότι ακόμα και η ισχύουσα, παλιά οδηγία για τα παιχνίδια απαγορεύει φυσικά τη διάθεση επικίνδυνων παιχνιδιών. Τα παιχνίδια που ανακάλεσε η εταιρία Mattel δεν τηρούσαν τις ευρωπαϊκές διατάξεις, και δεν ήταν δυνατή η διάθεσή τους στην Ευρώπη.
<P>
Περνώ τώρα στις δύο μεγάλες θεματικές που έπαιξαν κύριο ρόλο σε αυτήν τη συζήτηση. Πρώτον, για την οδηγία για τα παιχνίδια: η Επιτροπή της οποίας είμαι μέλος εξήγγειλε στις αρχές του 2005 την αναθεώρηση της οδηγίας. Στις αρχές του 2005! Από τότε, αυτό περιλαμβάνεται στο νομοθετικό πρόγραμμα της Επιτροπής, που έχει συζητηθεί στο Κοινοβούλιο. Δεν άκουσα κανένα βουλευτή του ΕΚ να ζητήσει να εκδοθεί νωρίτερα η νέα οδηγία για τα παιχνίδια. Άλλωστε, αυτό δεν θα ήταν δυνατό, γιατί πρόκειται για μία πολύπλοκη και τεράστια αγορά, και αυτό δεν γίνεται έτσι εύκολα.
<P>
Σας εγγυώμαι και πάλι ότι αυτή η νέα οδηγία για τα παιχνίδια θα είναι έτοιμη πριν από το τέλος του χρόνου. " πολιτική οδηγία στους υπαλλήλους που την επεξεργάζονται, ήταν: θέλουμε τις κατά το δυνατόν αυστηρότερες διατάξεις για την ασφάλεια των παιδιών, τις "αυστηρότερες δυνατές". Αυτό για παράδειγμα περιλαμβάνει φυσικά -γιατί αυτό το είπαν αρκετοί εδώ- το ότι έδωσα την οδηγία, και μάλιστα εδώ και πολύ καιρό και όχι μόλις τώρα, ότι δεν επιτρέπεται να χρησιμοποιούνται στα παιχνίδια καρκινογόνες, μεταλλαξιογόνες και αναπαραγωγικά τοξικές χημικές ουσίες. Οι ουσίες αυτές είναι περισσότερες από 900. Όλα αυτά έχουν ήδη αποφασιστεί.
<P>
Μετά έχουμε το θέμα της επιτήρησης της αγοράς και του σήματος CE. Θα ήθελα να πω στον κ. Sturdy ότι πραγματικά δεν είναι δυνατό να κατηγορεί κανείς την Επιτροπή ότι δεν σέβεται την κατανομή εργασίας μεταξύ ευρωπαϊκού επιπέδου και κρατών μελών, που εδραιώνεται από τον νόμο. " επιτήρηση της αγοράς είναι αποκλειστική αρμοδιότητα των κρατών μελών. Αυτό που μπορούμε να κάνουμε -και το κάνουμε- είναι να ενισχύσουμε και να βελτιώσουμε τη συνεργασία, δεν μπορούμε όμως να αναλάβουμε την ευθύνη.
<P>
Διατυπώθηκε σειρά αιτημάτων για τη βελτίωση του συστήματος. Χαίρομαι πολύ για τα αιτήματα αυτά, διότι ανταποκρίνονται απόλυτα σε αυτά που σας παρουσίασε η Επιτροπή στις αρχές του χρόνου για την αναθεώρηση της εσωτερικής αγοράς. Ένα αίτημα ήταν να υποχρεωθούν τα κράτη μέλη σε επιτήρηση της αγοράς και στα σύνορα και στο εσωτερικό της χώρας - ακριβώς αυτό περιλαμβάνουν οι προτάσεις μας. Τα κράτη μέλη πρέπει να υποχρεωθούν να διαθέσουν τους αντίστοιχους πόρους - και αυτό περιλαμβάνεται στην πρότασή μας. Τα κράτη μέλη πρέπει να υποχρεωθούν να ανταλλάσσουν αμέσως τις σημαντικές πληροφορίες - και αυτό περιλαμβάνεται στην πρότασή μας. Τέλος, προτάθηκε να προβλεφθούν αυστηρές ποινές και κυρώσεις για όσους παραβιάζουν τις διατάξεις -και αυτό περιλαμβάνεται στην πρότασή μας.
<P>
Απευθύνω λοιπόν επείγουσα έκκληση προς εσάς, το Ευρωπαϊκό Κοινοβούλιο, και προς το απόν Συμβούλιο να γίνουν τώρα γρήγορα οι διαβουλεύσεις και η έγκριση των προτάσεων που παρουσίασε στις αρχές του χρόνου η Επιτροπή. Τότε θα έχουν πραγματοποιηθεί τα περισσότερα από τα αιτήματα που δικαιολογημένα διατυπώθηκαν σήμερα.
<P>
(Χειροκροτήματα)
<SPEAKER ID="090" NAME="Πρόεδρος">
Έχω λάβει έξι προτάσεις ψηφίσματος, οι οποίες κατατέθηκαν σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη, 26 Σεπτεμβρίου 2007.
<P>
Γραπτές δηλώσεις (άρθρο 142 του Κανονισμού)
<SPEAKER ID="091" NAME="Małgorzata Handzlik  " AFFILIATION="PPE-DE">
γραπτώς. - (PL) Κύριε Πρόεδρε, η διακίνηση των αγαθών είναι ένα αυτορρυθμιζόμενο σύστημα. Τα επικίνδυνα παιγνίδια που κατασκευάζονται στην Κίνα αποτελούν πρόβλημα για όλους μας. Πολλά εκατομμύρια από αυτά κατάφεραν να εισαχθούν από την Ασία στην Ευρώπη και τις "ΠΑ. Ποιος ευθύνεται για αυτό; Ο κατασκευαστής; Ο υπεργολάβος; Ο εισαγωγέας; Όλοι τους; Ή κανείς τους;
<P>
Στη σημερινή εποχή της σταδιακής παγκοσμιοποίησης, σφάλλει οπωσδήποτε όποιος νομίζει ότι τα προβλήματα των άλλων δεν έχουν κανέναν αντίκτυπο σε εμάς.
<P>
" ΕΕ προσπαθεί να αντεπεξέλθει στις προκλήσεις αυτές, συνεπώς έχει προτείνει έναν κανονισμό για την εμπορική εκμετάλλευση των αγαθών. Μέχρι τα τέλη του έτους, αναμένεται να έχει προταθεί και η αναθεώρηση της οδηγίας για την ασφάλεια των παιγνιδιών.
<P>
Κατά τη γνώμη μου, το πρόβλημα της εμπορικής εκμετάλλευσης συνδέεται με διάφορα άλλα ζητήματα, τα οποία χρειάζεται να τονισθούν:
<P>
την ενημέρωση του καταναλωτή για τα προϊόντα που αγόρασε· η ορθή ενημέρωση αποτελεί την καλύτερη προστασία του καταναλωτή,
<P>
την επιτήρηση της αγοράς από τα κράτη μέλη,
<P>
την ενισχυμένη συνεργασία μεταξύ κρατών,
<P>
μια νέα προσέγγιση του σήματος CE, το οποίο συμβολίζει ένα ασφαλές προϊόν που πληροί τις προδιαγραφές της ΕΕ.
<P>
Πρόκειται για μερικές απλώς προτάσεις από τις πολλές για τη βελτίωση της παρούσας κατάστασης στην εμπορική εκμετάλλευση των προϊόντων και την προστασία του καταναλωτή. Βρισκόμαστε μόνο στην αρχή ενός μακρού δρόμου ο οποίος θα καταλήξει σε μια αγορά απαλλαγμένη από ανεξέλεγκτα και επικίνδυνα προϊόντα. Απομένει να σημειωθεί πολλή πρόοδος, αλλά η ορθή οδός είναι η ευρωπαϊκή νομοθεσία, και ευελπιστούμε ότι το μέλλον θα είναι απαλλαγμένο από κινδύνους προερχόμενους από καθημερινά αντικείμενα, και ότι δεν θα απειλούμαστε από αυτά ούτε εμείς ούτε τα παιδιά μας.
<SPEAKER ID="092" NAME="Gábor Harangozó  " AFFILIATION="PSE">
γραπτώς. - (EN) " ασφάλεια των καταναλωτών ανησυχεί σοβαρά τους πολίτες μας, όταν εντοπίζονται απειλές οι οποίες στρέφονται κατά των πιο ευάλωτων μελών των κοινωνιών μας, ήτοι των παιδιών μας. Οφείλουμε συνεπώς να αντιμετωπίσουμε με ταχύτητα και διαφάνεια αυτές τις ανησυχίες, διότι στα θέματα ασφάλειας των καταναλωτών δεν επιτρέπονται συμβιβασμοί. " Ευρωπαϊκή Ένωση πρέπει πράγματι να διασφαλίζει πλήρως την τήρηση των υψηλών προδιαγραφών της κατά την εισαγωγή προϊόντων από χώρες με υποδεέστερες προδιαγραφές ποιότητας κατά την παραγωγή, όπως η Κίνα. Στο πλαίσιο αυτό, ο ρόλος του RAPEX, του συστήματος ταχείας ανταλλαγής πληροφοριών για επικίνδυνα μη εδώδιμα καταναλωτικά προϊόντα (περιλαμβανομένων των επικίνδυνων παιχνιδιών), έχει τεράστια σημασία, καθόσον οι εισαγόμενες ποσότητες προϊόντων από χώρες όπως η Κίνα είναι τεράστιες. Χρειαζόμαστε συνεπώς λεπτομερείς και τακτικές εκθέσεις, ενώ πρέπει επίσης να γνωστοποιούμε στους εταίρους μας τις αναγκαίες προδιαγραφές ασφάλειας του καταναλωτή, ώστε να μπορούν να εντοπίζουν με αποτελεσματικό τρόπο δυνητικά επικίνδυνα προϊόντα. " εμπιστοσύνη των καταναλωτών είναι ζωτικής σημασίας, και γι' αυτό πρέπει να εστιάσουμε περισσότερο τις προσπάθειές μας στην πρόληψη, σε μηχανισμούς ταχείας αντίδρασης και στην αποτελεσματική εφαρμογή των προτύπων και προδιαγραφών της Ένωσης.
<SPEAKER ID="093" NAME="Ian Hudghton  " AFFILIATION="Verts/ALE">
γραπτώς. - (EN) " πρόσφατη απόσυρση εκατομμυρίων παιχνιδιών από την κατασκευάστρια εταιρεία Mattel των "ΠΑ, ενόψει ανησυχιών για την ασφάλειά τους, μεταξύ άλλων λόγω της περιεκτικότητας σε μόλυβδο, έκρουσε τον κώδωνα του κινδύνου σε παγκόσμιο επίπεδο. Το θέμα αυτό αφορά όλους, καθόσον διακυβεύεται η δημόσια υγεία και ασφάλεια. " θέσπιση ενημερωμένης οδηγίας έχει κρίσιμη σημασία για την προστασία των εσωτερικών μας συμφερόντων, καθώς και της υγείας των παιδιών.
<P>
Καλώ την Επιτροπή να αναλάβει δράση για την αντιμετώπιση του προβλήματος των επικίνδυνων προϊόντων και να εξετάσει μια εναλλακτική ρυθμιστική προσέγγιση. Οι κινεζικές αρχές πρέπει να λάβουν τα ενδεδειγμένα μέτρα για τη βελτίωση των προδιαγραφών της παραγωγής τους, όμως εξίσου σημαντικό είναι το καθήκον των εταιρειών παραγωγής παιχνιδιών, οι οποίες παραγγέλλουν προϊόντα από την Άπω Ανατολή, προκειμένου να εκμεταλλευτούν τα χαμηλότερα κόστη, να διασφαλίσουν την τήρηση των προτύπων ασφαλείας. " ασφάλεια των προϊόντων είναι θέμα δημόσιας υγείας, και η υπόθεση αυτή απαιτεί την άμεση προσοχή μας.

<CHAPTER ID="011">
MEDA και οικονομική ενίσχυση προς στην Παλαιστίνη - αξιολόγηση, εφαρμογή και έλεγχος (συζήτηση) 
<SPEAKER ID="200" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Ρόδης Κράτσα-Τσαγκαροπούλου, εξ ονόματος της Επιτροπής Ελέγχου των Προϋπολογισμών, σχετικά με το MEDA και την οικονομική στήριξη προς την Παλαιστίνη - αξιολόγηση, εφαρμογή και έλεγχος.
<SPEAKER ID="201" NAME="Ρόδη Κράτσα-Τσαγκαροπούλου " AFFILIATION="PPE-DE">
Εισηγήτρια. - Κύριε Πρόεδρε, κύριε Επίτροπε, κυρίες και κύριοι συνάδελφοι, πολλοί λόγοι συντρέχουν αυτήν την περίοδο που δίνουν ιδιαίτερη σημασία και επικαιρότητα στην έκθεση που συζητούμε σήμερα.
<P>
Τα πενιχρά αποτελέσματα της Ευρω-μεσογειακής διαδικασίας και παράλληλα οι μεγάλες προκλήσεις στην περιοχή αυτή μας υποχρεώνουν να κάνουμε ένα σοβαρό απολογισμό και να αναλάβουμε σοβαρές πολιτικές και οικονομικές δεσμεύσεις.
<P>
" τραγική κατάσταση στα Παλαιστινιακά εδάφη χειροτερεύει και οι εξελίξεις κρούουν τον κώδωνα του κινδύνου για περαιτέρω επιδείνωση της κατάστασης και μας καλούν σε μια ουσιαστική αποτίμηση των δράσεών μας και συνειδητοποίηση των ευθυνών μας για το μέλλον.
<P>
Οφείλουμε, επίσης, να δώσουμε πειστικές απαντήσεις στις ανησυχίες των Ευρωπαίων πολιτών για τη διαχείριση πόρων σε περιοχές που υστερούν σε δημοκρατικούς δεσμούς και μηχανισμούς διαχείρισης και αξιολόγησης.
<P>
Θα ήθελα να υπενθυμίσω, κυρίες και κύριοι συνάδελφοι, κύριε Επίτροπε, ότι το πρόγραμμα MEDA αποτελεί το βασικό χρηματοδοτικό μας μέσο για την εφαρμογή των συνοδευτικών μέτρων της Ευρω-μεσογειακής εταιρικής σχέσης για την πολιτική πτυχή και την οικονομική πτυχή με στόχο τη δημιουργία μιας ζώνης ελεύθερων συναλλαγών καθώς και για την πολιτισμική και κοινωνική πτυχή που αποτελεί τον τρίτο πυλώνα,
<P>
Το MEDA II που είναι το τελευταίο πρόγραμμα MEDA που έχουμε εφαρμόσει, είχε προγραμματισθεί να χορηγήσει το ποσό των 5,3 δισεκατομμυρίων ευρώ από το 2000 έως το 2006. Ο κανονισμός MEDA έληξε το 2006 και σήμερα έχουμε ένα νέο ευρωπαϊκό μέσο γειτονίας και εταιρικής σχέσης που τέθηκε σε ισχύ το 2007 και πιστεύουμε ότι οι εμπειρίες που είχαμε από το MEDA θα είναι πολύ χρήσιμες για το νέο μηχανισμό.
<P>
Θα ήθελα να υπενθυμίσω ότι οι ετήσιες αναλήψεις υποχρεώσεων στο πλαίσιο του MEDA ΙΙ -στο μεγαλύτερό της μέρος η έκθεσή μας αφιερώνεται σε αυτόν τον απολογισμό- κυμάνθηκαν από 569 εκατομμύρια ευρώ το 2000 έως 697 εκατομμύρια το 2004. Είχαμε δηλαδή μια συνεχή αύξηση, όμως πρέπει να λάβουμε υπόψη μας ότι μεταξύ MEDA Ι και MEDA ΙΙ οι υποχρεώσεις μας αυξήθηκαν για την Παλαιστίνη, τη Συρία, την Αλγερία και το Μαρόκο και τις περιφερειακές δράσεις, ενώ μειώθηκαν για την Αίγυπτο, την Ιορδανία, το Λίβανο και την Τυνησία. Αντίστοιχα οι αυξήσεις διαφοροποιήθηκαν και κατά τομείς εφαρμογής. Σημαντικότερη έγινε η χρηματοδότηση για δράσεις που περιλαμβάνουν την εκπαίδευση, την κατάρτιση, καθώς και την οικονομική θεσμική στήριξη, ενώ για άλλους τομείς, όπως είναι η γεωργία, η τοπική ανάπτυξη, οι μεταρρυθμίσεις στον ιδιωτικό τομέα δεσμεύτηκαν λιγότεροι πόροι μεταξύ MEDA Ι και MEDA ΙΙ.
<P>
Σύμφωνα με τη δική μας εμπειρία στο Ευρωπαϊκό Κοινοβούλιο και την πληροφόρηση -αλλά και την έκθεση του Ελεγκτικού Συνεδρίου- πιστεύουμε ότι η διαχείριση του προγράμματος MEDA από την Επιτροπή βελτιώθηκε σαφώς σε σχέση με τα προηγούμενα χρόνια και μπορούμε να πούμε ότι βάσει και των πολιτικών συνθηκών που παίζουν το ρόλο τους στην περιοχή, η αποτίμηση είναι ικανοποιητική και καταβλήθηκαν πολλές προσπάθειες που οδήγησαν σταδιακά σε μια ομαλή κατανομή πόρων, σε συντομότερες περιόδους προετοιμασίας και γρηγορότερη εκταμίευση.
<P>
Θα μπορούσαμε να προτείνουμε στην Ευρωπαϊκή Επιτροπή να λάβει υπόψη της, για τις μελλοντικές δράσεις, ότι υπάρχει συνεχής αύξηση του αριθμού των έργων και των προγραμμάτων. Ότι το μερίδιο των ενισχύσεων από τον προϋπολογισμό μας επί του συνολικού προγράμματος αυξάνεται. Ότι ο ρόλος που παίζουν τα Γραφεία μας και ο καταμερισμός των ευθυνών σε τοπικό επίπεδο κρίθηκε ικανοποιητικός και σημαντικός και ότι θα πρέπει να αυξήσουμε αυτή την αποκέντρωση. Ότι έπαιξε ρόλο, και πρέπει να ενισχύσουμε τη σχέση αυτή, η συνεργασία με τις τοπικές αρχές. Επίσης, πρέπει να ενισχύσουμε με κάθε τρόπο τη συνεργασία μεταξύ Μεσογειακών χωρών, εταίρων Νότου-Νότου, για την επίτευξη του πολυπόθητου στόχου της περιφερειακής συνεργασίας και ολοκλήρωσης.
<P>
Ως προς τους τομείς της χρηματοδότησης, είμαστε της γνώμης ότι η οικονομική πτυχή της εταιρικής σχέσης πρέπει να κατευθυνθεί προς την κοινωνική συνοχή και την αειφόρο οικονομική ανάπτυξη, αλλά επίσης δεν πρέπει να ξεχάσουμε ότι για την επίτευξη των στόχων μας χρειάζεται μια σφαιρική παρακολούθηση και ενίσχυση των δράσεων σε όλους τους τομείς. Δεν μπορούμε να πούμε ότι κάποιοι τομείς είναι προτεραιότητας έναντι άλλων.
<P>
Κυρίες και κύριοι συνάδελφοι, το θέμα της χρηματοδότησης της Παλαιστίνης είναι ένας σημαντικός τομέας της έκθεσής μας και απετέλεσε και αντικείμενο ενισχυμένου ενδιαφέροντος των συναδέλφων μας. Από το 1994 έως το 2006 η Επιτροπή έχει χορηγήσει περίπου 2.300 εκατομμύρια ευρώ στον παλαιστινιακό λαό. Οι πληρωμές στις παλαιστινιακές περιοχές είναι αρκετά σταθερές μεταξύ 232 και 260 εκατομμυρίων μεταξύ 2002 και 2005. Μόνο το 2006 χορηγήθηκαν 700 εκατομμύρια ευρώ, ποσό ρεκόρ μέχρι σήμερα. Όπως γνωρίζουμε από την απόφαση του "Κουαρτέτου" στις 9 Μαΐου του 2006, έχουμε το διεθνή μηχανισμό προσωρινής βοήθειας και η Ευρωπαϊκή Επιτροπή μέσω αυτού του μηχανισμού διέθεσε ένα ποσό ύψους 107,5 εκατομμυρίων ευρώ στις τρεις θυρίδες του, που αποτελούν η μία θυρίδα τις επείγουσες ανάγκες, η άλλη θυρίδα τις υποδομές και η τρίτη την καταβολή των ποσών στους δικαιούχους, που είναι οι πιο φτωχές και ευάλωτες κοινωνικές ομάδες. " επιτροπή μας έχει προβληματιστεί για τις σχέσεις μας με την παλαιστινιακή αρχή και τον καλύτερο τρόπο αντιμετώπισης των αναγκών, τόσο για την πολιτική και οικονομική ενίσχυση της παλαιστινιακής αρχής αυτής καθεαυτής, όσο και προς τη διοχέτευση της ανθρωπιστικής βοήθειας, γι' αυτό για να επικαιροποιήσουμε την έκθεση έχω προτείνει δύο προφορικές τροπολογίες: η μία αφορά την παράγραφο 38 που είναι μια παράγραφος "πεπερασμένη" θα έλεγα, οπότε μπορούμε ή να την διαγράψουμε ή να την τροποποιήσουμε σημαντικά και επίσης μια νέα παράγραφο, η οποία αναφέρεται στις αποφάσεις του Συμβουλίου, τόσο για την ενίσχυση της νέας κυβέρνησης όσο και για τη δέσμευση μέσω του διεθνούς μηχανισμού να προβούμε στις απαραίτητες ενέργειες για την ανθρωπιστική βοήθεια στην Γάζα. Θέλω να εκφράσω τη δέσμευσή μας ότι η πολιτική μας ομάδα την υποστηρίζει και πιστεύω να έχω και τη συμπαράσταση των λοιπόν συναδέλφων σε αυτή τη νέα παράγραφο.
<P>
(Χειροκροτήματα)
<SPEAKER ID="202" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, κυρία Ferrero-Waldner, κυρίες και κύριοι, θα ήθελα να ευχαριστήσω θερμά την εισηγήτρια. Αναλύσαμε τις συστάσεις και συμφωνούμε σε μεγάλο βαθμό με την αξιολόγηση και, φυσικά, με τα συμπεράσματα του Κοινοβουλίου για το πρόγραμμα MEDA.
<P>
Διαπιστώθηκε άλλωστε ότι η υποστήριξη που παρέχει το πρόγραμμα MEDA ήταν αποτελεσματική και συνεισέφερε σημαντικά στην υλοποίηση των στόχων του προγράμματος. Επιπροσθέτως, αναγνωρίστηκε ότι η βοήθεια ήταν ανάλογη με τα αναπτυξιακά σχέδια και τις ανάγκες των χωρών αποδεκτών. Αυτό θέλω να το επισημάνω κατηγορηματικά εδώ γιατί θυμάμαι ακόμα ορισμένες συζητήσεις.
<P>
Το Συμβούλιο εκτιμά τις προσπάθειες της Επιτροπής που οδήγησαν σε αισθητές βελτιώσεις όσον αφορά την ταχύτητα και την αποτελεσματικότητα του προγραμματισμού στο πλαίσιο του MEDA II.
<P>
Στο μεταξύ το πρόγραμμα MEDA ολοκληρώθηκε και από την 1η Ιανουαρίου 2007 έγινε η μετάβαση στο Ευρωπαϊκό Μέσο Γειτονίας και Εταιρικής Σχέσης (ENPI), το οποίο συνιστά ένα κατάλληλο μέσον για την υλοποίηση της ευρωπαϊκής πολιτικής γειτονίας.
<P>
Στο αίτημα του Ευρωπαϊκού Κοινοβουλίου για επέκταση της συνεργασίας μεταξύ των εταίρων της Ευρώπης στον χώρο της Μεσογείου ανταποκρίνεται το περιφερειακό πρόγραμμα του ENPI για τον Νότο, στο οποίο διατίθενται 343,3 εκατ. ευρώ έως το 2010.
<P>
Συμμεριζόμαστε την άποψή σας ότι η συνέχιση της επιδίωξης όλων των στόχων της διαδικασίας της Βαρκελώνης για ολόκληρη την περιοχή είναι αποφασιστικής σημασίας. Το γεγονός ότι καταφέραμε παρά τις εντάσεις στην περιοχή να προσεγγίσουμε και να προωθήσουμε μαζί ουσιαστικά θέματα δείχνει ότι η διαδικασία της Βαρκελώνης, ο ευρωμεσογειακός διάλογος, εξακολουθεί πραγματικά να είναι το κατάλληλο πλαίσιο για την επίτευξη αλλαγών στη Μεσόγειο.
<P>
" ευρωμεσογειακή κοινοβουλευτική συνέλευση συνεισφέρει σημαντικά με τον διακοινοβουλευτικό διάλογο στην εμβάθυνση των σχέσεων Βορρά και Νότου. Όλοι μας, η κοινωνία των πολιτών, οι κυβερνήσεις και τα κοινοβούλια, παρά τις διαφορές ως προς τη δομή και τα καθήκοντα, έχουμε στόχο να προωθήσουμε την εταιρική σχέση με τη Μεσόγειο και θέλουμε να συνεργαστούμε γι' αυτό.
<P>
Επιτρέψτε μου να περάσω τώρα στο τμήμα της έκθεσης που ασχολείται με τη χρηματοδοτική βοήθεια προς τους Παλαιστινίους. Προηγουμένως θα ήθελα, ωστόσο, να αναφέρω ότι παρακολουθούμε με μεγάλη ανησυχία τις πρόσφατες εξελίξεις στα παλαιστινιακά εδάφη και ιδίως στη Λωρίδα της Γάζας. Οι σοβαρές μάχες μεταξύ της Φατάχ και της ακραίας ισλαμιστικής Χαμάς την περασμένη εβδομάδα είχαν ως αποτέλεσμα περισσότερους από 100 νεκρούς και μεγάλο αριθμό τραυματιών.
<P>
Οι δυνάμεις της Χαμάς ανέλαβαν τον έλεγχο στην περιοχή χρησιμοποιώντας ωμή βία εναντίον των νόμιμων εθνικών δυνάμεων ασφαλείας, πολιτών και φορέων ανθρωπιστικής βοήθειας. Ενόψει όλων αυτών ο πρόεδρος Αμπάς υποχρεώθηκε να διαλύσει την κυβέρνηση εθνικής ενότητας, να κηρύξει κατάσταση έκτακτης ανάγκης και να διορίσει κυβέρνηση έκτακτης ανάγκης. Έτσι κατέρρευσε η ενδοπαλαιστινιακή συμφιλίωση που είχε επιτευχθεί τον Φεβρουάριο στη Μέκκα μεταξύ των παλαιστινιακών ομάδων με τη βοήθεια της Σαουδικής Αραβίας και τελείωσε η συμμετοχή της Χαμάς στην κυβέρνηση.
<P>
Επίσης επιδεινώθηκε περαιτέρω η ήδη δύσκολη ανθρωπιστική κατάσταση στη Λωρίδα της Γάζας. Τα νοσοκομεία είναι υπερπλήρη και αντιμετωπίζουν ελλείψεις σε ιατρικό υλικό. " συντριπτική πλειοψηφία του πληθυσμού στη Γάζα εξαρτάται από την επισιτιστική βοήθεια. Οι οργανώσεις βοηθείας υποχρεώθηκαν σε μερική αναστολή της εργασίας τους διότι ανησυχούν για την ασφάλεια του προσωπικού τους - δυστυχώς δικαιολογημένα, όπως έδειξε ο θάνατος δύο συνεργατών του UNRWA από ανταλλαγή πυρών.
<P>
Οι Υπουργοί Εξωτερικών της ΕΕ ζήτησαν τη Δευτέρα στο Συμβούλιο Γενικών Υποθέσεων τον άμεσο τερματισμό της βίας και διαβεβαίωσαν τον πρόεδρο Αμπάς για την πλήρη υποστήριξή τους στις αποφάσεις του. Αποφάσισαν την άμεση επανέναρξη κανονικών σχέσεων με τη νέα κυβέρνηση υπό τον κ. Σαλάμ Φαγιάντ και δήλωσαν την πρόθεσή τους να δημιουργήσουν τις προϋποθέσεις για την επανάληψη της άμεσης οικονομικής και πρακτικής συνδρομής. Επίσης, οι Υπουργοί Εξωτερικών επανέλαβαν ότι δεν σκοπεύουν να αφήσουν μόνους τους τους ανθρώπους της Λωρίδας της Γάζας χωρίς ανθρωπιστική βοήθεια. Αυτό το διάστημα συζητείται ποια θα είναι τα επιμέρους συμπεράσματα από την αλλαγή της κατάστασης.
<P>
" θέσπιση του προσωρινού διεθνούς μηχανισμού χρηματοδότησης TIM από την ΕΕ τον Ιούνιο του 2006 συνεισέφερε καθοριστικά στην κάλυψη των πιο πιεστικών αναγκών του πάσχοντος παλαιστινιακού πληθυσμού. " δομή του TIM είναι διαφανής και ο μηχανισμός αυτός αποδείχθηκε ένα ευέλικτο και αποτελεσματικό μέσον.
<P>
" Επιτροπή και τα κράτη μέλη προσέφεραν πέρυσι ήδη μέσω του TIM βοήθεια ύψους άνω των 300 εκατ. ευρώ κατευθείαν στον παλαιστινιακό λαό και συνεχίζουν τις πληρωμές, ειδικά στη σημερινή κρίσιμη κατάσταση. Αυτό πρέπει να το υπογραμμίζουμε και να το τονίζουμε πάντα διότι κατά καιρούς δημιουργείται, ιδίως στα μέσα ενημέρωσης, μια διαφορετική εικόνα. Ως εκ τούτου, επιδοκιμάζουμε και την απόφαση του κουαρτέτου της Μέσης Ανατολής να παρατείνει την εντολή του TIM για άλλους τρεις μήνες, μέχρι το τέλος Σεπτεμβρίου.
<P>
Στην έκθεσή σας απευθύνετε δικαίως έκκληση προς το Ισραήλ να καταβάλει στους Παλαιστινίους τα παρακρατηθέντα έσοδα από δασμούς και φόρους. Και η Ευρωπαϊκή Ένωση το έχει ζητήσει αυτό επανειλημμένα από το Ισραήλ, όπως π.χ. στα συμπεράσματα που εγκρίθηκαν πρόσφατα από το Συμβούλιο Γενικών Υποθέσεων της 18ης Ιουνίου. " ισραηλινή κυβέρνηση -ως γνωστόν συζητήσαμε με την ισραηλινή Υπουργό Εξωτερικών Tzipi Livni- εξήγγειλε ότι είναι πλέον διατεθειμένη να αποδεσμεύσει τους πόρους.
<P>
Ελπίζουμε ότι αυτό θα δώσει την επειγόντως απαραίτητη ώθηση στην παλαιστινιακή οικονομία. Μία πολιτική λύση δεν θα είναι δυνατό να έχει επιτυχία χωρίς αισθητή βελτίωση και σε αυτόν τον τομέα.
<P>
" Ευρωπαϊκή Ένωση δραστηριοποιείται ήδη και σε σχέση με τις αναγκαίες μεταρρυθμίσεις των δημοσίων οικονομικών, συμπεριλαμβανομένου και του δημοσιονομικού και λογιστικού ελέγχου. " Επιτροπή υποστηρίζει το Υπουργείο Οικονομικών της Παλαιστίνης με τεχνική βοήθεια για την περαιτέρω δημιουργία διαφανών δομών για τον παλαιστινιακό προϋπολογισμό.
<P>
Στόχος της ΕΕ είναι και παραμένει να υπάρχουν δύο κράτη -το Ισραήλ και η Παλαιστίνη- που θα συμβιώνουν ειρηνικά μεταξύ τους και με τους γείτονές τους στην περιοχή. Θέλουμε να συνεισφέρουμε ώστε να δημιουργηθούν μακροπρόθεσμα καλύτερες συνθήκες διαβίωσης για τους Παλαιστινίους αντί να ασχολούμαστε με τη διαχείριση κρίσεων. Οι τελευταίες εβδομάδες κατέστησαν απόλυτα σαφές για ποιον λόγο αυτό είναι επειγόντως απαραίτητο.
<SPEAKER ID="203" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, θέλω να ευχαριστήσω την κ. Κράτσα-Τσαγκαροπούλου για την εξαίρετη έκθεσή της. Παρουσιάζεται σε μια αποφασιστική χρονική συγκυρία, καθώς αφορά τη συνεργασία με την περιοχή της νοτίου Μεσογείου, ενώ εφαρμόζεται συγχρόνως η ενισχυμένη πολιτική γειτονίας. Θα παρουσιάσω καταρχάς τα σημαντικότερα ευρήματα και στη συνέχεια θα αναφερθώ στην τρέχουσα κατάσταση στα Παλαιστινιακά Εδάφη και στην αντίδρασή μας σε αυτή.
<P>
Πρώτον, όσον αφορά τις επιδόσεις του MEDA την τελευταία δεκαετία, είμαι ικανοποιημένη από τις θετικές εκτιμήσεις του Κοινοβουλίου σχετικά με τους τρόπους με τους οποίους αυτό το πρόγραμμα έχει συμβάλει στην υλοποίηση των στόχων της δήλωσης της Βαρκελώνης. Περαιτέρω πρόοδος μπορεί και πρέπει να σημειωθεί, όμως συμμερίζομαι την άποψη του Κοινοβουλίου ότι η διαδικασία της Βαρκελώνης παραμένει το πλέον ενδεδειγμένο πλαίσιο για τη μεσογειακή πολιτική. " διαδικασία αυτή έχει τώρα τη στήριξη της πολιτικής γειτονίας, η οποία θα συμβάλει στην ανάπτυξη των διμερών σχέσεων και στην πρακτική εφαρμογή πολλών από τους στόχους της ημερήσιας διάταξης της Βαρκελώνης.
<P>
Από άποψη αποτελεσματικότητας και διεξοδικότητας, τα ευρήματα του Κοινοβουλίου και του Ελεγκτικού Συνεδρίου ενθαρρύνουν την Επιτροπή να συνεχίσει την περαιτέρω βελτίωση των επιδόσεών της. Είναι σαφές ότι θα λάβουμε επίσης υπόψη τις διαφορετικές συστάσεις των δύο θεσμικών οργάνων. Δεσμεύομαι να συνεχίσω τις προσπάθειες της Επιτροπής προς αυτή την κατεύθυνση, ενώ έχουμε ήδη ξεκινήσει την τελική αξιολόγηση του κανονισμού MEDA. Αναμένουμε τα αποτελέσματα στις αρχές του 2008.
<P>
Όλες οι προσπάθειές μας πρέπει να ερμηνεύονται στο πλαίσιο των συνεχιζόμενων και προοδευτικών βελτιώσεων της διαχείρισης τις οποίες ξεκίνησε η Επιτροπή από το 2001. Συμμερίζομαι πλήρως την άποψη του Κοινοβουλίου ως προς τα θέματα της προώθησης της κοινωνικής συνοχής και της βιώσιμης οικονομικής ανάπτυξης. Κατά τον ίδιο τρόπο, συμμερίζομαι την προθυμία σας να επιδιώξετε τους στόχους της διαδικασίας της Βαρκελώνης όπως ορίζονται στην έκθεση. Έχουμε αναλάβει πολυάριθμες πρωτοβουλίες σε αυτόν τον τομέα μέσω θεματικών ενισχύσεων, για παράδειγμα στους τομείς της χρηστής διακυβέρνησης, της δημοκρατίας και της ισότητας των φύλων. Τέλος, όσον αφορά την ορατότητα, έχω καταστήσει την αρχή της ορατότητας μείζονα προσωπική μου προτεραιότητα, ως προς την οποία σημειώνουμε πρόοδο.
<P>
Στην έκθεσή σας, κυρία Κράτσα-Τσαγκαροπούλου, αναλύονται με σαφήνεια τα πλεονεκτήματα και τα μειονεκτήματα του προγράμματος MEDA. Αναγνωρίζονται οι βελτιώσεις που έχουν επέλθει, αλλά επισημαίνονται επίσης τα σημεία στα οποία πρέπει να επιτευχθεί περαιτέρω πρόοδος. Ο νέος κανονισμός για το ευρωπαϊκό μέσο γειτονίας και εταιρικής σχέσης, ο οποίος έχει τεθεί σε ισχύ από τις αρχές του τρέχοντος έτους, προσφέρει τεράστιο αριθμό νέων ευκαιριών. Προσβλέπουμε, συνεπώς, στη συνέχιση του διαλόγου μαζί σας και στην εποικοδομητική σας στήριξη.
<P>
Όσον αφορά την τρέχουσα κατάσταση στα Παλαιστινιακά Εδάφη, βρισκόμαστε περισσότερο από κάθε άλλη φορά σε κρίσιμο κομβικό σημείο. Παρακολουθούμε την κατάσταση από μέρα σε μέρα και από ώρα σε ώρα, ενώ προς το παρόν αντιμετωπίζουμε μόνο τις επείγουσες ανάγκες, τακτική την οποία πιθανότατα θα χρειαστεί να συνεχίσουμε να εφαρμόζουμε στο εγγύς μέλλον. Όπως δήλωσε η Προεδρία του Συμβουλίου στο Συμβούλιο Γενικών Υποθέσεων και Εξωτερικών Σχέσεων τη Δευτέρα, διεξήγαμε μακρά και εντατική συζήτηση για τη Μέση Ανατολή. Υπήρξε ευρεία συναίνεση ως προς την ανάγκη στήριξης του Προέδρου Αμπάς και της νέας κυβέρνησής του υπό την ηγεσία του πρωθυπουργού Φαγιάντ. Την ίδια στάση υιοθέτησε άλλωστε και το Κουαρτέτο.
<P>
Έχει ήδη επισημανθεί ότι η ΕΕ θα αποκαταστήσει αμέσως ομαλές σχέσεις με αυτή την κυβέρνηση. Συγχρόνως, όμως, δεν μπορούμε να αγνοήσουμε τις ανάγκες για ανθρωπιστική βοήθεια στη Γάζα και δεν πρόκειται να απογοητεύσουμε ποτέ τον παλαιστινιακό πληθυσμό.
<P>
Όσον αφορά την παροχή βοήθειας, εκφράστηκε η έντονη επιθυμία να αναπτυχθούν οι αναγκαίες προϋποθέσεις για την παροχή επείγουσας, πρακτικής και χρηματοδοτικής στήριξης. Αυτό περιλαμβάνει: την παράταση της έκτακτης βοήθειας μέσω του Προσωρινού Διεθνούς Μηχανισμού για τρεις ακόμη μήνες, αυτή τη φορά με την πλήρη συνεργασία του Σαλάμ Φαγιάντ· τη συνέχιση της χορήγησης ανθρωπιστικής βοήθειας, μεταξύ άλλων και στη Γάζα· την εξέταση των διαθέσιμων επιλογών για επανέναρξη της άμεσης οικονομικής στήριξης, περιλαμβανομένης της οικοδόμησης θεσμών· τη στήριξη της παλαιστινιακής πολιτικής αστυνομίας μέσω της επαναδραστηριοποίησης της Αστυνομικής Αποστολής της ΕΕ για τα Παλαιστινιακά Εδάφη· και, καλώς εχόντων των πραγμάτων, την επαναλειτουργία της αποστολής συνοριακής συνδρομής της Ευρωπαϊκής Ένωσης για το σημείο διέλευσης της Ράφα.
<P>
Κατέστησα σαφές στο Συμβούλιο και στον πρωθυπουργό Φαγιάντ ότι η επανέναρξη της χορήγησης άμεσης βοήθειας στην Παλαιστινιακή Αρχή θα εξαρτηθεί από την εκπλήρωση ορισμένων τεχνικών προϋποθέσεων -προϋποθέσεων ελέγχου δηλαδή- όσον αφορά τον λογιστικό έλεγχο και την επαλήθευση. Μπορώ να σας ενημερώσω ότι βρισκόμαστε ήδη σε επαφή με τον πρωθυπουργό Φαγιάντ και τους συνεργάτες για την αναζήτηση τρόπων επίτευξης αυτού του στόχου. Εχθές μάλιστα πραγματοποιήθηκε συνάντηση μεταξύ του επικεφαλής της αντιπροσωπείας μου και του πρωθυπουργού.
<P>
Ως πρώτο βήμα, σκοπεύουμε να καταβάλουμε 22 εκατ. ευρώ ως άμεση βοήθεια από ένα αποθεματικό προκειμένου να συνεισφέρουμε στην αποπληρωμή των εκκρεμών υποχρεώσεων πληρωμών της Παλαιστινιακής Αρχής, ιδίως στον ιδιωτικό τομέα, προκειμένου να καταστεί εμφανές ότι υπάρχει κάποια εξέλιξη.
<P>
Προς το παρόν, θα συνεχιστεί επίσης η διάθεση πόρων μέσω του Προσωρινού Διεθνούς Μηχανισμού για την κάλυψη ζωτικών αναγκών των Παλαιστινίων υπό καθεστώς λογοδοσίας και διαφάνειας. Όπως προανέφερα, θα χρησιμοποιηθεί πλέον ως μέσο στήριξης της κυβέρνησης Φαγιάντ. Στο πλαίσιο αυτό, θέλω να σας ευχαριστήσω και να χαιρετίσω την πολιτική συμφωνία για τη διάθεση 90 εκατ. ευρώ επιπλέον για τον Προσωρινό Διεθνή Μηχανισμό. Ευελπιστώ επίσης ότι θα καταστεί δυνατή η επιτάχυνση των διαδικασιών έγκρισης.
<P>
Όπως ήδη επεσήμανε ο Προεδρεύων του Συμβουλίου, εκείνο που έχει τώρα τη μεγαλύτερη σημασία είναι, καλώς εχόντων των πραγμάτων, να αποδεσμεύσουν επιτέλους οι Ισραηλινοί, όπως τους έχουμε επανειλημμένως ζητήσει, τους παλαιστινιακούς πόρους τους οποίους κατακρατούν προκειμένου να σταλούν στην κυβέρνηση του Μαχμούντ Αμπάς.
<P>
Τέλος, επιτρέψτε μου με την ευκαιρία αυτή να ευχαριστήσω για μια ακόμη φορά το Κοινοβούλιο για τη στήριξή του, η οποία έχει υπάρξει και θα συνεχίσει να είναι αποφασιστική. Μέσω του Προσωρινού Διεθνούς Μηχανισμού, ο οποίος αποτελεί ευρωπαϊκή πρωτοβουλία, έχουμε προσφέρει σημαντικές ενισχύσεις σε περισσότερα από ένα εκατομμύριο Παλαιστινίους - φάρμακα, νοσοκομειακό υλικό, καύσιμα για στοιχειώδεις δημόσιες υπηρεσίες, παροχές για τα φτωχότερα στρώματα του πληθυσμού και για τον δημόσιο τομέα. Αυτό θα ήταν αδύνατο χωρίς τη στήριξή σας, την οποία χρειαζόμαστε και πάλι προκειμένου να εξασφαλίσουμε όλα τα υλικά που μόλις προανέφερα.
<SPEAKER ID="204" NAME="Véronique De Keyser " AFFILIATION="PSE">
συντάκτρια γνωμοδότησης της Επιτροπής Εξωτερικών Υποθέσεων. - (FR) Κύριε Πρόεδρε, αυτή η εξαιρετική έκθεση της κ. Κράτσα, την οποία ευχαριστώ για το έργο της, περιέχει δύο σημαντικές δηλώσεις.
<P>
Πρώτον, η διαχείριση της βοήθειας που χορηγείται στην Παλαιστίνη από το 2003 υπήρξε καλή και χωρίς απάτες. Αυτό είναι ένα σημαντικό στοιχείο, το οποίο θα θέσει τέλος στις επίμονες και αβάσιμες φήμες για διαφθορά στην εκτελεστική ομάδα.
<P>
Δεύτερον, ο προσωρινός μηχανισμός παροχής βοήθειας που αναπτύχθηκε μετά τις κυρώσεις το 2006 κατά της κυβέρνησης της Χαμάς, δεν κατόρθωσε, δυστυχώς, παρά τα ποσά που επενδύθηκαν, να αποτρέψει μια ανθρωπιστική τραγωδία με αύξηση της παιδικής θνησιμότητας, εμφάνιση νέων νόσων και ακραία ένδεια στα κατεχόμενα εδάφη.
<P>
Τούτων λεχθέντων, μετά τον σχηματισμό κυβέρνησης έκτακτης ανάγκης και τη διάλυση της κυβέρνησης εθνικής ενότητας, η βοήθεια φαίνεται ως εκ θαύματος να έχει αποκατασταθεί και ακόμη και οι φόροι που παρακρατούσε το Ισραήλ μπορούν τώρα να επιστραφούν στη νέα κυβέρνηση. Είμαι ευτυχής. Παρ' όλο που η χώρα βρίσκεται βυθισμένη σε εμφύλιο πόλεμο, διαιρεμένη στα δύο, αυτή η θεαματική μεταστροφή απαιτεί να κοιτάξουμε τα πράγματα διαφορετικά. " Ευρωπαϊκή Ένωση ευθύνεται για την πολιτική της στη Μέση Ανατολή από τον Ιανουάριο του 2006. " πολιτική αυτή αποσκοπούσε στο να απομονώσει την Χαμάς και να της στερήσει την εκλογική νίκη της. Αγνόησε τις προόδους της πολιτικής πλατφόρμας της, πάνω στην οποία σχηματίσθηκε η κυβέρνηση εθνικής ενότητας· αρνήθηκε να καταδικάσει το Ισραήλ για τη σύλληψη και φυλάκιση 45 παλαιστινίων βουλευτών. Σήμερα, οι εξτρεμιστές έχουν νικήσει και στην περιοχή έχει επιβληθεί καθεστώς ζώνης μη διέλευσης. Για τους Παλαιστίνιους οιαδήποτε πίστη στη δικαιοσύνη και τη δημοκρατία έχει πεθάνει και η εικόνα της Ευρωπαϊκής Ένωσης έχει αμαυρωθεί για πολύ καιρό.
<P>
Δεν υποστηρίζουμε, φυσικά, σήμερα τις δραστηριότητες της Χαμάς. Τις καταδικάζουμε. Όταν, ωστόσο, επικρατεί το χάος, όταν ξεσπά εμφύλιος πόλεμος, τότε έρχεται η ώρα της αιματοχυσίας και των βιαιοτήτων και θα έλεγα ότι έχουμε συμβάλλει στη δημιουργία του χάους αυτού. Προ μηνών το Ευρωπαϊκό Κοινοβούλιο ύψωσε κραυγή συναγερμού ότι οι ΜΚΟ ζητούσαν βοήθεια. Ακόμη και ο Ο"Ε δεν είναι πλέον σιωπηλός. Διαβάστε την έκθεση do Santos. Στα μάτια της διεθνούς κοινής γνώμης είμαστε υπόλογοι γι' αυτή την καταστροφή, και αν οι "νωμένες Πολιτείες είχαν το σθένος μιας Επιτροπής Baker-Hamilton για να εξετάσουν την πολιτική τους στο Ιράκ, τότε και εγώ ζητώ σήμερα τη σύσταση κοινοβουλευτικής επιτροπής για να αξιολογήσει την ευρωπαϊκή πολιτική μας στη Μέση Ανατολή και τις συνέπειές της σήμερα.
<SPEAKER ID="206" NAME="Ingeborg Gräßle">
εξ ονόματος της Ομάδας PPE-DE. - (DE) Κύριε Πρόεδρε, κυρία Επίτροπε, κύριε Προεδρεύων του Συμβουλίου, κυρίες και κύριοι, θα ήθελα να ευχαριστήσω θερμά την εισηγήτριά μας. Είναι κρίμα που η έκθεσή της επισκιάζεται τώρα από το ερώτημα αν είναι σωστό ή όχι να συνεχίσουμε να δίνουμε χρήματα στη δύσκολη αυτή περιοχή, γιατί τώρα το θέμα είναι μόνο η Παλαιστίνη. Θα ήθελα να ευχαριστήσω την εισηγήτρια για τη σημαντική της εργασία διότι πιστεύουμε ότι μπορούμε να διδαχθούμε πολύ περισσότερα από την εμπειρία μας για τα μελλοντικά μας προγράμματα. Κυρία Επίτροπε, ένα από τα πράγματα που θα ήθελα να ζητήσω, είναι να αποφεύγουμε μελλοντικά να αφήνουμε να δημιουργούνται μεγάλες διακοπές στα προγράμματά μας. " ΕΕ είναι ειδική στο να κάνει τα πάντα από την αρχή μετά από 7 χρόνια. Πιστεύω ότι μακροπρόθεσμα οι οικονομικοί ελεγκτές να μπορούσαν να σημειώσουν πολύ μεγαλύτερη πρόοδο αν μπορούσαμε να βασιστούμε στο ότι τα προγράμματά μας θα είχαν μεγαλύτερη συνέχεια.
<P>
Βλέπουμε σήμερα ότι η επικαιρότητα έχει ξεπεράσει ήδη αρκετές φορές την παρούσα έκθεση. " εισηγήτρια κατέβαλε μεγάλο κόπο για το θέμα αυτό, ειδικά σε σχέση με την Παλαιστίνη, με επισκέψεις στην περιοχή και μία διευκρινιστική έκθεση της OLAF και πολύωρες συζητήσεις γι' αυτήν την περιοχή που ασφαλώς είναι η πιο προβληματική στον κόσμο. Αντιμετωπίζουμε για τρίτη φορά το ερώτημα αν είναι σωστό να δαπανούμε χρήματα της ΕΕ για την εν λόγω περιοχή. Παρά τις επιφυλάξεις πολλών συναδέλφων, η Επιτροπή Ελέγχου των Προϋπολογισμών είπε "ναι", ιδίως για ανθρωπιστικούς λόγους, επειδή γνωρίζουμε και τα θετικά πράγματα που γίνονται εκεί με αυτά τα χρήματα, καθώς και ότι η απουσία τους θα ήταν μεγάλη έλλειψη. Προχθές έδωσε και το Συμβούλιο ξανά μια απάντηση σε αυτό το ερώτημα. Θα θέλαμε να υπενθυμίσουμε ότι το Ευρωπαϊκό Κοινοβούλιο, ως δημοσιονομικός νομοθέτης και αρχή χορήγησης απαλλαγής, συμμετέχει και αυτό.
<P>
Θέλουμε επίσης να υποστηρίξουμε τη νόμιμη κυβέρνηση της Παλαιστίνης και φυσικά δεν θέλουμε να γυρίσουμε την πλάτη στην ανθρωπιστική κρίση στη Γάζα. Όμως ακριβώς επειδή εκεί υπάρχει εμφύλιος πόλεμος, η Επιτροπή είναι ιδιαίτερα υποχρεωμένη να λογοδοτεί σε εμάς και πρέπει να εκπληρώσει αυτή την υποχρέωσή της διότι η δημοσιονομική ενίσχυση είναι η πιο επισφαλής μορφή ενίσχυσης.
<P>
Μου άρεσαν οι εξαγγελίες της Επιτρόπου Ferrero-Waldner ότι οι κοινοτικοί πόροι θα συνδεθούν και σε αυτήν την περιοχή περισσότερο με την ύπαρξη μιας επιτυχημένης μεταρρυθμιστικής πολιτικής, γιατί υπάρχει ένα πράγμα για το οποίο δεν δείχνουμε κατανόηση: δεν μπορούμε να δεχτούμε ούτε για ανθρωπιστικούς και πολιτικούς λόγους να καταστρέφεται διαρκώς προσχεδιασμένα η βοήθεια που προσφέρουμε.
<SPEAKER ID="207" NAME="Paulo Casaca">
εξ ονόματος της Ομάδας PSE. - (PT) Κύριε Πρόεδρε, κυρία Επίτροπε, κύριε Προεδρεύων του Συμβουλίου, κυρία Κράτσα-Τσαγκαροπούλου, κυρία De Keyser, κυρίες και κύριοι, βρισκόμαστε εδώ για να συζητήσουμε την έκθεση της κ. Κράτσα-Τσαγκαροπούλου σχετικά με την έκθεση του Ελεγκτικού Συνεδρίου για το MEDA, το ευρωπαϊκό πρόγραμμα για τις χώρες της νοτίου Μεσογείου. " υπό εξέταση έκθεση εστιάζεται ειδικότερα στην κοινοτική στήριξη που προσφέρεται στην Παλαιστίνη.
<P>
" έκθεση του Ελεγκτικού Συνεδρίου δεν κάλυπτε τη στήριξη προς την Παλαιστίνη. Το μόνο ευρωπαϊκό όργανο που έχει διενεργήσει λεπτομερή ανάλυση αυτού του χρηματοδοτικού μηχανισμού, η υπηρεσία καταπολέμησης της απάτης (OLAF), αρνήθηκε να δημοσιεύσει την έκθεσή του. " έκθεση δεν έχει γνωστοποιηθεί στα μέλη της Επιτροπής Ελέγχου των Προϋπολογισμών ούτε καν εμπιστευτικά.
<P>
Ενόψει αυτής της κατάστασης, δεν μπορούμε να προσφέρουμε καμία εγγύηση για την ορθή χρήση των κοινοτικών πόρων στη χώρα. Από πολιτική, πάντως, άποψη, βρισκόμαστε απέναντι σε ένα σοβαρό δίλημμα: αφενός, να προσφέρουμε αναπτυξιακή συνεργασία και ανθρωπιστική βοήθεια σε ανθρώπους οι οποίοι είναι θύματα ηγεσιών οι οποίες δεν ενδιαφέρονται για την ευημερία τους και, αφετέρου, να διασφαλίσουμε ότι οι κοινοτικοί πόροι δεν θα χρησιμοποιηθούν για την αγορά όπλων, την τρομοκρατία, την προπαγάνδα, ιδίως όσον αφορά την πολιτική κατήχηση μικρών παιδιών, τον ρατσισμό, την ξενοφοβία και το μίσος, ή τις βομβιστικές επιθέσεις αυτοκτονίας, όπως αποκαλύφθηκε στην περίπτωση των πόρων που είχαν διατεθεί στον Λίβανο.
<P>
Πρόκειται για θέμα υψίστης σημασίας το οποίο απαιτεί πολιτική παρέμβαση, με βάση την ανθρωπιστική πεποίθηση ότι όλοι οι άνθρωποι έχουν δικαίωμα στη ζωή, ανεξαρτήτως της θρησκείας ή της εθνικότητας στην οποία ανήκουν οι ίδιοι ή οι πρόγονοί τους· με άλλα λόγια, απαιτείται πολιτική παρέμβαση η οποία θα μπορεί να αντισταθμίσει τη δημαγωγία και την υποκρισία.
<P>
Ως εκ τούτου, επικροτώ θερμά τη σημερινή χειρονομία των ισραηλινών αρχών να προσφέρουν ελεύθερη διέλευση προς τη Δυτική Όχθη σε εκατοντάδες παλαιστίνιους πρόσφυγες οι οποίοι έζησαν αρκετές ημέρες παγιδευμένοι στις σήραγγες του Ερέτζ, στην προσπάθειά τους να ξεφύγουν από το κύμα τρομοκρατίας που σαρώνει τη Γάζα. Θέλω επίσης να απευθύνω ειλικρινή, αδελφική έκκληση στις ισραηλινές και αιγυπτιακές αρχές να καταβάλουν το μέγιστο των προσπαθειών τους προκειμένου να συνεργαστούν με τις διεθνείς ειρηνευτικές δυνάμεις και με τη νέα παλαιστινιακή κυβέρνηση που διορίστηκε από τον Πρόεδρο Αμπάς για τη διάσωση των Παλαιστινίων που εγκαταλείπουν τη Γάζα εξαιτίας των διώξεων οι οποίες έχουν ήδη κοστίσει τη ζωή πολλών κατοίκων της περιοχής.
<P>
Ευελπιστώ ότι μπορούμε να στηριχτούμε, όπως και πολλές φορές στο παρελθόν, στη συνεργασία της Υπηρεσίας Ανθρωπιστικής Βοήθειας της Ευρωπαϊκής Ένωσης (ECHO) προκειμένου να συμβάλουμε στη μείωση της ανθρώπινης δυστυχίας στη Γάζα, με την προϋπόθεση ότι αυτό δεν θα εμποδίσει την ECHO να συνεχίσει την ανάπτυξη εξίσου επειγουσών ανθρωπιστικών παρεμβάσεων για να βοηθήσει τους ιρακινούς πρόσφυγες όχι μόνο στη Συρία και την Ιορδανία, αλλά και στην Αίγυπτο, τον Λίβανο και διάφορες χώρες του Αραβικού Κόλπου.
<P>
" Παλαιστίνη αποτελεί αυτή την περίοδο στόχο μιας φανατικής ιδεολογίας η οποία χρησιμοποιεί τη θρησκεία για να κρύψει τη δίψα της για εξουσία και η οποία ερημώνει τον Λίβανο και το Ιράκ. Όποιος αρνείται να αντιληφθεί αυτή την πραγματικότητα θα βρεθεί και πάλι αντιμέτωπος με γεγονότα τα οποία είναι αδύνατο να προβλεφθούν.
<SPEAKER ID="208" NAME="Jorgo Chatzimarkakis">
εξ ονόματος της Ομάδας ALDE. - (DE) Κύριε Πρόεδρε, κύριε Gloser, κυρία Επίτροπε, θα ήθελα αρχικά να ευχαριστήσω θερμά την κ. Κράτσα-Τσαγκαροπούλου για την έκθεσή της. Έχει επεξεργαστεί πολύ καλά ειδικά το τμήμα που αφορά το MEDA, και παρουσιάζει τα βήματα που χρειάζεται να γίνουν. Συγχαρητήρια γι' αυτήν την πραγματικά τεκμηριωμένη εργασία!
<P>
Θα ήθελα υπό το πρίσμα των γεγονότων και επειδή ο χρόνος είναι λίγος να περιοριστώ στο TIM, το ταμείο ενίσχυσης των Παλαιστινίων. Το σχέδιο έκθεσης καθιστά σαφές ότι η Επίτροπος κατάφερε εδώ κάτι εξαιρετικό και τη συγχαίρω γι' αυτό, γιατί η ΕΕ θα ήταν υποχρεωμένη να αναστείλει πλήρως την καταβολή ενίσχυσης προς την Παλαιστινιακή Αρχή. Δεν είχαμε άλλη επιλογή. Δεν μπορούμε να υποστηρίζουμε τρομοκράτες. Δεν το κάναμε στο παρελθόν και δεν πρέπει να το κάνουμε ούτε στο μέλλον. Όμως πρέπει πάντα να ενεργούμε όταν υποφέρουν άνθρωποι. " ΕΕ βρήκε με το TIM μία λύση που ανταποκρίνεται στις υψηλές ηθικές απαιτήσεις των Ευρωπαίων σχετικά με την καταβολή οικονομικής ενίσχυσης.
<P>
Σε αυτό το πλαίσιο πιστεύω ότι πρέπει να ληφθεί υπόψη η κριτική για μικρής σημασίας λογιστικά σφάλματα και ανακρίβειες, παρακαλώ όμως να μην επικεντρωθούμε σε αυτή. Οπωσδήποτε πρόκειται για ένα σχέδιο που έγινε κάπως βιαστικά. Όλοι γνωρίζαμε πως ήμασταν κάπως πιεσμένοι. Δεν συμφωνώ με την υπόγεια κριτική της ισραηλινής στρατηγικής να αναστείλει τις φορολογικές πληρωμές. Δεν μπορούμε να κατηγορήσουμε το Ισραήλ διότι δεν έτρεξαν πίσω από τους τρομοκράτες με τα χρήματα και γι' αυτό θα πρέπει να αφήσουμε το θέμα αυτό. Άλλωστε οι σημερινές εξελίξεις έδειξαν ότι ήταν σωστό να κρατήσουν τα χρήματα για ασφάλεια, πράγμα από το οποίο τώρα μπορούν να επωφεληθούν διπλά ο πρόεδρος Αμπάς και οι μετριοπαθείς δυνάμεις. Σε συνάρτηση με αυτό θα ήθελα επίσης να επαινέσω την απόφαση του Ισραήλ να ανοίξει για ανθρωπιστικούς λόγους τη συνοριακή διάβαση Erez βοηθώντας έτσι άμεσα τους Παλαιστινίους που τρέπονταν σε φυγή μπροστά στη Χαμάς.
<P>
Τελειώνοντας, θα ήθελα να ευχαριστήσω όσους προσφέρουν βοήθεια επί τόπου, γιατί η βοήθεια πρέπει να προσφέρεται επί τόπου στον πληθυσμό. Το Κοινοβούλιο τους ευχαριστεί για το ανθρωπιστικό τους έργο. Το καθήκον τους δεν είναι εύκολο και τους ευχαριστούμε θερμά.
<SPEAKER ID="209" NAME="Αδάμος Αδάμου">
εξ ονόματος της ομάδας GUE/NGL. - Κύριε Πρόεδρε, θέλω να συγχαρώ την κ. Κράτσα -παρά το ότι σε ορισμένα θέματα διαφωνώ- για τη σκληρή της δουλειά.
<P>
Εγώ δεν θα συμφωνήσω με τον κ. Χατζημαρκάκη, θα είμαι αντίθετος με τον κ. Χάρη Χατζημαρκάκη, και θα υποδείξω τις ευθύνες που έχετε κυρία Επίτροπε, ως εκπρόσωπος της Ευρωπαϊκής Επιτροπής, για τη χαώδη κατάσταση που επικρατεί σήμερα στην Παλαιστίνη. Φέρετε ευθύνη διότι δεν επιτρέψατε να δουλέψει μια διαδικασία διοχέτευσης οποιασδήποτε χρηματικής βοήθειας σε μια κυβέρνηση που λέγεται Εθνικής Ενότητας. Ακόμη περισσότερο έχετε αμέριστη ευθύνη για τη σημερινή κατάσταση, διότι -επιλεκτικά και αβάσιμα- επιμένετε να παρακάμπτετε τις θεσμικές διόδους και την απ' ευθείας διοχέτευση οικονομικής βοήθειας σε μια κυβέρνηση εθνικής ενότητας, που είχε αποδεχθεί τις συμφωνίες του PLO και, ως εκ τούτου, πληρούσε τις προϋποθέσεις του "κουαρτέτου". Και κάτι τελευταίο, από δω και πέρα πρέπει να είμαστε ξεκάθαροι ότι σε καμιά περίπτωση η επανέναρξη απ' ευθείας οικονομικών σχέσεων δεν μπορεί να εξαρτηθεί από όρους που να διχάζουν τους Παλαιστινίους και να εξυπηρετούν την επεκτατική πολιτική του Ισραήλ.
<P>
Θα ήθελα, κυρία Επίτροπε, να σας παρακαλέσω να αναγνωρίσετε ότι υπάρχουν ευθύνες και να τις αναλάβετε.
<SPEAKER ID="210" NAME="Simon Busuttil" AFFILIATION="PPE-DE">
(MT) Σας ευχαριστώ, κύριε Πρόεδρε, επιτρέψτε μου να εκφράσω και εγώ, όπως οι συνάδελφοί μου προηγουμένως, τα συγχαρητήριά μου στην Αντιπρόεδρο κ. Κράτσα για την εξαιρετικά ενδιαφέρουσα έκθεσή της. " έκθεση αυτή είναι ιδιαιτέρως σημαντική και χρήσιμη στην παρούσα συγκυρία, καθόσον διανύουμε μια περίοδο κατά την οποία βρισκόμαστε αντιμέτωποι με την πρόκληση να στείλουμε μήνυμα ελπίδας για μια κατάσταση η οποία μοιάζει εντελώς απελπιστική. Αυτή είναι η πρόκληση που αντιμετωπίζουμε, και η απάντησή μας, παρ' όλα τα προβλήματα, πρέπει να είναι ότι εμμένουμε στις προσπάθειές μας και ότι πρέπει να αναθαρρήσουμε. Δεν αμφιβάλλω, κυρία Επίτροπε, ότι αυτό ακριβώς κάνετε με τον ενθουσιασμό που σας διακατέχει και ότι θα συνεχίσετε να αποτελείτε την αχτίδα ελπίδας μας σε αυτή τη δύσκολη περίοδο.
<P>
Γι' αυτό υποστηρίζουμε τις πρωτοβουλίες που έχετε υιοθετήσει, όπως ο προσωρινός διεθνής μηχανισμός (ΠΔΜ), ο οποίος γνωρίζουμε τώρα ότι θα ανανεωθεί. Έχετε την πλήρη στήριξή μας διότι θεωρούμε ότι ο μηχανισμός αυτός θα είναι αρκετός για την κάλυψη των βασικών αναγκών. Έχετε επίσης τη στήριξή μας όσον αφορά τη δυνατότητα παροχής άμεσης βοήθειας στις παλαιστινιακές αρχές, με την προϋπόθεση, φυσικά, ότι θα είναι εγγυημένη η οικονομική διαφάνεια, καθόσον είναι καθήκον του Κοινοβουλίου μας να διασφαλίζει ότι τα χρήματα δαπανώνται κατά τρόπο διαφανή.
<P>
Είναι κρίμα που δεν έχουμε περισσότερο χρόνο για να συζητήσουμε τις υπόλοιπες πτυχές της Μεσογείου, καθόσον γνωρίζουμε ότι οι πόροι του MEDA χρησιμοποιήθηκαν σε άλλες χώρες και ότι χρησιμοποιήθηκαν κατά τρόπο αξιέπαινο. Για παράδειγμα, ο ρυθμός χρησιμοποίησης αυτών των πόρων σε χώρες όπως το Μαρόκο, η Ιορδανία και η Τυνησία έχει βελτιωθεί σημαντικά με την πάροδο του χρόνου.
<SPEAKER ID="211" NAME="Proinsias De Rossa" AFFILIATION="PSE">
(EN) Κύριε Πρόεδρε, θέλω να ευχαριστήσω την κ. Κράτσα-Τσαγκαροπούλου για τη σημαντική έκθεσή της, η οποία αντικατοπτρίζει το εξαιρετικό έργο που επιτελεί η Ευρωπαϊκή Ένωση μέσω του προγράμματος MEDA. Διατηρώ, εντούτοις, μια επιφύλαξη όσον αφορά την αιτιολογική σκέψη ΙΔ, η οποία δεν αντικατοπτρίζει τη ρεαλιστική πολιτική όσον αφορά την κατάσταση που επικρατεί μετά τον σχηματισμό της κυβέρνησης εθνικής ενότητας. Φρονώ ότι η συγκεκριμένη αναφορά πρέπει να τροποποιηθεί ώστε να αντικατοπτρίζει με μεγαλύτερη ακρίβεια αυτή την κατάσταση.
<P>
" Ευρωπαϊκή Ένωση και το Κουαρτέτο δεν αντέδρασαν με ικανοποιητική ταχύτητα ή ρεαλισμό, κατά τη γνώμη μου, στο επίτευγμα του σχηματισμού κυβέρνησης εθνικής ενότητας από τους δημοκρατικά εκλεγμένους εκπροσώπους των Παλαιστινίων. Φρονώ ότι αυτή η αδυναμία μας υπήρξε η τελευταία σταγόνα που ξεχείλισε το ποτήρι. Βρισκόμαστε τώρα αντιμέτωποι με ένα πραξικόπημα στη Γάζα το οποίο απειλεί το ειρηνικό μέλλον που διακαώς επιθυμεί ο παλαιστινιακός λαός. Πράγματι, πρέπει να καταδικαστεί, όμως ακόμη και ένας αρχάριος πολιτικός θα μπορούσε να έχει προβλέψει αυτή την εξέλιξη. Άλλωστε, πολλοί από τους πιο έμπειρους συναδέλφους το είχαμε ήδη επισημάνει σε τούτο το Σώμα.
<P>
Μετά από 40 χρόνια βάναυσης κατοχής και διαρκούς ταπείνωσης από τις ισραηλινές αρχές, σε συνδυασμό με την άρνηση του κόσμου να ενεργήσει σύμφωνα με τους δημοκρατικούς κανόνες που ο ίδιος έχει θεσπίσει και να αναγνωρίσει τη δημοκρατική επιλογή των Παλαιστινίων, δεν προκαλεί έκπληξη το γεγονός ότι η Παλαιστίνη διέρχεται σήμερα αυτή την κρίση. Ακόμη και σε αυτό το προχωρημένο στάδιο, η Ευρώπη πρέπει να προσπαθήσει να παρέμβει στο πλαίσιο συνεργασίας με όλους τους εκλεγμένους αντιπροσώπους του παλαιστινιακού λαού με σκοπό την αποκατάσταση της εμπιστοσύνης στην πολιτική, τις διαπραγματεύσεις και τις εκλογές.
<P>
Πρέπει να καταβάλουμε κάθε δυνατή προσπάθεια ώστε να συμβάλουμε στην αποκατάσταση της δημόσιας τάξης, η οποία σήμερα είναι για τον παλαιστινιακό λαό εξίσου σημαντική με την ανθρωπιστική βοήθεια.
<SPEAKER ID="212" NAME="Salvador Garriga Polledo" AFFILIATION="PPE-DE">
(ES) Κύριε Πρόεδρε, κυρία Επίτροπε, η Ευρωπαϊκή Ένωση έχει αφιερώσει πολύ χρόνο, προσπάθεια και δημοσιονομική βοήθεια στη συνεργασία μεταξύ των χωρών της Μεσογείου. Τα δυο προγράμματα MEDA ανέρχονται σε περισσότερα από 7 000 εκατομμύρια ευρώ σε αναλήψεις υποχρεώσεων και περισσότερα από 600 εκατομμύρια ευρώ ετησίως.
<P>
Πιστεύουμε ότι οι δράσεις MEDA είναι μία από τις μεγάλες επιτυχίες της Ευρωπαϊκής Ένωσης και έχουν συμβάλλει όχι μόνο στην οικονομική ανάπτυξη αλλά επίσης, σημαντικά, στη δημοκρατική ανάπτυξη και στην προάσπιση των ανθρωπίνων δικαιωμάτων σε όλη τη λεκάνη της Μεσογείου.
<P>
Πιστεύω ότι το μεγαλύτερο μέρος όλου του δικτύου οργανώσεων της κοινωνίας των πολιτών στις μεσογειακές χώρες οφείλουν την ύπαρξή τους στο έργο του προγράμματος MEDA. Επομένως, είμαστε πολύ περήφανοι που η εκτέλεση όλων των πτυχών αυτού του προγράμματος είναι πολύ καλή.
<P>
" Παλαιστίνη ήταν πάντα ένα επίμαχο θέμα από δημοσιονομική άποψη· είναι η πτυχή του προγράμματος MEDA που προκαλεί τη μεγαλύτερη αντιπαλότητα. " άμεση βοήθεια στην Παλαιστίνη είναι πολύ δύσκολο να ελεγχθεί, όπως είπαν ορισμένοι βουλευτές, τόσο από την άποψη του προορισμού όσο και από την άποψη της εφαρμογής της. Θέλω να αναφέρω ότι κατά τη διάρκεια της προηγούμενης κοινοβουλευτικής περιόδου είχαμε μία εξεταστική επιτροπή σχετικά με την άμεση δημοσιονομική βοήθεια, της οποίας ήμουν μέλος. Τα αποτελέσματα και τα συμπεράσματά της οδήγησαν σε μια σειρά αποφάσεων και μέτρων που, μεταξύ άλλων πραγμάτων, κατέστησαν δυνατή τη δημιουργία αυτού του μεταβατικού μηχανισμού παρέμβασης.
<P>
Φυσικά, σήμερα είμαστε αντιμέτωποι με μια κατάσταση στην οποία η ανθρωπιστική και η πολιτική πραγματικότητα υπερβαίνει κάθε πρόβλεψη δημοσιονομικής βοήθειας που θα μπορούσαμε να κάνουμε από άποψη δημοσιονομικού ελέγχου.
<P>
Επομένως, συμμερίζομαι τη σχεδόν ομόφωνη άποψη αυτού του Κοινοβουλίου και συμφωνούμε απόλυτα με αυτή την ψήφο εμπιστοσύνης στην Παλαιστινιακή Κυβέρνηση. Γνωρίζουμε ότι η άμεση δημοσιονομική βοήθεια είναι πολύ δύσκολο να ελεγχθεί, αλλά εκφράζουμε την εμπιστοσύνη μας ούτως ώστε, με τη βοήθεια όλων, να μπορέσουμε να τη φέρουμε σε πέρας.
<SPEAKER ID="213" NAME="Jamila Madeira" AFFILIATION="PSE">
(PT) Κύριε Πρόεδρε, αν και το πρόγραμμα MEDA είναι πολύ πρόσφατο, έχει ήδη προσφέρει θετικά αποτελέσματα στην πράξη, στην άλλη πλευρά της Μεσογείου. Έχουμε ακόμη δρόμο, ωστόσο, μέχρις ότου καταστεί πραγματικά αποτελεσματικό και αναγνωριστεί από τους ανθρώπους που ωφελούνται από αυτό άμεσα ή έμμεσα.
<P>
Έχοντας διαπιστώσει από πρώτο χέρι τα όσα έχει προσφέρει το MEDA στη Γάζα και τη Δυτική Όχθη, χαιρετίζω πολλές από τις προτάσεις που διατυπώνει στην έκθεσή της η κ. Κράτσα-Τσαγκαροπούλου, την οποία επί τη ευκαιρία συγχαίρω. Συμφωνώ με τη θέση ότι η στήριξη και οι προσπάθειές μας πρέπει να εστιάζονται σε συγκεκριμένους τομείς, όμως πρέπει να επεκταθούν ώστε να καλύπτουν και άλλους τομείς οι οποίοι ενδέχεται να αποδειχθούν γόνιμοι σε βραχυπρόθεσμο ορίζοντα χωρίς να απαιτούνται υπερβολικές επενδύσεις, όπως στην περίπτωση των μικροπιστώσεων.
<P>
Διανύουμε μια περίοδο αλλαγών στην Παλαιστίνη, οι οποίες πρέπει, με την πρώτη ευκαιρία, να αποτελέσουν τον προάγγελο για την επανάληψη της διεθνούς οικονομικής βοήθειας και για τον τερματισμό, εν τέλει, της παράνομης κατακράτησης από το Ισραήλ των δασμολογικών εσόδων ενός λαού και μιας κυβέρνησης η οποία στραγγαλίζεται κατά κυριολεξία, χωρίς τρόφιμα, χωρίς οικονομικά έσοδα και χωρίς μελλοντικές προοπτικές για τις οποίες να μπορεί να αγωνιστεί.
<P>
Ο Σαλάμ Φαγιάντ μας έχει προσφέρει εγγυήσεις πολιτικής ικανότητας και ευθύνης. Είναι πλέον στο δικό μας χέρι, στο χέρι της Ευρωπαϊκής Ένωσης, να προσφέρουμε τους αναγκαίους πόρους, τόσο μέσω οικονομικής βοήθειας την οποία μπορούμε να διοχετεύσουμε στα παλαιστινιακά εδάφη όσο και μέσω της άρσης του αποκλεισμού ως προς την κυκλοφορία προσώπων, αγαθών και υπηρεσιών στη Δυτική Όχθη - κάθε πολλαπλασιαστικό αποτέλεσμα αυτής της βοήθειας αχρηστεύεται από τον αποκλεισμό. Προκειμένου να επιτευχθεί αυτό, η Ευρωπαϊκή Ένωση πρέπει να ενεργεί προληπτικά εκ των προτέρων, και όχι να αντιδρά εκ των υστέρων.
<SPEAKER ID="214" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, κυρία Επίτροπε, κυρίες και κύριοι, ευχαριστώ και πάλι θερμά την εισηγήτρια, αλλά και εσάς, για τη συζήτηση και τις αγορεύσεις σας που κατέστησαν σαφές πόσο σημαντικό ήταν το ότι δρομολογήθηκε πριν από περισσότερα από 10 χρόνια η διαδικασία της Βαρκελώνης και διαμορφώθηκε η σχετική πολιτική. Αυτό ήταν και μια προσπάθεια ανεύρεσης νέων μέσων.
<P>
Μερικοί από εσάς κατέστησαν επίσης σαφές ότι αυτό το πρόγραμμα συνεισέφερε και στη βελτίωση της πολιτικής κατάστασης και της υποδομής σε αυτές τις χώρες. Αν παρατηρήσει κανείς ορισμένες χώρες της νότιας Μεσογείου, δυστυχώς θα διαπιστώσει ότι ορισμένοι στόχοι δεν έχουν επιτευχθεί ακόμα. Μερικοί από εσάς επεσήμαναν ότι εδώ απαιτείται μεγαλύτερη αποτελεσματικότητα. " διατήρηση του ευρωπαϊκού μέσου γειτονίας και εταιρικής σχέσης, ωστόσο, συμβάλλει σημαντικά στη διασφάλιση αυτού του ευρωμεσογειακού διαλόγου.
<P>
Θα ήθελα να υπογραμμίσω και πάλι την ιδιαιτερότητα της κατάστασης των Παλαιστινίων. Πολλοί από εσάς υπογράμμισαν ότι η Επίτροπος βρήκε έναν δρόμο μέσα σε αυτή τη δύσκολη κατάσταση και την επαίνεσαν δικαιολογημένα. Επίσης, είναι σημαντικό να πούμε ότι πρέπει να βοηθήσουμε. Αν όμως βοηθήσουμε -και μερικές φορές η προσέγγισή μας θα έχει ως γνώμονα τον ρεαλισμό- δεν θα πρέπει ξαφνικά μετά από τρεις μήνες να ασκείται κριτική στη διαδικασία. Νομίζω όμως, κυρία Επίτροπε, ότι βρέθηκε ένας τρόπος για να βοηθήσουμε πραγματικά στο πλαίσιο της σημερινής κατάστασης.
<P>
Είπα ήδη χθες στην Επιτροπή Εξωτερικών Υποθέσεων ότι πρέπει να κάνουμε κάποια διάκριση ανάμεσα στην αιτία και το αποτέλεσμα. " ΕΕ έχει πει επανειλημμένα πώς σκοπεύει να υποστηρίξει τη διαδικασία στη Μέση Ανατολή, όμως έχει πει επίσης ότι για την αναγνώριση της κυβέρνησης μετά από τις εκλογές πρέπει να πληρούνται ορισμένα κριτήρια, και συγκεκριμένα η αποκήρυξη της βίας, η τήρηση του οδικού χάρτη και η αναγνώριση του κράτους του Ισραήλ, δηλαδή απαιτήσεις προκαθορισμένες από καιρό. Αυτό είναι σημαντικό να το γνωρίζουμε. Φυσικά, κάναμε κι εμείς ανάλογες προσπάθειες. Δεν θα ήθελα να επιρρίψω όλες τις ευθύνες στην ανεπαρκή αναγνώριση κυβερνήσεων ή σε ανεπαρκείς πόρους.
<P>
Στο Συμβούλιο των Υπουργών Εξωτερικών, η ΕΕ κατέβαλε προσπάθειες και πέτυχε να δώσει τώρα το Ισραήλ μία σημαντική υπόσχεση, δηλαδή ότι θα αποδεσμεύσει τους παρακρατηθέντες πόρους. Ασφαλώς αυτό έγινε και στο πλαίσιο διαπραγματεύσεων με τους Παλαιστινίους. Όπως διασαφήνισε η Επίτροπος στη συζήτηση με τους Υπουργούς Εξωτερικών την περασμένη Δευτέρα, εδώ θα καταλήξουμε πολύ γρήγορα σε αποτελέσματα διότι είναι σημαντικό να προσφέρουμε βοήθεια τόσο στη Δυτική Όχθη όσο και στη Λωρίδα της Γάζας.
<SPEAKER ID="215" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, είναι άκρως σημαντικό να αναγνωρίσουμε τη σημαντική σχέση μεταξύ του MEDA και της νέας πολιτικής γειτονίας. Είναι αλήθεια ότι έχουμε επιτύχει πολλά: οι χώρες της Μεσογείου συνεργάζονται πλέον μαζί μας, για πρώτη φορά όχι μόνο σε πολυμερές αλλά και σε διμερές επίπεδο, δηλαδή όχι μόνο στο πλαίσιο των μεσογειακών προγραμμάτων και της διαδικασίας της Βαρκελώνης αλλά και διμερώς, στο πλαίσιο του προγράμματος γειτονίας.
<P>
Το ευρωπαϊκό μέσο γειτονίας και εταιρικής σχέσης είναι ένα ειδικευμένο μέσο το οποίο στηρίζεται στο MEDA όσον αφορά τον προγραμματισμό και την υλοποίηση. Εντούτοις, προσπαθήσαμε να εστιάσουμε κάπως περισσότερο τις προσπάθειές μας προκειμένου να ενισχύσουμε την αποτελεσματικότητα.
<P>
Όσον αφορά την υπηρεσία ανθρωπιστικής βοήθειας της ΕΕ, την ECHO, ο κ. Michel, ο οποίος είναι υπεύθυνος για την εν λόγω υπηρεσία, έκανε ό,τι μπορούσε προς αυτή την κατεύθυνση· εφέτος διατέθηκαν ήδη στους Παλαιστινίους 60 εκατ. ευρώ από την ECHO μέσω οργανώσεων των "νωμένων Εθνών και ΜΚΟ.
<P>
Επιτρέψτε μου να αναφερθώ εν συντομία στην ευρωπαϊκή υπηρεσία καταπολέμησης της απάτης, την OLAF. Όπως γνωρίζετε, ο Γενικός Διευθυντής έχει δηλώσει ότι οφείλει να σεβαστεί τους διάφορες κανόνες και διατάξεις που διέπουν τη λειτουργία της OLAF. Συγχρόνως, όμως, έχει παρουσιάσει μια περίληψη των βασικών συμπερασμάτων, έκτασης δέκα σελίδων περίπου, στο πλαίσιο ειδικής έκθεσης προς την Επιτροπή Ελέγχου των Προϋπολογισμών. Προσφέρθηκε επίσης να παραστεί στην εν λόγω επιτροπή και να απαντήσει σε ερωτήσεις κεκλεισμένων των θυρών. Ωστόσο, οφείλω να καταστήσω σαφές ότι αυτό θα αφορά μόνο χρηματικά ποσά που διατέθηκαν την περίοδο των ετών 2001-2003 και όχι την τελευταία περίοδο.
<P>
Επιτρέψτε μου να επανέλθω στο δύσκολο ζήτημα της Παλαιστίνης και της χρηματοδότησης που προσφέρουμε. Καταρχάς, γνωρίζετε ότι αυτή είναι μια πολιτική της Ευρωπαϊκής Ένωσης, όχι μόνο της Επιτροπής, γεγονός που σημαίνει ότι οι συναφείς αποφάσεις ελήφθησαν ομοφώνως από τα κράτη μέλη, ενώ εμείς προσπαθήσαμε στη συνέχεια να στηρίξουμε κατά το δυνατόν την υλοποίησή τους. Συνεπώς, όταν σχηματίστηκε η κυβέρνηση εθνικής ενότητας, η αντίδρασή μας δεν καθυστέρησε σημαντικά· πραγματοποίησα την πρώτη συνάντησή μου με τον Σαλάμ Φαγιάντ την αμέσως επόμενη εβδομάδα. Είχα ήδη συναντηθεί μαζί του πριν από τη συμμετοχή του στην κυβέρνηση και προσπαθήσαμε να δούμε τι μέτρα μπορούσαν να ληφθούν. Ο ίδιος υποστήριξε ότι πρέπει να αφήσουμε να περάσει κάποιο χρονικό διάστημα: διαθέτετε τον Προσωρινό Διεθνή Μηχανισμό, οπότε προς το παρόν μπορείτε να χρησιμοποιήσετε αυτόν. Εντούτοις, είμαι υποχρεωμένος να υπογράψω εντολή προς το υπουργείο Οικονομικών, η οποία θα περιληφθεί στον ενιαίο λογαριασμό. Στη συνέχεια άνοιξε επίσης έναν ειδικό λογαριασμό της ΟΑΠ, τον οποίο όμως δεν χρησιμοποιήσαμε. Ο συγκεκριμένος λογαριασμός θα χρησιμοποιούνταν για χρήματα από τις αραβικές χώρες, συγκεκριμένα, και ίσως επίσης για χρήματα από το Ισραήλ, τα οποία όμως εν τέλει δεν διατέθηκαν.
<P>
Συνεπώς, πρέπει να καταστεί σαφές ότι η πολιτική αυτή ήταν πολιτική της ΕΕ. Έχει πλέον διαμορφωθεί μια νέα κατάσταση, στην οποία αντιδράσαμε αμέσως, όπως άλλωστε και το Κουαρτέτο. Περιέγραψα ήδη τι μπορούμε να κάνουμε όσον αφορά την εν λόγω πολιτική.
<P>
Απαντώντας στον βουλευτή που αναφέρθηκε σε μικροπιστώσεις, θέλουμε να συμβάλουμε στην προσπάθεια αναθέρμανσης της οικονομίας και, για τον λόγο αυτόν, καταβάλλουμε εκκρεμή ποσά στους επιχειρηματίες από τα 22 εκατ. ευρώ του αποθεματικού προγράμματος. Αυτό δεν είχε συμβεί εδώ και πολύν καιρό, και τώρα που έχουμε ενεργοποιήσει αυτή τη μέθοδο θα μπορούμε να ασκούμε ικανοποιητικό έλεγχο στις δαπάνες.
<P>
Σε γενικές γραμμές, κάναμε ό,τι μπορούσαμε και λαμβάναμε πάντα υπόψη ότι ο παλαιστινιακός λαός δεν πρέπει να υποφέρει. Προσπαθούμε τουλάχιστον να τον βοηθήσουμε.
<SPEAKER ID="216" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 21 Ιουνίου 2007.

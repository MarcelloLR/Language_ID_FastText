<CHAPTER ID="003">
Δήλωση της Προεδρίας
<SPEAKER ID="008" NAME="Πρόεδρος">
Σήμερα τιμούμε την τέταρτη Ευρωπαϊκή "μέρα για τα Θύματα της Τρομοκρατίας. Είναι μια μέρα που θα πρέπει να κρατήσουμε στη μνήμη μας, ενθυμούμενοι όλους εκείνους που αποτέλεσαν τα αθώα θύματα της τρομοκρατίας.
<P>
Οι τρομοκρατικές επιθέσεις στη Μαδρίτη στις 11 Μαρτίου 2004 -πριν από τέσσερα ακριβώς χρόνια- και στο Λονδίνο στις 7 Ιουλίου 2005 άφησαν πίσω τους πολλά θύματα, ενώ πολλές οικογένειες διαλύθηκαν εξαιτίας της βαρβαρότητας της τρομοκρατίας.
<P>
Μόλις την περασμένη Παρασκευή, η τρομοκρατική οργάνωση ETA προχώρησε σε μία ακόμα εκτέλεση. Ο Isaías Carrasco, ένας πρώην σοσιαλιστής δημοτικός σύμβουλος, δέχτηκε πυροβολισμούς καθώς έφευγε από την οικία του στην περιοχή Mondragón. Θα ήθελα να εκφράσω τα ειλικρινή μας συλλυπητήρια προς την οικογένειά του. Ως Πρόεδρος του Ευρωπαϊκού Κοινοβουλίου και ως άνθρωπος, θα ήθελα να σας διαβεβαιώσω ότι τα θύματα της τρομοκρατίας -σε κάθε σημείο του κόσμου- δεν θα σβηστούν ποτέ από τη μνήμη μας. Σήμερα, τιμούμε τη μνήμη του Isaías Carrasco και όλων των θυμάτων της τρομοκρατίας, και επιθυμούμε να εκφράσουμε στα θύματα του παραλογισμού των τρομοκρατικών επιθέσεων τον σεβασμό και τα συλλυπητήριά μας. Είχαν και θα έχουν πάντα μια θέση στην καρδιά και στο έργο μας. " συμπόνια και η αλληλεγγύη προς τις οικογένειες των θυμάτων είναι καθήκον όλων μας.
<P>
Το Ευρωπαϊκό Κοινοβούλιο συμμετέχει ενεργά στον αγώνα κατά της τρομοκρατίας και στη στήριξη των θυμάτων τρομοκρατικών επιθέσεων. Δεν θα σταματήσω να επαναλαμβάνω ότι δεν υπάρχει καμία απολύτως δικαιολογία για την τρομοκρατία. Θα πρέπει, ως εκ τούτου, να υιοθετήσουμε μια κοινή προσέγγιση στον αγώνα αυτόν που θα βασίζεται στο κράτους δικαίου και να εφαρμόσουμε τους νόμους με όλη τους την ισχύ.
<P>
Κυρίες και κύριοι, σας παρακαλώ να σηκωθείτε από τις θέσεις σας και να τηρήσουμε ενός λεπτού σιγή στη μνήμη των θυμάτων της τρομοκρατίας.
<P>
(Το Σώμα, όρθιο, τηρεί ενός λεπτού σιγή.)

<CHAPTER ID="017">
Ο ρόλος του αθλητισμού στην εκπαίδευση (συζήτηση)
<SPEAKER ID="065" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Pál Schmitt, εξ ονόματος της Επιτροπής Πολιτισμού και Παιδείας, σχετικά με τον ρόλο του αθλητισμού στην παιδεία.
<SPEAKER ID="066" NAME="Pál Schmitt  " AFFILIATION="PPE-DE">
εισηγητής. - (HU) Κυρία Πρόεδρε, κύριε Επίτροπε, κυρίες και κύριοι, επιτρέψτε μου καταρχάς να εκφράσω τις ευχαριστίες μου για τα πολυάριθμα σχόλια και τις προτάσεις βελτιώσεων που μου εστάλησαν σχετικά με την έκθεσή μου. Στόχος μου ήταν να μιλήσω για την ενίσχυση του ρόλου της σχολικής φυσικής αγωγής και του αθλητισμού στην εκπαίδευση.
<P>
Σχεδόν το ένα τέταρτο των παιδιών που ζουν στην Ευρωπαϊκή Ένωση είναι υπέρβαρα, το 50% εξ αυτών μετέχει σε αθλητικές δραστηριότητες μόνο κατά τη διάρκεια των σχολικών μαθημάτων φυσικής αγωγής, ενώ ο αριθμός των μαθημάτων φυσικής αγωγής στο σχολείο ακολουθεί πτωτική πορεία. Ως αποτέλεσμα αυτής της επικίνδυνης διαδικασίας, ο διαβήτης, η υπέρταση, οι καρδιακές νόσοι, καθώς και οι νόσοι του νευρικού συστήματος, της σπονδυλικής στήλης και του καρδιαγγειακού συστήματος εξαπλώνονται ανά την Ευρώπη και θα αυξήσουν σημαντικά στο μέλλον τις δαπάνες υγειονομικής περίθαλψης των επιμέρους κρατών μελών.
<P>
Δεν μπορούμε να επιτρέψουμε να αντισταθμιστεί η μειωμένη σωματική δραστηριότητα και η καθιστική ζωή που χαρακτηρίζουν τον τρόπο ζωής των ευρωπαίων εφήβων με την παραμέληση ενός τόσο απλού αλλά συγχρόνως αποτελεσματικού μέσου όπως το μάθημα της φυσικής αγωγής. Ως πρώην Ολυμπιονίκης, εν ενεργεία αθλητικός παράγοντας και φυσικά βουλευτής του ΕΚ, είναι καθήκον και ευθύνη μου να αναζητήσω έναν τρόπο προκειμένου να επιτελέσει η Ένωση τον ρόλο που της αναλογεί στον αγώνα κατά της παχυσαρκίας μεταξύ των μαθητών, υπέρ της υποστήριξης ενός υγιεινού, ενεργού τρόπου ζωής, υπέρ της εξασφάλισης της υγείας των ευρωπαίων εφήβων και στο πλαίσιο της διαδικασίας εκπαίδευσης μέσω του αθλητισμού.
<P>
Επιτρέψτε μου να συγχαρώ τους αρχηγούς των κρατών μελών για τη συνετή απόφασή τους να μην λησμονήσουν τον αθλητισμό στην τελευταία σύνοδο κορυφής στη Λισαβόνα και να προσφέρουν στην Ένωση δικαίωμα πρωτοβουλίας στον τομέα του αθλητισμού μετά την έγκριση της μεταρρυθμιστικής Συνθήκης. " Επιτροπή έχει προετοιμάσει πολυάριθμα προγράμματα για την προαγωγή ενός υγιεινού τρόπου ζωής, και στον τομέα της υγιεινής διατροφής, όμως δεν υφίσταται επαρκής συντονισμός μεταξύ αυτών των προγραμμάτων. Οι εμπειρογνώμονες στον τομέα του αθλητισμού, οι καθηγητές φυσικής αγωγής και οι προπονητές πρέπει να αποκτήσουν ενισχυμένο ρόλο και σεβασμό κατά την εφαρμογή τους.
<P>
Πρέπει να λεχθεί ότι η Λευκή Βίβλος για τον αθλητισμό την οποία δημοσίευσε η Επιτροπή τον Ιούλιο, καθώς και το σχέδιο δράσης που σχετίζεται με αυτήν, αποτελούν βήμα προς τη σωστή κατεύθυνση. Υπολογίζουμε επίσης στη συνεργασία της Επιτροπής για την προαγωγή έρευνας που είναι σημαντική για τους εμπειρογνώμονες στον χώρο του αθλητισμού, καθώς και για τη συλλογή στατιστικών στοιχείων με σκοπό την καταγραφή των αθλητικών δραστηριοτήτων των μαθητών και της φυσικής τους κατάστασης.
<P>
Θεωρώ ότι είναι σημαντικό, χρησιμοποιώντας τη διά βίου μάθηση και το πλαίσιο της διαδικασίας της Μπολόνιας, να είμαστε σε θέση να προάγουμε την κινητικότητα και τη συνεχή κατάρτιση των προπονητών και των καθηγητών φυσικής αγωγής, να αναγνωρίζουμε αμοιβαία τους τίτλους που πιστοποιούν τα επαγγελματικά τους προσόντα, και να μπορούμε να ενισχύουμε την περαιτέρω αποτελεσματική συνεργασία μεταξύ των οργανώσεων αθλητικών εμπειρογνωμόνων.
<P>
Εκτός από τη σωματική άσκηση, η φυσική αγωγή στα σχολεία αναπτύσσει σημαντικά χαρακτηριστικά όπως η επιμονή, το ομαδικό πνεύμα, η θέληση και η ευγενής άμιλλα, από τα οποία οι νέοι τη φροντίδα των οποίων έχουμε αναλάβει θα μπορούν να ωφεληθούν καθ' όλη τη διάρκεια της ζωής τους. Οι αθλητικές εγκαταστάσεις και τα γυμναστήρια στα σχολεία των κρατών μελών είναι συχνά εξαιρετικά παραμελημένα, δεν συντηρούνται σωστά και βρίσκονται σε κακή κατάσταση. Ένα ακόμη σημαντικό πρόβλημα είναι η έλλειψη ειδικευμένων καθηγητών φυσικής αγωγής, με άλλα λόγια η έλλειψη οργάνωσης σε επίπεδο περαιτέρω επαγγελματικής κατάρτισης και το γεγονός ότι το περιεχόμενο των μαθημάτων φυσικής αγωγής είναι παρωχημένο.
<P>
Δυστυχώς, η φυσική αγωγή στα σχολεία έχει χάσει τη σημασία της, παρότι αποτελεί βάση τόσο της σωματικής όσο και της πνευματικής ανάπτυξης. Οι λεπτές και αδρές κινήσεις, οι οποίες μπορούν να καλλιεργηθούν σωστά μέσω του αθλητισμού και δημοφιλών παιχνιδιών καθώς και κάθε δραστηριότητας που απαιτεί κίνηση, είναι επίσης αναγκαίες κατά τη μελέτη της ανάγνωσης και της γραφής. Δεν είναι τυχαίο το γεγονός ότι τα δυσλεξικά και δυσγραφικά παιδιά θεραπεύονται, μεταξύ άλλων, μέσω της κινησιοθεραπείας.
<P>
" φυσική αγωγή είναι το μόνο σχολικό μάθημα που εστιάζεται όχι μόνο στην πνευματική καλλιέργεια αλλά και στη σωματική ανάπτυξη, στην ανάπτυξη ενός ενεργού και υγιεινού τρόπου ζωής. Είναι κοινή ευθύνη των καθηγητών φυσικής αγωγής και των γονέων να διδάσκουν και να ενθαρρύνουν τα παιδιά ώστε να ακολουθούν υγιεινό τρόπο ζωής και να ασκούνται τακτικά, και να εφιστούν επίσης την προσοχή τους στις επιζήμιες για το σώμα και το πνεύμα συνέπειες της χρήσης απαγορευμένων χημικών ουσιών για τη βελτίωση των επιδόσεων, οινοπνεύματος και άλλων ναρκωτικών ουσιών.
<P>
Αποβλέποντας στη βελτίωση της υγείας και της φυσικής κατάστασης των παιδιών σχολικής ηλικίας, συνιστούμε να καταστεί υποχρεωτική η φυσική αγωγή στην πρωτοβάθμια και δευτεροβάθμια εκπαίδευση, και να εξασφαλιστεί η δυνατότητα άσκησης των παιδιών τουλάχιστον τρεις φορές την εβδομάδα στο πλαίσιο του σχολικού προγράμματος. Ο αθλητισμός έχει κυρίαρχο ρόλο στην προώθηση της κοινωνικής ένταξης και την ενίσχυση της κοινωνικής συνοχής, στον βαθμό που αποτελεί σημαντικό μέσο κοινωνικοποίησης και διαπολιτισμικού διαλόγου.
<P>
Ιδιαίτερη έμφασή έχει δοθεί στην έκθεση στο θέμα της ισότητας των φύλων. Θεωρώ επίσης ότι είναι σημαντικό τα άτομα που ζουν με αναπηρίες να μετέχουν εξίσου τακτικά στο μάθημα της φυσικής αγωγής στα σχολεία με τρόπο που αντιστοιχεί στις ανάγκες τους και αποβλέπει στην αυξανόμενη συμμετοχή τους. Στην έκθεσή μου, αναφέρω επίσης ότι η φυσική αγωγή και ο οργανωμένος αθλητισμός στο σχολείο διαδραματίζουν κυρίαρχο ρόλο, όχι μόνο σε σωματικό αλλά και σε πνευματικό επίπεδο, στην υγιή ανάπτυξη των παιδιών και, συγχρόνως σε ένα επίπεδο κοινωνικοποίησης. Στην έκθεσή μου προτείνω οι περιφέρειες που παρουσιάζουν καθυστέρηση σε αυτό το πεδίο να είναι σε θέση να διεκδικήσουν χρηματοδότηση για επενδύσεις στον τομέα του αθλητισμού από τα διαρθρωτικά ταμεία.
<P>
Τέλος, θέλω να ευχαριστήσω την Επιτροπή Δικαιωμάτων των Γυναικών και Ισότητας των Φύλων, καθώς και την Επιτροπή Απασχόλησης και Κοινωνικών Υποθέσεων, για τις αξιόλογες συνεισφορές τους στην έκθεση. Κυρίες και κύριοι, σας παρακαλώ θερμά να στηρίξετε την έκθεσή μου. Ευχαριστώ για την προσοχή σας.
<SPEAKER ID="067" NAME="Hans-Peter Martin" AFFILIATION="NI">
(DE) Κυρία Πρόεδρε, ζήτησα τον λόγο προτού ανακοινωθεί ο τίτλος της έκθεσης. Ο Πρόεδρος που διηύθυνε τη συζήτηση πριν από εσάς κάλεσε πολλούς βουλευτές -στο πλαίσιο της διαδικασίας των εκτάκτων παρεμβάσεων- να λάβουν τον λόγο ενώ δεν ήταν καν παρόντες στο Σώμα. Για τη συμπεριφορά του αυτή, τον επέπληξε η ενσάρκωση του Κανονισμού μας, ο κ. Corbett.
<P>
Προσπάθησα να λάβω τον λόγο δεκάδες φορές, ενώ κατέθεσα και γραπτώς το αίτημά μου, όμως αγνοήθηκα πλήρως. Θεωρώ ότι η συμπεριφορά του Προέδρου που διηύθυνε πριν από εσάς τη συζήτηση αντίκειται στον Κανονισμό που διέπει τη λειτουργία του Σώματος και είναι ανάξια του παρόντος Κοινοβουλίου.
<SPEAKER ID="068" NAME="Πρόεδρος">
Κύριε Martin, υπήρξε υπερβολικά μεγάλος αριθμός παρεμβάσεων ενός λεπτού. Συνήθως η διαδικασία αυτή διαρκεί μισή ώρα. Υπερέβη κατά πολύ αυτό το χρονικό διάστημα, και λυπούμαι γι' αυτό.
<SPEAKER ID="069" NAME="Ján Figeľ">
μέλος της Επιτροπής. - (EN) Κυρία Πρόεδρε, επιτρέψτε μου καταρχάς να συγχαρώ τον κ. Schmitt και την αρμόδια επιτροπή του Κοινοβουλίου για την εκπόνηση αυτής της έκθεσης ιδίας πρωτοβουλίας. " έκθεση αυτή είναι επίκαιρη και πολύ διαφωτιστική. Την χρησιμοποιήσαμε κατά την κατάρτιση της Λευκής Βίβλου μας ως μια από τις συνεισφορές που θεωρώ ότι είναι σημαντικές για μια κοινή στρατηγική για τον αθλητισμό στην Ευρώπη και χαίρομαι διότι υπάρχουν πολλά συγκεκριμένα σημεία σύγκλισης μεταξύ της Λευκής Βίβλου που υιοθετήθηκε τον Ιούλιο και της υπό εξέτασης έκθεσης.
<P>
Σε γενικές γραμμές, η έκθεση αυτή και η Λευκή μας Βίβλος συμφωνούν στο ότι ο εν γένει προσανατολισμός της φυσικής αγωγής δεν ανταποκρίνεται οπωσδήποτε στις σύγχρονες κοινωνικές ανάγκες. Το μάθημα αυτό περιθωριοποιείται ολοένα και περισσότερο στο πλαίσιο των σχολικών προγραμμάτων, και γι' αυτό πρέπει να βελτιωθούμε.
<P>
Θέλω να αναφέρω ορισμένα από τα θέματα ή τομείς που θίγονται στην έκθεση και στη Λευκή Βίβλο. Και τα δύο έγγραφα συνιστούν την ενίσχυση της συνεργασίας μεταξύ των τομέων της υγείας, της εκπαίδευσης και του αθλητισμού για τον καθορισμό και την εφαρμογή στρατηγικών μείωσης κινδύνων για την υγεία όπως η παχυσαρκία.
<P>
Όσον αφορά τον χρόνο που αφιερώνεται στη φυσική αγωγή θα ενσωματώσουμε το θέμα σε μια σειρά κατευθυντήριων γραμμών για τη φυσική δραστηριότητα. Αναμένουμε να τις έχουμε αναπτύξει μαζί με τα κράτη μέλη έως τα τέλη του προσεχούς έτους, του 2008. Εξετάζουμε επίσης τη δυνατότητα θέσπισης του βραβείου ενός ευρωπαϊκού σήματος για τα σχολεία που μετέχουν ενεργά στην ενίσχυση και προαγωγή των φυσικών δραστηριοτήτων στο σχολικό περιβάλλον.
<P>
Όσον αφορά την έρευνα, στη Λευκή Βίβλος προτείνεται να κινητοποιηθεί το έβδομο πρόγραμμα πλαίσιο για την έρευνα με σκοπό την υποστήριξη διεπιστημονικής έρευνας σε αυτόν τον τομέα, κυρίως σχετικά με τις πτυχές της υγείας που σχετίζονται με τον τρόπο ζωής. Προτείνουμε δε να εξεταστεί ο ρόλος του αθλητισμού στα πεδία της κοινωνικής συμμετοχής, της κοινωνικής ένταξης και των ίσων ευκαιριών στον προγραμματισμό των διαρθρωτικών ταμείων.
<P>
Ως προς τις επενδύσεις, ειδικότερα όσον αφορά τον πρωταθλητισμό, έχουμε ξεκινήσει μελέτη σχετικά με την εκπαίδευση νεαρών πρωταθλητών και πρωταθλητριών στην Ευρώπη. Αυτό αναμένουμε ότι θα μας επιτρέψει να εντοπίσουμε τα κατάλληλα μέσα για την ανάπτυξη της αθλητικής αγωγής και εκπαίδευσης νέων ανθρώπων, αλλά και να διασφαλίσουμε την άνοδο του ποιοτικού επιπέδου και της ποιότητας εν γένει.
<P>
Εν τω μεταξύ, υποστηρίζουμε τον αθλητισμό και τη σωματική δραστηριότητα μέσω του προγράμματος διά βίου μάθησης, του προγράμματος "Νεολαία εν δράσει" και του προγράμματος "Ευρώπη για τους Πολίτες". Επιτρέψτε μου σε αυτό το σημείο να υπογραμμίσω ότι η γενική πρόσκληση υποβολής προτάσεων για τα έτη 2008, 2009 και 2010 στο πλαίσιο του προγράμματος διά βίου μάθησης περιλαμβάνει τη φυσική αγωγή και τον αθλητισμό μεταξύ των προτεραιοτήτων, προσφέροντας έτσι νέες δυνατότητες χρηματοδότησης σε αυτόν τον τομέα της εκπαίδευσης.
<P>
Εν κατακλείδι, έχουμε το βλέμμα στραμμένο στο μέλλον, όπως ανέφερε ο κ. Schmitt, προσβλέποντας στην κύρωση και εφαρμογή της μεταρρυθμιστικής Συνθήκης, καθότι θα προσφέρει νέες δυνατότητες. " εμπειρία μας από το σχέδιο δράσης Pierre de Coubertin και η έκθεσή σας θα μας βοηθήσουν να υλοποιήσουμε με πιο πρόσφορο τρόπο αυτές τις δυνατότητες για την ενίσχυση των προσπαθειών των κρατών μελών υπέρ της προαγωγής του αθλητισμού στην εκπαίδευση τα προσεχή χρόνια. Σας ευχαριστώ και πάλι για τη συμβολή σας.
<SPEAKER ID="070" NAME="Christa Prets  " AFFILIATION="PSE">
συντάκτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (DE) Κυρία Πρόεδρε, κύριε Επίτροπε, στον αθλητισμό -και εδώ μιλάμε για ευγενή άμιλλα- δεν επιτρέπεται να γίνονται διακρίσεις μεταξύ των φύλων· οι γυναίκες πρέπει να τυγχάνουν ίσης μεταχείρισης. Αυτό ξεκινά από τα σχολικά χρόνια, στο πλαίσιο των μαθημάτων φυσικής αγωγής, και επεκτείνεται στον πρωταθλητισμό υψηλών επιδόσεων, καθώς στον τομέα αυτόν λαμβάνεται υπερβολικά ελάχιστη μέριμνα για τα γυναικεία χαρακτηριστικά και τις βιολογικές ανάγκες των γυναικών. Πρέπει να εστιάσουμε περισσότερο την προσοχή μας σε αυτή την πτυχή.
<P>
Στον πρωταθλητισμό, το ίδιο ισχύει για το ενδιαφέρον του κοινού αλλά και των μέσων ενημέρωσης, η οποία επηρεάζει τη χρηματοδότηση. Οι γυναίκες βρίσκονται σε εξαιρετικά μειονεκτική θέση στον πρωταθλητισμό, είναι λοιπόν καιρός να μεριμνήσουμε ώστε η ευγενής άμιλλα να ισχύει για όλους και σε αυτό το πεδίο.
<P>
Πρέπει επίσης να διασφαλίσουμε τη βελτίωση της ένταξης των κοριτσιών που προέρχονται από διαφορετικές πολιτισμικές ομάδες στις σχολικές αθλητικές δραστηριότητες, ενώ πρέπει να επιδιώκουμε την εξασφάλιση της συμμετοχής όλων, ανεξαρτήτως θρησκευτικών και πολιτισμικών διαφορών.
<SPEAKER ID="071" NAME="Μανώλης Μαυρομμάτης">
εξ ονόματος της ομάδας PPE-DE. - Κυρία Πρόεδρε, κύριε Επίτροπε, αγαπητοί συνάδελφοι, θέλω να συγχαρώ τον έμπειρο συνάδελφο Pál Schmitt για την έκθεσή του και να τονίσω ότι σήμερα ο αθλητισμός και η συμμετοχή των παιδιών σε αθλητικές δραστηριότητες είναι λίαν απαραίτητα δεδομένων των αλλαγών που έχουν συντελεστεί στην καθημερινότητά μας.
<P>
Στη σημερινή εποχή τα παιδιά μας "ξοδεύουν" ένα μεγάλο μέρος του χρόνου τους μπροστά στην τηλεόραση, στα παιχνίδια βίντεο και στους ηλεκτρονικούς υπολογιστές. " διατροφή τους, κάθε άλλο παρά υγιεινή είναι. " παχυσαρκία στα παιδιά έχει γίνει μάστιγα που ξαπλώνεται και θέτει τις προϋποθέσεις για σημαντικά προβλήματα υγείας που θα προκύψουν αναπόφευκτα στο μέλλον. Ο αθλητισμός είναι για τα παιδιά ένας τρόπος, όχι μόνο για να ασκηθούν και να αναπτύξουν νέες ομαδικές ικανότητες, αλλά και για να ψυχαγωγηθούν και να μάθουν να είναι μέλη ομάδας. Παράλληλα η σωματική άσκηση που θα κάνουν οι νέοι με την ευκαιρία της συμμετοχής τους στα σπορ, έχει ευεργετικό αποτέλεσμα και στη σωματική τους υγεία. Τα παιδιά δεν τρώνε περισσότερο αλλά κινούνται και γυμνάζονται λιγότερο, κύριε Επίτροπε. Αποτέλεσμα της καθιστικής ζωής και της παχυσαρκίας είναι συχνά η εμφάνιση υψηλής πίεσης και διαβήτη, ο οποίος πλήττει ολοένα και μεγαλύτερο ποσοστό του πληθυσμού της Ευρωπαϊκής Ένωσης.
<P>
Σήμερα, τα κράτη μέλη πρέπει να εστιάσουν τις προσπάθειές τους στο σχολικό μάθημα της σωματικής άσκησης, που στόχο έχει να προετοιμάσει τα παιδιά για έναν υγιή τρόπο ζωής. Τα κράτη μέλη και οι αρμόδιες αρχές θα πρέπει να εξασφαλίσουν ότι θα δοθεί μεγαλύτερη έμφαση στην ανάπτυξη της υγείας στο πλαίσιο των σχολικών προγραμμάτων διδασκαλίας και ότι θα διασφαλισθεί στο μάθημα της σωματικής άσκησης ισότιμο καθεστώς με τα άλλα μαθήματα, όσον αφορά το ωράριο διδασκαλίας. Επίσης τα κράτη μέλη θα πρέπει να ορίσουν τον προβλεπόμενο ελάχιστο αριθμό μαθημάτων σωματικής άσκησης στα σχολεία.
<P>
Τέλος, τα κράτη μέλη οφείλουν να υποστηρίξουν ενεργά όλες τις μορφές σωματικής αγωγής και να προωθήσουν το διάλογο μεταξύ γονέων, καθηγητών σωματικής αγωγής και εξωσχολικών αθλητικών ενώσεων.
<SPEAKER ID="072" NAME="Christel Schaldemose">
εξ ονόματος της Ομάδας PSE. - (DA) Κυρία Πρόεδρε, θέλω να ευχαριστήσω τον κ. Schmitt για την καλή έκθεσή του και για την εποικοδομητική συνεργασία του κατά την εκπόνησή της. Ο ρόλος του αθλητισμού εν γένει και ειδικά στο πλαίσιο της εκπαίδευσης είναι άκρως σημαντικό ζήτημα. Ο Επίτροπος Κυπριανού είχε αναφέρει πριν από λιγότερο από έναν μήνα ότι πιστεύει ότι η μεγαλύτερη απειλή για την υγεία των πολιτών της ΕΕ είναι η παχυσαρκία. Δυστυχώς, νομίζω ότι έχει δίκιο, και γι' αυτό είναι κρίσιμο να εστιάσουμε την προσοχή μας στο πρόβλημα και στο τι μπορούμε να κάνουμε για να το λύσουμε. Έχουμε τεράστια ευθύνη απέναντι στα παιδιά μας, ιδίως σε όσα δεν αναπτύσσουν καλές συνήθειες διατροφής και σωματικής άσκησης στο σπίτι για κοινωνικούς λόγους ή λόγους που σχετίζονται με την οικογένεια. Συνεπώς, η εστίαση στον ρόλο του αθλητισμού στην εκπαίδευση είναι σημαντική.
<P>
Το σχολείο μπορεί και πρέπει να διαδραματίζει μείζονα ρόλο στη διαμόρφωση καλών συνηθειών από τα παιδιά, καθώς τα παιδιά περνούν εκεί μεγάλο μέρος της ημέρας τους. Όπως επισημαίνεται στην έκθεση, δεν χρειάζεται συνεπώς να συζητούμε κατά πόσον ο αθλητισμός είναι αναπόσπαστο στοιχείο της εκπαιδευτικής διαδικασίας. Εντούτοις, είναι σημαντικό να συζητήσουμε πώς μπορούμε να διασφαλίσουμε την ανάπτυξη ακόμη περισσότερων αθλητικών δραστηριοτήτων στο σχολείο. Είναι επίσης σημαντικό να αναπτύσσουν τα παιδιά καλές συνήθειες άσκησης σε όσο το δυνατόν πιο πρώιμο στάδιο. Αυτό είναι προφανές για λόγους υγείας, συγχρόνως όμως, όπως επίσης ανέφερε ο κ. Schmitt, γνωρίζουμε ότι η σωματική άσκηση και ο αθλητισμός μπορούν να καλλιεργήσουν κοινωνικές σχέσεις μεταξύ των παιδιών και των νέων και να δημιουργήσουν συνθήκες κοινωνικής ένταξης ανεξαρτήτως εθνικότητας και κοινωνικής τάξης. Γι' αυτό ο αθλητισμός είναι τόσο σημαντικό μέσο. Τι μπορούμε λοιπόν να κάνουμε; Πρέπει να διασφαλίσουμε ότι τα παιδιά έχουν την ευκαιρία να ασκούνται περισσότερο από ό,τι σήμερα. Ο αθλητισμός δεν πρέπει να είναι κάτι που αφορά μόνο τα παιδιά ευκατάστατων οικογενειών. Ο αθλητισμός πρέπει να είναι φυσικό τμήμα της ζωής κάθε παιδιού. Σε αυτό το σημείο, είναι αναγκαίο να διασφαλιστεί ότι ο αθλητισμός δεν σημαίνει μόνο τον ανταγωνιστικό αθλητισμό, αλλά κάτι στο οποίο μπορούν να μετέχουν όλοι, και γι' αυτό είναι σημαντικό να είναι ενταγμένος ο αθλητισμός στην εκπαιδευτική διαδικασία.
<P>
Υπάρχει συνεπώς η γενική ανάγκη να δώσουν προτεραιότητα τα επιμέρους κράτη στον αθλητισμό ως μέρος της εκπαίδευσης πολύ περισσότερο από ό,τι ισχύει σήμερα, και στο πλαίσιο αυτό να εξασφαλίσουν τη διάθεση των κατάλληλων εγκαταστάσεων αλλά και ειδικευμένων καθηγητών, λόγου χάρη. Πρόκειται, συνεπώς, για μια κεντρικής σημασίας ευθύνη των κρατών μελών, όμως με την έκθεση αυτή θέλουμε να συμβάλουμε στο να εστιαστεί η προσοχή στο πρόβλημα και τις πιθανές λύσεις, και φυσικά να υπογραμμίσουμε επίσης τι μπορεί να κάνει η ΕΕ σε αυτό το πεδίο. Επιπλέον, υπάρχουν τρία προαπαιτούμενα. Πρέπει οι καθηγητές να έχουν βαθύτερη γνώση των λόγων για τους οποίους δημιουργούνται εμπόδια στη συμμετοχή των παιδιών στον αθλητισμό. Πρέπει επίσης να διαμορφωθεί καλύτερη σχέση μεταξύ του αθλητισμού στο σχολείο και στον ελεύθερο χρόνο. Επιπροσθέτως, όπως αναφέρθηκε προηγουμένως, πρέπει να δώσουμε προτεραιότητα στους πόρους, τον χρόνο και τις αθλητικές εγκαταστάσεις. Θεωρώ πολύ ικανοποιητική την έκθεση· είναι ένα καλό κείμενο και περιγράφει τις προϋποθέσεις που απαιτούνται προκειμένου να συμβάλει ο αθλητισμός στη βελτίωση της υγείας των παιδιών. Ως εκ τούτου, η Σοσιαλιστική Ομάδα στο Ευρωπαϊκό Κοινοβούλιο στηρίζει ολόψυχα την έκθεση, θεωρούμε όμως ότι είναι σημαντικό να αποτελέσει μόνο το πρώτο βήμα για μια εκτενέστερη πρωτοβουλία με σκοπό την αντιμετώπιση του προβλήματος της παχυσαρκίας. Θεωρούμε αναγκαίο να διοχετεύσουμε περισσότερους πόρους και να αφιερώσουμε περισσότερο χρόνο σε αυτό το πεδίο.
<SPEAKER ID="073" NAME="Hannu Takkula">
εξ ονόματος της Ομάδας ALDE. - (FI) Κυρία Πρόεδρε, καταρχάς θέλω να ευχαριστήσω τον εισηγητή, κ. Schmitt, για την υπό εξέταση έκθεση. Πρέπει να αναγνωριστεί ότι αφορά ένα εξαιρετικό και επίκαιρο θέμα. Θίγει το θέμα της φυσικής αγωγής και του ρόλου του αθλητισμού στα σχολεία. Αν ανατρέξουμε στα τελευταία 20 έως 30 χρόνια, ως Ευρωπαίοι γνωρίζουμε ότι πρόκειται για έναν τομέα της σχολικής εκπαίδευσης τον οποίο έχουμε παραμελήσει. Τούτο είναι εμφανές παντού στην Ευρώπη ενόψει της επιδείνωσης της εν γένει φυσικής κατάστασης του πληθυσμού. Είναι επίσης εμφανές μέσω μιας σειράς παρενεργειών. Για παράδειγμα, παρατηρείται εμφανής αύξηση της παχυσαρκίας. Ο διαβήτης έχει επίσης καταστεί συνηθέστερο φαινόμενο, όπως και οι καρδιαγγειακές παθήσεις. Πιο συνηθισμένα έχουν καταστεί συγχρόνως τα προβλήματα ψυχικής υγείας. Μπορούμε δε να προτείνουμε, όπως επισημάνθηκε ήδη στο Σώμα, και όπως ανέφερε προηγουμένως ο κ. Μαυρομμάτης, ο οποίος κατάγεται από τη γη που γνωρίζουμε ως Αρχαία Ελλάδα, στην οποία κατά τη χρυσή εποχή υποστηριζόταν ότι το βέλτιστο είναι να έχουμε υγιή νου σε υγιές σώμα, να γίνει και πάλι αυτός ο στόχος μας στην Ευρώπη. Πρέπει επίσης να κατανοήσουμε ότι η άσκηση είναι ζωτικής σημασίας για τη γενική υγεία του ατόμου.
<P>
Ζούμε, όπως λέμε, σε μια κοινωνία της πληροφορίας στην Ευρώπη, ευελπιστώ όμως ότι η κοινωνία της πληροφορίας θα μετεξελιχθεί σε κάτι ακόμη σημαντικότερο. Μπορεί να γίνει μια κοινωνία της εκπαίδευσης, η οποία θα επεκτείνεται επίσης στη σωματική εκπαίδευση και άσκηση. Στη Φινλανδία, ο ολυμπιονίκης μας Tapio Korjus ηγείται τώρα ενός προγράμματος σωματικής αγωγής, το οποίο αποτελεί απόπειρα προαγωγής της άποψης ότι η υγιεινή φυσική αγωγή έχει αντίκτυπο στην εν γένει καλή κατάσταση και ευζωία του ατόμου. Τείνουμε να πιστεύουμε ότι στο εγγύς μέλλον αναμένονται καλά αποτελέσματα.
<P>
Το κεντρικό θέμα, ωστόσο, είναι η εκπαίδευση των καθηγητών και τα σχολεία, καθώς η σωματική άσκηση πρέπει να καταστεί προτεραιότητα στην κατάρτιση των εκπαιδευτικών. Αυτό πρέπει να απαιτείται από όλους τους εκπαιδευτικούς, καθώς υπάρχουν ιδιαίτερα προβλήματα για πολλά παιδιά σε απομακρυσμένες περιοχές.
<P>
Ευελπιστώ ειλικρινά ότι θα μπορέσουν να επέλθουν βελτιώσεις ως προς τη φυσική αγωγή, ότι τα σχολεία και οι αθλητικοί φορείς θα έρχονται ευκολότερα σε επαφή, καθώς και ότι όλα τα παιδιά και οι νέοι θα μπορούν να απολαύσουν τις χαρές της σωματικής άσκησης στην προσωπική τους ζωή και ότι αυτή θα αποτελεί βάση για τη μετέπειτα ζωή τους.
<SPEAKER ID="074" NAME="Zdzisław Zbigniew Podkański">
εξ ονόματος της Ομάδας UEN. - (PL) Κυρία Πρόεδρε, η σωματική άσκηση είναι αναμφίλεκτα σημαντικός παράγοντας στη ζωή κάθε ανθρώπου. Θεωρείται ότι βελτιώνει την κατάσταση της υγείας και του πνεύματός μας.
<P>
Σύμφωνα με πολυάριθμες μελέτες και στατιστικά στοιχεία, η κατάσταση της υγείας των πολιτών της ΕΕ επιδεινώνεται χρόνο με τον χρόνο εξαιτίας του διαρκώς επιταχυνόμενου τρόπου ζωής ο οποίος μας κάνει να αφιερώνουμε ολοένα και λιγότερο χρόνο σε αθλητικές δραστηριότητες και στην αναψυχή. Αν προσθέσουμε σε αυτό την κακή διατροφή, για παράδειγμα τη συμπερίληψη γρήγορων φαγητών στο καθημερινό διαιτολόγιο, μπορούμε να πούμε ότι έχει εγκαταλειφθεί ο υγιεινός τρόπος ζωής. Το χειρότερο δε είναι ότι είμαστε υπόλογοι για την υγεία των παιδιών και των νέων, που πάσχουν ολοένα και συχνότερα από παχυσαρκία και στεφανιαίες νόσους.
<P>
Ο τρόπος ζωής τον οποίο επιβάλλουμε στα παιδιά συνίσταται στο να πηγαίνουν στο σχολείο με αυτοκίνητο, να ασκούνται ανεπαρκώς στο σχολείο, να επιστρέφουν στο σπίτι πάλι με αυτοκίνητο και, όταν βρεθούν στο σπίτι, να ασχολούνται με τους υπολογιστές και την τηλεόραση, συνήθειες που δεν μπορεί να θεωρηθεί ότι αποτελούν τον καλύτερο τρόπο ζωής. Γι' αυτό είναι πλέον καιρός να μελετήσουμε την τρέχουσα κατάσταση και να στηρίξουμε όλες τις χρήσιμες πρωτοβουλίες που αποβλέπουν στη διαμόρφωση ενός ενεργού τρόπου ζωής. Είναι καιρός να υιοθετήσουμε ψηφίσματα για τον ρόλο του αθλητισμού στην εκπαίδευση παράλληλα με τις επισημάνσεις και τις προτάσεις που ανακοίνωσε ο κ. Schmitt. Είναι καιρός να προσεγγίσουμε το θέμα με σοβαρότητα.
<SPEAKER ID="075" NAME="Mikel Irujo Amezaga">
εξ ονόματος της Ομάδας Verts/ALE. - (ES) Κυρία Πρόεδρε, εξ ονόματος της πολιτικής μου ομάδας, θέλω καταρχάς να συγχαρώ τον κ. Schmitt για την έκθεσή του, και επίσης να υπογραμμίσω τη σημασία της αύξησης του αριθμού των ωρών διδασκαλίας της φυσικής αγωγής στα σχολεία. " αφιέρωση επαρκούς χρόνου στην κατάλληλη σωματική δραστηριότητα είναι η καλύτερη μέθοδος συμπλήρωσης της συνολικής ανάπτυξης της προσωπικότητας, τόσο από πνευματική όσο και από σωματική άποψη.
<P>
" εξισορρόπηση του χρόνου που αφιερώνεται στη μελέτη και του χρόνου που απαιτείται για τον αθλητισμό είναι μια πρόκληση στην οποία οφείλουμε να ανταποκριθούμε για χάρη των παιδιών μας το ταχύτερο δυνατόν, καθώς θα μας επιτρέψει να διασφαλίσουμε την καλή ποιότητα ζωής τους στο μέλλον. Πρέπει επίσης να ληφθεί υπόψη ότι αυτή είναι μια κρίσιμη περίοδος της ζωής για την απόκτηση συνηθειών, γεγονός που σημαίνει ότι η φυσική αγωγή είναι ζωτικής σημασίας. Θέλω επίσης να υπογραμμίσω την ανάγκη διοργάνωσης εκστρατειών που να απευθύνονται στα παιδιά, και αυτό είναι ένα αίτημα προς την Επιτροπή. Οι εν λόγω εκστρατείες και προγράμματα πρέπει να απευθύνονται στα παιδιά και τους γονείς τους έτσι ώστε να υιοθετούν υγιεινούς τρόπους ζωής που να περιλαμβάνουν τη σωματική άσκηση και να αποκλείουν συνήθειες όπως το κάπνισμα, το οποίο εξακολουθεί να αποτελεί μάστιγα για την υγεία στην Ευρώπη.
<P>
Εν κατακλείδι, νομίζω ότι όλοι οι έως τώρα ομιλητές ανέφεραν τη βελτίωση της εκπαίδευσης των καθηγητών φυσικής αγωγής, καθώς, εν τέλει, αυτό το πρόγραμμα δεν μπορεί να προχωρήσει χωρίς αυτούς.
<SPEAKER ID="076" NAME="Nils Lundgren">
εξ ονόματος της Ομάδας IND/DEM. - (SV) Κυρία Πρόεδρε, αυτή η έκθεση σχετικά με τον αθλητισμό στην εκπαίδευση ασχολείται λεπτομερώς με τον τρόπο με τον οποίο πρέπει να οργανώνουν τα κράτη μέλη το μάθημα της φυσικής αγωγής στα σχολεία. Είναι ένα ακόμη παράδειγμα του πώς οι πολιτικοί και αξιωματούχοι της ΕΕ παρεμβαίνουν σε όλους τους τομείς και σε όλα τα επίπεδα λεπτομέρειας που επιλέγουν εξαιτίας του ζήλου τους να συγκεντρώσουν εδώ την πολιτική εξουσία. " επικουρικότητα γίνεται αποδεκτή στις δημόσιες ομιλίες, όμως δεν τηρείται ποτέ στην πολιτική πράξη. Αυτό συνιστά νέο ρεκόρ παράλογα λεπτομερούς ρύθμισης.
<P>
Επιτρέψτε μου να αναφέρω ορισμένα παραδείγματα. Στην παράγραφο 10 αναφέρεται ότι τα κράτη μέλη καλούνται να καταστήσουν τη ΦΑ υποχρεωτική στην πρωτοβάθμια και τη δευτεροβάθμια εκπαίδευση και να αποδεχθούν την αρχή σύμφωνα με την οποία στο ωρολόγιο πρόγραμμα θα εξασφαλίζονται τουλάχιστον τρία μαθήματα ΦΑ την εβδομάδα. Στην παράγραφο 24 γίνεται λόγος για τη σημασία της δυνατότητας μικτών αθλητικών δραστηριοτήτων για παιδιά προσχολικής και πρωτοβάθμιας εκπαίδευσης.
<P>
Με τέτοια πράγματα ασχολούνται οι άνθρωποι. Πρόκειται για μια ξεδιάντροπη και γελοία απόπειρα να προωθηθεί η θέση της ΕΕ σε έναν τομέα για τον οποίο τις αποφάσεις πρέπει να λαμβάνουν οι ίδιοι οι λαοί της Ευρώπης.
<SPEAKER ID="077" NAME="Slavi Binev" LANGUAGE="BG">
Κυρία Πρόεδρε, κυρίες και κύριοι συνάδελφοι, είναι ευχάριστο να βλέπουμε ότι ένα τόσο διάσημο και σεβαστό όνομα του παγκόσμιου αθλητισμού όπως ο Pál Schmitt συνεισφέρει με το κύρος του στην εξέταση ενός πολύ σημαντικού θέματος για το μέλλον των Ευρωπαίων από το Ευρωπαϊκό Κοινοβούλιο. Διότι η στάση έναντι του αθλητισμού αποτελεί, στην πράξη, στάση έναντι της υγείας των ανθρώπων στην ενωμένη Ευρώπη. Αισθάνομαι μεγάλη τιμή και υπερηφάνεια που λαμβάνω τον λόγο για να μιλήσω σχετικά με αυτή την έκθεση ως αθλητής, ως εκπρόσωπος ενός αρχαίου λαού με ανεξάντλητο αθλητικό πνεύμα, αλλά και ως άνθρωπος που ενδιαφέρεται για το μέλλον των παιδιών στην ενωμένη Ευρώπη, για το μέλλον των παιδιών μας.
<P>
Κατά τη γνώμη μου, τα πράγματα είναι ξεκάθαρα: όσο περισσότερο αυξάνεται ο αθλητισμός στα σχολεία τόσο περισσότερο μειώνονται τα ναρκωτικά· όσο πιο πολύ αυξάνονται οι δαπάνες για τον αθλητισμό στο σχολείο τόσο περισσότερο μειώνονται οι δαπάνες υγειονομικής περίθαλψης διότι είναι προφανές ότι είναι δέκα φορές καλύτερο να είναι τα παιδιά μας ευτυχισμένα παρά να θεραπεύονται καλύτερα· όσο περισσότερο προωθείται ο ανταγωνισμός στον αθλητισμό σε πρώιμη ηλικία, τόσο περισσότερο μειώνεται η επιθετικότητα σε άλλους τομείς της ζωής· όσο περισσότεροι διεθνείς αθλητικοί αγώνες διοργανώνονται με τη συμμετοχή μαθητών, τόσο περισσότερο μειώνονται οι εντάσεις μεταξύ των εθνοτήτων και των κρατών στην Ευρωπαϊκή Ένωση και στον κόσμο εν γένει. Συνεπώς, λόγω των χρονικών περιορισμών, θα επισημάνω τις πτυχές εκείνες οι οποίες απαιτούν περισσότερη ανάπτυξη βάση της έκθεσης του πρωταθλητή και ιδιαίτερα σεβαστού αθλητή και πολιτικού Pál Schmitt.
<P>
Θα ήθελα να υπάρξει μια σύσταση του Ευρωπαϊκού Κοινοβουλίου προς όλα τα κράτη μέλη για αύξηση του αριθμού των ωρών φυσικής αγωγής στο σχολείο στις τέσσερις ώρες εβδομαδιαίως. Προτείνω να σκεφτεί σοβαρά το θέμα το Ευρωπαϊκό Κοινοβούλιο και να συμπεριλάβει στον μελλοντικό του προϋπολογισμό μια πρόταση διοργάνωσης υπό την αιγίδα του διεθνών αγώνων για μαθητές σε ορισμένα αθλήματα που θεωρούνται πιο πρόσφορα για εφήβους. Στην έκθεση επισημαίνεται ότι ο αθλητισμός στο σχολείο δεν είναι ελκυστικός. Έχετε σκεφτεί ποτέ γιατί το ποδόσφαιρο είναι ελκυστικό; Επειδή οι ποδοσφαιριστές είναι αστέρες. Ας ξεχωρίσει η Ευρώπη τους σχολικούς αστέρες της σε διάφορα αθλήματα! Έτσι θα δοθεί περισσότερη δημοσιότητα στον σχολικό αθλητισμό από ό,τι θα μπορούσε να προσφέρει μια οδηγία ή σύσταση. Θα υπάρχουν πρωταθλήματα μεταξύ ευρωπαϊκών σχολείων στον στίβο, το ποδόσφαιρο και την καλαθοσφαίριση, τις πολεμικές τέχνες ή την κολύμβηση. Κατά τον τρόπο αυτόν, μπορεί να μην καταφέρουμε να αναβιώσουμε το σπαρτιατικό ιδεώδες που αποτυπώνεται στο ρητό νους υγιής εν σώματι υγιεί, με την αυθεντική του σημασία, αλλά θα συμβάλουμε πολύ περισσότερο από όσο θα μπορούσε μια απλή έκθεση.
<P>
" απόφαση να διοργανωθούν Ολυμπιακοί Αγώνες Νέων το 2010 συνάδει με αυτούς τους προσανατολισμούς, όμως το ολυμπιακό πνεύμα δεν μπορεί να κυριαρχήσει στον σχολικό αθλητισμό εάν στηριχθούμε μόνο στον τετραετή ολυμπιακό κύκλο. Πρέπει να εκμεταλλευτούμε πιο εντατικά το ενδιάμεσο χρονικό διάστημα προσφέροντας στους μαθητές ένα ουσιαστικό ετήσιο πρόγραμμα αθλητικών εκδηλώσεων.
<P>
Το Ευρωπαϊκό Κοινοβούλιο πρέπει να καταβάλει ιδιαίτερες προσπάθειες για να αποτρέψει την εξάπλωση των ναρκωτικών μέσω του αθλητισμού στα σχολεία. Εν κατακλείδι, θεωρώ ότι ο τρόπος με τον οποίο προσεγγίζει το παρόν Κοινοβούλιο τον αθλητισμό στις πιο μικρές ηλικίες αποτελεί καλό οιωνό για το μέλλον...
<P>
(" Πρόεδρος διακόπτει τον ομιλητή)
<SPEAKER ID="078" NAME="Ljudmila Novak" AFFILIATION="PPE-DE">
(SL) " σημασία της σωματικής άσκησης για την ανάπτυξη και την υγεία των νέων είναι πολύ γνωστή. Ωστόσο, γνωρίζουμε επίσης ότι ο τρόπος ζωής στην εποχή μας έχει ως αποτέλεσμα πολλά παιδιά να περνούν μεγάλα χρονικά διαστήματα εντός του σπιτιού και μπροστά σε οθόνες υπολογιστών. Ως εκ τούτου, η έκθεση του κ. Schmitt, η οποία έχει ως στόχο να ενθαρρυνθούν τα κράτη μέλη και όλοι εμείς να επανεξετάσουμε τον ρόλο του αθλητισμού στην εκπαίδευση, είναι πολύ σημαντική.
<P>
Θέλω να επισημάνω δύο πτυχές οι οποίες θίγονται επίσης φευγαλέα στην έκθεση. Πρώτον, τη σημασία της φυσικής αγωγής για τα παιδιά με ειδικές ανάγκες. Υπάρχει η τάση να εντάσσονται όσο το δυνατόν περισσότερα τέτοια παιδιά σε κανονικά σχολεία. Εντούτοις, λόγω των διαφορετικών αναγκών αυτών των παιδιών και εφήβων, δεν είναι πάντα δυνατή η εξασφάλιση κατάλληλου εξοπλισμού και αντιμετώπισης σε ένα κανονικό σχολείο. Από την άλλη πλευρά, αυτά ακριβώς τα παιδιά έχουν ανάγκη από ιδιαίτερη προσοχή και σωματική δραστηριότητα δεδομένου ότι τα παιδιά με κινητικά προβλήματα, λόγου χάρη, περνούν μεγάλα χρονικά διαστήματα σε καθιστή θέση και ως εκ τούτου χρειάζονται ακόμη περισσότερες ευκαιρίες άσκησης. Συνεπώς, όταν εντάσσονται σε κανονικά σχολεία, πρέπει να εξασφαλίζονται κατάλληλες συνθήκες για σωματική άσκηση προσαρμοσμένη στις ανάγκες τους.
<P>
" δεύτερη πτυχή την οποία θέλω να θίξω αφορά τον ρόλο των αθλητικών συλλόγων και τον αντίκτυπο των προπονητών στην ανάπτυξη των νέων. Σημασία δεν έχουν μόνο τα αθλητικά επιτεύγματα, αλλά και η υγεία και η εκπαιδευτική δραστηριότητα για τα νέα παιδιά, στις οποίες πρέπει επίσης να εστιάζουν μεγάλο μέρος της προσοχής τους οι προπονητές των αθλητικών συλλόγων. Οι γονείς θέλουν να εμπιστεύονται τα παιδιά τους σε κάποιον που δεν θα ενδιαφέρεται μόνο για τις καλύτερες δυνατές αθλητικές επιδόσεις, αλλά θα μεριμνά επίσης για την υγεία τους και θα λειτουργεί ως δάσκαλος και υπόδειγμα προς μίμηση από όλες τις απόψεις. Μόνον υπό αυτές τις προϋποθέσεις μπορούμε να μιλάμε για θετικό ρόλο του αθλητισμού στις ζωές των νέων.
<SPEAKER ID="079" NAME="Christa Prets" AFFILIATION="PSE">
(DE) Κυρία Πρόεδρε, έχει προηγηθεί βεβαίως το Ευρωπαϊκό Έτος Παιδείας μέσω του Αθλητισμού, και νομίζω ότι μπορούμε και πρέπει να επανέλθουμε σε πολλά από τα συμπεράσματα στα οποία μας οδήγησε το εν λόγω έτος ως προς τη βαθύτερη κατανόηση αυτών των θεμάτων. Έχουμε ήδη εγκρίνει ορισμένα ψηφίσματα για διάφορα θέματα. Υπάρχουν πολλά ακόμη στην ημερήσια διάταξη, όπως η έκθεση του κ. Schmitt, και νομίζω ότι διαθέτουμε ήδη μεγάλο όγκο υλικού προκειμένου να είμαστε σε θέση να περιγράψουμε και να επιβεβαιώσουμε όσα τώρα συζητούμε: το πόσο σημαντικός είναι δηλαδή ο αθλητισμός και τι πρέπει να διδασκόμαστε και να αποκομίζουμε από αυτόν. Δεν γίνονται όμως αρκετά στον τομέα του αθλητισμού - εννοώ ότι δεν γίνονται αρκετά για τον αθλητισμό.
<P>
Επικρατεί μεγαλύτερη ευαισθητοποίηση για θέματα υγείας, όμως η παχυσαρκία και ο διαβήτης βρίσκονται σε άνοδο, ιδίως μεταξύ των παιδιών. Έχουμε συζητήσει επί μακρόν για την κατάρτιση των εκπαιδευτικών, και φρονώ ότι πρέπει να ξεκινήσουμε από την πρωτοβάθμια εκπαίδευση. Στα πρωτοβάθμια σχολεία δεν υπάρχουν ειδικευμένοι καθηγητές φυσικής αγωγής -αυτό γνωρίζω ότι ισχύει τουλάχιστον στη χώρα μου- απλώς οι εκπαιδευτικοί που έχουν λάβει γενική κατάρτιση χρησιμοποιούνται και για τη διδασκαλία της φυσικής αγωγής. Απαιτούνται ειδικευμένοι εκπαιδευτικοί και σε αυτόν τον τομέα, έτσι ώστε η φυσική αγωγή να ξεκινά όσο το δυνατόν νωρίτερα.
<P>
Φρονώ ότι η συνεργασία μεταξύ συλλόγων, σχολείων και δημοσίων αρχών είναι πολύ σημαντική. Οι σύλλογοι συμβάλλουν πολύ στην εκπαίδευση και στην προπόνηση των παιδιών, όμως λαμβάνουν εξαιρετικά ανεπαρκή στήριξη. Όλοι αγωνίζονται να επιβιώσουν οικονομικά με ελάχιστα χρήματα, ενώ στην πραγματικότητα οι υπηρεσίες τους είναι ανεκτίμητες. Είμαι υπερήφανη για το πρόγραμμα που εφαρμόζεται αυτή την περίοδο στην Αυστρία, στο πλαίσιο του οποίου αξιωματούχοι από τον τομέα του αθλητισμού έχουν καταφέρει να μπουν στα σχολεία και να αυξήσουν την προσφερόμενη φυσική αγωγή, σε συνεργασία με τους καθηγητές και τους σχολικούς οργανισμούς κάθε ομόσπονδου κράτους. Λαμβάνεται δε ιδιαίτερη μέριμνα για την ανάπτυξη των δεξιοτήτων και των ικανοτήτων των παιδιών.
<P>
Θεωρώ πολύ σημαντική τη συμμετοχή των γονιών. Δεν μπορούμε και δεν πρέπει να αφήσουμε τα πάντα στα χέρια των δημοσίων φορέων· απεναντίας, πρέπει να ευαισθητοποιήσουμε επίσης τους πολίτες για το γεγονός ότι η διατροφή και η σωματική δραστηριότητα είναι σημαντικές για τα παιδιά. Έχει σημασία να ξεκινήσουμε και σε αυτό το θέμα από τους γονείς.
<SPEAKER ID="080" NAME="Karin Resetarits" AFFILIATION="ALDE">
(DE) Κυρία Πρόεδρε, συγχαίρω τον κ. Schmitt για την έκθεση ιδίας πρωτοβουλίας που εκπόνησε. Έχω αντίθετη άποψη από τον κ. Lundgren. Δυστυχώς, στα θέματα σχολικής εκπαίδευσης, η Ευρωπαϊκή Ένωση περιορίζεται από τα κράτη μέλη, δεδομένου ότι κάθε αντικειμενική ανάλυση του προβλήματος αποκαλύπτει γρήγορα πόσο ζωτική σημασία έχει η εναρμόνιση ως προς την προσέγγιση διαφορετικών πτυχών της σχολικής εκπαίδευσης. " φυσική αγωγή είναι μία από αυτές τις πτυχές, όπως άλλωστε και η καλλιέργεια της δημιουργικής σκέψης ή της κοινωνικής συμμετοχής.
<P>
" έκθεση του κ. Schmitt εστιάζεται στη φυσική αγωγή. Ενώ στις "ΠΑ μόνο μαθητές με πολύ καλές αθλητικές επιδόσεις και άριστη βαθμολογία εξασφαλίζουν θέσεις σε καλά πανεπιστήμια, στην Ευρώπη συμβαίνει το ακριβώς αντίθετο. Όσο υψηλότερο είναι το επίπεδο της εκπαίδευσης, τόσο λιγότερος χρόνος απομένει στους νέους για να συμμετέχουν σε αθλητικές δραστηριότητες.
<P>
" φυσική αγωγή είναι πολύ υποβαθμισμένη στον κόσμο του σχολείου. Ο αθλητισμός θεωρείται απλώς δραστηριότητα αναψυχής, και αυτό είναι σφάλμα. Ο αθλητισμός επιτρέπει στους ανθρώπους να υπερβαίνουν ψυχικούς περιορισμούς, και αυτό ακριβώς χρειαζόμαστε στην Ευρώπη. Στην εποχή μας, πολλοί άνθρωποι καταφέρνουν συχνά να διακριθούν και να σταδιοδρομήσουν στον αθλητισμό παρά τη σχολική εκπαίδευση, και όχι χάρη σε αυτή. Αυτό είναι μια αδυναμία του συστήματός μας, αδυναμία στην οποία μας εφιστά την προσοχή η υπό εξέταση έκθεση.
<P>
Τέλος, θέλω να εκφράσω εδώ τους προβληματισμούς μιας κοινότητας η οποία δεν μπορεί να το πράξει από τούτο το βήμα. Λόγω της πολιτικής κατάστασης στη χώρα τους, νεαροί αθλητές από το τουρκικό τμήμα της Κύπρου δεν μπορούν να μετάσχουν σε διεθνείς αθλητικούς αγώνες. Ελπίζουν ότι η Ευρωπαϊκή Ένωση θα θέσει τέρμα στην απομόνωσή τους. Μέχρι στιγμής, καθώς έχουν περάσει πάνω από τρία χρόνια από την ένταξη της Κύπρου στην Ευρωπαϊκή Ένωση, εάν δεν υπάρχει ήδη λύση, θα έπρεπε τουλάχιστον να εξετάζεται μια σχετική πρόταση.
<SPEAKER ID="081" NAME="Ewa Tomaszewska" AFFILIATION="UEN">
(PL) Κυρία Πρόεδρε, μεριμνούμε για την ισορροπημένη ανάπτυξη της οικονομίας μας, αλλά συχνά παραμελούμε την ανάγκη για ισορροπημένη ανάπτυξη των παιδιών μας - όχι μόνο για την πνευματική, αλλά και για τη σωματική τους ανάπτυξη.
<P>
Τα σχολικά χρόνια είναι περίοδος δυναμικής εξέλιξης των παιδιών και των εφήβων, και ταχείας βιολογικής ανάπτυξης και ωρίμανσής τους. " κινητικότητα και η άσκηση διαφόρων μυικών ομάδων έχουν εξαιρετική σημασία για την υγεία κατά τη διάρκεια αυτής της περιόδου.
<P>
Οι νέοι περνούν πολύ χρόνο μπροστά από τηλεοπτικές οθόνες ή οθόνες υπολογιστών. Αυτό μπορεί να ενισχύει την πνευματική ανάπτυξη, όμως έχει αρνητικές συνέπειες για τη σωματική ανάπτυξη. Προκαλεί, λόγου χάρη, σκολίωση της σπονδυλικής στήλης, η οποία μπορεί να αποφευχθεί μέσω της τακτικής συμμετοχής σε αθλητικές δραστηριότητες. Εν τω μεταξύ, οι σχολικές αθλητικές εγκαταστάσεις συχνά δεν είναι προσβάσιμες μετά τις ώρες των μαθημάτων, οπότε οι νέοι αδυνατούν να τις χρησιμοποιήσουν. Υποστηρίζω την έκθεση.
<SPEAKER ID="082" NAME="Rolf Berend" AFFILIATION="PPE-DE">
(DE) Κυρία Πρόεδρε, κύριε Επίτροπε, κυρίες και κύριοι, η Λευκή Βίβλος της Ευρωπαϊκής Επιτροπής και η εξαίρετη έκθεση του κ. Schmitt περιλαμβάνουν τόσο τον εκπαιδευτικό ρόλο της φυσικής αγωγής στα σχολεία όσο και τον ρόλο του αθλητισμού στην κοινωνική ένταξη και την προώθηση της καλής υγείας. " ευαισθητοποίηση της κοινωνίας για όλες αυτές τις πτυχές πρέπει τώρα να ενισχυθεί.
<P>
Παράλληλα με τα διδάγματα που αντλήσαμε από το Ευρωπαϊκό Έτος Παιδείας μέσω του Αθλητισμού και από τα προγράμματα για τη διά βίου μάθηση, τη νεολαία και την "Ευρώπη για τους πολίτες", είναι πλέον καιρός να σχεδιάσουμε πρωτοβουλίες που θα μας επιτρέψουν να εκμεταλλευτούμε στον μέγιστο δυνατό βαθμό, στην εποχή μας, τις διάφορες σωματικές δραστηριότητες, περιλαμβανομένου του αθλητισμού, τόσο στα σχολεία, τους συλλόγους και τις ενώσεις όσο και ως αυθόρμητη, άτυπη σωματική δραστηριότητα.
<P>
Σε μια εποχή κατά την οποία αναπτύσσουμε ελάχιστη σωματική δραστηριότητα, ο αθλητισμός έχει πολύ μεγαλύτερη σημασία για εμάς από ό,τι για τους γονείς και τους παππούδες μας. Σε μια εποχή κατά την οποία τα παιδιά προτιμούν να παίζουν ηλεκτρονικά παιχνίδια, είναι αυξανόμενη η ανάγκη προώθησης ενεργού, υγιεινού τρόπου ζωής μεταξύ των παιδιών και των νέων. Δυστυχώς, υπάρχουν πολλές ενδείξεις σύμφωνα με τις οποίες, σε πολλά σχολεία, ακόμη και ο διαθέσιμος χρόνος για τη φυσική αγωγή συχνά δεν αντιστοιχεί στην πραγματικότητα - με άλλα λόγια, ορισμένες φορές η εφαρμογή υπολείπεται των νομικών υποχρεώσεων. Από ό,τι φαίνεται, από αυτή την άποψη απαιτείται εναρμόνιση με την πραγματικότητα σε πολλά σχολεία.
<P>
Στηρίζω επίσης την έκκληση του εισηγητή προς την Επιτροπή να καταρτίσει κατευθυντήριες γραμμές για την εφαρμογή των κανόνων που διέπουν τις κρατικές ενισχύσεις για τις δημόσιες αθλητικές εγκαταστάσεις -φυσικά, με πλήρη σεβασμό της αρχής της επικουρικότητας- σε συνεργασία με τις εθνικές και ευρωπαϊκές κεντρικές οργανώσεις για τον αθλητισμό. Απαιτείται διευκρίνιση των ειδών κρατικής ενίσχυσης που θεωρούνται αποδεκτά και νόμιμα και των πτυχών που μπορούν να συνδεθούν μεταξύ τους, ενδεχομένως περιλαμβανομένης της ενίσχυσης των επενδύσεων υπέρ της φυσικής αγωγής, καθώς και όσον αφορά τη χρηματοδότηση, εφόσον κριθεί αναγκαίο ακόμη και με την επικουρία ευρωπαϊκών πόρων στο πλαίσιο των διαρθρωτικών ταμείων, για τον εκσυγχρονισμό και τον εξοπλισμό των σχολείων.
<SPEAKER ID="083" NAME="Ryszard Czarnecki" AFFILIATION="UEN">
(PL) Κυρία Πρόεδρε, στηρίζω πλήρως το σχέδιο ψηφίσματος, και ευχαριστώ τον εισηγητή για τον θαυμάσιο τρόπο με τον οποίο κατήρτισε αυτό το κείμενο. Εγώ δεν έχω την παραμικρή αμφιβολία: όταν ήμουν νέος -το ίδιο, υποθέτω, ισχύει και για τους περισσότερους εξ υμών- ο σχολικός και εφηβικός αθλητισμός επηρεάζε πολύ μεγαλύτερο ποσοστό της νεολαίας. Τώρα ο αριθμός των ωρών που αφιερώνονται στη φυσική αγωγή στο σχολείο έχει μειωθεί. Αυτό επηρεάζει αναμφίβολα την υγεία των νέων, όπως επεσήμανε η κ. Tomaszewska.
<P>
" συμμετοχή στον αθλητισμό πρέπει να αποκτήσει την αναγνώριση που της αξίζει. Ένας τρόπος για να επιτευχθεί αυτό είναι να συμπεριλάβουμε τον αθλητισμό στο πεδίο εφαρμογής του ευρωπαϊκού συστήματος μεταφοράς ακαδημαϊκών μονάδων στη σχολική και την επαγγελματική εκπαίδευση. " αμοιβαία αναγνώριση των πτυχίων και των τίτλων που πιστοποιούν το δικαίωμα παροχής ορισμένων υπηρεσιών στον τομέα του αθλητισμού σε όλη την Ευρωπαϊκή Ένωση θα συμβάλει οπωσδήποτε στην εξασφάλιση της ελεύθερης κυκλοφορίας των σπουδαστών, των ανθρώπων του αθλητισμού και των εργαζομένων στην Ευρώπη και θα αυξήσει τις ευκαιρίες των ανθρώπων που δραστηριοποιούνται σε αυτόν τον τομέα να βρίσκουν καλές θέσεις απασχόλησης. Έμφαση πρέπει να δοθεί επίσης στις κοινωνικές και πολιτισμικές πτυχές της ύπαρξης συλλόγων και αθλητικών ενώσεων σε τοπικό επίπεδο και σε επίπεδο εθνικών κοινοτήτων.
<SPEAKER ID="084" NAME="Ovidiu Victor Ganţ" AFFILIATION="PPE-DE">
(RO) Κυρία Πρόεδρε, κύριε Επίτροπε, κυρίες και κύριοι συνάδελφοι, χαιρετίζω και στηρίζω την έκθεση του κ. Pál Schmitt σχετικά με τον ρόλο του αθλητισμού στην εκπαίδευση διότι μας προσφέρει, για μια ακόμη φορά, την ευκαιρία να συμβάλουμε ενεργά στη βελτίωση της ζωής των συμπολιτών μας.
<P>
Υποστηρίζοντας τη φυσική αγωγή και τον αθλητισμό, το Ευρωπαϊκό Κοινοβούλιο στέλνει ένα μήνυμα όχι μόνο υπέρ ενός πιο υγιεινού τρόπου ζωής, αλλά και υπέρ της προαγωγής των κοινών ευρωπαϊκών αξιών τις οποίες όλοι εμείς κληρονομήσαμε από την Ελλάδα και την Αρχαία Ρώμη.
<P>
Πρέπει να δώσουμε πιο ουσιαστική υπόσταση στο ρητό νους υγιής εν σώματι υγιεί μέσω συγκεκριμένων παρεμβάσεων, οι οποίες συχνά επηρεάζονται καθοριστικά από οικονομικές πτυχές.
<P>
Για τον λόγο αυτόν, καλούμε την Ευρωπαϊκή Επιτροπή, το Συμβούλιο και τα κράτη μέλη να αναζητήσουν τα κατάλληλα μέσα ώστε να αυξηθούν οι επενδύσεις όσον αφορά τις υποδομές και τον εξοπλισμό των σχολείων.
<P>
Ένας εξαιρετικά αποδοτικός τρόπος για να επιτύχουμε αυτόν τον στόχο είναι η χρήση των ταμείων για τις μειονεκτούσες περιφέρειες, ιδίως στα νέα κράτη μέλη, οι οποίες πρέπει να ενισχυθούν προκειμένου να αυξηθεί η ικανότητα απορρόφησής τους.
<P>
Επιπλέον, φρονώ ότι η Ευρωπαϊκή Ένωση πρέπει να ξεκινήσει μια διαρκή εκστρατεία στα μέσα ενημέρωσης, ιδίως στα παιδικά και εφηβικά τηλεοπτικά προγράμματα, με σκοπό να ενθαρρυνθούν τα παιδιά να ασχοληθούν με τον αθλητισμό και να μειωθούν η παχυσαρκία, το κάπνισμα και η κατανάλωση ναρκωτικών, αλλά και να προαχθούν η εντιμότητα, το ομαδικό πνεύμα, η πειθαρχία, η αλληλεγγύη, η ανεκτικότητα και η καταπολέμηση των διακρίσεων.
<P>
Από τη δική μας πλευρά, πολλά μέλη του Ευρωπαϊκού Κοινοβουλίου έχουν ασχοληθεί με τον αθλητισμό. Φρονώ ότι πρέπει να δημιουργήσουμε ένα σύστημα ετήσιας επιβράβευσης των καλύτερων πρωτοβουλιών προώθησης της φυσικής αγωγής και του αθλητισμού, προσφέροντας για παράδειγμα κάποιο βραβείο.
<SPEAKER ID="085" NAME="Ivo Belet" AFFILIATION="PPE-DE">
(NL) Κυρία Πρόεδρε, συγχαρητήρια στον κ. Schmitt για την εξαίρετη έκθεσή του, καθώς και στον Επίτροπο Figeľ για τη Λευκή Βίβλο για τον αθλητισμό. Θέλω να το επαναλάβω ώστε να καταστεί σαφές, καθότι αντιπροσωπεύει ένα πολύ σημαντικό βήμα προόδου, ιδίως ενόψει της ενότητας της μεταρρυθμιστικής Συνθήκης της ΕΕ που αφορά τον αθλητισμό.
<P>
Κυρίες και κύριοι, η παρέμβαση της Ευρωπαϊκής Ένωσης σε θέματα αθλητισμού δεν είναι εμφανής σε όλους· εντούτοις, είτε μας αρέσει είτε όχι, μια σειρά από πτυχές του αθλητισμού πρέπει να εξετάζονται υπό ευρωπαϊκό πρίσμα.
<P>
Θα επιλέξω μία τέτοια πτυχή: την έκκληση που περιλαμβάνεται στην έκθεση του κ. Schmitt για πρόσθετη χρηματοδοτική στήριξη των αθλητικών συλλόγων που συνεργάζονται ενεργά με σχολεία. Αυτό μπορεί να συνδυαστεί θαυμάσια με την "πολιτική των ανοικτών αθλητικών χώρων", περιλαμβανομένων εν προκειμένω των επαγγελματικών αθλητικών συλλόγων. Εξάλλου, κυρίες και κύριοι, ο αθλητισμός είναι ένα θαυμάσιο μέσο επαναφοράς του ενθουσιασμού για το σχολείο και την εκπαίδευση σε κοινωνικώς μειονεκτούσες ομάδες νέων. Θεωρώ ότι και αυτή η πτυχή του αθλητισμού αξίζει τον ύψιστο βαθμό στήριξης.
<P>
Υπάρχει βεβαίως και το πρόβλημα της παχυσαρκίας. Αυτό πρέπει να αντιμετωπιστεί επειγόντως. Όπως διαβάζουμε στην έκθεση Schmitt, όλο και περισσότεροι νέοι έρχονται αντιμέτωποι με αυτό το πρόβλημα. Στην ΕΕ των 27, ένα στα τέσσερα παιδιά είναι τώρα υπέρβαρο, όχι επειδή καταναλώνει υπερβολικές ποσότητες τροφής, ή λόγω κακού διαιτολογίου, αλλά κυρίως εξαιτίας ανεπαρκούς σωματικής δραστηριότητας.
<P>
Εξ ου και η έκκληση της έκθεσης προς τα κράτη μέλη και τις περιφέρειες να διαθέσουν τουλάχιστον τρεις ώρες την εβδομάδα για τον αθλητισμό και να συμπεριλάβουν αυτή την πρόβλεψη στα προγράμματα μαθημάτων της πρωτοβάθμιας και δευτεροβάθμιας εκπαίδευσης. " εν λόγω έκκληση είναι άκρως επίκαιρη και επείγουσα. Δεν μπορούμε να επιβάλουμε ένα τέτοιο μέτρο σε ευρωπαϊκό επίπεδο -ούτε, βεβαίως, το επιθυμούμε- όμως μπορούμε να βαθμολογούμε τα κράτη μέλη και τις περιφέρειες που παρουσιάζουν αδυναμίες ως τους χειρότερους μαθητές της τάξης. Άλλωστε, αυτό αποτελεί επίσης οικονομική αναγκαιότητα, καθότι -όπως γνωρίζουμε- η παιδική παχυσαρκία είναι μια από τις αιτίες των καρδιαγγειακών νόσων, περιλαμβανομένων των τύπων που εμφανίζονται στην ενήλικη ζωή.
<P>
Ως εκ τούτου, έχουμε κάθε συμφέρον να επενδύσουμε περισσότερο χρόνο και ενέργεια στις σχολικές αθλητικές εγκαταστάσεις.
<SPEAKER ID="086" NAME="Ján Figeľ">
μέλος της Επιτροπής. - (SK) Χαιρετίζω το πολύ ενθαρρυντικό κλίμα που επικράτησε κατά τη διάρκεια αυτής της συζήτησης, η οποία επιβεβαιώνει ότι ο αθλητισμός και η φυσική αγωγή έχουν σίγουρα αντίκτυπο στην υγεία, αλλά και σε ορισμένες αξίες στις οποίες πιστεύουν οι νέοι και το σύνολο της κοινωνίας μας.
<P>
Νομίζω ότι όλοι συμφωνούμε με τα πολύ πρακτικά επιχειρήματα που εξετέθησαν σχετικά με τον προληπτικό ρόλο της φυσικής αγωγής. Είναι ορθό και επίκαιρο να επενδύσουμε περισσότερους πόρους προς αυτή την κατεύθυνση. Ο αθλητισμός ενθαρρύνει εξάλλου αξίες όπως η ευγενής άμιλλα, το ομαδικό πνεύμα, η πειθαρχία, η κατανόηση των κανόνων, η αποδοχή των άλλων και η αλληλεγγύη. Γι' αυτό ο αθλητισμός είναι σπουδαίο μέσο ένταξης, είτε πρόκειται για την κοινωνική ένταξη, είτε για την ένταξη σε τοπικό ή ευρωπαϊκό επίπεδο, η οποία δεν συνεπάγεται την αφομοίωση ή απορρόφηση άλλων ομάδων, αλλά την ενθάρρυνση της συμμετοχής βάσει συμφωνηθέντων κανόνων. Ως εκ τούτου, όσο περισσότερο ενισχύεται η εκπαίδευση και ο αθλητισμός στην εκπαίδευση, τόσο περισσότερο βελτιώνεται η συνύπαρξή μας.
<P>
Όπως πολλοί εξ υμών επισημάνατε, επ' αυτού επικρατεί συναίνεση. Σε ποιες ενέργειες πρέπει όμως τώρα να προβούμε για να επιτύχουμε περισσότερα: άλλο πράγμα είναι να συμφωνούμε· τώρα όμως πρέπει επίσης να δράσουμε. Νομίζω ότι υπάρχουν στοιχεία τα οποία είναι ενδεικτικά ενός βαθμού ωριμότητας και ετοιμότητας, και ανέφερα ένα από αυτά στην αρχή. Στο πρόγραμμα για τη διά βίου μάθηση την περίοδο 2008-2010 ο αθλητισμός και η φυσική αγωγή έχουν τεθεί ως προτεραιότητες στις προσκλήσεις υποβολής προτάσεων για προγράμματα κινητικότητας, συνεργασίας σε επίπεδο προγράμματος μαθημάτων και εταιρικών σχέσεων μεταξύ σχολείων. Πρόκειται για πρόσκληση, για την εξασφάλιση του αναγκαίου περιθωρίου δράσης. Το ίδιο μπορεί να υποστηριχθεί για τα διαρθρωτικά ταμεία και τον εκσυγχρονισμό των σχολείων μας.
<P>
" Λευκή Βίβλος είναι ένα πολύ λεπτομερές έγγραφο. Σε 50 χρόνια τα θέματα αυτά δεν είχαν ποτέ πριν εξεταστεί κατά τον ίδιο τρόπο διότι εξελιχθήκαμε από τον άνθρακα και τον χάλυβα σε θέματα τα οποία είναι σήμερα προσανατολισμένα περισσότερο στην οικονομία της γνώσης. Στο πλαίσιο αυτό, ο αθλητισμός είναι μια πολύ δημοφιλής και σημαντική δραστηριότητα, και γι' αυτό η σημερινή συμβολή είναι πολύ σημαντική και έχει παρουσιαστεί την κατάλληλη στιγμή. Περιλαμβάνει 53 δραστηριότητες για τα επόμενα χρόνια, πολλές εκ των οποίων έχουν ως κοινό στοιχείο την εκπαίδευση μέσω του αθλητισμού.
<P>
Θα ολοκληρώσω αυτή τη συζήτηση επισημαίνοντας ότι το άρθρο 149, το οποίο αναφέρεται στην εκπαίδευση και τη νεολαία, περιλαμβάνει επίσης για πρώτη φορά μια ενότητα για τον αθλητισμό. Φρονώ ότι στη διαδικασία της κύρωσης, η οποία θα ξεκινήσει αμέσως μετά την υπογραφή της Συνθήκης, η ενίσχυση του αθλητισμού θα φωτιστεί και από αυτή την πλευρά, καθώς και ότι μετά από λίγα χρόνια, με τις σταδιακές εξελίξεις που θα μεσολαβήσουν, η ΕΕ θα μπορέσει ενδεχομένως ακόμη και να δημιουργήσει ένα πρόγραμμα αθλητισμού, βάσει, ασφαλώς, της αρχής της επικουρικότητας, όπως ορίζει η Συνθήκη. Αυτό είναι αναπόσπαστο τμήμα αυτής της συζήτησης, αλλά και των αποφάσεων που ενδέχεται να ληφθούν στο πλαίσιο παρόμοιων συζητήσεων. Ευχαριστώ και πάλι τον κ. Schmitt καθώς και το σύνολο όσων συνέβαλαν σε αυτή την εμπνευσμένη έκθεση, προσβλέπω δε στην περαιτέρω συνεργασία μας.
<SPEAKER ID="087" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 13 Νοεμβρίου 2007.
<P>
Γραπτές δηλώσεις (άρθρο 142 του Κανονισμού)
<SPEAKER ID="999" NAME="Zita Gurmai  " AFFILIATION="PSE">
γραπτώς. - (HU) Ο αθλητισμός είναι σήμερα κάτι πολύ περισσότερο από απλή δραστηριότητα αναψυχής: διασυνδέει ολόκληρη την οικονομία και την κοινωνία. Ο αθλητισμός είναι το τέλειο εκπαιδευτικό εργαλείο: μας διδάσκει την κοινωνική συνύπαρξη και το γεγονός ότι, αν ένα άτομο ενταχθεί σε οποιαδήποτε ομάδα, μπορεί να γίνει χρήσιμο μέλος της.
<P>
Μέσω του αθλητισμού αποκτούμε σεβασμό για τους συντρόφους, τους αντιπάλους και τους κανόνες, και καλλιεργούμε την αλληλεγγύη, το δημιουργικό πνεύμα και τη συλλογική πειθαρχία. Ο κεντρικός του ρόλος στον κόσμο απολαμβάνει παντού τεράστια αναγνώριση, ενώ ο αθλητισμός έχει καταστεί σημαντικός παράγοντας διάδοσης θετικών αξιών και μηνυμάτων και οικοδόμησης κοινωνικά και περιβαλλοντικά βιώσιμων οικονομιών.
<P>
" αύξηση των καθιστικών επαγγελμάτων, η αύξηση του αριθμού των αυτοκινήτων, η μείωση της άσκησης και η αύξηση της κατανάλωσης ποτών και τροφίμων υψηλού ενεργειακού περιεχομένου προκαλούν σοβαρά προβλήματα υγείας στους πολίτες μας. Ως εκ τούτου, οι πολίτες πρέπει πλέον να πείθονται από πολύ μικρή ηλικία να ζουν με πιο υγιεινό τρόπο -με την άσκηση ως μια από τις κύριες συνιστώσες του τρόπου ζωής τους- και προφανώς πρέπει να τους εξασφαλίζονται οι κατάλληλες υποδομές και ευκαιρίες για άθληση.
<P>
Αυτό αφορά μια ευρεία, διακριτή σειρά τομέων και δραστηριοτήτων που στηρίζονται σε θεσμούς, κοινωνικούς παράγοντες, διαδεδομένη επικοινωνία, την επέκταση των υπηρεσιών και την πολιτική υπευθυνότητα. Για να αλλάξουν οι ευρωπαίοι πολίτες τις συνήθειές τους όσον αφορά την άσκηση και την υγιεινή ζωή, θα απαιτηθούν κοινές προσπάθειες από τον δημόσιο και ιδιωτικό τομέα με σκοπό τη μεταβολή τρόπων σκέψης, την ενίσχυση της ευαισθητοποίησης, την ανάληψη συγκεκριμένων, πρακτικών πρωτοβουλιών και την ανάπτυξη υποδομών, και επ' αυτού ιδιαίτερο ρόλο θα κληθούν να διαδραματίσουν οι τοπικές κυβερνήσεις.
<SPEAKER ID="088" NAME="Toomas Savi  " AFFILIATION="ALDE">
γραπτώς. - (EN) Κύριε Πρόεδρε, ως πρώην ακοντιστής και ως Πρόεδρος της Εσθονικής Ένωσης Σκι, χαίρομαι ειλικρινά που ο Pál Schmitt εκπόνησε μια έκθεση για τον ρόλο του αθλητισμού στην εκπαίδευση. Στην Ευρώπη υπάρχει μεγάλη ποικιλία δημοφιλών αθλημάτων σε διάφορα κράτη μέλη - από το σκι στη Φινλανδία ώς το ποδόσφαιρο στο "νωμένο Βασίλειο, και από το χόκεϊ στην Τσεχική Δημοκρατία ώς την ποδηλασία στις Κάτω Χώρες.
<P>
Γενικώς διαθέτουμε πολλούς ταλαντούχους προπονητές οι οποίοι θα μπορούσαν να μετάσχουν περισσότερο σε επαγγελματικές ανταλλαγές για την προαγωγή διαφόρων αθλημάτων ανά την Ευρώπη και την παροχή μεγαλύτερης ποικιλίας επιλογών σε μαθητές όλων των ηλικιών. Στηρίζω πλήρως το άρθρο 50 της έκθεσης, στο οποίοι καλείται η Επιτροπή να προωθήσει την ευρωπαϊκή κινητικότητα των καθηγητών και προπονητών φυσικής αγωγής. " Ευρωπαϊκή Ένωση παραμένει ενωμένη στην πολυμορφία της, και πρέπει να επανεξετάσουμε την εκτεταμένη εμπειρογνωμοσύνη μας στον τομέα του αθλητισμού.
<P>
Ένα άλλο άρθρο που θεωρώ εξαιρετικά σημαντικό είναι το άρθρο 10, στο οποίο καλούνται τα κράτη μέλη να καταστήσουν τη φυσική αγωγή υποχρεωτική στην πρωτοβάθμια και τη δευτεροβάθμια εκπαίδευση και να αποδεχθούν την αρχή σύμφωνα με την οποία στο ωρολόγιο πρόγραμμα θα εξασφαλίζονται τουλάχιστον τρία μαθήματα φυσικής αγωγής την εβδομάδα, ενώ θα ήταν ακόμη καλύτερο να εξασφαλίζεται ένα μάθημα την ημέρα, προάγοντας έτσι έναν υγιεινό τρόπο ζωής μεταξύ των νέων στην Ευρώπη.

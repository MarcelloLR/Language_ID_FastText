<CHAPTER ID="017">
Διάταξη των εργασιών
<SPEAKER ID="022" NAME="Πρόεδρος">
Έχει διανεμηθεί η τελική έκδοση του σχεδίου ημερήσιας διάταξης αυτής της περιόδου συνόδου, την οποία κατάρτισε η Διάσκεψη των Προέδρων κατά τη συνεδρίασή της της Πέμπτης 13 Νοεμβρίου 2008, σύμφωνα με τα άρθρα 130 και 131 του Κανονισμού. Έχει ζητηθεί το παρόν σχέδιο να τροποποιηθεί ως εξής.
<P>
Τετάρτη:
<P>
" Σοσιαλιστική Ομάδα στο Ευρωπαϊκό Κοινοβούλιο ζήτησε να προστεθούν στην αυριανή ημερήσια διάταξη οι δηλώσεις Συμβουλίου και της Επιτροπής σχετικά με την κατάσταση στην αυτοκινητοβιομηχανία. Πρέπει να επισημανθεί ότι, αν προστεθεί αυτό το σημείο, η προφορική ερώτηση σχετικά με την αναθεώρηση της σύστασης για τον καθορισμό ελάχιστων κριτηρίων για τις περιβαλλοντικές επιθεωρήσεις στα κράτη μέλη θα πρέπει να μεταφερθεί στην ημερήσια διάταξη της Πέμπτης.
<SPEAKER ID="023" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, είμαι βέβαιος ότι όλοι σε αυτό το Σώμα γνωρίζουν ότι η αυτοκινητοβιομηχανία στην Ευρωπαϊκή Ένωση τώρα είναι σε πολύ δύσκολη θέση, εν μέρει λόγω της κρίσης στην αυτοκινητοβιομηχανία στις "νωμένες Πολιτείες. Γι' αυτό νομίζω ότι θα είχε νόημα για την Επιτροπή να κάνει δήλωση για το πώς βλέπει αυτή την κρίση, τι πιθανές λύσεις μπορεί να δει, περιλαμβανομένης, για παράδειγμα, της κρατικής ενίσχυσης, ποιοι κανόνες ανταγωνισμού πρέπει να τηρούνται και ούτω καθεξής. Αυτό είναι, κατά τη γνώμη μου, σημαντικό ζήτημα.
<P>
Θα ήθελα όμως απλώς να προσθέσω ότι δεν έχουμε την πρόθεση να αποδυναμώσουμε ή να αναβάλουμε τους περιβαλλοντικούς στόχους για την αυτοκινητοβιομηχανία. Εμείς θα εξακολουθήσουμε να επιμένουμε στην εφαρμογή και την προώθηση αυτών των περιβαλλοντικών στόχων, αλλά ταυτόχρονα πρέπει επίσης να έχουμε την ευκαιρία να συζητήσουμε εδώ τις οικονομικές δυσκολίες της αυτοκινητοβιομηχανίας με έναν εκπρόσωπο της Επιτροπής. Αυτή είναι μία από τις ανησυχίες μας, και ελπίζω ότι θα κερδίσουμε ευρεία υποστήριξη γι' αυτήν.
<SPEAKER ID="025" NAME="Koenraad Dillen" AFFILIATION="NI">
(NL) Κύριε Πρόεδρε, μέσω ένστασης σύμφωνα με το άρθρο 7 του Κανονισμού, θα ήθελα να διαμαρτυρηθώ για το γεγονός ότι η έκθεση Lehne, η οποία κανονικά θα έπρεπε να είχε συζητηθεί απόψε και η οποία ασχολείται με την ασυλία του συναδέλφου μου κ. Frank Vanhecke, διεγράφη απόψε από την ημερήσια διάταξη. Άρα δεν υπάρχει συζήτηση, σε αντίθεση με όσα όριζε η αρχική ημερήσια διάταξη.
<P>
Δεύτερον, θα ήθελα να διαμαρτυρηθώ για το γεγονός ότι ο κ. Lehne, μετά τη συζήτηση της έκθεσης στην επιτροπή, αρνήθηκε να στείλει αυτή την έκθεση στον εμπλεκόμενο, δηλώνοντας ότι αυτή θα είναι στη διάθεσή του μετά τη συζήτηση στην ολομέλεια. Αυτό ακριβώς το θέμα όμως, συζητήθηκε εκτενώς στο βελγικό τηλεοπτικό κανάλι VRT εκείνο το βράδυ, έτσι φαίνεται ότι είχε διαρρεύσει. Θα ήθελα λοιπόν να εξετάσετε πώς αυτή η εμπιστευτική έκθεση, την οποία δεν επετράπη στον εμπλεκόμενο να αναγνώσει, μπόρεσε να συζητηθεί στη βελγική τηλεόραση ότι ίδιο βράδυ και απεδείχθη ότι δεν ήταν τόσο εμπιστευτική τελικά.
<SPEAKER ID="026" NAME="Πρόεδρος">
Θα το λάβουμε υπόψη. Δεν μπορώ και δεν θα προσπαθήσω να σας καθησυχάσω, αλλά αυτό που μπορώ να σας πω είναι ότι ακόμη και επιστολές γραμμένες από εμένα που αντιμετωπίζονται με απόλυτη εχεμύθεια από το προσωπικό μου, μερικές φορές καταλήγουν να δημοσιεύονται. Είναι μια κατάσταση που δεν ισχύει μόνο για εσάς, αλλά είναι λυπηρή σε όλες τις περιπτώσεις. Τη λάβαμε υπόψη και θα την εξετάσουμε.

<CHAPTER ID="013-03">
3. Ουζμπεκιστάν (ψηφοφορία) 
<P>
- Πριν από την ψηφοφορία επί της παραγράφου 2
<SPEAKER ID="242" NAME="Józef Pinior" AFFILIATION="PSE">
(ΕΝ) Κύριε Πρόεδρε, στην προφορική μου τροπολογία προτείνω να διαγραφεί το πρώτο μέρος της παραγράφου 2 του κοινού ψηφίσματος για το Ουζμπεκιστάν.
<SPEAKER ID="243" NAME="Πρόεδρος">
Υπάρχουν ενστάσεις σχετικά με την εξέταση αυτής της προφορικής τροπολογίας;
<SPEAKER ID="244" NAME="Bernd Posselt" AFFILIATION="PPE-DE">
(DE) Κύριε Πρόεδρε, ζητώ την άδειά σας για να επισημάνω ότι έχουμε ουσιαστικά υποβάλει τροπολογία για το σημείο 2, για την οποία θα πρέπει να διεξαχθεί ψηφοφορία πριν από την ψηφοφορία για το πρωτότυπο, ακόμα και εάν το πρωτότυπο αποτελεί αντικείμενο προφορικής τροπολογίας. Πρέπει πρώτα να ψηφίσουμε για την τροπολογία που θα αντικαταστήσει την προηγούμενη διατύπωση.
<SPEAKER ID="245" NAME="Πρόεδρος">
Κύριε Posselt, πιστεύω ότι έχετε δίκιο. Θα ζητήσουμε από τον κ. Pinior να προβεί στις απαραίτητες διευκρινίσεις.
<SPEAKER ID="246" NAME="Józef Pinior" AFFILIATION="PSE">
(ΕΝ) Κύριε Πρόεδρε, προτείνω να διαγράψουμε το πρώτο μέρος του δεύτερου σημείου. Από ό,τι καταλαβαίνω, το εισηγήθηκε η Ομάδα PPE-DE.
<SPEAKER ID="247" NAME="Πρόεδρος">
Πρόκειται λοιπόν για μια προφορική τροπολογία σχετικά με την παράγραφο 2, η οποία στοχεύει στη συντόμευση του κειμένου.
<P>
(" προφορική τροπολογία κρατείται)
<P>
- Πριν από την ψηφοφορία επί της τροπολογίας 1
<SPEAKER ID="248" NAME="Elisabeth Jeggle" AFFILIATION="PPE-DE">
(DE) Κύριε Πρόεδρε, θα ήθελα να αντικατασταθεί η φράση "ορθή και μελλοντοστραφή απόφαση" με τη φράση "μελετημένη απόφαση εν όψει της βελτίωσης των μελλοντικών σχέσεων". Αυτή η διατύπωση είναι πιο συγκεκριμένη.
<SPEAKER ID="249" NAME="Μάριος Ματσάκης" AFFILIATION="ALDE">
(ΕΝ) Κύριε Πρόεδρε, είμαι αντίθετος σε αυτήν την προφορική τροπολογία, διότι αφαιρεί την αιχμηρότητα του ψηφίσματός μας. Έχουμε απτές αποδείξεις ότι οι κυρώσεις φέρνουν σιγά-σιγά αποτέλεσμα, οπότε χρήζουν περαιτέρω επέκτασης και όχι περαιτέρω αποδυνάμωσης, όπως επιδιώκει να επιτύχει η τροπολογία της κ. Jeggle.
<SPEAKER ID="250" NAME="Πρόεδρος">
Σας ευχαριστούμε για τις παρατηρήσεις σας, κύριε Ματσάκη, αλλά πρέπει να βρείτε άλλους 36 βουλευτές ώστε μαζί με εσάς να είστε 37 για να μπορέσετε να υποβάλετε ένσταση στην τροπολογία αυτή. Όσο ισχυρά και αν είναι τα επιχειρήματά σας, δεν μπορώ να απορρίψω την προφορική τροπολογία εάν η Ολομέλεια δεν έχει ενστάσεις, και δεν βλέπω άλλους συναδέλφους να σηκώνονται.
<P>
(" προφορική τροπολογία κρατείται)
<P>
" Ώρα των Ψηφοφοριών έληξε.
<SPEAKER ID="251" NAME="Manuel Medina Ortega" AFFILIATION="PSE">
(ES) Κύριε Πρόεδρε, βρισκόμουν στο γραφείο μου όταν υποχρεώθηκα από υπαλλήλους του Κοινοβουλίου να αποχωρήσω, διότι μου είπαν ότι γινόταν άσκηση πυρκαγιάς. Όταν ήρθα εδώ, ανακάλυψα ότι είχε διεξαχθεί ήδη η ψηφοφορία σχετικά με το ψήφισμα για το Θιβέτ και άλλο ένα ψήφισμα και θα ήθελα τώρα να ενημερώσω τη Γραμματεία για τον τρόπο που θα είχα ψηφίσει στις ψηφοφορίες στις οποίες δεν μπόρεσα να συμμετάσχω καθώς οι υπηρεσίες με υποχρέωσαν να φύγω από το γραφείο μου και δεν μπόρεσα να κατέβω στην αίθουσα της Ολομέλειας.
<SPEAKER ID="252" NAME="Πρόεδρος">
Μην ανησυχείτε· όλα αυτά θα ληφθούν υπόψη από τις υπηρεσίες της συνόδου.

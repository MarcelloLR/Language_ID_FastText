<CHAPTER ID="019">
Το σκάνδαλο της υποκλοπής κλήσεων στη Βουλγαρία (συζήτηση) 
<SPEAKER ID="667" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με το σκάνδαλο της υποκλοπής κλήσεων στη Βουλγαρία.
<SPEAKER ID="668" NAME="Andris Piebalgs" LANGUAGE="EN">
Κύριε Πρόεδρε, επιτρέψτε μου να τονίσω ότι το δίκαιο της ΕΕ προστατεύει το απόρρητο των ηλεκτρονικών επικοινωνιών. Απαγορεύει την ακρόαση, την υποκλοπή, την αποθήκευση ή άλλα είδη υποκλοπής ή παρακολούθησης των επικοινωνιών χωρίς τη συναίνεση των ενδιαφερόμενων χρηστών. Εκτός από τη νόμιμα εξουσιοδοτημένη καταγραφή ορισμένων επικοινωνιών στο πλαίσιο νόμιμων επιχειρηματικών πρακτικών όπως οι εμπορικές συναλλαγές, περαιτέρω πρακτικές υποκλοπής, όπως η παρακολούθηση, υπόκεινται σε ειδικούς όρους.
<P>
Οι όροι για έκτακτες πρακτικές υποκλοπής πρέπει να προβλέπονται από τη νομοθεσία και να είναι απαραίτητοι, κατάλληλοι και αναλογικοί στο πλαίσιο μιας δημοκρατικής κοινωνίας, προκειμένου να διασφαλίζονται δημόσιοι στόχοι, όπως η δημόσια ασφάλεια ή η καταπολέμηση αξιόποινων πράξεων.
<P>
Πρέπει επίσης να τηρούνται οι γενικές αρχές του δικαίου της ΕΕ. Κατά την άποψη της Επιτροπής, η βουλγαρική νομοθεσία φαίνεται να συμμορφώνεται προς αυτές τις απαιτήσεις. Ο νόμος περί ειδικών μέσων έρευνας και ο νόμος περί των ηλεκτρονικών επικοινωνιών προβλέπουν ήδη κατάλληλους μηχανισμούς για τη νόμιμη εξουσιοδότηση, την εποπτεία, τη διαχείριση και την πρόσβαση στα προσωπικά δεδομένα, και έτσι διασφαλίζουν τον σεβασμό των θεμελιωδών δικαιωμάτων.
<P>
Το επίμαχο ζήτημα εδώ αφορά την επιβολή νομικών υποχρεώσεων. Αποτελεί ευθύνη των βουλγαρικών αρχών να διασφαλίσουν ότι τηρούνται οι νομικές και δικονομικές εγγυήσεις που κατοχυρώνονται στη βουλγαρική νομοθεσία σχετικά με τα ειδικά μέσα έρευνας.
<P>
" Επιτροπή επισημαίνει ότι κατά την εφαρμογή της νομοθεσίας της ΕΕ είναι αναγκαίο τα κράτη μέλη να σέβονται τα θεμελιώδη δικαιώματα και τις δικονομικές εγγυήσεις σύμφωνα με το κράτος δικαίου. " Επιτροπή κατανοεί ότι οι βουλγαρικές αρχές έλαβαν τα αναγκαία μέτρα για να ελέγξουν τη νομιμότητα της χρησιμοποίησης των ειδικών μέσων έρευνας και να διαπιστώσουν αν οι πληροφορίες που δημοσιεύθηκαν στον Τύπο προέκυψαν από κατάχρηση των ειδικών μέσων έρευνας.
<P>
" Επιτροπή, ενώ δεν έχει λάβει τυχόν σχετικές καταγγελίες σχετικά με την υποκλοπή ηλεκτρονικών επικοινωνιών στη Βουλγαρία, θα συνεχίσει να παρακολουθεί την παρούσα κατάσταση με σκοπό να διασφαλίσει τη συμμόρφωση με το δίκαιο της ΕΕ.
<SPEAKER ID="669" NAME="Simon Busuttil" LANGUAGE="EN">
Κύριε Πρόεδρε, εκπλήσσομαι ιδιαίτερα από αυτήν τη συζήτηση, η οποία δεν έγινε καν στην αρμόδια επιτροπή, την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, προτού έρθει εδώ.
<P>
Το μέτρο το οποίο δέχεται επίθεση σε αυτήν τη συζήτηση είναι ένα θεμιτό νομικό μέσο που μπορεί να χρησιμοποιηθεί στην καταπολέμηση του εγκλήματος. Αν μη τι άλλο, αποτελεί απόδειξη ότι η Βουλγαρία λαμβάνει στα σοβαρά τη μεγάλη πρόκληση της καταπολέμησης της διαφθοράς και του οργανωμένου εγκλήματος, πράγμα που της ζητούσαμε να κάνει εδώ και καιρό. Τα μέτρα τα οποία προβλέπονται στον νόμο μπορούν να εφαρμοστούν με θεμιτό τρόπο, και αυτό είναι που αναμένουμε.
<P>
Ο νόμος προβλέπει ότι η παγίδευση τηλεφώνων μπορεί να ζητηθεί μόνο από εισαγγελείς ή από τις αρχές επιβολής του νόμου, όπως η αστυνομία και η υπηρεσία εθνικής ασφάλειας, αν υπάρχει υποψία ότι το εν λόγω πρόσωπο εμπλέκεται σε εγκληματικές δραστηριότητες και αφού δοθεί εξουσιοδότηση από δικαστή.
<P>
Ο νόμος για τη χρήση ειδικών πληροφοριών ορίζει έναν περιορισμό του σκοπού, προβλέποντας ότι τα εν λόγω μέτρα μπορούν να χρησιμοποιηθούν μόνο για τον σκοπό της καταπολέμησης του οργανωμένου εγκλήματος ή για την προστασία της εθνικής ασφάλειας. Οι πληροφορίες που συλλέγονται πρέπει να τηρούνται απόρρητες και να χρησιμοποιούνται μόνο για τον σκοπό που προβλέπεται στον νόμο. Υπάρχει επίσης καθιερωμένος κοινοβουλευτικός έλεγχος επί του συγκεκριμένου νομικού συστήματος. Επομένως, είναι σαφές ότι υπάρχουν διασφαλίσεις, ιδίως διασφαλίσεις για την ιδιωτική ζωή των πολιτών και τον σεβασμό της προστασίας των δεδομένων, και, κατά την άποψή μου, δεν τίθεται ζήτημα παραβίασης του νόμου. Συνεπώς, η επίθεση σε βάρος του εν λόγω μέσου σε αυτό το σημείο θα ισοδυναμούσε με μια ανεύθυνη επίθεση σε βάρος της προσπάθειας ενός κράτους μέλους να καταπολεμήσει το οργανωμένο έγκλημα και τη διαφθορά.
<P>
" συγκεκριμένη επίθεση βλάπτει σοβαρά τη Βουλγαρία, επειδή ο αγώνας αυτός είναι υψίστης σημασίας για την εν λόγω χώρα υπό το πρίσμα του μηχανισμού συνεργασίας και ελέγχου της και, επίσης, της προοπτικής ένταξής της στον χώρο Σένγκεν. Επομένως, η μόνη αληθοφανής εξήγηση για την παρούσα συζήτηση φαίνεται να είναι τα πολιτικά κίνητρα.
<SPEAKER ID="670" NAME="Hannes Swoboda" LANGUAGE="EN">
Κύριε Πρόεδρε, ήμουν ένας από εκείνους στο Ευρωπαϊκό Κοινοβούλιο που προωθούσαν σθεναρά την προσχώρηση της Βουλγαρίας στην Ευρωπαϊκή Ένωση.
<P>
Χαίρομαι πολύ που η Βουλγαρία είναι πλέον κράτος μέλος, αλλά είμαι ιδιαίτερα απογοητευμένος από ορισμένα μέτρα τα οποία έλαβε η παρούσα βουλγαρική κυβέρνηση. Ναι, στηρίζουμε απόλυτα την καταπολέμηση της διαφθοράς. Πρόκειται για μία πολύ σημαντική μάχη, και στηρίζουμε απόλυτα τα όσα ανέφερε η Επιτροπή, δηλαδή ότι πρέπει να υπάρχουν νόμοι στη Βουλγαρία σχετικά με τη βιντεοσκόπηση και την υποκλοπή.
<P>
Ο Επίτροπος ήταν ιδιαίτερα προσεκτικός. Είπε ότι φαίνεται να συμμορφώνεται με τα ευρωπαϊκά πρότυπα και είπε ξεκάθαρα ότι τα μέτρα πρέπει να είναι αναλογικά. Είναι αναλογικά όταν, ξαφνικά, σε ένα χρονικό διάστημα τριών ετών, οι υποκλοπές αυξάνονται από 6.000 το 2008 σε 16.000 το 2010; Είναι αναλογικά και δίκαια όταν μόνο το 2% των βιντεοσκοπήσεων φθάνει στα δικαστήρια και χρησιμοποιείται για το 1% των καταδικαστικών αποφάσεων;
<P>
Είναι αναλογικά και δίκαια όταν οι διαδικασίες φιλτράρονται από το Υπουργείο Εσωτερικών; Γιατί δεν παραδίδονται τα πάντα στις δικαστικές αρχές; Γιατί φιλτράρονται από το Υπουργείο Εσωτερικών; Τι κάνει ο υπουργός Εσωτερικών με αυτά που λαμβάνει; Θα ήθελα να ζητήσω από την Επιτροπή να διερευνήσει στο πλαίσιο της διαδικασίας παρακολούθησής της τι γίνεται με τα υπόλοιπα δεδομένα.
<P>
Υπάρχουν επίσης αναφορές στο κοινοβούλιο στη Σόφια και στα μέσα ενημέρωσης στη Βουλγαρία ότι είναι εξαιρετικά αμφίβολο αν το Υπουργείο Εσωτερικών μπορεί να προστατεύσει τις πληροφορίες. Έχουμε ήδη διαπιστώσει διαρροές των πληροφοριών.
<P>
Αναφέρατε τον χώρο Σένγκεν και, ναι, θέλουμε να επεκταθούν τα σύνορά του. Τώρα περιλαμβάνει τη Βουλγαρία και τη Ρουμανία, αλλά όταν βλέπουμε τι συμβαίνει εδώ, δεν μπορείτε να εκπλήσσεστε που ορισμένοι στην Ευρώπη είναι επικριτικοί όσον αφορά αυτήν τη διεύρυνση.
<P>
Θα ήθελα να ζητήσω από τον Επίτροπο να επιτελέσει το καθήκον του, όπως και έκανε, και να ζητήσει από τη βουλγαρική κυβέρνηση να σταματήσει αυτήν την εσφαλμένη εφαρμογή και την εσφαλμένη επιβολή του νόμου, καθώς τείνει προς μια πολύ περιοριστική πρακτική όσον αφορά αυτές τις υποκλοπές. Να είναι δίκαιη, ανοικτή και διαφανής, και να σταματήσει αυτές τις παραβιάσεις του πνεύματος των ευρωπαϊκών νόμων.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="671" NAME="Andrey Kovatchev" AFFILIATION="PPE">
(BG) Κύριε Πρόεδρε, κύριε Swoboda, θα ήθελα να σας κάνω μία ερώτηση. Παραθέσατε δεδομένα από το 2008 και το 2010.
<P>
Θα θέλατε να μου πείτε πού βρήκατε αυτά τα στοιχεία και αν πιστεύετε ότι είναι ακριβή; Αναφέρατε ότι μόνο το 1-2% χρησιμοποιείται στα δικαστήρια. Τα δεδομένα που κυκλοφορούν στη Βουλγαρία είναι πολύ διαφορετικά, και τα αριθμητικά στοιχεία σχετικά με τον αριθμό των ατόμων που έπεσαν θύματα υποκλοπών και το ποσοστό των δεδομένων που χρησιμοποιήθηκαν ως αποδεικτικά στοιχεία στα δικαστήρια είναι εντελώς διαφορετικά. Για το 2009 ήταν 30% και το 2010 ήταν 40%. Με άλλα λόγια, τα αριθμητικά στοιχεία διαφέρουν τελείως από εκείνα που μόλις τώρα παραθέσατε.
<SPEAKER ID="672" NAME="Hannes Swoboda" AFFILIATION="S&amp;D">
(EN) Κύριε Πρόεδρε, έχουμε λάβει διαφορετικά αριθμητικά στοιχεία από τις βουλγαρικές πηγές. Ίσως πρέπει να ανατεθεί στην Επιτροπή να αποδείξει ποιος έχει δίκιο. Απ' όσο γνωρίζω από πηγές στη Βουλγαρία, υπάρχει ένα πολύ μικρό ποσοστό παραπομπών σε εισαγγελείς, από τις οποίες ελάχιστες καταλήγουν σε καταδικαστική απόφαση.
<P>
Αυτά είναι που γνωρίζουμε· αυτές είναι οι πληροφορίες που διαθέτουμε από διάφορες πηγές. Νομίζω ότι υπάρχει επίσης μία έκθεση του κοινοβουλίου της Βουλγαρίας. " Επιτροπή θα πρέπει να το διερευνήσει αυτό. Γιατί υπάρχει το συγκεκριμένο σκάνδαλο στη Βουλγαρία; Πρέπει πραγματικά να διερευνήσουμε το εν λόγω ζήτημα.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="673" NAME="Dimitar Stoyanov" AFFILIATION="NI">
(BG) Κύριε Πρόεδρε, μία πολύ γρήγορη ερώτηση, κύριε Swoboda. Γνωρίζετε ότι η έρευνα την οποία μόλις αναφέρατε και η οποία διεξάγεται στο πλαίσιο του Υπουργείου Εσωτερικών ανατέθηκε σε αυτό από τις δικαστικές αρχές όταν ήταν στην εξουσία το βουλγαρικό Σοσιαλιστικό Κόμμα, που είναι μέρος της Ομάδας σας;
<SPEAKER ID="674" NAME="Hannes Swoboda" AFFILIATION="S&amp;D">
(EN) Κύριε Πρόεδρε, φαίνεται ότι για τον κ. Stoyanov και τον κ. Busuttil πρόκειται πάντα για κομματικό ζήτημα. Κατά την άποψή μου, δεν πρόκειται για κομματικό ζήτημα. Κατά την άποψή μου, πρόκειται για ένα βασικό ζήτημα δικαιωμάτων, ανθρωπίνων δικαιωμάτων, και τήρησης και σεβασμού του ευρωπαϊκού δικαίου, ανεξάρτητα από το ποιος το μετέθεσε στο Υπουργείο Εσωτερικών.
<P>
Δεύτερον, το σημαντικό είναι το πώς χρησιμοποιείται. Μπορεί κανείς να χρησιμοποιήσει το ίδιο μέσο με πολύ περιορισμένο τρόπο ή μπορεί να το χρησιμοποιήσει με πολύ ευρύ τρόπο. Όπως είπα προηγουμένως, μας ενδιαφέρει αυτό που γίνεται με τα δεδομένα τα οποία διατηρούνται από το Υπουργείο Εσωτερικών. Αυτό είναι το μείζον ζήτημα. Υπάρχει πάντα ο κίνδυνος κατάχρησης, όταν τόσο πολλά δεδομένα διατηρούνται χωρίς να παραδίδονται στους εισαγγελείς. Αυτό μπορεί να οφείλεται σε πολιτικά ή και σε προσωπικά κίνητρα. Θα πρέπει να καταπολεμήσουμε αυτού του είδους την κατάχρηση.
<SPEAKER ID="675" NAME="Diana Wallis" LANGUAGE="EN">
Κύριε Πρόεδρε, σας ευχαριστώ, κύριε Επίτροπε, για την πολύ προσεκτική σας δήλωση. Όσοι με γνωρίζουν εδώ στο Κοινοβούλιο όπου έχω περάσει δώδεκα χρόνια θα γνωρίζουν ότι παρεμβαίνω σε τέτοιες συζητήσεις με μεγάλη επιφυλακτικότητα. Αλλά πριν από έναν χρόνο, ως Αντιπρόεδρος του Ευρωπαϊκού Κοινοβουλίου, κλήθηκα να επισκεφθώ τη Βουλγαρία για να μιλήσω σχετικά με το πρόγραμμα της Στοκχόλμης για τη δικαιοσύνη.
<P>
Είναι σαφές ότι το πρόγραμμά μας για τη δικαιοσύνη έχει στραφεί από την έμφαση στην ασφάλεια στην έμφαση στη δικαιοσύνη, και όλοι εμείς στα κράτη μέλη μας πρέπει να επιτύχουμε τη σωστή ισορροπία. Θυμάμαι από την επίσκεψή μου στη Βουλγαρία το μεγάλο ενδιαφέρον των βουλγάρων δικαστών για τα όσα κάνουμε και επιδιώκουμε σε ενωσιακό επίπεδο. Αλλά εξεπλάγην την περασμένη εβδομάδα όταν δέχθηκα έναν επισκέπτη στο γραφείο μου στις Βρυξέλλες ο οποίος ανέφερε ότι άνθρωποι στη Βουλγαρία δέχονται επισκέψεις από τις μυστικές υπηρεσίες στα σπίτια τους τη νύχτα. Πρόκειται για κάτι που με ξενίζει εντελώς και δυσκολεύομαι να το κατανοήσω και να το πω ενώπιόν σας.
<P>
Ωστόσο, έχω την εντύπωση, όπως είπε ήδη ο κ. Swoboda, ότι η ισχύουσα νομοθεσία σχετικά με την παγίδευση τηλεφώνων -ας την πούμε με το όνομά της- φαίνεται να είναι ορθή. Ενώ πριν γινόταν έλεγχος από ένα ανεξάρτητο όργανο, τώρα πρόκειται για έλεγχο από ένα κοινοβουλευτικό όργανο. Έχει οδηγήσει αυτό σε μικρότερο σεβασμό για τα δικαιώματα; Φαίνεται όντως ότι υπάρχει αύξηση του αριθμού, και η αύξηση του αριθμού φαίνεται να δείχνει, και τονίζω το "φαίνεται", ότι οι δικαστές χορηγούν πιο εύκολα ή πιο γρήγορα αυτήν τη δυνατότητα.
<P>
Ένας από τους λόγους για τους οποίους θέλω να μιλήσω είναι ένα σχετικό ζήτημα που αφορά την πρωτοβουλία πολιτών. Φαίνεται ότι οι άνθρωποι πιστεύουν πως τους ασκείται πίεση να αποσύρουν τις υπογραφές τους. Πρέπει να εφαρμόσουμε την πρωτοβουλία ευρωπαίων πολιτών κατά τη διάρκεια του επόμενου έτους. Θα ήθελα να ζητήσω από την Επιτροπή να παρακολουθεί πολύ προσεκτικά αυτόν τον χώρο.
<SPEAKER ID="676" NAME="Jaroslav Paska" LANGUAGE="SK">
Κύριε Πρόεδρε, η χρήση ειδικών μορφών παρακολούθησης είναι ένα ευαίσθητο ζήτημα σε κάθε χώρα.
<P>
Συχνά αντιμετωπίζουμε υποψίες ότι η κυβέρνηση τις χρησιμοποιεί όχι μόνο για την καταπολέμηση του οργανωμένου εγκλήματος, αλλά και για την παρακολούθηση και καταστολή της πολιτικής αντιπολίτευσης. " κατάσταση στη Βουλγαρία, ωστόσο, είναι ιδιαίτερα περίεργη. Οι πληροφορίες που αποκτώνται από την κρυφή ακρόαση τηλεφωνικών συνομιλιών υπό αμφιλεγόμενες συνθήκες δεν καταλήγουν στα αρμόδια όργανα, αλλά παρουσιάζονται σε διάφορα μέσα ενημέρωσης. Ο βούλγαρος πρωθυπουργός ανακοίνωσε μάλιστα ότι και οι ανώτατοι εκπρόσωποι του κράτους παρακολουθούνται συνεχώς από τις μυστικές υπηρεσίες. Υποτίθεται ότι αυτό γίνεται για την καταπολέμηση της διαφθοράς και του οργανωμένου εγκλήματος. Λοιπόν, δεν συμβαίνει συχνά ένας αρχηγός κυβέρνησης να παραδέχεται ότι έχει τόσο μεγάλη εμπιστοσύνη στους στενότερους συνεργάτες του ώστε να πρέπει να τους θέσει υπό παρακολούθηση για να μην υποκύψουν στον πειρασμό της διαφθοράς ή της συνεργασίας με το οργανωμένο έγκλημα.
<P>
Εν πάση περιπτώσει, πρόκειται για μια περίεργη κατάσταση σε αυτόν τον τομέα στη Βουλγαρία, και πιστεύω πως καλό θα ήταν να βοηθήσουμε τους βούλγαρους φίλους μας για να διευθετήσουν το ζήτημα όσον αφορά την εφαρμογή της σχετικής νομοθεσίας.
<SPEAKER ID="677" NAME="Dimitar Stoyanov" AFFILIATION="NI">
(BG) Κύριε Πρόεδρε, στη Βουλγαρία έχουμε ένα ρητό γι' αυτά που βλέπουμε στη σημερινή συζήτηση: "ο κλέφτης που φωνάζει "κλέφτης!”" Όταν βρισκόταν στην εξουσία ο τριμερής συνασπισμός, στις υπηρεσίες είχε εισχωρήσει η μαφία, με τα τοξικά αποτελέσματα που διαπιστώνουμε τώρα.
<P>
Όταν βρισκόταν στην εξουσία ο συνασπισμός, εγώ ο ίδιος ξυλοκοπήθηκα από την αστυνομία κατά τη διάρκεια μιας διαμαρτυρίας της αντιπολίτευσης. Έπειτα, αυτοί οι λύκοι με προβιά προβάτου, οι οποίοι τώρα σας παρουσιάζονται ως αγωνιστές κατά του αστυνομικού κράτους, τροποποίησαν τον νόμο δυνάμει του οποίου η υπόθεση σε βάρος των προσώπων που μου επιτέθηκαν εκκρεμεί στο δικαστήριο εδώ και τρία χρόνια. Κατά τη διάρκεια της διακυβέρνησής σας, των Σοσιαλιστών και των Μοναρχικών, η αστυνομία επιτέθηκε σε φιλήσυχους διαδηλωτές, αλλά τώρα δημιουργείτε ζήτημα για παραβιάσεις των πολιτικών ελευθεριών.
<P>
Όταν βρισκόσασταν στην εξουσία, ο δημοσιογράφος Ognyan Stefanov ξυλοκοπήθηκε μέχρι θανάτου, και τώρα διαμαρτύρεστε για λογοκρισία. Όσο βρισκόσασταν στην εξουσία, οι απαγωγές ήταν καθημερινό φαινόμενο. " μαφία ήταν πανίσχυρη, ενώ οι πολίτες δεν είχαν καθόλου δικαιώματα. Τα δικαστήρια πωλούνταν και αγοράζονταν. Όταν βρισκόσασταν στην εξουσία, οι κομπίνες και το ξεπούλημα εθνικής περιουσίας μετατράπηκαν σε πρότυπα διακυβέρνησης.
<P>
Τώρα αρχίσατε πάλι τα παλιά σας κόλπα, προσπαθώντας να εμποδίσετε τη Βουλγαρία να ενταχθεί στον χώρο Σένγκεν ελπίζοντας ότι θα φορτώσετε τα κρίματα της εγκληματικής σας διακυβέρνησης σε άλλους. Ωστόσο, αυτό δεν θα πετύχει, επειδή οι ψηφοφόροι δεν είναι τυφλοί. Σας καθαίρεσαν από την εξουσία, σας πέταξαν στον πολιτικό κάλαθο των αχρήστων, και καμία αχρειότητα που μπορεί να σκαρφιστείτε δεν θα αλλάξει το γεγονός αυτό.
<SPEAKER ID="678" NAME="Mariya Nedelcheva" AFFILIATION="PPE">
(BG) Κύριε Πρόεδρε, κάθε συζήτηση στο Ευρωπαϊκό Κοινοβούλιο αντικατοπτρίζει τα συμφέροντα των ευρωπαίων πολιτών.
<P>
" σημερινή συζήτηση, ωστόσο, μπορεί να χρησιμεύσει ως ένα καλό παράδειγμα για το πώς η ευρωπαϊκή σκηνή μπορεί να μετατραπεί σε εργαλείο για εγωιστικά, εθνικά πολιτικά συμφέροντα. Κάθε φορά που η ευρωπαϊκή ατζέντα υπονομεύεται από μια εθνική ατζέντα, αυτό δεν μπορεί να ερμηνεύεται ως θέση εθνικής ευθύνης, αλλά ως στάση που αντιβαίνει στις αξίες για τις οποίες οι βούλγαροι πολίτες ψήφισαν τους εκπροσώπους τους στο Ευρωπαϊκό Κοινοβούλιο. Θα αναγνώριζαν τους εαυτούς τους σε αυτήν τη συζήτηση; Αμφιβάλλω.
<P>
Οι συνάδελφοί μου βουλευτές του Ευρωπαϊκού Κοινοβουλίου έχουν αναμφίβολα δίκιο όταν λένε ότι το βουλγαρικό κοινό πρέπει να γνωρίζει τι συμβαίνει στην ίδια του τη χώρα και αν τηρούνται τα συνταγματικά του δικαιώματα. Ωστόσο, υπάρχει ένα όριο πέρα από το οποίο τα δημοκρατικά θεσμικά όργανα περιφρονούνται, προκειμένου να προστατευθούν τα συμφέροντα αμφιλεγόμενων ομάδων συμφερόντων των οποίων ο σκοπός είναι σαφής: να δυσφημήσουν τη Βουλγαρία στην πορεία της προς την Ευρώπη και να δυσφημήσουν την κυβέρνηση του κόμματος GERB όσον αφορά τις προσπάθειές της να θέσει τέρμα σε ύποπτες πρακτικές των οποίων η δόμηση ήταν δυνατή για πολλά χρόνια. Θα ήθελα να επιστήσω την προσοχή σας σε ορισμένα από τα πράγματα που ανέφεραν οι συνάδελφοί μου βουλευτές.
<P>
Καταρχάς, στον ισχυρισμό ότι ο αριθμός των υποθέσεων υποκλοπών έχει διπλασιαστεί. Τα επίσημα αριθμητικά στοιχεία είναι εντελώς διαφορετικά. Είναι δημοσίως διαθέσιμα σε όποιον ενδιαφέρεται για την αλήθεια. Ωστόσο, θα ήθελα να κάνω μία ερώτηση. Από πότε υπάρχει διαφάνεια σχετικά με αυτές τις πληροφορίες; Υπάρχει μόνο μία απάντηση: χάρη στην κυβέρνηση του GERB, η οποία θεωρεί τη διαφάνεια και την ελεύθερη πρόσβαση των πολιτών σε κρατικές πληροφορίες θεμελιώδη αρχή.
<P>
Δεύτερον, είναι εντελώς αβάσιμος ο ισχυρισμός ότι το κλείσιμο του γραφείου που είχε συσταθεί για τον έλεγχο των συσκευών υποκλοπής κλήσεων στη Βουλγαρία έχει θέσει τέρμα στον νόμιμο έλεγχο επί της χρήσης τους. Θα ήθελα να σας υπενθυμίσω ότι αυτό το γραφείο ποτέ δεν λειτούργησε σωστά, ιδίως επειδή η αρχική ιδέα γι' αυτό προήλθε από τις εκτελεστικές αρχές. Δεν χρειάζεται να σας υπενθυμίσω ότι η Βουλγαρία είναι μια κοινοβουλευτική δημοκρατία, και η ειδική υποεπιτροπή για τον κοινοβουλευτικό έλεγχο και την παρακολούθηση των διαδικασιών έγκρισης, εφαρμογής και χρήσης των συσκευών υποκλοπής κλήσεων συστάθηκε ακριβώς στο πλαίσιο του σεβασμού προς τους δημοκρατικούς θεσμούς και το σύνταγμα.
<P>
Θα ήθελα επίσης να σας υπενθυμίσω ότι όλα τα πολιτικά κόμματα εκπροσωπούνται στην υποεπιτροπή και εκπροσωπούνται σύμφωνα με την αρχή της ισότητας. Επιπλέον, το κυβερνών κόμμα δεν δικαιούται να προεδρεύει της επιτροπής. Όλα αυτά δείχνουν ότι ο βούλγαρος νομοθέτης έχει ενσωματώσει απόλυτες εγγυήσεις για την εκτέλεση αυτών των νόμιμων δραστηριοτήτων, και αυτές υποστηρίζονται από αξιόπιστους ελέγχους. " αλλαγή του κατεστημένου είναι δύσκολη· η οικοδόμηση κάποιου θετικού πράγματος είναι ακόμη πιο δύσκολη. Το πλέον δύσκολο, ωστόσο, είναι όταν ορισμένοι εκπρόσωποι της χώρας μας έρχονται στο δημοκρατικότερο θεσμικό όργανο της Ευρώπης για να εμπλακούν σε εσωτερικές αντιπαραθέσεις των οποίων οι στόχοι απέχουν πολύ από αυτούς που υπερασπιζόμαστε εδώ καθημερινά.
<SPEAKER ID="679" NAME="Claude Moraes" AFFILIATION="S&amp;D">
(EN) Κύριε Πρόεδρε, είναι πάντα δυσάρεστο όταν μια εσωτερική κατάσταση σε οποιοδήποτε κράτος μέλος εξετάζεται εξονυχιστικά. Θέλω να πω, στο ίδιο πνεύμα το οποίο επεσήμανε η κ. Wallis, ότι η δική μου κυβέρνηση στο "νωμένο Βασίλειο τέθηκε υπό έρευνα για την επιχείρηση έκδοσής της, δηλαδή την εικασία ότι μετέφερε άτομα τα οποία επρόκειτο να υποστούν βασανιστήρια. Αυτό, φυσικά, ήταν πολύ δυσάρεστο για μένα και για την κυβέρνησή μου στο "νωμένο Βασίλειο, αλλά συμμετείχα ενεργά στην εν λόγω έρευνα, επειδή ήταν αναγκαίο να γίνει σε πανευρωπαϊκό επίπεδο.
<P>
Για ποιον λόγο; Και γιατί βρισκόμαστε εδώ σήμερα για να συζητήσουμε τις εσωτερικές διαδικασίες υποκλοπής της βουλγαρικής κυβέρνησης; Όχι λόγω της Βουλγαρίας, αλλά επειδή είμαστε μια κοινότητα αξιών. Ως κοινότητα αξιών, το ζήτημα είναι αυτό που έθεσε ο Επίτροπος - παραθέτω: "ότι η υποκλοπή πρέπει να χρησιμοποιείται κατ' εξαίρεση". Παρόλο που δεν είμαι τόσο σπουδαίος δικηγόρος όσο η κ. Wallis, είμαι δικηγόρος και γνωρίζω ότι η υποκλοπή πρέπει να χρησιμοποιείται μόνο κατ' εξαίρεση. Πρόκειται για ένα από εκείνα τα πράγματα που, αν χρησιμοποιηθούν με άσκοπο, ακατάλληλο ή δυσανάλογο τρόπο, αντί να αποτελέσουν βοήθημα στην επίθεση κατά του οργανωμένου εγκλήματος, κάτι που είναι πολύ σημαντικό στη Βουλγαρία και αλλού στην Ευρωπαϊκή Ένωση, μετατρέπονται σε όπλο του κράτους.
<P>
Δεν έχει σημασία ποιο πολιτικό κόμμα ξεκίνησε αυτήν τη συζήτηση, το να προχωρήσουμε από τη συζήτηση μιας επίθεσης κατά του οργανωμένου εγκλήματος στη χρήση ενός κρατικού μέσου με δυσανάλογο τρόπο είναι ένα πολύ σοβαρό ζήτημα για την Ευρωπαϊκή Ένωση και σήμερα δεν περιορίζεται μόνο στη Βουλγαρία. Αύριο μπορεί να αφορά ένα άλλο κράτος μέλος.
<P>
Εξέτασα πραγματικά όλες τις πηγές και τα αριθμητικά στοιχεία, και θα ήθελα να ρωτήσω τους συναδέλφους όλων των κομμάτων του Κοινοβουλίου: υπάρχει κάποιος που να λέει ότι έγινε ή δεν έγινε ακατάλληλη ή δυσανάλογη χρήση της υποκλοπής; Αν θέλετε να αμφισβητήσετε τα αριθμητικά στοιχεία του κ. Swoboda, υπάρχει κάποιος που αμφισβητεί ότι έγινε δυσανάλογη χρήση της υποκλοπής; Εξέτασα πολλές πηγές προτού μιλήσω σήμερα, επειδή πρέπει να μιλάμε προσεκτικά για τέτοιου είδους ζητήματα. Δεν έχω δει κανέναν σε κάποια πλευρά της συζήτησης που να λέει ότι δεν έγινε δυσανάλογη χρήση.
<P>
Για τον λόγο αυτόν, η Επιτροπή πρέπει να διερευνήσει την υπόθεση.
<P>
(Ο Πρόεδρος διακόπτει τον ομιλητή)
<SPEAKER ID="680" NAME="Gianni Vattimo" AFFILIATION="ALDE">
(IT) Κύριε Πρόεδρε, κυρίες και κύριοι, ως ιταλός πολίτης, τάσσομαι ασφαλώς υπέρ της παγίδευσης τηλεφώνων, όταν χρησιμοποιείται νόμιμα. Στην Ιταλία, είναι κάτι πολύ χρήσιμο για την καταπολέμηση της μαφίας και προσφάτως χρησιμοποιήθηκε για να ενοχοποιήσει τον πρωθυπουργό κ. Berlusconi για τα εικαζόμενα εγκλήματα της δωροδοκίας και της ερωτικής συνεύρεσης με ανήλικη επί πληρωμή.
<P>
" υπόθεση της βουλγαρικής κυβέρνησης είναι προφανώς εντελώς διαφορετική, δεδομένου ότι φαίνεται να έκανε χρήση της παγίδευσης τηλεφώνων για να ενοχοποιήσει την αντιπολίτευση, προκαλώντας διάχυτο φόβο στις σύνθετες οργανώσεις της κοινωνίας των πολιτών και επιδιώκοντας να συνδέσει την αντιπολίτευση με κοινούς εγκληματίες - πράγμα που της επιτρέπει να ενεργεί χωρίς σεβασμό για τα ανθρώπινα δικαιώματα και να εγκαθιδρύσει ένα αστυνομικό κράτος. Τέτοιες καταστάσεις μπορούν να οδηγήσουν μόνο σε περαιτέρω κοινωνική βία.
<P>
Επομένως, πιστεύω ότι το Κοινοβούλιο και η Ευρωπαϊκή Επιτροπή πρέπει να δώσουν ιδιαίτερη προσοχή στην κατάσταση στη Βουλγαρία και να προσπαθήσουν να περιορίσουν τη ζημία που ενδέχεται να προκαλέσει η συμπεριφορά της κυβέρνησής της.
<SPEAKER ID="681" NAME="Ernst Strasser" AFFILIATION="PPE">
(DE) Κύριε Πρόεδρε, κύριε Piebalgs, παρακολούθησα πολύ προσεκτικά αυτήν τη συζήτηση, καθώς και τη συζήτηση σχετικά με την Αλβανία. Πόσο μεγάλη διαφορά! Στην προηγούμενη συζήτηση έγιναν προσπάθειες να διατηρηθεί ένα ευγενικό, φιλικό ύφος μεταξύ των κομμάτων. Εδώ, οι υπαινιγμοί που έγιναν είναι εντελώς αναπόδεικτοι. Προηγουμένως, ο στόχος ήταν να επιτευχθεί η προσέγγιση μεταξύ των δύο μεγάλων κομμάτων. Εδώ, ο στόχος ενός από αυτά είναι να μπει μια σφήνα ανάμεσα στα δύο κόμματα. Προηγουμένως, είχαμε την επιθυμία τα δύο κόμματα να προσεγγίσουν το ένα το άλλο και να συνεργαστούν για την ευημερία του λαού. Εδώ, αυτό που συμβαίνει δυστυχώς είναι ότι ένα μέρος του Κοινοβουλίου προδικάζει την κατάσταση.
<P>
Γιατί το κάνετε αυτό; Γιατί δεν σας άκουσα να αναφέρετε ούτε ένα γεγονός; Χρησιμοποιήσατε μόνο φράσεις όπως "Φαίνεται ότι..." ή "Ορισμένες πηγές μας ενημέρωσαν..." ή "Ακούσαμε ότι...". Αν έτσι βλέπετε την κατάσταση, γιατί δεν απευθύνεστε στις αρμόδιες επιτροπές στο Κοινοβούλιο; Γιατί δεν απευθύνεστε στην Υποεπιτροπή Ασφάλειας και Άμυνας; Γιατί δεν κάνετε ερωτήσεις προς την Επιτροπή; Αντιθέτως, προωθείτε μια δημόσια συζήτηση, επειδή θέλετε αυτή να λάβει χώρα για πολιτικούς λόγους. Είμαστε αντίθετοι σε αυτό. Δεν κατανοούμε τον λόγο για τον οποίο λαμβάνει χώρα αυτή η συζήτηση σε βάρος της βουλγαρικής κυβέρνησης και του βουλγαρικού λαού. Αν υπάρχει κάτι που πρέπει να συζητηθεί, σας καλώ να το κάνετε στις αρμόδιες επιτροπές.
<P>
Θεωρούμε αυτονόητο ότι πρέπει να υπάρχει το κράτος δικαίου, ένα λειτουργικό δικαστικό σύστημα και κατάλληλοι κοινοβουλευτικοί έλεγχοι, ειδικότερα σε περίπτωση ευαίσθητων ζητημάτων όπως το συγκεκριμένο μέσο, και όλα αυτά είναι αρμοδιότητα ενός κοινοβουλίου που έχει οριστεί από την εν λόγω κυβέρνηση, το οποίο αποτελείται από εκπροσώπους όλων των κοινοβουλευτικών κομμάτων. Είμαι ευγνώμων προς την κ. Malmstrom, η οποία δήλωσε την προηγούμενη εβδομάδα στη Σόφια ότι πρόκειται για ένα εσωτερικό ζήτημα, και προς τον Επίτροπο, ο οποίος δήλωσε με σαφήνεια ότι η βουλγαρική κυβέρνηση έχει λάβει όλα τα αναγκαία μέτρα.
<SPEAKER ID="682" NAME="Hannes Swoboda" AFFILIATION="S&amp;D">
(EN) Κύριε Πρόεδρε, επί της διαδικασίας, υπήρχε ένας τύπος εκεί πάνω που μας βιντεοσκοπούσε, ακόμη και όταν υπογράφαμε.
<P>
Λέει ότι είναι από τη βουλγαρική αντιπροσωπεία. Δεν ξέρω πώς είναι δυνατόν αυτό, αφού όλοι οι βούλγαροι βουλευτές φαίνεται να βρίσκονται εδώ. Είναι πολύ παράξενο που κάποιος εισήλθε στην αίθουσα και μας βιντεοσκοπούσε ενώ μιλούσαμε και υπογράφαμε.
<P>
Ίσως οι υπηρεσίες θα μπορούσαν να διερευνήσουν τι συνέβη, επειδή είναι απαράδεκτο να εισέρχονται εδώ ξένοι και να βιντεοσκοπούν ό,τι κάνουμε.
<SPEAKER ID="683" NAME="Πρόεδρος">
Ναι, κύριε Swoboda, θα το ερευνήσω και θα λάβουμε τα αναγκαία μέτρα.
<SPEAKER ID="684" NAME="Iliana Malinova Iotova" AFFILIATION="S&amp;D">
(BG) Κύριε Πρόεδρε, η σημερινή συζήτηση δεν αφορά μόνο την εκτεταμένη υποκλοπή κλήσεων στη Βουλγαρία. Αφορά επίσης τις ανησυχητικές τάσεις προς την αναστολή των δικαιωμάτων των πολιτών στην Ευρώπη.
<P>
Τα εσωτερικά πολιτικά προβλήματα αποτελούν ευθύνη των αρμόδιων αρχών στη Βουλγαρία, οι οποίες θα πρέπει να αναλάβουν τα ζητήματα, προκειμένου να τα επιλύσουν. Σε ευρωπαϊκό επίπεδο, δεν υπάρχουν ελλείψεις όσον αφορά την εναρμόνιση με την ευρωπαϊκή νομοθεσία και, έχετε δίκιο, κύριε Επίτροπε· το πρόβλημα έγκειται στην εφαρμογή. Γι' αυτόν τον λόγο, σας ρωτήσαμε τι θα κάνετε για να διασφαλίσετε ότι δεν θα γίνει κατάχρηση του ευρωπαϊκού δικαίου. Επομένως, η απάντησή μου προς εσάς, κύριε Strasser, είναι ότι έχουμε παραπέμψει το ζήτημα στην Επιτροπή.
<P>
Το βουλγαρικό σκάνδαλο έχει θέσει σε κίνδυνο τον Χάρτη των Θεμελιωδών Δικαιωμάτων, το πρόγραμμα της Στοκχόλμης, την οδηγία 9546 και πολλά έγγραφα σχετικά με την προστασία των δεδομένων, επειδή στη Βουλγαρία ηχογραφημένες συνομιλίες ιατρών δημοσιεύονται χωρίς νομική αιτιολόγηση και χωρίς δυνατότητα νομικής υπεράσπισης.
<P>
" δραστική αύξηση των συσκευών υποκλοπής κλήσεων είναι αντιστρόφως ανάλογη της δικαστικής αποτελεσματικότητάς τους. Εξακολουθούν να υπάρχουν υποψίες ότι οι πληροφορίες από αυτές θα συλλεγούν και θα χρησιμοποιηθούν για πολιτικούς σκοπούς, πράγμα που είναι ιδιαίτερα επικίνδυνο ενόψει των εκλογών σε έναν χρόνο. Κύριε Επίτροπε, προτρέπουμε την Επιτροπή να δρομολογήσει μια πρωτοβουλία για τη σύσταση ανεξάρτητων οργάνων τα οποία θα ελέγχουν τις συσκευές υποκλοπής κλήσεων στα κράτη μέλη.
<P>
Οι εν λόγω συσκευές είναι πολύ σημαντικές για την καταπολέμηση της διαφθοράς και της εγκληματικότητας, και γι' αυτό σας απευθύνουμε έκκληση προκειμένου να διασφαλίσετε ότι θα χρησιμοποιούνται νόμιμα στο πλαίσιο του μηχανισμού συνεργασίας και ελέγχου.
<SPEAKER ID="685" NAME="Stanimir Ilchev" AFFILIATION="ALDE">
(BG) Κύριε Πρόεδρε, η κλιμάκωση της χρήσης ειδικών συσκευών υποκλοπής κλήσεων στη Βουλγαρία αποτελεί γεγονός, και γι' αυτό το κοινό είναι τόσο αναστατωμένο και ανήσυχο.
<P>
Το βουλγαρικό όργανο κοινοβουλευτικού ελέγχου ήταν εκείνο που παρουσίασε τα κρίσιμα πορίσματα. Καλώ την Επιτροπή να ενημερωθεί για τα εν λόγω πορίσματα. Υπάρχουν και άλλα σημαντικά ζητήματα. Θα στείλει η Επιτροπή ένα μήνυμα σε όσους δεν γνωρίζουν ότι υπάρχει μια λεπτή διαχωριστική γραμμή ανάμεσα στην ασφάλεια και την ελευθερία; Θα καταδικάσει η Επιτροπή τους ανθρώπους που χρησιμοποιούν τα εργαλεία του κράτους για κομματικά ή ακόμη και προσωπικά συμφέροντα; Επιπλέον, πόσο κατηγορηματικά θα παροτρύνει η Επιτροπή ένα εθνικό κοινοβούλιο -όχι απαραίτητα το βουλγαρικό κοινοβούλιο- να επιλύσει το ζήτημα των νομοθετικών κενών και να αποκαταστήσει τυχόν ανεξάρτητα ελεγκτικά όργανα των οποίων τη λειτουργία διέκοψε;
<P>
Έχει καταστεί σαφές ότι κρυφά συλλεχθείσες πληροφορίες έχουν κοινοποιηθεί όχι μόνο εντός των ορίων των μυστικών υπηρεσιών, αλλά και σε πολιτικά πρόσωπα στην ιεραρχία των μυστικών υπηρεσιών· ότι πράκτορες φιλτράρουν τις πληροφορίες, ενώ δεν είναι αυτή η δουλειά τους σύμφωνα με τον νόμο· ότι χρησιμοποιούνται συχνά συσκευές υποκλοπής κλήσεων για ψευδείς τεχνικούς λόγους και πιθανόν χωρίς βάσιμη αιτιολογία.
<P>
Δυστυχώς, οι βουλγαρικές ειδικές υπηρεσίες, καθώς εμπλέκονται στον αγώνα κατά του εγκλήματος, ανέπτυξαν ένα βασικό αντανακλαστικό το οποίο τους ωθεί να παρακολουθούν σχεδόν καθετί που κινείται και αναπνέει. Δεν προκαλεί έκπληξη το ότι έγκυροι δικαστικοί -όχι πολιτικοί, προσέξτε- ισχυρίζονται ότι είτε το σύστημα είναι ελαττωματικό είτε υπάρχει σκόπιμη πολιτική οπισθοδρόμησης. Αν είναι ελαττωματικό θα πρέπει να διορθωθεί, και αυτόν ακριβώς τον αγώνα δίνουμε τώρα. Ωστόσο, όταν πρόκειται για σκόπιμη οπισθοδρόμηση, πιστεύω πως θα πρέπει όλοι να αντισταθούμε και να διακηρύξουμε ότι ο πυρήνας της ευρωπαϊκής πολιτικής φιλοσοφίας είναι τα ανθρώπινα δικαιώματα, οι ελευθερίες και η ιερότητα της ανθρώπινης ζωής.
<P>
Το πρόγραμμα της Στοκχόλμης δεν προορίζεται για το μουσείο. Απαιτεί να μετατρέψουμε την Ευρώπη σε έναν χώρο ελευθερίας, ασφάλειας και δικαιοσύνης, και δεν πρέπει να επιτρέψουμε σε άτομα, κόμματα ή κυβερνήσεις να γυρίσουν οποιοδήποτε κράτος μέλος στον μεσαίωνα της καταπίεσης, της αδικίας και της αβεβαιότητας.
<SPEAKER ID="686" NAME="Andrey Kovatchev" AFFILIATION="PPE">
(BG) Κύριε Πρόεδρε, τα όσα ακούσαμε από την Επιτροπή επιβεβαιώνουν ότι η βουλγαρική νομοθεσία σχετικά με τη χρήση των συσκευών υποκλοπής κλήσεων είναι σύμφωνη προς το ευρωπαϊκό δίκαιο. Δεν μπορούμε να είμαστε διαφορετικοί, επειδή κάθε κράτος μέλος υποχρεούται να εγγυάται στους πολίτες του τα θεμελιώδη δικαιώματα και να τηρεί τις νόμιμες διαδικασίες, και αυτό είναι που κάνει η Βουλγαρία.
<P>
Επομένως, τι είναι αυτό που προκάλεσε τη συζήτηση σε αυτό το Σώμα σήμερα; " απάντηση είναι απλή: στη Βουλγαρία είναι σε εξέλιξη η εκλογική εκστρατεία και η βουλγαρική αντιπολίτευση έφερε τη μάχη στο Ευρωπαϊκό Κοινοβούλιο, προφανώς ανεξάρτητα από το αν δυσφημεί ή όχι τη Βουλγαρία και με μοναδικό σκοπό να αποκομίσει πολιτικά οφέλη τα οποία, σας διαβεβαιώνω, είναι εξαιρετικά αμφίβολα.
<P>
Θα πρέπει να είναι δύσκολο να πειστούν τα ευρωπαϊκά θεσμικά όργανα για τις καλές προθέσεις των εκπροσώπων του πρώην τριμερούς συνασπισμού στη Βουλγαρία, κατά τη διακυβέρνηση του οποίου υπήρξαν πολλά παραδείγματα διαφθοράς, απροθυμία για την καταπολέμηση του εγκλήματος και έλλειψη εμπιστοσύνης από την πλευρά της Ευρωπαϊκής Ένωσης. Οι συνάδελφοι βουλευτές που δρομολόγησαν αυτήν τη συζήτηση έχουν προφανώς βαρεθεί να περιμένουν τις απαντήσεις της Επιτροπής και ήθελαν να διεξαχθεί η συζήτηση πριν από την ενδιάμεση έκθεση σχετικά με την πρόοδο της Βουλγαρίας στο πλαίσιο του μηχανισμού συνεργασίας και ελέγχου.
<P>
Θα ήθελα να πω ένα μικρό αστείο εν προκειμένω. Οι συνάδελφοι μου βουλευτές κινούνται προφανώς από την ευγενή και πατριωτική ιδέα να κάνουν όσο το δυνατόν μεγαλύτερη ζημιά στη βουλγαρική κυβέρνηση. Είναι ντροπή να λογομαχούμε εμείς οι Βούλγαροι, εδώ σε αυτήν την άδεια, μισοάδεια ή σχεδόν άδεια αίθουσα. Αντί να συνεργαζόμαστε προς το συμφέρον των πολιτών μας, ασχολούμαστε με φήμες, μεθοδεύσεις και έναν πόλεμο πολιτικής λασπολογίας.
<P>
" σημερινή κυβέρνηση της Βουλγαρίας δέχεται επίθεση από το παλαιό κατεστημένο, τα κατάλοιπα του κομμουνιστικού καθεστώτος στις δομές της εξουσίας και εκείνους που πλούτισαν παράνομα κατά τη διάρκεια της μετάβασης. Ο στόχος αυτού του ενιαίου μετώπου δεν είναι μόνο να αποσταθεροποιηθεί η Βουλγαρία και να σταματήσουν οι προσπάθειες του GERB για μια πιο δίκαιη κοινωνία, αλλά και να δυσφημισθεί η χώρα μας στα μάτια των ευρωπαίων εταίρων μας. Επαναλαμβάνω: αυτό που συμβαίνει εδώ απόψε είναι θλιβερό και επαίσχυντο.
<P>
Αποπνέει ξεκάθαρα τον φθόνο αυτών των κύκλων, τόσο πολιτικών όσο και οικονομικών, για την επιτυχία της κυβέρνησης στο πλαίσιο του ασυμβίβαστου αγώνα της κατά της εγκληματικότητας και της διαφθοράς και για τον έντιμο και διαφανή τρόπο άσκησης της πολιτικής της. Τις τελευταίες ημέρες, οι συνάδελφοι βουλευτές της βουλγαρικής αντιπολίτευσης περιέγραψαν την κατάσταση στη Βουλγαρία με τα μελανότερα χρώματα. Κάνουν λόγο για φόβο, ένα αστυνομικό κράτος, καταπιέσεις, πείνα, φτώχεια, οπισθοδρόμηση, όπως ήδη ακούσαμε, και ούτω καθεξής. " φήμη της Βουλγαρίας κηλιδώνεται για χάρη βραχυπρόθεσμων πολιτικών οφελών. Ισχύει ακριβώς το αντίθετο.
<P>
Δεν λαμβάνουν χώρα δολοφονίες με συμβόλαια θανάτου ή απαγωγές, το οργανωμένο έγκλημα έχει δεχθεί σοβαρό πλήγμα και τα κυκλώματα διαφθοράς από τα οποία επωφελούνταν οι κύκλοι του παλαιού κατεστημένου, όχι μόνο από οικονομική αλλά και από πολιτική άποψη, έχουν εξαρθρωθεί. " χώρα είναι σταθερή σε μακροοικονομικό επίπεδο και προσφέρει ορισμένες από τις καλύτερες συνθήκες για επενδύσεις στην Ευρώπη. " κυβέρνηση είναι σταθερή, το βουλγαρικό κοινοβούλιο διαθέτει σταθερή πλειοψηφία, κυβερνά με διαφάνεια και αποτελεί έναν σεβαστό και άξιο ευρωπαίο εταίρο.
<P>
Τέλος, θα ήθελα και πάλι να ζητήσω συγνώμη από τους συναδέλφους μου βουλευτές από άλλα κράτη μέλη που παρευρίσκονται εδώ, επειδή σπατάλησαν τον χρόνο τους με αυτήν την, δυστυχώς, πολύ βουλγαρική προεκλογική συζήτηση.
<SPEAKER ID="687" NAME="Ioan Enciu" AFFILIATION="S&amp;D">
(RO) Κύριε Πρόεδρε, η χρήση της παράνομης παγίδευσης τηλεφώνων και υποκλοπής κλήσεων στη Βουλγαρία είναι μία εξαιρετικά σοβαρή κατάσταση. Ακόμη πιο σοβαρό είναι το ότι δεν πρόκειται για τη μοναδική περίπτωση αυτού του είδους στην Ευρωπαϊκή Ένωση.
<P>
Κύριε Επίτροπε, αυτή η συζήτηση θα έπρεπε να είχε διεξαχθεί και για ένα άλλο κράτος μέλος, δηλαδή τη Ρουμανία. Στη Ρουμανία, το 2011, επικρατεί μια κατάσταση όπου η υποκλοπή ιδιωτικών συνομιλιών πραγματοποιείται χωρίς νόμιμη αρμοδιότητα, παρόλο που το σύνταγμα, η εθνική νομοθεσία και η νομοθεσία της ΕΕ επιβάλλουν την ολοκληρωτική απαγόρευση κάθε είδους εισβολής στην ιδιωτική ζωή ενός προσώπου χωρίς βάσιμη αιτιολογία και ρητή εξουσιοδότηση από δικαστή. "χογραφούνται παράνομα συζητήσεις μεταξύ δημοσιογράφων, πολιτικών, καθώς και εσωτερικές συζητήσεις κατά τη διάρκεια κομματικών συνεδριάσεων ή ιδιωτικών συναντήσεων σε αίθουσες δικαστηρίων. Το θεμελιώδες δικαίωμα στην προστασία της ιδιωτικής ζωής παραβιάζεται συστηματικά και επανειλημμένα. " παράνομη παγίδευση τηλεφώνων έχει καταστεί η προτιμώμενη μέθοδος των εισαγγελέων. Οι μυστικές υπηρεσίες παρακολουθούν σε μόνιμη βάση τις τηλεφωνικές συνομιλίες των πολιτικών αντιπάλων της παρούσας κυβέρνησης. Πρόκειται για μία πολύ σοβαρή κατάσταση και καλώ την Ευρωπαϊκή Επιτροπή να παρέμβει επειγόντως για να υπερασπιστεί το κράτος δικαίου και τη δημοκρατία σε αμφότερα τα κράτη μέλη.
<SPEAKER ID="688" NAME="Vladimir Urutchev" AFFILIATION="PPE">
(BG) Κύριε Πρόεδρε, κύριε Επίτροπε, κυρίες και κύριοι, επιτρέψτε μου να επαναλάβω την εκτίμηση της Ευρωπαϊκής Επιτροπής ότι η παρούσα κυβέρνηση της Βουλγαρίας επιδεικνύει πραγματική φιλοδοξία να πατάξει το οργανωμένο έγκλημα. Σχεδόν κανείς δεν θα αρνηθεί ότι, για πρώτη φορά, η χώρα μας έχει σημειώσει πραγματική πρόοδο εν προκειμένω. Γι' αυτό ακριβώς ψήφισε το βουλγαρικό εκλογικό σώμα το 2009.
<P>
Τα αποτελέσματα επιτεύχθηκαν χάρη στις αποφασιστικές ενέργειες των αρχών επιβολής του νόμου, οι οποίες επιστράτευσαν όλες τις νόμιμες μεθόδους εξιχνίασης του εγκλήματος. Είναι φυσικό να αυξηθεί ο αριθμός των επιχειρήσεων -και, συνεπώς, ο αριθμός των υπό διερεύνηση ατόμων- με αποτέλεσμα μεγαλύτερη αποτελεσματικότητα.
<P>
Ωστόσο, ας μην είμαστε αφελείς. Το οργανωμένο έγκλημα έχει άφθονους πόρους στη διάθεσή του, τους οποίους απέκτησε κατά τη διάρκεια πολλών ετών ατιμωρησίας και αδράνειας, για να προκαλέσει μια πρωτοφανή αντίδραση. Κινητοποίησαν τον μηχανισμό υπονόμευσης της κυβερνητικής συμμαχίας για να τη δυσφημήσουν στον ίδιο τον τομέα όπου είναι ισχυρότερη.
<P>
" εκστρατεία ξεκίνησε με τη δημοσίευση προσεκτικά επιλεγμένων και μεθοδευμένων ηχογραφήσεων κατόπιν παγίδευσης τηλεφώνων, οι οποίες διαδόθηκαν μέσω συσκευών αποθήκευσης flash drive από άγνωστα άτομα. Τα μέσα ενημέρωσης και οι πολιτικοί σπεύδουν να σχολιάσουν τα τρομερά πράγματα που συμβαίνουν στη Βουλγαρία, την απειλή για τους πολίτες, τη μεγάλη υπονόμευση των θεμελιωδών συμβάσεων και διακηρύξεων.
<P>
Εκείνοι που ξεκίνησαν την υστερία, εκείνοι που απέκτησαν και διέδωσαν παράνομα αυτές τις δυσφημιστικές πληροφορίες, τώρα τρίβουν τα χέρια τους με ικανοποίηση. Πιθανόν δεν είχαν καν φανταστεί πόσο εύκολα θα έπιανε η παγίδα, εφόσον ακόμα και το 4x4 με το οποίο μεταφέρονταν οι συσκευές αποθήκευσης ήταν κλεμμένο.
<P>
Ορισμένοι από τους πολιτικούς που παρευρίσκονται εδώ κατόρθωσαν να εξαπλώσουν αυτήν την υστερία στο Ευρωπαϊκό Κοινοβούλιο, παρουσιάζοντάς την ως το βουλγαρικό σκάνδαλο της υποκλοπής κλήσεων. Δεν υφίσταται τέτοιο σκάνδαλο στη Βουλγαρία. Το μόνο που υφίσταται είναι μία καλά οργανωμένη επίθεση προκειμένου να δυσφημισθεί η κυβερνητική συμμαχία και τα πλέον εξέχοντα πρόσωπά της. Ανυπόληπτοι πολιτικοί από τα κόμματα της αντιπολίτευσης προσδέθηκαν σε αυτό το άρμα, ελπίζοντας να δρέψουν τα οφέλη στην επικείμενη εκλογική εκστρατεία.
<P>
Θα θέλαμε να ρωτήσουμε τους συναδέλφους βουλευτές αν γνωρίζουν τίνος το παιχνίδι παίζουν με τις σημερινές τους ενέργειες.
<SPEAKER ID="689" NAME="Ivailo Kalfin" AFFILIATION="S&amp;D">
(BG) Κύριε Πρόεδρε, θα ήθελα να απευθυνθώ στον Επίτροπο Piebalgs, επειδή πολύ μεγάλη προπαγάνδα προήλθε σήμερα από το κυβερνών κόμμα της Βουλγαρίας. " Κοινοβουλευτική Επιτροπή, με επικεφαλής τον εταίρο του συνασπισμού του κυβερνώντος κόμματος, τους εθνικιστές του Ataka, υπέβαλαν στο βουλγαρικό κοινοβούλιο έκθεση όπου αναφέρεται ότι η κυβέρνηση φιλτράρει τις πληροφορίες που αποκτώνται από την παγίδευση τηλεφώνων προτού τις διαβιβάσει στα δικαστήρια.
<P>
" έκθεση αναφέρει ότι η κυβέρνηση δεν προστατεύει τις απόρρητες προσωπικές πληροφορίες, οι οποίες δημοσιεύονται στα μέσα ενημέρωσης. " έκθεση αναφέρει επίσης -και, επαναλαμβάνω, η έκθεση εκπονήθηκε από το βουλγαρικό κοινοβούλιο- ότι παραβιάζονται τα θεμελιώδη δικαιώματα των ανθρώπων που διαμένουν στη Βουλγαρία, οι οποίοι είναι επίσης ευρωπαίοι πολίτες. Πρόκειται για παραβίαση διάφορων ευρωπαϊκών οδηγιών. Πρόκειται για παραβίαση του Χάρτη των Θεμελιωδών Δικαιωμάτων.
<P>
Πιστεύω επίσης ότι η μόνη επιλογή που έχει πλέον στη διάθεσή της η Επιτροπή είναι να συγκρίνει το βουλγαρικό δίκαιο και την εφαρμογή του με τις απαιτήσεις που ισχύουν για όλους τους ευρωπαίους πολίτες. Δεν πρόκειται για προπαγάνδα ή για κομματική εκστρατεία. Πρόκειται για σαφή δεδομένα και πιστεύουμε ότι η Επιτροπή, ως ο θεματοφύλακας των Συνθηκών, θα ενημερωθεί σχετικά και θα εκδώσει τη γνωμοδότησή της.
<SPEAKER ID="690" NAME="Nadezhda Neynsky" AFFILIATION="PPE">
(BG) Κύριε Πρόεδρε, καθώς είμαι μία από τους τελευταίους που λαμβάνουν τον λόγο σε αυτήν τη συζήτηση, θα ήθελα να συνοψίσω με λίγα λόγια. " σημερινή συζήτηση δεν έχει να κάνει με τις ειδικές συσκευές υποκλοπής κλήσεων στη Βουλγαρία, ούτε πρόκειται για μία συζήτηση υπέρ ή κατά ενός συγκεκριμένου υπουργού. Πρόκειται για μία συζήτηση για τις αρχές και τις αξίες της Ευρώπης, και γι' αυτό είναι απολύτως φυσικό να διεξαχθεί σε αυτό το Σώμα. Αυτό συμβαίνει επειδή αφορά την ελευθερία, τα ανθρώπινα δικαιώματα, τους δημοκρατικούς νόμους, και γι' αυτό δεν είναι και δεν μπορεί να είναι απλώς μια εθνική συζήτηση.
<P>
" συζήτηση για τα ανθρώπινα δικαιώματα είναι η φιλοσοφία μιας ενωμένης Ευρώπης, ο σκοπός που ενέπνευσε τις νέες δημοκρατίες μετά την πτώση του Τείχους του Βερολίνου. Αν χάσουν την πίστη τους ότι η Ευρώπη βασίζεται σε αρχές, πολλοί από τους πολίτες τους θα αποφανθούν ότι η πορεία προς την Ευρώπη, τόσο μακρά και δύσκολη, ήταν μια μάταιη διαδικασία.
<P>
" σημερινή συζήτηση αφορά την αλήθεια. " αλήθεια δεν μπορεί να είναι δεξιά ή αριστερή. Δεν μπορούν να υπάρξουν μισές αλήθειες. Υπάρχει πάντα μία αλήθεια, και προτρέπουμε τα αρμόδια θεσμικά όργανα στη Βουλγαρία να την αποκαλύψουν το συντομότερο δυνατόν. Επειδή, όσο περισσότερο καθυστερούν την απάντησή τους, σκόπιμα ή όχι, τόσο περισσότερο τροφοδοτούν τον φαύλο κύκλο των φημών και έτσι απλά εξυπηρετούν όσους ισχυρίζονται ότι τις καταπολεμούν.
<P>
" σημερινή συζήτηση αφορά επίσης την ευθύνη -όχι των προηγούμενων ή των μελλοντικών κυβερνήσεων, αλλά της παρούσας. Το χαρακτηριστικό γνώρισμα των δημοκρατικών κυβερνήσεων είναι πως είναι πάντα υπεύθυνοι απέναντι στα εκλογικά τους σώματα, ανεξάρτητα από το αν τους υποστήριξαν ή τους καταψήφισαν. " εξίσωση της αντιπολίτευσης με το οργανωμένο έγκλημα αποτελεί τέχνασμα μιας διαφορετικής μορφής διακυβέρνησης η οποία δεν έχει καμία σχέση με τη δημοκρατία.
<SPEAKER ID="691" NAME="Iliana Ivanova" AFFILIATION="PPE">
(BG) Κύριε Πρόεδρε, μετά από όλα όσα άκουσα μέχρι στιγμής, το μόνο που μπορώ να πω είναι ότι, δυστυχώς, γίναμε για μία ακόμη φορά μάρτυρες μιας θλιβερής παράστασης που ανέβηκε από τη βουλγαρική αντιπολίτευση για να μεταφερθεί μια εγχώρια πολιτική συζήτηση στο Ευρωπαϊκό Κοινοβούλιο.
<P>
Εκείνοι που ξεκίνησαν αυτήν τη συζήτηση, οι Σοσιαλιστές και οι Φιλελεύθεροι οι οποίοι για οκτώ χρόνια κυβερνούσαν τη χώρα μας, θέλουν προφανώς να χρησιμοποιήσουν κάθε ευκαιρία για να καταστρέψουν δημοσίως την εικόνα της Βουλγαρίας ενώπιον των ευρωπαίων εταίρων μας. " σημερινή αντιπαράθεση δεν θα επιλύσει το ποιος έχει δίκιο και ποιος άδικο, αλλά αυτό που θα μείνει είναι η πικρία της συζήτησής μας, οι κατηγορίες του ενός εναντίον του άλλου.
<P>
Απευθύνω έκκληση σε εσάς, τους συναδέλφους βουλευτές της αντιπολίτευσης: αν δεν μπορείτε να λειτουργήσετε ως εποικοδομητικό αντίβαρο στην παρούσα βουλγαρική κυβέρνηση, αν δεν μπορείτε να εστιαστείτε σε εποικοδομητικές, ειδικές, συναινετικές προτάσεις για τη βελτίωση των συνθηκών για τους βούλγαρους πολίτες, τουλάχιστον μην εμποδίζετε όσους μπορούν να το κάνουν.
<SPEAKER ID="692" NAME="Kristian Vigenin" AFFILIATION="S&amp;D">
(EN) Κύριε Πρόεδρε, δεν σκόπευα να λάβω τον λόγο τώρα στο πλαίσιο της διαδικασίας των έκτακτων παρεμβάσεων, αλλά δεν μου επιτράπηκε να μιλήσω με τη διαδικασία της γαλάζιας κάρτας.
<P>
Θέλω να απαντήσω στον κ. Strasser.
<P>
(BG) Καταρχάς, κύριε Strasser, θα ήθελα να πω ότι δεν μπορώ να συμφωνήσω ότι δεν υπάρχουν πληροφορίες σχετικά με τον τρόπο χρήσης των συσκευών υποκλοπής κλήσεων.
<P>
Σύμφωνα με τις πληροφορίες από το Ανώτατο Ακυρωτικό Δικαστήριο, το 2010 εκδόθηκαν 15.946 εντάλματα παγίδευσης τηλεφώνων, ενώ μόνο 1.918 χρησιμοποιήθηκαν στο δικαστήριο, δηλαδή ποσοστό 12% του συνόλου. Όπως μπορείτε να διαπιστώσετε, οι υπόλοιπες παγιδεύσεις τηλεφώνων χρησιμοποιήθηκαν σαφώς για άλλους σκοπούς. Δεκαέξι χιλιάδες συσκευές υποκλοπής κλήσεων σημαίνει ότι, πριν από το 2010, παγιδεύτηκαν τα τηλέφωνα, άμεσα ή έμμεσα, των βουλγάρων πολιτών σε ποσοστό 5%-10%.
<P>
Θα ήθελα να σας ρωτήσω, κύριε Strasser, αυτό κάνατε στην Αυστρία; Θα συμφωνούσατε αν συμπεριφέρονταν έτσι το Υπουργείο Εσωτερικών και οι εισαγγελείς σας στην Αυστρία; Επιπλέον, δεν πιστεύετε ότι αυτή η συζήτηση αφορά την αρχή του τι είναι το καθεστώς ελευθερίας και δημοκρατίας σε ένα κράτος μέλος της Ευρωπαϊκής Ένωσης; " άποψή μου είναι ότι τα εν λόγω ερωτήματα πρέπει να συζητηθούν εδώ, επειδή προφανώς δεν έχουμε την ισχύ να το κάνουμε αυτό στη Βουλγαρία.
<SPEAKER ID="694" NAME="Antonyia Parvanova" AFFILIATION="ALDE">
(BG) Κύριε Πρόεδρε, θα ήθελα να ρωτήσω την Ευρωπαϊκή Επιτροπή αν γνωρίζει ότι υπάρχουν 27 αποφάσεις κατά της Βουλγαρίας στο Δικαστήριο Ανθρωπίνων Δικαιωμάτων στο Στρασβούργο για κατάχρηση αστυνομικής εξουσίας.
<P>
Σήμερα συζητούμε για τις συσκευές υποκλοπής κλήσεων, αλλά και η πρωτοβουλία πολιτών παρακολουθείται από την κρατική υπηρεσία εθνικής ασφάλειας, και άνθρωποι έχουν εξαναγκαστεί να αποσύρουν τις υπογραφές τους. Άνθρωποι οι οποίοι έλαβαν μέρος σε ειρηνικές διαδηλώσεις για οικονομικά ζητήματα κλήθηκαν κατόπιν στην αστυνομία και ανακρίθηκαν. Πραγματοποιήθηκαν εικονικές συλλήψεις με σκόπιμη βαναυσότητα.
<P>
" δήλωση του κυβερνώντος πολιτικού κόμματος υποστηρίζει ότι η αντιπολίτευση, τόσο η Δεξιά όσο και η Αριστερά, εμπλέκεται στο οργανωμένο έγκλημα και οι εχθροί του GERB είναι οι εχθροί του κράτους, ενώ η πολιτική και η εγκληματική αντιπολίτευση σήμερα είναι το ίδιο πράγμα. Αυτό είναι το ύφος που χρησιμοποιούσε ο Mussolini και με ανησυχεί ιδιαίτερα.
<P>
Ομοίως, εχθές ασκήθηκε πίεση σε μια επίσημη συνάντηση μεταξύ του πολιτικού μου κόμματος και της ηγεσίας του GERB για να αποσυρθεί η προφορική μας ερώτηση, μια ενέργεια την οποία θεωρώ αντιδημοκρατική και απαράδεκτη.
<P>
Ποια μέτρα προτίθεται να λάβει η Επιτροπή για να αποκαταστήσει τα ανθρώπινα δικαιώματα στη χώρα μου; Αυτή η συζήτηση σήμερα δεν αφορά Βούλγαρους που αντιμάχονται Βούλγαρους, αλλά Βούλγαρους που αγωνίζονται για το συμφέρον του κράτους και των πολιτών τους.
<SPEAKER ID="695" NAME="Hans-Peter Martin" AFFILIATION="NI">
(DE) Κύριε Πρόεδρε, θα ήθελα να μιλήσω απευθείας σε εσάς. Θεωρώ λυπηρό το ότι δεν κάνετε χρήση της γαλάζιας κάρτας, όταν όλοι προσπαθούμε να ζωντανέψουμε περισσότερο τις κοινοβουλευτικές συζητήσεις. Θα είχε βελτιώσει σημαντικά την ποιότητα αυτής της συζήτησης.
<P>
Αν δεν με ακούτε, κύριε Πρόεδρε, τότε δεν χρειάζεται να συνεχίσω. Είναι απλώς μάταιο. Πρόκειται γι' αυτό που ένας βουλευτής του ΕΚ αποκαλούσε για μεγάλο χρονικό διάστημα "κοινοβούλιο καραόκε", όπου οι προσπάθειες για τη διεξαγωγή συζητήσεων και τη βελτίωση της ποιότητάς τους αγνοούνται εντελώς.
<SPEAKER ID="696" NAME="Evgeni Kirilov" AFFILIATION="S&amp;D">
(EN) Κύριε Πρόεδρε, θα ήθελα να ενώσω και εγώ τη φωνή μου με όσους επιμένουν ότι προσποιείστε πως δεν βλέπετε τις γαλάζιες κάρτες απόψε. Επειδή όλοι προσπαθούσαν να υπαινιχθούν ότι δεν υπάρχουν αρκετοί συνάδελφοι εδώ, θα ήθελα να πω ότι όντως υπάρχουν αρκετοί αξιοσέβαστοι συνάδελφοι που ακούν τη συζήτηση.
<P>
Θέλω να εκφράσω απλώς την απογοήτευσή μου για τα όσα είπε ο κ. Strasser. Πράγματι, αυτό δεν ήταν παράδειγμα καλής δημοκρατικής ομιλίας από κάποιον που κατάγεται από μία χώρα την οποία σεβόμαστε πραγματικά ως δημοκρατική.
<SPEAKER ID="697" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, πρόκειται πράγματι για ένα μάλλον σύνθετο ζήτημα. Με βάση τις παρασχεθείσες πληροφορίες, είναι σαφές ότι υπάρχει πρόβλημα. Θα συμφωνούσα απολύτως με τους συναδέλφους που είπαν προηγουμένως ότι δεν πρόκειται μόνο για βουλγαρικό ζήτημα. Είναι ζήτημα ορισμένων αξιών, αξιών της Ευρωπαϊκής Ένωσης, αναγνωρισμένων αξιών, και όλοι πρέπει να σεβόμαστε όποιον συμμετέχει στη συζήτηση εδώ σε αυτήν την Αίθουσα.
<P>
Υπάρχει ένας συγκεκριμένος Χάρτης στην Ευρωπαϊκή Ένωση, ο επονομαζόμενος Χάρτης των Θεμελιωδών Δικαιωμάτων. " Βουλγαρία, η Λιθουανία, την οποία ο ίδιος εκπροσωπώ σήμερα, και όλα τα άλλα κράτη μέλη της Ευρωπαϊκής Ένωσης πρέπει να συμμορφώνονται προς αυτόν. Ορίζει με σαφήνεια τι μπορούμε και τι δεν μπορούμε να κάνουμε, και τι μπορεί ή δεν μπορεί να κάνει η κυβέρνηση. Ωστόσο, η θεμελιώδης ιδέα είναι ο σεβασμός των ανθρωπίνων δικαιωμάτων. Κύριε Επίτροπε, πιστεύω επομένως ότι οι εκπρόσωποι της Επιτροπής θα πρέπει όντως να παρακολουθήσουν πολύ προσεκτικά τη συγκεκριμένη υπόθεση, επειδή η ένταση που έγινε αισθητή σε αυτήν την αίθουσα σήμερα εξακολουθεί να είναι υπερβολική.
<SPEAKER ID="698" NAME="Filiz Hakaeva Hyusmenova" AFFILIATION="ALDE">
(BG) Κύριε Πρόεδρε, κύριε Επίτροπε, κυρίες και κύριοι, είναι σαφές ότι θα υπάρχουν συζητήσεις όταν πρόκειται για τις θεμελιώδεις και αναφαίρετες ευρωπαϊκές αξίες όπως η ασφάλεια και τα ανθρώπινα δικαιώματα, και όταν διευρύνεται το λεπτό όριο ανάμεσά τους. Παρόλο που μπορεί να φαίνεται παράδοξο, οι διαφορετικές θέσεις οι οποίες εκφράστηκαν απόψε είχαν ένα κοινό, την ανησυχία.
<P>
" Ευρωπαϊκή Επιτροπή ζήτησε από τις βουλγαρικές αρχές να παράσχουν πληροφορίες, προκειμένου να μπορέσει να ελέγξει αν οι συσκευές υποκλοπής κλήσεων χρησιμοποιούνται νόμιμα. Εμείς οι Φιλελεύθεροι και οι Σοσιαλιστές βουλευτές του ΕΚ θέλαμε να διεξαχθεί συζήτηση λόγω της ανησυχίας μας για τη νομιμότητα. Εκφράσαμε τις απόψεις μας για να καθησυχάσουμε τους ανθρώπους που μας έστειλαν εδώ ότι βρισκόμαστε σε επαγρύπνηση για τυχόν παραβιάσεις των δικαιωμάτων τους. Στις δηλώσεις τους, οι συνάδελφοί μου βουλευτές από το Ευρωπαϊκό Λαϊκό Κόμμα εξέφρασαν ανησυχία για τις κακές πρακτικές και την πεποίθηση ότι αυτές θα βελτιωθούν.
<P>
Ελπίζω ότι, ενωμένοι με αυτόν τον τρόπο, θα μπορέσουμε να προκαλέσουμε ταχείες διεργασίες οι οποίες θα αποκαταστήσουν τις κανονικές λειτουργίες της δημοκρατίας.
<SPEAKER ID="699" NAME="Niccolo Rinaldi" AFFILIATION="ALDE">
(IT) Κύριε Πρόεδρε, κυρίες και κύριοι, είμαι ένας Φιλελεύθερος Δημοκράτης τόσο στην Ευρώπη όσο και στην Ιταλία. Ωστόσο, ορισμένες φορές στη χώρα μου αποκαλούν τους συναδέλφους μου στο κόμμα και εμένα κομμουνιστές, μόνο και μόνο επειδή εναντιωνόμαστε στην παρούσα κυβέρνηση.
<P>
Φαίνεται ότι το ίδιο συμβαίνει τώρα στους συναδέλφους μας στη Βουλγαρία, καθώς οι Φιλελεύθεροι Δημοκράτες και οι Σοσιαλιστές αποκαλούνται εγκληματίες απλώς επειδή εκπροσωπούν μια αντιπολιτευτική δύναμη στη χώρα. Αποδοκιμάζουμε αυτήν την ενέργεια, επειδή αν είναι αστείο, τότε θα πρέπει να είναι πολύ σύντομο. Τέτοιου είδους συμπεριφορά μπορεί να γίνει πραγματικά επικίνδυνη στο τέλος.
<P>
Επιπλέον, μετά από όλα όσα συνέβησαν στην Αίγυπτο και την Τυνησία, μόλις εχθές ο ιταλός υπουργός Εξωτερικών επισκέφθηκε τη Δαμασκό στη Συρία και την αποκάλεσε "μια δημοκρατική χώρα η οποία ανταποκρίνεται πλήρως στην ανάγκη των πολιτών για εκσυγχρονισμό".
<P>
Αν οι εκπρόσωποί μας προβαίνουν σε τέτοιες ομιλίες, είναι καθήκον μας ως βουλευτών του Ευρωπαϊκού Κοινοβουλίου να τους καταγγέλλουμε και η Επιτροπή πρέπει να παρακολουθεί την κατάσταση προσεκτικά.
<SPEAKER ID="700" NAME="Andris Piebalgs">
μέλος της Επιτροπής. - (EN) Κύριε Πρόεδρε, αυτή ήταν μια μάλλον έντονη συζήτηση, αλλά θα ήθελα να τονίσω τρία σημεία τα οποία θεωρώ θεμελιώδη.
<P>
" διαδικασία ένταξης στην ΕΕ -και η χώρα μου πέρασε από αυτήν τη διαδικασία- δεν είναι εύκολη, αλλά όταν μια χώρα γίνεται δεκτή στην ΕΕ, πιστεύουμε πραγματικά ότι το εν λόγω κράτος μέλος έχει την ικανότητα να εγγυάται τα θεμελιώδη ανθρώπινα δικαιώματα, καθώς και την εφαρμογή του δικαίου της ΕΕ.
<P>
Για τον συγκεκριμένο τομέα, διαθέτουμε ειδική νομοθεσία. Πρόκειται για την οδηγία σχετικά με την επεξεργασία των δεδομένων προσωπικού χαρακτήρα και την προστασία της ιδιωτικής ζωής στον τομέα των ηλεκτρονικών επικοινωνιών.
<P>
Επομένως, η Επιτροπή έχει ένα πολύ μεγάλο και, θα έλεγα, πολύ αξιοσέβαστο ιστορικό παρακολούθησης της εφαρμογής της νομοθεσίας της ΕΕ στα κράτη μέλη. Σας ανέφερα από πού θα αρχίσουμε τώρα και πιστεύω ότι θα πρέπει να έχετε απόλυτη εμπιστοσύνη ότι η Επιτροπή θα αναλάβει δράση αν παραβιαστεί το δίκαιο της ΕΕ. Αν δεν παραβιαστεί, δεν θα αναλάβει δράση.
<P>
Επομένως, η Επιτροπή παρακολουθεί την κατάσταση και, αν παραστεί ανάγκη, η Επιτροπή θα αναλάβει δράση, αλλά πιστεύω πως δεν θα πρέπει να προχωρήσουμε πέρα από τις δομές που προβλέπονται στο κοινοτικό δίκαιο και η Επιτροπή θα παραμείνει οπωσδήποτε στο πλαίσιο του κοινοτικού δικαίου.
<SPEAKER ID="701" NAME="Πρόεδρος">
" συζήτηση έληξε.

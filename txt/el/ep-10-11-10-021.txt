<CHAPTER ID="021">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="262" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων (άρθρο 150 του Κανονισμού).
<SPEAKER ID="263" NAME="Nuno Teixeira" AFFILIATION="PPE">
(PT) " Επιτροπή Διεθνούς Εμπορίου αξιολογεί επί του παρόντος την παγκόσμια συμφωνία στον τομέα της μπανάνας, η οποία συνήφθη στο πλαίσιο του Παγκόσμιου Οργανισμού Εμπορίου. Σύντομα, το παρόν Σώμα θα κληθεί να λάβει απόφαση στην Ολομέλεια σχετικά με τη μείωση των τελωνειακών δασμών επί των εισαγωγών μπανάνας από χώρες της Λατινικής Αμερικής.
<P>
Θα πρέπει να καταστεί απολύτως σαφές ότι καμία από τις εξόχως απόκεντρες περιοχές -είτε πρόκειται για τη Μαδέρα, από όπου κατάγομαι, είτε για οιαδήποτε άλλη από τις υπόλοιπες οκτώ εξόχως απόκεντρες περιοχές, ιδίως δε για τις Κανάριες Νήσους, οι οποίες υφίστανται μακράν το βαρύτερο πλήγμα- δεν αντιτίθεται στη σύναψη συμφωνιών αυτού του τύπου. Το μόνο που επιθυμούν οι εν λόγω περιοχές είναι, αφενός, να απαιτηθεί από τις άλλες χώρες η συμμόρφωσή τους προς τους ίδιους υγειονομικούς και φυτοϋγειονομικούς όρους και ο σεβασμός των δικαιωμάτων των εργαζομένων, όπως απαιτείται και από τις ίδιες να το πράττουν, προκειμένου να εισέλθουν στην αγορά. Πρόκειται για ζήτημα στοιχειώδους δικαιοσύνης. Αφετέρου, επιθυμούν την πλήρη αποζημίωσή τους για τη ζημία που υφίστανται. Εάν δεν συμβεί κάτι τέτοιο, προσδοκούν από τους αρμόδιους να έχουν τουλάχιστον την εντιμότητα να τους δηλώσουν ευθέως ότι θα πρέπει να αλλάξουν τον τρόπο ζωής τους και να αναζητήσουν άλλο αντικείμενο εργασίας, διότι είναι προφανές ότι δεν θα μπορέσουν να επιβιώσουν υπό τις επικείμενες συνθήκες και θα υποχρεωθούν να εγκαταλείψουν τα υφιστάμενα μέσα βιοπορισμού τους. Είναι σαφές ότι, στις εν λόγω συμφωνίες, υπάρχουν νικητές και ηττημένοι. Ας λάβουμε μέτρα μέριμνας για τους ηττημένους - οι νικητές δεν χρειάζονται ουσιαστικά τη βοήθειά μας.
<SPEAKER ID="264" NAME="Vilija Blinkevičiūt" AFFILIATION="S&amp;D">
(LT) Στην Ευρώπη, σημειώνεται ταχεία αύξηση του αριθμού των ηλικιωμένων ατόμων, των οποίων το μοναδικό μέσο βιοπορισμού είναι η σύνταξή τους. Άνθρωποι που εργάστηκαν σκληρά και τίμια καθ' όλη τη διάρκεια της ζωής τους, που ανέθρεψαν παιδιά και κατέβαλαν φόρους στο κράτος, προσδοκούν να βιώσουν το γήρας τους με γαλήνιο και αξιοπρεπή τρόπο. Δυστυχώς, δεν προδιαγράφεται η υλοποίηση όλων αυτών των εύλογων προσδοκιών. Τούτο έγινε αισθητό κατά τη διάρκεια της οικονομικής κρίσης ειδικότερα στους πολίτες της Ευρώπης. Μολονότι σημειώθηκε αύξηση των τιμών, δεν ακολούθησαν την ίδια πορεία και οι συνταξιοδοτικές παροχές, και εντάθηκαν οι ανησυχίες σχετικά με την ασφάλεια των αποταμιεύσεων γήρατος, ενώ αυξήθηκε και ο αριθμός των ηλικιωμένων γονέων που καλούνται να στηρίξουν τα παιδιά τους που χάνουν την εργασία τους. Σε ορισμένες χώρες, όπως στη γενέτειρά μου, τη Λιθουανία, για παράδειγμα, οι συνταξιούχοι πλήττονται και από την κυβέρνηση, καθόσον έχουν επιβληθεί περικοπές στις συνταξιοδοτικές παροχές και επιδόματα. Επί του παρόντος, συζητείται εντόνως η νέα πρόταση της Επιτροπής σχετικά με το ενδεχόμενο παράτασης της ηλικίας συνταξιοδότησης. Εκείνο, ωστόσο, που με προβληματίζει περισσότερο είναι το γεγονός ότι δεν προτείνεται καμία λύση επί του τρόπου διασφάλισης της απασχόλησης για τα άτομα μεγαλύτερης ηλικίας. Σε περίπτωση παράτασης του χρόνου συνταξιοδότησης, εκατομμύρια άνεργοι ηλικίας κάτω του ορίου συνταξιοδότησης ενδέχεται να καταλήξουν εγκλωβισμένοι σε συνθήκες φτώχειας. Δεν έχει ληφθεί δεόντως υπόψη το ερώτημα εάν η υγεία των ατόμων θα τους επιτρέπει να εργάζονται επί μακρότερο. Περαιτέρω, οφείλουμε επίσης να λάβουμε υπόψη το γεγονός ότι οι γυναίκες αποδέχονται χαμηλότερα αμειβόμενες θέσεις εργασίας από ό,τι οι άνδρες, και αυτό οφείλεται στην τεκνοποίηση, τη μητρότητα και την ανάληψη ευθυνών για τη φροντίδα ανηλίκων και μελών της οικογένειας με αναπηρία, γεγονός το οποίο συνεπάγεται απώλεια των ασφαλιστικών τους αποζημιώσεων, και, εντέλει, καταβολή μικρότερων συνταξιοδοτικών παροχών. Κατά συνέπεια, αμέσως μετά την αξιολόγηση της ταχείας γήρανσης του πληθυσμού της Ευρώπης, απευθύνω έκκληση στην Επιτροπή και το Συμβούλιο να βρουν άλλα μέσα διασφάλισης φυσιολογικών συνθηκών διαβίωσης για τους σημερινούς και τους μελλοντικούς συνταξιούχους.
<SPEAKER ID="265" NAME="Filiz Hakaeva Hyusmenova" AFFILIATION="ALDE">
(BG) Κύριε Πρόεδρε, κυρίες και κύριοι, η σημερινή ημερομηνία, 10η Νοεμβρίου, σηματοδοτεί δύο γεγονότα στη Βουλγαρία. Πριν από είκοσι ένα έτη, την επαύριον της πτώσης του Τείχους του Βερολίνου, το κομμουνιστικό καθεστώς κατέρρευσε υπό τον ήχο των συνθημάτων "Γκλάσνοστ, ελευθερία, δημοκρατία". Δεν είναι τυχαίο το γεγονός ότι η ίδια ημερομηνία εορτάζεται επίσης ως ""μέρα ελευθερίας του λόγου" στη Βουλγαρία. Λαμβάνουν χώρα εξελίξεις οι οποίες παρέχουν υλικό για σκέψη, όσον αφορά τόσο τον ολοκληρωτισμό, ο οποίος αισιοδοξώ ότι έχει εγκαταλείψει διά παντός τη χώρα μας, όσο και μία άλλη σύγχρονη μάστιγα - την τρομοκρατία, η παρουσία της οποίας καθίσταται ολοένα εντονότερη.
<P>
Είναι εξοπλισμένη η δημοκρατία με μηχανισμούς για την αντιμετώπιση τέτοιων επιθέσεων; Μπορούμε να καταπολεμήσουμε την τρομοκρατία χωρίς να απαρνηθούμε τις δημοκρατικές αρχές ή να περιορίσουμε τα ανθρώπινα δικαιώματα και την ελευθερία των μέσων ενημέρωσης;
<P>
" απάντηση των Φιλελευθέρων είναι καταφατική, μόνον όμως υπό την προϋπόθεση ότι θα συνδέσουμε τα περιφερειακά και εθνικά δίκτυα με ένα ευρωπαϊκό σύστημα το οποίο θα στηρίζει τη λήψη προληπτικών μέτρων, την έγκαιρη προειδοποίηση και την άμεση αντίδραση.
<SPEAKER ID="266" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, στην τελευταία σύνοδο της Ολομέλειας είχα προειδοποιήσει ότι θα μπορούσε να συμβεί, και πράγματι συνέβη: η διά βίας αποξήλωση ενός καταυλισμού στην πόλη El Aaiun της Σαχάρας, ο απολογισμός της οποίας ανέρχεται μέχρι στιγμής σε 19 θανάτους, 700 και πλέον τραυματίες και περισσότερους από 150 αγνοούμενους.
<P>
Τι δηλώνουν η Ευρωπαϊκή Επιτροπή και οι ευρωπαϊκές κυβερνήσεις, υπό την ηγεσία της ισπανικής κυβέρνησης; Απευθύνουν έκκληση για ηρεμία σε αμφότερες τις πλευρές· δηλώνουν ότι πρόκειται για εξαιρετικά σύνθετο ζήτημα, ότι δεν πρέπει να αναμειχθούμε, και ότι πρέπει να προστατεύσουμε τα ευρωπαϊκά συμφέροντα στο Μαρόκο.
<P>
" απάντησή μου είναι "όχι", βαρόνη Ashton∙ "όχι", κυρία Jiménez∙ "όχι", κύριε Kouchner: η καταπίεση και η δολοφονία δεν είναι σύνθετα ζητήματα. Είναι απολύτως σαφή ζητήματα, όπως απολύτως σαφής είναι και η απάντηση και η θέση που πρέπει να λάβουμε ως αντίδραση σε αυτά: απερίφραστη απόρριψη, καταδίκη και απαίτηση ανάληψης ευθύνης εκ μέρους του μαροκινού καθεστώτος.
<P>
Έως ότου συμβεί αυτό, πρέπει να διακόψουμε τις διμερείς εμπορικές συναλλαγές και τα προνόμια του Μαρόκου σε σχέση με την Ευρωπαϊκή Ένωση. Όχι άλλα "παζάρια" επί των ανθρωπίνων δικαιωμάτων.
<SPEAKER ID="267" NAME="Marek Henryk Migalski" AFFILIATION="ECR">
(PL) Κύριε Πρόεδρε, χαίρομαι που η κ. Επίτροπος παρίσταται ακόμα στη συζήτηση, και θα ήθελα να επωφεληθώ της παρουσίας της, διότι το παρόν ζήτημα εμπίπτει και στο πεδίο αρμοδιοτήτων της κ. Malmström. Γνωρίζω ότι είναι πλέον η τρίτη φορά που θίγεται, αλλά πρόκειται για λίαν σοβαρό ζήτημα, επομένως, θα ήθελα να αναφέρω ότι τη νύκτα της 5ης προς 6η Νοεμβρίου, ο Oleg Kashin, δημοσιογράφος που εργαζόταν για τη ρωσική εφημερίδα Kommersant, έπεσε θύμα άγριου ξυλοδαρμού έξω από το σπίτι του στη Μόσχα - είμαι βέβαιος ότι είστε ενήμερη σχετικά, κυρία Επίτροπε. Διακομίσθηκε στο νοσοκομείο με σπασμένα κάτω άκρα, κατακρεουργημένη σιαγόνα, βαριά κακοποιημένα δάκτυλα και κάταγμα στο κρανίο.
<P>
Δεν είναι η πρώτη φορά που λαμβάνει χώρα τέτοιο συμβάν στις χώρες που βρίσκονται κατά μήκος των ανατολικών συνόρων μας. Σήμερα, διάβασα μία συνέντευξη ενός από τους πλέον επιφανείς αναλυτές επί των ρωσικών υποθέσεων στην Πολωνία, στην οποία δηλώνει ότι, κατά την τελευταία δεκαετία, έχουν σκοτωθεί 300 δημοσιογράφοι στη Ρωσική Ομοσπονδία. Τούτο είναι άκρως ανησυχητικό, διότι το ζήτημα της ελευθερίας του λόγου και των πολιτικών ελευθεριών συνιστά ένα από τα σημαντικότερα στοιχεία που μας θεσμοθετούν ως Ευρωπαϊκή Ένωση. Ως εκ τούτου, θα ήθελα να ζητήσω μετ' επιτάσεως, στο πλαίσιο των συνομιλιών μας με τους ρώσους φίλους μας, να επισημαίνουμε, σε κάθε δυνατή ευκαιρία, ότι δεν πρέπει να συμβαίνουν επεισόδια αυτού του είδους, διότι καθιστούν τον μεταξύ μας διάλογο δύσκολο, ακόμα δε και αδύνατο.
<SPEAKER ID="268" NAME="João Ferreira" AFFILIATION="GUE/NGL">
(PT) Θα ήθελα να επιστήσω την προσοχή σας στην απελπιστική κατάσταση που επικρατεί στη Δυτική Σαχάρα. Χιλιάδες Σαχραουί έχουν στήσει καταυλισμούς στα περίχωρα ορισμένων μεγάλων πόλεων της επικράτειας, ως ένδειξη διαμαρτυρίας κατά των συνθηκών στις οποίες είναι αναγκασμένοι να ζουν και των διαφόρων μορφών καταπίεσης που υφίστανται, καθώς και για να ζητήσουν τη διεξαγωγή δημοψηφίσματος για την κατοχύρωση του δικαιώματός τους στην αυτοδιάθεση.
<P>
Οι βίαιες ενέργειες των μαροκινών αστυνομικών και στρατιωτικών δυνάμεων αυτήν την εβδομάδα, οι οποίες στόχευαν στην αποξήλωση των εν λόγω καταυλισμών, οδήγησαν σε απροσδιόριστο αριθμό συλλήψεων, σε εκατοντάδες τραυματισμένους και αγνοούμενους και, δυστυχώς, και σε θανάτους. Πέραν αυτών των πράξεων, διαπιστώθηκε επίσης ο ταπεινωτικός τρόπος με τον οποίο πολίτες των κρατών μελών της ΕΕ παρεμποδίστηκαν να επισκεφθούν τη Δυτική Σαχάρα σε ένδειξη αλληλεγγύης. Οι μαροκινές αρχές εξεδίωξαν τους πολίτες αυτούς, μεταξύ των οποίων ένας βουλευτής του παρόντος Κοινοβουλίου, ο πρόεδρος της Παγκόσμιας Ομοσπονδίας Δημοκρατικών Νεολαιών, καθώς και διάφοροι δημοσιογράφοι και μέλη μη κυβερνητικών οργανώσεων.
<P>
" σιωπή ή οι διφορούμενες δηλώσεις εκ μέρους της ΕΕ και ορισμένων εκ των ηγετών της σχετικά με την εν λόγω κατάσταση είναι επονείδιστες και θλιβερές. Πρόκειται εξίσου για σιωπή συνενοχής με μια χώρα η οποία επωφελείται από το προηγμένο καθεστώς που της έχει εκχωρηθεί από την ΕΕ. Αυτή η σιωπή και η συνενοχή είναι απαράδεκτες, και θα θέλαμε να τις καταδικάσουμε εντόνως ενώπιον του παρόντος Σώματος.
<SPEAKER ID="269" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, θα ήθελα απλώς να επιστήσω την προσοχή του Προέδρου του Ευρωπαϊκού Κοινοβουλίου σε μία απόφαση που εκδόθηκε προ ολίγων ημερών. Πρόκειται για ζήτημα που εμπίπτει αδιαμφισβήτητα στο πεδίο αρμοδιοτήτων της κ. Επιτρόπου, στην οποία απευθύνω τους χαιρετισμούς μου.
<P>
Κατά την άποψή μου, πρόκειται για πολύ σοβαρή απόφαση, διότι θέτει εν αμφιβόλω το περιεχόμενο μίας πολύ σημαντικής οδηγίας της Ευρωπαϊκής Ένωσης για την τρομοκρατία. Στην πραγματικότητα, φρονώ ότι δεν είναι δυνατόν να συνταχθούμε υπέρ μίας ευρείας στάσης για την προστασία των πολιτών, βάσει της οποίας ζητείται το δικαίωμα χορήγησης ασύλου και το δικαίωμα αναγνώρισης του καθεστώτος πρόσφυγα σε όσους ανήκουν σε τρομοκρατικές οργανώσεις.
<P>
Εάν καταστεί αποδεκτή αυτή η αρχή, όπως συνέβη στην περίπτωση της εν λόγω σοβαρότατης απόφασης του Ευρωπαϊκού Δικαστηρίου, παρέχουμε σε πολλούς τρομοκράτες τη δυνατότητα να επωφελούνται από ένα καθεστώς προστασίας το οποίο δεν τους αξίζει. Έχουν σκοτωθεί πάρα πολλοί άνθρωποι στην Ευρώπη από τρομοκρατικές επιθέσεις για να επιτρέψουμε αυτήν την κατάσταση. Ως εκ τούτου, ζητώ μετ' επιτάσεως από την Επιτροπή να τροποποιήσει την οδηγία, ούτως ώστε να αποφευχθούν διασταλτικές και ανάρμοστες ερμηνείες της δήλωσης στην οποία ορθώς έχει προβεί η Ευρωπαϊκή Ένωση στον τομέα της καταπολέμησης της τρομοκρατίας.
<SPEAKER ID="270" NAME="Nicole Sinclaire" AFFILIATION="NI">
(EN) Κύριε Πρόεδρε, τον προηγούμενο μήνα στο Στρασβούργο, το Κοινοβούλιο υπερψήφισε την αύξηση του προϋπολογισμού της ΕΕ κατά 5,9%. Στην εν λόγω αύξηση συμπεριλαμβανόταν πρόσθετο ποσό 2 εκατομμυρίων ευρώ για έξοδα παραστάσεως, με στόχο τη στήριξη του πολυτελέστατου τρόπου λειτουργίας στον οποίο έχει εθιστεί πλέον το παρόν Σώμα. Θεώρησα προσβλητικό τον τρόπο με τον οποίο οι συνάδελφοι επιδοκίμασαν εαυτόν στο πλαίσιο της οικονομικής κρίσης.
<P>
Σήμερα, τα θύματα της κρίσης από την εκλογική μου περιφέρεια West Midlands της Βρετανίας προβάλλουν αντίσταση. Φοιτητές και καθηγητές πανεπιστημίων κατέβηκαν στους δρόμους του Λονδίνου εκφράζοντας τις ανησυχίες τους και, μολονότι αποδοκιμάζω τις πράξεις κάποιων, στην πλειονότητά τους τούς επικροτώ. Οι φοιτητές θα υποστούν ισχυρό πλήγμα από τη δέσμη των μέτρων λιτότητας: αναμένεται να τριπλασιαστούν τα πανεπιστημιακά δίδακτρα, καταργούνται μαθήματα, μειώνονται θέσεις και πρόκειται να ασκηθούν εντεινόμενες πιέσεις επί των υποδομών. Καταπνίγονται τα αυριανά ταλέντα, στα οποία βασιζόμαστε για το μέλλον μας, και θα υποφέρει περισσότερο η νεότερη γενιά. Κύριε Πρόεδρε, επιτρέψτε μου να ολοκληρώσω με μία προειδοποίηση: η αλαζονεία σας θα οδηγήσει σε πολύ μεγαλύτερο αριθμό ατόμων στους δρόμους, καθώς και σε πολύ μεγαλύτερο αριθμό ανθρώπων που διαμαρτύρονται κατά αυτού του αποτυχημένου κοινωνικού εγχειρήματος. Απολαύστε την πολυτέλειά σας, κυρίες και κύριοι.
<SPEAKER ID="271" NAME="Elena Băsescu" AFFILIATION="PPE">
(RO) Στη διάσκεψη κορυφής για τον Δούναβη, η οποία πραγματοποιήθηκε στο Βουκουρέστι στις 8 Νοεμβρίου, έλαβαν μέρος οι 14 αντιπροσωπείες των χωρών που συμμετέχουν στη στρατηγική για τον Δούναβη, συμπεριλαμβανομένης της Δημοκρατίας της Μολδαβίας, γεγονός το οποίο της παρείχε τη δυνατότητα να προσεγγίσει ακόμα περισσότερο την Ευρωπαϊκή Ένωση. " διάσκεψη διεξήχθη σε κατάλληλη συγκυρία, καθόσον το καταστατικό της στρατηγικής θα εγκριθεί έως το τέλος του έτους και η στρατηγική αυτή καθαυτή θα εφαρμοσθεί το 2011. " βασική επιτυχία της διάσκεψης ήταν η δέσμευση που ανέλαβε η Ευρωπαϊκή Επιτροπή, εκπροσωπούμενη από τον Πρόεδρο Barroso, υπέρ της στήριξης συγκεκριμένου σχεδίου, με τη διάθεση χρηματοδότησης ύψους 95 δισεκατομμυρίων ευρώ. Επιπλέον, θα είναι δυνατή η άντληση πρόσθετων πόρων από την ΕΤΕπ και την ΕΤΑΑ.
<P>
Θα ήθελα να σας υπενθυμίσω ότι, ως συνεμπνευστής της ιδέας σχετικά με τη θέσπιση ευρωπαϊκής στρατηγικής για την περιοχή του Δούναβη το 2008, η Ρουμανία στηρίζει σε σταθερή βάση την εφαρμογή της εν λόγω πρωτοβουλίας. " ταχύτερη δυνατή εφαρμογή της θα συμβάλει στην αναζωογόνηση της κοινωνικής και οικονομικής κατάστασης των χωρών που βρίσκονται στα νότια της Ρουμανίας και έχουν κοινό σύνορο τον Δούναβη.
<SPEAKER ID="272" NAME="María Muñiz De Urquiza" AFFILIATION="S&amp;D">
(ES) Κύριε Πρόεδρε, εξ ονόματος της ισπανικής αντιπροσωπείας της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, θα ήθελα να διατυπώσω τις βαθύτατες ανησυχίες μας σχετικά με το κύμα βίας που έχει ξεσπάσει στο Μαρόκο και τη Σαχάρα.
<P>
Τασσόμαστε σθεναρά υπέρ της επικράτησης του σεβασμού των ανθρωπίνων δικαιωμάτων και εκφράζουμε τη λύπη μας για τους θανάτους που σημειώθηκαν, τόσο από την πλευρά του Μαρόκου όσο και από την πλευρά της Σαχάρας. Οι πληροφορίες όσον αφορά την κατάσταση που επικρατεί είναι συγκεχυμένες. Για τον λόγο αυτόν, επικροτούμε το γεγονός ότι πρόκειται να κινηθεί έρευνα από το Μαρόκο και, ασφαλώς, συνηγορούμε υπέρ της πολιτικής για τη διαφάνεια της πληροφόρησης.
<P>
" στρατηγική σημασία που έχει για την Ευρώπη το Μαρόκο απαιτεί από την Ευρωπαϊκή Ένωση, ως οργανισμό, να συμβάλει στις διεθνείς προσπάθειες για τη διευκόλυνση του διαλόγου, στον οποίο συμμετέχουν αρκετά κράτη μέλη, συμπεριλαμβανομένης της Ισπανίας. Επικροτούμε το γεγονός ότι, παρά τη σοβαρότητα των γεγονότων, έχει διατηρηθεί μέχρι στιγμής ο διάλογος μεταξύ των μερών και προγραμματίζονται νέοι γύροι διαπραγματεύσεων.
<P>
Κυρίες και κύριοι, η εν λόγω διαμάχη συνεχίζεται επί τριάντα έτη και πρέπει να τερματιστεί το συντομότερο δυνατόν, με την εξεύρεση λύσης η οποία θα είναι αμοιβαίως αποδεκτή από τα ενεχόμενα μέρη, στο πλαίσιο του Οργανισμού "νωμένων Εθνών, ο οποίος, από κοινού με τη μαροκινή κυβέρνηση, τον λαό της Σαχάρας και τους εκπροσώπους του, συνιστά τον μοναδικό οργανισμό που έχει τη νομιμότητα να προτείνει μία τέτοια λύση.
<SPEAKER ID="273" NAME="Zbigniew Ziobro" AFFILIATION="ECR">
(PL) Κύριε Πρόεδρε, το Ευρωπαϊκό Κοινοβούλιο έχει λάβει θέση υπερασπιζόμενο τα θεμελιώδη ανθρώπινα δικαιώματα, τις ατομικές ελευθερίες και τις πολιτικές ελευθερίες σε πολλές περιπτώσεις. Για τον λόγο αυτόν, εξεπλάγην ιδιαιτέρως διαπιστώνοντας το γεγονός ότι, κατά την τελευταία περίοδο συνόδου στο Στρασβούργο, το Ευρωπαϊκό Κοινοβούλιο δεν έλαβε, δυστυχώς, θέση επί των επικείμενων τοπικών εκλογών στην Ουκρανία, παρά τις σοβαρότατες ενδείξεις και τις αξιόπιστες πληροφορίες από έγκυρες πηγές ότι ελάμβαναν χώρα πολυάριθμες ατασθαλίες, με παρενόχληση της αντιπολίτευσης και περιορισμούς επί των δικαιωμάτων των δημοσιογράφων να επικοινωνούν ελεύθερα με την ουκρανική κοινωνία, η οποία τελεί υπό την κυβέρνηση του Κόμματος των Περιφερειών.
<P>
Με μεγαλύτερη δε έκπληξη διαπίστωσα το γεγονός ότι η λήψη της απόφασης αυτής αναβλήθηκε εκ νέου και δεν θα τεθεί σε ψηφοφορία αύριο. " εν λόγω κατάσταση είναι εξαιρετικά ανησυχητική και χρήζει διευκρινίσεων. Αληθεύει ότι ορισμένοι εκπρόσωποι του Ευρωπαϊκού Κοινοβουλίου αναφέρονται με επιδοκιμαστικά σχόλια στις εκλογές, οι οποίες έχουν πλέον διεξαχθεί, ενώ τόσο το Υπουργείο Εξωτερικών των "νωμένων Πολιτειών όσο και η κ. Ashton επισημαίνουν τις πολυάριθμες ατασθαλίες που παρατηρήθηκαν κατά τη διάρκεια των εκλογών και την παραβίαση του εκλογικού νόμου; Το συγκεκριμένο ζήτημα χρήζει διευκρινίσεων.
<SPEAKER ID="274" NAME="Eduard Kukan" AFFILIATION="PPE">
(SK) Με χαροποιεί το γεγονός ότι, στη στρατηγική της για τα έτη 2010 και 2011, η Ευρωπαϊκή Επιτροπή επιβεβαίωσε εχθές ότι η άσκηση επεκτατικής πολιτικής αποτελεί τη βέλτιστη στρατηγική για την περιοχή των Δυτικών Βαλκανίων. Επιβεβαίωσε επίσης ότι θα συνεχίσει να τηρεί τις δεσμεύσεις της στην περιοχή, με την προϋπόθεση ότι οι χώρες της περιοχής θα εντείνουν τις προσπάθειές τους στο πλαίσιο της διαδικασίας ολοκλήρωσης.
<P>
Θα ήθελα να επικροτήσω ορισμένα από τα θετικά βήματα που πραγματοποιήθηκαν κατά το προηγούμενο έτος, για παράδειγμα, την κατάργηση του καθεστώτος θεωρήσεων για την πλειονότητα των κατοίκων της περιοχής, την πρόοδο που έχει σημειώσει το Μαυροβούνιο, για το οποίο έχει κατακυρωθεί η πρόταση χορήγησης καθεστώτος υποψήφιας προς ένταξη χώρας, καθώς και τη θετική πορεία των συνομιλιών μεταξύ της Ευρωπαϊκής Ένωσης και της Σερβίας, για την οποία έχει υποβληθεί σύσταση γνωμοδότησης.
<P>
Μολαταύτα, οι προκλήσεις παραμένουν και θα πρέπει να αντιμετωπισθούν. Μεταξύ αυτών συγκαταλέγονται η έναρξη διαλόγου μεταξύ της Σερβίας και του Κοσσυφοπεδίου -ο οποίος αναμένεται να επιφέρει μεγαλύτερη σταθερότητα στην περιοχή, αλλά και την εξεύρεση λύσης το συντομότερο δυνατόν όσον αφορά το ζήτημα της ονομασίας της Μακεδονίας-, διαδικασία η οποία βρίσκεται ήδη επί μακρόν σε εξέλιξη, το ζήτημα της επίτευξης συναίνεσης επί ενός οράματος και μίας νέας προσέγγισης όσον αφορά τη Βοσνία-Ερζεγοβίνη και η έναρξη ελευθέρωσης του καθεστώτος θεωρήσεων για το Κοσσυφοπέδιο.
<P>
Σε όλα τα ανωτέρω ζητήματα κρίνεται απαραίτητη η ύπαρξη μίας σαφούς στρατηγικής και προοπτικής, οι οποίες θα επιτρέψουν στη συγκεκριμένη περιοχή να προσεγγίσει περισσότερο την Ευρωπαϊκή Ένωση. Τούτο δεν είναι μόνο προς το συμφέρον της περιοχής, αλλά και προς το δικό μας συμφέρον.
<SPEAKER ID="275" NAME="Guido Milana" AFFILIATION="S&amp;D">
(IT) Κύριε Πρόεδρε, κυρίες και κύριοι, προ τριακονταετίας, το Μαρόκο αρνείτο επί σειρά ετών ότι βρισκόταν σε εμπόλεμη κατάσταση με τον λαό των Σαχραουί και, σήμερα, εξακολουθεί να αρνείται ότι ο ίδιος λαός τελεί υπό καθεστώς δυσανάλογης καταπίεσης. Πλην όμως, στη Δυτική Σαχάρα πεθαίνουν και τραυματίζονται άνθρωποι που ανήκουν σε έναν πληθυσμό, ο οποίος διεκδικεί απλώς το δικαίωμά του να ζήσει ελεύθερα στη δική του γη.
<P>
Το Μαρόκο έχει προβεί σε εκτεταμένο κλείσιμο των συνόρων του για οιονδήποτε δυνητικό μάρτυρα αυτών των γεγονότων. Δεν επιτρέπεται καμία πληροφόρηση, ούτε η είσοδος σε βουλευτές κοινοβουλίων. Έχει δε απαγορευθεί η είσοδος σε βουλευτή του γαλλικού κοινοβουλίου, καθώς και στον δικό μας συνάδελφο, κ. Meyer. " Ευρώπη παραμένει παθητικός θεατής. " Ευρωπαϊκή Επιτροπή δεν παρέχει καμία ενημέρωση για το εν λόγω θέμα, γεγονός το οποίο μας καθιστά εξαρτώμενους από τη διαμεσολάβηση των "νωμένων Εθνών, η οποία συνεχίζει να αποτυγχάνει, όπως συμβαίνει κατά τα τελευταία 30 χρόνια. " βαρόνη Ashton, η οποία είναι αρμόδια για θέματα εξωτερικής πολιτικής, δεν έχει λάβει θέση επί του θέματος. Πρέπει να αντιδράσουμε μέσω της θέσης που θα λάβει το Κοινοβούλιο. Πρέπει να αντιδράσουμε κατά του Μαρόκου, περιστέλλοντας όλες τις πρωτοβουλίες σχετικά με τις εμπορικές συμφωνίες, ξεκινώντας από την ανανέωση των αλιευτικών συμφωνιών.
<SPEAKER ID="276" NAME="Petru Constantin Luhan" AFFILIATION="PPE">
(RO) Στο επίκεντρο του ενδιαφέροντος τέθηκαν πρόσφατα ζωτικής σημασίας στοιχεία όσον αφορά την Ευρωπαϊκή Ένωση της καινοτομίας. Πιστεύω ότι είναι πλέον καιρός να υποστηρίξουμε μέτρα τα οποία θα μας επιτρέψουν να φέρουμε εις πέρας, σε ευρωπαϊκό επίπεδο, τις δράσεις που περιγράφονται στην πρωτοβουλία της Επιτροπής.
<P>
" ανάπτυξη εταιρικών σχέσεων είναι καίριας σημασίας. Εντούτοις, δεν πρέπει να παραβλέψουμε το γεγονός ότι, στο πλαίσιο της προσεχούς περιόδου προγραμματισμού, θα πρέπει πλέον να ξεκινήσουμε τις συζητήσεις σε περιφερειακό επίπεδο, ούτως ώστε να καθιερωθούν εταιρικές σχέσεις, όχι μόνο σε τοπικό και περιφερειακό επίπεδο, αλλά και σε εθνικό ή υπερεθνικό επίπεδο. Ομοίως, μπορούμε να πούμε ότι ο ευρύς διάλογος επί των τρόπων επίτευξης της εν λόγω ανάπτυξης κατά την προσεχή περίοδο πρέπει να συμπεριλαμβάνεται στο θεματολόγιο κάθε περιφέρειας. Θεωρώ καθοριστικής σημασίας τον διάλογο μεταξύ όλων των αρμόδιων παραγόντων για τον προσδιορισμό της προστιθέμενης αξίας σε κάθε περιφέρεια και των τύπων καινοτόμων δράσεων προς εφαρμογή. Καλώ τις τοπικές και περιφερειακές αρχές να συστρατευθούν υπέρ της δημιουργίας εταιρικών σχέσεων, ούτως ώστε να καταστεί ο προγραμματισμός όσο το δυνατόν ρεαλιστικότερος και εγγύτερος προς τις ανάγκες και τις προσδοκίες των περιφερειών.
<SPEAKER ID="277" NAME="Elisabeth Köstinger" AFFILIATION="PPE">
(DE) Κύριε Πρόεδρε, αύριο ξεκινά στη Σεούλ η σύνοδος κορυφής της ομάδας G20. Μεταξύ των θεμάτων που θα συζητηθούν στο πλαίσιο της εν λόγω συνόδου κορυφής περιλαμβάνεται και ένα θέμα ιδιαίτερης σημασίας: ο περιορισμός στις εξαγωγές σπάνιων γαιών της Λαϊκής Δημοκρατίας της Κίνας. " Κίνα ελέγχει το 95% της εξόρυξης σπάνιων γαιών, οι οποίες είναι απολύτως απαραίτητες για την ευρωπαϊκή βιομηχανία. Οι πλέον πληττόμενοι τομείς είναι εκείνοι που απαιτούν υψηλό επίπεδο γνώσεων και άπτονται της ανάπτυξης νέων τεχνολογιών. Το γεγονός ότι οι μικρομεσαίες ευρωπαϊκές επιχειρήσεις τίθενται σε σοβαρό κίνδυνο συνεπεία των τεχνητών φραγμών στην προσφορά συνιστά σοβαρό πρόβλημα. Ο Ευρωπαϊκός Οικονομικός Χώρος είναι παγκοσμίως γνωστός για την τεχνολογική του εμπειρογνωμοσύνη. " ανοχή έναντι παρεμβολών στον συγκεκριμένο χώρο είναι απαράδεκτη.
<P>
Ως εκ τούτου, καλώ τους εκπροσώπους της Ευρωπαϊκής Ένωσης, καθώς και τα λοιπά πληττόμενα κράτη, όπως οι "νωμένες Πολιτείες και η Ιαπωνία, να εκφράσουν ευθαρσώς την αντίθεσή τους προς τον εμπορικό δεσποτισμό της Κίνας στη σύνοδο κορυφής της ομάδας G20. Πρέπει να βρεθεί λύση εν προκειμένω το συντομότερο δυνατόν.
<SPEAKER ID="278" NAME="Silvia-Adriana Ţicău" AFFILIATION="S&amp;D">
(RO) Ο πληθυσμός της ΕΕ γηράσκει, ενώ παρατηρείται πτώση του ποσοστού των εργαζόμενων ατόμων επί του συνολικού πληθυσμού. " οικονομική κρίση έχει συμβάλει στην αύξηση του ποσοστού ανεργίας στο 10%. Ενόψει της εν λόγω κατάστασης, η ΕΕ και τα κράτη μέλη πρέπει να εγκρίνουν μέτρα για τη διασφάλιση της βιωσιμότητας των συνταξιοδοτικών τους συστημάτων. " μεταρρύθμιση των συνταξιοδοτικών συστημάτων πρέπει να προσφέρει λύσεις επί της παροχής εγγυήσεων ελάχιστου εισοδήματος στους συνταξιούχους για την εξασφάλιση αξιοπρεπούς επιπέδου διαβίωσης.
<P>
Παρά την παράταση του προσδόκιμου ζωής του πληθυσμού, η λύση δεν έγκειται στην αύξηση του υποχρεωτικού ορίου ηλικίας για τη συνταξιοδότηση. Τα άτομα μεγαλύτερης ηλικίας που δύνανται και επιθυμούν να παραμείνουν ενεργά στην αγορά εργασίας μπορούν να εξακολουθήσουν να συνεισφέρουν στην ανάπτυξη της κοινωνίας, χωρίς, ωστόσο, να αισθάνονται υποχρεωμένα να το πράξουν. Ταυτόχρονα, εξαιτίας της οικονομικής κρίσης και της μετεγκατάστασης του ευρωπαϊκού βιομηχανικού κλάδου σε τρίτες χώρες, έχει μειωθεί ο αριθμός των θέσεων απασχόλησης και τα άτομα που είναι ικανά να εργαστούν, αλλά αδυνατούν να βρουν σταθερή εργασία, αντιμετωπίζουν προβλήματα συμπλήρωσης της ελάχιστης απαιτούμενης περιόδου εισφορών στα δημόσια συνταξιοδοτικά συστήματα. Θα ήθελα να επισημάνω ότι η παράταση της ηλικίας συνταξιοδότησης θα οδηγήσει σε αύξηση της ανεργίας των νέων.
<SPEAKER ID="279" NAME="Miroslav Mikolášik" AFFILIATION="PPE">
(SK) " επισήμανση των τροφίμων συνιστά έναν θεματικό τομέα ο οποίος αποδεικνύει ότι οι πολίτες παρακολουθούν τις δραστηριότητες της Ευρώπης, τις συζητήσεις της, καθώς και τον βαθμό στον οποίο τους επηρεάζει. Από αξιόπιστες αναφορές γνωρίζω ότι, κατά την εβδομάδα από την 25η έως την 27η Οκτωβρίου, οι πολίτες στη Σλοβακία όχι μόνο επέδειξαν ενδιαφέρον για το γεγονός ότι εγκρίναμε την έκθεση της συναδέλφου κ. Renate Sommer, σε πρώτη ανάγνωση, αλλά δημιούργησαν τόσο ισχυρό συνεργικό αντίκτυπο, ώστε φοιτητές από το πανεπιστήμιο της πόλης Nitra, ο κλάδος των γεωργικών τροφίμων και τα μέσα ενημέρωσης, καθώς και το ευρύτερο κοινό συμμετείχαν εξαιρετικά ενεργά στις εν λόγω συζητήσεις, διοργανώνοντας εργαστήρια και διαγωνισμούς, ενώ νέοι άνθρωποι έλαβαν μέρος σε μία συζήτηση, στην οποία δόθηκε -οφείλω να δηλώσω- περαιτέρω ώθηση μέσω της συμμετοχής της ίδιας της εισηγήτριας κ. Renate Sommer, ενώ στη διαδικασία έλαβαν εξίσου ενεργά μέρος και οι τρεις βουλευτές του ΕΚ από τη Σλοβακία.
<P>
Με την παρατήρηση αυτή θα ήθελα απλώς να επισημάνω ότι το Ευρωπαϊκό Κοινοβούλιο και οι βουλευτές του ΕΚ μπορούν επίσης να συμμετέχουν σε ενδιαφέροντα θέματα τα οποία επηρεάζουν άμεσα τη δημοκρατία, και ότι δεν μπορούμε να επικρίνουμε επί μονίμου βάσεως οτιδήποτε συζητούμε στο παρόν Σώμα, καθώς και ότι δεν επιλύουμε προβλήματα τα οποία είναι αποκομμένα από την πραγματικότητα. Σε αυτό το πλαίσιο, θα ήθελα επίσης να επικροτήσω τις δραστηριότητες του Γραφείου του Ευρωπαϊκού Κοινοβουλίου στη Σλοβακία, το οποίο επιτέλεσε εξαίρετο έργο διοργανώνοντας τη συγκεκριμένη εκδήλωση.
<SPEAKER ID="280" NAME="Seán Kelly" AFFILIATION="PPE">
(EN) Κύριε Πρόεδρε, θα ήθελα για μία ακόμα φορά να επιστήσω την προσοχή στην υπόθεση της Sakineh Mohammadi-Ashtiani. Όπως ενδεχομένως γνωρίζετε, επρόκειτο να εκτελεσθεί διά λιθοβολισμού από τις ιρανικές αρχές τον Ιούλιο για κατ' ισχυρισμόν μοιχεία, αλλά μετά από ψήφισμα του παρόντος Κοινοβουλίου, στο οποίο πολλοί φόρεσαν μπλουζάκια με το σύνθημα "Λευτεριά στη Sakineh", και συνεπεία της διεθνούς κατακραυγής, η ποινή αυτή μετριάστηκε.
<P>
Μετριάστηκε, αλλά δεν ακυρώθηκε. Απεναντίας, μετατράπηκε σε εκτέλεση διά απαγχονισμού για κατ' ισχυρισμόν δολοφονία. " εκτέλεση προγραμματίστηκε για την 3η Νοεμβρίου, αλλά αναβλήθηκε εκ νέου, συνεπεία διεθνών αναφορών, οι οποίες συνοδεύονταν από 270.000 ηλεκτρονικές υπογραφές, αλλά και διαβημάτων εκ μέρους διαφόρων αρχών ανά τον κόσμο, ιδίως δε από τον γάλλο πρόεδρο, κ. Sarkozy, ο οποίος προέβη σε προσωπικό διάβημα. Εντούτοις, οι ιρανικές αρχές εξακολουθούν να έχουν την πρόθεση να προχωρήσουν περαιτέρω και εντέλει να εκτελέσουν τη Sakineh.
<P>
Επαναλαμβάνω την έκκλησή μου προς τις ευρωπαϊκές αρχές, αφενός, να διπλασιάσουν τις προσπάθειές τους ώστε να απελευθερωθεί και να μπορέσει να λάβει άσυλο ή να κερδίσει την ελευθερία της στην πατρίδα της και, αφετέρου, να διασφαλίσουν τον τερματισμό των κρατικών δολοφονιών γυναικών και άλλων παραβιάσεων των ανθρωπίνων δικαιωμάτων στο Ιράν.
<SPEAKER ID="281" NAME="Πρόεδρος">
Οι παρεμβάσεις ενός λεπτού επί σημαντικών πολιτικών ζητημάτων ολοκληρώθηκαν.

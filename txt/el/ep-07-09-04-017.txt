<CHAPTER ID="017">
Ώρα των Ερωτήσεων (ερωτήσεις προς την Επιτροπή)
<SPEAKER ID="237" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0138/2007).
<P>
Οι ακόλουθες ερωτήσεις υποβλήθηκαν στην Επιτροπή
<P>
Πρώτο μέρος
<SPEAKER ID="238" NAME="Πρόεδρος">

<P>
Θέμα: Καταναγκαστική εργασία στην Ευρώπη
<P>
" εμπορία ανθρώπων για λόγους καταναγκαστικής εργασίας υπό συνθήκες εκμετάλλευσης έχει αυξηθεί τα τελευταία χρόνια στην ΕΕ. Τα θύματα, είτε ευρωπαίοι πολίτες είτε μετανάστες, υφίστανται νέες μορφές δουλείας. Τι μέτρα σκοπεύει να λάβει η Επιτροπή για να θέσει τέρμα στο φαινόμενο αυτό; Δεδομένου ότι αυτή η μορφή εμπορίας διευκολύνεται λόγω της αδυναμίας των κρατών μελών να εξασφαλίσουν τη συμμόρφωση των εργοδοτών με τη νομοθεσία που διέπει την εργασία και τα δικαιώματα των εργαζομένων, τι μέτρα προτίθεται να λάβει η Επιτροπή για να αντιμετωπιστεί το πρόβλημα αυτό;
<SPEAKER ID="239" NAME="Franco Frattini">
Αντιπρόεδρος της Επιτροπής. - (EN) Κυρία Πρόεδρε, η καταναγκαστική εργασία και η εμπορία ανθρώπων με σκοπό την εκμετάλλευση της εργασίας συνιστούν ωμές παραβιάσεις θεμελιωδών δικαιωμάτων, επιδιώκουμε δε αποφασιστικά την πρόληψη και καταπολέμηση τέτοιων εγκλημάτων.
<P>
Σύμφωνα με εκτιμήσεις από διεθνείς οργανισμούς εργασίας, το 2005, τουλάχιστον 12,3 εκατ. άτομα απασχολούντο υπό συνθήκες καταναγκαστικής εργασίας παγκοσμίως. Το ένα πέμπτο περίπου των ατόμων αυτών ήταν θύματα εμπορίας.
<P>
" εμπορία ανθρώπων με σκοπό την εκμετάλλευση της εργασίας είναι δραστηριότητα κυρίως του οργανωμένου εγκλήματος και εκτιμάται ότι αποφέρει 12 δισ. δολάρια ετησίως. Γνωρίζουμε επίσης ότι η εμπορία ανθρώπων εξακολουθεί να είναι έγκλημα χαμηλού ρίσκου.
<P>
" ευρωπαϊκή στρατηγική αποβλέπει στη μετατροπή αυτών των δραστηριοτήτων από έγκλημα χαμηλού ρίσκου και υψηλών απολαβών σε έγκλημα υψηλού κινδύνου και χαμηλών απολαβών. Απαιτείται μια ολοκληρωμένη στρατηγική κατά της εμπορίας ανθρώπων με σκοπό την εκμετάλλευση της εργασίας, η οποία θα περιλαμβάνει την πρόληψη, τη δίωξη, την προστασία και την παροχή συνδρομής στα θύματα.
<P>
" Επιτροπή θα αναλάβει ρόλο διαμεσολαβητή για τη δημιουργία ενός δικτύου όλων των ενδιαφερομένων και οργάνων που θα συμμετέχουν σε μια προληπτική στρατηγική· πρωτίστως, υπηρεσίες επιθεώρησης εργασίας, οργανώσεις εργοδοτών και συνδικάτα.
<P>
Όσον αφορά την πρόληψη, ο κύριος στόχος είναι να διασφαλιστεί η τήρηση της εργατικής νομοθεσίας σε όλους τους χώρους εργασίας και, ως εκ τούτου, η καταπολέμηση της παράνομης εργασίας, ιδίως σε τομείς υψηλότερου κινδύνου, όπως η γεωργία, ο οικοδομικός τομέας, η επεξεργασία τροφίμων και η οικιακή εργασία.
<P>
Έχω επίσης ταχθεί αποφασιστικά υπέρ της κατάρτισης νέας νομοθεσίας για την καταπολέμηση της εμπορίας ανθρώπων και της εκμετάλλευσης της εργασίας των μεταναστών εργαζομένων. Ένα τέτοιο παράδειγμα είναι η πρόσφατη πρόταση οδηγίας η οποία προβλέπει κυρώσεις κατά των εργοδοτών που απασχολούν παρανόμως διαμένοντες υπηκόους τρίτων χωρών. " πρόταση αυτή αποβλέπει στην πιο αποτελεσματική καταπολέμηση της εκμετάλλευσης μεταναστών εργαζομένων μέσω αποτρεπτικών διοικητικών κυρώσεων και ποινικών κυρώσεων στις πιο σοβαρές περιπτώσεις, περιλαμβανομένης της εμπορίας ανθρώπων, καθώς και όπου διαπιστώνονται εργασιακές συνθήκες ιδιαίτερα έντονης εκμετάλλευσης.
<P>
" έρευνα και δίωξη αυτών των περιπτώσεων πρέπει να καταστεί πιο αποτελεσματική. Τα όργανα επιβολής του νόμου πρέπει να εφαρμόζουν πλήρως τη νομοθεσία κατά της εμπορίας ανθρώπων με σκοπό την εκμετάλλευση της εργασίας τους, περιλαμβανομένης της νομοθεσίας συμμόρφωσης με την οδηγία πλαίσιο για την εμπορία ανθρώπων και την οδηγία για τη χορήγηση αδειών διαμονής σε θύματα εμπορίας.
<P>
Όπως δείχνουν οι εθνικές βέλτιστες πρακτικές, τα μέτρα συνδρομής των θυμάτων εμπορίας είναι κρίσιμα για την προστασία των θεμελιωδών τους δικαιωμάτων και την ταυτόχρονη προώθηση της επιτυχούς δίωξης των δραστών. " παροχή συνδρομής, καθεστώτος νόμιμης διαμονής και στήριξης για την εξεύρεση καλύτερων εναλλακτικών εργασίας και συνθηκών διαβίωσης θα εξασφαλίσουν τη συνεργασία των θυμάτων εμπορίας σε ποινικές υποθέσεις και θα διευκολύνουν την τιμωρία των δραστών.
<P>
Εν κατακλείδι, με την ευκαιρία της πρώτης ημέρας κατά της εμπορίας ανθρώπων, στις 18 του προσεχούς Οκτωβρίου, η Επιτροπή θα καταρτίσει συστάσεις προς τα κράτη μέλη, και σε συνεργασία μαζί τους, σχετικά με τον εντοπισμό και τη στήριξη των θυμάτων -πρωτίστως δε των ευάλωτων κατηγοριών, όπως τα παιδιά- βάσει στενής συνεργασίας μεταξύ των δυνάμεων της τάξης, των διωκτικών αρχών και ΜΚΟ, καθώς και άλλων παρόχων υπηρεσιών.
<SPEAKER ID="240" NAME="Silvia Ciornei" AFFILIATION="ALDE">
(RO) Κυρία Πρόεδρε, επιτρέψτε μου, παρακαλώ, να ευχαριστήσω για την απάντησή του τον κ. Frattini. Αφότου υπέβαλα την ερώτησή μου, είχα την ευκαιρία να συναντηθώ με τον κ. Επίτροπο και να συζητήσω μαζί του διάφορες πτυχές της εμπορίας ανθρώπων. Εκτιμώ βαθύτατα τη συμμετοχή της Ευρωπαϊκής Επιτροπής και του κ. Επιτρόπου προσωπικά στον αγώνα κατά του φαινομένου αυτού και χαίρομαι διότι, στις 18 Οκτωβρίου, η Ευρωπαϊκή Επιτροπή θα αναλάβει ουσιαστική δράση για τον τερματισμό του φαινομένου, περιλαμβανομένων των μέτρων που ανέφερε ο κ. Επίτροπος, ήτοι της επιβολής ποινικών κυρώσεων για σοβαρές περιπτώσεις παράνομης εργασίας.
<P>
Θέλω να ρωτήσω τον κ. Επίτροπο αν σκοπεύει, εξ ονόματος της Ευρωπαϊκής Επιτροπής, να ζητήσει από το Συμβούλιο εντολή για την υπογραφή, εξ ονόματος των Ευρωπαϊκών Κοινοτήτων, της σύμβασης του Συμβουλίου της Ευρώπης για την καταπολέμηση της εμπορίας ανθρώπων, ένα πολύ αποτελεσματικό νομικό μέσο για την καταπολέμηση της εμπορίας ανθρώπων.
<SPEAKER ID="241" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, η απάντησή μου είναι ασφαλώς καταφατική. Θα το πράξουμε, και εγώ προσωπικά θα επιδιώξω αποφασιστικά να διασφαλιστεί ότι η Ευρώπη διαδραματίζει ρόλο ισχυρού παράγοντα και πρωταγωνιστή σε όλα τα διεθνή μέσα.
<P>
Όσον αφορά το μέσο στο οποίο αναφερθήκατε, καθώς και τις υπόλοιπες συγκεκριμένες πρωτοβουλίες, η Επιτροπή δεν μπορεί αναμφίβολα, κυρίες και κύριοι, να τα κάνει όλα μόνη της. Επιθυμώ να προτείνω μια οδηγία για την ποινική τιμωρία των κερδοσκόπων, ή μάλλον των δουλεμπόρων, που χρησιμοποιούν και εκμεταλλεύονται στυγνά τα θύματα εμπορίας, αν όμως δεν συναινέσουν τα κράτη μέλη, αν το δίκτυο μικρών, μεγάλων και μικρομεσαίων επιχειρήσεων στην Ευρώπη δεν μας υποστηρίξει, τα μέσα αυτού του είδους θα είναι πολύ λιγότερο αποτελεσματικά. " έκκληση που απευθύνω λοιπόν είναι να συνεργαστούμε όλοι κατά τον χειρισμό αυτού του θέματος.
<SPEAKER ID="242" NAME="Reinhard Rack" AFFILIATION="PPE-DE">
(DE) Τον επόμενο χρόνο θα διεξαχθεί στην Αυστρία και την Ελβετία το EURO 2008. Οι έμποροι ανθρώπων και οι σωματέμποροι γυναικών είναι ήδη έτοιμοι. Είναι έτοιμη και η Επιτροπή;
<SPEAKER ID="243" NAME="Franco Frattini">
Αντιπρόεδρος της Επιτροπής. - (EN) " ερώτησή σας είναι πολύ σημαντική. " εμπειρία του Παγκοσμίου Κυπέλλου Ποδοσφαίρου που διοργανώθηκε το 2006 στη Γερμανία ήταν πολύ καλή. Αναπτύξαμε πολύ στενή συνεργασία με όλα τα κράτη μέλη, τις αστυνομικές αρχές και τις γερμανικές αρχές. Κατά τη διάρκεια της συγκεκριμένης χρονικής περιόδου, καταφέραμε να αποτρέψουμε την εμπορία τουλάχιστον 3 000 ή 4 000 νέων γυναικών στη Γερμανία. Είμαστε έτοιμοι να πράξουμε το ίδιο.
<P>
Προετοιμάζουμε έκθεση, η οποία θα δημοσιευθεί πολύ σύντομα, σχετικά με τα πολύ σημαντικά αποτελέσματα της ευρωπαϊκής συνεργασίας. Θα γνωρίζετε ίσως ότι τουλάχιστον 12 κράτη μέλη συνεργάζονται στην προσπάθεια έγκρισης μέτρων για το σταμάτημα και τον έλεγχο στα σύνορα υπόπτων που επιχειρούν να μεταφέρουν στο εσωτερικό των εν λόγω χωρών νεαρά θύματα αυτού του είδους της εμπορίας ανθρώπων. Είμαστε έτοιμοι να πράξουμε το ίδιο το προσεχές έτος σε συνεργασία με τη Γερμανία, την Αυστρία και την Ελβετία, οι οποίες θα φιλοξενήσουν επίσης πρωταθλήματα. " Γερμανία υπήρξε πολύ αποτελεσματική σε αυτόν τον τομέα.
<SPEAKER ID="244" NAME="DanutBudreikait" AFFILIATION="ALDE">
(LT) Το φαινόμενο της μεταφοράς ανθρώπων και της υποβολής τους σε καταναγκαστική εργασία, κατά τρόπο που τους στερεί την ελευθερία της μετακίνησης και οποιασδήποτε άλλης δραστηριότητας, καθώς αδυνατούν να εγκαταλείψουν την εργασία τους, σαν να ήταν φυλακισμένοι, είναι πολύ παλιά. Την γνωρίζουμε από τα μέσα ενημέρωσης και διάφορες έρευνες. Διαθέτει η Επιτροπή γενικευμένα, στατιστικά στοιχεία σχετικά με τις χώρες στις οποίες έχει εμφανιστεί αυτό το φαινόμενο, και δεν θεωρείτε ότι είναι ζήτημα που πρέπει να υπόκειται στο ποινικό δίκαιο; Τα κράτη μέλη δεν έχουν το δικαίωμα να μην τιμωρούν εγκληματίες οι οποίοι στερούν την ελευθερία συνανθρώπων τους.
<SPEAKER ID="245" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, είμαστε σίγουρα ενήμεροι για τις πιο ανησυχητικές εξελίξεις. Γνωρίζουμε επίσης ότι ορισμένα κράτη μέλη εντείνουν τη συνεργασία τους στους τομείς της πρόληψης και της καταστολής. Ο τρόπος ορισμού, ωστόσο, αυτών των εγκληματικών ενεργειών είναι πρόβλημα, κατά τη γνώμη μου, πανευρωπαϊκό.
<P>
Όταν, όπως αναφέρατε, ένα άτομο υποχρεώνεται να εργάζεται υπό άθλιες συνθήκες, κρατείται υπό καθεστώς ομηρίας, εμείς δεν μπορούμε απλώς να τιμωρούμε τους υπευθύνους με βάση τις διατάξεις που διέπουν την παράνομη εργασία, δεδομένου ότι οι εγκληματικές ενέργειες αυτού του είδους πρέπει να αντιμετωπίζονται επίσης ως περιπτώσεις υποδούλωσης ανθρωπίνων όντων. Μόνον έτσι μπορούμε να βελτιώσουμε την κατάσταση. Για να αναφέρω ένα σχετικό παράδειγμα: μόνο αν χαρακτηρίσουμε τα εγκλήματα αυτά με τη βαρύτητα που θεωρώ ότι τους αξίζει, θα μπορέσουμε να εφαρμόζουμε στις περιπτώσεις αυτές το ευρωπαϊκό ένταλμα σύλληψης.
<P>
Αυτό είναι ένα μόνο παράδειγμα, όπως γνωρίζετε όμως το ευρωπαϊκό ένταλμα σύλληψης ισχύει για ορισμένη κατηγορία αδικημάτων, μόνο για τα σοβαρά αδικήματα, καταδεικνύει δε ότι τα κράτη μέλη, στα οποία απευθύνω έκκληση συνεργασίας, είναι πρόθυμα να καταστήσουν πιο αυστηρή την εθνική τους ποινική νομοθεσία, ούτως ώστε τα αδικήματα αυτά να μπορούν εν τέλει να ορίζονται, όπως ήδη συμβαίνει σε ορισμένα κράτη μέλη, ως πραγματικά σοβαρά αδικήματα, καθιστώντας επιτέλους δυνατή τη λειτουργία των μέσων ευρωπαϊκής συνεργασίας που έχουμε θεσπίσει. Πρόκειται για αναγκαία προϋπόθεση.
<SPEAKER ID="246" NAME="Πρόεδρος">

<P>
Θέμα: Ο αγώνας κατά του διεθνούς εγκλήματος και το Δικαστήριο της ΕΕ
<P>
Λαμβάνοντας υπόψη ότι η ανάπτυξη της Ευρωπαϊκής Ένωσης βασίστηκε στην εφαρμογή νομικών κανόνων, αλλά ότι η πρόσφατη προσπάθεια για την καταπολέμηση του διεθνούς εγκλήματος οδήγησε στη λήψη αποφάσεων στο πλαίσιο του τρίτου πυλώνα, δηλαδή πάνω στη βάση της διακυβερνητικής συνεργασίας, χωρίς να υποβάλλονται στον αναγκαίο έλεγχο από το Δικαστήριο της ΕΕ, θεωρεί η Επιτροπή ότι μπορεί να ενισχυθεί ο έλεγχος από πλευράς νομολογίας των δράσεων που εντάσσονται στον τρίτο πυλώνα με σκοπό την αναβάθμιση της νομικής ασφάλειας στο εσωτερικό της Ένωσής μας;
<SPEAKER ID="247" NAME="Franco Frattini">
Αντιπρόεδρος της Επιτροπής. - (EN) Κυρία Πρόεδρε, το Ευρωπαϊκό Δικαστήριο διαδραματίζει σημαντικό ρόλο στη διασφάλιση της νομιμότητας, της υλοποίησης και της εφαρμογής των μέσων του τρίτου πυλώνα.
<P>
Δυνάμει του άρθρου 35 της Συνθήκης, το Δικαστήριο έχει δικαιοδοσία, μετά από αίτημα οποιουδήποτε δικαστηρίου κράτους μέλους, να αποφαίνεται με προδικαστικές αποφάσεις επί του κύρους και της ερμηνείας των αποφάσεων πλαισίων και των αποφάσεων, επί της ερμηνείας των συμβάσεων που καταρτίζονται βάσει του Τίτλου VI της Συνθήκης και επί του κύρους και της ερμηνείας των μέτρων εφαρμογής τους.
<P>
Εντούτοις, η δικαιοδοσία αυτή υφίσταται μόνο για τα κράτη μέλη τα οποία έχουν δηλώσει ότι αποδέχονται τη δικαιοδοσία του Δικαστηρίου. Επιπλέον, τα κράτη αυτά, αποδεχόμενα την εν λόγω δικαιοδοσία, δύνανται να την περιορίσουν μόνο στα ανώτατα εθνικά δικαστήρια. Επί του παρόντος, δυστυχώς, μόνο 16 κράτη μέλη έχουν αποδεχτεί τη δικαιοδοσία του Ευρωπαϊκού Δικαστηρίου να εκδίδει προδικαστικές αποφάσεις για μέσα του τρίτου πυλώνα, ενώ δύο εξ αυτών έχουν προβεί σε περιοριστική δήλωση. Αυτό είναι πραγματικά ανεπαρκές, κατά τη γνώμη μου, και δεν επιτρέπει τον ενδεδειγμένο διάλογο μεταξύ του Δικαστηρίου και των εθνικών δικαστηρίων που εφαρμόζουν την ευρωπαϊκή νομοθεσία σε καθημερινή βάση.
<P>
Επιπλέον, το Ευρωπαϊκό Δικαστήριο έχει τη δικαιοδοσία να εξετάζει τη νομιμότητα αποφάσεων και αποφάσεων πλαισίων. Τόσο τα κράτη μέλη όσο και η Επιτροπή δύνανται να προσφύγουν στο Ευρωπαϊκό Δικαστήριο για να προσβάλουν τη νομιμότητα των μέτρων αυτών. Στην πράξη, η Επιτροπή έχει χρησιμοποιήσει αυτήν τη δυνατότητα δύο φορές. Αναφέρομαι στις υποθέσεις σχετικά με το αίτημα ακύρωσης της απόφασης πλαισίου σχετικά με την προστασία του περιβάλλοντος μέσω του ποινικού δικαίου και σχετικά με τη ρύπανση από τα πλοία. Κατά τη γνώμη μου, όμως, αυτές οι διατάξεις χρειάζονται επίσης βελτίωση. Ειδικότερα, η ισχύουσα Συνθήκη δεν προβλέπει μηχανισμό παρόμοιο με τις διαδικασίες επί παραβάσει που ισχύουν για την κοινοτική νομοθεσία, με σκοπό την παρακολούθηση της εφαρμογής των μέσων που θεσπίζονται στη νομοθεσία των κρατών μελών.
<P>
Έχω εκφράσει την άποψή μου σχετικά με τα κενά όσον αφορά τη δικαιοδοσία του Δικαστηρίου στον τομέα της ελευθερίας, της ασφάλειας και της δικαιοσύνης σε δύο ανακοινώσεις τις οποίες υπέβαλα στην Επιτροπή το 2006 και τον Ιούλιο του 2007 σχετικά με την εφαρμογή του προγράμματος της Χάγης. " Επιτροπή, επομένως, χαιρετίζει την εντολή επί της οποίας συμφώνησαν τα κράτη μέλη για μια διακυβερνητική διάσκεψη με σκοπό την οριστικοποίηση των λεπτομερειών μιας μεταρρυθμιστικής Συνθήκης. Στο πλαίσιο της εν λόγω μεταρρυθμιστικής Συνθήκης, αναμένω το Ευρωπαϊκό Δικαστήριο να αποκτήσει πλήρη αρμοδιότητα για όλους τους τομείς που άπτονται της δικαιοσύνης, της ελευθερίας και της ασφάλειας. Αυτό θα είναι σημαντικό, προκειμένου να καταπολεμηθεί η κακή εφαρμογή σε εθνικό επίπεδο μέτρων επί των οποίων έχει προηγηθεί συμφωνία.
<SPEAKER ID="248" NAME="Manuel Medina Ortega" AFFILIATION="PSE">
(ES) Κυρία Πρόεδρε, ο Επίτροπος απάντησε όπως περίμενα, καθώς γνωρίζω την αξία που αποδίδει στους θεσμούς του κράτους δικαίου.
<P>
Το πρόβλημα είναι ότι η Συνταγματική Συνθήκη εξακολουθεί να βρίσκεται σε ένα αόριστο σημείο: δεν γνωρίζουμε αν θα καταφέρουμε να την ολοκληρώσουμε και στο μεταξύ πρέπει να λειτουργήσουμε σε αυτήν την Κοινότητα, αντιμετωπίζοντας εγκλήματα τρομοκρατίας, αφενός, και διασφαλίζοντας την ασφάλεια δικαίου, αφετέρου.
<P>
Το ερώτημα που θέτω στον κ. Επίτροπο είναι αν, ενόψει της έλλειψης βούλησης εκ μέρους ορισμένων κρατών να αναλάβουν δεσμεύσεις ενώπιον του Δικαστηρίου, πιστεύει ότι είναι ενδεδειγμένο να συνεχίσουμε να υιοθετούμε αντιτρομοκρατικά μέτρα αν αυτά τα μέτρα δεν συνδυάζονται ταυτόχρονα με την ενίσχυση των δικαστηρίων. Δηλαδή, κάθε φορά που υιοθετείται ένα μέτρο αυτού του είδους, τα κράτη μέλη πρέπει να δεσμεύονται να αναγνωρίσουν τη δικαιοδοσία του Δικαστηρίου. Διαφορετικά, θα βρεθούμε αντιμέτωποι με την υιοθέτηση αυταρχικών ή καταναγκαστικών μεθόδων χωρίς τη δυνατότητα προσφυγής στο Δικαστήριο.
<SPEAKER ID="249" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, το θέμα αυτό είναι πολύ ευαίσθητο. Από τη μια πλευρά, θεωρώ ότι τα κράτη μέλη πρέπει να ανταποκριθούν στα καθήκοντά τους και, κατά τη γνώμη μου, το πρώτο καθήκον τους είναι να συμφωνήσουν τον Οκτώβριο, κατά τη διάρκεια της πορτογαλικής Προεδρίας, επί της πρότασης που έλαβε η διακυβερνητική διάσκεψη από το Ευρωπαϊκό Συμβούλιο, μια πολύ σαφή εντολή που θα περιλαμβάνει τις νέες αρμοδιότητες του Ευρωπαϊκού Δικαστηρίου.
<P>
Δεν υπάρχει αμφιβολία ότι τότε θα μπορέσουμε να πραγματοποιήσουμε ένα τεράστιο βήμα προόδου, ιδίως όσον αφορά τα πιο λεπτά ζητήματα, τους πιο ευαίσθητους τομείς, αυτούς δηλαδή που εντάσσονται στον σημερινό τρίτο πυλώνα, στους οποίους το Δικαστήριο θα αποκτήσει επιτέλους δικαιοδοσία. Έτσι, θα έχουμε επιτέλους τη δυνατότητα πλήρους εξέτασης από το Δικαστήριο.
<P>
Θέλω να επισημάνω ότι σε ορισμένες περιπτώσεις τα κράτη μέλη διστάζουν ακόμη και να ακολουθήσουν τις υποδείξεις του Δικαστηρίου· το Δικαστήριο μάς έχει πει ότι σε ορισμένους τομείς το ποινικό δίκαιο μπορεί επίσης να αποτελέσει ευρωπαϊκό μέσο· το Δικαστήριο έχει υποστηρίξει τη θέση αυτή για τη ρύπανση, λόγου χάρη, η οποία είναι ευαίσθητο ζήτημα. Ορισμένα κράτη μέλη εξακολουθούν να αντιτίθενται σε οποιαδήποτε τέτοια συμφωνία, που δυστυχώς πρέπει να εκφραστεί ομόφωνα και η οποία απορρέει απλώς από απόφαση του Δικαστηρίου· παρόλα αυτά, συνεχίζουν να την απορρίπτουν.
<P>
Είναι σαφές ότι το πρόβλημα αυτό μπορεί να λυθεί μόνο αν η πορτογαλική Προεδρία μπορέσει να επιτύχει συμφωνία τον Οκτώβριο, κάτι που θα αποτελούσε σημαντική επιτυχία και θα συνιστούσε αυτό το άλμα προς τα εμπρός, το οποίο αναφέρατε και το οποίο στηρίζω πλήρως.
<SPEAKER ID="250" NAME="Andreas Mölzer" AFFILIATION="ITS">
(DE) Κυρία Πρόεδρε, κύριε Επίτροπε, είναι κοινό μυστικό ότι σε ορισμένα νέα κράτη μέλη της ΕΕ οι νονοί του οργανωμένου εγκλήματος διατηρούν τις καλύτερες σχέσεις με τους υψηλότερους πολιτικούς κύκλους. Σε ποιον βαθμό και με ποια μέσα προτίθεται η Επιτροπή να υποστηρίξει αυτές τις χώρες της Ανατολικής και Νοτιοανατολικής Ευρώπης που αντιμετωπίζουν οι ίδιες τεράστια νομισματικά και οικονομικά προβλήματα, προκειμένου να παταχθεί αυτή η σχέση μεταξύ πολιτικής και οργανωμένου εγκλήματος;
<SPEAKER ID="251" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, ως γενικός στόχος, αυτό δεν σχετίζεται μόνο, κατά τη γνώμη μου, με τις ανατολικές χώρες, δεδομένου ότι ο γενικός στόχος είναι να ενθαρρυνθεί ο ισχυρός, άτεγκτος και συνεχής αγώνας κατά της διαφθοράς.
<P>
Ο αγώνας κατά της διαφθοράς δεν μπορεί να τερματίζεται, λόγου χάρη, όταν μια χώρα γίνεται μέλος της Ευρωπαϊκής Ένωσης. Έχουμε συνεργαστεί με πολλές υποψήφιες χώρες οι οποίες έγιναν στη συνέχεια κράτη μέλη της Ευρωπαϊκής Ένωσης. Οι χώρες αυτές έχουν επιτύχει πολύ θετικά αποτελέσματα και το ενδιαφέρον μας τώρα εστιάζεται, παραδείγματος χάριν, στη συνεργασία με τις χώρες που δεν είναι μεν υποψήφιες αλλά είναι γείτονές μας: στις χώρες των Δυτικών Βαλκανίων, σε σημαντικούς εταίρους όπως η Ουκρανία, χώρες με τις οποίες έχουμε αναπτύξει μια πολύ σημαντική εταιρική σχέση. Φρονώ ότι είναι πάντα προς το συμφέρον μας να βοηθούμε τις χώρες αυτές να εξαλείψουν τη διαφθορά, καθώς οι επιχειρήσεις και η πολιτική είναι πάντα συνδεδεμένες με τη διαφθορά.
<P>
" απάντησή μου στην ερώτηση είναι σίγουρα καταφατική. " Ευρωπαϊκή Ένωση ενδιαφέρεται, και φρονώ ότι είναι προς το συμφέρον μας, θα έλεγα μάλιστα και προς το συμφέρον των λαών των χωρών αυτών, διότι οι άνθρωποι που πλήττονται από διαφθορά, η οποία σχετίζεται με την πολιτική, στερούνται σε καθημερινή βάση τα δικαιώματά τους. Αυτό είναι κάτι που οφείλουμε στην Ευρώπη και στους λαούς των χωρών αυτών.
<SPEAKER ID="252" NAME="Hubert Pirker" AFFILIATION="PPE-DE">
(DE) Κυρία Πρόεδρε, κύριε Επίτροπε, η οργανωμένη λαθρομετανάστευση και το εμπόριο ανθρώπων είναι σημαντικοί επιχειρηματικοί κλάδοι του οργανωμένου εγκλήματος. Κατόπιν δικής σας πρωτοβουλίας, συστήσαμε εμείς, ως Ευρωπαϊκή Ένωση, τον Frontex - μια καλή ιδέα με πολλά προβλήματα στην υλοποίηση: τα κράτη μέλη δεν είναι συνεπή, οι δράσεις διακόπτονται τον Ιούλιο και δεν επαναλαμβάνονται παρά μόλις τον Σεπτέμβριο. Τι θα πράξετε για να καταστήσετε λειτουργικό τον Frontex και για να προσφέρει ολόκληρο το έτος την αναγκαία υποστήριξη στα κράτη μέλη, ώστε να διαθέτουμε ένα αποτελεσματικό μέσο στα χέρια μας για την πάταξη της οργανωμένης λαθρομετανάστευσης, όπως και εσείς επιθυμείτε;
<SPEAKER ID="253" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, κατά τη γνώμη μου έχουμε ήδη επιτύχει πολύ ουσιαστικά αποτελέσματα. Αν οποιοσδήποτε από τους αξιότιμους βουλευτές θελήσει να συγκρίνει τα στατιστικά στοιχεία του 2006 με τα αντίστοιχα στατιστικά στοιχεία του πρώτου οκταμήνου του 2007, μεταξύ Ιανουαρίου και τέλη Αυγούστου, θα διαπιστώσει, βάσει των επίσημων στατιστικών, ότι ο αριθμός των λαθρομεταναστών που φτάνουν στην Κεντρική Μεσόγειο έχει μειωθεί έως και 40% έναντι του 2006 και, στην περίπτωση των Καναρίων Νήσων, είναι μειωμένος σε ποσοστό πάνω από 60% το 2007 από ό,τι το 2006. Αυτό αποδεικνύει ότι ο Frontex αρχίζει να επιτυγχάνει θετικά αποτελέσματα.
<P>
Στα τέλη της τρέχουσας εβδομάδας, θα ξεκινήσει στην Κεντρική Μεσόγειο η δεύτερη αποστολή του Frontex, που φέρει τον τίτλο Ναυτίλος II· έχω επίσης προτείνει μια τρίτη αποστολή Frontex στη Δυτική Μεσόγειο μεταξύ των Βαλεαρίδων Νήσων, της Ισπανίας, του Μαρόκου και της Σαρδηνίας. Οι επιχειρήσεις αυτές απαιτούν μεγαλύτερη συνεργασία όσον αφορά τα πληρώματα, τα σκάφη, τα ελικόπτερα και τα αεροσκάφη.
<P>
" συνεργασία μεταξύ των κρατών μελών ενισχύεται καθημερινά, διότι τα αποτελέσματα γίνονται ορατά. Ωστόσο, ο αριθμός του προσωπικού που απασχολεί ο Frontex πρέπει να αυξηθεί διότι, όπως θα γνωρίζετε ήδη, ο Frontex λειτουργεί επί του παρόντος με λιγότερα από 90 άτομα, ενώ ευθύνεται για τον συντονισμό των επιχειρήσεων σε όλη την έκταση των εξωτερικών συνόρων. Αν λάβουμε υπόψη τα αρχικά αποτελέσματα, δεν υπάρχει αμφιβολία ότι τα επίπεδα επιτυχίας που καταγράφονται είναι πρωτοφανή.
<P>
Υπολογίζουμε στη στήριξη του Κοινοβουλίου, προκειμένου ο Frontex να ενισχυθεί από οικονομική άποψη και από την άποψη των επαγγελματικών προσόντων που ήδη διαθέτει, προφανώς όμως όχι ακόμη στον αναγκαίο βαθμό.
<SPEAKER ID="254" NAME="Πρόεδρος">

<P>
Θέμα: Ο ρόλος της έρευνας στην ΕΕ σε σχέση με την ευρωπαϊκή πολιτική τροφίμων
<P>
Δεδομένων των αντικρουόμενων απόψεων στην ΕΕ σε σχέση με τα γενετικώς τροποποιημένα (ΓΤ) τρόφιμα, θα μπορούσε η Επιτροπή να παρουσιάσει την άποψή της σχετικά με τον ρόλο που πρέπει να διαδραματίσει η έρευνα στον συγκεκριμένο τομέα;
<P>
Θα μπορούσε η Επιτροπή να αναφέρει εάν, από επιστημονική άποψη, υπάρχει η δυνατότητα για οποιοδήποτε κράτος μέλος της ΕΕ να αυτοπροσδιοριστεί ως "Ζώνη απαλλαγμένη από ΓΤ προϊόντα"; Εάν ναι, ένας τέτοιος χαρακτηρισμός θα ήταν σύμφωνος προς τη νομοθεσία της ΕΕ που διέπει τον συγκεκριμένο τομέα και με ποιον τρόπο θα μπορούσε να επισημοποιηθεί αυτός ο χαρακτηρισμός σε σχέση με τα ζωικά προϊόντα;
<P>
Σύμφωνα με την έρευνα της Επιτροπής, θα ωφελούσε την ΕΕ να αποκτούσε καθεστώς "ζώνης απαλλαγμένης από ΓΤ προϊόντα" και, εάν ναι, ποιες θα ήταν οι ενδεχόμενες συνέπειες;
<SPEAKER ID="255" NAME="Janez Potočnik">
μέλος της Επιτροπής. - (EN) Ευχαριστώ την αξιότιμη βουλευτή, κ. McGuinness, για την ερώτησή της. Καταρχάς, επιτρέψτε μου να απαντήσω στην ερώτησή σας σχετικά με την έρευνα στον τομέα των ΓΤΟ εν γένει. Στο παρελθόν η Επιτροπή χρηματοδότησε ερευνητικά προγράμματα που αφορούσαν γενετικώς τροποποιημένα τρόφιμα μέσω του πέμπτου προγράμματος πλαισίου για την έρευνα, καθώς και μέσω του έκτου προγράμματος πλαισίου, ενώ αρκετά τέτοια προγράμματα εξακολουθούν να διευκολύνουν τις αξιολογήσεις ως προς την ασφάλεια γενετικώς τροποποιημένων τροφίμων.
<P>
Χρηματοδοτήθηκαν επίσης ερευνητικά προγράμματα σχετικά με το θέμα της συνύπαρξης μεταξύ ΓΤ και συμβατικών καλλιεργειών, στο πλαίσιο των οποίων εξετάστηκαν επίσης μέτρα ανιχνευσιμότητας. Τα εν λόγω προγράμματα θα συμβάλουν εν τέλει στη μείωση του κόστους και στη διασφάλιση της δυνατότητας των πελατών να προβαίνουν σε επιλογές γνωρίζοντας όλα τα συναφή στοιχεία σύμφωνα με την κοινοτική νομοθεσία. Εφέτος, στην πρώτη πρόσκληση υποβολής προτάσεων του 7ου προγράμματος πλαισίου, η Επιτροπή ζήτησε την υποβολή προτάσεων για ένα θέμα έρευνας σχετικά με την αξιολόγηση των βραχυπρόθεσμων και μακροπρόθεσμων αποτελεσμάτων των ΓΤΟ για την υγεία ανθρώπων και ζώων, με στόχο την υποστήριξη της ανάπτυξης τεχνικών βελτίωσης της παρακολούθησης μετά την αγορά και της ανάλυσης των πιθανών περιορισμών τους. Αν και οι αξιολογήσεις έχουν ολοκληρωθεί, η διαδικασία επιλογής των προτάσεων προς χρηματοδότηση βρίσκεται ακόμη σε εξέλιξη.
<P>
Επιπλέον, έχει ξεκινήσει μια συμπληρωματική μελέτη από τη Γενική Διεύθυνση Περιβάλλοντος της Επιτροπής, η οποία αφορά τις μακροπρόθεσμες συνέπειες των γενετικώς τροποποιημένων καλλιεργειών στην υγεία, τη βιοποικιλότητα και το περιβάλλον. Κύριος στόχος της μελέτης αυτής είναι να ιεραρχηθούν οι δυνητικοί κίνδυνοι των βασικών συνδυασμών εμπορικών καλλιεργειών παγκοσμίως μέσω της συλλογής και ανάλυσης πληροφοριών από επιστημονικές μελέτες που έχουν αξιολογηθεί από ομοτίμους, καθώς και από τους αρμόδιους οργανισμούς, τόσο εντός όσο και εκτός της Ευρωπαϊκής Ένωσης. Με την αναγκαία εμπειρογνωμοσύνη ως προς την έρευνα και καλλιέργεια γενετικώς τροποποιημένων σοδειών, τα αποτελέσματα αναμένονται την προσεχή άνοιξη.
<P>
Στο μέλλον, έρευνες που θα χρηματοδοτήσει η Επιτροπή ενδέχεται να περιλαμβάνουν μέσα αξιολόγησης της ασφάλειας, αξιολογήσεις κινδύνου-οφέλους, περιλαμβανομένων της ανακοίνωσης και του εντοπισμού κινδύνων, μεθόδους ανίχνευσης, τρόπους διασφάλισης της ανιχνευσιμότητας και συνύπαρξη γενετικώς τροποποιημένων και συμβατικών οργανισμών.
<P>
Ως προς το δεύτερο σκέλος της ερώτησής σας, σχετικά με τη συνύπαρξη, θα ήθελα να προσθέσω τα ακόλουθα. Πρέπει να σημειωθεί ότι οι εγκεκριμένοι ΓΤΟ μπορούν να διακινούνται και να χρησιμοποιούνται ελεύθερα εντός της ΕΕ, υπό τους όρους που προβλέπονται στη χορηγηθείσα έγκριση. Το νομοθετικό πλαίσιο για την έγκριση των ΓΤΟ των οποίων η διάθεση επιτρέπεται στην αγορά και για τη σκόπιμη απελευθέρωση στο περιβάλλον εντός της ΕΕ δεν παρέχει τη δυνατότητα δημιουργίας ζωνών στις οποίες η καλλιέργεια ή διάθεση στην αγορά γενετικώς τροποποιημένων οργανισμών είναι εν γένει απαγορευμένη. Τυχόν γενική απαγόρευση θα ερχόταν σε αντίθεση με την κοινοτική νομοθεσία, ειδικότερα με την οδηγία 2001/18/ΕΚ για τη σκόπιμη ελευθέρωση γενετικώς τροποποιημένων οργανισμών στο περιβάλλον.
<P>
Άλλωστε, εγκρίνεται η διάθεση στην αγορά μόνο ΓΤΟ οι οποίοι έχουν αξιολογηθεί επιστημονικά και κριθεί ασφαλείς για το περιβάλλον και την υγεία ανθρώπων και ζώων. " ειδική απαγόρευση ενός προϊόντος πρέπει να είναι επιστημονικά δικαιολογημένη, σύμφωνα με το άρθρο 23 της εν λόγω οδηγίας, το άρθρο που περιλαμβάνει τη λεγόμενη ρήτρα διασφάλισης.
<P>
" κοινοτική έρευνα σχετικά με τη συνύπαρξη έχει ως στόχο να μελετηθούν κατάλληλα μέτρα διαχωρισμού των εγκεκριμένων ΓΤ καλλιεργειών από τις συμβατικές και οργανικές καλλιέργειες κατά τρόπο εφικτό και πρακτικό. Τα ερευνητικά αποτελέσματα καταδεικνύουν ότι ο επαρκής διαχωρισμός είναι εφικτός για τις σημαντικότερες καλλιέργειες που έχουν μέχρι στιγμής μελετηθεί - καλαμπόκι και ζαχαρότευτλα. Εντούτοις, με την αυξανόμενη εμπορική καλλιέργεια και την κυκλοφορία γενετικώς τροποποιημένων ειδών στην ΕΕ, καθώς και τις εισαγωγές γενετικώς τροποποιημένων τροφίμων και ζωοτροφών, η τυχαία παρουσία μέσω της γονιδιακής ροής και της επιμιξίας καθίσταται αναπόφευκτη.
<P>
Όσον αφορά το ερώτημά σας σχετικά με τη δυνατότητα πιστοποίησης ενός καθεστώτος "ζώνης απαλλαγμένης από ΓΤ προϊόντα" σε σχέση με τα ζωικά προϊόντα, εφιστώ την προσοχή σας στο έγγραφο της Ευρωπαϊκής Αρχής για την Ασφάλεια των Τροφίμων (ΕΑΑΤ) που δημοσιεύθηκε πρόσφατα, στις 20 Ιουλίου 2007, όπου η ΕΑΑΤ σημειώνει ότι επί του παρόντος δεν υπάρχει καμία τεχνική η οποία να επιτρέπει την αποτελεσματική και αξιόπιστη ανίχνευση των ζωικών προϊόντων, όπως κρέας, γάλα ή αυγά, που προέρχονται από ζώα που έχουν τραφεί με γενετικώς τροποποιημένα φυτά ή, για να το θέσουμε διαφορετικά, δεν έχουν ανιχνευθεί τμήματα DNA ή πρωτεΐνες από γενετικώς τροποποιημένα φυτά σε εδώδιμα προϊόντα από κτηνοτροφικές μονάδες με χρήση των διαθέσιμων τεχνικών.
<P>
Για να προσθέσω κάτι που άπτεται των αρμοδιοτήτων άλλων συναδέλφων μου, η Επιτροπή συνεχίζει να αξιολογεί τα μέτρα συνύπαρξης που έχουν γνωστοποιήσει τα κράτη μέλη ως προς τη συμμόρφωσή τους με την κοινοτική νομοθεσία. Το Συμβούλιο ζήτησε από την Επιτροπή να αναπτύξει από κοινού με τα κράτη μέλη κατευθυντήριες γραμμές για μέτρα συνύπαρξης που αφορούν συγκεκριμένες καλλιέργειες σε τεχνικό επίπεδο.
<P>
" Επιτροπή συγκροτεί αυτήν την περίοδο ένα ευρωπαϊκό γραφείο συνύπαρξης το οποίο θα επιτελεί αυτό το τεχνικό έργο από κοινού με εμπειρογνώμονες και ενδιαφερόμενους από τα κράτη μέλη. Το έργο αναμένεται να έχει ξεκινήσει έως τα τέλη του 2007. Το πρώτο είδος που θα μελετηθεί θα είναι το καλαμπόκι.
<P>
Όσον αφορά την πραγματοποίηση περαιτέρω βημάτων προς την κατεύθυνση της εναρμόνισης, η Επιτροπή σκοπεύει να συγκεντρώσει τα στοιχεία σχετικά με τις εξελίξεις στα κράτη μέλη ως προς την ανάπτυξη των ρυθμιστικών καθεστώτων και την πρακτική εμπειρία από την πολυκαλλιέργεια γενετικώς τροποποιημένων ειδών σε έκθεση που προγραμματίζεται να εκπονηθεί το 2008. Αυτή θα είναι η βάση στην οποία θα στηριχθεί η απόφαση σχετικά με τα περαιτέρω βήματα που πρόκειται να πραγματοποιηθούν στον τομέα αυτό.
<P>
Τέλος, όσον αφορά το τελευταίο σκέλος της ερώτησης που αφορούσε τις δυνητικές συνέπειες, σε σχέση με το καθεστώς "ζώνης απαλλαγμένης από ΓΤ προϊόντα", θέλω να προσθέσω τα ακόλουθα. Οι γεωργοί είναι ελεύθεροι να αποφασίσουν οι ίδιοι να μην καλλιεργούν ΓΤΟ ή να δημιουργήσουν, σε εθελοντική βάση, ζώνες στις οποίες δεν θα καλλιεργούνται ΓΤΟ. Οι ζώνες αυτές μπορούν να δημιουργηθούν μόνο κατόπιν εθελοντικής και ομόφωνης συμφωνίας μεταξύ όλων των ενδιαφερόμενων γεωργών στις αντίστοιχες περιοχές, προσφέροντας συγχρόνως τη δυνατότητα σε οποιονδήποτε γεωργό να αποσυρθεί και να καλλιεργήσει εγκεκριμένους ΓΤΟ, εάν το επιθυμεί.
<P>
Οι περιφέρειες ή γεωργοί που επιθυμούν να μην καλλιεργήσουν ΓΤΟ ή να υιοθετήσουν ένα καθεστώς "ζώνης απαλλαγμένης από ΓΤ προϊόντα", μπορούν σίγουρα να ωφεληθούν από τα ευρήματα των ερευνών που θα προκύψουν από τα ερευνητικά προγράμματα πλαίσια. Μέχρι στιγμής, τα αποτελέσματα των ερευνητικών μας προγραμμάτων δεν παρέχουν ενδείξεις για την ύπαρξη λόγων οι οποίοι θα καθιστούσαν ένα καθεστώς "ζώνης απαλλαγμένης από ΓΤ προϊόντα" ωφέλιμο για τη δημόσια υγεία ή το περιβάλλον.
<P>
Όσον αφορά άλλα ζητήματα που σχετίζονται με τα ερωτήματά σας, οι οικονομικές συνέπειες της εθελοντικής αποχής από την καλλιέργεια ΓΤΟ εξαρτώνται από ποικίλους παράγοντες, όπως οι τιμές των ΓΤ και των μη ΓΤ καλλιεργειών, οι αγρονομικές διαφορές μεταξύ ΓΤ και των μη ΓΤ καλλιεργειών, οι διαφορές ως προς την απόδοση, το κόστος των σπόρων, κ.ο.κ. Τοπικοί παράγοντες, η παρουσία ζιζανίων, οι κλιματικές συνθήκες, η παραγωγική διάρθρωση της γεωργίας, κ.ο.κ., καθώς και οι ρυθμιστικές συνθήκες για τη διασφάλιση της συνύπαρξης ΓΤ καλλιεργειών με συμβατική ή βιολογική παραγωγή.
<P>
Ο οικονομικός αντίκτυπος είναι πιθανόν να ποικίλλει μεταξύ των διαφόρων περιφερειών και κρατών μελών. Οι διαφορές αυτού του είδους αντικατοπτρίζονται επίσης στις διαφορές μεταξύ των ποσοστών χρησιμοποίησης ΓΤ καλλιεργειών στις επιμέρους ευρωπαϊκές περιφέρειες.
<P>
" παραγωγή ζωικών προϊόντων στην ΕΕ εξαρτάται σε πολύ μεγάλο βαθμό από την εισαγωγή ζωοτροφών που προέρχονται από σπόρους σόγιας, καλαμπόκι και άλλες καλλιέργειες. Τα περισσότερα εισαγόμενα τρόφιμα που παράγονται από καλαμπόκι και σπόρους σόγιας επισημαίνονται ως ΓΤ. Πιστοποιημένος μη γενετικώς τροποποιημένος πλακούντας σόγιας διατίθεται επί του παρόντος μόνο για μικρό τμήμα της αγοράς. Δεδομένου του αυξανόμενου ποσοστού παραγωγής γενετικώς τροποποιημένων σπόρων σόγιας παγκοσμίως, αυτό μπορεί να επεκταθεί, ασφαλώς όμως με υψηλότερο κόστος.
<SPEAKER ID="256" NAME="Πρόεδρος">
Σας ευχαριστούμε, κύριε Επίτροπε. Σας είμαι ευγνώμων για την απάντησή σας, όμως η διάρκειά της ήταν μάλλον υπερβολική, νομίζω λοιπόν ότι οφείλω να το επισημάνω - διήρκεσε σχεδόν εννέα λεπτά.
<SPEAKER ID="257" NAME="Mairead McGuinness" AFFILIATION="PPE-DE">
(EN) Κυρία Πρόεδρε, θα είμαι σύντομη. Παρότι επιτιμάτε τον κ. Επίτροπο, εγώ θέλω να εκφράσω τις ευχαριστίες μου, διότι πολύ συχνά δεν λαμβάνουμε αρκετές πληροφορίες, και γι' αυτό εκτιμώ ειλικρινά τη σαφήνεια της απάντησής σας. Θα χρειαστεί δε να μελετήσω τις λεπτομέρειες. Θα διατυπώσω δύο σχόλια και μια ερώτηση, και θα είμαι φειδωλή ως προς τον χρόνο.
<P>
Πρέπει μια χώρα να αποφασίζει ελεύθερα να είναι απαλλαγμένη από γενετικώς τροποποιημένους οργανισμούς; Αυτό προτείνεται στην Ιρλανδία· είναι τμήμα του προγράμματος διακυβέρνησης και εξετάζεται. Μπορούμε ως χώρα να αποφασίσουμε ότι δεν θέλουμε να εισάγουμε τρόφιμα τα οποία παράγονται, λόγου χάρη, από κρέας ζώων τα οποία έχουν τραφεί με ΓΤ προϊόντα, ή να επιτρέψουμε την εισαγωγή οποιουδήποτε τροφίμου στη χώρα μας, επειδή θέλουμε να παραμείνουμε απαλλαγμένοι από ΓΤΟ; Σας ανησυχεί ο αντίκτυπος μιας τέτοιας πολιτικής στις τιμές των σιτηρών;
<SPEAKER ID="258" NAME="Janez Potočnik">
μέλος της Επιτροπής. - (EN) Θα σας πω ειλικρινά ότι μου είναι κάπως δύσκολο να απαντήσω. Αναμφίβολα, θα χρειαστεί να τηρήσουν την ισχύουσα κοινοτική νομοθεσία. Αυτή είναι η πιο άμεση απάντηση που μπορώ να δώσω. Αν το ερώτημα σχετιζόταν με την έρευνα και ανάπτυξη, θα μου ήταν πιο εύκολο να απαντήσω, φρονώ όμως ότι η απάντηση είναι πολύ συγκεκριμένη: πρέπει να τηρηθεί η ισχύουσα κοινοτική νομοθεσία.
<SPEAKER ID="259" NAME="Jim Allister" AFFILIATION="NI">
(EN) Δεν είναι αλήθεια ότι η αναβλητικότητα της Επιτροπής ως προς την έγκριση παραγώγων γενετικώς τροποποιημένων οργανισμών συμβάλλει στη διόγκωση των τιμών των ζωοτροφών στην ΕΕ; Για παράδειγμα, η υπερβολική καθυστέρηση της έγκρισης του υποπροϊόντος του καλαμποκιού "Hercules" ζημιώνει σοβαρά την ανταγωνιστικότητα του ευρωπαϊκού τομέα εμπορίας σπόρων, εντούτοις το GA 21, ένα γενετικώς τροποποιημένο προϊόν από την Αργεντινή, είναι εγκεκριμένο στην ΕΕ για ανθρώπινη κατανάλωση, όχι όμως και για ζωοτροφές. Δεν είναι καιρός να θέσουμε τέρμα στον παραλογισμό και να εξορθολογίσουμε αυτήν την κατάσταση, απαλλασσόμενοι από ένα μέρος της τεχνητής πολιτικής ορθότητας στην οποία στηρίζεται;
<SPEAKER ID="260" NAME="Janez Potočnik">
μέλος της Επιτροπής. - (EN) Θέλω να υπογραμμίσω ότι, κατά τη δική μου γνώμη, μεριμνούμε σαφώς, ώστε να λαμβάνουμε κάθε δυνατό μέτρο για να κατανοήσουμε στον μέγιστο δυνατό βαθμό την κατάσταση όσον αφορά τους ΓΤΟ και τους μη ΓΤΟ.
<P>
Οι αποφάσεις τις οποίες λαμβάνει η Επιτροπή στηρίζονται πάντα στις διαθέσιμες γνώσεις. Ποτέ δεν το αγνοούμε αυτό και προσπαθούμε να εφαρμόζουμε με συνέπεια αυτήν την προσέγγιση. Οι επιπτώσεις για την πολιτική, όπως αναφέρατε, δεν υπήρξαν ποτέ αντικείμενο της προσοχής μας.
<SPEAKER ID="261" NAME="John Purvis" AFFILIATION="PPE-DE">
(EN) Θέλω και εγώ, όπως και η κ. McGuinness, να ευχαριστήσω τον κ. Επίτροπο για τη θαυμάσια και ενδιαφέρουσα απάντησή του. Φρονώ ότι θα ήταν ένα πολύ χρήσιμο και πρωτότυπο έγγραφο το οποίο θα μπορούσαμε να μελετήσουμε, διότι έχω την εντύπωση ότι υποστηρίζει σθεναρά την επιστημονική δικαιολόγηση της χρήσης ΓΤ καλλιεργειών στην Ευρώπη, όπου είναι επιστημονικώς εγκεκριμένες και έχει χορηγηθεί σχετική άδεια.
<P>
Ανέφερε τη ρήτρα διασφάλισης. Πότε θα στηρίξει η Επιτροπή όλες τις αποφάσεις της στην επιστημονική έρευνα που διεξάγουν οι υπηρεσίες του κ. Επιτρόπου και προκειμένου να αντιμετωπιστεί η κοινή γνώμη που αντιδρά κατά της χρήσης ΓΤΟ, κάτι που είναι επιζήμιο για την αγροτική μας κοινότητα αλλά και για το ίδιο το κόστος των τροφίμων, ενώ έχει επίσης αρνητικές επιπτώσεις για την οικονομία της Ευρώπης;
<SPEAKER ID="262" NAME="Janez Potočnik">
μέλος της Επιτροπής. - (EN) Όπως γνωρίζετε, το θέμα αυτό είναι πολύ σύνθετο και είναι σημαντικό να κατανοήσουμε γιατί ορισμένοι άνθρωποι έχουν δισταγμούς. Γι' αυτό, είναι σημαντικό να καλλιεργήσουμε την ευαισθητοποίηση και το επίπεδο ενημέρωσης όσο το δυνατόν περισσότερο, διότι είναι επιβεβλημένο να στηρίζουμε τις αποφάσεις μας στις γνώσεις που έχουμε στη διάθεσή μας. Θα κάνω ό,τι μπορώ για να διασφαλίσω την ανάπτυξη στο μέλλον αυτού του επιπέδου γνώσης στο μέτρο του δυνατού.
<SPEAKER ID="263" NAME="Πρόεδρος">
Σας ευχαριστούμε, κύριε Επίτροπε. Δεν ήθελα να είμαι υπερβολικά αυστηρή, όμως οφείλουμε να ισορροπούμε μεταξύ της λεπτομέρειας και της χρονικής διάρκειας, και αυτό είναι σίγουρα δύσκολο.
<P>
Δεύτερο μέρος
<SPEAKER ID="264" NAME="Πρόεδρος">

<P>
Θέμα: " λειτουργία του προϋπολογισμού της ΕΕ
<P>
Μπορεί η Ευρωπαϊκή Επιτροπή να προβεί σε δήλωση σχετικά με το πώς πιστεύει ότι μπορούν να απλοποιηθούν και να βελτιωθούν στο μέλλον οι διαδικασίες έγκρισης του τρόπου με τον οποίο δαπανάται ετησίως ο προϋπολογισμός της ΕΕ;
<SPEAKER ID="265" NAME="Dalia Grybauskaitė">
μέλος της Επιτροπής. - (EN) Θα απαντήσω επαναλαμβάνοντας την απάντηση που απέστειλα ήδη στον κ. Crowley σχετικά με τις διαδικασίες κατάρτισης του ετησίου προϋπολογισμού και τις δημοσιονομικές διαδικασίες εν γένει, καθώς και τον τρόπο που μπορούν και πρέπει να βελτιωθούν. " απάντησή μου θα έχει δύο σκέλη. Το πρώτο αφορά την τρέχουσα ανάγνωση, το τι μπορεί ακόμα να γίνει, πώς μπορούμε να χρησιμοποιήσουμε τους πόρους πιο αποτελεσματικά, και, βεβαίως, τις μελλοντικές προτάσεις στην αναθεωρημένη μας Συνθήκη, η οποία προέκυψε από το Συμβούλιο του περασμένου Ιουνίου.
<P>
Βάσει των διατάξεων της τρέχουσας Συνθήκης, μπορούμε να πούμε ότι είμαστε εν γένει ικανοποιημένοι από τα αποτελέσματα, καθότι η ισχύουσα Συνθήκη μάς προσφέρει τη δυνατότητα βελτίωσης και εφαρμογής της λύσης της ταχείας διαδικασίας, εφόσον προκύψει επείγουσα ανάγκη. Ένα πρόσφατο παράδειγμα είναι το τσουνάμι του περασμένου έτους, ενώ εφέτος είχαμε το θέμα της Παλαιστίνης και εν μέρει του Κοσσυφοπεδίου. Βρήκαμε τη λύση επιταχύνοντας μία ανάγνωση - αυτό όμως απαιτεί κάποιον χρόνο, ενώ πολλά εξαρτώνται από ολοκληρωμένες, τριμερείς διαπραγματεύσεις μεταξύ των δύο συνιστωσών της δημοσιονομικής αρχής και της Επιτροπής.
<P>
Ασφαλώς, όμως, ο αξιότιμος βουλευτής ορθώς δηλώνει ότι, σε αυτήν τη Συνθήκη, μπορούν να υπάρχουν ήδη αρκετά περιθώρια βελτίωσης, και ένα από τα παραδείγματα αφορά το ρεαλιστικό χρονοδιάγραμμα στη διαδικασία κατάρτισης του ετήσιου προϋπολογισμού - η οποία ακολουθείται από το 1975. Πέρα από ό,τι προβλέπεται στη Συνθήκη, συμφωνήσαμε όλοι μαζί -εννοώ όλες οι συνιστώσες της δημοσιονομικής αρχής και η Επιτροπή- να προσθέσουμε δυόμισι μήνες στη διαδικασία, κυρίως επειδή εκείνην την περίοδο δεν υπήρχε ηλεκτρονικό ταχυδρομείο. Τώρα δεν χρειαζόμαστε αυτό το χρονικό περιθώριο, όμως εξακολουθούμε, λόγω αδράνειας, να κινούμαστε με βάση αυτό το χρονοδιάγραμμα και κανείς δεν προσπαθεί να αντιμετωπίσει αυτό το ζήτημα. Βεβαίως, αυτά τα οφέλη ως προς την παραγωγικότητα μπορούν ήδη να διαπιστωθούν από αυτό το παράδειγμα.
<P>
Υπάρχει όμως ένα ακόμη στοιχείο το οποίο είναι πολύ ενδιαφέρον και το οποίο υιοθετήσαμε από κοινού, μετά από διαπραγματεύσεις με το Κοινοβούλιο και το Συμβούλιο, και το ενέκρινε εν τέλει το Συμβούλιο: ο νέος δημοσιονομικός κανονισμός και οι κανόνες εφαρμογής του, που έχουν τεθεί σε εφαρμογή από τον Μάιο του τρέχοντος έτους, του 2007. Κατ' αυτόν τον τρόπο, έχουμε ήδη επιτύχει έναν βαθμό απλούστευσης και εξορθολογισμού ως προς την εφαρμογή του ευρωπαϊκού προϋπολογισμού σε ετήσια βάση.
<P>
Ασφαλώς, όμως, τα καλύτερα ίσως μηνύματα που μπορώ να σας μεταφέρω σήμερα είναι οι προτάσεις της μεταρρυθμιστικής Συνθήκης. Επ' αυτού, θέλω να επισημάνω τέσσερα στοιχεία τα οποία μπορούν να βελτιώσουν τον δημοκρατικό έλεγχο, τη λογοδοσία και τη διαφάνεια στη δημοσιονομική διαδικασία.
<P>
" πρώτη καινοτόμος πρόταση στην αναθεωρημένη Συνθήκη είναι η κατάργηση της διάκρισης μεταξύ υποχρεωτικών και μη υποχρεωτικών δαπανών, θεσπίζοντας έτσι μία διαδικασία για την έγκριση του ετησίου προϋπολογισμού από τις συνιστώσες της δημοσιονομικής αρχής.
<P>
Δεύτερον, το λεγόμενο "ανώτατο ποσοστό αύξησης" στο άρθρο 27 της Συνθήκης ΕΚ -που συνήθως γίνεται αιτία συγκρούσεων κατά τη διαδικασία διαπραγμάτευσης του ετησίου προϋπολογισμού- θα παύσει να εφαρμόζεται ή να θεωρείται αναγκαίο, καθότι το υποκατάστατο, στην πράξη, του ανωτάτου ποσοστού αύξησης, το πολυετές δημοσιονομικό πλαίσιο, θα κατοχυρώνεται μέσω της Συνθήκης, κάτι που δεν ισχύει σήμερα.
<P>
Τέλος, ως προς τους μελλοντικούς δημοσιονομικούς κανονισμούς θα εφαρμόζουμε διαφορετική διαδικασία έγκρισης. " έγκριση θα γίνεται μέσω διαδικασίας συναπόφασης με το Κοινοβούλιο. Έως το 2007, η απόφαση λαμβανόταν με ομοφωνία μόνο από το Συμβούλιο - από τα κράτη μέλη. " διαφορά που προβλέπουμε είναι πολύ σημαντική.
<P>
Συνεπώς, όλες αυτές οι προτάσεις, σε συνδυασμό με τη δυνατότητα βελτίωσης σε ετήσια και καθημερινή βάση, θα προσφέρουν πρόσθετες αρμοδιότητες στο δημοκρατικά εκλεγμένο Ευρωπαϊκό Κοινοβούλιο και θα εκδημοκρατίσουν περαιτέρω τη διαδικασία λήψης αποφάσεων.
<SPEAKER ID="266" NAME="Brian Crowley" AFFILIATION="UEN">
(EN) Ευχαριστώ την κ. Επίτροπο για την απάντησή της και για το γεγονός ότι διευκολύνει την υποβολή ενός συμπληρωματικού ερωτήματος.
<P>
Το ερώτημά μου είναι τι προβλέπει η νέα μεταρρυθμιστική Συνθήκη όσον αφορά την πτυχή της πολυετούς χρηματοδότησης και τη λειτουργία του προϋπολογισμού. Όπως γνωρίζετε, κάθε έτος έχουμε τις συνήθεις διαφωνίες σχετικά με ορισμένους ίδιους πόρους που διατίθενται, καθώς και σχετικά με τους λοιπούς πόρους που έχουμε στη διάθεσή μας και πώς αυτά τα χρήματα έχουν κατανεμηθεί στις διάφορες κατηγορίες, είτε πρόκειται για τη γεωργία, το κοινωνικό σύστημα, τη διαθρωτική χρηματοδότηση, την περιφερειακή χρηματοδότηση και ούτω καθεξής.
<P>
Ένα από τα σημαντικότερα παράπονα που ακούμε πάντα εδώ στο Κοινοβούλιο είναι ότι οι πολίτες δεν γνωρίζουν πού δαπανώνται οι κοινοτικοί πόροι. Δεν γνωρίζουν πώς ακριβώς κατανέμεται η χρηματοδότηση που παρέχουν, κατά τη γνώμη τους, μεταξύ των διαφορετικών χωρών. Γνωρίζω ότι τα κράτη μέλη έχουν τα ίδια καθήκον να αναφέρουν τις σχετικές πληροφορίες, υπάρχει όμως κάποιος μηχανισμός βάσει του οποίου η Επιτροπή θα μπορούσε να είναι πιο συγκεκριμένη όσον αφορά την επισήμανση των τομέων των δαπανών;
<SPEAKER ID="267" NAME="Dalia Grybauskaitė">
μέλος της Επιτροπής. - (EN) Θέλω να ανακοινώσω ότι καταλήξαμε σε συμφωνία με το Συμβούλιο ακριβώς επί του νέου δημοσιονομικού κανονισμού, στο πλαίσιο της πρωτοβουλίας μας για τη διαφάνεια, βάσει της οποίας τα κράτη μέλη έχουν συμφωνήσει να συντάσσουν εκθέσεις και να δημοσιοποιούν όλες τις πληροφορίες σχετικά με όλους τους αποδέκτες χρηματοδότησης - όχι μόνο για τη γεωργία αλλά για όλους τους τομείς. " συμφωνία για τη γεωργία θα αρχίσει να ισχύει από το 2009 και για τους υπόλοιπους τομείς από το 2008, το 2009 και το 2010.
<P>
Πρόκειται για ένα τεράστιο βήμα προόδου όσον αφορά τη διαφάνεια, την υπευθυνότητα, το άνοιγμα και την επικοινωνία με τους πολίτες. Οι πολίτες θα είναι σε θέση να γνωρίζουν ποιος λαμβάνει και το τελευταίο ευρώ και γιατί, οπότε θα είναι επίσης πολύ πιο εύκολο και για τα κράτη μέλη να δίνουν απαντήσεις.
<SPEAKER ID="268" NAME="Paul Rübig" AFFILIATION="PPE-DE">
(DE) Κυρία Επίτροπε, το ερώτημά μου αφορά την οδηγία για την καταπολέμηση των καθυστερήσεων πληρωμών. Έχουμε πολλές μικρομεσαίες επιχειρήσεις αλλά και πολλούς ερευνητές, που διαμαρτύρονται διαρκώς για το μεγάλο διάστημα που μεσολαβεί από τη στιγμή της έγκρισης ενός έργου έως την τελική πληρωμή. Πολλές μικρομεσαίες επιχειρήσεις έχουν εδώ τεράστια προβλήματα με την προχρηματοδότηση. Θεωρείτε ότι η Ευρωπαϊκή Επιτροπή θα εναρμονίσει επίσης τους όρους πληρωμής της προς την οδηγία για την καταπολέμηση των καθυστερήσεων πληρωμών που ισχύει για ολόκληρη την Ευρώπη και για την οποία όλοι μας συμφωνήσαμε;
<SPEAKER ID="269" NAME="Dalia Grybauskaitė">
μέλος της Επιτροπής. - (EN) Γνωρίζουμε το πρόβλημα και έχουμε εφαρμόσει νέους κανονισμούς και κανόνες εφαρμογής για τα ζητήματα αυτά. Ευελπιστούμε ότι οι νέοι κανόνες, οι οποίοι έχουν τεθεί σε εφαρμογή από τον Μάιο του τρέχοντος έτους, θα απλουστεύσουν τη διαδικασία και, ασφαλώς, θα επιτρέψουν στην Επιτροπή να ανταποκρίνεται με μεγαλύτερη υπευθυνότητα. Αντιλαμβανόμαστε ότι οι κανόνες πρέπει να είναι ίδιοι για όλους, όχι μόνο για τα κράτη μέλη και τους αποδέκτες χρηματοδοτήσεων αλλά και για την Επιτροπή.
<SPEAKER ID="270" NAME="Reinhard Rack" AFFILIATION="PPE-DE">
(DE) Κυρία Επίτροπε, αναφερθήκατε σε πολιτικές κρίσεις. Αυτό το καλοκαίρι είχαμε αμέτρητες φυσικές καταστροφές στην Ελλάδα, το "νωμένο Βασίλειο και αλλού. " ταχεία διάθεση δημοσιονομικών πόρων είναι ιδιαίτερα σημαντική σε τέτοιες περιπτώσεις. Επαρκούν άραγε τα μέσα που διαθέτουμε σήμερα ή θα μπορούσαν ίσως να υπάρξουν βελτιώσεις; Υπάρχει δυνατότητα να αυξηθεί το συνολικό ύψος της χρηματοδότησης, δεδομένου ότι τα αριθμητικά στοιχεία για το φετινό καλοκαίρι δείχνουν ότι οι πόροι που έχουμε έως τώρα ασφαλώς δεν επαρκούν;
<SPEAKER ID="271" NAME="Dalia Grybauskaitė">
μέλος της Επιτροπής. - (EN) Όσον αφορά ειδικότερα την Ελλάδα, εξετάζουμε τουλάχιστον τρεις πηγές πιθανής συγκέντρωσης πόρων. Από τα ταμεία περιφερειακής πολιτικής, διαθέτουμε ένα ειδικό κονδύλι άνω του 1 δισ. ευρώ ετησίως το οποίο μπορούμε να χρησιμοποιήσουμε. Εξετάζουμε επίσης το ενδεχόμενο τροποποίησης του προγραμματισμού - ανακατεύθυνσης προγραμμάτων τα οποία είχαν σχεδιαστεί προηγουμένως, και η ελληνική κυβέρνηση θα διαπραγματευτεί την επόμενη εβδομάδα με τους εμπειρογνώμονές μας σχετικά με τα προγράμματα που επιθυμεί να μεταβάλει ή να αντικαταστήσει με άλλα και σχετικά με τις προτεραιότητες που πρέπει να τεθούν.
<P>
Επίσης, μπορούν να χρησιμοποιηθούν γεωργικά ταμεία για την αποκατάσταση της γης, ιδίως εκείνης που χρησιμοποιείτο για γεωργική εκμετάλλευση σε αυτήν τη χερσόνησο. Μπορούμε λοιπόν να εξετάσουμε τρεις ή τέσσερεις πιθανές πηγές και να συγκεντρώσουμε τους σχετικούς πόρους.
<P>
Από διαδικαστική όμως άποψη, ως προς το θέμα της αρχικής ερώτησης, οι διαδικασίες είναι ορισμένες φορές χρονοβόρες, εάν θέλουμε να είμαστε ειλικρινείς και δεν φοβόμαστε να το παραδεχτούμε. Φυσικά, θα λάβουμε μια τελική συγκεκριμένη αίτηση από την ελληνική κυβέρνηση 10 ημέρες περίπου μετά την ολοκλήρωση όλων των υπολογισμών, όμως η απάντηση και οι διαδικασίες θα διαρκέσουν πολύ. Συνήθως, καταβάλλουμε τις πληρωμές, κατά μέσο όρο, έξι έως οκτώ μήνες μετά το γεγονός, και αυτή δεν είναι βεβαίως η καλύτερη λύση για τα κράτη μέλη και για την αντιμετώπιση της κατάστασης. Ενώ οι διαδικασίες που θέτει στη διάθεσή μας σήμερα η Συνθήκη μάς επιτρέπουν να ενεργούμε πιο γρήγορα, πρέπει να υφίσταται και η πολιτική βούληση όλων των δημοσιονομικών αρχών. Επιπλέον, βεβαίως, η προτεινόμενη νέα Συνθήκη θα επιταχύνει αυτήν τη διαδικασία. Εν γένει, όμως, όσον αφορά τα ποσά - πρόκειται για εντελώς διαφορετικό ζήτημα. Μας ζητείται διαρκώς να χρησιμοποιούμε πιο ευέλικτα τον προϋπολογισμό. Για παράδειγμα, διαθέτουμε ορισμένες κατηγορίες νέων δαπανών και ορισμένα αποθεματικά τα οποία, έως το τέλος του έτους, θα έχουν επιστραφεί. Αυτή η ευελιξία δεν επιδεικνύεται ακόμη από το Συμβούλιο ή το Κοινοβούλιο. Θα χαιρόμουν πολύ αν διέθετα αυτήν την ευελιξία, και είμαι βέβαιη ότι οι συνάδελφοί μου στην Επιτροπή θα χαίρονταν εξίσου με μια τέτοια ευελιξία, διότι, πράγματι, ορισμένες φορές αυτή η ακαμψία του προϋπολογισμού μάς δένει τα χέρια.
<P>
Συνεπώς, υπάρχουν ορισμένες πηγές: ευελιξία, γενικά ποσά, καθώς και ταχύτητα και ταχεία εφαρμογή όλων των δημοσιονομικών διαδικασιών. Αυτές είναι οι τρεις πηγές που θεωρώ ότι θα μας προσφέρουν μεγαλύτερη αποτελεσματικότητα ως προς το τελικό αποτέλεσμα.
<SPEAKER ID="272" NAME="Πρόεδρος">

<P>
Θέμα: Σχεδιασμός επιστημών και τομέων μαθήσεων στο πλαίσιο "Εκπαίδευση και Κατάρτιση 2010"
<P>
Με δεδομένη την προοπτική δημιουργίας μείζονος βάσης συνεργασίας και υποστήριξης στον τομέα της εκπαίδευσης και του πλαισίου "Εκπαίδευση και Κατάρτιση 2010", ώστε να δοθεί έμφαση σε μια στρατηγική διά βίου μάθησης, ερωτάται η Ευρωπαϊκή Επιτροπή ποια θέση έχουν στον γενικότερο σχεδιασμό επιστήμες και τομείς μάθησης χωρίς άμεση σχέση με την αγορά εργασίας, όπως η διδασκαλία της Αρχαίας Ελληνικής και Λατινικής Φιλολογίας, οι επιστήμες της Ιστορίας και Αρχαιολογίας και η επιστήμη της Γλωσσολογίας; Πώς θα πεισθούν οι ευρωπαίοι πολίτες για τη συνέχιση της μετάδοσης και διάδοσης της μάθησης με μη ωφελιμιστική χροιά και ιδιαίτερα των κλασσικών γλωσσών και φιλολογιών και των ιστορικών σπουδών;
<SPEAKER ID="273" NAME="Ján Figeľ">
μέλος της Επιτροπής. - (EN) Όπως όλοι γνωρίζουμε, δυνάμει του άρθρου 149 της Συνθήκης ΕΚ, το περιεχόμενο του εκπαιδευτικού προγράμματος είναι ευθύνη των κρατών μελών, πράγμα που σημαίνει ότι οι αποφάσεις σχετικά με τον σχεδιασμό των προγραμμάτων σπουδών από τις εκπαιδευτικές αρχές, καθώς και τα διδασκόμενα μαθήματα, λαμβάνονται αποκλειστικά από τα κράτη μέλη.
<P>
Ο ρόλος της Επιτροπής είναι να συνεπικουρεί τα κράτη μέλη στην παροχή ποιοτικής εκπαίδευσης. Στο πλαίσιο του προγράμματος εργασίας μας "Εκπαίδευση και Κατάρτιση 2010", η Επιτροπή διαδραματίζει κεντρικό ρόλο στη διευκόλυνση της ανταλλαγής βέλτιστων πρακτικών μεταξύ των κρατών μελών, με σκοπό να συμβάλει στο να διασφαλιστεί ότι τα συστήματα εκπαίδευσης και κατάρτισής τους ανταποκρίνονται στις προκλήσεις του 21ου αιώνα.
<P>
Καθόσον τα ζητήματα που άπτονται της αγοράς εργασίας είναι σημαντικό τμήμα της στρατηγικής της Λισαβόνας, είναι σαφές ότι οι πτυχές της εκπαιδευτικής πολιτικής που σχετίζονται με την αγορά εργασίας, και γενικότερα με την ανταγωνιστικότητα, διαδραματίζουν μείζονα ρόλο σε αυτόν τον τομέα.
<P>
Τούτου λεχθέντος, δεν είναι δεδομένο ότι μαθήματα, όπως τα αρχαία ελληνικά, τα λατινικά, η ιστορία, η αρχαιολογία και η γλωσσολογία, δεν σχετίζονται με την αγορά εργασίας. Εκτός από τις άμεσες ευκαιρίες απασχόλησης σε πολλούς από αυτούς τους τομείς, η μελέτη τέτοιων θεμάτων συνεπάγεται την ανάπτυξη και μετάδοση μιας σειράς γενικών δεξιοτήτων, όπως η ανάλυση και η κρίση.
<P>
Ένα από τα κείμενα αναφοράς για το πρόγραμμα εργασίας στη σύσταση του Κοινοβουλίου και του Συμβουλίου της 18ης Δεκεμβρίου 2006 σχετικά με τις βασικές ικανότητες της διά βίου μάθησης, οι ικανότητες αυτές περιλαμβάνουν την "επικοινωνία σε ξένες γλώσσες" και την "πολιτισμική συνείδηση και έκφραση". " τελευταία περιλαμβάνει τη συνείδηση της τοπικής, εθνικής και ευρωπαϊκής πολιτισμικής κληρονομιάς και της θέσης τους στον κόσμο. Οι ικανότητες που σχετίζονται με την ιδιότητα του πολίτη, όπως ορίζονται στο ψήφισμα, περιλαμβάνουν τη γνώση των γεγονότων της σύγχρονης εποχής, καθώς και των βασικών γεγονότων της εθνικής, ευρωπαϊκής και παγκόσμιας ιστορίας. Φρονώ λοιπόν ότι αυτή είναι μια πολύ άμεση και συγκεκριμένη συμβολή στον προσανατολισμό που ζήτησε και υποστηρίζει η κ. Παναγιωτοπούλου-Κασσιώτου και, νομίζω, πολλοί άλλοι βουλευτές του Ευρωπαϊκού Κοινοβουλίου.
<SPEAKER ID="274" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Επίτροπε, ευχαριστώ για την απάντησή σας. Με βεβαιώσατε ότι συνεχίζετε να ενδιαφέρεστε. Ποιο μέρος, όμως, της χρηματοδότησης διατίθεται για τον σκοπό αυτό στο πρόγραμμα "Εκπαίδευση και Κατάρτιση 2010";
<P>
Είστε και Επίτροπος για τον Πολιτισμό. Ποιο μέρος της έρευνας από το έβδομο πρόγραμμα θα χρησιμοποιηθεί στους τομείς που προαναφέρατε, στην εμβάθυνση των γλωσσών, του πολιτισμού, της ιστορίας και της γλωσσολογίας;
<SPEAKER ID="275" NAME="Ján Figeľ">
μέλος της Επιτροπής. - (EN) Δεν υπάρχει συγκεκριμένη κατηγοριοποίηση επί του παρόντος, όπως γνωρίζετε, όμως, από τη νομική βάση που διαθέτουμε το πρόγραμμα διακρίνεται σε τέσσερεις βασικούς πυλώνες όσον αφορά τη διά βίου μάθηση: Erasmus, Comenius, Leonardo da Vinci και Grundtvig, συν οριζόντιες δράσεις ή επιλογές μετακίνησης. Θα μπορούσε κανείς να πει εν πολλοίς το ίδιο σχετικά με την έρευνα και ανάπτυξη, καθώς και τη συνεργασία, είναι όμως πολύ σημαντικό οι εταίροι -τα όργανα- να ενδιαφέρονται ενεργά για τομείς που σχετίζονται στενά με τις επιστήμες του ανθρώπου, την πολιτισμική συνείδηση, την καλλιέργεια αξιών. Έτσι, με πολύ συγκεκριμένο τρόπο, λόγου χάρη, υποστηρίζουμε, στο πρόγραμμα διά βίου μάθησης, την Ευρωπαϊκή Μόνιμη Διάσκεψη των Συλλόγων Καθηγητών Ιστορίας, και είναι σημαντικό το γεγονός ότι υπάρχει ένας τέτοιος οργανισμός, ο οποίος συμμορφώνεται με τους κανόνες, είναι επιλέξιμος, επιτρέποντάς μας έτσι να παράσχουμε ενίσχυση.
<P>
Δεν θα ενθαρρύνω την απόκλιση ή τον υπερβολικό διαχωρισμό μεταξύ ήπιων και σκληρών επιστημών. " πολιτική αγωγή περιλαμβάνει βασικές ικανότητες σε συνδυασμό με πολύ οριζόντιου χαρακτήρα δεξιότητες, γνώσεις και στάσεις που απαιτούνται όχι μόνο για την αγορά εργασίας αλλά και για τη συμβίωση σε μια ολοένα και πιο ποικιλόμορφη Κοινότητα και σε τοπικό, περιφερειακό ή ευρωπαϊκό επίπεδο.
<SPEAKER ID="276" NAME="Πρόεδρος">

<P>
Θέμα: Εγκατάλειψη των σπουδών
<P>
Σύμφωνα με τις επίσημες στατιστικές που δημοσίευσε η Ευρωπαϊκή Στατιστική Υπηρεσία για το 2006, το ποσοστό εγκατάλειψης των σπουδών από τους νέους ευρωπαίους ηλικίας μεταξύ 18 και 24 ετών ανέρχεται στο 15,3%.
<P>
Ωστόσο, σε 14 κράτη μέλη το σχετικό ποσοστό υπερβαίνει τον ευρωπαϊκό αυτό μέσο όρο. Τα πιο υψηλά ποσοστά σημειώνονται στη Μάλτα (41%), την Πορτογαλία (39,2%), την Ισπανία (29,9%), την Ισλανδία (26,3%), την Ιταλία (20,8%), τη Λετονία (19%) και τη Ρουμανία (19%).
<P>
Στο πλαίσιο της στρατηγικής της Λισαβόνας, η Ευρωπαϊκή Ένωση έχει θέσει ως στόχο να φτάσει σε ένα ποσοστό απασχόλησης 70% έως το 2020. Ωστόσο, η αύξηση της παραγωγικότητας της εργασίας απαιτεί την ολοένα και καλύτερη εκπαίδευση του εργατικού δυναμικού.
<P>
Ερωτάται η Επιτροπή ποια είναι τα μέτρα που προτίθεται να λάβει για να μειώσει το ποσοστό εγκατάλειψης των σπουδών.
<SPEAKER ID="277" NAME="Ján Figeľ">
μέλος της Επιτροπής. - (EN) Κυρία Πρόεδρε, το 2000, το έτος αλλαγής της χιλιετίας, 17,6% του πληθυσμού ηλικίας μεταξύ 18 και 24 ετών δεν είχε προχωρήσει πέρα από τη βασική δευτεροβάθμια εκπαίδευση. Έως το προηγούμενο έτος, το 2006, το επίπεδο είχε πέσει στο 15,3%. Έξι νέα κράτη μέλη είχαν ήδη υπερβεί τον στόχο μας για το 2010, που είναι το 10%. Δυνάμει του άρθρου 149, όπως ανέφερα προηγουμένως, το θέμα αυτό ανήκει στην αποκλειστική σφαίρα ευθύνης των κρατών μελών. Το περιεχόμενο και η οργάνωση της εκπαίδευσης είναι αρμοδιότητα των κρατών μελών. Ο ρόλος μας είναι να στηρίζουμε και να συνεπικουρούμε τις ενέργειές τους. Αυτό το έχουμε πράξει με μια σειρά από τρόπους. Θα αναφέρω ορισμένους μόνον. Ειδικότερα, η Επιτροπή έχει υποστηρίξει την ανάπτυξη της βασικής τεκμηρίωσης βάσει της οποίας μπορούν να σχεδιαστούν μέτρα πολιτικής, χρηματοδοτώντας σειρά μελετών σχετικά με αυτό το πρόβλημα.
<P>
Επιπλέον, πέρυσι, στην ανακοίνωσή μας του 2006 σχετικά με την αποτελεσματικότητα και την ισότητα στα ευρωπαϊκά συστήματα εκπαίδευσης και κατάρτισης, η Επιτροπή τόνισε την αναγκαιότητα της προσχολικής εκπαίδευσης ως αποτελεσματικού μέσου μείωσης των ποσοστών εγκατάλειψης των σπουδών, ενώ επεσήμανε τους κινδύνους που δημιουργεί ο πολύ πρώιμος επαγγελματικός προσανατολισμός των μαθητών.
<P>
" Επιτροπή ξεκίνησε επίσης πολύ πρόσφατα μια διαδικασία δημόσιας διαβούλευσης σχετικά με τον εκσυγχρονισμό της σχολικής εκπαίδευσης. Αυτό περιλαμβάνει την εξέταση των απόψεων των ενδιαφερομένων σχετικά με τις πιο πρόσφορες μεθόδους καταπολέμησης της πρόωρης εγκατάλειψης των σπουδών. Στο πλαίσιο της ανάλυσης του προγράμματος εθνικών μεταρρυθμίσεων της Λισαβόνας, η Επιτροπή απηύθυνε ειδικές συστάσεις σε κράτη μέλη σχετικά με την πρόωρη εγκατάλειψη των σπουδών, όπου αυτό κρίθηκε αναγκαίο.
<P>
Μέσω του προγράμματος εργασίας "Εκπαίδευση και Κατάρτιση 2010", χρησιμοποίησε την ανοικτή μέθοδο συντονισμού για την ανάπτυξη καλών πρακτικών και ομαδικής μάθησης σχετικά με την πρόωρη εγκατάλειψη των σπουδών.
<P>
Τα κράτη μέλη ενθαρρύνονται επίσης να χρησιμοποιούν τα διαρθρωτικά ταμεία για στοχοθετημένες παρεμβάσεις, με σκοπό την αντιμετώπιση ιδιαίτερα υψηλών ποσοστών πρόωρης εγκατάλειψης της σχολικής εκπαίδευσης και να μετέχουν σε προγράμματα που χρηματοδοτούνται από το πρόγραμμα διά βίου μάθησης, το οποίο αντιμετωπίζει αυτό το ζήτημα.
<P>
Εν κατακλείδι, η πρόοδος υπήρξε ορατή και μετρήσιμη, αλλά όχι και επαρκής μέχρις στιγμής, πρέπει λοιπόν να συνεχίσουμε πραγματικά και να βελτιώσουμε τη δυναμική.
<SPEAKER ID="278" NAME="Silvia-Adriana Ţicău" AFFILIATION="PSE">
(RO) Κυρία Πρόεδρε, κύριε Επίτροπε, σας ευχαριστώ για την απάντησή σας. Έστω και αν η εκπαίδευση είναι αρμοδιότητα των κρατών μελών, η Επιτροπή οφείλει να μετάσχει στην προσπάθεια εξασφάλισης του μέλλοντος της Ευρωπαϊκής Ένωσης. Οι συστάσεις εντάσσονται στο ενδοτικό δίκαιο. " Ευρωπαϊκή Επιτροπή πρέπει να ζητήσει ρητώς από τα κράτη μέλη να καταρτίσουν σχέδια δράσης για την καταπολέμηση της πρόωρης εγκατάλειψης του σχολείου.
<P>
" Ευρωπαϊκή Ένωση χρειάζεται ειδικευμένους ανθρώπινους πόρους. Είναι απαράδεκτο νέοι άνθρωποι που προέρχονται από φτωχές οικογένειες ή από αγροτικά περιβάλλοντα να υποχρεώνονται να εγκαταλείψουν τη σχολική εκπαίδευση λόγω της οικονομικής τους κατάστασης. Ο πληθυσμός της ΕΕ γηράσκει και, προκειμένου να εξασφαλίσουμε τη βιωσιμότητα των συστημάτων κοινωνικής ασφάλισης, είναι επιβεβλημένη η αύξηση της παραγωγικότητας της εργασίας.
<P>
Το ερώτημά μου είναι το εξής: κύριε Επίτροπε, ποια είναι τα μέτρα που λαμβάνετε, προκειμένου να υποστηρίξετε τη δυνατότητα των κρατών μελών να ενισχύουν οικονομικά αυτά τα παιδιά που αξίζουν να συνεχίσουν τις σπουδές τους, ιδίως όσα προέρχονται από φτωχές οικογένειες ή από αγροτικά περιβάλλοντα; Το πρόβλημα αυτό είναι μείζονος σημασίας και αφορά ουσιαστικά το ίδιο το μέλλον της Ευρώπης.
<SPEAKER ID="279" NAME="Ján Figeľ">
μέλος της Επιτροπής. - (EN) " απάντηση στην ερώτηση αυτή θα μπορούσε να είναι πολύ εκτεταμένη, εν συντομία όμως προσπαθούμε να συνεργαζόμαστε, να συνδυάζουμε πόρους και πολιτικές, προκειμένου να επιτύχουμε καλύτερες συνθήκες για τους νέους.
<P>
Αύριο, για παράδειγμα, η Επιτροπή θα εγκρίνει μια γραπτή διαδικασία - ένα έγγραφο πολιτικής για την απασχόληση των νέων. Θεωρούμε ότι η νεολαία είναι το μέλλον μας και το μέλλον αρχίζει τώρα. Ενθαρρύνουμε ιδίως τα νέα κράτη μέλη να χρησιμοποιούν περισσότερο τα διαρθρωτικά ταμεία για την ενίσχυση των εκπαιδευτικών πολιτικών με σκοπό την κινητικότητα. Βεβαίως, ενώ επισημαίνουμε ότι η βασική αρμοδιότητα των κρατών μελών είναι το σύστημα και το περιεχόμενο, θεωρούμε ότι η ποιότητα ή η αποτελεσματικότητα και η ισότητα που επιδιώκουν τα κράτη μέλη θα μπορούσαν να προσφέρουν πιο συγκεκριμένες και καλύτερες λύσεις για τους πολίτες μας, περιλαμβανομένης της νεολαίας.
<P>
Είμαι βέβαιος ότι η επένδυση στους ανθρώπινους πόρους, ιδίως μέσω της εκπαίδευσης και κατάρτισης, είναι η πιο χρήσιμη και αποδοτική επένδυση για τη συνοχή της κοινωνίας και τη μελλοντική ανταγωνιστικότητα. Αυτό το δηλώνω όχι μόνον ως αρμόδιος Επίτροπος για τους τομείς αυτούς αλλά και ως πολιτικός και πατέρας. Δεν αμφιβάλλουμε λοιπόν ότι πρέπει να κάνουμε περισσότερα μαζί.
<SPEAKER ID="280" NAME="Kathy Sinnott" AFFILIATION="IND/DEM">
(EN) Αναφερθήκατε αρκετές φορές στα διαρθρωτικά ταμεία. Τι μπορείτε να κάνετε, ως Επίτροπος, ώστε να ενθαρρύνετε τις χώρες να χρησιμοποιούν αυτά τα ταμεία για τους πολίτες τους, για κοινωνικά προγράμματα, κλπ.; Οπωσδήποτε, στην Ιρλανδία, γνωρίζω ότι το μεγαλύτερο μέρος αυτών των πόρων χρησιμοποιούνταν για δρόμους και μεγάλα έργα υποδομών. Σχεδόν τίποτε δεν χρησιμοποιήθηκε για τους πολίτες.
<SPEAKER ID="281" NAME="Ján Figeľ">
μέλος της Επιτροπής. - (EN) Είμαστε ελεύθεροι άνθρωποι, ελεύθερες κοινωνίες, και καλούμαστε να είμαστε συνετοί ως προς τη χρήση αυτής της ελευθερίας. Έχω ήδη δηλώσει ότι η επένδυση στο ανθρώπινο δυναμικό είναι η καλύτερη μορφή επένδυσης.
<P>
Δεν τάσσομαι κατά των επενδύσεων σε σύγχρονες υποδομές, στις μεταφορές και το περιβάλλον, καθώς είναι όντως πολύ σημαντικές. Ακόμη όμως και στην ανακοίνωση που ανέφερα στην αρχική μου απάντηση, δηλώνουμε -και αυτό υποστηρίζεται από επιστημονικά δεδομένα- ότι η επένδυση στην προσχολική εκπαίδευση παιδιών από φτωχά κοινωνικοοικονομικά περιβάλλοντα είναι ο πιο αποτελεσματικός τρόπος αντιμετώπισης της επιδεινούμενης κατάστασής τους όσον αφορά τη συνοχή. " αποδοτικότητα της εκπαίδευσης στην προσχολική ηλικία, για παράδειγμα, είναι υψηλότερη από την αποδοτικότητα που επιτυγχάνεται από την επένδυση των ίδιων ποσών μακροπρόθεσμα σε χρηματοπιστωτικούς οργανισμούς.
<P>
Τούτου λεχθέντος, με αυτόν τον τρόπο καλούνται οι υπουργοί και οι βουλευτές να συμπεριφερθούν ως υπεύθυνοι πατέρες και μητέρες και να σκεφτούν τις μελλοντικές γενιές, όχι μόνο το αύριο, το άμεσο μέλλον ή τα ποσοστά στις επόμενες εκλογές. Φρονώ ότι αυτού του είδους η διαγενεακή, μακροπρόθεσμη προσέγγιση είναι επειγόντως αναγκαία και πολύ αποτελεσματική ακόμη και με οικονομικούς όρους, ορισμένες όμως φορές συμπεριφερόμαστε με βάση βραχυπρόθεσμες, ακόμη και στενόμυαλες προσεγγίσεις.
<P>
" Ευρώπη βρίθει παραδειγμάτων· είναι ένα μωσαϊκό, και ορισμένα κράτη μέλη παρέχουν παραδείγματα τα οποία αποτελούν πλέον παγκόσμια σημεία αναφοράς. Δείτε για παράδειγμα τη μελέτη PISA (Πρόγραμμα Διεθνούς Αξιολόγησης Μαθητών), ενώ σας καλώ να εξετάσετε επίσης την επόμενη μελέτη, η οποία θα δημοσιευθεί από τον ΟΟΣΑ τον Σεπτέμβριο. Θα δούμε σε ποιο σημείο θα βρισκόμαστε μετά από τρία χρόνια· πάντως, ορισμένες ευρωπαϊκές χώρες εμφανίζουν κάποιες από τις καλύτερες επιδόσεις παγκοσμίως. Χρειαζόμαστε χώρες με τέτοιες επιδόσεις, και χρειαζόμαστε ακόμη περισσότερες.
<SPEAKER ID="282" NAME="Πρόεδρος">

<P>
Θέμα: ΕΙΤ
<P>
Σε σχέση με την ίδρυση του Ευρωπαϊκού Ινστιτούτου Τεχνολογίας τα κοινοτικά όργανα πραγματοποίησαν διαπραγματεύσεις για τη χρηματοδότηση του σχεδίου. Προβλέπονται και χρηματοδοτήσεις από τον ιδιωτικό τομέα. Πώς μπορεί η Επιτροπή να διασφαλίσει, όσον αφορά το ΕΙΤ ότι δεν θα συμβεί το ίδιο το οποίο συνέβη με το πρόγραμμα Galileo, δηλαδή ότι ο ιδιωτικός τομέας δεν συμμετέχει στη χρηματοδότηση του σχεδίου;
<SPEAKER ID="283" NAME="Ján Figeľ">
μέλος της Επιτροπής. - (EN) Κυρία Πρόεδρε, η ερώτηση αφορά τη χρηματοδότηση του ΕΙΤ από τον ιδιωτικό τομέα. Θεωρούμε ότι οι συμπράξεις δημοσίου και ιδιωτικού τομέα διαδραματίζουν καίριο ρόλο στην προώθηση της πληροφορίας στο πλαίσιο της οικονομίας της γνώσης. Διαφορετικά, δεν πρόκειται να επιτύχουμε.
<P>
Ο ιδιωτικός τομέας δεν παρέχει απλώς πρόσθετους χρηματοδοτικούς πόρους, αλλά -και αυτό είναι το πιο σημαντικό- μπορεί να επιφέρει επίσης αλλαγές στη στρατηγική κατεύθυνση της καινοτομίας. Θα έλεγα λοιπόν ότι το θέμα δεν είναι τόσο τα ίδια τα χρήματα αλλά ο τρόπος με τον οποίο συνεργαζόμαστε, το πώς συνδυάζουμε εταίρους και συμφέροντα.
<P>
Πολλές χώρες της ΕΕ έχουν λάβει μέτρα διευκόλυνσης των διαρθρωτικών σχέσεων μεταξύ του δημοσίου και του ιδιωτικού τομέα με σκοπό την προώθηση της μεταφοράς γνώσης μεταξύ πανεπιστημίων και βιομηχανίας. Στο πλαίσιο αυτό, οι δραστηριότητες του ΕΙΤ και, κυρίως, των κοινοτήτων γνώσης και καινοτομίας θα υλοποιηθούν μέσω καινοτόμων διαρθρωτικών συμπράξεων δημοσίου και ιδιωτικού τομέα οι οποίες θα χρηματοδοτούνται από διάφορες δημόσιες και ιδιωτικές πηγές. " ακριβής μέθοδος για τη χρηματοδότησή τους δεν μπορεί να καθοριστεί εκ των προτέρων, είναι δε σαφές ότι θα εξελιχθεί συν τω χρόνω, όμως ο στόχος είναι να μεγιστοποιηθεί το ποσοστό συνεισφοράς του ιδιωτικού τομέα.
<P>
" κοινοτική συνεισφορά, η οποία συμφωνήθηκε να ανέρχεται στα 308 εκατ. ευρώ για τις επόμενες δημοσιονομικές προοπτικές, έχει σκοπό να λειτουργήσει ως καταλύτης για την προσέλκυση πόρων από τον ιδιωτικό τομέα. " Επιτροπή μερίμνησε ιδιαίτερα για τη διευκόλυνση και προσέλκυση της συμμετοχής του ιδιωτικού τομέα στη χρηματοδότηση του EIT και των κοινοτήτων γνώσης και καινοτομίας (ΚΓΚ).
<P>
Για παράδειγμα, ένα βασικό κριτήριο επιλογής των ΚΓΚ θα είναι η ικανότητά τους να εξασφαλίζουν μακροπρόθεσμη και βιώσιμη χρηματοδότηση, που θα περιλαμβάνει σημαντική συμμετοχή του ιδιωτικού τομέα. Θα είναι σημαντικό να εντοπίζει το διοικητικό συμβούλιο τομείς δραστηριότητας για την πιθανή ανάπτυξη ΚΓΚ που θα προσελκύουν το ενδιαφέρον ευρέος φάσματος συμμετεχόντων, μεταξύ άλλων και από τον ιδιωτικό τομέα.
<P>
Επιπλέον, το EIT θα έχει την αρμοδιότητα να συστήσει ένα ίδρυμα EIT με συγκεκριμένο στόχο τη συγκέντρωση και ενεργοποίηση πόρων τόσο από ατομικούς όσο και από εταιρικούς χορηγούς.
<SPEAKER ID="284" NAME="Esko Seppänen" AFFILIATION="GUE/NGL">
(FI) Κυρία Πρόεδρε, κύριε Επίτροπε, ειπώθηκε ότι ιδιωτική χρηματοδότηση θα προέρχεται επίσης από τις "νωμένες Πολιτείες της Αμερικής, ενώ έχει αναφερθεί, μεταξύ άλλων, και η Microsoft ως χορηγός του EIT. Δεν είναι ανησυχητικό το γεγονός ότι τόσο μεγάλες επιχειρήσεις από τις "νωμένες Πολιτείες θα προσπαθήσουν να επωφεληθούν από τα αποτελέσματα έρευνας η οποία θα παράγεται στο Ευρωπαϊκό Ινστιτούτο Τεχνολογίας; Συγχρόνως, θέλω να ρωτήσω το εξής: θα μπορούν μήπως οι εν λόγω χορηγοί του ιδιωτικού τομέα να επιβάλουν όρους για τη χρηματοδότηση που θα παρέχουν;
<SPEAKER ID="285" NAME="Ján Figeľ">
μέλος της Επιτροπής. - (EN) Θα έλεγα ότι θα ήταν βαρετό αν μόνο επιχειρήσεις από τις "νωμένες Πολιτείες ενδιαφέρονταν για τον διάλογο και τη συνεργασία, καθώς και την πιθανή πραγματοποίηση επενδύσεων. Υπάρχουν πολύ περισσότερες, πολλές εκ των οποίων προέρχονται από την Ευρώπη. Πολλές από τις επιχειρήσεις αυτές, είτε είναι ευρωπαϊκές, είτε αμερικανικές ή διεθνείς, επενδύουν ήδη μεγάλα ποσά στην Ευρώπη.
<P>
Το ΕΙΤ πρέπει να δημιουργήσει ακόμη περισσότερα κίνητρα και συνθήκες ευνοϊκές για την καινοτομία στην Ευρώπη. Δεν αποκλείω το ενδιαφέρον από το εξωτερικό, όμως ενθαρρύνω το Κοινοβούλιο, το Συμβούλιο και την Επιτροπή να αναζητήσουν την οριστική λύση και να συμφωνήσουν επί της πλήρους πρότασης, προκειμένου να κινητοποιηθούν ευρωπαϊκές επενδύσεις στο πλαίσιο της διεθνούς συνεργασίας. Όλες όμως οι θετικές εποικοδομητικές κινήσεις, τόσο από το εσωτερικό όσο και από το εξωτερικό, είναι εξίσου ευπρόσδεκτες.
<SPEAKER ID="286" NAME="John Purvis" AFFILIATION="PPE-DE">
(EN) Κύριε Επίτροπε, να θεωρήσω, βάσει της απάντησής σας μόλις τώρα στον κ. Seppänen, ότι έχετε όντως ενδείξεις σημαντικού ενδιαφέροντος από επιχειρήσεις που επιθυμούν να επενδύσουν στο EIT; Ειδάλλως, αν δεν εξασφαλίσετε αυξημένους ή επαρκείς πόρους από τον ιδιωτικό τομέα, θα αποφύγετε να επιτεθείτε στον προϋπολογισμό της ΕΕ και θα αντλήσετε το δίδαγμα ότι ίσως να μην υπάρχει και τόσο μεγάλο ενδιαφέρον για τη χρηματοδότηση του ΕΙΤ;
<P>
Θα ήθελα όμως τη διαβεβαίωσή σας ότι έχετε δεχτεί όντως τέτοιες ειλικρινείς εκδηλώσεις ενδιαφέροντος.
<SPEAKER ID="287" NAME="Ján Figeľ">
μέλος της Επιτροπής. - (EN) Διαπιστώσαμε και στο παρελθόν και τώρα αυξανόμενο ενδιαφέρον, ιδίως τώρα που φτάσαμε στο τρέχον στάδιο της ίδιας της πρότασης, διότι στην αρχή το εγχείρημα ήταν περισσότερο μια ιδέα ή ένα θεωρητικό σχήμα, ενώ τώρα έχουμε ένα συγκεκριμένο κείμενο.
<P>
Δεν έχει ακόμη οριστικοποιηθεί επισήμως -ευελπιστούμε ότι αυτό θα είναι εφικτό μέχρι τα τέλη του τρέχοντος έτους- όμως τα μηνύματα από επιμέρους επιχειρήσεις ή επιχειρηματικούς οργανισμούς είναι ολοένα και πιο συγκεκριμένα και θετικά, κατά την έννοια της πιθανής εντονότερης συμμετοχής στο μέλλον.
<P>
Διεξήγαμε συνομιλίες με την Ευρωπαϊκή Στρογγυλή Τράπεζα των Ευρωπαίων Βιομηχάνων, τη Business Europe, την Ένωση Ευρωπαϊκών Επιμελητηρίων και πολλές άλλους οργανισμούς, όπως ο Ευρωπαϊκός Σύνδεσμος Οργανισμών Έρευνας και Τεχνολογίας (EARTO). Διαπιστώνω πραγματικά ότι τα μηνύματα γίνονται ολοένα και πιο συγκεκριμένα. Αναμφίβολα, κανείς δεν δίνει λευκές επιταγές ούτε αναλαμβάνει δεσμεύσεις εκ των προτέρων, και οι δικές μας παρεμβάσεις δεν πρέπει να αντικαθιστούν τα όσα γίνονται προς θετική κατεύθυνση ή στο πλαίσιο εταιρικών σχέσεων, όμως το ΕΙΤ πρέπει να προσφέρει ακόμη μεγαλύτερη δυναμική, κίνητρα και περιθώρια για μια πιο φιλική προς την καινοτομία Ευρωπαϊκή Ένωση. Αυτή είναι η πρόθεσή μας και πρόκειται για ευθύνη που αναλαμβάνουμε από κοινού.
<SPEAKER ID="288" NAME="DanutBudreikait" AFFILIATION="ALDE">
(LT) " κεντρική ιδέα του Ευρωπαϊκού Ινστιτούτου Τεχνολογίας είναι να δημιουργηθούν καινοτομίες οι οποίες θα συμβάλουν στην ενίσχυση της ανταγωνιστικότητας της Ευρωπαϊκής Ένωσης. Εφόσον συμμετάσχουν μεγάλες ιδιωτικές εταιρείες στις δραστηριότητες του Ινστιτούτου, θα είναι διαθέσιμες οι καινοτομίες σε άλλους φορείς της αγοράς; Στα κράτη μέλη; Δεν θα έπρεπε τα κράτη μέλη και η Ευρωπαϊκή Κοινότητα να αποτελούν τους κύριους φορείς χρηματοδότησης ενός ευρωπαϊκού ινστιτούτου;
<SPEAKER ID="289" NAME="Ján Figeľ">
μέλος της Επιτροπής. - (EN) Οφείλουμε να ορίσουμε τον ρόλο του ιδίου του ΕΙΤ, που είναι το ινστιτούτο που θα διαχειρίζεται την επιλογή του ανταγωνισμού, την παρακολούθηση της αξιολόγησης και την οργάνωση του πλαισίου για ένα ευρύ φάσμα κοινοτήτων γνώσης και καινοτομίας. Εντούτοις, όσον αφορά την καινοτομία, η κεντρική εταιρική σχέση αναπτύσσεται στο επίπεδο των ΚΓΚ. Εκεί, μπορεί να φανταστεί κανείς εκτεταμένη συνεργασία με ΜΜΕ, ενώ η εσωτερική οργάνωση δεν είναι μόνο δικαίωμά τους, αλλά λειτουργεί και προς όφελός τους, διότι πρέπει να δημιουργήσουν συνθήκες εμπιστοσύνης, προκειμένου να ενισχύσουν ή να ξεκινήσουν νέα συνεργασία υπό την αιγίδα του ΕΙΤ, για τις δε βασικές σχέσεις σχετικά με την πνευματική ιδιοκτησία, η πρόταση αναφέρεται στις αρχές του εβδόμου προγράμματος πλαισίου.
<P>
Είμαι πεπεισμένος ότι πρέπει να υπάρχει αρκετή ελευθερία και ευελιξία για τη διευθέτηση των ζητημάτων πνευματικής ιδιοκτησίας μεταξύ των εταίρων προς όφελος της συνεργασίας τους και της σχέσης μεταξύ των ΚΓΚ, έναντι ή σε συνεργασία με το ΕΙΤ, αλλά και προς όφελος, ασφαλώς, της περαιτέρω εφαρμογής της καινοτομίας.
<P>
Διαθέτουμε πολλά μοντέλα στην Ευρώπη. Φρονώ ότι μπορούμε να αντλήσουμε πολλή έμπνευση και να προσφέρουμε ουσιαστική ενθάρρυνση, το δε ΕΙΤ μπορεί να λειτουργήσει ως ένα είδος παγοθραυστικού που θα δημιουργήσει καλύτερες συνθήκες για μια ευνοϊκή για τη γνώση Ευρώπη, κάτι που θα περιλαμβάνει ευνοϊκές συνθήκες για την πνευματική ιδιοκτησία ή κοινοτικά διπλώματα ευρεσιτεχνίας ή πολιτικές, που είναι σε μεγάλο βαθμό αναγκαίες και σημαντικές για την πραγματική μεταφορά γνώσης μεταξύ εταίρων.
<SPEAKER ID="290" NAME="Πρόεδρος">
Οι ερωτήσεις αριθ. 38 και αριθ. 39 θα απαντηθούν γραπτώς.
<P>
Θέμα: Απόλυτη απαγόρευση μετατροπής συμβάσεων ορισμένου χρόνου σε συμβάσεις αορίστου χρόνου στο ελληνικό δημόσιο
<P>
Έξι χρόνια μετά την έναρξη εφαρμογής της οδηγίας 1999/70/ΕΚ, το 2001, και η Ελλάδα δεν έχει εναρμονιστεί. Παρά τις τελεσίδικες αποφάσεις υπέρ εργαζομένων με σύμβαση εργασίας ορισμένου χρόνου, το Ανώτατο Ελληνικό Δικαστήριο, ανατρέποντας την μέχρι τώρα νομολογία, αποφάνθηκε ότι απαγορεύεται απολύτως η μετατροπή συμβάσεων εργασίας ορισμένου χρόνου σε συμβάσεις αορίστου χρόνου στο ελληνικό δημόσιο, επικαλούμενο το ελληνικό Σύνταγμα. " απόφαση αυτή έρχεται σε πλήρη αντίθεση με το πνεύμα και το γράμμα της οδηγίας 1999/70/ΕΚ αλλά και με την απόφαση του Ευρωπαϊκού Δικαστηρίου (Υπόθεση C-212/04), στην οποία τονίζεται ότι η οδηγία 1999/70/ΕΚ "εμποδίζει την εφαρμογή εθνικής νομοθεσίας η οποία απαγορεύει απολύτως, στον δημόσιο τομέα και μόνον, τη μετατροπή σε σύμβαση εργασίας αορίστου χρόνου μιας σειράς διαδοχικών συμβάσεων ορισμένου χρόνου οι οποίες, στην πραγματικότητα, αποσκοπούσαν στην κάλυψη "παγίων και διαρκών αναγκών” του εργοδότη και πρέπει να θεωρηθούν καταχρηστικές".
<P>
Πώς σχολιάζει Επιτροπή την προφανή άρνηση της Ελλάδας να εφαρμόσει την οδηγία 1999/70/ΕΚ; Θα παραπέμψει την Ελλάδα στο Ευρωπαϊκό Δικαστήριο;
<SPEAKER ID="291" NAME="Vladimír Špidla">
μέλος της Επιτροπής. - (CS) Κυρία Πρόεδρε, κυρίες και κύριοι, η οδηγία 1999/70/ΕΚ του Συμβουλίου σχετικά με τη συμφωνία πλαίσιο για την εργασία ορισμένου χρόνου απαιτεί από τα κράτη μέλη να εγκρίνουν μέτρα τα οποία θα αποτρέπουν τις καταχρήσεις που προκύπτουν από τη χρήση διαδοχικών συμβάσεων εργασίας ορισμένου χρόνου. Εντούτοις, τα κράτη μέλη δεν είναι υποχρεωμένα να αντικαθιστούν συμβάσεις ορισμένου χρόνου με συμβάσεις αορίστου χρόνου, υπό την προϋπόθεση ότι εφαρμόζονται άλλα αποτελεσματικά μέτρα τα οποία αποτρέπουν ή τιμωρούν τέτοιες καταχρήσεις.
<P>
Το Ευρωπαϊκό Δικαστήριο επιβεβαίωσε αυτήν την ερμηνεία με την απόφασή του της 4ης Ιουλίου 2006 στην υπόθεση C-212/04 (Adeneler) σχετικά με την ελληνική νομοθεσία.
<P>
Το Ευρωπαϊκό Δικαστήριο δήλωσε επίσης ότι η ερμηνεία της συναφούς εθνικής νομοθεσίας δεν εμπίπτει στο πεδίο αρμοδιότητάς του. " ερμηνεία της συναφούς ελληνικής νομοθεσίας και η διαπίστωση της συμμόρφωσης αυτής της νομοθεσίας με τις απαιτήσεις της οδηγίας σχετικά με την ύπαρξη αποτελεσματικών μέτρων τα οποία θα αποτρέπουν και θα τιμωρούν τις καταχρήσεις που οφείλονται στη χρήση διαδοχικών συμβάσεων απασχόλησης ορισμένου χρόνου αποτελεί αποκλειστική αρμοδιότητα των ελληνικών δικαστηρίων.
<P>
" Ελλάδα εφάρμοσε την προαναφερθείσα οδηγία μέσω του προεδρικού διατάγματος αριθ. 164/2004 για τον δημόσιο τομέα. " Επιτροπή προέβη σε επισταμένη ανάλυση του εν λόγω διατάγματος και κατέληξε στο συμπέρασμα ότι είναι συμβατό με τις απαιτήσεις της οδηγίας.
<P>
Δεδομένου ότι η οδηγία εφαρμόστηκε καθυστερημένα, στις 19 Ιουλίου 2004, το προεδρικό διάταγμα περιελάμβανε μια κατ' εξαίρεση προσωρινή διάταξη η οποία επιτρέπει υπό ορισμένες συνθήκες τη μετατροπή διαδοχικών συμβάσεων εργασίας ορισμένου χρόνου που συνήφθησαν πριν από την ημερομηνία κατά την οποία τέθηκε σε ισχύ το διάταγμα σε συμβάσεις εργασίας αορίστου χρόνου.
<P>
Γνωρίζω ότι η νομική κατάσταση όσον αφορά την κατάχρηση των συμβάσεων εργασίας ορισμένου χρόνου στον ελληνικό δημόσιο τομέα είναι αντικείμενο αντιπαραθέσεων τα τελευταία χρόνια. Αυτό επιβεβαιώθηκε από την πρόσφατη απόφαση του ελληνικού Ανωτάτου Δικαστηρίου της 11ης Ιουνίου 2007, με την οποία το δικαστήριο ακύρωσε την προηγούμενη νομολογία του.
<P>
Όπως αναφέρθηκε ήδη, σύμφωνα με την απόφαση του Ευρωπαϊκού Δικαστηρίου, τα εθνικά δικαστήρια είναι αρμόδια για την ερμηνεία και εφαρμογή της συναφούς ελληνικής νομοθεσίας, περιλαμβανομένου του Συντάγματος, ως προς τα ιδιαίτερα περιστατικά των υποθέσεων που καλούνται να εξετάσουν. Ωστόσο, στο πλαίσιο αυτής της διαδικασίας, τα δικαστήρια οφείλουν να τηρούν την ισχύουσα κοινοτική νομοθεσία, ειδικότερα δε την οδηγία 1999/70/ΕΚ.
<P>
" Επιτροπή παρακολουθεί εκ του σύνεγγυς την εξέλιξη της κατάστασης στην Ελλάδα. Θα εξετάσει προσεκτικά την πρόσφατη απόφαση του Ανωτάτου Δικαστηρίου και θα συνεχίσει να παρακολουθεί τα συνακόλουθα μέτρα που θα λάβουν οι ελληνικές αρχές.
<P>
Εν κατακλείδι, θέλω να επισημάνω ότι, σύμφωνα με τις πληροφορίες που είναι διαθέσιμες στην Επιτροπή, αρκετά ελληνικά δικαστήρια έχουν ήδη υποβάλει προδικαστικές ερωτήσεις για το θέμα αυτό στο Ευρωπαϊκό Δικαστήριο. Το Ευρωπαϊκό Δικαστήριο θα έχει έτσι την ευκαιρία να γνωμοδοτήσει επί της ερμηνείας της συναφούς κοινοτικής νομοθεσίας.
<SPEAKER ID="292" NAME="Δημήτριος Παπαδημούλης" AFFILIATION="GUE/NGL">
Κύριε Επίτροπε, γνωρίζετε πολύ καλά ότι η Ελλάδα είναι η μόνη χώρα που συνεχίζει να μην εφαρμόζει μια οδηγία που ισχύει εδώ και έξι χρόνια. Δεκάδες χιλιάδες συμβασιούχοι ταλαιπωρούνται από μία κυβέρνηση στην οποία εσείς λέτε να σεβαστεί τις αποφάσεις των δικαστηρίων, αλλά αυτή ψηφίζει νόμους με τους οποίους αρνείται να σεβαστεί τις τελεσίδικες αποφάσεις των δικαστηρίων και τη νομολογία του Ευρωπαϊκού Δικαστηρίου.
<P>
Μεγάλο μέρος των νεκρών στις φετινές πυρκαγιές στην Ελλάδα ήταν συμβασιούχοι δασοπυροσβέστες, με υπηρεσία πάνω από 10 χρόνια, προσωρινή απασχόληση και ελλιπή εκπαίδευση. Και εσείς λέτε εδώ και μήνες διαρκώς ότι το μελετάμε και το μελετάμε. Σκοπεύετε να κάνετε κάτι ως φρουροί της ευρωπαϊκής νομοθεσίας;
<SPEAKER ID="293" NAME="Vladimír Špidla">
μέλος της Επιτροπής. - (CS) Ασφαλώς η Ευρωπαϊκή Επιτροπή είναι θεματοφύλακας των ευρωπαϊκών Συνθηκών και της ευρωπαϊκής νομοθεσίας, και ασφαλώς για τον λόγο αυτό είμαστε έτοιμοι να λάβουμε όλα τα αναγκαία μέτρα.
<P>
" Επιτροπή έχει διαπιστώσει πολλά προβλήματα όσον αφορά το πρώτο προεδρικό διάταγμα, περιλαμβανομένων των πτυχών που εξετάστηκαν στην υπόθεση Adeneler. Λόγω των προβλημάτων αυτών, η Επιτροπή επικοινώνησε με τις ελληνικές αρχές το 2004. Μπορώ, συνεπώς, να επιβεβαιώσω ότι παρακολουθούμε όντως στενά αυτό το ζήτημα. Εξετάζουμε πολύ προσεκτικά τις πιο πρόσφατες αποφάσεις του ελληνικού Ανωτάτου Δικαστηρίου και, εάν διαπιστώσουμε ότι απαιτείται παρέμβαση της Επιτροπής, δεν θα διστάσουμε να παρέμβουμε.
<P>
Αναμφίβολα προκύπτουν πολλά ερωτήματα σχετικά με την κατάχρηση των συμβάσεων εργασίας ορισμένου χρόνου που συνήφθησαν πριν από την ημερομηνία εφαρμογής της οδηγίας, περιλαμβανομένων αυτών που βρίσκονταν ήδη σε ισχύ στις 10 Ιουλίου 2002, την ημερομηνία κατά την οποία επρόκειτο να ξεκινήσει η εφαρμογή της οδηγίας, εκτός εάν για τις συμβάσεις αυτές ίσχυε κάποια προσωρινή διάταξη.
<P>
Κατά βάση, αυτό που θέλω να πω είναι ότι μεριμνούμε επαρκώς για το θέμα αυτό και ότι θα λάβουμε τα μέτρα που θα κριθούν αναγκαία για την προστασία των Συνθηκών.
<SPEAKER ID="294" NAME="Πρόεδρος">

<P>
Θέμα: Ίσες ευκαιρίες
<P>
Είναι η Επιτροπή ικανοποιημένη, στο πλαίσιο του Ευρωπαϊκού Έτους Ίσων Ευκαιριών, ότι έχει συντελεστεί πραγματική πρόοδος στα νέα, καθώς και στα παλιά κράτη μέλη, όσον αφορά την ισότητα των ατόμων διαφορετικής εθνότητας και διαφορετικού σεξουαλικού προσανατολισμού;
<P>
Ποιες συγκεκριμένες πρωτοβουλίες παίρνει η Επιτροπή ενόψει των συνεχιζόμενων ομοφοβικών ενεργειών σε ορισμένα κράτη μέλη της ΕΕ, καθώς και σε ευρωπαϊκά κράτη εκτός ΕΕ, όπως είναι η απαγόρευση της παρέλασης Gay Pride στη Βίλνα και η προσπάθεια διάλυσης μιας διαδήλωσης για την ισότητα στη Ρουμανία;
<P>
Σε ποια βήματα προβαίνει η Επιτροπή, για να διασφαλίσει ότι τα όργανα και κράτη της ΕΕ θα τηρούν τις υποχρεώσεις τους αναφορικά με την εξάλειψη των φυλετικών διακρίσεων και την προστασία των μειονοτήτων, ιδιαίτερα όσον αφορά τους Ρόμα, ενόψει κάποιας ανησυχητικής εκλογικής επιτυχίας από πλευράς εξτρεμιστικών, μη ανεκτικών κομμάτων;
<SPEAKER ID="295" NAME="Vladimír Špidla">
μέλος της Επιτροπής. - (CS) Κυρία Πρόεδρε, κυρίες και κύριοι, 10 χρόνια μετά τη συμπερίληψη του άρθρου 13 στη Συνθήκη ΕΚ έχουμε σημειώσει σημαντική πρόοδο, διασφαλίζοντας ότι όλοι οι πολίτες της Ευρωπαϊκής Ένωσης προστατεύονται από διακρίσεις λόγω φυλετικής ή εθνοτικής καταγωγής ή γενετήσιου προσανατολισμού, μεταξύ άλλων. Εντούτοις, η προστασία αυτή δεν είναι ακόμη ολοκληρωμένη, και δεν έχουμε ακόμη επιτύχει την πραγματική "ισότητα" στην οποία αναφέρεται η αξιότιμη βουλευτής.
<P>
Όλα τα κράτη μέλη πρέπει να συμμορφώνονται με τη λεγόμενη οδηγία για τη φυλετική ισότητα και την οδηγία για την ισότητα στην απασχόληση και είναι καθήκον της Ευρωπαϊκής Ένωσης να παρακολουθεί την ορθή μεταφορά των δύο οδηγιών στην εθνική νομοθεσία, καθώς και την αποτελεσματική εφαρμογή τους. Ως εκ τούτου, στις 27 Ιουνίου 2007, η Επιτροπή απηύθυνε αιτιολογημένες γνωμοδοτήσεις σε 14 κράτη μέλη τα οποία δεν έχουν μεταφέρει με ορθό τρόπο την οδηγία 2000/43/ΕΚ.
<P>
Θέλω να επισημάνω ότι τα πραγματικά δεδομένα που οδήγησαν στις εν λόγω αιτιολογημένες γνωμοδοτήσεις διαφέρουν ασφαλώς από χώρα σε χώρα, όπως και η βαρύτητά τους. Εν πάση περιπτώσει, 14 κράτη έχουν λάβει αυτές τις αιτιολογημένες γνωμοδοτήσεις.
<P>
Το 2007 είναι το ευρωπαϊκό έτος ίσων ευκαιριών για όλους και έχει προσφέρει στις δημόσιες αρχές και στην κοινωνία των πολιτών ένα κίνητρο να διοργανώσουν δράσεις και εκστρατείες που θα εστιάζονται στα οφέλη της ποικιλομορφίας και της εξάλειψης των διακρίσεων.
<P>
Ο αγώνας κατά των διακρίσεων πρέπει να βρίσκεται διαρκώς στο επίκεντρο των σκέψεών μας. Το 2008 η Επιτροπή θα υποβάλει προτάσεις για προγράμματα παρακολούθησης του ευρωπαϊκού έτους ίσων ευκαιριών: αυτές θα μπορούν να περιλαμβάνουν μέτρα ολοκλήρωσης του νομοθετικού πλαισίου για την καταπολέμηση των διακρίσεων. Μια διαδικτυακή διαβούλευση που ξεκίνησε τον Ιούλιο και θα διαρκέσει έως τα μέσα Οκτωβρίου αποτελεί τμήμα των προετοιμασιών για την αξιολόγηση του αντίστοιχου αντικτύπου.
<P>
Θέλω επίσης να δηλώσω ότι η Επιτροπή απορρίπτει όλες τις μορφές ομοφοβίας και προάγει μια κοινωνία βάσει της ανεκτικότητας και του σεβασμού. Χαιρέτισε δε το ψήφισμα του Ευρωπαϊκού Κοινοβουλίου της 26ης Απριλίου 2007 σχετικά με την ομοφοβία στην Ευρώπη. Στο πλαίσιο αυτό, η Επιτροπή εκφράζει τη λύπη της για το γεγονός ότι οι τοπικές αρχές δεν χορήγησαν τις αναγκαίες άδειες για την επίσκεψη στη Βίλνα στις 25 Μαΐου, όπως είχε προγραμματιστεί, του φορτηγού που προάγει την ποικιλομορφία στην Ευρώπη, ενώ απαγόρευσαν τη συνοδευτική παρέλαση ομοφυλοφίλων. " Επιτροπή εκφράζει επίσης τη λύπη της, διότι οι μετέχοντες στην πορεία υπέρ της ποικιλομορφίας κατά τη διάρκεια του ρουμανικού φεστιβάλ "GayFest 2007" στις 11 Ιουνίου (το οποίο έτυχε ηθικής στήριξης και χρησιμοποίησε το έμβλημα του ευρωπαϊκού έτους ίσων ευκαιριών) δέχθηκαν απειλές από ακραίες ομάδες και χρειάστηκαν αστυνομική προστασία.
<P>
" οδηγία για τη φυλετική ισότητα την οποία ανέφερα νωρίτερα αποτρέπει τις διακρίσεις λόγω φυλετικής ή εθνοτικής καταγωγής. Θέλω να υπογραμμίσω ότι αυτό ισχύει εξίσου για τους Ρομά.
<P>
Επιπλέον, η Επιτροπή φρονεί ότι, προκειμένου να εφαρμόζεται με ορθό τρόπο, η κοινοτική νομοθεσία πρέπει να συμπληρώνεται από ενημερωτικές εκστρατείες στο πλαίσιο των οποίων οι Ρομά θα ενημερώνονται για τα δικαιώματά τους, καθώς και από εκδηλώσεις ενημέρωσης του γενικού πληθυσμού για τα δικαιώματα και τις υποχρεώσεις που απορρέουν από τη νομοθεσία κατά των διακρίσεων. Το 2007, το ευρωπαϊκό έτος ίσων ευκαιριών για όλους, διεξάγονται εκδηλώσεις με επίκεντρο τους Ρομά στη Βουλγαρία, την Τσεχική Δημοκρατία, την Ελλάδα, την Ισπανία, τη Γαλλία, την Ιρλανδία, την Ιταλία, τη Λιθουανία, την Πολωνία, τη Ρουμανία, τη Φινλανδία και τη Σλοβακία.
<P>
Παρεμβάσεις με σκοπό την καταπολέμηση των διακρίσεων εις βάρος των Ρομά χρηματοδοτούνται επίσης υπό την αιγίδα του Ευρωπαϊκού Κοινωνικού Ταμείου και του PROGRESS 2007-2013, ενός προγράμματος για την απασχόληση και την κοινωνική αλληλεγγύη, το οποίο υποστηρίζει τη δημιουργία ικανοτήτων μεταξύ των Ρομά.
<SPEAKER ID="296" NAME="Sarah Ludford" AFFILIATION="ALDE">
(EN) Παρότι είναι λυπηρό το γεγονός ότι χρειάστηκε να σταλούν αιτιολογημένες γνωμοδοτήσεις σε 14 κράτη μέλη, χαίρομαι τουλάχιστον που η Επιτροπή εφαρμόζει αυστηρές διαδικασίες επί παραβάσει, διότι μέχρι στιγμής παρατηρούμε πλήρες χάσμα μεταξύ του γράμματος της νομοθεσίας και της πραγματικής κατάστασης. Ο Επίτροπος Špidla ανέφερε ορισμένα από τα προβλήματα που σχετίζονταν με την απαγόρευση της πρόσβασης του φορτηγού υπέρ της ισότητας στη Βίλνα. Προφανώς, οι μισοί από τους βουλευτές της Λιθουανίας θεωρούν ότι η ομοφυλοφιλία αποτελεί διαστροφή. Αντιμετωπίζετε πραγματικά προβλήματα στον δημόσιο και τον κυβερνητικό τομέα.
<P>
Την περασμένη εβδομάδα, ο Οργανισμός Θεμελιωδών Δικαιωμάτων ανέφερε ότι πολλά κράτη μέλη δεν εφαρμόζουν ικανοποιητικά τη νομοθεσία για την καταπολέμηση των φυλετικών διακρίσεων, ευελπιστώ λοιπόν ότι η αυστηρότητα θα συνεχιστεί, διότι την έχουμε πραγματικά ανάγκη. Θα λάβετε υπόψη στις διαδικασίες επί παραβάσει τις διάφορες δηλώσεις και την ανοχή ακραίων θέσεων από υπουργούς και δημόσιους αξιωματούχους;
<SPEAKER ID="297" NAME="Vladimír Špidla">
μέλος της Επιτροπής. - (CS) Δεν νομίζω ότι η ομιλία της αξιότιμης βουλευτού περιελάμβανε κάποια ερώτηση, θέλω όμως σε κάθε περίπτωση να δηλώσω ότι συμφωνώ με τις απόψεις που εξέφρασε.
<P>
Και οι δύο προαναφερθείσες οδηγίες για την εξάλειψη των διακρίσεων αποτελούν τμήμα της βασικής ευρωπαϊκής νομοθεσίας. Πρέπει να διασφαλίσουμε την πλήρη μεταφορά τους και να εγγυηθούμε ότι η εξάλειψη των διακρίσεων, η ισότητα ευκαιριών και η ανεκτικότητα θα συνεχίσουν να αποτελούν θεμελιώδεις αξίες οι οποίες εφαρμόζονται με ενεργό τρόπο. Γι' αυτό άλλωστε η Ευρωπαϊκή Επιτροπή κίνησε διαδικασίες επί παραβάσει κατά 14 κρατών μελών.
<P>
Εντούτοις, θέλω επίσης να επισημάνω ότι εν γένει τα επιμέρους κράτη μέλη αποδέχονται αυτές τις υψηλές αξίες και ότι η πλειονότητα των προβλημάτων που συζητούμε, προβλημάτων τα οποία απαιτούν την έναρξη διαδικασιών επί παραβάσει, είναι νομοθετικής και, ως εκ τούτου, τεχνικής/διοικητικής φύσεως. Δεν συνιστούν τάση απόρριψης των Συνθηκών από κάποιο κράτος μέλος.
<SPEAKER ID="298" NAME="Πρόεδρος">
Στη συνέχεια υπάρχουν πέντε ερωτήσεις οι οποίες αφορούν τα άτομα με αναπηρίες. Πληροφορούμαι ότι οι ερωτώντες αναμένουν ίσως μια συνολική απάντηση. Δεν θέλω να στερήσω κανέναν από τη δυνατότητα να λάβει χωριστή απάντηση, αν όμως επιθυμείτε να εξετάσετε το σύνολο των ερωτήσεων, κύριε Επίτροπε, ευχαρίστως θα το επιτρέψω. Πρώτα, όμως, θα ήθελα τη γνώμη ενός από τους ερωτώντες προτού προχωρήσουμε.
<SPEAKER ID="299" NAME="Proinsias De Rossa" AFFILIATION="PSE">
(EN) Θα χαρώ και εγώ αν ο κ. Επίτροπος είναι σε θέση να απαντήσει σε όλες τις ερωτήσεις μαζί, αν αυτό είναι εφικτό. Ειδάλλως, θα μπορούσατε ίσως να του επιτρέψετε να διαβάσει τις απαντήσεις και στις πέντε ερωτήσεις, εάν έχει χωριστές απαντήσεις, και να θέσουμε όλες τις συμπληρωματικές ερωτήσεις στο τέλος των πέντε απαντήσεων.
<SPEAKER ID="300" NAME="Πρόεδρος">
Πολύ ευχαρίστως. Θα δεχτώ ευχαρίστως οτιδήποτε εξυπηρετεί τον κ. Επίτροπο, προκειμένου να διασφαλιστεί ότι θα λάβουν απαντήσεις όλοι οι βουλευτές στις ερωτήσεις που έχουν θέσει, όμως θέλω επίσης να δηλώσω σαφώς ότι οι ερωτήσεις συνδέονται και ότι διαφορετικά κινδυνεύουμε να κάνουμε κύκλους γύρω από τα ίδια θέματα. Ευχαρίστως όμως θα δεχτώ ό,τι θεωρεί πιο πρόσφορο ο κ. Επίτροπος, προκειμένου να απαντήσει στις ερωτήσεις μας.
<SPEAKER ID="301" NAME="Πρόεδρος">

<P>
Θέμα: Ενεργός στήριξη της Ανεξάρτητης Διαβίωσης
<P>
Προτίθεται η Ευρωπαϊκή Επιτροπή να δώσει το "παρών" όταν καλωσορίσω στο Στρασβούργο αυτή την εβδομάδα ανθρώπους με σοβαρές και πολλαπλές αναπηρίες, οι οποίοι είναι μέλη του Ευρωπαϊκού Δικτύου για Ανεξάρτητη Διαβίωση;
<P>
Ποια πρόοδο έχει σημειώσει η Επιτροπή, ανταποκρινόμενη στο ψήφισμα του Κοινοβουλίου (Ρ6_ΤΑ(2006)0527) σχετικά με τη διετή έκθεση της Επιτροπής για την αναπηρία, όσον αφορά την προώθηση της έννοιας της "ανεξάρτητης διαβίωσης" για τους αναπήρους, συμπεριλαμβανομένου του δικαιώματος να λαμβάνουν επίδομα "προσωπικής βοήθειας" όταν μετακινούνται μεταξύ των κρατών μελών της ΕΕ για απασχόληση, εκπαίδευση ή διαμονή; Προτίθεται η Επιτροπή να προτείνει πανευρωπαϊκή πολιτική για την προσωπική βοήθεια;
<P>
Θέμα: Προώθηση της Ανεξάρτητης Διαβίωσης των Ατόμων με Αναπηρία
<P>
H απο-ιδρυματοποίηση και η προώθηση της αυτόνομης διαβίωσης, αποτελούν μια από τις προτεραιότητες της Ευρωπαϊκής στρατηγικής για την Αναπηρία. Τι πρόοδο έχει συντελέσει η Ευρωπαϊκή Επιτροπή ως προς τις συστάσεις της μελέτης που εκπόνησε για την απο-ιδρυματοποίηση των Ατόμων με Αναπηρία; Συμφωνεί η Ευρωπαϊκή Επιτροπή ότι ένας αυξανόμενος αριθμός ατόμων με αναπηρία συνεχίζει να ιδρυματοποιείται, και τι περαιτέρω μέτρα σχεδιάζει να λάβει για την αντιμετώπιση αυτής της πρόκλησης;
<P>
Θέμα: Δικαιώματα των ατόμων με αναπηρίες
<P>
Χαιρετίζοντας τη δέσμευση της Ευρωπαϊκής Επιτροπής υπέρ μιας προσέγγισης "ανθρώπινων δικαιωμάτων" για το θέμα της αναπηρίας μετά την ανακοίνωσή της του 1996, και αναγνωρίζοντας την παρουσία στο Στρασβούργο του Ευρωπαϊκού Δικτύου Αυτόνομης Διαβίωσης, ερωτούμε την Επιτροπή αν παραδέχεται ότι τα ανθρώπινα δικαιώματα των ατόμων με αναπηρίες παραβιάζονται στην Ευρωπαϊκή Ένωση καθώς και σε όλο τον υπόλοιπο κόσμο. Ποια περαιτέρω μέτρα σχεδιάζει η Επιτροπή για την αντιμετώπιση αυτών των παραβιάσεων στην ΕΕ;
<P>
Θέμα: Προγράμματα ενσωμάτωσης ατόμων με αναπηρία
<P>
Δεδομένου ότι επιδοκιμάζω την υποστήριξη της Επιτροπής προς την αρχή της ενσωμάτωσης ατόμων με αναπηρία, θα μπορούσε να μου αναφέρει η Επιτροπή πόσες φορές συνεδρίασε κατά τη διάρκεια του 2007 η Διυπηρεσιακή Ομάδα που συνέστησε η ΓΔ Απασχόλησης και Κοινωνικών Υποθέσεων, και ποιες Γενικές Διευθύνσεις της Επιτροπής δεν έχουν παρασταθεί στις συνεδριάσεις αυτές; Σε συνδυασμό με την επίσκεψη που πραγματοποίησε αυτή την εβδομάδα στο Στρασβούργο το Ευρωπαϊκό Δίκτυο Αυτόνομης Διαβίωσης, και επιδοκιμάζοντας επίσης τη δέσμευση της Επιτροπής να καθορίσει σταθερό ποσοστό της εξωτερικής αναπτυξιακής βοήθειας που παρέχει γιε την υγεία, την εκπαίδευση και τις κοινωνικές υπηρεσίες, τι μέτρα λαμβάνει η Επιτροπή για να διασφαλίσει ότι το κοινοτικά αναπτυξιακά σχέδια για άτομα με αναπηρία επωφελούνται από τα κονδύλια αυτά;
<P>
Θέμα: Εκπροσώπηση των αναπήρων
<P>
Μπορεί η Επιτροπή να αναφέρει ποιες διευθετήσεις ισχύουν για την εξασφάλιση της εκπροσώπησης των αναπήρων και των οργανώσεων αναπήρων στις στρατηγικές κοινωνικής ένταξης της ΕΕ; Σύμφωνα με την αρχή "τίποτα για εμάς χωρίς εμάς", την οποία προσυπέγραψε η Επιτροπή, ποια περαιτέρω μέτρα σχεδιάζει η Επιτροπή στον τομέα αυτόν;
<SPEAKER ID="302" NAME="Vladimír Špidla">
μέλος της Επιτροπής. - (CS) Θα προσπαθήσω να απαντήσω πολύ σύντομα σε όλες μαζί τις ερωτήσεις, γι' αυτό θα εστιάσω την προσοχή μου μόνο στα πιο σημαντικά ζητήματα.
<P>
Ένα πρόγραμμα που εστιάζεται στην ενεργό ένταξη των ατόμων με αναπηρίες έχει αναπτυχθεί από το 2006 ως τμήμα του ευρωπαϊκού σχεδίου δράσης για τα άτομα με αναπηρίες. Στο επίκεντρο αυτού του προγράμματος βρίσκεται το δικαίωμα των ατόμων με αναπηρίες στην ανεξάρτητη διαβίωση.
<P>
Δεδομένου ότι η Επιτροπή υποστηρίζει την αποϊδρυματοποίηση και ότι οι απόψεις επί του θέματος συγκλίνουν, η Επιτροπή εξετάζει επίσης εναλλακτικές επιλογές αντί της παροχής φροντίδας σε κλειστά ιδρύματα. " Επιτροπή υποστηρίζει τη διεξαγωγή έρευνας για την αναζήτηση κατάλληλων μεθόδων με σκοπό τη λεγόμενη αποϊδρυματοποίηση. " ανεξάρτητη διαβίωση των ατόμων με αναπηρίες πρέπει να υποστηρίζεται μέσω της παροχής ποιοτικών υπηρεσιών σε κοινοτικό επίπεδο στα άτομα αυτά· όχι μόνο υλικού χαρακτήρα αλλά και από την άποψη του σεβασμού της ανθρώπινης αξιοπρέπειας.
<P>
Με βάση την προσωπική μου πείρα, μπορώ να πω ότι η εκπαίδευση των ατόμων που παρέχουν αυτές τις υπηρεσίες σε άτομα τα οποία εξαρτώνται από αυτές είναι πολύ σημαντική για την ποιότητα των κοινωνικών υπηρεσιών. Ο τρόπος με τον οποίο γίνονται σεβαστά τα βασικά δικαιώματα των ατόμων με αναπηρίες και η ποιότητα της ζωής τους εξαρτώνται σε μεγάλο βαθμό από την εκπαίδευση.
<P>
Όπως ανέφερα ήδη, η Επιτροπή χρησιμοποιεί το δικαίωμά της να στηρίζει ενεργά την ανάπτυξη υπηρεσιών σε κοινοτικό επίπεδο και θέλω να επισημάνω ότι στο πλαίσιο της διαδικασίας αυτής η Επιτροπή εστιάζεται πάντα στην ποιότητα ζωής των ατόμων. Άλλωστε, η ίδια η αποϊδρυματοποίηση δεν εγγυάται αυτομάτως τη βελτίωση της ποιότητας ζωής και την αυτονομία: αυτές διασφαλίζονται μόνον όταν η αποϊδρυματοποίηση συμπληρώνεται από κοινοτικές υπηρεσίες αντίστοιχης ποιότητας και προδιαγραφών. Ως εκ τούτου, η Επιτροπή έχει ζητήσει τη διενέργεια μελέτης σχετικά με την κοινωνική ένταξη, σκοπός της οποίας είναι να αξιολογηθεί η κατάσταση των ατόμων με αναπηρίες σε μεγάλα κλειστά ιδρύματα όπου, όπως γνωρίζετε, υπάρχουν πολλές περιπτώσεις στις οποίες οι προδιαγραφές και ο τρόπος διαβίωσης δεν ανταποκρίνονται στις προδιαγραφές και την ποιότητα ζωής που οι πάσχοντες αναντίρρητα αξίζουν. Πρέπει, συνεπώς, να παρακολουθούμε αυτήn την κατάσταση προκειμένου να διασφαλίσουμε τη βελτίωσή της.
<P>
Εντούτοις, η Επιτροπή δεν μπορεί να επιβεβαιώσει την άποψη ότι ο αριθμός των ατόμων σε κλειστά ιδρύματα αυξάνεται. Δεν διαθέτουμε τα αντίστοιχα στοιχεία όμως, όπως ανέφερα ήδη, η δε αποϊδρυματοποίηση είναι η αρχή την οποία ακολουθούμε, και θα συνεχίσουμε να κινούμαστε προς την ίδια κατεύθυνση.
<P>
Θέλω επίσης να υπογραμμίσω ότι χαιρετίζουμε πρωτοβουλίες οι οποίες εστιάζονται στις βασικές αρχές της ποιότητας των παρεχομένων υπηρεσιών κοινωνικής μέριμνας σε ευρωπαϊκό επίπεδο. Υπογραμμίζω επίσης ότι αποτελεί, κατ' εμέ, τεράστιο βήμα προόδου το γεγονός ότι το ζήτημα των δικαιωμάτων των ατόμων με αναπηρίες έχει αναβαθμιστεί σε διεθνές επίπεδο χάρη στη Σύμβαση των "νωμένων Εθνών για τα δικαιώματα των ατόμων με αναπηρία. " Επιτροπή ενθαρρύνει τα κράτη μέλη να επικυρώσουν αυτήν τη Σύμβαση και να ανταποκριθούν το ταχύτερο δυνατόν στις επιταγές της.
<P>
" Επιτροπή έχει δεσμευτεί να λαμβάνει υπόψη τις ανάγκες και τα δικαιώματα των ατόμων με αναπηρίες και να τα συμπεριλαμβάνει σε όλες τις συναφείς κοινοτικές στρατηγικές. Το θέμα της κάλυψης των αναγκών των ατόμων με αναπηρίες αντιμετωπίζεται, σε επίπεδο ΕΕ, από τη Διυπηρεσιακή Ομάδα της Επιτροπής για τις Αναπηρίες, καθώς και μέσω της συνεργασίας με τα κράτη μέλη και τους ενδιαφερόμενους φορείς, περιλαμβανομένων των ατόμων με αναπηρίες, στο πλαίσιο της ομάδας υψηλού επιπέδου για τα θέματα αναπηρίας στην Ευρωπαϊκή Ένωση.
<P>
Από το 2000 και μετά, η Ευρωπαϊκή Κοινότητα έχει συγχρηματοδοτήσει περίπου 160 προγράμματα για άτομα με αναπηρίες σε αναπτυσσόμενες χώρες, με ποσά που ανέρχονται στα 100 εκατ. ευρώ. Τα προγράμματα αυτά παρέχουν στήριξη σε χώρες της Ανατολικής Ευρώπης και της Μέσης Ανατολής, καθώς και σε χώρες ΑΚΕ και εστιάζονται κυρίως σε άτομα με πνευματικές και σωματικές αναπηρίες, στη δημιουργία ικανοτήτων, την αποκατάσταση σε επίπεδο κοινότητας, τα δικαιώματα των ατόμων με αναπηρίες, την κοινωνική ένταξη, τη μείωση της φτώχειας, την αποϊδρυματοποίηση, κλπ.
<P>
Κυρίες και κύριοι, δεν υπάρχει αμφιβολία ότι η Επιτροπή εφαρμόζει ενεργές πολιτικές για τα άτομα με αναπηρίες και ότι έχουμε επιτύχει ουσιαστική πρόοδο εντός της Ευρωπαϊκής Ένωσης. Εντούτοις, όπως επεσήμανα απαντώντας σε προηγούμενη ερώτηση, έχουμε ακόμη πολύ δρόμο μπροστά μας. Εργαζόμαστε σχετικά με τη βασική διαδικασία ενδεχόμενων τροποποιήσεων της ισχύουσας ευρωπαϊκής νομοθεσίας. Σε αυτό αναφερόμουν όταν απάντησα στην ερώτηση σχετικά με τις οδηγίες για την εξάλειψη των διακρίσεων.
<P>
Κυρίες και κύριοι, προσπάθησα εν συντομία να θίξω τις πιο σημαντικές πτυχές και, λόγω του κάπως πρόχειρου χαρακτήρα αυτής της συζήτησης, δεν αποκλείεται να έχω παραλείψει ορισμένα ζητήματα, ενώ υπάρχουν άλλα ζητήματα τα οποία ίσως να μην εξήγησα με αρκετή σαφήνεια. Προτείνω λοιπόν -αν αυτό είναι αποδεκτό- να ακούσω τώρα τις συμπληρωματικές σας ερωτήσεις και να απαντήσω. Ωστόσο, θα απαντήσω και πάλι γραπτώς στις ερωτήσεις στις οποίες απάντησα τώρα προφορικώς, ούτως ώστε να λάβουν την προσοχή που τους αξίζει.
<SPEAKER ID="303" NAME="Richard Howitt" AFFILIATION="PSE">
(EN) Κυρία Πρόεδρε, θέλω να ευχαριστήσω τον κ. Επίτροπο για την ευελιξία του. Ορισμένοι βουλευτές που δραστηριοποιούμαστε στη διακομματική ομάδα για τις αναπηρίες στο Κοινοβούλιο επιλέξαμε να καταθέσουμε αυτές τις ερωτήσεις με την ευκαιρία της παρουσίας στο Στρασβούργο 200 ατόμων με σοβαρές και πολλαπλές αναπηρίες, που ζουν σε ιδρύματα ανά την Ευρώπη και δραστηριοποιούνται στο λεγόμενο Ευρωπαϊκό Δίκτυο Αυτόνομης Διαβίωσης. Γνωρίζω ότι θα είναι πολύ υπερήφανοι για το γεγονός ότι το Σώμα ασχολείται με τις ανησυχίες και τις ανάγκες τους σε αυτήν την ώρα των ερωτήσεων.
<P>
Παρακαλώ τον κ. Επίτροπο και εσάς, κυρία Πρόεδρε, να καλωσορίσετε μαζί μου τους εκπροσώπους τους στο Σώμα. Αν έχει τη δυνατότητα, θα ήθελα ο κ. Επίτροπος να επιβεβαιώσει ότι το Ευρωπαϊκό Δίκτυο Αυτόνομης Διαβίωσης, ως οργάνωση που διοικείται από τους ίδιους τους ενδιαφερόμενους και λειτουργεί από και υπέρ ατόμων με αναπηρίες, εκπροσωπεί μια πολύ σημαντική ομάδα συμφερόντων για τα άτομα με αναπηρίες στην Ευρώπη και να εκφράσει μαζί μου την ελπίδα ότι θα μπορέσουν να επωφεληθούν στο μέλλον από τις ενισχύσεις για τον συντονισμό οργανώσεων που ασχολούνται με τις αναπηρίες πανευρωπαϊκά τις οποίες λαμβάνουν επί του παρόντος οργανώσεις, όπως η Ευρωπαϊκή Ένωση Τυφλών και η Ευρωπαϊκή Ένωση Κωφών.
<P>
Δεύτερον και τελευταίο, κύριε Επίτροπε, είπατε ορισμένα πολύ θετικά πράγματα, και σας ευχαριστώ γι' αυτό, σχετικά με την ανεξάρτητη διαβίωση και τη φροντίδα των ατόμων με αναπηρίες σε επίπεδο κοινότητας. Το στοιχείο της ερώτησής μου σχετικά με μια ευρωπαϊκή στρατηγική για την προσωπική βοήθεια, η οποία θα επιτρέπει σε επαγγελματικό προσωπικό υπό τη διοίκηση και στην υπηρεσία ατόμων με αναπηρίες να ανταποκρίνονται στις ανάγκες τους για την παροχή φροντίδας, είναι ένας πολύ σημαντικός στόχος αυτού του αγώνα για ελευθερία του Ευρωπαϊκού Δικτύου Αυτόνομης Διαβίωσης, ευελπιστώ δε ότι θα δεσμευτείτε και εσείς υπέρ της προώθησης αυτού του αγώνα τους.
<SPEAKER ID="304" NAME="Vladimír Špidla">
μέλος της Επιτροπής. - (CS) Κυρία Πρόεδρε, κυρίες και κύριοι, αξιότιμοι εκπρόσωποι των ομάδων ατόμων με αναπηρίες: η συζήτηση με όσους πρέπει να κάθονται γύρω από το τραπέζι του διαλόγου, με όσους ενδιαφέρονται άμεσα για τα εξεταζόμενα θέματα, αποτελεί κεντρικό στοιχείο σχεδόν όλων των ευρωπαϊκών στρατηγικών. Δεν μπορώ να φανταστώ ότι θα μπορούσαμε να σχεδιάσουμε οιαδήποτε στρατηγική, οιοδήποτε σχέδιο χωρίς έναν τέτοιο διάλογο. Ο διάλογος αυτός είναι λεπτομερής και πολύτιμος, όμως πιστεύω ότι πρέπει ταυτόχρονα να αναζητούμε ακόμη περισσότερες αποτελεσματικές μεθόδους και λύσεις.
<P>
" Επιτροπή σκοπεύει να συμβάλει στην προώθηση του θέματος αυτού μέσω του συντονισμού της αμοιβαίας ανταλλαγής απόψεων και άλλων ενεργειών για την υποστήριξη της ανταλλαγής πληροφοριών. Θα υπενθυμίσει επίσης εμφατικά την ανάγκη ανάπτυξης σημαντικών διαύλων για την προετοιμασία των νέων στρατηγικών, οι οποίες θα εγκριθούν από κοινού με τα κράτη μέλη και οι οποίες πρόκειται να υποβληθούν το φθινόπωρο του 2008. Με άλλα λόγια, η συνεργασία μας πρόκειται να ενταθεί ακόμη περισσότερο στο εγγύς μέλλον.
<SPEAKER ID="305" NAME="Ευαγγελία Τζαμπάζη" AFFILIATION="PSE">
Κύριε Επίτροπε, ένας σημαντικός αριθμός ατόμων με αναπηρία είναι εξαναγκασμένα να ζουν σε ιδρύματα χωρίς επιλογή ή δυνατότητα να ορίζουν οι ίδιοι τη ζωή τους όπως κάθε ευρωπαίος πολίτης. Δεδομένου ότι η ενεργός ένταξη των ατόμων με αναπηρία στην οικονομική και κοινωνική ζωή είναι συνάρτηση της δυνατότητάς τους να ζουν αυτόνομα, θα ήθελα να ρωτήσω εάν προτίθεται η Ευρωπαϊκή Επιτροπή να υιοθετήσει νομοθετικά μέτρα για τη διασφάλιση αυτού του δικαιώματος.
<SPEAKER ID="306" NAME="Vladimír Špidla">
μέλος της Επιτροπής. - (CS) Κυρία Πρόεδρε, κυρίες και κύριοι, είμαι της άποψης ότι η τρέχουσα ευρωπαϊκή νομοθεσία είναι υψηλής ποιότητας σε σύγκριση με τη νομοθεσία στον υπόλοιπο κόσμο. " υιοθέτηση της Σύμβασης των "νωμένων Εθνών για τα δικαιώματα των ατόμων με αναπηρία είναι επίσης εξαιρετικά σημαντική.
<P>
Είναι επιπλέον σαφές ότι η αποϊδρυματοποίηση αποτελεί τμήμα των ευρωπαϊκών στρατηγικών σε αυτόν τον τομέα, περιλαμβανομένων όσων λαμβάνουν πόρους από τα χρηματοδοτικά μας μέσα.
<P>
" μετάβαση αυτή είναι εφικτή. Υπάρχουν χώρες οι οποίες έχουν καταργήσει εντελώς την ιδρυματική φροντίδα, προς όφελος των ατόμων με αναπηρίες -ίσως να είναι ελάχιστες, όμως υπάρχουν- και οι χώρες αυτές αποδεικνύουν ότι ένας τέτοιος στόχος είναι εφικτός. Από την άλλη πλευρά, είναι ένας στόχος ο οποίος πρέπει να επιτευχθεί σταδιακά και με πολύ οργανικό τρόπο καθότι, όπως ήδη επεσήμανα, η αποϊδρυματοποίηση χωρίς τις αντίστοιχες δικλείδες ασφαλείας ενδέχεται, απεναντίας, να δυσχεράνει τη θέση των ατόμων με αναπηρίες, όπως έχει καταδειχθεί σε πολλές χώρες ανά τον κόσμο. Αναφέρομαι ειδικότερα σε περιπτώσεις αποϊδρυματοποίησης στις "νωμένες Πολιτείες όπου αυτή η επιλογή, ελλείψει αντίστοιχων δικλείδων ασφαλείας, αποδείχθηκε πολύ αμφιλεγόμενη.
<SPEAKER ID="307" NAME="Proinsias De Rossa" AFFILIATION="PSE">
(EN) Κυρία Πρόεδρε, είναι αλήθεια ότι έχει σημειωθεί πρόοδος, όμως πρέπει να επισημανθεί ότι η πρόοδος είναι αργή και επίπονη. Μάλιστα, σε μεγάλο βαθμό η πρόοδος αυτή δεν θα είχε επιτευχθεί χωρίς τις εκστρατείες που πραγματοποίησαν τα ίδια τα άτομα με αναπηρίες.
<P>
" συγκεκριμένη ερώτηση που θέλω να σας θέσω, κύριε Επίτροπε, αφορά τη μελέτη που αναφέρατε σχετικά με την κοινωνική ένταξη: εξετάζει η μελέτη αυτή το θέμα της ανεξάρτητης διαβίωσης; Αναντίρρητα, είναι άκρως σημαντικό να δημιουργούνται υψηλής ποιότητας υπηρεσίες σε επίπεδο κοινότητας, προκειμένου να διασφαλίζεται η δυνατότητα απομάκρυνσης των ανθρώπων από τα ιδρύματα. Εντούτοις, αυτές οι υπηρεσίες φροντίδας σε επίπεδο κοινότητας πρέπει να έχουν ως στόχο να επιτρέπουν στα άτομα με αναπηρίες να ζουν ανεξάρτητα, κάτι που αποτελεί καίριο αίτημα των ατόμων με αναπηρίες.
<P>
Σε συνδυασμό με αυτό, ως Ευρωπαϊκή Ένωση, πρέπει να εξετάσουμε πώς, για παράδειγμα, το δικαίωμα στην προσωπική βοήθεια θα μπορούσε να εξασφαλιστεί για τα άτομα που μετακινούνται σε οποιαδήποτε περιοχή της Ευρωπαϊκής Ένωσης. Θέλω να ρωτήσω λοιπόν αν αυτή η πτυχή της ανεξάρτητης διαβίωσης εξετάζεται από τη μελέτη και, αν όχι, κατά πόσον είστε διατεθειμένος να δεσμευτείτε ότι θα διενεργηθεί μια τέτοια μελέτη σχετικά με τη διαθεσιμότητα προσωπικής βοήθειας και τη γενίκευση ενός τέτοιου προγράμματος στο σύνολο της Ευρωπαϊκής Ένωσης, καθώς και τη δυνατότητα μεταφοράς του;
<SPEAKER ID="308" NAME="Vladimír Špidla">
μέλος της Επιτροπής. - (CS) Κυρίες και κύριοι, φρονώ ότι έχετε θίξει πολύ σοβαρά ζητήματα τα οποία σχετίζονται εν γένει με το θέμα της αναπηρίας.
<P>
Πρώτον, θέλω να δηλώσω ότι, δυστυχώς, επί του παρόντος δεν έχουμε ακόμη στη διάθεσή μας συγκρίσιμα στοιχεία τα οποία θα παρείχαν μια καλή βάση για μια αξιόπιστη ευρωπαϊκή στρατηγική. " άντληση στοιχείων που θα μπορούν να ερμηνευτούν με αυτόν τον τρόπο είναι ένας από τους στόχους της Επιτροπής. Πρέπει επίσης να αντιληφθούμε ότι η συζήτηση την οποία ξεκινήσατε και το θέμα που αναφέρατε συνδέονται πολύ στενά με τη συζήτηση σχετικά με τις υπηρεσίες, τις κοινωνικές υπηρεσίες κοινής ωφέλειας. Και αυτό το θέμα είναι συναφές. Θέλω δε να τονίσω ότι έχει τεθεί σε εφαρμογή οδηγία σχετικά με την εναέρια κυκλοφορία και την κινητικότητα των εργαζομένων ή την κινητικότητα των προσώπων εντός της Ευρωπαϊκής Ένωσης και ότι υπάρχουν ασφαλώς σχέδια επέκτασης των κανονισμών αυτών σε άλλους τύπους μεταφορών, πράγμα που είναι άλλωστε εύλογο.
<P>
Υπάρχει επίσης το ζήτημα της δυνατότητας μεταφοράς και πρόσβασης των κοινωνικών υπηρεσιών ή διαφόρων κοινωνικών μέτρων για τα άτομα με αναπηρίες. Το θέμα αυτό αντιμετωπίζεται στο πλαίσιο της εφαρμογής του κανονισμού αριθ. 1408/71/ΕΟΚ σχετικά με τον συντονισμό των μηχανισμών κοινωνικής πολιτικής και της οδηγίας για τη δυνατότητα μεταφοράς των δικαιωμάτων συμπληρωματικής συνταξιοδότησης.
<P>
Σκοπός όλων αυτών των μέσων είναι κατά βάση η ενίσχυση των αξιών, καθώς και των ευκαιριών για μια ανεξάρτητη διαβίωση, με ανάλογο επίπεδο ασφάλειας, οπουδήποτε στην Ευρωπαϊκή Ένωση.
<SPEAKER ID="309" NAME="Kathy Sinnott" AFFILIATION="IND/DEM">
(EN) Θα είμαι σύντομη, μιας και πολλά από τα ερωτήματα που ήθελα να θέσω έχουν ήδη τεθεί.
<P>
Ορισμένα κράτη μέλη της ΕΕ επιδιώκουν ενεργά την αναγνώριση των δικαιωμάτων των πολιτών τους με αναπηρίες. Ορισμένα, δυστυχώς, αντιστέκονται στη βελτίωση των προτύπων, φτάνοντας ακόμη και στο σημείο να δημιουργούν ή να ανέχονται εμπόδια. Διαθέτουμε στρατηγικές και σχέδια δράσης, τα οποία είναι μεν θαυμάσια, όμως μόνο μια οδηγία υποχρεωτικής ισχύος για τις αναπηρίες θα προσέφερε τη δυνατότητα συμμόρφωσης των κρατών τα οποία αποκλίνουν από τους στόχους αυτούς - όπως αυτό στο οποίο ζω. Πότε μπορούμε να αναμένουμε αυτήν την οδηγία, κύριε Επίτροπε;
<P>
Μπορείτε να επιβεβαιώσετε ότι θα παράσχετε γραπτές απαντήσεις στις πέντε ερωτήσεις;
<SPEAKER ID="310" NAME="Vladimír Špidla">
μέλος της Επιτροπής. - (CS) Κυρίες και κύριοι, στην πρώτη μου απάντηση σχετικά με τις οδηγίες για την εξάλειψη των διακρίσεων ανέφερα μια μελέτη η οποία εκπονήθηκε στο πλαίσιο μιας διαδικασίας αξιολόγησης της εφαρμογής και της αποτελεσματικότητας, η οποία εξετάζει εάν και πώς θα ήταν πρόσφορο να τροποποιηθεί η συναφής ευρωπαϊκή νομοθεσία. Ένα από τα θέματα που οπωσδήποτε θα εξετάζει αυτή η μελέτη είναι η δυνατότητα κατάρτισης μιας ξεχωριστής οδηγίας που θα αφορά τα άτομα με αναπηρίες.
<P>
Το θέμα βρίσκεται υπό συζήτηση και χρησιμοποιούμε τα ενδεδειγμένα ευρωπαϊκά μέσα για να καθορίσουμε ποια μέθοδος είναι η πλέον αποτελεσματική για την επίτευξη του εν λόγω στόχου.
<P>
Όπως ανέφερα στα προηγούμενα σχόλιά μου, ασφαλώς θα απαντήσω σε όλες τις ερωτήσεις γραπτώς σε περίπτωση που ορισμένες ερωτήσεις δεν απαντήθηκαν επαρκώς λόγω του χαρακτήρα αυτής της ελαφρώς πρόχειρης συζήτησης. Αυτό είναι σαφές. Θα παράσχω συμπληρωματικές γραπτές ερωτήσεις σε όλες τις ερωτήσεις που τέθηκαν κατά τη διάρκεια της συζήτησης.
<SPEAKER ID="311" NAME="Πρόεδρος">
Σας ευχαριστούμε, κύριε Επίτροπε, και σας ευχαριστούμε για τον τρόπο με τον οποίο μπορέσαμε να χειριστούμε τις τελευταίες αυτές ερωτήσεις. Φρονώ ότι ήταν χρήσιμος και, ευελπιστώ, ικανοποιητικός.
<P>
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς, εκτός από την ερώτηση αριθ. 58, η οποία έχει αποσυρθεί, και την ερώτηση αριθ. 73, η οποία έχει χαρακτηριστεί μη παραδεκτή (βλ. Παράρτημα).
<P>
" Ώρα των Ερωτήσεων έληξε.

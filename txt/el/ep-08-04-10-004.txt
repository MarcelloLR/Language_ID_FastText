<CHAPTER ID="004">
Προσαρμογή της Ευρώπης στην αλλαγή του κλίματος - Επιλογές δράσης για την ΕΕ (Πράσινη Βίβλος) (συζήτηση) 
<SPEAKER ID="009" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης του Guido Sacconi, εξ ονόματος της Προσωρινής Επιτροπής για την κλιματική αλλαγή, προς την Επιτροπή, σχετικά με την Πράσινη Βίβλο για την "Προσαρμογή της Ευρώπης στην αλλαγή του κλίματος- επιλογές δράσης για την ΕΕ" - B6-0014/2008).
<SPEAKER ID="010" NAME="Guido Sacconi">
συντάκτης. - (IT) Κύριε Πρόεδρε, κυρίες και κύριοι, δεν έχω οποιαδήποτε αμφιβολία ότι έχει ζωτική σημασία για το Ευρωπαϊκό Κοινοβούλιο να εξετάσει τελικά προσεκτικά το ζήτημα της προσαρμογής στην αλλαγή του κλίματος, την κλίμακα της οποίας έχουμε στην πραγματικότητα υποτιμήσει μέχρι τώρα. " Πράσινη Βίβλος της Επιτροπής μας έχει δώσει λοιπόν μια πολύτιμη ευκαιρία, προκειμένου να εξετάσουμε αυτό το θέμα.
<P>
Όπως καθένας πλέον γνωρίζει, έχουμε αναλάβει τη δέσμευση να δώσουμε μια πολύ δύσκολη μάχη καταβάλλοντας κάθε δυνατή προσπάθεια, προκειμένου να περιορίσουμε τις επιδράσεις του φαινομένου του θερμοκηπίου, και συζητάμε τη θέσπιση νομοθετικής δέσμης μέτρων, η οποία θα μας έδινε τη δυνατότητα να προβούμε σε ένα σημαντικό βήμα για την επίτευξη αυτού του σκοπού. Είμαστε παρόλα αυτά ενήμεροι ότι οι επιπτώσεις της αλλαγής του κλίματος γίνονται ήδη αισθητές σε πολλά μέρη του κόσμου, ιδίως στις φτωχότερες περιοχές καθώς σε μεγάλα τμήματα της δικής μας ηπείρου και της Ευρωπαϊκής Ένωσης. Είναι λοιπόν απαραίτητο να αντιδράσουμε αναπτύσσοντας την κατάλληλη πολιτική η οποία θα κινείται προς τη σωστή κατεύθυνση χωρίς να έρχεται σε αντίθεση με τον πρωταρχικό στόχο, επαναλαμβάνω, της μείωσης των εκπομπών και του περιορισμού των επιδράσεων του φαινομένου του θερμοκηπίου.
<P>
Πιστεύω ότι κάποια σημαντική πρόοδος σημειώθηκε στο Μπαλί από αυτήν την άποψη, δεδομένου ότι αποφασίσθηκε η χορήγηση χρηματοδότησης προς το Παγκόσμιο Ταμείο για το Περιβάλλον, προορίζοντας ειδικότερα μέρος του μηχανισμού καθαρής ανάπτυξης (CDM) για τη χρηματοδότηση σχεδίων προσαρμογής στις αναπτυσσόμενες χώρες. Διάβασα επίσης, αν δεν κάνω λάθος, ότι το πρόγραμμα εργασιών που καταρτίστηκε την περασμένη εβδομάδα στην Μπανγκόκ σε συνέχεια των εργασιών στο Μπαλί -στην Μπανγκόκ πραγματοποιήθηκε η πρώτη σημαντική συνάντηση μετά το Μπαλί- έχει προγραμματίσει άλλη μια συνάντηση στη Βόννη τον προσεχή Ιούνιο με σκοπό να επικεντρωθεί ειδικά στο ζήτημα της προσαρμογής.
<P>
Ο λόγος που έχω ξεχωρίσει αυτήν την πτυχή, τη διεθνή διάσταση, είναι επειδή μου δόθηκε η εντύπωση, κατά τη διάρκεια της κατάρτισης του ψηφίσματος που ενέκρινε η Προσωρινή Επιτροπή για την κλιματική αλλαγή (επιτροπή CLIM) και το οποίο έχει τεθεί τώρα ενώπιον του σώματος για αποτίμηση από αυτό, ότι η διεθνής συνεργασία αποτελεί κορυφαία προτεραιότητα. " Ευρωπαϊκή Ένωση πρέπει ξεκινήσει συνεργασία στον τομέα στης ανάπτυξης καθώς και οικονομική, τεχνική και επιστημονική συνεργασία με τις χώρες που χρήζουν περισσότερο βοήθειας, χώρες λιγότερο κατάλληλα εξοπλισμένες να αντιμετωπίσουν τις συχνά καταστροφικές συνέπειες των επιδράσεων του φαινομένου του θερμοκηπίου. Αρκεί μόνο να σκεφτούμε την περίπτωση των Νήσων του Ειρηνικού: διεξαγάγαμε ακρόαση στην οποία συμμετείχαν αντιπρόσωποι από ορισμένες από αυτές τις χώρες, και μας εξήγησαν πόσο επισφαλής είναι ήδη τώρα η κατάστασή τους.
<P>
Μια άλλη προτεραιότητα είναι ασφαλώς η επίτευξη προσεκτικής ισορροπίας, ώστε να διατηρηθεί ο δυναμικός δεσμός μεταξύ περιορισμού και προσαρμογής.
<P>
" τρίτη προτεραιότητα είναι η τόνωση της έρευνας και του πειραματισμού. Υπάρχει ακόμα ανεπαρκής τεχνογνωσία, δεδομένης της εξαιρετικής διαφοροποίησης των εδαφικών καταστάσεων, προκειμένου να μετρηθούν σωστά οι πιθανές επιπτώσεις του φαινομένου του θερμοκηπίου· ως εκ τούτου είναι δύσκολο να επινοηθούν μακροπρόθεσμες πολιτικές προσαρμογής και αποτροπής των πιο ανησυχητικών εξελίξεων.
<P>
Το κρίσιμο θέμα στα επόμενα χρόνια θα είναι ασφαλώς να συνδυαστούν αυτές οι πολιτικές με άλλες, ζήτημα το οποίο ζητά πολιτική λύση εκ μέρους όλων των παραγόντων σε όλα τα επίπεδα. Έχουμε τονίσει ιδιαίτερα την ανάγκη επανεξέτασης, προκειμένου να εισάγουμε ως παράγοντα την κλιματική αλλαγή στις πολιτικές συνοχής μας, επανεξέταση η οποία πρέπει να ξεκινήσει με την προσαρμογή των αγροτικών πολιτικών και, πιο γενικά, των πολιτικών διαχείρισης του εδάφους. Σε αυτό το σημείο νομίζω ότι πρέπει να στηρίξουμε την τροπολογία που έχει κατατεθεί και η οποία καλεί το Συμβούλιο να υιοθετήσει επιτέλους κοινή θέση αναφορικά με την οδηγία για την προστασία του εδάφους.
<P>
Τέλος- νομίζω ότι δεν έχω ξεπεράσει τα πέντε λεπτά που έχω στη διάθεσή μου, Κύριε Πρόεδρε - πιστεύω επίσης ότι είναι πολύ σημαντικό να βρεθεί η σωστή ισορροπία, όπως ήταν, μεταξύ ευρωπαϊκών πολιτικών και δράσεων σε τοπικό επίπεδο. " αρχή της επικουρικότητας πρέπει να ερμηνευθεί δυναμικά και όχι με γραφειοκρατικό τρόπο.
<P>
" εξαιρετική διαφοροποίηση των καταστάσεων στην Ευρώπη σημαίνει ότι καμία ενιαία πολιτική δεν μπορεί να σχεδιαστεί. Έχουμε τις νότιες περιοχές της Ευρώπης, φυσικά, καθώς και τη ζώνη των Άλπεων, όπου οι επιπτώσεις είναι πολύ διαφορετικές και πολύ σημαντικές. Οι διάφορες επιτροπές θα πρέπει λοιπόν να εγκαθιδρύσουν μια πολύ στενή προσωπική σχέση με τις περιφερειακές αρχές. Σκέπτομαι τη δημιουργία περιφερειακών οργάνων σε ευρεία κλίμακα όπως η Σύμβαση για τις Άλπεις και η Σύμβαση για τα Καρπάθια, οι οποίες αναπτύσσουν κάποιες πολύ αξιόλογες πρωτοβουλίες και μπορούν να αποτελέσουν πρότυπο για τη διεθνή συνεργασία.
<P>
Σας ευχαριστώ Κύριε Επίτροπε. Ελπίζω να μας πείτε πώς προχωρούν οι προπαρασκευαστικές εργασίες της Λευκής Βίβλου, μετά τη διαβούλευση που διεξήχθη για την Πράσινη Βίβλο.
<SPEAKER ID="011" NAME="Σταύρος Δήμας">
μέλος της Επιτροπής. - Κύριε Πρόεδρε, ευχαριστώ για την ευκαιρία που μου δίδεται να αναφερθώ στο έργο της Επιτροπής, που βρίσκεται σε εξέλιξη, σχετικά με τη διαμόρφωση του πλαισίου εκείνου που χρειαζόμαστε για την προσαρμογή στις κλιματικές αλλαγές στην Ευρώπη -αλλά και στον υπόλοιπο κόσμο- ιδιαίτερα στις πολύ φτωχιές χώρες, οι οποίες χωρίς να έχουν συμβάλλει στη δημιουργία του φαινομένου του θερμοκηπίου, εν τούτοις είναι εκείνες οι οποίες θα υποστούν τις περισσότερο δυσμενείς συνέπειες.
<P>
Σε συνέχεια της Πράσινης Βίβλου για την προσαρμογή στις κλιματικές αλλαγές, που εκδόθηκε τον Ιούνιο του 2007, η Επιτροπή ετοιμάζει, όπως είπε και ο κ. Sacconi, τη Λευκή Βίβλο που πρόκειται να εκδοθεί το φθινόπωρο του 2008. Κύριος στόχος της Λευκής Βίβλου είναι να αποκτήσει η Ευρωπαϊκή Ένωση μια φιλόδοξη και αποτελεσματική στρατηγική για τον περιορισμό των επιπτώσεων της αναπόφευκτης κλιματικής αλλαγής. Αλλαγής που έχει ήδη συμβεί και που θα συμβεί τα επόμενα χρόνια, ανεξαρτήτως των μέτρων για τον περιορισμό της εκπομπής του διοξειδίου του άνθρακα τα οποία ελπίζω ότι θα λάβουμε και για τα οποία ελπίζω ότι θα έχουμε μια συμφωνία στην Κοπεγχάγη το 2009.
<P>
Επίσης η Ευρωπαϊκή Ένωση έχει πρωταγωνιστικό ρόλο και θα τον διατηρήσει στις διεθνείς πρωτοβουλίες σχετικά με την προσαρμογή -πρωτοβουλίες που αναπτύσσονται στο πλαίσιο της διεθνούς Συνθήκης των "νωμένων Εθνών. " Επιτροπή έχει συνεχίσει εν τω μεταξύ τη συνεργασία της με τη διακυβερνητική επιτροπή για την κλιματική αλλαγή, καθώς και άλλους επιστημονικούς φορείς που δραστηριοποιούνται στην έρευνα σε σχετικούς τομείς, προκειμένου να βρεθούν οι πλέον κατάλληλοι τρόποι αντιμετώπισης από τη διεθνή Κοινότητα των προκλήσεων που επισημάνθηκαν στις πρόσφατες εκθέσεις.
<P>
" Επιτροπή χαιρετίζει το ψήφισμα του Ευρωπαϊκού Κοινοβουλίου σχετικά με την Πράσινη Βίβλο και μπορώ να σας πω ότι υποστηρίζει το μεγαλύτερο μέρος του. Θα αναφέρω ιδιαίτερα την ανάγκη να αποκομίσουμε τα μεγαλύτερα δυνατά οφέλη από τη συνέργεια μεταξύ των προσπαθειών για τον περιορισμό των εκπομπών και της προσαρμογής, την ανάγκη ενίσχυσης της έρευνας και περαιτέρω συλλογής επιστημονικών πληροφοριών, την προστασία των οικοσυστημάτων, την ανάλυση και αξιολόγηση των σημερινών καθώς και των μελλοντικών χρηματοδοτικών μηχανισμών. Επίσης την ανάγκη ενίσχυσης της σχέσης ανάμεσα στην έρευνα και τις διάφορες πολιτικές καθώς επίσης και της ενσωμάτωσης, όπου απαιτείται, των παραμέτρων της προσαρμογής στις εσωτερικές και εξωτερικές πολιτικές της Ευρωπαϊκής Ένωσης, εξασφαλίζοντας εκ παραλλήλου την πλήρη συμμετοχή όλων των εθνικών διοικήσεων καθώς και της κοινωνίας των πολιτών στην αντιμετώπιση του προβλήματος.
<P>
Στην κατάρτιση της Λευκής Βίβλου για την προσαρμογή η Επιτροπή, βεβαίως, θα αξιοποιήσει πλήρως τη συμβολή των ενδιαφερομένων μερών στο πλαίσιο του διαλόγου, καθώς και τις απόψεις του Ευρωπαϊκού Κοινοβουλίου και σας ευχαριστώ για την μέχρι τούδε υποστήριξη στην προσπάθεια της Ευρωπαϊκής Επιτροπής.
<SPEAKER ID="012" NAME="Jerzy Buzek">
εξ ονόματος της Ομάδας PPE-DE. - (PL) Κύριε Πρόεδρε, θα ήθελα να ευχαριστήσω τον κ. Sacconi, τον εισηγητή, για ένα εξαιρετικό έγγραφο, το οποίο στηρίζω πλήρως. Θα ήθελα να πω ότι κατέστη εφικτή η αποφυγή της συζήτησης θεμάτων πέραν της προσαρμογής σε αυτό το έγγραφο. Εστιάσαμε στην προσαρμογή, και θα ήθελα να συγχαρώ τον εισηγητή για τον περιορισμό του εγγράφου στην κάλυψη μόνο θεμάτων που άπτονται της προσαρμογής και του περιορισμού των επιπτώσεων της κλιματικής αλλαγής.
<P>
Παρά ταύτα, θα ήθελα να τονίσω τέσσερα ζητήματα που θεωρώ ότι είναι πολύ σημαντικά.
<P>
Πρέπει να θυμηθούμε ότι, πέραν της Ευρώπης, δηλαδή στην Ασία, την Αφρική και την Ωκεανία, οι επιπτώσεις της κλιματικής αλλαγής είναι πράγματι πολύ σημαντικές και δεν είναι δυνατό να συγκρίνονται με αυτό που βιώνουμε στην ήπειρό μας. Δεύτερον, πρέπει να αναπτύξουμε τεχνολογίες και τρόπους προσαρμογής οι οποίες θα ελαττώσουν τις επιπτώσεις της κλιματικής αλλαγήs οι οποίες λαμβάνουν χώρα αυτήν τη στιγμή και οι οποίες θα μας επιτρέψουν να προσαρμοστούμε σε αυτό που συμβαίνει στο κλίμα. Ένας επιπλέον λόγος για να δράσουμε με αυτόν τον τρόπο είναι για να μπορούμε στη συνέχεια να μοιραστούμε τις εμπειρίες μας με τις φτωχότερες και αναπτυσσόμενες χώρες.
<P>
Θα ρωτήσετε βέβαια γιατί θα πρέπει να προβούμε σε όλες αυτές τις ενέργειες, κυρίες και κύριοι. Ο λόγος είναι ότι η διαπραγμάτευση του πρωτοκόλλου για τη μετά το Κιότο εποχή αποτελεί βασική πολιτική πρόκληση που αντιμετωπίζει η Ευρωπαϊκή Ένωση, επειδή είναι πολύ φτηνότερη η προφύλαξη από την κλιματική αλλαγή και η πρόληψή της από ότι η προσαρμογή σε αυτήν. Όποιος ταξιδέψει στην Ασία ή στις χώρες της Αφρικής ή στα νησιά της Ωκεανίας θα το αντιληφθεί σύντομα. Ο στόχος μας πρέπει να είναι λοιπόν να διασφαλίσουμε ότι ολόκληρος ο κόσμος δεσμεύεται να εμποδίσει την κλιματική αλλαγή. Αυτό πρέπει να συμβεί στο Poznań και στην Κοπεγχάγη, και αποτελεί ευθύνη μας ως Ευρωπαϊκή Ένωση να διασφαλίσουμε ότι θα συμβεί.
<P>
Το τελευταίο σημείο που θα θίξω είναι ότι ο προϋπολογισμός της Ένωσης δεν προβλέπει τίτλους για τις προτεραιότητες μας. " τρέχουσα προτεραιότητά μας είναι να εξαλείψουμε την κλιματική αλλαγή καθώς και να την εμποδίσουμε. Αυτό συνδέεται με την ενεργειακή πολιτική της Ένωσης. Δεν έχουμε τέτοιους τίτλους αυτήν τη στιγμή. Οι τίτλοι του προϋπολογισμού πρέπει να αναθεωρηθούν στη διάρκεια της ενδιάμεσης επανεξέτασης, επειδή ο προϋπολογισμός μας πρέπει να ανταποκρίνεται σε αυτό που η Ευρωπαϊκή Ένωση θεωρεί πως είναι το πιο σημαντικό.
<SPEAKER ID="013" NAME="Κατερίνα Μπατζελή">
εξ ονόματος της Ομάδας PSE. -Κύριε Πρόεδρε, κύριε Επίτροπε, θα ήθελα κατ' αρχήν να δώσω συγχαρητήρια στον εισηγητή, τον κύριο Sacconi, ο οποίος πραγματικά, με την εμπειρία του σε θέματα περιβάλλοντος και κλιματικών αλλαγών, έχει κάνει μια εξαιρετική έκθεση.
<P>
Κύριε Επίτροπε, με την ουσιαστική έναρξη των συζητήσεων για τις κλιματικές αλλαγές, αρχίζουν να ξεδιπλώνονται, με απόλυτη διαφάνεια και ταχύτητα, όλα τα προβλήματα, κυρίως περιβαλλοντολογικά, οικονομικά και ενεργειακά, τα οποία είχαν αποτελέσει τη βάση του μοντέλου ανάπτυξης και μεγέθυνσης, όχι μόνο της ευρωπαϊκής αλλά και της διεθνούς οικονομίας. Μιας ανάπτυξης, η οποία φαίνεται ότι τροχοδρομήθηκε σπαταλώντας φυσικούς, αλλά και ανθρώπινους, πόρους με στόχο καθαρά τη συσσώρευση του κεφαλαίου. Το σύστημα αυτό όμως, έφτασε στα όριά του, δημιουργώντας κρίσεις, όχι μόνο περιβαλλοντολογικού χαρακτήρα -όπως φυσικές καταστροφές- αλλά και οικονομικές και χρηματοπιστωτικές κρίσεις: η διατάραξη της αγοράς των ενεργειακών προϊόντων, η μετατόπιση του κέντρου βάρους της σπουδαιότητας, αλλά και η χωροταξική προέλευση των ενεργειακών πηγών, η συγκλονιστική διατάραξη στην αγορά των διατροφικών προϊόντων, εφόσον η γεωργία μετατρέπεται σε ενεργειακό τροφοδότη, είναι οι βασικοί παράγοντες που θα προκαλέσουν σημαντικές αλλαγές στο παραγωγικό μοντέλο της Ευρωπαϊκής Ένωσης. Θα υποκινήσουν όμως και άλλες ανταγωνίστριες δυνάμεις, όπως την Κίνα και τις "νωμένες Πολιτείες, ώστε και εκείνες να ανακατατάξουν το παραγωγικό κεφάλαιο, αλλά και τους παραγωγικούς συντελεστές.
<P>
" πολιτική προσαρμογής στις αλλαγές του κλίματος, θέλουμε να πιστεύουμε, ότι θα προετοιμάσει το νέο ευρωπαϊκό αναπτυξιακό μοντέλο της Ευρωπαϊκής Ένωσης που θα εξασφαλίζει το περιβάλλον, την απασχόληση, θα δώσει νέες διαστάσεις στις κοινωνικές πολιτικές, στις διασυνοριακές συνεργασίες, αλλά και στη φορολογική πολιτική. Στα πλαίσια αυτά θα πρέπει να γίνει μια ανακατανομή των πόρων και του κοινοτικού προϋπολογισμού, αλλά και ενίσχυσή του, εφόσον -απ' ό,τι φαίνεται- δεν φτάνει για να καλύψει τις ανάγκες προσαρμογής. Αυτό όμως κατ' αρχήν, διότι, κύριε Επίτροπε, το κόστος της προσαρμογής και της αντιμετώπισης είναι σημαντικά από πολιτικής απόψεως και δεν μπορεί να υπάρξει χάσμα μεταξύ των πολιτικών που διακηρύσσουμε και του προϋπολογισμού που διαθέτουμε, διότι έτσι θα είμαστε αφερέγγυοι, όχι μόνο στους σημερινούς πολίτες, αλλά και στις μελλοντικές γενιές.
<P>
Θα ήθελα να πω ότι, όπως ανέφερε και ο εισηγητής, ο κύριος Sacconi, υποστηρίζουμε πλήρως την έκθεσή του και θέτουμε τρία βασικά ζητήματα: πρώτον ότι η πολιτική προσαρμογής θα πρέπει να συνυπολογίζεται σε όλες τις κοινοτικές πολιτικές, δεύτερον ότι θα πρέπει να υπάρχουν συνέργειες μεταξύ τοπικής, περιφερειακής και κεντρικής διοίκησης, αλλά και συνέργειες όλων των πολιτικών, όπως απασχόλησης, συνοχής και γεωργικής πολιτικής, που είναι ένα σημαντικό θέμα το οποίο έθιξε ο εισηγητής, αλλά και τρίτον -πάνω απ' όλα- συνέργειες στις διεθνείς συμφωνίες. Εκτός δε του ταμείου, στο οποίο αναφέρθηκε, θα πρέπει να ενισχύσουμε αυτές τις πολιτικές.
<P>
Κύριε Επίτροπε, αναμένουμε τα αποτελέσματα και στη Λευκή Βίβλο, την οποίαν αναφέρατε και, γνωρίζοντας την ευαισθησία σας στα θέματα αυτά, αλλά και την ευαισθησία σας στις διαθεσμικές συνεργασίες Κοινοβουλίου και Επιτροπής, θεωρούμε ότι το Ευρωπαϊκό Κοινοβούλιο θα παίξει σημαντικό ρόλο στην προσπάθειά σας αυτή.
<SPEAKER ID="014" NAME="Vittorio Prodi">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, η συζήτηση αυτή είναι η πρώτη έκβαση της Προσωρινής Επιτροπής για την κλιματική αλλαγή, την οποία θελήσαμε να συστήσουμε, προκειμένου να έχουμε ένα φόρουμ για την ανάπτυξη μιας αποτελεσματικής πολιτικής η οποία θα διασφαλίζει τον στενό δεσμό μεταξύ προσαρμογής κα περιορισμού.
<P>
Αναφερόμαστε εδώ ειδικά στην προσαρμογή, αλλά στην πραγματικότητα δεν πρέπει να ξεχνάμε την ανάγκη να διασφαλίσουμε ότι οι πόροι για την προσαρμογή προέρχονται εν μέρει από το σύστημα εμπορίας εκπομπών. Από τη στιγμή που οι φτωχότερες χώρες είναι αυτές που φέρουν το μεγαλύτερο βάρος της κλιματικής αλλαγής, πρέπει να φροντίσουμε, ώστε οι εισπράξεις από το σύστημα εμπορίας εκπομπών να τοποθετούνται πρώτα και κύρια στη διάθεση των αναπτυσσόμενων χωρών. Πιστεύω ότι μπορούμε να το πραγματοποιήσουμε εφαρμόζοντας μια αρχή του γενικού περί δικαίου αισθήματος δηλαδή εκχωρώντας δικαιώματα ελεύθερων εκπομπών, τα οποία θα θεμελιώνονται με βάση μια αρχή της δικαιοσύνης: "ένα πρόσωπο, ένα δικαίωμα εκπομπής".
<P>
Αν αναλογιστούμε το ενάμισι δισεκατομμύριο φτωχών ανθρώπων στον κόσμο και τους αριθμούς που παρατίθενται τώρα στο ισχύον πρωτόκολλο του Κιότο -20 ευρώ ανά τόνο περίπου- η χορήγηση δικαιώματος εκπομπής συνολικού ύψους, παραδείγματος χάριν, ενός τόνου θα μπορούσε να αποδώσει 30 δισ. ευρώ τον χρόνο διαθέσιμα στους φτωχούς του κόσμου για μέτρα περιορισμού. Απλώς σκεφθείτε, αυτό θα μπορούσε να είναι ότι χρειάζεται το Μπανγκλαντές, προκειμένου να εφαρμόσει ελάχιστα μέτρα περιορισμού. Ορισμένα αφρικανικά κράτη σκέφτονται ήδη με αυτόν τον τρόπο, και αυτή η αρχή της δικαιοσύνης επίσης υποδηλώνει ότι εμείς, οι κατεξοχήν υπεύθυνες χώρες για αυτό το φαινόμενο, επωμιζόμαστε την ευθύνη μας για την προώθηση του περιορισμού.
<P>
Επιπλέον, η κλιματική αλλαγή στις ίδιες τις χώρες μας σημαίνει πιο έντονες βροχοπτώσεις, μεγαλύτερα διαστήματα ξηρασίας και λιγότερες χιονοπτώσεις. Θα πρέπει λοιπόν να ασκήσουμε ενοποιημένη διαχείριση της γης προκειμένου να προστατέψουμε το έδαφος, και εδώ θα ήθελα να τονίσω τη σημασία αυτών που ανέφερε ο κ. Sacconi, αφού σε περιπτώσεις γενικευμένων ελλείψεων νερού, η βροχή πρέπει να παραμένει εκεί που πέφτει, ώστε να μπορεί να ποτίζει τις χαμηλότερες πλαγιές. Επίσης, παρατεταμένες ξηρασίες αυξάνουν την πιθανότητα πυρκαγιών, τις οποίες μπορούμε να αντιμετωπίσουμε με την αποψίλωση των δασών προκειμένου να ελαχιστοποιήσουμε τον όγκο της φωτιάς. Πρέπει πάντως να δράσουμε σε όλα τα μέτωπα ταυτόχρονα με συνεπή και αποφασιστικό τρόπο.
<SPEAKER ID="015" NAME="Bogdan Pęk">
εξ ονόματος της Ομάδας UEN. - (PL) Κύριε Πρόεδρε, η κλιματική αλλαγή πραγματικά αποτελεί ένα τα σοβαρότερα προβλήματα που αντιμετωπίζει η ανθρωπότητα στην εποχή και στις μέρες μας. Αντίθετα με αυτό που προσπαθούν ορισμένοι άνθρωποι να μας κάνουν να πιστέψουμε, όμως, η ανθρωπότητα δεν μπορεί να ασκήσει ουσιαστική επίδραση στην κλιματική αλλαγή. " τελευταία αποτελεί τμήμα του φυσικού περιβαλλοντικού κύκλου ο οποίος συνδέεται με τη δραστηριότητα του ήλιου, και με αλλαγές που λαμβάνουν χώρα στον φλοιό της γης. Δεν υπάρχουν σημαντικές επιστημονικές αποδείξεις οι οποίες να υποδηλώνουν ότι οι δραστικές περικοπές στις εκπομπές διοξειδίου θα συμβάλουν σημαντικά στη μείωση της κλιματικής αλλαγής. Επαναλαμβάνω κύριε Επίτροπε: δεν υπάρχουν επιστημονικές αποδείξεις όσον αφορά ένα τέτοιο αποτέλεσμα. Υπάρχει απλώς η σχεδόν θρησκευτική αντίληψη την οποία όλη αυτή η τόση πολλή προσπάθεια πρόκειται να εγκαθιδρύσει. Σε κάθε περίπτωση, οι περικοπές των εκπομπών του διοξειδίου του άνθρακα είναι πιθανό να πραγματοποιηθούν μόνο στην Ευρώπη.
<P>
Αν η κατάσταση είναι όπως την περιγράφω, και ξοδεύουμε απίστευτα χρηματικά ποσά για τον περιορισμό των εκπομπών του διοξειδίου του άνθρακα, ενώ η Ινδία, η Κίνα και οι "νωμένες Πολιτείες αδυνατούν να συμπαραταχτούν μαζί μας, υπάρχει η περίπτωση να πετάμε αυτά τα τεράστια χρηματικά ποσά στον βρόντο. Τα χρήματα αυτά θα μπορούσαν να χρησιμοποιηθούν με πολλούς άλλους τρόπους. Θα μπορούσαν για παράδειγμα να χρησιμεύσουν, προκειμένου να εφοδιαστούν οι λαοί της Ευρώπης με καθαρό νερό. Θα μπορούσαν επίσης να χρησιμοποιηθούν, προκειμένου να ελαττωθεί η μόλυνση και να εξαλειφτούν τα τοξικά αέρια, τα οξείδια, τα νιτρίδια, τα θειούχα άλατα, οι ενώσεις του φθορίου και άλλα. Όλοι θα μπορούσαν να απολαμβάνουν τον καθαρό αέρα και το καθαρό νερό και πάλι θα περίσσευαν χρήματα για άλλους σκοπούς.
<P>
Δεν πιστεύω ότι η κλιματική αλλαγή δεν θα επέλθει ποτέ και ότι δεν υπάρχει λόγος να κάνουμε οικονομία. Υποστηρίζω, όμως, ότι δεν υπάρχει κανένας απολύτως λόγος που να δικαιολογεί την προσέγγιση που εγκρίθηκε εδώ, σύμφωνα με την οποία το κύριο πρόβλημα είναι η εκπομπή διοξειδίου του άνθρακα ως του βασικού αερίου του θερμοκηπίου, και ότι η ανθρώπινη δραστηριότητα μπορεί να αλλάξει, να ελαττώσει ή να περιορίσει την ενδεχόμενη κλιματική αλλαγή. Αυτό είναι απλώς ένας μύθος.
<P>
Κύριε Επίτροπε, ορισμένες πολύ σοβαρές μελέτες είναι αυτήν τη στιγμή διαθέσιμες. Υπάρχουν έγγραφα που υπογράφονται από αρκετές εκατοντάδες επιστήμονες που ασχολούνται με τη μελέτη του κλίματος τα οποία αμφισβητούν αυτόν τον τύπο επίλυσης. Προσφεύγω στον Επίτροπο, σε σας κύριε, και στους επιστήμονες μαζί με τους οποίους εργάζεσθε, προκειμένου να εξετάσετε το θέμα προσεκτικά, προτού λάβετε στρατηγικές αποφάσεις, καθώς οι τελευταίες θα αποβούν επιβλαβείς για το μέλλον της ανθρωπότητας..
<SPEAKER ID="016" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε, όπως ο προηγούμενος ομιλητής μόλις έδειξε,στο Ευρωπαϊκό Κοινοβούλιο απέχουμε ακόμα από το να πετύχουμε ομόφωνη άποψη όσον αφορά τις επιπτώσεις του φαινομένου του θερμοκηπίου. Ούτε πιστεύω πως, για την ώρα, θα είμαστε σε θέση να συμφιλιώσουμε τα δύο στρατόπεδα: αυτούς που πιστεύουν ότι οι επιπτώσεις του φαινομένου του θερμοκηπίου αποτελούν μείζον πρόβλημα και αυτούς οι οποίοι κατ' επανάληψη και θεμελιωδώς αμφισβητούν ότι το πρόβλημα όντως υπάρχει με αυτήν τη μορφή.
<P>
Αυτό για το οποίο πάντως είμαι σίγουρη είναι ότι υπάρχει ένα επιχείρημα το οποίο θα πρέπει να έχει μεγάλο ειδικό βάρος ακόμα και για όσους από εσάς ασπάζεσθε αυτήν την άποψη. " μείζων πρόκληση που τίθεται από την κλιματική αλλαγή και η μείζων πρόκληση της διασφάλισης αξιόπιστης, οικονομικής και βιώσιμης ενεργειακής προμήθειας στην Ευρώπη και σε άλλα μέρη του κόσμου μπορούν να τεθούν υπό αποτελεσματικό έλεγχο με τη χρήση των ίδιων εργαλείων. Πιστεύω λοιπόν ότι όλα όσα έχουν συζητηθεί στην Ευρώπη μέχρι σήμερα ως απάντηση στην κλιματική αλλαγή πρέπει να φαίνονται λογικά ακόμα και στους σκεπτικιστές: περιορισμένοι πόροι ή δύσκολη πρόσβαση στους ενεργειακούς πόρους, οι οποίοι συχνά βρίσκονται σε προβληματικές περιοχές του κόσμου, πρέπει να αντιμετωπισθούν με έννοιες που βασίζονται στις ανανεώσιμες πηγές ενέργειας, την αποτελεσματικότητα της ενέργειας και την εξοικονόμηση ενέργειας. Αυτές αποτελούν κατάλληλα εργαλεία με τα οποία μπορεί να επιτευχθεί πρόοδος και στα δύο στρατόπεδα. Ίσως τελικά να υπάρχει η δυνατότητα επίτευξης συναίνεσης.
<P>
Όσον αφορά τη μείζονα συζήτηση για την προσαρμογή στην κλιματική αλλαγή, την οποία διεξήγαμε στα πλαίσια επιτροπής, φαίνεται να υπάρχει ευρεία συμφωνία, και αυτό με βάζε σε υποψίες. Για μένα η ερώτηση είναι η παρακάτω: γιατί μας φαίνεται τόσο εύκολο να συμφωνήσουμε όσον αφορά τα μέσα προσαρμογής και όμως τόσο δύσκολο να συμφωνήσουμε όσον αφορά τρόπους με τους οποίους θα αντιμετωπίσουμε πραγματικά τις επιπτώσεις του φαινομένου του θερμοκηπίου;
<P>
Δεν είμαι εντελώς πεπεισμένη ότι τα μέτρα προσαρμογής θα μας βοηθήσουν και πολύ στην Ευρώπη. Κατά τη γνώμη μου, αποσπούν με κάποιους τρόπους την προσοχή από το γεγονός ότι οι λανθασμένες πολικές στρατηγικές και οι λανθασμένες στρατηγικές στον τομέα της ανάπτυξης και της βιομηχανίας εξακολουθούν να ακολουθούνται και επιδεινώνουν τα προβλήματα που αντιμετωπίζουμε ως αποτέλεσμα των επιπτώσεων του φαινομένου του θερμοκηπίου.
<P>
Με άλλα λόγια, έχουμε εντελώς ακατάλληλες πολιτικές διευθέτησης, λανθασμένη γεωργική πολιτική, λανθασμένη προσέγγιση όσον αφορά τη διαχείριση των υδάτινων πόρων, και ελλιπή προστασία των οικοσυστημάτων. Όλα αυτά επιδεινώνουν τα προβλήματα που αντιμετωπίζουμε, ενώ εμείς καθόμαστε εδώ και επιχειρηματολογούμε για την προσαρμογή. Νομίζω πως, όταν θεωρούνται σε σχέση με τα μέσα τα οποία χρησιμοποιούμε για την καταπολέμηση της κλιματικής αλλαγής, αυτά τα μέτρα προσαρμογής πρέπει πάντα να θεωρούνται με κριτική ματιά.
<P>
Θα ήθελα να τονίσω και ένα άλλο σημείο, δηλαδή τις τροπολογίες στην έκθεση του κ. Sacconi που καταθέσαμε σήμερα. Στις τροπολογίες μας έχουμε επικεντρωθεί σε πολύ μεγάλο βαθμό στην προστασία του εδάφους. Ελπίζω ότι αυτό θα τύχει στήριξης, αφού πιστεύω ότι αποτελεί θεμελιώδες πρόβλημα το οποίο δεν έχει αντιμετωπισθεί ακόμη επαρκώς σε ευρωπαϊκό επίπεδο.
<SPEAKER ID="017" NAME="Umberto Guidoni">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, πιστεύω ότι ακόμα και αν ήμασταν σε θέση να κρατήσουμε τις επιπτώσεις του φαινομένου του θερμοκηπίου εντός της αύξησης των δύο βαθμών, αυτό θα αποτελούσε παρόλα αυτά σενάριο ακραίων κλιματικών αποκλίσεων στην Ευρώπη, με συνέπειες για την τοπική οικονομία το περιβάλλον και τον πληθυσμό. Τέτοιες αναταραχές θα οδηγούσαν σε επιπλέον αύξηση των περιφερειακών και κοινωνικών ανισοτήτων και διαφορών εντός της Ευρώπης.
<P>
Συνεπώς δεν μπορούμε να προκρίνουμε μια προσέγγιση με βάση μόνο την ανάλυση κόστους-οφέλους, επειδή στην Ευρώπη, όπως και στον υπόλοιπο κόσμο, οι φτωχοί άνθρωποι είναι αυτοί που θα χτυπηθούν πιο σκληρά: αυτοί είναι που ζουν στις πιο επισφαλείς περιοχές, και γενικότερα έχουν ελλιπή πληροφόρηση και δεν διαθέτουν τα μέσα για να αντιδράσουν σε ένα ταχέως μεταβαλλόμενο περιβάλλον.
<P>
Πρέπει να δράσουμε άμεσα, προκειμένου να αποκρούσουμε τις επιπτώσεις της κλιματικής αλλαγής, ξεκινώντας για παράδειγμα με νέα κτήρια και νέες υποδομές, διασφαλίζοντας ότι ο πολεοδομικός σχεδιασμός λαμβάνει υπόψη περιβαλλοντικές αξιολογήσεις επιπτώσεων· δεν θα έπρεπε να γίνονται επενδύσεις σε υποδομές οι οποίες είναι ήδη πεπαλαιωμένες όσον αφορά τις νέες προδιαγραφές που συνδέονται με την κλιματική αλλαγή. Πρέπει ταυτόχρονα να επενδύσουμε σε πολιτικές, προκειμένου να εγγυηθούμε την πρόσβαση σε δημόσια αγαθά όπως οι υδάτινοι, διατροφικοί και οι πόροι υγειονομικής περίθαλψης στις πιο επισφαλείς περιοχές. Το νερό καθίσταται όλο και σπανιότερος πόρος, οπότε και πρέπει να τίθεται υπό διαχείριση με τρόπο που να το καθιστά διαθέσιμο και ευπρόσιτο για όλους.
<P>
Τέλος, θα ήθελα να ολοκληρώσω λέγοντας πως οι πολιτικές προσαρμογής στην κλιματική αλλαγή δεν είναι δυνατό να αποσυνδεθούν από μέτρα που είναι προσανατολισμένα στην κοινωνική δικαιοσύνη Χρειαζόμαστε ένα νέο μοντέλο οικονομικής ανάπτυξης το οποίο θα ενσωματώσει τα περιβαλλοντικά κόστη και θα καταστήσει την αειφορία ως το μέσο κλειδί για την ενθάρρυνση της απασχόλησης και των νέων κοινωνικών πολιτικών.
<SPEAKER ID="018" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, καταρχάς θα ήθελα να ευχαριστήσω τον Ευρωπαϊκή Επιτροπή και τον κ. Δήμα για αυτήν την Πράσινη Βίβλο για την "Προσαρμογή της Ευρώπης στην αλλαγή του κλίματος - Επιλογές δράσης για την ΕΕ". Θα ήθελα επίσης να ευχαριστήσω τον κ. Sacconi για όλη την εργασία που κατέβαλε για την πρόταση ψηφίσματος. Νομίζω ότι και τα δύο έγγραφα περιέχουν πολύ αξιόλογα στοιχεία.
<P>
" προσαρμογή στην κλιματική αλλαγή μπορεί να ενσωματωθεί σε μεγάλο μέρος της ισχύουσας νομοθεσίας στους τομείς του νερού, της ενέργειας, της γεωργίας και της αλιείας, και της βιομηχανίας, για παράδειγμα. Είναι επίσης σημαντικό να βοηθήσουμε τις αναπτυσσόμενες χώρες όσον αφορά την προσαρμογή στην κλιματική αλλαγή, για παράδειγμα στον τομέα της μεταφοράς περιβαλλοντικής τεχνολογίας.
<P>
" Ευρωπαϊκή Ένωση έχει κατά τη γνώμη μου, την ιστορική ευθύνη στον τομέα αυτό. Σε επίπεδο ΕΕ πρέπει να μιλάμε καταρχήν για τον συντονισμό και τη συγκέντρωση γνώσης για τη στρατηγική μας πολιτική. Επιπλέον, είναι ζωτικής σημασίας για τα κράτη μέλη, τις περιοχές και τις επιχειρήσεις, αλλά και τους ιδιώτες πολίτες, να αναλάβουν την ευθύνη για τις στρατηγικές προσαρμογής. Ευτυχώς, έχουν ήδη δημιουργηθεί θετικές στρατηγικές σε αυτόν τον τομέα. Είμαι πανευτυχής που το στοιχείο αυτό έχει επίσης τονιστεί στην πρόταση ψηφίσματος του κ. Sacconi.
<P>
Υποθέτω πως η Ευρωπαϊκή Επιτροπή και το Συμβούλιο λαμβάνουν σοβαρά υπόψη τις συστάσεις του Ευρωπαϊκού Κοινοβουλίου. " ΕΕ θα μπορεί λοιπόν να συνομιλήσει με ενιαία φωνή με τα άλλα μέρη στη διεθνή συζήτηση για το κλίμα στις επικείμενες κλιματικές διασκέψεις στο Poznań και την Κοπεγχάγη.
<SPEAKER ID="019" NAME="Roger Helmer" AFFILIATION="NI">
(EN) Κύριε Πρόεδρε, έχω τέσσερις σύντομες ερωτήσεις για την κλιματική αλλαγή. Καταρχήν, υπάρχουν οι επιπτώσεις του φαινομένου του θερμοκηπίου; Απάντηση: όχι, ο κόσμος έχει γίνει ελαφρά πιο δροσερός στη διάρκεια των τελευταίων 10 ετών, και ο ρυθμός ψύχρανσης επιταχύνεται.
<P>
Δεύτερον, προκαλούνται από την ανθρωπότητα; Απάντηση: όχι, υπάρχουν συνεχώς αυξανόμενες επιστημονικές αποδείξεις που δείχνουν ότι η κλιματική αλλαγή που βλέπουμε αποτελεί τμήμα των φυσικών κύκλων και ότι έχει μικρή ή και καθόλου σχέση με την ανθρώπινη δραστηριότητα.
<P>
Τρίτον, μπορούμε να επηρεάσουμε την κατάσταση; Ακόμη και αυτοί που πιστεύουν στις επιπτώσεις του φαινομένου του θερμοκηπίου δέχονται ότι το σύνολο της διαδικασίας του Κιότο, αν εφαρμοζόταν πλήρως -και δεν πρόκειται να εφαρμοστεί- θα επηρέαζε ελάχιστα σε βάθος χρόνου 100 ετών τις παγκόσμιες θερμοκρασίες. Όλες οι προσπάθειες που καταβάλλουμε δεν έχουν κανένα πραγματικό αποτέλεσμα..
<P>
Τέταρτον, τι επίπτωση θα έχει στις οικονομίες μας; Θα είναι εντελώς καταστροφική. Όπως είπε πολύ σωστά ο κ. Pęk, ρίχνουμε τεράστια φορτία χρημάτων σε ένα καταδικασμένο σχέδιο και προκαλούμε τεράστια καταστροφή στους εαυτούς μας, στις ευρωπαϊκές οικονομίες και στα παιδιά και στα εγγόνια μας.
<SPEAKER ID="020" NAME="Marian-Jean Marinescu" AFFILIATION="PPE-DE">
(RO) " δημιουργία της Επιτροπής για την αλλαγή του κλίματος καθορίστηκε από την άμεση επίπτωση που έχει η κλιματική αλλαγή στον πλανήτη και η οποία θέτει σε κίνδυνο την ύπαρξη της ανθρωπότητας εν γένει.
<P>
Συζητάμε την Ευρωπαϊκή Συνθήκη, θέλουμε να ενδυναμώσουμε τους κοινοτικούς θεσμούς, δημιουργούμε σχέδια για το μέλλον. Πρέπει να είμαστε πολύ προσεκτικοί, ίσως να μην υπάρχει λόγος να το κάνουμε αυτό πια. " υγεία μας, η οικονομία μας, τα οικοσυστήματά μας, ο τρόπος ζωής μας, η Ευρώπη όπως την γνωρίζουμε διατρέχουν μεγάλο κίνδυνο.
<P>
Οι επιστήμονες έχουν εκφράσει τη θέση τους, και έχουμε συμφωνήσει μαζί τους με μεγάλη πλειοψηφία. Οι μελέτες είναι πολύ σαφείς και μπορούμε επίσης να δούμε εδώ, στις Βρυξέλλες, πώς τα καιρικά φαινόμενα και των τεσσάρων εποχών συμβαίνουν όλα την ίδια μέρα, κάτι που ασφαλώς δεν είναι φυσιολογικό.
<P>
" εντολή της επιτροπής για την αλλαγή του κλίματος είναι εντελώς σαφής: πρέπει να αναλύσει την παρούσα κατάσταση, να καταρτίσει κατάλογο με τις δυνατότητες για την καταπολέμηση της αλλαγής του κλίματος και να διαμορφώσει συγκεκριμένες προτάσεις αναφορικά με την πολιτική της Ευρωπαϊκής Ένωσης σε αυτόν τον τομέα, σε όλα τα επίπεδα λήψης αποφάσεων.
<P>
Το σημερινό ψήφισμα περιλαμβάνει μεγάλο αριθμό προτάσεων για δράση προς την επιτροπή. Παρόλα αυτά, προκειμένου να αυτές να έχουν αποτέλεσμα, πιστεύω ότι αυτές οι προτάσεις θα έπρεπε να εξετασθούν προσεκτικά και ίσως να συμπεριληφθούν στην τελική έκθεση της επιτροπής, προσθέτοντας υποδείξεις για τις προθεσμίες εφαρμογής.
<P>
Επίσης, είναι απολύτως απαραίτητο για ευρωπαϊκά θεσμικά όργανα να προτείνουν το συντομότερο μια σαφή στρατηγική για διαπραγμάτευση σε διεθνές επίπεδο. Είναι άνευ νοήματος η ανάληψη δράσεων μόνο στην Ευρώπη. Πρέπει να είμαστε αυτοί που προωθούν την καταπολέμηση της κλιματικής αλλαγής σε παγκόσμιο επίπεδο.
<P>
Μόνο συγκεκριμένες δράσεις, οι οποίες θα λαμβάνουν υπόψη μόνο επιχειρήματα αναφορικά με τη σταθερότητα της ζωής των πολιτών, θα μπορούσαν να ελαχιστοποιήσουν τις επιπτώσεις της κλιματικής αλλαγής, και αυτές οι δράσεις πρέπει να εφαρμοστούν το συντομότερο.
<SPEAKER ID="021" NAME="Riitta Myller" AFFILIATION="PSE">
(FI) Κύριε Πρόεδρε, η αυτοσυγκράτηση αποτελεί προφανώς το βασικό συστατικό στη μάχη κατά της κλιματικής αλλαγής, αλλά βρισκόμαστε σε ένα σημείο όπου χρειάζεται επίσης να βρούμε τρόπους προσαρμογής.
<P>
Είναι απολύτως σωστό να λέμε ότι χρειαζόμαστε ένα πανευρωπαϊκό πλαίσιο για την πολιτική μας, εντός του οποίου να συντονίζουμε κοινούς στόχους, στόχοι οι οποίοι είναι όσο το δυνατόν πιο φιλόδοξοι, και να ανοίγουμε το δρόμο της συνεργασίας. Πρέπει πάντως να θυμόμαστε, όπως ειπώθηκε εδώ, ότι τα μέσα αντιμετώπισης της προσαρμογής είναι επίσης πολύ τοπικά και πολύ περιφερειακά, ώστε η αποφασιστική αρμοδιότητα για τη χρησιμοποίηση των μέσων πρέπει να ασκείται σε επίπεδο περιφέρειας.
<P>
Γνωρίζουμε πλέον πολύ καλά τι πρέπει να κάνουμε, προκειμένου να είμαστε περισσότερο σε θέση να εγκλιματιζόμαστε στο μέλλον με τρόπο που να επιτρέπει στον τρόπο ζωής μας να προσαρμόζεται σε μεταβαλλόμενες συνθήκες. Για παράδειγμα, έχουμε ήδη διαθέσιμη αυτήν τη στιγμή την τεχνολογία που είναι απαραίτητη για την κατασκευή κτηρίων τα οποία δεν καταναλώνουν ενέργεια, αλλά αντίθετα παράγουν ενέργεια. Είναι απίστευτο το γεγονός ότι δεν έχει υπάρξει καμία πρόοδος σε αυτόν τον τομέα, επειδή είναι ένα σχετικά απλό θέμα.
<P>
Γνωρίζουμε επίσης ότι κλιματική αλλαγή θα έχει επιπτώσεις στις ανθρώπινες συνθήκες διαβίωσης. Έχουμε ήδη εμπειρία από τους καύσωνες και από τον υψηλό αριθμό ανθρώπινων ζωών που χάνονται ως αποτέλεσμα αυτών σε πολλά κράτη μέλη. Μπορεί να υπάρξει μεγαλύτερη συχνότητα εκδήλωσης επιδημικών ασθενειών επίσης, ενώ αυτές οι ασθένειες θα εκδηλώνονται σε περιοχές όπου αυτήν τη στιγμή είναι άγνωστες. Τα συστήματα υγειονομικής περίθαλψής μας πρέπει να είναι σε θέση να αντιμετωπίσουν όλη αυτήν την κατάσταση, έχοντας εξασφαλίσει σε όλους πρόσβαση στις υγειονομικές υπηρεσίες.
<SPEAKER ID="022" NAME="Lena Ek" AFFILIATION="ALDE">
(SV) Καταρχάς θα ήθελα να ευχαριστήσω την Επιτροπή και τον Επίτροπο, Σταύρο Δήμα, για την Πράσινη Βίβλο για την προσαρμογή στην αλλαγή του κλίματος. Είναι ένα έγγραφο το οποίο θα έπρεπε να διαβάσουν όλοι όσοι δραστηριοποιούνται στη λήψη αποφάσεων και όλοι οι διευθυντές επιχειρήσεων, στην πραγματικότητα όλοι οι Ευρωπαίοι, προκειμένου να κατανοήσουν το είδος των προκλήσεων που μας περιβάλλουν και τι θα πρέπει να κάνουμε εμεis. Σε τελική ανάλυση, όπως ήδη επισήμαναν πολλοί εκ των ομιλητών, πάρα πολλοί άνθρωποι θα επηρεαστούν από τις αλλαγές στο κλίμα τις οποίες βλέπουμε να επέρχονται. Ως τώρα έχουμε χρησιμοποιήσει σε μεγάλο βαθμό οικονομικούς όρους στην ευρωπαϊκή συζήτηση, αλλά η κλιματική αλλαγή θα μεταβάλει ολόκληρο το περιβάλλον της ζωής μας.
<P>
Ένα θέμα στο οποίο δεν έχουμε ως τώρα αφιερώσει επαρκές μέρος της συζήτησης είναι η υγεία. " Παγκόσμια Οργάνωση Υγείας έχει επισημάνει ότι 60 000 θάνατοι τον περασμένο χρόνο είναι δυνατό να συνδεθούν με την κλιματική αλλαγή. Καλεί για μια εντελώς διαφορετική προσέγγιση στον κοινωνικό σχεδιασμό, μια εντελώς διαφορετική τεχνολογία και τεράστιες επενδύσεις. Μπορεί να τρομάζει πολλούς ανθρώπους, αλλά πρέπει να κάνουμε αυτήν την επένδυση, προκειμένου να αντιμετωπίσουμε την κλιματική αλλαγή και την τεχνολογική ανάπτυξη και προκειμένου να αντέξουμε τον ανταγωνισμό από τις άλλες περιοχές του κόσμου. Όπως πάντα σε μια μηχανική επανάσταση, θα υπάρξουν νικητές και ηττημένοι, αλλά σε όλο το σύστημα της ΕΕ εργαζόμαστε, προκειμένου να διασφαλίσουμε ότι η ευρωπαϊκή βιομηχανία και οι ευρωπαίοι εργάτες θα είναι νικητές σε αυτήν την κατάσταση. Αυτό απαιτεί σημαντικές επενδύσεις, αποφάσεις μακρόπνοες αποφάσεις, και διασυνοριακή συνεργασία. Δεν μπορεί να υπάρχουν αποφάσεις για τις μεταφορές οι οποίες δεν λαμβάνουν υπόψη την κλιματική αλλαγή. Δεν μπορεί να υπάρξει συζήτηση για τη δημόσια υγεία ή την εκπαίδευση χωρίς να αντιμετωπίζεται η κλιματική αλλαγή.
<P>
Ένα από τα πιο σημαντικά ζητήματα με τα οποία έχουμε αρχίσει να ασχολούμαστε είναι ασφαλώς το νερό, σε ευρωπαϊκό και παγκόσμιο επίπεδο. Έχουμε δεχτεί επισκέψεις στην επιτροπή από αντιπροσώπους των Μαλδίβων, μια χώρα όπου το υψηλότερο σημείο είναι μόλις δύο μέτρα πάνω από την τρέχουσα στάθμη της θάλασσας. Οι Μαλδίβες θα εξαφανιστούν εν μέρει, αν δεν μπορέσουμε να λύσουμε το πρόβλημα του κλίματος.
<P>
Περισσότερο θα υποφέρουν οι φτωχότερες χώρες. Θα ήθελα λοιπόν να απευθύνω μια πρόκληση για την Επιτροπή: το Ταμείο Αλληλεγγύης πρέπει να ενισχυθεί και να λάβει περισσότερους πόρους, και οι ενισχύσεις από την ΕΕ πρέπει να εστιάσουν επίσης σε θέματα κλίματος. Σε διαφορετική περίπτωση δεν μπορούμε να βοηθήσουμε τον υπόλοιπο κόσμο, και επίσης, δεν θα αποκομίσουμε μια καλή συμφωνία από τις διαπραγματεύσεις στην Κοπεγχάγη το 2009. Σας ευχαριστώ.
<SPEAKER ID="023" NAME="Leopold Józef Rutowicz" AFFILIATION="UEN">
(PL) Κύριε Πρόεδρε, η συζήτηση που ξεκίνησε από την ερώτηση του κ. Sacconi αφορά άμεσα τους ευρωπαίους πολίτες.
<P>
Πρέπει να συνδέσουμε την αντιμετώπιση της κλιματικής αλλαγής με τον περιορισμό των αλλαγών στην παγκόσμια αγορά οι οποίες είναι βλαπτικές για εμάς. Αναφέρομαι ιδιαίτερα στην μετεωρική αύξηση στις τιμές του φυσικού αερίου και του πετρελαίου, των οποίων είμαστε οι μεγαλύτεροι εισαγωγείς. Πρέπει επίσης να εξετάσουμε το σενάριο αναφορικά με τις συνέπειες αύξησης του διοξειδίου του άνθρακα. Είναι γεγονός ότι τα δέντρα και τα φυτά ευδοκιμούσαν, όταν η περιεκτικότητα του διοξειδίου του άνθρακα στην ατμόσφαιρα ήταν πολύ μεγαλύτερη.
<P>
Κατά τη διάρκεια της τελευταίας χιλιετίας υπήρχε μια εποχή στην οποία ήταν δυνατό να ταξιδέψει κανείς από την Πολωνία στη Σουηδία διασχίζοντας την παγωμένη Βαλτική. Υπήρχε επίσης μια εποχή όταν τα σιτηρά και τα μήλα συλλέγονταν τον Απρίλιο στη χώρα μου. Φέτος αυτήν την εποχή, οι μηλιές έχουν μόλις αρχίσει να ανθίζουν. Για τον λόγο αυτό η αποδεκτή θεωρία για τις επιβλαβείς συνέπειες του φαινομένου του θερμοκηπίου ως αποτέλεσμα της αύξησης των εκπομπών του διοξειδίου του άνθρακα πρέπει να δοκιμαστεί απέναντι στις κάπως διαφορετικές απόψεις που υιοθετούνται από μεγάλο αριθμό επιστημόνων. Μπορεί κάλλιστα να υπάρχουν άλλοι λόγοι για αυτά τα ασυνήθη κλιματικά γεγονότα και τις ξηρασίες.
<P>
" ελλιπής κατανόηση του θέματος μπορεί ασφαλώς να έχει ως αποτέλεσμα περιττές δαπάνες για τα ταμεία μας. Είναι αλήθεια ότι οι εκπομπές διοξειδίου του άνθρακα συνοδεύονται από στοιχεία αζώτου και θείου, και από σωματίδια τα οποία είναι επιβλαβή για το περιβάλλον και την ανθρώπινη υγεία, ιδίως στις διαρκώς επεκτεινόμενες αστικές περιοχές.
<P>
Για λόγους περιβαλλοντικής προστασίας και για οικονομικούς λόγους, οι τομεακές πολιτικές πρέπει να εστιάζουν σε προτεραιότητες όπως: δράσεις για την ελάττωση της ζήτησης υδρογονανθράκων, την εκμετάλλευση ανανεώσιμων πηγών ενέργειας, βιοκαυσίμων, την προώθηση της πυρηνικής ενέργειας, τη χρήση του άνθρακα στη χημική επεξεργασία όχι μόνο στους σταθμούς παραγωγής ενέργειας, και τη χρήση ηλεκτροκίνητων οχημάτων στις μεταφορές και τις επικοινωνίες.
<P>
Οι προτεραιότητες αυτές θα μειώσουν αισθητά τις εκπομπές διοξειδίου του άνθρακα και άλλων επιβλαβών ουσιών, παρέχοντας προστιθέμενη αξία στους πολίτες της Ένωσης. Οι πόροι πρέπει να περιφρουρούνται για καθεμιά από αυτές τις περιοχές με την εκχώρηση δικαιωμάτων προτιμησιακών προτεραιοτήτων και χρηματικών βοηθημάτων.
<SPEAKER ID="024" NAME="Marie Anne Isler Béguin" AFFILIATION="Verts/ALE">
(FR) Κύριε Επίτροπε, θα ήθελα να σας υποβάλω μια ερώτηση. Δεν νιώθετε λίγο απομονωμένος εντός της Επιτροπής;
<P>
Αυτό που μας προτείνετε είναι κάτι το επαναστατικό. Δεν αναφέρομαι στην προσαρμογή γιατί πιστεύω ότι το να συζητά κανείς μόνο για προσαρμογή δεν αποτελεί ίσως την καλύτερη λύση, καθόσον δεν έχουμε ακόμα αποτιμήσει ποσοτικά τις συνέπειες. Ποιες είναι οι πραγματικές συνέπειες της κλιματικής αλλαγής; Αυτήν τη στιγμή πραγματικά δεν γνωρίζουμε.
<P>
Όμως, θα είμαστε σίγουρα σε θέση να αποτιμήσουμε ποσοτικά τις συνέπειες, αν δεν κάνουμε τίποτα. Γνωρίζουμε επίσης γιατί έχουμε φτάσει σε αυτό το σημείο. Είναι απλώς το αποτέλεσμα των πολιτικών που έχουμε θεσπίσει: της γεωργικής πολιτικής, της οικονομικής πολιτικής, κλπ. Προφανώς λοιπόν σήμερα πρέπει να θέσουμε υπό αμφισβήτηση τις πολιτικές που συνεχίζουμε να εφαρμόζουμε, για παράδειγμα όταν πασχίζουμε για οικονομική ανάπτυξη. Ασφαλώς πρέπει να αναρωτιόμαστε τι είδους ανάπτυξη θέλουμε σήμερα, προκειμένου να επιβραδύνουμε την κλιματική αλλαγή. Τι σημαίνει σήμερα να επιζητούμε την ανάπτυξη σε όλα τα κράτη μέλη μας;
<P>
Αυτά είναι θεμελιώδη ερωτήματα, κύριε Δήμα, τα οποία μας ζητάτε να εγείρουμε σήμερα, επειδή δεν αποτελεί μόνο θέμα της Επιτροπής ή της Προσωρινής Επιτροπής για την αλλαγή του κλίματος. Είναι θέμα που επηρεάζει ολόκληρο τον κόσμο σήμερα και καθέναν από εμάς. Δεν μου αρέσει αυτός ο τρόπος, φερειπείν, με τον οποίο απαλλάσσουμε ίσως τους εαυτούς μας των ευθυνών μας, και μπορεί ακόμα και να αποπροσανατολίζουμε τους συμπολίτες μας προσπαθώντας να τους κάνουμε να πιστέψουν ότι μπορούμε να προσαρμοστούμε στην κλιματική αλλαγή, και ότι σε τελική ανάλυση η κατάσταση μπορεί να μην είναι και τόσο σοβαρή, επειδή πρόκειται να αποκτήσουμε τα μέσα, προκειμένου να προσαρμοστούμε σε αυτήν. Όχι, κύριε Επίτροπε, αυτό στην πραγματικότητα θα σήμαινε ότι τους ρίχνουμε στάχτη στα μάτια.
<P>
Καθώς είμαστε στην αρχή της υποβολής προτάσεων για αυτό το θέμα, είμαστε στη διαδικασία επεξεργασίας δέσμης μέτρων στον τομέα της ενέργειας και γνωρίζουμε πόση αντίσταση θα υπάρξει για να επιτύχουμε το επίπεδο των αποτελεσμάτων που επιθυμούμε, το οποίο αποτελεί εντούτοις ένα minimum minimorum. Όπως μπορείτε να διαπιστώσετε, ο δρόμος είναι μακρύς μπροστά μας. Δεν λέω ότι αυτό που προτείνετε είναι κακό. Είναι ενθαρρυντικό, αλλά η επανάσταση που προτείνετε πρέπει να αποτιμηθεί ποσοτικά, προκειμένου να πείσει τους άλλους Επιτρόπους ότι πρέπει να στραφούμε προς άλλη κατεύθυνση. Πρέπει να πείσετε την Επίτροπο για τη γεωργία ότι πρέπει να στραφούμε προς άλλη κατεύθυνση. Πρέπει να πείσετε τον Louis Michel ότι πρέπει να αναφέρουμε την κλιματική αλλαγή στις συμφωνίες συνεργασίας με την Αφρική. Πρέπει να αναμορφώσουμε τις πολιτικές μας για την Αφρική, και η πολιτική αυτή πρέπει να ενσωματωθεί στη συνέργεια που έχουμε δημιουργήσει με τις χώρες της Αφρικής.
<P>
Σήμερα ή αύριο ο κ. Sarkozy πρόκειται να προτείνει την Ένωση για τη Μεσόγειο. Τι έχει προτείνει για την καταπολέμηση της κλιματικής αλλαγής; Τις χώρες αυτές τις αφορά άμεσα. Σας εύχομαι καλή τύχη, κύριε Επίτροπε, γιατί το έργο σας πρόκειται αναμφίβολα να είναι εξαιρετικά δύσκολο.
<SPEAKER ID="025" NAME="Roberto Musacchio" AFFILIATION="GUE/NGL">
(IT) Κύριε Πρόεδρε, κυρίες και κύριοι, θα εστιάσω σε δύο σημεία. Ακόμα και σήμερα, δισεκατομμύρια άνθρωποι δεν έχουν πρόσβαση σε νερό και εκατοντάδες εκατομμύρια πεθαίνουν για τον λόγο αυτό. " κλιματική αλλαγή πρόκειται να επιδεινώσει την κατά στάση. Το τίμημα θα καταβάλουν κυρίως οι ήπειροι όπως η Αφρική, οι οποίες βιώνουν ήδη φριχτές συνθήκες και, αν και μολύνουν λιγότερο, πλήττονται περισσότερο από την κλιματική αλλαγή.
<P>
Το δικαίωμα στο νερό πρέπει να αποτελέσει κορυφαία προτεραιότητα για τις πολιτικές προσαρμογής. Λέω "δικαίωμα", γιατί το δικαίωμα αυτό δεν έχει ακόμα αναγνωρισθεί. Τα διεθνή έγγραφα αναφέρονται στην "ανάγκη για νερό", ενώ πραγματικοί στρατιωτικοί και οικονομικοί πόλεμοι διεξάγονται με σκοπό οικειοποίηση του νερού και τη μετατροπή σε εμπορεύσιμο αγαθό. Είναι λοιπόν απαραίτητο να αναγνωρισθεί το δικαίωμα στο νερό και να ακολουθηθούν πολιτικές οι οποίες θα επιτρέπουν την εφαρμογή του δικαιώματος αυτού. Υπό αυτήν την έννοια ίσως είναι χρήσιμο -και εδώ απευθύνομαι στον Επίτροπο- να καταρτιστεί ένα πρωτόκολλο για το νερό το οποίο να συμπεριληφθεί στο κείμενο των συμφωνιών μετά το Κιότο.
<P>
Μαζί με το νερό έρχεται και το έδαφος. Έχουμε μια ευρωπαϊκή οδηγία που πρέπει να εγκριθεί. Πρέπει να καταπολεμήσουμε την ερημοποίηση και να προωθήσουμε τον ρόλο του εδάφους ως παράγοντα της κλιματικής ισορροπίας: αυτή είναι η ώθηση που δίνει η οδηγία μας. Οι ορθές γεωργικές πρακτικές, αντίθετα για παράδειγμα με την παραγωγή βιοκαυσίμων, μπορούν να εγγυηθούν τόσο παραγωγή φαγητού όσο και δέσμευση του άνθρακα. " προσαρμογή, λοιπόν, δεν σημαίνει παράδοση στην κλιματική αλλαγή αλλά παρέμβαση για την καταπολέμησή της.
<SPEAKER ID="026" NAME="Graham Booth" AFFILIATION="IND/DEM">
(EN) Κύριε Πρόεδρε, η ΕΕ είναι περήφανη για τη δέσμευσή της όσον αφορά τις συστάσεις της IPCC σχετικά με τον τρόπο καταπολέμησης των επιπτώσεων του φαινομένου του θερμοκηπίου πείθοντας τα κράτη μέλη της να εγχύσουν μαζικές χρηματοδοτήσεις σε σχέδια ελέγχου των εκπομπών άνθρακα. Αλλά μήπως έχετε ποντάρει στο λάθος άλογο;
<P>
Τον περασμένο μήνα πολλοί διακεκριμένοι επιστήμονες και ειδικοί για το κλίμα από όλο τον κόσμο συναντήθηκαν στη Νέα Υόρκη και ύστερα από δύο ημέρες σοβαρών συζητήσεων εξέδωσαν τη δήλωση του Μανχάταν, η οποία δηλώνει κατηγορηματικά ότι δεν υπάρχουν πειστικές αποδείξεις ότι οι εκπομπές του διοξειδίου του άνθρακα από τη σύγχρονη βιομηχανική δραστηριότητα έχουν στο παρελθόν ή πρόκειται στο μέλλον να προκαλέσουν καταστροφική κλιματική αλλαγή/./ και ότι η προσαρμογή, όπως πρέπει να γίνει, είναι σημαντικά πιο αποτελεσματική από άποψη κόστους από οποιαδήποτε απόπειρα περιορισμού. Συνιστούν οι ηγέτες του κόσμου να απορρίψουν τις απόψεις που εκφράστηκαν από την IPCC των "νωμένων Εθνών, καθώς και δημοφιλή αλλά παραπλανητικά έργα όπως το "An Inconvenient Truth" (Άβολη Αλήθεια), και όλοι οι φόροι, ρυθμίσεις και άλλες παρεμβάσεις που αποσκοπούν στη μείωση των εκπομπών διοξειδίου του άνθρακα να εγκαταλειφθούν πάραυτα.
<P>
Τέλος, ο Λόρδος Lawson, ο οποίος είναι μέλος της Επίλεκτης Ομάδας για την Αλλαγή του Κλίματος (Select Committee on Climate Change) της Βουλής των Λόρδων, αναφέρει το εξής: "" μέση θερμοκρασία στο Ελσίνκι είναι μικρότερη των 5°C. Στη Σιγκαπούρη είναι μεγαλύτερη των 27°C - μια διαφορά 22°. Αν οι άνθρωποι μπορούν να ανταπεξέλθουν με επιτυχία σε αυτό, δεν είναι αμέσως εμφανές γιατί δεν θα έπρεπε να προσαρμοστούν σε μια αλλαγή κάπου 3° όταν έχουν 100 για να το κάνουν".
<P>
Προτείνω να ακολουθήσετε τη συμβουλή που δίνει η δήλωση του Μανχάταν.
<SPEAKER ID="027" NAME="Jana Bobošíková" AFFILIATION="NI">
(CS) Παρά τις αμφιβολίες μου ότι οι μεταβολές θερμοκρασίας που παρατηρούμε έχουν προκληθεί από ανθρώπινες δραστηριότητες, θα ήθελα να στηρίξω κάποια από τα βασικά σημεία της έκθεσης του κ. Sacconi. Όπως ο εισηγητής, πιστεύω ότι από την Πράσινη Βίβλο λείπει η εξέταση της κοινωνικοοικονομικής διάστασης και η ανάλυση των αναμενόμενων συνεπειών για τους πληθυσμούς τους οποίους αφορά, καθώς και ζητημάτων αλληλεξάρτησης μεταξύ μεμονωμένων τομέων όσον αφορά την προσαρμογή. Στηρίζω επίσης την προϋπόθεση ότι το Συμβούλιο πρέπει να χαμηλώσει τα κατώφλια για την κινητοποίηση του Ταμείου Αλληλεγγύης της ΕΕ, και ότι η Επιτροπή πρέπει να διεξαγάγει μελέτη για τα οικονομικά της προσαρμογής, και να αναπτύξει σενάρια τα οποία θα καθιερώνουν τον ισολογισμό κόστους και οφέλους της προσαρμογής.
<P>
Κυρίες και κύριοι, πιστεύω ακράδαντα ότι, αν θέλουμε να ενεργήσουμε προς το συμφέρον των πολιτών της ΕΕ, πρέπει να επενδύσουμε στην έρευνα, την ανάπτυξη και την εκπαίδευση στον τομέα της πυρηνικής ενέργειας. Επιστημονικά πορίσματα δείχνουν ότι η πυρηνική ενέργεια δεν παράγει διοξείδιο του άνθρακα, και ότι ελαχιστοποιεί την επιδείνωση της κλιματικής αλλαγής. Ταυτόχρονα είναι η λιγότερο ακριβή τεχνολογία πυριτίου και είναι επίσης αξιόπιστη και ασφαλής. Νομίζω ότι είναι λάθος που η Πράσινη Βίβλος της Επιτροπής, την οποία συζητάμε σήμερα εδώ, αναφέρεται μόλις ελάχιστα στην πυρηνική ενέργεια.
<SPEAKER ID="028" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, η γεωργία και η δασολογία είναι μεταξύ των οικονομικών τομέων που πλήττονται σκληρότερα από την κλιματική αλλαγή και ως εκ τούτου έχουν ισχυρό ενδιαφέρον στη θέσπιση αποτελεσματικών μέτρων προστασίας του κλίματος, επίσης σε παγκόσμιο επίπεδο. Όλα τα κράτη -ιδίως οι αναπτυσσόμενες χώρες- πρέπει να συμμετάσχουν στη διαμόρφωση του κατάστασης μετά το Κιότο. Είναι σημαντικό να υπάρχουν δεσμευτικοί στόχοι για τις αναπτυσσόμενες χώρες, αλλά οι εκπομπές πρέπει να μειωθούν εντός εύλογου χρονικού διαστήματος.
<P>
Μέσω της ζωοτεχνίας και της χρήσης λιπασμάτων, η γεωργία πράγματι συμβάλλει στην εκπομπή αερίων του θερμοκηπίου. Αντίθετα όμως από τη βιομηχανία, τις μεταφορές και τη θέρμανση κλειστού χώρου, αυτές είναι φυσικές εκπομπές. Να σας δώσω μερικά παραδείγματα: στην Αυστρία, η γεωργία παράγει μόλις το 8,66% των εκπομπών. Ήδη από το 1990, οι εκπομπές αυτές έχουν μειωθεί κατά περίπου 14%. Εκτός από τη διαχείριση αποβλήτων, η αυστριακή γεωργία είναι ο μόνος τομέας που έχει ήδη εκπληρώσει τον "μείον 13%" στόχο του Κιότο.
<P>
Οι δυνατότητες που παρέχονται στη γεωργία κυμαίνονται μεταξύ της αποθήκευσης διοξειδίου του άνθρακα στα εδάφη, της βέλτιστης χρήσης του μαυροχώματος και της παραγωγής βιομάζας ως ενεργειακού πόρου. Θα τονίσω, Κύριε Πρόεδρε, ότι η βιομηχανία στην Αυστρία έχει καταβάλει επίσης μεγάλες προσπάθειες, προκειμένου να κρατήσει τις εκπομπές της όσο το δυνατόν χαμηλότερα.
<P>
Αυτήν την εποχή, περίπου το 9% των συνολικών εκπομπών αερίων του θερμοκηπίου στην ΕΕ προέρχονται από τη γεωργία, το οποίο σημαίνει ότι είναι πολύ λιγότερο παράγοντας μόλυνσης από τη χρήση ενέργειας, με 59%, ή τις μεταφορές με 21%, για παράδειγμα. Κύριε Επίτροπε, αν πραγματικά πρόκειται να αποκτήσουμε τον έλεγχο όσον αφορά την κλιματική αλλαγή, η αποφυγή κατανάλωσης ενέργειας και η αυξημένη ενεργειακή απόδοση πρέπει να είναι οι στόχοι μας.
<SPEAKER ID="029" NAME="Silvia-Adriana Ţicău" AFFILIATION="PSE">
(RO) Οι κλιματικές αλλαγές γίνονται όλο και πιο εμφανείς, και η ανθρωπότητα πρέπει να μεταβάλει τη συμπεριφορά της, δίνοντας περισσότερη προσοχή στην περιβαλλοντική προστασία.
<P>
" Ευρώπη ασχολείται ήδη με τις πολύ υψηλές θερμοκρασίες κατά τη διάρκεια του καλοκαιριού, τις ξηρασίες που ακολουθούνται από ισχυρές βροχοπτώσεις και πλημμύρες, βίαιες καταιγίδες και ερημοποίηση τεράστιων περιοχών, ιδίως στις νότιες και ανατολικές περιοχές.
<P>
" Ρουμανία δεν εξαιρείται από τις επιπτώσεις της κλιματικής αλλαγής. Τα τελευταία χρόνια, έχουμε δει καταστροφικές πλημμύρες, θερμές ημέρες, βίαιες καταιγίδες, την ερημοποίηση περιοχών στο νότιο και το ανατολικό τμήμα της χώρας, μείωση των καθιζήσεων. Όλα αυτά είχαν ως αποτέλεσμα την απώλεια ανθρώπινων ζωών, σημαντικές υλικές ζημίες και τη μείωση της γεωργικής παραγωγής.
<P>
" Ευρώπη πρέπει να αναλάβει αποφασιστική δράση σήμερα, προκειμένου να μειώσει τις επιπτώσεις της κλιματικής αλλαγής. " Ευρώπη πρέπει να αναλάβει δράση για την καλύτερη διαχείριση του νερού, την προστασία από τις πλημμύρες, τον καθαρισμό των λυμάτων, την προστασία των παράκτιων περιοχών, την αύξηση της ενεργειακής απόδοσης, τη μείωση των εκπομπών αερίων του θερμοκηπίου, προωθώντας λιγότερο ρυπαίνουσα γεωργία, οικολογικές μεταφορές, σταματώντας την αποψίλωση των δασών.
<P>
Ιδιαίτερη προσοχή πρέπει να δοθεί στις περιοχές υπό ερημοποίηση. " Ευρώπη πρέπει να εξετάσει την πιθανότητα επένδυσης σε αρδευτικά συστήματα τα οποία θα βοηθούσαν τα κράτη μέλη που αντιμετωπίζουν τον κίνδυνο ελαχιστοποίησης της γεωργικής παραγωγής τους ως συνέπεια της ερημοποίησης, προκειμένου να κατασκευάσουν ή να βελτιώσουν τα αρδευτικά τους συστήματα.
<P>
Συγχαίρω την Επιτροπή για την Πράσινη Βίβλο για μια νέα πολιτική αστικής κινητικότητας. 20% των ευρωπαίων αυτοκινητιστών θα μπορούσαν να χρησιμοποιούν τις δημόσιες μεταφορές. Επίσης, η ελάττωση του ορίου ταχύτητας θα μας επιτρέψει να πολεμήσουμε το φαινόμενο του θερμοκηπίου.
<P>
" εισαγωγή των αερομεταφορών στο σύστημα εμπορίας πιστοποιητικών εκπομπών είναι ένα βήμα προς τα εμπρός. " εισαγωγή των θαλάσσιων μεταφορών σε αυτό το σύστημα είναι επίσης υπό εξέταση.
<P>
Δυστυχώς, ο τρέχων προϋπολογισμός της Ένωσης δεν ενσωματώνει τις απαραίτητες δράσεις για τη μείωση της κλιματικής αλλαγής επαρκώς και συνεκτικά. Ο προϋπολογισμός για την κλιματική αλλαγή είναι περιορισμένος.
<SPEAKER ID="030" NAME="Anne Laperrouze" AFFILIATION="ALDE">
(FR) Κύριε Πρόεδρε, κύριε Επίτροπε, κυρίες και κύριοι, οι επιπτώσεις της κλιματικής αλλαγής είναι προφανείς και πρόκειται να τονιστούν ακόμη περισσότερο στο μέλλον. Γνωρίζουμε τώρα ότι παρά την εφαρμογή μιας φιλόδοξης πολιτικής για την καταπολέμηση της κλιματικής αλλαγής μπορούμε μόνο να σταθεροποιήσουμε το φαινόμενο, και πρέπει συνεπώς να προσαρμοστούμε στις συνέπειές του.
<P>
" προσαρμογή στην κλιματική αλλαγή θα προϋποθέτει φιλόδοξη χρηματοδότηση σε πολλούς τομείς, και κατά τη γνώμη μου οι σημαντικοί από αυτούς είναι: η υγεία, η γεωργία, η προστασία του νερού, η στέγαση και οι μεταναστεύσεις πληθυσμών. Για τον σκοπό αυτό, η πολιτική για τη στήριξη της ευρωπαϊκής έρευνας πρέπει να δώσει προτεραιότητα σε αυτούς τους τομείς. " καταπολέμηση των εκπομπών αερίων του θερμοκηπίου και η προσαρμογή στην κλιματική αλλαγή πρέπει να καταστούν υποχρεωτικοί όροι για τη χορήγηση ευρωπαϊκής χρηματοδότησης.
<P>
Αυτό είναι παγκόσμιο πρόβλημα· χρειαζόμαστε λοιπόν παγκόσμιες απαντήσεις. " Ευρωπαϊκή Ένωση πρέπει να καταβάλει κάθε προσπάθεια, προκειμένου να εγκαθιδρύσει μια πολιτική για την προσαρμογή στην κλιματική αλλαγή σε παγκόσμιο επίπεδο. " πολιτική αυτή πρέπει να λαμβάνει υπόψη τον αυξανόμενο αριθμό φυσικών καταστροφών όταν καταρτίζει σχέδια στον τομέα της υγείας και της γεωργίας. " πολιτική αυτή πρέπει να εστιάζει πάνω από όλα στις πιο ευάλωτες χώρες, δηλαδή στις φτωχότερες χώρες. Όπως μπορούμε να ελπίζουμε ότι θα ωφεληθούμε από τους καρπούς της ευρωπαϊκής έρευνας, πρέπει να διασφαλίσουμε ότι οι αναπτυσσόμενες χώρες θα ωφεληθούν επίσης από αυτές. Πρέπει να μεταφέρουμε τις τεχνολογίες μας προς τρίτες χώρες χωρίς απαραίτητα να περιμένουμε κάποια ανταμοιβή.
<P>
Όμως, η προσαρμογή στην κλιματική αλλαγή δεν σημαίνει απλώς ευρύτερη χρήση των τεχνολογιών. Χρειάζεται επίσης να κοιτάξουμε ορισμένες από τις πρακτικές που έχουμε κληρονομήσει από τις προηγούμενες γενιές. Για παράδειγμα στην περιοχή μου, τη νοτιοδυτική Γαλλία, τα παλιά αγροκτήματα βλέπουν απευθείας στον Νότο: οι κάτοικοι είχαν συνειδητοποιήσει ότι η κατεύθυνση προς την οποία έβλεπε το σπίτι τους προστάτευε από τους ανατολικούς και τους δυτικούς ανέμους, και τους έδινε περισσότερο φως και ζέστη το χειμώνα και δροσιά το καλοκαίρι χάρη στη σκιά των δέντρων. Ήταν βιοκλιματικά σπίτια.
<P>
Σήμερα αυτές οι πρακτικές παραμελούνται, και όμως είναι τόσο απλές. Πρέπει να επιστρέψουμε σε αυτές τις απλές, γνωστικές πράξεις και να συνεχίσουμε να ενθαρρύνουμε την έρευνα για τη βελτίωση της στέγασης. Σε αυτόν τον τομέα πρέπει να βρούμε λύσεις, προκειμένου να αποφύγουμε, για παράδειγμα, τη χρήση της ενέργειας για τον κλιματισμό των σπιτιών. Πρέπει να τονίσουμε πόσο σημαντικό είναι για τα κτήρια να είναι αποδοτικά όσον αφορά την ενέργεια.
<P>
Τέλος, πρέπει να μετακινηθούμε από την έγερση της ευαισθητοποίησης του κοινού προς την εκπαίδευση και την κατάρτιση. Πρέπει να μεταδώσουμε στις επόμενες γενιές τις κατάλληλες και μελετημένες δραστηριότητες και, ασφαλώς, η δική μας γενιά πρέπει να εκπαιδευτεί επίσης.
<P>
Θα ήθελα να τελειώσω συγχαίροντας τον κ. Sacconi για την εξαιρετική και επιμελημένη έκθεση.
<SPEAKER ID="031" NAME="Δημήτριος Παπαδημούλης" AFFILIATION="GUE/NGL">
Κύριε Πρόεδρε, κύριε Επίτροπε, άκουσα με ενδιαφέρον την αρχική σας ομιλία, πρέπει να ξέρετε ότι έχετε πάρα πολλούς συμμάχους εδώ στο Ευρωπαϊκό Κοινοβούλιο, φοβάμαι όμως ότι έχετε πολύ λιγότερους συμμάχους -σε αυτούς τους στόχους σας- μέσα στην ίδια την Επιτροπή.
<P>
Για να μπορέσει να είναι στην πρωτοπορία εναντίον των κλιματικών αλλαγών, η Ευρωπαϊκή Ένωση πρέπει πρώτα απ' όλα να είναι η ίδια συνεπής με τις εξαγγελίες της. Επομένως όταν, σωστά, μιλάτε για main streaming και ότι πρέπει να μειώσουμε τα αέρια θερμοκηπίου, δεν μπορεί η Επιτροπή να χρηματοδοτεί τη συνέχιση της στήριξης της Ευρωπαϊκής Ένωσης στον άνθρακα και το πετρέλαιο. " εξωτερική πολιτική της Επιτροπής και του Συμβουλίου πρέπει να πιέζει και όχι να χαϊδεύει τον κ. Μπους, προκειμένου να δεσμευθεί σε αυτές τις συμφωνίες. Πρέπει να βοηθάει τις φτωχότερες χώρες με ένα πακέτο μεταφοράς τεχνολογίας και πόρων για να μπορέσουν να μετάσχουν σε αυτήν την παγκόσμια συμμαχία. Πρέπει επίσης να ακούσετε την κριτική φωνή που έρχεται από το Ευρωπαϊκό Κοινοβούλιο που λέει ότι αυτή η μανία με τα βιοκαύσιμα καταστρέφει τα δάση του Αμαζονίου, "χαλάει" το κλίμα σε παγκόσμιο επίπεδο, διπλασιάζει τις τιμές των τροφίμων και πιέζει έτσι τα φτωχότερα λαϊκά στρώματα.
<P>
Καταλήγοντας, είμαστε μαζί σας αλλά πρέπει να δώσετε μεγαλύτερη μάχη για να κερδίσετε και την ίδια την Επιτροπή, κύριε Επίτροπε.
<P>
(Χειροκροτήματα)
<SPEAKER ID="032" NAME="Kathy Sinnott" AFFILIATION="IND/DEM">
(EN) Κύριε Πρόεδρε, η κλιματική αλλαγή αποτελεί πρόκληση για όλους μας. Πρέπει να θυμόμαστε ότι μοιραζόμαστε αυτόν τον κόσμο όχι μόνο τους ανθρώπους του σήμερα αλλά και με αυτούς που θα έρθουν στο μέλλον. Όμως, αν οι πολιτικές μας πρόκειται να είναι αποτελεσματικές, θα πρέπει να διακρίνουμε μεταξύ ανθρωπογενούς και φυσικής κλιματικής αλλαγής. " πρώτη είναι το αποτέλεσμα των δραστηριοτήτων μας· η άλλη είναι μια φυσική διαδικασία. Τα τοπία μας, τα εδάφη μας και τα συστήματά των ποταμών μας είναι όλα αποτέλεσμα της φυσικής και εξελισσόμενης κλιματικής αλλαγής. " ανθρωπογενής κλιματική αλλαγή είναι ασυγχώρητη. " απάντηση σε αυτήν είναι η αλλαγή - αλλαγή στα καύσιμα, αλλαγή στην κατανάλωση, αλλαγή στη συμπεριφορά.
<P>
" διάκριση αυτή δεν σημαίνει ότι η φυσική κλιματική αλλαγή δεν μας ανησυχεί, αλλά η απάντηση σε αυτήν είναι η προσαρμογή. Οι αρχαιολόγοι μας λένε ότι, στο παρελθόν, όταν άλλαζαν οι κλιματικές συνθήκες, όσοι άνθρωποι μπορούσαν προσαρμόζονταν και όσοι δεν μπορούσαν αφανίζονταν. Σήμερα εμείς οι άνθρωποι έχουμε σκάψει πολύ βαθειά. Τα σπίτια και οι πόλεις μας είναι γερά ριζωμένα στον φλοιό της γης. Οι συνήθειές μας και οι κατοικίες μας έχουν γίνει πολύ άκαμπτες. Το να διανύουμε μια εποχή παγετώνων ή μια εποχή θερμότητας δεν βρίσκεται στην ημερήσια διάταξή μας αυτήν τη στιγμή: "σας παρακαλούμε να ξανάρθετε σε κανέναν αιώνα".
<P>
" απάντηση στη φυσική κλιματική αλλαγή ο μακρόπνοος σχεδιασμός, η ευφυής προπαρασκευή και η κοινή λογική. Μην κτίζετε στις καλλιεργήσιμες πεδιάδες. Φυτέψτε δάση με φυλλοβόλα δέντρα. Ενισχύστε τις ακτογραμμές που απειλούνται. Πρέπει να εξισορροπήσουμε την προσέγγισή μας όσον αφορά την κλιματική αλλαγή μεταξύ αλλαγής και προσαρμογής, μεταξύ ανθρωπογενούς και φυσικής, και να χρησιμοποιήσουμε τους χρηματικούς μας πόρους κατάλληλα, ώστε να είναι αποτελεσματικοί.
<SPEAKER ID="033" NAME="Koenraad Dillen" AFFILIATION="NI">
(NL) Κύριε Πρόεδρε, κυρίες και κύριοι, η μάχη κατά των επιπτώσεων του φαινομένου του θερμοκηπίου δεν είναι μόνο μια ευρωπαϊκή μάχη: πρέπει να γίνει η μάχη ολόκληρου του πλανήτη. Διαφορετικά όλα τα μεγαλεπήβολα σχέδιά μας θα είναι άνευ νοήματος και οι ευρωπαίοι μόνοι τους θα καταβάλλουν τεράστιες προσπάθειες για αποτελέσματα που θα παραμένουν μια σταγόνα στον ωκεανό.
<P>
Επιπλέον, πρέπει να διασφαλίσουμε τον ευρωπαϊκό δυναμισμό σήμερα. Και πάλι, συμπαγείς και ανέφικτοι στόχοι βρίσκονται μπροστά μας. " ευρωπαϊκή σύνοδος κορυφής του περασμένου Μαρτίου καθόρισε ότι οι εκπομπές αερίων του θερμοκηπίου πρέπει να μειωθούν κατά 20% μέχρι το 2020, ενώ οι ανανεώσιμες πηγές ενέργειας πρέπει να καλύπτουν το 20% της ζήτησης της Ένωσης. Όμως, ένα από τα σημαντικά ερωτήματα που παραμένει είναι, φυσικά, ποιος πρόκειται να πληρώσει για αυτό;
<P>
Οι εταιρείες και οι καταναλωτές πρέπει να "ξηλωθούν" περίπου 60 δισ. ευρώ τον χρόνο για το κλιματικό σχέδιο, τα οποία για τη χώρα μου, το Βέλγιο, υπολογίζονται σε 2 δισ. ευρώ τον χρόνο, και παγκοσμίως σε τουλάχιστον 200 ευρώ ανά πολίτη. Αυτό δεν απειλεί μόνο με τεράστιες φορολογικές αυξήσεις, αλλά επίσης αποτελεί παράγοντα που απειλεί να υποχρεώσει τις επιχειρήσεις να μετακινηθούν στο εξωτερικό σε χώρες όπου η περιβαλλοντικοί περιορισμοί είναι λιγότερο αυστηροί.
<P>
Πρέπει λοιπόν να εμμείνουμε στη "θεραπεία των συμπτωμάτων", καθόσον ορισμένοι εκ των παραγόντων της διεθνούς σκηνής δεν είναι προετοιμασμένοι να προβούν στις απαραίτητες ενέργειες.
<SPEAKER ID="035" NAME="Antonio López-Istúriz White" AFFILIATION="PPE-DE">
(ES) Ευχαριστώ, κύριε Πρόεδρε. Πρώτα και κύρια, θα ήθελα να συγχαρώ τον κ. Sacconi για την ερώτησή του, η οποία μας δίνει τη δυνατότητα να συζητάμε για την κλιματική αλλαγή εδώ σήμερα. Οι συνάδελφοί μου θα μιλήσουν για τις πιο τεχνικές πτυχές, αλλά εγώ δράττομαι της ευκαιρίας να ευχαριστήσω τον Επίτροπο και, πάνω από όλα, να εκφράσω τη στήριξή μου για όλα όσα κάνει αναφορικά με αυτό το θέμα: ήταν ένας από τους πρωτοπόρους και ένας από τους πρώτους ανθρώπους που μίλησαν για την κλιματική αλλαγή εδώ στις Βρυξέλλες.
<P>
Αυτό που επιθυμώ καταρχήν είναι, πάνω από όλα, να δοθεί προσοχή σε συγκεκριμένα γεωγραφικά χαρακτηριστικά, και σε μία περιοχή ιδιαίτερα, η οποία δεν θα αποτελέσει έκπληξη για εσάς: τις νησιωτικές περιοχές. Τα όμορφα ελληνικά νησιά -όπως οι Βαλεαρίδες, τις οποίες αντιπροσωπεύω- ίσως να κινδυνεύσουν στο μέλλον από τις κλιματικές αλλαγές που συμβαίνουν. Κατά τη γνώμη μου, η Επιτροπή δεν μπορεί να αναγνωρίζει μόνο τη φύση των εξόχως απόκεντρων περιοχών· πρέπει επίσης να ενσωματώσει τον νησιωτικό παράγοντα και, ασφαλώς, τις ορεινές και τις παράκτιες περιοχές.
<P>
Οι μελέτες του Ισπανικού Ινστιτούτου Ωκεανογραφίας και πολλές άλλες υπογραμμίζουν ότι η Μεσόγειος Θάλασσα υφίσταται μια επιταχυνόμενη διαδικασία θέρμανσης και άνοδο της στάθμης των υδάτων. Αυτό θα μπορούσε να έχει πολύ σημαντικό αντίκτυπο στην ακτογραμμή, ιδίως στις παραλίες, οι οποίες θα πλημμυρίσουν, με την αντίστοιχη επίδραση στον τουρισμό, την βασική πηγή εισοδήματός μας.
<P>
Στο παράδειγμα που αναφέρθηκα, τις Βαλεαρίδες, οι θερμοκρασίες έχουν αυξηθεί σημαντικά τα τελευταία χρόνια, γεγονός το οποίο αποτελεί λόγο ανησυχίας.
<P>
" Πράσινη Βίβλος πρέπει επίσης να περιλαμβάνει τη δέσμευση να στηρίξει τις περιοχές που χρειάζονται ουσιαστικές επενδύσεις, προκειμένου να εξουδετερώσουν τις επιπτώσεις της κλιματικής αλλαγής.
<P>
Θα ήθελα να καταλήξω παραθέτοντας με αδρές γραμμές την προσωπική μου φιλοδοξία, και αυτήν του Ευρωπαϊκού Λαϊκού Κόμματος, η οποία είναι η Ευρωπαϊκή Ένωση να ηγηθεί στον τομέα των τεχνολογιών χωρίς άνθρακα ή στις τεχνολογίες χαμηλού άνθρακα. Πιστεύουμε ακράδαντα ότι η ταχεία και γενναία στροφή προς περισσότερο σύγχρονες και αποτελεσματικές τεχνολογίες δεν θα ωφελήσει μόνο το κλίμα μας και θα μας παράσχει τη βάση για μια παγκόσμια λύση, αλλά επίσης θα είναι επωφελής για την οικονομία αφού θα μας καταστήσει λιγότερο εξαρτώμενους από τις εισαγωγές ορυκτών καυσίμων.
<SPEAKER ID="036" NAME="Dorette Corbey" AFFILIATION="PSE">
(NL) Κύριε Πρόεδρε, κύριε Επίτροπε, κυρίες και κύριοι, η προσαρμογή στην κλιματική αλλαγή χρειάζεται περισσότερη προσοχή εκ μέρους μας και σύντομα, επειδή ότι και να κάνουμε για την κλιματική αλλαγή πρέπει επίσης να επενδύσουμε στην προσαρμογή των κοινωνιών, προκειμένου να αντεπεξέλθουν στην ανερχόμενη στάθμη των θαλασσών και των ποταμών, ή διαφορετικά στην ελάττωση των υδάτων και στην ξηρασία. Όλα αυτά έχουν επιπτώσεις για την ασφάλεια, την κατανάλωση νερού, το έδαφος, τη γεωργία, αλλά επίσης, σαφώς, για τη δημόσια υγεία.
<P>
Ορισμένες περιοχές πρέπει να προετοιμαστούν για σοβαρές ξηρασίες και υψηλότερες θερμοκρασίες. Τα αρδευτικά συστήματα και οι μονάδες καθαρής αφαλάτωσης είναι η λύση σε αυτήν την περίπτωση. Άλλες περιοχές πρέπει να αντιμετωπίσουν το νερό ως ενόχληση και πρέπει να επενδύσουν στην ενίσχυση των αναχωμάτων. Εναπόκειται στα ίδια τα κράτη μέλη να καταρτίσουν σχέδια, να αναλύσουν την επίπτωση της κλιματικής αλλαγής και να προετοιμαστούν.
<P>
Υπάρχουν όμως τρία βασικά σημεία. Καταρχάς, η αλληλεγγύη είναι πολύ σημαντική: ορισμένες χώρες παρασύρονται από άλλες, ενώ ορισμένες είναι πιο ισχυρές από άλλες. Είναι αυτονόητο ότι η Ευρωπαϊκή Ένωση επίσης έχει κοινή ευθύνη.
<P>
Δεύτερον, πρέπει επίσης λοιπόν να υπάρχει κοινή πηγή χρηματοδότησης. Πρέπει να αναζητήσουμε πηγές χρηματοδότησης, και το προφανές είναι να στραφούμε προς τα διαρθρωτικά ταμεία αλλά επίσης προς τα έσοδα από τους πλειστηριασμούς του συστήματος εμπορίας εκπομπών (ETS).
<P>
Τρίτον, η αλληλεγγύη πρέπει ασφαλώς να εφαρμόζεται και στις αναπτυσσόμενες χώρες. Πολλές αφρικανικές και ασιατικές χώρες έχουν οι ίδιες συμβάλει ελάχιστα στην κλιματική αλλαγή αλλά παρόλα αυτά επηρεάζονται αρνητικά από αυτήν. Πρέπει να βρεθούν αξιόπιστες και ισχυρές πηγές χρηματοδότησης, και σε αυτήν την περίπτωση επίσης το προφανές θα είναι να στραφούμε προς τα έσοδα από το σύστημα εμπορίας εκπομπών (ETS).
<SPEAKER ID="037" NAME="Jens Holm" AFFILIATION="GUE/NGL">
(SV) Σε αυτήν την έκθεση αναζητούμε μέτρα, προκειμένου να κάνουμε τη γεωργία να αναλάβει τις ευθύνες της ως προς το περιβάλλον. " γεωργία περιλαμβάνει τον κλάδο της κτηνοτροφίας, η οποία ευθύνεται για το 18% των παγκόσμιων εκπομπών αερίων του θερμοκηπίου. Δεκαοχτώ τοις εκατό! Αυτό αναφέρεται από τον FAO στην έκθεση "Livestock's long shadow" (" μακριά σκιά των ζώων κτηνοτροφίας), του 2006. Τι μπορούμε να κάνουμε για μειώσουμε αυτό το μερίδιο του 18% των εκπομπών; Όταν ο πρόεδρος της IPCC, κ. Rajendra Pachauri, μας μίλησε στην Προσωρινή Επιτροπή για την αλλαγή του κλίματος, πρότεινε τη μείωση στην κατανάλωση κρέατος. Έχει απόλυτο δίκιο. Ποτέ πριν στην παγκόσμια ιστορία δεν έχουμε φάει τόσο κρέας όσο τρώμε σήμερα. Από τη δεκαετία του 1950, η παγκόσμια παραγωγή κρέατος έχει αυξηθεί πάνω από πέντε φορές. Αυτό δεν είναι βιώσιμο. Θα ήθελα να ρωτήσω τον Επίτροπο κ. Δήμα: συμφωνείτε με τον κ. Rajendra Pachauri ότι θα έπρεπε να λιγότερο κρέας; Καλώ την Επιτροπή να αναπτύξει ένα σχέδιο για τη μείωση της κατανάλωσης κρέατος.
<P>
Τέλος, ορισμένες υποδείξεις: μια ενημερωτική εκστρατεία για τη χορτοφαγία, μια πρόσκληση προς τα κράτη μέλη να εισαγάγουν φορολογία στο κρέας, ώστε το κρέας να γίνει πιο ακριβό και οι χορτοφαγικές τροφές φθηνότερες, η προώθηση της πράσινης διατροφής στα ίδια μας τα θεσμικά όργανα της ΕΕ· για παράδειγμα, μια χορτοφαγική εβδομάδα στο Ευρωπαϊκό Κοινοβούλιο, την Επιτροπή και το Συμβούλιο θα ήταν μια καλή, σύγχρονη και πράσινη αρχή για μια πιο βιώσιμη Ένωση.
<SPEAKER ID="038" NAME="Christine De Veyrac" AFFILIATION="PPE-DE">
(FR) Κύριε Πρόεδρε, κύριε Επίτροπε, κυρίες και κύριοι, λέω "ναι" στη δέσμη μέτρων για το κλίμα, επειδή η Ευρώπη πρέπει να στείλει ένα ισχυρό σήμα προς τον κόσμο την παραμονή της έναρξης των επίσημων διαπραγματεύσεων της Κοπεγχάγης.
<P>
Πρέπει να σας πω ότι οι μισθωτοί και οι εργοδότες στην εκλογική μου περιφέρεια ανησυχούν πάρα πολύ για την πρόταση να καταργηθούν οι ποσοστώσεις ελεύθερης εκπομπής διοξειδίου του άνθρακα και να επιτραπεί ο πλειστηριασμός τους.
<P>
Με αυτήν την πρόταση, η Ευρώπη θα προκαλέσει διπλή κακουχία στις επιχειρήσεις, οι οποίες θα πρέπει να πληρώνουν για τις καταχρήσεις εκπομπών διοξειδίου του άνθρακα πάνω και πέρα από την ποσόστωση, αλλά επίσης για κάθε εκπομπή διοξειδίου του άνθρακα από τον πρώτο τόνο παραγωγής. Οι ευρωπαϊκές επιχειρήσεις θα αντιμετώπιζαν έτσι άνευ προηγουμένου αύξηση στα κόστη.
<P>
Αν αυτό το μέτρο επρόκειτο να εφαρμοστεί σε παγκόσμιο επίπεδο, όλα θα ήταν καλά: όλοι θα βράζαμε στο ίδιο καζάνι. Όμως, αν αυτός ο περιορισμός εφαρμόζεται μόνο στις ευρωπαϊκές εταιρείες, αυτές θα βρίσκονταν σε μειονεκτική θέση οικονομικά και θα υπήρχε σοβαρός κίνδυνος μετεγκατάστασης των θέσεων εργασίας έξω από την Ένωση. Μήπως λοιπόν πρέπει να εγκαταλείψουμε αυτήν την ιδέα της πληρωμής των εκπομπών διοξειδίου του άνθρακα από τον πρώτο τόνο παραγωγής; Δεν το νομίζω επειδή ο τελικός στόχος είναι αξιέπαινος.
<P>
Παρόλα αυτά, σε αυτήν την περίπτωση η Ευρώπη πρέπει να διαθέτει έναν δίκαιο μηχανισμό που να αποτελείται από τη φορολόγηση των εισαγωγών από τρίτες χώρες οι οποίες δεν καταβάλλουν τις ίδιες προσπάθειες όσον αφορά το περιβάλλον όπως οι ευρωπαϊκές εταιρείες. Ναι, ας δημιουργήσουμε ένα φόρο στον "άνθρακα": δεν αποτελεί προσεκτικό μέσο προστατευτισμού, αντίθετα είναι ένα μέσο σχεδιασμένο για να διασφαλίσει το δίκαιο και χωρίς στρεβλώσεις εμπόριο σε παγκόσμιο επίπεδο, το οποίο αποτελεί θεμελιώδη στόχο της Ευρωπαϊκής Ένωσης και του ΠΟΕ.
<P>
Όσον αφορά τα υπόλοιπα, καλωσορίζω τις διάφορες προτάσεις της Επιτροπής. Είναι μια θετική κίνηση, προκειμένου να διασφαλίσει ότι όσο το δυνατόν περισσότεροι τομείς της οικονομίας περιλαμβάνονται στους μηχανισμούς -στο ΣΕΕ ή σε άλλα- προκειμένου να καταπολεμήσουμε την κλιματική αλλαγή. Σημειώνω ιδίως ότι ο τομέας των μεταφορών, τον οποίο συχνά κατηγορούμε, ετοιμάζεται να κάνει τη συμβολή του και αυτό είναι κάτι που καλωσορίζω.
<P>
Συνοψίζοντας, ελπίζω ότι θα είμαστε σε θέση να καταλήξουμε γρήγορα σε συμφωνίας, δηλαδή πριν από τέλος του χρόνου, και ότι αυτή η δέσμη μέτρων για το κλίμα θα μπορέσει άρα να εφαρμοστεί το συντομότερο.
<SPEAKER ID="039" NAME="Matthias Groote" AFFILIATION="PSE">
(DE) Κύριε Πρόεδρε, κύριε Επίτροπε κυρίες και κύριοι, η κλιματική αλλαγή έρχεται· αυτό αποτελεί επιστημονικά αποδεδειγμένο γεγονός. " τέταρτη έκθεση αξιολόγησης της IPCC αναφέρει καθαρά ότι καμία περιοχή της Ευρώπης δεν θα γλιτώσει από τις επιπτώσεις της.
<P>
Είναι σημαντικό να κρατήσουμε τις αυξήσεις της θερμοκρασίας κάτω από τους 2°C. Όμως, ακόμα και οι επιπτώσεις του φαινομένου του θερμοκηπίου για λιγότερους από 2°C θα μπορούσαν να έχουν αρνητικές συνέπειες στην οικονομία και στο περιβάλλον για ορισμένες περιοχές της Ευρώπης.
<P>
Για τον λόγο αυτό η Ευρώπη πρέπει να δράσει άμεσα. Πρέπει να εισάγει μέτρα προσαρμογής άμεσα, και σε πολλούς τομείς πολιτικής. Όμως, η κλιματική αλλαγή επίσης εμφανίζει ευκαιρίες· μια από αυτές τις ευκαιρίες είναι να προετοιμαστούμε για την κλιματική αλλαγή μέσω μέτρων προσαρμογής.
<P>
Καθώς σκεφτόμαστε για μέτρα προσαρμογής, πρέπει επίσης να προσαρμόσουμε τη διαδικασία της Λισαβόνας στις απαιτήσεις της κλιματικής αλλαγής. Αυτό μας δίνει την ευκαιρία να δημιουργήσουμε μια βιομηχανική πολιτική με γνώμονα το περιβάλλον: μια οικονομική και βιομηχανική πολιτική η οποία να διαχωρίζει την οικονομική ανάπτυξη από το διοξείδιο του άνθρακα και τις εκπομπές αερίων του θερμοκηπίου. Αυτό θα είναι το κλειδί για την επιτυχία. Επιτρέψτε μου να θέσω σε αυτό το σημείο μια ερώτηση προς τον Επίτροπο: σε ποιο βαθμό συζητά η Επιτροπή τη διαδικασία της Λισαβόνας στο πλαίσιο της κλιματικής αλλαγής;
<P>
Το δεύτερο σημείο είναι το εξής: είναι επίσης σημαντικό να διασφαλίσουμε ότι οι όσοι βρίσκονται στα κέντρα αποφάσεων σε τοπικό και περιφερειακό επίπεδο έχουν ενημερωθεί για τις επιπτώσεις της κλιματικής αλλαγής στις περιοχές τους. Πώς θα επηρεάσει η κλιματική αλλαγή τις συγκεκριμένες περιοχές; Αυτό θα είναι πολύ σημαντικό όσον αφορά την ανάπτυξη σχεδιασμού, για παράδειγμα, και για τον λόγο αυτό στηρίζω την πρόταση ψηφίσματος η οποία προτείνει τη δημιουργία ευρωπαϊκής βάσης δεδομένων που θα είναι προσπελάσιμη από αυτούς που βρίσκονται στα κέντρα αποφάσεων ως ένας οδηγός για την ανάπτυξη σχεδιασμού από μέρους τους.
<SPEAKER ID="040" NAME="Mairead McGuinness" AFFILIATION="PPE-DE">
(EN) Κύριε Πρόεδρε, θα μπορούσα να προτείνω να σταματήσουμε να μαλώνουμε μεταξύ μας για την κλιματική αλλαγή και να κατηγορούμε κάθε τομέα σαν κάποιος να ήταν περισσότερο ένοχος από τους άλλους; Ιδίως η εντύπωση αυτή εκδηλώνεται όσον αφορά τη συμβολή της γεωργίας. " Ευρώπη δεν έχει τη δύναμη από μόνη της να κάνει κάτι για την κλιματική αλλαγή, αλλά μπορεί να προσφέρει την πολύ απαραίτητη ηγεσία. Χρειαζόμαστε συντονισμένη δράση σε παγκόσμιο επίπεδο, και αυτό είναι κάτι που έχει αναγνωριστεί.
<P>
Επιτρέψτε μου να ασχοληθώ ειδικά με τη συζήτηση γύρω από τη γεωργία. Συμβάλλει στην κλιματική αλλαγή αλλά επίσης επηρεάζεται από αυτήν: αυτό έχει ήδη ειπωθεί. Όμως, είναι σημαντικό να θυμόμαστε ότι η γεωργία παράγει τρόφιμα και χωρίς τα τρόφιμα δεν πρόκειται να πάμε πολύ μακριά. Αν κοιτάξετε την παγκόσμια ζήτηση για τρόφιμα πρόκειται να αυξηθεί κατά 50% σε 20 χρόνια, αλλά η γεωργία μπορεί, μέσω της απομόνωσης του άνθρακα, της αναερόβιας αποσύνθεσης, και της αναδάσωσης -και νομίζω ότι αυτό είναι το κλειδί- και της αιολικής ενέργειας, να συμβάλει σε αυτήν τη συζήτηση.
<P>
Όσον αφορά την κατάσταση στην Ιρλανδία, έχουμε αυτήν τη στιγμή μειώσει τις εκπομπές μας από τη γεωργία κατά 3% από το 1990, αλλά κοιτάξτε τι έχει συμβεί στις μεταφορές, όπου οι εκπομπές αυξήθηκαν κατά 163%. Για τη βιομηχανία τα ποσοστό είναι 23%, και για την ενέργεια 32%. Ο κίνδυνος του να βάλουμε στο στόχαστρο τη γεωργία είναι ότι θα μειώσουμε τους αριθμούς των βοοειδών και θα μειώσουμε τις εκπομπές στην Ευρώπη, αλλά θα μεταφέρουμε την παραγωγή αλλού και θα δεν θα πετύχουμε τίποτα απολύτως. Έτσι, πρέπει πράγματι να είμαστε προσεκτικοί με αυτό.
<P>
Οι παραδοσιακές πρακτικές, όπως το όργωμα του κήπου το φθινόπωρο και η ανάπαυσή του κατά τη διάρκεια του χειμώνα, είναι τώρα απολύτως απαγορευμένες. Λοιπόν, είμαι ένοχη, γιατί εγώ εξακολουθώ να το κάνω. Ας είμαστε λογικοί σε αυτήν τη συζήτηση. Ας προβούμε σε έρευνα και ανάπτυξη, ώστε να μην πάμε προς τα πίσω αλλά να πάμε μπροστά με θετικές λύσεις. Κοιτάξτε την Ινδία. Αποτελεί το 17% του παγκόσμιου πληθυσμού αλλά συμβάλλει μόνο το 4% των παγκόσμιων εκπομπών αερίων του θερμοκηπίου. Πρέπει να αναπτυχθεί, προκειμένου να φροντίσει τους φτωχούς κατοίκους της. Θα συμβάλει στη συζήτηση για την κλιματική αλλαγή, αλλά μπορεί να το κάνει αυτό μόνο με τρόπο που να αναγνωρίζει την πραγματική παρούσα κατάσταση στην οποία βρίσκεται.
<P>
Τέλος, ας μου επιτραπεί να πω ότι η Συνθήκη της Λισαβόνας, για πρώτη φορά, μας δίνει κάποιες ελπίδες για παγκόσμια δράση όσον αφορά την κλιματική αλλαγή, με την Ευρώπη να ηγείται. Σε αυτήν τη βάση ελπίζω ότι ο λαός της Ιρλανδίας θα εμφανιστεί και θα ψηφίσει συντριπτικά "ναι" στη Συνθήκη της Λισαβόνας.
<SPEAKER ID="041" NAME="María Sornosa Martínez" AFFILIATION="PSE">
(ES) Σας ευχαριστώ, κύριε Πρόεδρε, και εσάς, κύριε Sacconi, για όλο σας το έργο.
<P>
Έχουμε ένα πρόβλημα. Συνεπώς, οι δημόσιες και ιδιωτικές επενδύσεις στην έρευνα και την ανάπτυξη για την καταπολέμηση της κλιματικής αλλαγής είναι ζωτικής σημασίας, προκειμένου να διασφαλίσουμε ότι οι δράσεις προσαρμογής και περιορισμού είναι όσο το δυνατό πιο αποτελεσματικές σε σχέση με τα όρια και τις συνέπειες της κλιματικής αλλαγής.
<P>
Έχουμε τεράστιο έργο μπροστά μας, κύριε Επίτροπε. Πρέπει να εφαρμόσουμε μέτρα στον τομέα της ενεργειακής απόδοσης, την προώθηση των ανανεώσιμων πηγών ενέργειας, την αποδοτική συμπαραγωγή, την αποδοτική χρήση καυσίμων στα αυτοκίνητα, τις δημόσιες μεταφορές και τον δημόσιο φωτισμό που εξοικονομούν ενέργεια, την καλύτερη διαχείριση των καλλιεργειών και των βοσκοτόπων και τη μείωση της αποψίλωσης των δασών, χωρίς να λησμονούμε την ορθότερη χρήση του νερού, δεδομένης της σπανιότητάς του.
<P>
Δράττομαι όμως της ευκαιρίας αυτής για να υποβάλω δύο αιτήματα. Το πρώτο προς εσάς, κύριε Επίτροπε: σας ζητώ να αναθεωρήσετε επειγόντως την πολιτική για τα βιοκαύσιμα, τόσο πρώτης όσο και δεύτερης γενιάς.
<P>
Το δεύτερο απευθύνεται προς το Συμβούλιο: παρά το γεγονός ότι η άνοδος των θερμοκρασιών και οι αλλαγές στο επίπεδο των βροχοπτώσεων που προκαλούνται από την κλιματική αλλαγή θα επηρεάσουν τη στεριά, δεν έχει επιτευχθεί ακόμη συμφωνία όσον αφορά ένα επαρκές ευρωπαϊκό πλαίσιο για την προστασία της στεριάς.
<P>
Μια ισχυρή δέσμευση πρέπει να αναληφθεί χωρίς καθυστέρηση.
<SPEAKER ID="042" NAME="Lambert van Nistelrooij" AFFILIATION="PPE-DE">
(NL) Κύριε Πρόεδρε, κύριε Επίτροπε, κύριε Sacconi, κυρίες και κύριοι, με την ιδιότητα του συντονιστή του Ευρωπαϊκού Λαϊκού Κόμματος και των Ευρωπαίων Δημοκρατών (ΕΛΚ-ΕΔ) για την περιφερειακή πολιτική, θέλω να τονίσω ότι ορισμένα πολύ σημαντικά σημεία θίγονται σε αυτό το ψήφισμα. Μια σχέση καθιερώνεται μεταξύ της πολιτικής συνοχής και της διαχείρισης κινδύνων και υπάρχει η ιδέα των αναπόσπαστων και ρητών συστατικών της μελλοντικής περιφερειακής πολιτικής στην Ευρώπη. Επιπλέον, η θέση των περιφερειών εντός της Ένωσης έχει μεταβληθεί από την κλιματική αλλαγή. Θα υπάρχει ξηρασία από τη μια, και υπερβολικά πολύ νερό από την άλλη, με ανερχόμενη τη στάθμη της θάλασσας. Την τελευταία εξέλιξη πρέπει να την τονίσω ως εκπρόσωπος των Κάτω Χωρών. Το μισό από το έδαφός μας βρίσκεται κάτω από το επίπεδο της θάλασσας. Τα θαλάσσια αναχώματα πρέπει να είναι ψηλότερα, αλλά υπάρχουν επίσης πολύ περισσότερες τεχνολογικές προκλήσεις που πρέπει να εξετάσουμε. Αυτό ισχύει ακόμη περισσότερο σε άλλα μέρη του κόσμου. Είναι επίσης θετικό ότι επιδιώκουμε να συντονιστούμε με τη στρατηγική των "ΠΑ για τη μείωση των καταστροφών.
<P>
" συνοχή -και θα αναφερόμουν στη Συνθήκη της Λισαβόνας όσον αφορά αυτό το θέμα- αποκτά μια νέα περιφερειακή διάσταση, την οποία πρέπει να αναπτύξουμε και η οποία πρέπει να περιληφθεί στον οικονομικό μας σχεδιασμό. Αυτή βρίσκεται κοντά στους πολίτες, τις περιφέρειες και τις πόλεις, και η Ευρώπη έχει ρόλο να διαδραματίσει από αυτήν την άποψη.
<P>
Κύριε Πρόεδρε, το Ευρωπαϊκό Λαϊκό Κόμμα (ΕΛΚ-ΕΔ) δεν στηρίζει το πρώτο μέρος της παραγράφου 13, επειδή αυτήν την περίοδο τασσόμαστε υπέρ της αναδιανομής των χρηματικών πόρων και όχι υπέρ του επαναπροσδιορισμού προτεραιοτήτων: στην πραγματικότητα αυτό ήδη συμβαίνει. Περισσότερα από 15 δισ. ευρώ κατανέμονται την τρέχουσα περίοδο από τα διαρθρωτικά ταμεία, για παράδειγμα, σε βιοκάυσιμα, κτλ. Επιθυμούμε να συνεχίσουμε να πορευόμαστε σε αυτόν τον δρόμο. Θα αναθεωρήσουμε λοιπόν για άλλη μια φορά τον κανονισμό για τα διαρθρωτικά ταμεία, προκειμένου να επιτύχουμε περισσότερη ενεργειακή απόδοση. Αυτή είναι η προσέγγιση του ΕΛΚ-ΕΔ και θα λάβουμε μέρος στις συζητήσεις για την μακροπρόθεσμη οικονομική προοπτική -η οποία αναφέρεται στο δεύτερο μέρος της παραγράφου 13- και θα ηγηθούμε πιθανών επανακαταλογισμών και επαναπροσδιορισμού των προτεραιοτήτων, αλλά όχι αυτήν τη στιγμή: αυτό μπορεί να γίνει περισσότερο επιτυχημένα με τη δέσμευση προϋπολογισμών και τομέων παρά με την αναδιανομή αυτήν τη στιγμή.
<SPEAKER ID="043" NAME="Justas Vincas Paleckis" AFFILIATION="PSE">
(LT) Πρέπει να επαινέσω τον κ. Sacconi αναφορικά με τις σημαντικές προσθήκες στην επίκαιρη Πράσινη Βίβλο της Επιτροπής για το ζήτημα της αλλαγής του κλίματος.
<P>
Ορισμένες χώρες, κυρίως βόρειες, έχουν ήδη αναπτύξει μια μακροπρόθεσμη στρατηγική για την αντιμετώπιση της κλιματικής αλλαγής χωρίς καμία ενθάρρυνση από τις Βρυξέλλες, προβλέποντας την ανάληψη δράσεων ως αντίδραση στην κλιματική αλλαγή: προστασία των παράκτιων περιοχών, λήψη μέτρων κατά των παράκτιων πλημμύρων, κατασκευάζοντας ειδικά σχεδιασμένα σπίτια. " έγκριση της Λευκής Βίβλου θα ενθαρρύνει και άλλες χώρες να ακολουθήσουν το παράδειγμά τους.
<P>
Οι χώρες της ΕΕ με θαλάσσια και ωκεάνια σύνορα -και υπάρχουν 22 τέτοιες χώρες- πρέπει στο μεταξύ να μελετήσουν την εμπειρία των Κάτω Χωρών στην αντίστασή τους κατά της θάλασσας. Το μισό από το έδαφος της χώρας βρίσκεται κάτω από τη στάθμη της θάλασσας. Οι συνεχιζόμενες προσπάθειες του ολλανδικού λαού να αντισταθεί στις επιθέσεις της θάλασσας και οι τεράστιοι πόροι που κατευθύνουν προς την προστασία από αυτές δεν τους εμπόδισαν να δημιουργήσουν ένα από τα πιο δυνατά και ευημερούντα κράτη στον κόσμο. Συνεπώς, αυτό αποδεικνύει ότι η δυνατότητα προσαρμογής υπάρχει πράγματι.
<P>
Στην πρόσφατη συνάντηση του Συμβουλίου της ΕΕ διακηρύχθηκε ότι το θέμα της κλιματικής αλλαγής θα ήταν ύψιστης σημασίας για την προετοιμασία της πολιτικής πρόληψης και προστασίας της ΕΕ. Διαμάχες και πόλεμοι προκειμένου να αποκτηθούν περιοχές κατάλληλες για διαβίωση καθώς και για αυτές που παρέχουν νερό και τροφή πρέπει να αποτραπούν πριν να είναι πολύ αργά. Αυτό αφορά ιδίως τις φτωχότερες χώρες του κόσμου, οι οποίες έχουν συμβάλει στο ελάχιστο στην κλιματική αλλαγή. Αυτές που έχουν προοδεύσει εις βάρος των άλλων πρέπει να αποπληρώσουν το χρέος τους χωρίς καθυστέρηση.
<P>
Στο μέλλον η ΕΕ πρέπει να συνεχίσει να ηγείται των άλλων ηπείρων και κρατών αποτελώντας παράδειγμα όσον αφορά τη θέσπιση μέτρων για την πρόληψη της κλιματικής αλλαγής, την προσαρμογή στις νέες συνθήκες και τη μετατροπή των συνηθειών και πρακτικών των πολιτών τους.
<SPEAKER ID="044" NAME="Ari Vatanen" AFFILIATION="PPE-DE">
(EN) Κύριε Πρόεδρε, λοιπόν, υποτίθεται πως πρέπει να παραμείνουμε ψύχραιμοι όταν παρακολουθούμε μια συζήτηση, αλλά αυτή η συζήτηση έχει βγει εκτός ελέγχου και την έχει πάρει ο άνεμος κυριολεκτικά, και μαζί της έχει πάρει και την εντιμότητα και τον ορθολογισμό. Υποτίθεται πως είμαστε έντιμοι, αλλά το να σκιαγραφεί κανείς μια σκοτεινή εικόνα υπήρξε πάντα πολύ αποτελεσματικό πολιτικά. Είχε πάντα επιτυχία. Αλλά υποτίθεται πως είμαστε σοβαροί και πρέπει να δούμε τους αριθμούς και να παραμείνουμε λογικοί και έντιμοι.
<P>
Οι άνθρωποι μπορεί να κατοικούν στο Ελσίνκι, με τη μέση ετήσια θερμοκρασία του των 6°C, ή μπορεί να κατοικούν στο Ντακάρ στους 30°C. Πριν από δύο χιλιάδες χρόνια, ο Ιούλιος Καίσαρας περπατούσε πάνω στον Ρήνο επειδή ήταν παγωμένος. Πριν από χίλια χρόνια, οι Βίκινγκς βρίσκονταν στη Γροιλανδία-αυτός είναι ο λόγος που ονομάζεται Γροιλανδία. Συνεπώς, η θερμοκρασία δεν αποτελεί αυτοσκοπό, αλλά η ευημερία των ανθρώπων αποτελεί και αυτό είναι που ξεχνάμε.
<P>
Γιατί υπάρχουν οι εκπομπές; Είναι το αποτέλεσμα της ευημερίας, και δύο τρίτα των κατοίκων του πλανήτη εξακολουθούν να ζουν σε συνθήκες φτώχειας. " ανθρώπινη οικογένεια είναι τοποθετημένη σαν σε μια σκάλα: εμείς, οι προνομιούχοι, βρισκόμαστε στην κορυφή, και υπάρχουν τέσσερα δισεκατομμύρια άνθρωποι κάτω από εμάς, οι οποίοι, κυριολεκτικά, επιθυμούν να βγουν στο φως της ημέρας, επειδή δύο δισεκατομμύρια άνθρωποι δεν διαθέτουν καν ηλεκτρισμό.
<P>
Ποια είναι λοιπόν η απάντησή μας; " απάντησή μας είναι να βελτιώσουμε την τεχνολογία μας. Για αυτό χρειαζόμαστε χρήματα και χρειαζόμαστε την ανάπτυξη της οικονομίας μας. Δεν μπορούμε να έχουμε χρήματα, αν σπαταλάμε και καταστρέφουμε την οικονομία μας εφαρμόζοντας μέτρα τα οποία είναι αντιπαραγωγικά και πολύ δαπανηρά.
<P>
Ο Επίτροπος δεν ανέφερε καν τη λέξη κλειδί "πυρηνικός" στις εισαγωγικές παρατηρήσεις του. Αν δεν είμαστε έντιμοι σε αυτήν τη συζήτηση, τότε δεν είμαστε σοβαροί ηγέτες. Συνοψίζοντας, είμαστε λίγο σαν αυτόν τον άνδρα του οποίου η οροφή στάζει, αλλά αντί να την επιδιορθώσει αρχίζει να ντύνει με ταπετσαρία το κελάρι του. Λοιπόν, δεν είναι τρόπος αυτός να οικοδομήσουμε το μέλλον μας.
<SPEAKER ID="045" NAME="Cristina Gutiérrez-Cortines" AFFILIATION="PPE-DE">
(ES) Σας ευχαριστώ, κύριε Πρόεδρε. Νομίζω ότι ο ρόλος της προσαρμογής και του εγγράφου που αναφέρεται σε αυτήν είναι σημαντικά. Παρόλα αυτά, το πρόβλημα της κλιματικής αλλαγής είναι ένα έργο εν εξελίξει: συνεχώς μαθαίνουμε και κατανοούμε αυτό που συμβαίνει και ποιες είναι οι πιθανές λύσεις.
<P>
Νομίζω ότι είναι ζωτικής σημασίας να διασφαλίσουμε ότι η πολιτική συνολικά δεν υιοθετεί μια προσέγγιση από την κορυφή προς τη βάση. Αν θέλουμε να ηγούμαστε σε αυτόν τον τομέα, πρέπει να εξασφαλίσουμε ότι θα μας ακολουθήσουν και άλλοι. Σε αντίθετη περίπτωση ο ηγέτης θα στέκεται μόνος. Υπάρχει ο κίνδυνος αν η Ευρώπη προχωρήσει υπερβολικά γρήγορα, αν προκαλέσει κρίση στη βιομηχανία, αν εφαρμόζει πολιτικές -θα έπρεπε να λέω "μεταπολιτικές" μόνο από την κορυφή προς τη βάση, δεν θα έχει επιτυχία. Πρέπει να χρησιμοποιήσουμε κάθε μέσο δράσης που διατίθεται επί τόπου, να προκαλέσουμε την ενθουσιώδη ανάμειξη της κοινωνίας, και να προσαρμοστούμε στην ικανότητα της ίδιας της κοινωνίας μας για προσαρμογή, επειδή δεν πρέπει να αφήσουμε το σύστημα κοινωνικής ενίσχυσής μας να υποφέρει.
<P>
Όσον αφορά αυτό το θέμα, θα ήθελα επίσης να τονίσω ότι το έγγραφο κάνει πολύ μικρή αναφορά στην προσαρμογή επί τόπου, και αυτό είναι κάτι για το οποίο πρέπει να μιλήσουμε. Ιδίως όταν συζητάμε για το θέμα του νερού, το οποίο είναι κρίσιμο και το οποίο πρόκειται να είναι η πτυχή που θα επηρεαστεί περισσότερο από την κλιματική αλλαγή, αν δεν είναι ήδη σήμερα, είναι σημαντικό να θυμόμαστε να εστιάζουμε σε φόρμουλες και δράσεις επί τόπου -οι οποίες είναι συχνά πολύ απλές- αναφορικά με τη διαπερατότητα του εδάφους, την αναδάσωση, την περισυλλογή των υδάτων, χρησιμοποιώντας τους υπάρχοντες ταμιευτήρες για την περισυλλογή πλεονασμάτων ύδατος, και με την κατάλληλη διανομή των λιγοστών πόρων που μας έχουν απομείνει παρά να αφήνουμε τα ύδατα να κυλούν προς τη θάλασσα και να χάνονται. Για να το πετύχουμε αυτό, μερικές φορές χρειάζεται να κοιτάξουμε στο παρελθόν, στις υπάρχουσες παραδόσεις, και μερικές φορές χρειάζεται να χάσουμε τις προκαταλήψεις μας εναντίον λύσεων όπως οι επαναφορτώσεις των υδροφόρων και άλλων ουσιαστικών μέτρων.
<P>
Καλώ λοιπόν για ολοκληρωμένες πολιτικές, συνολικές πολιτικές τις οποίες θα μπορούμε να προσαρμόσουμε στην κοινωνία, οι οποίες πρέπει να ακούν τις συστάσεις μας και να συμμορφώνονται με αυτές. Αν η κοινωνία δεν βρίσκεται πίσω μας και δεν έχει ενθουσιασμό, δεν θα πετύχουμε τίποτα. Συνεπώς, πρέπει να παλέψουμε για τη συναίνεση και να τους ακούμε όλους.
<SPEAKER ID="046" NAME="Zita Pleštinská" AFFILIATION="PPE-DE">
(SK) " πρόταση ψηφίσματος που καταρτίστηκε σε απάντηση της προφορικής ερώτησης από μέρους της Προσωρινής επιτροπής για την αλλαγή του κλίματος φαίνεται να είναι συνεκτική, αλλά κατά τη γνώμη μου δεν αποδίδει αρκετή σημασία στο νερό, το οποίο μπορεί να περιορίσει τα μικροκλιματικά και μακροκλιματικά αποτελέσματα που προκαλούνται από την αποξήρανση της στεριάς και έτσι να συμβάλει σε πιο υγιές κλίμα.
<P>
Οι υποδείξεις του Κοινοβουλίου είναι εναρμονισμένες με ένα πεπαλαιωμένο πρότυπο που βασίζεται στην αποδοτική διαχείριση των υπαρχόντων υδάτινων πόρων.
<P>
Το νέο πρότυπο για το νερό συνηγορεί υπέρ της ανανέωσης των υδάτινων πόρων στην εξοχή. Συνηγορεί υπέρ της βελτίωσης του κύκλου του ύδατος με την προοπτική να εξασφαλίσει σταδιακά ότι θα υπάρχει αρκετό νερό για όλους. Ο στόχος αυτού του προτύπου είναι να προσαρμόσει την τρέχουσα κατάσταση αναφορικά με την αποξήρανση μεγάλων περιοχών ως αποτέλεσμα της αποψίλωσης των δασών, της γεωργίας ή των αποχετεύσεων.
<P>
" αποξήρανση της στεριάς μειώνει την εξάτμιση, μετατρέπει την ηλιακή θερμότητα σε μεταβολική θερμότητα και μετατρέπει τεράστιες ροές ενέργειας εντός της. Ακόμα και ελάχιστη μείωση της τάξης του 1 mm μέσω της εξάτμισης σε μια περιοχή του μεγέθους της Σλοβακίας αντιστοιχεί, σε μια ηλιόλουστη ημέρα, με την έκλυση μεταβολικής θερμότητας ισοδύναμης με την ετήσια παραγωγή όλων των σταθμών παραγωγής ηλεκτρικής ενέργειας στη Σλοβακία.
<P>
Κυρίες και κύριοι, θα ήθελα να ευχαριστήσω τον κ. Sacconi και τον Επίτροπο Δήμα για τις προσπάθειές τους. Ελπίζω να πέτυχα να επιστήσω την προσοχή σας σε αυτές τις νέες ιδέες.
<SPEAKER ID="047" NAME="Avril Doyle" AFFILIATION="PPE-DE">
(EN) Κύριε Πρόεδρε, καταρχάς θα ήθελα να επισημάνω ότι ορισμένοι συνάδελφοι και εγώ αρχικά καταθέσαμε ορισμένες τροπολογίες σε αυτόν τον φάκελο που έθιγαν ειδικώς θέματα κλειδιά όπως η επίδραση της κλιματικής αλλαγής στη βιοποικιλότητα και η καταστροφή που ήδη έχει επιφέρει στον αναπτυσσόμενο κόσμo, θέματα τα οποία χρήζουν και τα δύο αντιμετώπισης χωρίς άλλους δισταγμούς.
<P>
" αξιοπιστία της ΕΕ για τις πολιτικές για την κλιματική αλλαγή και οι ισχυρισμοί μας ότι βρισκόμαστε στην καρδιά οποιασδήποτε διεθνούς συμφωνίας για το εμπόριο εκπομπών για την περίοδο μετά το 2012 θα εξαρτηθεί από την πολιτική μας βούληση να τοποθετήσουμε τα χρήματά μας εκεί όπου βρίσκεται το συλλογικό μας στόμα όσον αφορά τη δέσμευση των εσόδων από τον πλειστηριασμό των δικαιωμάτων εκπομπής, και αυτά θα μπορούσαν να ανέρχονται έως και σε 40 δισ. ευρώ τον χρόνο.
<P>
" γενναιόδωρη χρηματοδότηση για μεταφορά τεχνολογίας, τα μέτρα προσαρμογής και μείωσης και άλλα μέτρα θα αποτελέσουν το μέτρο της αποδοχής της ιστορικής μας ευθύνης απέναντι στις τρίτες χώρες, αυτές οι οποίες είναι πιθανότερο να υποστούν το κύριο βάρος της κλιματικής αλλαγής, περιλαμβανομένων των δυσμενών καιρικών συνθηκών, της ερημοποίησης, των παράκτιων πλημμυρών και σοβαρών ελλείψεων νερού.
<P>
Σε αυτό το σημείο, η νομοθεσία της ΕΕ για το ΣΕΕ, για το οποίο είμαι εισηγήτρια, πρέπει να συμπεριλάβει κάποιες πολιτικές κατευθύνσεις για τα έσοδα από τους πλειστηριασμούς, οι οποίες θα δοκιμάσουν τη δέσμευση, την αποφασιστικότητα και την κατανόηση του Ευρωπαϊκού Συμβουλίου όσον αφορά τον στόχο των 2°C και, θα μπορούσα να πω, της κατανόησής του όσον αφορά τη σοβαρή παγκόσμια επίδραση της κλιματικής αλλαγής, καθώς πασχίζουμε να δημιουργήσουμε οικονομίες χαμηλές σε άνθρακα σε όλη την ΕΕ, εν ίδει συμβολής μας σε μια παγκόσμια συμφωνία στην Κοπεγχάγη.
<SPEAKER ID="048" NAME="Erna Hennicot-Schoepges" AFFILIATION="PPE-DE">
(FR) Κύριε Πρόεδρε, την περασμένη εβδομάδα βρέθηκα στην Αργεντινή με την αντιπροσωπεία της Κοινής Αγοράς του Νότου (Μercosur). Παρατήρησα ότι κανένας από τους πολιτικούς μας εκπροσώπους δεν ενδιαφερόταν για την κλιματική αλλαγή. " συζήτηση περιστρεφόταν κυρίως γύρω από την αυξανόμενη ποσότητα γης διαθέσιμης για την παραγωγή σόγιας και για την αποψίλωση των δασών, προκειμένου να βρεθεί περισσότερη καλλιεργήσιμη γη· ακόμα και η αντιπροσωπεία μας δεν είχε προσέξει και πολύ το θέμα.
<P>
Θα ήθελα λοιπόν να υποβάλω την εξής ερώτηση: βρισκόμαστε στη διαδικασία επινόησης μιας πολιτικής δύο ταχυτήτων στην Ευρώπη; Δεν θα ήταν καλύτερα να συντονίσουμε τη θέση μας παντού, γνωρίζοντας ότι η πολιτική για την κλιματική αλλαγή είναι μια πολιτική για την αναδιανομή των πόρων; Είναι μια πολιτική θεμελιώδους δικαιοσύνης η οποία πρέπει να εφαρμόζεται σε παγκόσμιο επίπεδο.
<SPEAKER ID="049" NAME="Άννυ Ποδηματά" AFFILIATION="PSE">
Κύριε Πρόεδρε, κύριε Επίτροπε, θέλω να αναφερθώ σε ένα θέμα το οποίο συνδέεται με το φαινόμενο της κλιματικής αλλαγής, αλλά δεν εθίγη στη σημερινή συζήτηση με αφορμή και την πρόσφατη ανακοίνωση της Ευρωπαϊκής Επιτροπής για την ενίσχυση της ικανότητας της Ένωσης στην αντιμετώπιση καταστροφών, όπου επισυνάπτεται ειδικό παράρτημα με τίτλο "Δασικές πυρκαγιές", το οποίο αναφέρεται στις εκτεταμένες καταστροφικές πυρκαγιές που έπληξαν τη νότια Ευρώπη και ιδιαίτερα την Ελλάδα πέρυσι το καλοκαίρι.
<P>
Αυτές οι εκτεταμένες πυρκαγιές συνδέονται με το φαινόμενο της κλιματικής αλλαγής και θεωρώ ότι υπάρχει κατεπείγουσα ανάγκη λήψης προληπτικών μέτρων σε όλη την Ευρώπη και ιδιαίτερα στην περιοχή της νότιας Ευρώπης, η οποία όπως δείχνουν και οι μελέτες του IPCC πλήττεται περισσότερο από το φαινόμενο αυτό και ήδη αντιμετωπίζει συχνά ακραία καιρικά φαινόμενα. Σε αυτό το πλαίσιο, κύριε Επίτροπε, πέραν των μεσοπρόθεσμων μέτρων, υπάρχει επιτακτική ανάγκη να προβεί σε συγκεκριμένες ενέργειες η Ευρωπαϊκή Ένωση, ώστε να διασφαλισθεί ότι εν όψει της επερχόμενης θερινής περιόδου δεν θα επαναληφθούν φαινόμενα όπως τα περσινά.
<SPEAKER ID="050" NAME="Miloslav Ransdorf" AFFILIATION="GUE/NGL">
(CS) Όσο εντελώς καινούρια και μοναδική να εμφανίζεται αυτή η εποχή, είναι επίσης αλήθεια ότι το παρελθόν υπήρξε μάρτυρας μεγάλων κλιματικών αλλαγών και κύκλων. Πιστεύω ότι μελέτες στην ιστορική κλιματολογία θα είναι ανάμεσα στα πιο σημαντικά εργαλεία για την αντιμετώπιση αυτής της πρόκλησης. Έχουμε στη διάθεσή μας έργα όπως το " A Green History of the World" του Clive Ponting ή τα γραπτά του γάλλου ιστορικού Emmanuel le Roy Ladurie. Κατά τη γνώμη μου, πρέπει να συνειδητοποιήσουμε ότι στο παρελθόν οι άνθρωποι ήταν σε θέση να τα βγάζουν πέρα με τις αλλαγές στο φυσικό περιβάλλον. Για παράδειγμα, στη χώρα καταγωγής μου, την Τσεχική Δημοκρατία, ένα από τα πιο αρμονικά φυσικά περιβάλλοντα βρίσκεται στο λεκανοπέδιο της Νότιας Βοημίας. Λίγοι άνθρωποι συνειδητοποιούν ότι πρόκειται για τεχνητό τοπίο. " περιοχή αυτή, η οποία δημιουργήθηκε από ανθρώπους, παλιά ήταν βαλτότοπος, ενώ σήμερα έχει μια λίμνη και αποτελεί δημοφιλή τουριστικό προορισμό.
<SPEAKER ID="051" NAME="Stavros Dimas">
μέλος της Επιτροπής. - (EN) Κύριε Πρόεδρε, θα ήθελα να ευχαριστήσω όλους τους ομιλητές για τις πολύ σημαντικές και ενδιαφέρουσες συμβολές τους, και, όταν ολοκληρώσουμε τη Λευκή Βίβλο μας για την προσαρμογή, θα λάβουμε υπόψη όλα όσα ειπώθηκαν σήμερα και όσα συστήνει το ψήφισμα του Ευρωπαϊκού Κοινοβουλίου.
<P>
Θα ήθελα να υπογραμμίσω ότι, χωρίς τη συνεχή στήριξη του Ευρωπαϊκού Κοινοβουλίου, οι περισσότερες από τις πολιτικές μας που εφαρμόζονται σήμερα δεν θα είχαν εγκριθεί, και ο ηγετικός ρόλος της Ευρωπαϊκής Ένωσης στον κόσμο δεν θα παρείχε την ελπίδα ότι μια διεθνής συμφωνία θα επιτευχθεί στην Κοπεγχάγη το 2009.
<P>
Κύριος στόχος μας είναι να συνάψουμε διεθνή συμφωνία για την καταπολέμηση της κλιματικής αλλαγής και την προσαρμογή στις μεταβαλλόμενες κλιματικές συνθήκες, στην οποία θα συμμετέχουν όλες οι χώρες του κόσμου, ιδίως οι "νωμένες Πολιτείες και άλλες χώρες που έχουν μεγάλο ποσοστό εκπομπών, επειδή τότε η μάχη κατά της κλιματικής αλλαγής θα είναι αποτελεσματική. Φυσικά, οι προσπάθειες της Ευρωπαϊκής Ένωσης δεν θα είναι αρκετές, αλλά δεν μπορούμε να ελπίζουμε να έχουμε μια διεθνή συμφωνία αν δεν λάβουμε την πρωτοβουλία όσον αφορά αυτό το θέμα.
<P>
Άκουσα και πάλι σήμερα ορισμένες αμφιβολίες σχετικά με την επιστήμη. Νομίζω ότι αυτό το θέμα έχει λίγο πολύ αντιμετωπιστεί. Υπάρχει σχεδόν συναίνεση στην επιστήμη ότι η κλιματική αλλαγή είναι ανθρωπογενής: προκαλείται από ανθρώπινες δραστηριότητες. Υπάρχει μικρός αριθμός επιστημόνων που έχει διαφορετική γνώμη. Ορισμένοι άνθρωποι πιστεύουν ακόμη ότι ο κόσμος είναι επίπεδος, αλλά ακόμη και στις "νωμένες Πολιτείες αυτό δεν λαμβάνεται πλέον σοβαρά υπόψη.
<P>
Την περασμένη εβδομάδα έκθεση από την Παγκόσμια Οργάνωση Υγείας υπογράμμισε την επίδραση στην υγεία που προκαλείται από τις κλιματικές συνθήκες και μεταβολές του κλίματος, και η NASA μας προειδοποίησε ότι η κλιματική αλλαγή συμβαίνει γρηγορότερα από όσο νομίζαμε. Συνεπώς, με βάση αυτά που μας λέει η επιστήμη πρέπει να δράσουμε.
<P>
Όσον αφορά το κόστος: αν αναλάβουμε δράση αργότερα θα πληρώσουμε περισσότερο· αν αναλάβουμε δράση τώρα θα πληρώσουμε πολύ λιγότερα και θα αποφύγουμε επίσης τη μη αναστρέψιμη επίδραση της κλιματικής αλλαγής στον πλανήτη μας. Έχουμε υποχρέωση απέναντι στον εαυτό μας και απέναντι στις επόμενες γενιές να αφήσουμε τον κόσμο στην ίδια τουλάχιστον κατάσταση που τον κληρονομήσαμε.
<P>
Έχουμε επίσης ηθική υποχρέωση, την οποία τόνισαν πολλά κράτη μέλη, απέναντι σε αυτούς που δεν έχουν συμβάλει στη δημιουργία του φαινομένου του θερμοκηπίου - τις λιγότερο αναπτυγμένες χώρες του κόσμου, οι οποίες όχι μόνο έχουν πολύ χαμηλό εισόδημα κατά κεφαλήν αλλά επίσης έχουν συμβάλει μόνο κατά ένα πολύ μικρό κλάσμα στη δημιουργία αυτού του φαινομένου.
<P>
Συνεπώς η προσαρμογή, παράλληλα με τις προσπάθειες για μείωση, είναι απολύτως απαραίτητη, και πρέπει να το κάνουμε αυτό βοηθώντας τις λιγότερο αναπτυγμένες χώρες και επίσης λαμβάνοντας τα κατάλληλα μέτρα στην Ευρωπαϊκή Ένωση.
<P>
Άκουσα διάφορα παραδείγματα σχετικά με αυτό που συμβαίνει αυτήν τη στιγμή, για παράδειγμα για το σημαντικό θέμα του νερού. Έχουμε νομοθεσία -την οδηγία πλαίσιο για τα ύδατα- η οποία ασχολείται με αυτόν τον ιδιαίτερα πολύτιμο και σπάνιο πόρο, αλλά έχουμε επίσης εγκρίνει πολύ πρόσφατα ανακοίνωση για τη σπανιότητα των υδάτων και τις ξηρασίες, επειδή αυτό καθίσταται ένα πολύ σημαντικό και επείγον πρόβλημα το οποίο πρέπει να αντιμετωπίσουμε.
<P>
Όσον αφορά το κόστος πάλι, ορισμένοι ομιλητές ανέφεραν το θέμα των πλειστηριασμών και πώς αυτό θα επηρεάσει τους κλάδους μας έντασης ενέργειας ή άλλους τομείς της οικονομίας. Θα ήθελα να ξεκαθαρίσω μια παρανόηση για να καταστήσω ακίνδυνο αυτό το ζήτημα. Τα έσοδα που θα παραχθούν από τους πλειστηριασμούς δεν θα πάνε στα ταμεία της Ευρωπαϊκής Ένωση ή σε οποιαδήποτε άλλα ταμεία, αλλά θα πάνε στα υπουργεία οικονομικών των κρατών μελών τα οποία θα εκπλειστηριάσουν τα δικαιώματα εκπομπής. Αυτό πρέπει να γίνει σαφώς κατανοητό. Αυτά τα χρήματα θα μπορούσαν να κυμαίνονται μεταξύ 30 δισ. ευρώ και 50 δισ. ευρώ κάθε χρόνο, και έχουμε απευθύνει σύσταση -και ελπίζω ότι το Ευρωπαϊκό Κοινοβούλιο θα συμφωνήσει- αυτό το τμήμα τους να πάει στις πολιτικές προσαρμογής. Έτσι, έχουμε χρηματοδότηση έτοιμη, αν διαθέτουμε την πολιτική βούληση να προχωρήσουμε με την παραδοχή αυτής της αρχής ότι θα δεσμεύσουμε ένα ορισμένο ποσό από αυτά τα 30-50 δισ. ευρώ τον χρόνο, προκειμένου να διατεθούν στις πολιτικές προσαρμογής.
<P>
Θα ήθελα να μιλήσω για περισσότερο χρόνο, επειδή αυτό είναι ένα πολύ μεγάλο θέμα και τέθηκαν πολλές ερωτήσεις, αλλά θα ήθελα να σας ευχαριστήσω και πάλι για τις συμβολές σας. Θα συνεχίσουμε να συνεργαζόμαστε στενά με σας και με την Προσωρινή Επιτροπή για την αλλαγή του κλίματος διαμορφώνοντας τις πολιτικές μας και εργαζόμενοι σκληρά, ειδικά για αυτά τα δύο χρόνια, προκειμένου να πετύχουμε διεθνή συμφωνία στην Κοπεγχάγη.
<SPEAKER ID="052" NAME="Πρόεδρος">
" συζήτηση περατώνεται, μία πρόταση ψηφίσματος κατατέθηκε σύμφωνα με το άρθρο 108, παράγραφος 5 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί στις 11.00.
<P>
Γραπτές δηλώσεις (άρθρο 142 του Κανονισμού )
<SPEAKER ID="053" NAME="Bairbre de Brún  " AFFILIATION="GUE/NGL">
γραπτώς. - (GA) Θα πρέπει να είναι εντελώς σαφές τώρα σε όλους ότι πρέπει να προετοιμαστούμε για την κλιματική αλλαγή. " κοινωνία και η οικονομία μας πρέπει να αλλάξουν, καθώς το κλίμα μας αλλάζει.
<P>
Ως υπερεθνικός οργανισμός η Ευρωπαϊκή Ένωση έχει ιδιαίτερο ρόλο στο να επιτρέψει την προετοιμασία και τον συντονισμό των μελών της. Οι δράσεις που αναλαμβάνονται σε επίπεδο ΕΕ πρέπει να είναι φιλόδοξες και να συμβαδίζουν με την επιστημονική πραγματικότητα των καιρών μας. Ο μακρόπνοος σχεδιασμός μπορεί να μας βοηθήσει να αντιμετωπίσουμε τις πιο αντίξοες επιπτώσεις της κλιματικής αλλαγής.
<P>
" ΕΕ πρέπει να είναι γενναιόδωρη στις εξωτερικές της σχέσεις, όταν έχει να αντιμετωπίσει τις αναπτυσσόμενες χώρες και να τις βοηθήσει να προσαρμοστούν στην κλιματική αλλαγή - ένα φαινόμενο για το οποίο δεν ευθύνονται, αλλά εξαιτίας του οποίου υποφέρουν δυσανάλογα. Τα μελλοντικά εμπορικά μέτρα που συνάπτονται με τον αναπτυσσόμενο κόσμο πρέπει να λαμβάνουν αυτό υπόψη, προκειμένου να είναι κάπως δίκαια.
<SPEAKER ID="054" NAME="András Gyürk  " AFFILIATION="PPE-DE">
γραπτώς. - (HU) Το γεγονός ότι η Πράσινη Βίβλος της Ευρωπαϊκής Επιτροπής περιγράφει συνοπτικά όλα τα εργαλεία που έχουμε στη διάθεσή μας για τη μείωση των αντίξοων συνεπειών της κλιματικής αλλαγής είναι κάτι που καλωσορίζουμε. Όσο όμως μακρόπνοες και να είναι οι προτάσεις της Ευρωπαϊκής Ένωσης, οι οποίες οδηγούνται από την επιθυμία να καταπολεμήσουμε την κλιματική αλλαγή, ήδη πρέπει να ζήσουμε με τις επιπτώσεις της κλιματικής αλλαγής.
<P>
Τα διαθέσιμα στοιχεία δείχνουν ότι ορισμένες χώρες επηρεάζονται περισσότερο από ότι άλλες από τον αθροιστικό ρυθμό των επιπτώσεων του φαινομένου του θερμοκηπίου. Μια από αυτές τις χώρες είναι η Ουγγαρία, όπου ο βαθμός της αλλαγής τις τελευταίες δεκαετίες έχει κατά πολύ ξεπεράσει τον μέσο όρο. Το γεγονός ότι αυτό δεν είναι απλώς ένα αφηρημένο φαινόμενο έχει γίνει αισθητό από τον ίδιο τον πληθυσμό της Ουγγαρίας: ο αριθμός των ξηρασιών έχει αυξηθεί, ενώ η ποσότητα των βροχοπτώσεων έχει μειωθεί, με μείζονες συνέπειες για τη γεωργική παραγωγή.
<P>
" πιο θεματική εκδήλωση των ακραίων κλιματικών γεγονότων είναι κατά πάσα πιθανότητα το επίπεδο ρεκόρ των πλημμυρών που συνέβησαν στο Λεκανοπέδιο των Καρπαθίων στο διάστημα της τελευταίας δεκαετίας. Πιστεύουμε ακράδαντα ότι η προστασία των τροφίμων είναι ένας από τους τομείς που χρειάζονται άμεση και γερή δράση. " Ευρωπαϊκή Ένωση και τα κράτη μέλη πρέπει να προσέξουν περισσότερο, προκειμένου να διασφαλίσουν ότι οι όλο και λιγότερο συχνές αλλά και πιο χειμαρρώδεις βροχοπτώσεις δεν επιβαρύνουν όλους τους ποταμούς μας ταυτόχρονα. Με αυτό στο μυαλό μας, οι δυνατότητες για φυσική αποθήκευση του νερού πρέπει να ερευνηθούν σε περιοχές επίπεδης, ανοιχτής εξοχής, ενώ παράλληλα να μειωθεί ο κίνδυνος πλημμύρας φυτεύοντας δάση στις λοφώδεις περιοχές.
<P>
Ας ελπίσουμε ότι αυτοί που βρίσκονται στα κέντρα αποφάσεων δεν θα περιμένουν μέχρι την επόμενη φορά που θα ακούσουμε φρικτά νέα για πλημμύρες προτού αποφασίσουν να αναλάβουν δράση.
<SPEAKER ID="055" NAME="Anneli Jäätteenmäki  " AFFILIATION="ALDE">
γραπτώς. - (FI) Κύριε Πρόεδρε, η κλιματική αλλαγή αποτελεί γεγονός της ζωής. Λίγοι αμφισβητούν τα πορίσματα της ομάδας των επιστημόνων. Ο καυγάς έχει λήξει τώρα όσον αφορά τον τρόπο που αξιολογούμε τις επιπτώσεις, και τα συμπεράσματα έχουν ολοκληρωθεί.
<P>
Όσοι τοποθετούνται υπέρ της διατήρησης βρίσκονται ακριβώς εκεί μαζί με εθνικούς ηγέτες και μεγάλο αριθμό εμπειρογνωμόνων, διευθυντών εταιρειών και επενδυτών. " εμπειρογνωμοσύνη και η οικολογική επιχειρηματικότητα έχουν να διαδραματίσουν αποφασιστικό ρόλο στην υπερνίκηση των περιβαλλοντικών προκλήσεων.
<P>
Εμείς στη Φινλανδία έχουμε τώρα την τάση να σκεφτόμαστε ότι οι επενδύσεις σε ξύλο, πολτό, βιοκαύσιμα και αιολική και ηλιακή ενέργεια είναι απλώς ονειροπόληση. Είναι σαν να επιστρέφουμε στις πρωτόγονες εποχές. Στην Καλιφόρνια, η συγκέντρωση ηλιακής, αιολικής και βιοενέργειας αποτελεί σοβαρή ενασχόληση. Εκεί, όλοι οι προνοητικοί επενδυτές και κερδοσκόποι επενδύουν μόνο σε ανανεώσιμες πηγές όσον αφορά την ενεργειακή τεχνολογία.
<P>
" οικολογική επιχειρηματικότητα είναι σημαντικός τομέας ανάπτυξης και μείζων εργοδότης. Οι εταιρείες δεν είχαν ποτέ ξανά καλύτερη ευκαιρία να κερδίζουν χρήματα κάνοντας το καλό.
<P>
" παγκόσμια αγορά της οικολογικής επιχειρηματικότητας αξίζει 600 δισ. ευρώ. " αγορά αναπτύσσεται κατά 10% τον χρόνο. " ταχύτερα αναπτυσσόμενη αγορά είναι αυτή των καθαρών τεχνολογιών. Για παράδειγμα, η αύξηση στις τεχνολογίες ηλιακής και αιολικής ενέργειας ανέρχεται σε 30% τον χρόνο.
<P>
Οι εταιρείες καθαρών τεχνολογιών δημιουργούν προϊόντα και με λιγότερο επιβλαβείς περιβαλλοντικές επιπτώσεις από ότι προηγουμένως. Οι καθαρές τεχνολογίες μαζί με τις ανανεώσιμες μορφές ενέργειας συντελούν σε πιο υγιές περιβάλλον, με λιγότερους κινδύνους για την υγεία.
<P>
" ποιότητα του αέρα στο Πεκίνο είναι τόσο κακή που οι επιστήμονες έχουν υπολογίσει ότι ελαττώνει το προσδόκιμο ζωής των κατοίκων της πόλης κατά επτά χρόνια. " κακή ποιότητα του αέρα στις Βρυξέλλες ελαττώνει το προσδόκιμο ζωής κατά επτά μήνες. Ένα κακό περιβάλλον είναι λοιπόν κίνδυνος για την υγεία.
<P>
" κλιματική αλλαγή είναι επίσης μια ευκαιρία για τη δημιουργία νέων θέσεων εργασίας - νέων πράσινων Nokia. Ο τομέας της πληροφορικής μεταφέρει θέσεις εργασίας στην Ασία· η πράσινη τεχνολογία μπορεί να δημιουργήσει νέες θέσεις απασχόλησης για τον λαό της Φινλανδίας.
<SPEAKER ID="056" NAME="Richard Seeber  " AFFILIATION="PPE-DE">
γραπτώς. - (DE) Είναι σαφές σε όλους μας ότι η κλιματική αλλαγή αποτελεί μείζονα πρόκληση. Πολλά μέρη του κόσμου πασχίζουν ήδη να αντεπεξέλθουν στις αρνητικές επιπτώσεις της ανόδου της μέσης παγκόσμιας θερμοκρασίας, και αυτή η τάση θα συνεχιστεί στα επόμενα χρόνια.
<P>
Οι Ευρωπαίοι, επίσης, θα αισθανθούν τις απειλητικές της κλιματικής αλλαγής στο περιβάλλον, την οικονομία και την καθημερινή τους ζωή. Μια συνεκτική στρατηγική για την καταπολέμηση της κλιματικής αλλαγής είναι λοιπόν επιθυμητή. Πρέπει να προσπαθήσουμε να αντιμετωπίσουμε την κλιματική αλλαγή σε δύο μέτωπα ταυτόχρονα· αυτό είναι αναγκαίο. " Ευρώπη πρέπει όχι μόνο να μειώσει δραστικά τις εκπομπές αερίων του θερμοκηπίου· πρέπει επίσης να προσαρμοστεί στις επιπτώσεις του φαινομένου του θερμοκηπίου. Αυτός είναι ο μόνος τρόπος να συγκρατήσουμε τις επιπτώσεις της κλιματικής αλλαγής στο μέλλον. " αποδοτικότερη χρήση της ενέργειας και των ήδη σπάνιων υδάτινων πόρων μας είναι ένα από τα μέτρα που πρέπει να θεσπίσουμε.
<P>
Νομίζω ότι είναι σημαντικό τα κράτη μέλη τα οποία έχουν ήδη κάνει περισσότερα από τα υπόλοιπα για την καταπολέμηση της κλιματικής αλλαγής να μην βρεθούν σε μειονεκτική θέση. Όλα τα κράτη πρέπει να υποχρεωθούν να συμβάλουν καταλλήλως, προκειμένου να περιοριστεί η κλιματική αλλαγή. " τιμή της αδράνειας θα είναι απλώς πολύ υψηλή.

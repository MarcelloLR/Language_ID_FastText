<CHAPTER ID="009">
Ετήσιες εκθέσεις της ΕΤΕ και της ΕΤΑΑ για το 2007 - Κοινοτική εγγύηση στην ΕΤΕπ (συζήτηση) 
<SPEAKER ID="353" NAME="Πρόεδρος">
Το επόμενο στοιχείο είναι η κοινή συζήτηση για τις παρακάτω εκθέσεις:
<P>
του κυρίου Mitchell, εκ μέρους της Επιτροπής Οικονομικών και Νομισματικών Θεμάτων, σχετικά με τις ετήσιες εκθέσεις της Ευρωπαϊκής Τράπεζας Επενδύσεων και της Ευρωπαϊκής Τράπεζας Ανασυγκρότησης και Ανάπτυξης για το έτος 2007 και
<P>
του κυρίου Seppänen, εκ μέρους της Επιτροπής Προϋπολογισμών, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου που αφορά τη χορήγηση εγγύησης της Κοινότητας στην Ευρωπαϊκή Τράπεζα Επενδύσεων για την κάλυψη ζημιών από δάνεια και εγγυήσεις δανείων για σχέδια εκτός της Κοινότητας - C6-0025/2009 -.
<SPEAKER ID="354" NAME="Esko Seppänen">
εισηγητής. - (FI) Κύριε Πρόεδρε, η Ευρωπαϊκή Ένωση μπορεί να παράσχει στις αναπτυσσόμενες χώρες και σε άλλες χώρες εκτός ΕΕ χρηματοδοτική βοήθεια υπό τη μορφή πιστώσεων με χαμηλά επιτόκια από την Ευρωπαϊκή Τράπεζα Επενδύσεων. " ΕΕ εγγυάται για τα δάνεια κατά τρόπο που να μην προκύπτουν ζημίες για το δανειστή και να μπορεί να χρηματοδοτήσει κι άλλο το δανεισμό του με χρήματα της αγοράς.
<P>
Όταν οι εγγυήσεις της ΕΕ όσον αφορά την Ευρωπαϊκή Τράπεζα Επενδύσεων ανανεώθηκαν και επεκτάθηκαν για να συμπεριλάβουν περισσότερες χώρες από πριν, η άποψη του Ευρωπαϊκού Κοινοβουλίου ήταν ότι οι αποφάσεις πρέπει να λαμβάνονται με διαδικασία συναπόφασης και ότι, επιπλέον, εμπίπτουν στη δικαιοδοσία του Ευρωπαϊκού Κοινοβουλίου και όχι μόνο του Συμβουλίου. Το Ευρωπαϊκό Δικαστήριο συμφώνησε και, έτσι, η μονομερής απόφαση του Συμβουλίου παραπέμφθηκε ξανά στη διαδικασία συναπόφασης. " νέα απόφαση πρέπει να ληφθεί στις 6 Νοεμβρίου του τρέχοντος έτους.
<P>
Έχουμε τώρα μπροστά μας την πρόταση για απόφαση της Ευρωπαϊκής Επιτροπής, η οποία μπορεί να θεωρηθεί προσωρινή και για την οποία η Ευρωπαϊκή Επιτροπή έχει προθεσμία ως τον Απρίλιο του επόμενου έτους για να προετοιμάσει μια νέα, γενική πρόταση. Το Κοινοβούλιο έβαλε τη σφραγίδα του στην "προσωρινή" απόφαση και αυτό έγινε δεκτό από το Συμβούλιο. Είναι θετικό το ότι, μετά από σκληρές διαπραγματεύσεις, επιτεύχθηκε επιτέλους συμβιβασμός μεταξύ Συμβουλίου και Κοινοβουλίου και η απόφαση μπορεί σήμερα να ληφθεί μετά από πρώτη ανάγνωση, χωρίς να απαιτούνται περαιτέρω διαβουλεύσεις.
<P>
Σε σχέση με αυτό θα ήθελα να ευχαριστήσω τους εκπροσώπους της τσεχικής προεδρίας, οι οποίοι εργάστηκαν τόσο σκληρά στο Συμβούλιο για να επιτευχθεί ο συμβιβασμός. Χωρίς την ενεργό συμμετοχή της τσεχικής προεδρίας, αυτή η απόφαση δεν θα είχε πραγματοποιηθεί.
<P>
Ωστόσο, νοιώθω υποχρεωμένος να λογοκρίνω όλους εκείνους που ανατάραξαν τα πράγματα στην Ευρωπαϊκή Τράπεζα Επενδύσεων. " Ευρωπαϊκή Τράπεζα Επενδύσεων έχει συνηθίσει να λαμβάνει τη στήριξη του Ευρωπαϊκού Κοινοβουλίου στις διάφορες υποθέσεις της, αυτή τη φορά όμως οι εκπρόσωποί της δεν κατάφεραν να καταλάβουν ότι πλέον τον πρώτο ρόλο έχει η διαδικασία συναπόφασης και ότι η αρμοδιότητα του Κοινοβουλίου σε αυτό το θέμα έχει επεκταθεί σημαντικά. Το Κοινοβούλιο θέλησε να ασκήσει πλήρως τις δυνάμεις του, πράγμα το οποίο δεν ήταν δυνατό κατά τις προηγούμενες διαδικασίες διαβούλευσης. Ήταν, νομίζω, εντελώς ανάρμοστο το ότι η Ευρωπαϊκή Τράπεζα Επενδύσεων, η οποία είναι ένα από τα θεσμικά όργανα της ΕΕ, δεν έδειξε σεβασμό για τις καθιερωμένες πρακτικές του Κοινοβουλίου, αλλά αντιθέτως προσπάθησε να επηρεάσει τη λήψη της απόφασης από την πολιτική περιφέρεια.
<P>
Ωστόσο, το αποτέλεσμα ήταν θετικό. " Ευρωπαϊκή Τράπεζα Επενδύσεων πήρε κατά βάση αυτό που ζητούσε. Κέρδισε την σύμφωνη γνώμη του Κοινοβουλίου σε μια διαδικασία λήψης απόφασης κατά την οποία το τελευταίο είχε διαμορφώσει τη δική του άποψη. " απόφαση αυτή λαμβάνει τη συντριπτική συναίνεση των πολιτικών ομάδων που την στήριξαν, πράγμα που δεν θα συνέβαινε αν δεν είχε υιοθετηθεί η προσέγγιση της Ευρωπαϊκής Τράπεζας Επενδύσεων. Θα ήθελα να ευχαριστήσω την Προεδρία του Συμβουλίου της Ευρωπαϊκής Ένωσης για την επίτευξη αυτού του συμβιβασμού. Θα ήθελα επίσης να ευχαριστήσω την Επιτροπή Προϋπολογισμών και τους εισηγητές υποστήριξης για την ομοφωνία τους, προκειμένου να επιτευχθεί η λήψη απόφασης μετά την πρώτη ανάγνωση. Είμαι βέβαιος ότι η απόφαση αυτή θα είναι ορθή για όλα τα ενδιαφερόμενα μέρη.
<SPEAKER ID="355" NAME="Gay Mitchell">
εισηγητής. - Κύριε Πρόεδρε, μπορώ πρώτα-πρώτα να πω ότι είμαι άκρως αντίθετος με τον τρόπο με τον οποίο μειώνεται ο χρόνος παρέμβασης των ευρωβουλευτών. Το θέμα του χρόνου δεν γίνεται σεβαστό αυτή την εβδομάδα, ούτε από το Συμβούλιο ούτε από την Ευρωπαϊκή Επιτροπή. Μπορεί ο οποιοσδήποτε να έρχεται εδώ και να μιλάει όσο θέλει. Ωστόσο, μειώνεται άνευ προειδοποίησης ο χρόνος που έχουν στη διάθεσή τους οι ευρωβουλευτές που εισηγούνται εκθέσεις εκ μέρους του Κοινοβουλίου. Πρόκειται για μια προσβλητική επιβολή επί των ευρωβουλευτών.
<P>
Ως εισηγητής, θα ήθελα πρώτον να καλωσορίσω στην αίθουσα τον πρόεδρο Maystadt και τον πρόεδρο Mirow αυτή την πρώτη φορά που το Κοινοβούλιο συνέταξε μια έκθεση σχετικά με τις δραστηριότητες της Ευρωπαϊκής Τράπεζας Επενδύσεων (ΕΤΕπ) και της Ευρωπαϊκής Τράπεζας Ανακατασκευών και Ανάπτυξης (ΕΤΑΑ) ταυτόχρονα. Δεν μπορεί να υπάρχει αμφιβολία για το ότι η σημερινή οικονομική κρίση υπογράμμισε τη σημασία του έργου της ΕΤΕπ και της ΕΤΑΑ. Αξίζουν συγχαρητήρια και στις δυο τράπεζες για τις προσπάθειες που κατέβαλαν για την αντιμετώπιση των συνεπειών της οικονομικής κρίσης. Στέκονται και οι δύο στο ύψος των προκλήσεων που τους παρουσιάζονται και είναι αξιέπαινες γι' αυτό. Είναι σημαντικό να λάβουμε υπόψη ταυτόχρονα και τις δυο τράπεζες, προκειμένου να εξασφαλίσουμε καλύτερη συνεργασία μεταξύ τους και την εξάλειψη των αλληλεπικαλύψεων.
<P>
Και οι δυο τράπεζες πρέπει να βεβαιωθούν ότι συνεργάζονται σε μέγιστο βαθμό, προκειμένου να προετοιμαστούν για την οικονομική ανάπτυξη και να την υποστηρίξουν. " απόφαση να αυξηθεί ο δανεισμός προς τις μικρές και τις μεσαίες επιχειρήσεις κατά 50% είναι ιδιαίτερα ευπρόσδεκτη. Το αρχικό σχέδιο για 5 δισεκατομμύρια ευρώ ανά έτος για το δανεισμό των ΜΜΕ αυξήθηκε στα 7,5 δισεκατομμύρια ευρώ ανά έτος για την τετραετία 2008-2011.
<P>
Παράδειγμα της νέας χρηματοδότησης είναι τα 310 εκατομμύρια ευρώ που ενέκρινε πρόσφατα η ΕΤΕπ για επενδύσεις σε ΜΜΕ στην Ιρλανδία. " ΕΤΕπ κατέστησε σαφές ότι μπορούν να διατεθούν περισσότερα και σε πολύ ανταγωνιστικά επιτόκια στις ΜΜΕ της Ιρλανδίας και σε άλλες ΜΜΕ. Κατά τη γνώμη μου, η Ευρώπη έχει ανάγκη να σκεφτεί ένα σχέδιο του τύπου του σχεδίου Μάρσαλ, το οποίο λειτούργησε τόσο καλά μετά από το Β' Παγκόσμιο Πόλεμο.
<P>
Αν η ΕΤΕπ μπορεί να πειστεί να δανειστεί, ας πούμε, από την Κίνα, για να πραγματοποιήσει επενδύσεις στην Τράπεζα, μπορεί να χρησιμοποιήσει τους πόρους αυτούς για να δώσει ώθηση στην οικονομική ανάκαμψη και να την κάνει να πραγματοποιηθεί συντομότερα. Αυτός ο δανεισμός μπορεί να ξεπληρωθεί δεσμεύοντας στην κατεύθυνση αυτή μέρος των έκτακτων τελωνειακών δασμών που θα εισπράξει η ΕΕ από την ανανέωση του εξωτερικού εμπορίου και μέρος των νέων εισπράξεων ΦΠΑ. Αυτό θα έχει το επιπλέον πλεονέκτημα της άρσης της πίεσης από τα κράτη μέλη και την υποχρέωση καθενός εξ αυτών να παραμείνουν εντός του συμφώνου σταθερότητας και ανάπτυξης όσον αφορά τον επιπρόσθετο δανεισμό.
<P>
Το 2007, η εξωγενής επένδυση της ΕΕ στην Κίνα ήταν 7,16 δισεκατομμύρια ευρώ, ενώ η αντίστοιχη εξωγενής επένδυση της Κίνας στην ΕΕ ήταν μόλις 0,6 δισεκατομμύρια ευρώ. " αύξηση του εμπορίου θα αποτελεί πλεονέκτημα τόσο για την ΕΕ όσο και για την Κίνα. Γνωρίζω ότι πριν από τα Χριστούγεννα επισκέφτηκαν την Κίνα ο Πρόεδρος της Ευρωπαϊκής Επιτροπής, της Επιτροπής Οικονομικών και Νομισματικών Θεμάτων και της Ευρωπαϊκής Κεντρικής Τράπεζας. " πρόσφατη σύνοδος παρακολούθησης ΕΕ-Κίνας είναι μια ευπρόσδεκτη ελπιδοφόρα ένδειξη.
<P>
" σημερινή δυσχερής κατάσταση δημιουργήθηκε επειδή δεν δώσαμε την απαραίτητη προσοχή στα σωστά θέματα. Είναι επιτέλους καιρός να αρχίζουμε να ασχολούμαστε με την ανάκαμψη, κάνοντας, μεταξύ άλλων, την ΕΕ περισσότερο ανταγωνιστική, όπως προτείνει η συνθήκη της Λισαβόνας. Με ικανοποιούν ιδιαίτερα οι προτάσεις που γίνονται στο πλαίσιο της ενεργειακής κρίσης και του ελέγχου της κλιματικής αλλαγής και, ειδικότερα, ο ρόλος της ΕΤΕπ σε αυτά τα θέματα. Με ικανοποιεί επίσης που ανακοινώθηκε η πρόσφατη απόφαση του Δικαστηρίου σχετικά με τη διαδικασία συναπόφασης και που αναβαθμίστηκε ο ρόλος του Κοινοβουλίου όσον αφορά τις δύο προαναφερθείσες τράπεζες.
<P>
Στην έκθεσή μου πρότεινα - και εγκρίθηκε από την επιτροπή και είμαι βέβαιος ότι θα εγκριθεί και από το Κοινοβούλιο - να λογοδοτούν τακτικά η Ευρωπαϊκή Επιτροπή και οι δύο τράπεζες στην Επιτροπή Οικονομικών και Νομισματικών Θεμάτων, προκειμένου να εξηγήσουν το συντονισμό των ρόλων και την υλοποίηση των πολιτικών και των δύο τραπεζών. Θεωρώ ότι αυτή η εξέλιξη θα είναι πολύ χρήσιμη. Αυτό που χρειαζόμαστε είναι μεγαλύτερη διαφάνεια και υπευθυνότητα. Ακούσαμε τον Πρωθυπουργό, κύριο Brown, να μιλά για αυτό αναφορικά με την παγκόσμια χρηματοοικονομική κρίση. Το θέμα αυτό πρέπει να μας απασχολεί όσον αφορά την υποχρέωση λογοδοσίας προς το παρόν Σώμα των χρηματοπιστωτικών οργάνων της ΕΕ και όσων λαμβάνουν μερική χρηματοδότηση από τα χρηματοπιστωτικά όργανα.
<P>
Χαιρετίζω την γενική ώθηση του ρόλου των τραπεζών, ιδίως σε σχέση με τον έλεγχο της κλιματικής αλλαγής και την ενέργεια και ευελπιστώ το Σώμα να υποστηρίξει την προώθηση της έκθεσης που προτείνω.
<SPEAKER ID="356" NAME="Joaquín Almunia" LANGUAGE="ES">
Κύριε Πρόεδρε, απόψε, εκ μέρους της Ευρωπαϊκής Επιτροπής, θα ήθελα να καλωσορίσω τον Πρόεδρο της Ευρωπαϊκής Τράπεζας Επενδύσεων, κύριο Maystadt, και τον πρόεδρο της Ευρωπαϊκής Τράπεζας Ανακατασκευών και Ανάπτυξης, κύριο Mirow. Ενώπιον του παρόντος Σώματος, θα ήθελα να τους ευχαριστήσω και τους δύο, καθώς και τα θεσμικά όργανα των οποίων ηγούνται, για την εξαιρετικά θετική συνεργασία τους με την Ευρωπαϊκή Επιτροπή, ιδίως κατά την εξαιρετικά δυσμενή συγκυρία της αντιμετώπισης της οικονομικής κρίσης.
<P>
Κύριε Seppänen, σας ευχαριστώ πολύ για τα λόγια και για τις προσπάθειές σας ως εισηγητής σε ένα δύσκολο θέμα, το αποτέλεσμα όμως του οποίου είναι ευχάριστο, όπως είπατε και ο ίδιος· ειδικότερα, της συμφωνίας μετά από πρώτη ανάγνωση για την επίλυση των νομικών θεμάτων που προέκυψαν σχετικά με την εξωτερική εντολή της Ευρωπαϊκής Τράπεζας Επενδύσεων ή ΕΤΕπ.
<P>
Αυτή η εξωτερική εντολή μας δίνει τη δυνατότητα, μέσω των ενεργειών της ΕΤΕπ και σε συντονισμό με τις Ευρωπαϊκές πολιτικές, να αναλάβουμε πολύ αυστηρή και αποτελεσματική δράση σχετικά με τις πολιτικές σε τομείς ειδικού ενδιαφέροντος για την Ευρωπαϊκή Ένωση και για όλους τους ευρωπαϊκούς θεσμούς, συμπεριλαμβανομένου του Κοινοβουλίου.
<P>
" Ευρωπαϊκή Επιτροπή εκφράζει την ικανοποίησή της για το ότι, από εδώ και στο εξής, το Ευρωπαϊκό Κοινοβούλιο θα συμμετέχει άμεσα σε συζητήσεις σχετικά με την εν λόγω εξωτερική εντολή. Εντούτοις, πρέπει επίσης να ευχαριστήσουμε θερμά τόσο το Κοινοβούλιο όσο και το Συμβούλιο, για την ευελιξία που επέδειξαν στην επίτευξη συμφωνίας σχετικά γρήγορα, ώστε να αποφευχθεί η δημιουργία ή η διάδοση της αβεβαιότητας, πριν από το τέλος του έτους, όσον αφορά τη δυνατότητα εξακολούθησης της χρήσης των πόρων και των εργαλείων της εν λόγω εξωτερικής εντολής.
<P>
Από την πλευρά μας, η επόμενη Ευρωπαϊκή Επιτροπή πρόκειται, στις αρχές του 2010, να παρουσιάσει το αντίστοιχο νομικό κείμενο στο παρόν Κοινοβούλιο και στο Συμβούλιο. Ευελπιστούμε ότι για ακόμα μια φορά μετά από την πρώτη ανάγνωση θα μπορέσουμε να διασφαλίσουμε νομική σταθερότητα για μια εξωτερική αγορά η οποία, όπως προείπα, θα επιτρέψει την ανάπτυξη των ευρωπαϊκών πολιτικών κοινού συμφέροντος.
<P>
Θα ήθελα επίσης να συγχαρώ τον κύριο Mitchell και να τον ευχαριστήσω για την έκθεσή του. Είναι η πρώτη φορά που μια έκθεση δεν αναφέρθηκε μόνο στην Ευρωπαϊκή Τράπεζα Επενδύσεων αλλά και στην Ευρωπαϊκή Τράπεζα Ανακατασκευών και Ανάπτυξης, ή ΕΤΑΑ. Νιώθουμε ότι είναι σωστό να ασχολούμαστε με αυτούς τους δυο χρηματοπιστωτικούς οργανισμούς από κοινού, ιδιαίτερα στην τρέχουσα συγκυρία, κατά την οποία η αποτελεσματικότητα των δράσεών τους πρέπει να συμβάλλει στην ενίσχυση των πολιτικών μας για την οικονομική κρίση και κατά την οποία η συνεργασία μεταξύ αυτών των δύο θεσμικών οργάνων είναι εξαιρετικά σημαντική.
<P>
Ζητάμε και από τις δύο τράπεζες να καταβάλλουν τεράστια προσπάθεια. Στο σχέδιο ανάκαμψης, το οποίο εγκρίθηκε στα τέλη του περασμένου έτους, ζητήσαμε και από τα δύο όργανα να αυξήσουν σημαντικά τη δανειστική τους ικανότητα σε μια εποχή κατά την οποία και εκείνα δυσκολεύονται να λάβουν χρηματοδότηση από τις αγορές.
<P>
Ανταποκρίνονται σε αυτό το κάλεσμα για αύξηση της δραστηριότητάς τους ενεργώντας σε εκείνους τους τομείς στους οποίους δίνουμε προτεραιότητα, όπως είπε ο κύριος Mitchell, όπως είναι οι μικρές και οι μεσαίες επιχειρήσεις, ο τομέας του ενεργειακούς ελλείμματος, καθώς και άλλοι τομείς. Ειδικότερα, μας γεμίζει ικανοποίηση η συμφωνία που επιτεύχθηκε μεταξύ των δυο τραπεζών και της Παγκόσμιας Τράπεζας, σε μια κοινή πρωτοβουλία για ενίσχυση της αποδοτικότητάς τους όσον αφορά τη χρήση των δανειστικών οργάνων τους στις χώρες της κεντρικής και ανατολικής Ευρώπης, οι οποίες αντιμετωπίζουν πραγματικά σημαντικές δυσκολίες.
<P>
Ευελπιστούμε ότι, από τώρα μέχρι του χρόνου, τα θεμέλια και οι συζητήσεις της ομάδας εμπειρογνωμόνων που συστάθηκε από το Συμβούλιο και την Ευρωπαϊκή Επιτροπή, σε συνεννόηση με τον κύριο Maystadt, για το μέλλον της εξωτερικής εντολής της ΕΤΕπ, καθώς και για τη στρατηγική επανεξέταση της ΕΤΑΑ, η οποία επίσης θα σημειωθεί στις αρχές της επόμενης θητείας του παρόντος Κοινοβουλίου και της επόμενης σύστασης της Ευρωπαϊκής Επιτροπής, θα μας επιτρέψει, σε περίοδο μικρότερης φόρτισης από σήμερα, όσον αφορά την κατάσταση των οικονομικών, να εξακολουθήσουμε να χρησιμοποιούμε την τεχνογνωσία, τις δυνατότητες δανεισμού, τους ανθρώπινους πόρους και την εμπειρία τους, για να υποστηρίξουμε τις πολιτικές που κατά κοινή παραδοχή πρέπει να είναι εκείνες που θα δείξουν μελλοντικά το δρόμο στην Ευρωπαϊκή Ένωση την επόμενη δεκαετία.
<SPEAKER ID="357" NAME="Gabriele Stauner">
εισηγήτρια της γνωμοδότησης της Επιτροπής Ελέγχου του Προϋπολογισμού. - (DE) Κύριε Πρόεδρε, κυρίες και κύριοι, θα ήθελα να συνοψίσω τη γνωμοδότηση της Επιτροπής Ελέγχου του Προϋπολογισμού σχετικά με την ετήσια έκθεση της Ευρωπαϊκής Τράπεζας Επενδύσεων.
<P>
" Επιτροπή Ελέγχου του Προϋπολογισμού ζητά από την ΕΤΕπ να αναλάβει πιο ενεργό ρόλο και να εισάγει πιο ενεργό πολιτική για την καταπολέμηση της απάτης, δείχνοντας, μεταξύ άλλων, μηδενική ανοχή προς την απάτη, τη διαφθορά, το ξέπλυμα χρήματος και τη χρηματοδότηση της τρομοκρατίας. Ανεξάρτητα από τυχόν προσπάθειες που κατέβαλε η ΕΤΕπ κατά το παρελθόν, τις οποίες αξίζει να αναγνωρίσουμε, πρέπει πλέον να ακολουθήσει μια πολιτική η οποία να μην έχει απλώς καταγραφεί στο χαρτί, αλλά που να συμπεριλαμβάνει συγκεκριμένα μέτρα και κριτήρια διαφάνειας, με σκοπό τη δυνατότητα εξακρίβωσης προέλευσης. Ως εκ τούτου, οι εταιρείες που είχαν παρουσιάσει δείγματα διαφθοράς δεν πρέπει να επιτρέπεται να λαμβάνουν δάνεια και οι πληροφοριοδότες πρέπει να λαμβάνουν αποτελεσματική προστασία. " διερευνητική και προληπτική λειτουργία της ΕΤΕπ πρέπει να παίξει πιο σημαντικό ρόλο σε σχέση με το παρελθόν.
<P>
Ειδικότερα, λαμβάνοντας υπόψη την τρέχουσα πιστωτική και οικονομική κρίση, επιθυμούμε οι ίδιοι ελεγκτικοί κανονισμοί που ισχύουν για όλες τις άλλες εμπορικές τράπεζες να ισχύουν και για την ΕΤΕπ, επειδή χωρίς πραγματικό εποπτικό έλεγχο, η ΕΤΕπ δεν μπορεί να αποτελεί αξιόπιστο παίκτη στην πιστωτική αγορά. Έχουμε επίσης ανάγκη από ανεξάρτητες δομές παρακολούθησης, οι οποίες θα διασφαλίσουν την ποιότητα των αποτελεσμάτων της ΕΤΕπ και την τήρηση του δεοντολογικού κώδικα από αυτήν.
<P>
Αυτό που μας απασχολεί πάνω απ' όλα είναι να εκδίδει μελλοντικά το Κοινοβούλιο ξεχωριστή έκθεση σχετικά με το έργο της ΕΤΕπ. Κατά τη γνώμη μας, μια ανάλογη έκθεση θα είναι τόσο δυνατή όσο και κατάλληλη, επειδή τα κράτη μέλη είναι οι μοναδικοί μέτοχοι της ΕΤΕπ, πράγμα το οποίο σημαίνει ότι έχει άμεση σχέση, και επομένως άμεση ευθύνη προϋπολογισμού, με το Κοινοβούλιο. Σας ευχαριστώ πάρα πολύ.
<SPEAKER ID="358" NAME="Zsolt László Becsey">
εξ ονόματος της ομάδας PPE-DE. - (HU) Πρώτα-πρώτα, θα ήθελα να συγχαρώ τους δυο εισηγητές για την έκθεση και χαίρομαι επίσης που αυτή τη φορά μας τέθηκε αυτό το θέμα, τα προβλήματα που αφορούν τα δυο χρηματοπιστωτικά ιδρύματα· πράγματι, πιστεύω ότι στο μέλλον θα πρέπει να εξετάσουμε διεξοδικά αυτά τα δύο ιδρύματα.
<P>
Το πρώτο θέμα, για να μείνουμε μόνο στις λέξεις κλειδιά, αφορά την αλληλεπικάλυψη. Πρέπει ασφαλώς να καταλήξουμε σε κάποιου είδους μακροπρόθεσμο καταμερισμό εργασίας μεταξύ των δυο ιδρυμάτων, καθώς και να καταστήσουμε δυνατή τη στενότερη συνεργασία. Διαπίστωσα ότι ο εισηγητής ανέθεσε τα σημαντικά έργα στην Ευρωπαϊκή Τράπεζα Επενδύσεων, αφήνοντας τις δραστηριότητες που αφορούν τα μικρότερα έργα στην Ευρωπαϊκή Τράπεζα Ανακατασκευών και Ανάπτυξης. Όπως κι αν έχει το πράγμα, πιστεύω ότι είναι απαραίτητη η πλεονεκτική εξειδίκευση κάποιου είδους.
<P>
Χαίρομαι που το Ευρωπαϊκό Κοινοβούλιο μπορεί πλέον να εισέλθει στο άβατο και να λάβει μέρος στις συζητήσεις για τα είδη μελλοντικών προσανατολισμών που πρέπει να εγκριθούν σε αυτή την κατεύθυνση. Σε θέματα που αφορούν την εξωστρέφεια και την εσωστρέφεια είμαι προσεκτικός. Πριν από δώδεκα χρόνια στην Ουγγαρία θεωρούσαμε ότι μπορούσαμε να ξεχάσουμε μια για πάντα το ΔΝΤ, να όμως που σήμερα μας χτυπά την πόρτα και στρεφόμαστε σε αυτό για χορήγηση πίστωσης.
<P>
Πριν από μερικά χρόνια πιστεύαμε ότι η ΕΤΑΑ δεν θα έπαιζε σημαντικό ρόλο για τα κράτη μέλη τα οποία, για παράδειγμα, βρίσκονται εκτός ευρωζώνης, και ότι η ΕΤΑΑ πρέπει να κινηθεί προς ανατολάς· σήμερα όμως χαιρόμαστε για το ότι, μαζί με την Παγκόσμια Τράπεζα, αυτά τα δυο ιδρύματα κατέστησαν δυνατή τη δημιουργία ενός μεγάλου ταμείου για την κεντρική Ευρώπη.
<P>
Θα ήθελα να σας επισημάνω το ότι η ρευστότητα και η χρηματοδότηση των μικρών και των μεσαίων επιχειρήσεων είναι, κατά τη γνώμη μου - ως Πρόεδρος της σχετικής ομάδας εργασίας της πολιτικής μου ομάδας - άκρως απαραίτητα στοιχεία· επομένως, ζητώ οι επιλογές που αποφασίστηκαν πρόσφατα να τεθούν σε ισχύ όσο το δυνατόν συντομότερα, έτσι ώστε μαζί με τις εμπορικές τράπεζες να καταφέρουμε να παράσχουμε αποτελεσματικά τη δυνατότητα ρευστότητας, κυρίως στις μικρές και μεσαίες επιχειρήσεις της κεντρικής Ευρώπης.
<SPEAKER ID="359" NAME="Udo Bullmann" LANGUAGE="DE">
Κύριε Πρόεδρε, κυρίες και κύριοι, συζητούμε την τρέχουσα οικονομική κρίση στο πλαίσιο ενός προβλήματος ανισορροπίας, έχοντας από τη μια αρρύθμιστη αγορά και από την άλλη την έλλειψη ενδιαφέροντος από την κοινή γνώμη. Δεν καταφέραμε πάντοτε να αφυπνίσουμε το ενδιαφέρον του κοινού όσον αφορά τις χρηματοοικονομικές αγορές και τις διαδικασίες της πραγματικής οικονομίας. Γι' αυτό είναι τόσο σημαντικό σήμερα, που συζητάμε για τις τράπεζες δημοσίων επενδύσεων, οι οποίες βρίσκονται ακριβώς σε αυτό το σταυροδρόμι, επιτρέπουν τη λειτουργία της αγοράς και έχουν λάβει εντολή από τους πολίτες να εκπροσωπήσουν τα μελλοντικά συμφέροντά μας. Ως εκ τούτου, η πρόβλεψή μου για τους προέδρους των εν λόγω τραπεζών, τους οποίους έχουμε σήμερα μαζί μας, είναι ότι θα τους χρειαστούμε ακόμα περισσότερο στο μέλλον απ' ό,τι τους χρειαζόμαστε τώρα και κατά το παρελθόν.
<P>
" έκθεση του κυρίου Mitchell δίνει έμφαση σε δυο τομείς. Μας παρακινεί να βρούμε έναν καλό καταμερισμό εργασίας, μια βέλτιστη θέση για να δώσουμε έμφαση στα δυνατά μας σημεία. Προτείνει επίσης να αφήσουμε τις δυο τράπεζες να επικεντρωθούν στα θέματα που θα μας απασχολήσουν μελλοντικά. Πρόκειται για την κλιματική αλλαγή, την ανησυχία ότι θα μας απειλήσει η μαζική ανεργία και η ύφεση, αν δεν λάβουμε μέτρα αντιμετώπισης, και η επίκληση, ιδίως των μικρών και των μεσαίων επιχειρήσεων, για υποστήριξη από το δημόσιο, ώστε να μπορέσουμε να προοδεύσουμε, να δημιουργήσουμε λίγο ζωτικό χώρο και να αποκτήσουμε άποψη για την κατάσταση. Επομένως, θα ήθελα να ευχαριστήσω τον κύριο Mitchell για την αξιόλογη δουλειά του. " έκθεση που συνέταξε είναι θετική. Το Ευρωπαϊκό Κοινοβούλιο πάλεψε για να διατηρήσει το ρόλο του και θα τον υπερασπιστεί μελλοντικά με ακόμα μεγαλύτερο σθένος. Αυτό το μήνυμα θέλει να δώσει η ομάδα μου.
<P>
Ένα ακόμα σχόλιο για την κυρία Stauner, η οποία αναφέρθηκε μόλις στους κανονισμούς εποπτείας. Ασφαλώς, οι δημόσιες τράπεζες πρέπει να υπόκεινται σε εποπτικούς κανονισμούς και σε κατάλληλους ελέγχους. Εντούτοις, δεν είναι δυνατό να τους επιβάλλονται οι ίδιοι εποπτικοί κανονισμοί με τις κανονικές τράπεζες, διαφορετικά δεν θα είναι σε θέση να αναλάβουν τους κινδύνους που πολλές φορές θέλουμε να αναλάβουν. Γι' αυτό, είμαι υπέρ των ελέγχων, αλλά διαφορετικού είδους.
<SPEAKER ID="360" NAME="Wolf Klinz">
εξ ονόματος της ομάδας ALDE. - (DE) Κύριε Πρόεδρε, κυρίες και κύριοι, η Ευρωπαϊκή Τράπεζα Επενδύσεων και η Ευρωπαϊκή Τράπεζα Ανακατασκευών και Ανάπτυξης είχαν υποπέσει στην αφάνεια για πολύ καιρό. Πρόσφατα, μεγάλο μέρος του κοινού δεν ήξερε καν ότι υπήρχαν. Ευελπιστώ ότι σε καιρούς χρηματοπιστωτικής και οικονομικής κρίσης η κατάσταση αυτή θα αλλάξει, επειδή τα εν λόγω ευρωπαϊκά θεσμικά όργανα είναι σημαντικότερα παρά ποτέ.
<P>
Δεδομένων των μεγάλων χρηματικών ποσών που διαχειρίζονται και οι δύο τράπεζες και χορηγούν υπό τη μορφή δανείων, είναι εξαιρετικά σημαντικό να λειτουργούν σύμφωνα με διαφανή κριτήρια και αρχές. Το ότι οι εν λόγω τράπεζες είναι δημόσια θεσμικά όργανα δεν αποτελεί σε αυτή την περίπτωση εγγύηση από μόνο του. Υπάρχουν δημόσιες τράπεζες, για παράδειγμα στη Γερμανία, οι οποίες παραβίασαν αυτές τις αρχές και αντιμετώπισαν δυσκολίες, ακριβώς όπως και πολλές ιδιωτικές τράπεζες. Ευελπιστώ ότι και τα δύο όργανα, η ΕΤΕπ και η ΕΤΑΑ, θα καθορίσουν τις προτεραιότητές τους βάσει πολύ διαφανών στοιχείων και ότι οι εν λόγω προτεραιότητες στο μέλλον, όταν πλέον θα μπορούμε να δούμε αυτή την περίοδο από κάποια απόσταση, θα μας φαίνονται ορθές και ρεαλιστικές.
<P>
Αυτό που έχει σημασία είναι, και μπορώ να πω ότι υποστηρίζω τις τράπεζες από αυτή την άποψη, να εξακολουθήσουν να εστιάζουν στις μεσαίες επιχειρήσεις, οι οποίες αποτελούν τη ραχοκοκαλιά της ευρωπαϊκής οικονομίας, και να εστιάζουν σε έργα τα οποία εκπληρώνουν ξεκάθαρα το κριτήριο της αειφορίας. Οι τράπεζες έχουν πολύ καλό δείκτη πιστοληπτικής ικανότητας, καλύτερο από τρία Α. Αυτό τους επιτρέπει να λαμβάνουν και να παρέχουν χρηματοδότηση με σχετικά ευνοϊκούς όρους. Πρέπει να βεβαιωθούμε ότι δεν τις πιέζουμε υπερβολικά και, ιδίως σε εποχές κρίσης, ότι δεν προσπαθούμε να τις χρησιμοποιήσουμε ως πηγή κεφαλαίου σε τομείς όπου οι άλλες πηγές κεφαλαίου ίσως να κοντεύουν ήδη να εξαντληθούν.
<P>
Χαίρομαι που τα μέλη του Ευρωπαϊκού Κοινοβουλίου θα συμμετέχουν στον καθορισμό των προτεραιοτήτων από του χρόνου και μετά. Πιστεύω ότι το γεγονός ότι οι τράπεζες είναι υποχρεωμένες να λογοδοτούν στο Κοινοβούλιο σε μεγαλύτερο βαθμό απ' ό,τι στο παρελθόν θα αποτελεί τη βάση για ορθή και εποικοδομητική συνεργασία.
<P>
Και κάτι τελευταίο: Θα ήθελα να ενθαρρύνω και τις δυο τράπεζες να εντείνουν τις προσπάθειές τους και να βεβαιωθούν ότι οι προσπάθειές τους δεν αλληλεπικαλύπτονται. Αντίθετα, η δουλειά τους πρέπει να αλληλοσυμπληρώνεται και να συνεργάζονται για την επίτευξη ενός ενιαίου στόχου.
<P>
Θεωρώ επίσης σημαντικό να εξακολουθήσει η ΕΤΑΑ να παίζει το ρόλο της στις χώρες σε μεταβατικό στάδιο, επειδή δεν πρέπει να τις εγκαταλείπουμε, ειδικά σε περιόδους κρίσης.
<SPEAKER ID="361" NAME="Sepp Kusstatscher">
εξ ονόματος της ομάδας Verts/ALE Group. - (DE) Κύριε Πρόεδρε, κυρίες και κύριοι, πρώτα-πρώτα θα ήθελα να ευχαριστήσω τους υπεύθυνους για τις δυο εκθέσεις, τις οποίες υποστηρίζουμε στην ομάδα των Πρασίνων/ Ευρωπαϊκό Ελεύθερο Συνασπισμό. Υποστηρίζουμε την επέκταση των δραστηριοτήτων της Ευρωπαϊκής Τράπεζας Επενδύσεων στις αναπτυσσόμενες χώρες. Υποστηρίζουμε εδώ και πολύ καιρό ότι η χρηματοδότηση έργων από την ΕΤΕπ πρέπει να ακολουθεί κοινωνικά και περιβαλλοντικά πρότυπα και να υποστηρίζει τα ανθρώπινα δικαιώματα. Αυτό θα συμβεί τώρα στην πράξη, επειδή η Κοινότητα παρέχει εγγυήσεις για τα έργα της ΕΤΕπ. Θα ήθελα να ευχαριστήσω την Επιτροπή Προϋπολογισμών, η οποία ανέλαβε αυτό το θέμα και το διεκπεραίωσε επιτυχώς σε συνεργασία με το Συμβούλιο.
<P>
" ΕΤΕπ είναι ένα πολύ σημαντικό εργαλείο για την ΕΕ, επιτρέποντας τον έλεγχο της κοινωνικής, περιβαλλοντικής και οικονομικής ανάπτυξης των κρατών μελών. Επομένως, θεωρώ ότι πρέπει να γίνονται εντατικότεροι έλεγχοι σε σχέση με το παρελθόν σε όλα τα έργα που υποστηρίζει η ΕΤΕπ, προκειμένου να καθοριστεί αν μπορούν πράγματι να παρασχεθούν εγγυήσεις για την κοινωνικό-περιβαλλοντική αειφορία και αποδοτικότητα. Αυτό έχει ιδιαίτερη σημασία στο πλαίσιο της τρέχουσας τραπεζικής και οικονομικής κρίσης.
<P>
Για παράδειγμα, θα ήταν μεγάλο λάθος της ΕΤΕπ να υποστηρίζει έργα μεγάλης κλίμακας, όπως η γέφυρα των στενών της Μεσίνα ή η σήραγγα του Μπρένερ για τη διέλευση επιβατηγών αμαξοστοιχιών υψηλής ταχύτητας. Τα εν λόγω έργα έχουν τεράστιες μηχανολογικές απαιτήσεις και είναι υψηλής έντασης κεφαλαίου. " υποστήριξη του εκσυγχρονισμού και της επέκτασης των υπαρχουσών υποδομών έχει πολύ περισσότερα οφέλη όσον αφορά την αγορά εργασίας και τις επιπτώσεις στο περιβάλλον.
<P>
" ποσοτική ανάπτυξη προέρχεται από την ξεπερασμένη φιλοσοφία "πιο γρήγορα, πιο ψηλά, πιο μακριά". Έχουμε ανάγκη από μια αειφόρο κοινωνικό-περιβαλλοντική πολιτική τόσο για τους πολίτες όσο και για το περιβάλλον μας. Σας ευχαριστώ.
<SPEAKER ID="362" NAME="Kωvσταντίνος Δρούτσας">
εξ ονόματος της ομάδας GUE/NGL. - Κύριε Πρόεδρε, η έκθεση επικροτεί τη δραστηριότητα των δύο Τραπεζών, χωρίς να αναφέρει όμως τη δική τους ευθύνη και συμβολή στην καπιταλιστική κρίση. " ΕΤΕπ αναλαμβάνει να παίξει πρωταγωνιστικό ρόλο στην χρηματοδότηση τραπεζών και επιχειρήσεων, με στόχο τη στήριξη των κερδών του κεφαλαίου.
<P>
Τα μέτρα ανάκαμψης της Ευρωπαϊκής Ένωσης συνοδεύονται από υποχρεωτικά μέτρα δημοσιονομικής πειθαρχίας. Κοινή συνισταμένη της Ευρωπαϊκής Ένωσης είναι η αντιλαϊκή πολιτική της στρατηγικής της Λισαβόνας, του Συμφώνου Σταθερότητας, της Συνθήκης του Μάαστριχτ, που στόχο έχουν να φορτώσουν τα βάρη της κρίσης στις πλάτες των εργαζομένων με τη μείωση των μισθών, τη γενίκευση ελαστικών εργασιακών σχέσεων, το μοίρασμα της ανεργίας και νέες αντιασφαλιστικές ανατροπές.
<P>
Χαρακτηριστικό παράδειγμα αποτελεί η χώρα μου: δύο φορές σε πέντε χρόνια υπό επιτήρηση. " Επιτροπή απαιτεί μόνιμα και διαρκούς χαρακτήρα μέτρα. Πρόσθετα μέτρα μείωσης των κοινωνικών δαπανών, ιδιαίτερα στη δημόσια υγεία και περίθαλψη, ενώ την ίδια στιγμή ο ιδιωτικός τομέας στον τομέα αυτόν πλουτίζει. Ταυτόχρονα απαιτεί αυξήσεις των φόρων στα προϊόντα λαϊκής κατανάλωσης και αύξηση των συντελεστών του ΦΠΑ.
<P>
Ο μόνος δρόμος που εξυπηρετεί τα λαϊκά συμφέροντα είναι ο δρόμος της απόρριψης των μέτρων που επιβάλλει το κεφάλαιο και στα οποία συμφωνούν ουσιαστικά όλες οι δυνάμεις που στηρίζουν το Μάαστριχτ και την Ευρωπαϊκή Ένωση· η συγκρότηση κοινωνικοπολιτικής συμμαχίας για τη λαϊκή οικονομία και τη λαϊκή εξουσία.
<SPEAKER ID="363" NAME="John Whittaker">
εξ ονόματος της ομάδας IND/DEM. - Κύριε Πρόεδρε, αυτό που με ανησυχεί πάνω απ' όλα είναι η πρόταση ότι η Ευρωπαϊκή Τράπεζα Επενδύσεων (ΕΤΕπ) έχει πολύ σημαντικό ρόλο στην αντιμετώπιση της οικονομικής κρίσης - ότι μπορεί κατά κάποιο τρόπο να ενεργεί ως το πανευρωπαϊκό όργανο που θα παράσχει ερεθίσματα σε τομείς όπου τα κράτη μέλη εμφανώς απέτυχαν να συντονίσουν τα δικά τους ερεθίσματα.
<P>
Ελλοχεύει ο κίνδυνος να υποβαθμιστεί η ζηλευτά υψηλή πιστοληπτική της ικανότητα (όπως εξάλλου συνέβη με κάποιες από τις κυβερνήσεις μας), αν, όπως προτάθηκε, επεκτείνει υπερβολικά τις δραστηριότητές της στην υποστήριξη εμπορικών τραπεζών και κυβερνήσεων.
<P>
" ΕΤΕπ έχει δυνατότητα μόχλευσης περίπου 35 φορές, και οι μέτοχοί της είναι οι κυβερνήσεις των κρατών μελών. Σε περίπτωση που καταρρεύσει, όπως κάποιες από τις εμπορικές μας τράπεζες, τα πράγματα θα είναι πολύ σοβαρά. " έκθεση ενθαρρύνει την ΕΤΕπ και την Ευρωπαϊκή Επιτροπή να αυξήσει το δανεισμό κάνοντας πειράματα με νέα καινοτόμα χρηματοπιστωτικά όργανα. Πιστεύω ότι του κόσμου του φτάνουν όσα έξυπνα οικονομικά κόλπα έχει δει ως τώρα.
<SPEAKER ID="364" NAME="Laima Liucija Andrikien" AFFILIATION="PPE-DE">
Κύριε Πρόεδρε, πρώτα-πρώτα θα ήθελα να ευχαριστήσω από καρδιάς το Φιλανδό συνάδελφό μας, τον κύριο Esko Seppänen για τις προσπάθειές του, οι οποίες συνέβαλαν στην επίτευξη συμβιβασμού με την Ευρωπαϊκή Επιτροπή και με το Συμβούλιο σχετικά με τα δάνεια της ΕΤΕπ και τις κοινοτικές εγγυήσεις.
<P>
Όπως γνωρίζουμε όλοι, μετά από τη νίκη του Ευρωπαϊκού Κοινοβουλίου σε υπόθεση ενώπιον του Ευρωπαϊκού Δικαστηρίου, η αντίστοιχη απόφαση του Συμβουλίου ακυρώθηκε, παραμένοντας όμως σε ισχύ για ένα έτος μέχρι την έγκριση νέας απόφασης. " Ευρωπαϊκή Επιτροπή πρότεινε τη διαδικασία συναπόφασης και αύριο πρόκειται να ψηφίσουμε επί του συμβιβασμού που συμφωνήθηκε κατά τον τριμερή διάλογο και να κλείσουμε την εν λόγω διαδικασία συναπόφασης.
<P>
Είναι σημαντικό να θυμόμαστε ότι η ΕΤΕπ αρχικά συστάθηκε για να χρηματοδοτεί δραστηριότητες εντός της ΕΕ. Έτσι, η κοινοτική εγγύηση στην ΕΤΕπ από ζημιές και οι δανειακές εγγυήσεις αποτελούν τη βάση για τις δραστηριότητές της εκτός ΕΕ. " πρόταση που συζητάμε σήμερα καλύπτει περίπου το 10-15% των δραστηριοτήτων της ΕΤΕπ, δηλ. τις δραστηριότητες της τράπεζας εκτός ΕΕ στις χώρες υπό καθεστώς προένταξης, στις χώρες της Μεσογείου, της Λατινικής Αμερικής και της Νοτίου Αφρικής. Οι εν λόγω δραστηριότητες της ΕΤΕπ είναι εξαιρετικά σχετικές σε χώρες με μεσαίο εισοδηματικό επίπεδο και υποδομές, καθώς και οικονομικούς και εμπορικούς τομείς. Οι δραστηριότητες αυτές της ΕΤΕπ είναι υψίστης σημασίας σε ένα περιβάλλον παγκόσμιας οικονομικής κρίσης και ύφεσης.
<P>
Χαίρομαι που κατορθώσαμε να επιτύχουμε συμβιβασμό σε όλα τα σημαντικά θέματα, όπως είναι η προθεσμία για την υποβολή νέας πρότασης για απόφαση, η οποία είναι τώρα η 30η Απριλίου 2010, καθώς και στην ρήτρα λήξης ισχύος, η οποία είναι 18 μήνες από τη λήξη της προθεσμίας, δηλαδή στις 31 Οκτωβρίου 2011.
<P>
Το Ευρωπαϊκό Κοινοβούλιο τροποποίησε την πρόταση της Ευρωπαϊκής Επιτροπής, επισημαίνοντας τη σπουδαιότητα του σεβασμού για τα ανθρώπινα δικαιώματα, για τις πολιτικές ανάπτυξης, την ενεργειακή διαφοροποίηση, την απαίτηση εγγράφων στρατηγικής σημασίας, τη μεγαλύτερη διαφάνεια των πολιτικών και των δραστηριοτήτων της ΕΤΕπ.
<P>
Τα αποτελέσματα είναι θετικά και ελπίζω ότι αύριο ο συμβιβασμός θα εγκριθεί από την απαραίτητη πλειοψηφία. Υπολογίζω στην υποστήριξη όλων των πολιτικών ομάδων του παρόντος σώματος.
<SPEAKER ID="365" NAME="Paulo Casaca" AFFILIATION="PSE">
(PT) Κύριε Πρόεδρε, κι εγώ, όπως και οι συνάδελφοί μου, επικροτώ την εξαιρετική δουλειά που έκανε ο εισηγητής της Επιτροπής Προϋπολογισμών, καθώς και τον τρόπο με τον οποίο κατάφερε να υπερασπιστεί τα δικαιώματα και τα προνόμια του Ευρωπαϊκού Κοινοβουλίου.
<P>
Σύμφωνα με την απόφαση του Δικαστηρίου της 6ης Νοεμβρίου 2008, το Ευρωπαϊκό Κοινοβούλιο έχει πλήρεις εξουσίες συναπόφασης σε αυτό τον τομέα. Επιπλέον, η Ευρωπαϊκή Τράπεζα Επενδύσεων έχει ξεκάθαρη αρμοδιότητα να υποστηρίζει την αειφόρο οικονομική και κοινωνική ανάπτυξη, την ενσωμάτωση των αναπτυσσόμενων χωρών στην παγκόσμια οικονομία, την εκστρατεία εναντίον της φτώχειας και τη συμμόρφωση αυτών των χωρών προς το κράτος δικαίου, τα ανθρώπινα και τα θεμελιώδη δικαιώματα.
<P>
Θα επαγρυπνούμε για να βεβαιωθούμε ότι οι στόχοι της ΕΤΕπ ακολουθούν αυτούς τους στόχους.
<SPEAKER ID="366" NAME="Margarita Starkevičiūt" AFFILIATION="ALDE">
(LT) " Ευρωπαϊκή Τράπεζα Επενδύσεων είναι η μεγαλύτερη τράπεζα του κόσμου και είναι σαφές ότι έχει να διαδραματίσει σπουδαίο ρόλο στην ανάπτυξη της οικονομίας στην εσωτερική αγορά της Ευρωπαϊκής Ένωσης και όχι μόνο. Σήμερα πολλές προτάσεις προωθούνται για την επέκταση των λειτουργιών της Ευρωπαϊκής Τράπεζας Επενδύσεων. Είμαι μέλος της Επιτροπής Οικονομικών και Νομισματικών Θεμάτων, αλλά δεν μπορώ ούτε καν να θυμηθώ πολλές από αυτές τις προτάσεις. Φαίνεται ότι σήμερα όλοι γνωρίζουν τι πρέπει να κάνει η Ευρωπαϊκή Τράπεζα Επενδύσεων. Υπάρχουν επίσης πολλές προτάσεις για να αξιολογηθούν ξανά οι δραστηριότητες της τράπεζας εκτός Ευρωπαϊκής Ένωσης. Το έγγραφο που συνέταξε ο εισηγητής έχει ειδικό σκοπό να παρατείνει την αξία των εγγυήσεων της Κοινότητας για την κάλυψη των ζημιών από το δανεισμό της Ευρωπαϊκής Τράπεζας Επενδύσεων έξω από την Ευρωπαϊκή Ένωση.
<P>
" ποικιλία των προτάσεων δείχνει καθαρά ότι έχουμε ανάγκη από εκτενέστερη συζήτηση σχετικά με τις δραστηριότητες της Ευρωπαϊκής Τράπεζας Επενδύσεων και σχετικά με την κατεύθυνση προς την οποία πρέπει να αναπτυχθούν οι εν λόγω δραστηριότητες. Ελπίζω η Ευρωπαϊκή Επιτροπή να βρει το χρόνο να εξετάσει προσεκτικότερα αυτό το πρόβλημα στο ευρύτερο πλαίσιο του σχεδίου της οικονομικής ανάκαμψης της Ευρώπης. Όσο για τις εγγυήσεις που παρέχει η Ευρωπαϊκή Τράπεζα Επενδύσεων, θεσπίστηκαν πολλοί επιπλέον όροι για να ληφθούν υπόψη τα ανθρώπινα δικαιώματα και οι πτυχές της ίσης ανάπτυξης. " πρωτοβουλία αυτή είναι ευπρόσδεκτη, αλλά στην εξωτερική της πολιτική η Ευρωπαϊκή Ένωση πρέπει να επιδιώξει να κάνει άλλες τράπεζες, οι οποίες λειτουργούν σε τρίτες χώρες, να εφαρμόσουν ή να υλοποιήσουν τις δραστηριότητές τους επίσης βάσει αυτών των αξιών. Μόνο τότε θα υπάρξει πραγματικός ανταγωνισμός εκτός της Ευρωπαϊκής Ένωσης και η Ευρωπαϊκή Τράπεζα Επενδύσεων δεν θα κινδυνεύει να υποστεί πολλές ζημίες.
<SPEAKER ID="367" NAME="Jean-Pierre Audy" AFFILIATION="PPE-DE">
(FR) Κύριε Πρόεδρε, κύριε Επίτροπε, κύριε Maystadt, η πρώτη ερώτησή μου αφορά την έκθεση της Ευρωπαϊκής Τράπεζας Επενδύσεων. Αναρωτιέμαι: ο κανονισμός και η αποστολή παρακολούθησης που ζήτησε το Κοινοβούλιο καταρτίστηκαν; Επιπλέον, κύριε Επίτροπε, δεν μπορώ να καταλάβω για ποιο λόγο δεν πήρατε την πρωτοβουλία που σας εναπόκειται, δυνάμει του άρθρου 105, να παραπέμψετε το θέμα στο Συμβούλιο, ώστε η εν λόγω αποστολή να μπορέσει να αναληφθεί από την Ευρωπαϊκή Κεντρική Τράπεζα. Οι απαντήσεις σας προς εμένα ήταν πολύ αμφίλογες, πράγμα που με στενοχωρεί.
<P>
Πρέπει επίσης να αναφερθώ στο θέμα των εγγυήσεων: Δεν καταλαβαίνω το λόγο για τον οποίο να μην παρέχονται αποζημιώσεις για τις εγγυήσεις που παρέχονται με αυτό τον τρόπο. Από συνολική προβλεπόμενη εγγύηση περίπου 30 δισεκατομμυρίων ευρώ, θα αντιστοιχούσε σε απώλεια πόρων από 30 ως 100 εκατομμύρια ευρώ για τον προϋπολογισμό της Ένωσης. Ούτε και καταλαβαίνω, κύριε Πρόεδρε, για ποιο λόγο δεν έχει ζητηθεί η γνώμη της Επιτροπής Ελέγχου του Προϋπολογισμού, στην αρμοδιότητα της οποίας εμπίπτουν τα θέματα που αφορούν την Ευρωπαϊκή Τράπεζα Επενδύσεων, σχετικά με αυτό το θέμα των εγγυήσεων που εκχωρούνται στην Τράπεζα.
<SPEAKER ID="368" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η Ευρωπαϊκή Τράπεζα Επενδύσεων και η Ευρωπαϊκή Τράπεζα Ανακατασκευών και Ανάπτυξης είναι δύο εξαιρετικά ισχυρά θεσμικά όργανα που μπορούν να βοηθήσουν την περιφερειακή ανάπτυξη, τόσο στην Ευρωπαϊκή Ένωση όσο και σε τρίτες χώρες. Αυτό είναι ιδιαίτερα εμφανές σήμερα, με την οικονομική κρίση και τους προκύπτοντες περιορισμούς στην πρόσβαση σε επενδυτικά δάνεια.
<P>
Όταν οι περισσότερες τράπεζες μείωναν τα δάνεια προς τις γειτονικές χώρες της ΕΕ, και οι δύο από τις προαναφερθείσες τράπεζες προώθησαν με σθένος επενδύσεις στις μεταφορές ή στο περιβάλλον.
<P>
Ταυτόχρονα, η Ευρωπαϊκή Τράπεζα Επενδύσεων αποτελεί σημαντική πηγή δανείων και εγγυήσεων δανείων για τον τομέα των ευρωπαϊκών μικρών και μεσαίων επιχειρήσεων. Υπό τη σημερινή δύσκολη συγκυρία, αυτό αποτελεί πολύτιμη υποστήριξη για τους επαγγελματίες. Αυτό που είναι επίσης σημαντικό είναι στις έξι προτεραιότητες που έθεσε η Ευρωπαϊκή Τράπεζα Επενδύσεων να συμπεριλαμβάνεται ο αειφόρος και ασφαλής ενεργειακός ανταγωνισμός για την Ευρωπαϊκή Ένωση.
<SPEAKER ID="369" NAME="Thomas Mirow">
EBRD. - Κύριε Πρόεδρε, σας ευχαριστώ πολύ για αυτή την έκθεση και για την ευκαιρία να συνεχίσουμε τη συζήτηση με την επιτροπή που ξεκίνησε το Νοέμβριο. " συζήτηση είναι καίρια και ευπρόσδεκτη για τρεις ειδικά λόγους.
<P>
Πρώτον, η τραπεζική και οικονομική κρίση καθιστά σχετικότερη παρά ποτέ οποιαδήποτε ενθάρρυνση ευρύτερης Συνεργασίας μεταξύ της ΕΤΑΑ και της ΕΤΕπ. Ωστόσο, η κρίση σημαίνει ότι η συνεργασία μεταξύ των δημόσιων διεθνών χρηματοπιστωτικών οργανισμών δεν αποτελεί πλέον φιλοδοξία πολιτικής, αλλά ανάγκη ζωτικής σημασίας.
<P>
Όντας αντιμέτωποι με τη δραματική μείωση των ιδιωτικών πιστωτικών ροών, συνήλθαμε τον περασμένο μήνα με την ομάδα της Παγκόσμιας Τράπεζας για να εισάγουμε το κοινό πρόγραμμα δράσης του Διεθνούς Πιστωτικού Ιδρύματος, υπέρ των τραπεζικών συστημάτων και του δανεισμού στην πραγματική οικονομία στην κεντρική και ανατολική Ευρώπη.
<P>
Πρόκειται για ένα πακέτο 24,5 δισεκατομμυρίων ευρώ για το 2009 και 2010, από το οποίο τα 6 δισεκατομμύρια ευρώ θα συνεισφέρει η ΕΤΑΑ. Το πρόγραμμα δράσης αναγνωρίζει ότι μια αποτελεσματική αντίδραση στην κρίση στις ολοκληρωμένες χρηματοπιστωτικές αγορές της Ευρώπης απαιτεί γρήγορες και συντονισμένες δράσεις από όλους τους φορείς: τις μητρικές τράπεζες, οι οποίες κατέχουν μεγάλο μέρος των χρηματοπιστωτικών τομέων της περιοχής· σημαντικές τοπικές τράπεζες· τις αρχές των χωρών προέλευσης και υποδοχής των διασυνοριακών τραπεζικών ομίλων· τα ευρωπαϊκά και τα διεθνή τραπεζικά ιδρύματα. Συνεργαζόμαστε με αυτό το ευρύ φάσμα φορέων, προκειμένου να υλοποιήσουμε το πρόγραμμα και αναπτύσσουμε τους μηχανισμούς συντονισμού και συνεργασίας που χρειάζονται γι' αυτό.
<P>
Και διαπιστώνουμε - όπως το διαπιστώσαμε τον περασμένο Αύγουστο, όταν ήλθαμε αντιμέτωποι με την τραπεζική κρίση στη Γεωργία, λόγω της πολεμικής σύγκρουσης - ότι καλύτερα απ' όλες λειτουργεί αυτού του είδους η συνεργασία των διεθνών πιστωτικών ιδρυμάτων, την οποία γεννά η ανάγκη.
<P>
Δεύτερον, υπό την αιγίδα της Ευρωπαϊκής Ένωσης, οι νέες δομές συνεργασίας μεταξύ ΕΤΑΑ και ΕΤΕπ μας παρέχουν νέες ευκαιρίες για συνεργασία.
<P>
Αναφέρομαι συγκεκριμένα στο επενδυτικό πλαίσιο των Δυτικών Βαλκανίων, το οποίο ξεκινά τώρα, καθώς και την Ανατολική Συνεργασία, την οποία ανακοίνωσε πρόσφατα το Ευρωπαϊκό Συμβούλιο, η οποία θα βασιστεί στην καλή συνεργασία που έχει ήδη θεσπιστεί μέσω του μνημονίου κατανόησης και του ταμείου επενδύσεων γειτονίας.
<P>
Οι πρωτοβουλίες αυτές, διευκολυνόμενες από την παροχή χρηματοδότησης από την ΕΚ, μας κάνουν να συνεργαζόμαστε σε ειδικά έργα και προγράμματα, τα οποία συνδυάζουν τα δυνατά σημεία κάθε θεσμικού οργάνου και αποτελούν ένα πρώτης τάξης χωνευτήρι όπου διαμορφώνεται η πορεία της κοινής μας δουλειάς.
<P>
Πιστεύω ότι σε αυτό το πλαίσιο μπορούμε να βρούμε καταμερισμούς εργασίας, εφαρμογές κοινής εξειδικευμένης γνώσης και τους απαραίτητους μηχανισμούς συνεργασίας, συμπεριλαμβανομένων των κοινών προτύπων, τα οποία επικαλεστήκατε.
<P>
Τρίτον, θεωρώ ότι οι απόψεις του Ευρωπαϊκού Κοινοβουλίου αποτελούν θετική συνεισφορά στα αρχικά στάδια της τέταρτης επανεξέτασης της χρηματοοικονομικής βάσης της ΕΤΑΑ, η οποία θα καταλήξει στην ετήσια συνδιάσκεψή μας στο Ζάγκρεμπ το Μάιο του 2010.
<P>
" ΕΤΑΑ έχει κρατήσει προληπτική στάση στην αντίδραση στην κρίση: υποστηρίζοντας τους πελάτες μας στις χώρες όπου δραστηριοποιούμεθα, επεκτείνουμε τα όργανά μας και έχουμε ως στόχο να πραγματοποιήσουμε επενδύσεις ύψους 7 δισεκατομμυρίων ευρώ το 2009 - σημειώνοντας αύξηση τουλάχιστον 20%.
<P>
Ταυτόχρονα, πρέπει να αναγνωρίσουμε ότι αυξάνεται και η έκθεσή μας σε κίνδυνο. Δεν είμαστε ακόμη σε θέση να δούμε καθαρά όλες τις επιπτώσεις της τρέχουσας κατάστασης επί του χαρτοφυλακίου μας και επί της πορείας των επιχειρηματικών μας δραστηριοτήτων. Ωστόσο, η σπουδαιότητα της συνεργασίας μας με την ΕΤΕπ και με την Ευρωπαϊκή Ένωση για την τήρηση των δεσμεύσεών μας, τόσο έναντι των μετόχων μας όσο και έναντι των χωρών όπου δραστηριοποιούμεθα είναι σαφέστερη παρά ποτέ.
<SPEAKER ID="371" NAME="Philippe Maystadt" LANGUAGE="FR">
Κύριε Πρόεδρε, κυρίες και κύριοι, επιτρέψτε μου πρώτα-πρώτα να σας ευχαριστήσω που για ακόμα μια φορά μας δίνετε την ευκαιρία να συνεχίσουμε τον εποικοδομητικό διάλογο που έχει θεσπιστεί ανάμεσα στην Ευρωπαϊκή Τράπεζα Επενδύσεων και το Κοινοβούλιο εδώ και μερικά χρόνια.
<P>
Είμαι εξαιρετικά χαρούμενος που μου δίνεται η δυνατότητα να σχολιάσω τις δυο εκθέσεις που μας παρουσιάστηκαν σήμερα, επειδή πρόκειται για δυο εκθέσεις - εκείνη του κυρίου Mitchell και εκείνη του κυρίου Seppänen - οι οποίες είναι ενδιαφέρουσες και ασχολούνται με εντελώς σχετικά θέματα. Ευελπιστώ ότι θα έχουμε την ευκαιρία να επανέλθουμε σε αυτά τα θέματα αργότερα.
<P>
Σήμερα ασφαλώς είμαστε αντιμέτωποι με μια κρίση σε αξιοσημείωτο επίπεδο - ενδεχομένως την σοβαρότερη κρίση από το τέλος του Β' Παγκοσμίου Πολέμου- και έτσι είναι αρκετά φυσιολογικό στο παρόν πλαίσιο τα κράτη μέλη να ζητούν από τα δύο αυτά ιδρύματα της ΕΕ να συμβάλουν στην αντίδραση της ΕΕ στην εν λόγω κρίση. Γνωρίζετε ότι σε αυτό το πλαίσιο, τα κράτη μέλη, τα οποία είναι οι μέτοχοί μας, ζήτησαν από την ΕΤΕπ να αυξήσει σημαντικά τον όγκο του δανεισμού της το 2009, αύξηση περίπου 30% σε σύγκριση με τις αρχικές προβλέψεις, και να παροχετεύσει αυτή την επιπλέον προσπάθεια ουσιαστικά σε τρεις τομείς: πρώτον, στην παροχή δανείων σε τράπεζες για τις μικρές και μεσαίες επιχειρήσεις· δεύτερον, στον τομέα της ενέργειας και ιδιαίτερα στον αγώνα κατά της κλιματικής αλλαγής· τέλος, σε μια ειδική προσπάθεια στήριξης των χωρών εκείνων που χτυπήθηκαν πιο σοβαρά από την κρίση.
<P>
Σε τι σημείο βρισκόμαστε σήμερα; Θα σας δώσω τις στατιστικές για το τελευταίο τρίμηνο του 2008 - με άλλα λόγια, από τη στιγμή που έγιναν οι πρώτες εκκλήσεις προς την ΕΤΕπ- και για το πρώτο δίμηνο του 2009. Σε αυτούς τους πέντε μήνες δανείσαμε πάνω από 31 δισεκατομμύρια ευρώ, τα οποία αντιστοιχούν σε αύξηση 38% σε σχέση με την ίδια περίοδο των τελών του -2007 και των αρχών του 2008. Στον πρώτο τομέα, που αφορά δάνεια για τις μικρές και τις μεσαίες επιχειρήσεις, εκδόθηκαν δάνεια ύψους 5,6 δισεκατομμυρίων ευρώ για αυτή τη σύντομη περίοδο. Πολλοί από εσάς τονίσατε τη σπουδαιότητα της ενίσχυσης των μικρών και των μεσαίων επιχειρήσεων στο παρόν κλίμα. " αλήθεια είναι πως στον τομέα αυτό καταβάλλουμε ιδιαίτερη προσπάθεια και μπορώ ήδη να σας πω ότι ο στόχος της έκδοσης τέτοιων δανείων ύψους 15 δισεκατομμυρίων ευρώ για τα έτη 2008 και 2009 θα ξεπεραστεί.
<P>
Όσον αφορά το δεύτερο στόχο, την ενέργεια και την αντιμετώπιση της κλιματικής αλλαγής, και εδώ έχουμε καταβάλει σημαντικές προσπάθειες και σε αυτό το πλαίσιο πρέπει να ενταχθεί η χρηματοδότηση του τομέα της αυτοκινητοβιομηχανίας. Πρέπει να είμαστε σαφείς: σε αυτό τον τομέα η χρηματοδότηση απευθύνεται σε έργα που περιλαμβάνουν την έρευνα, την ανάπτυξη και την παραγωγή αυτοκινήτων φιλικών προς το περιβάλλον, αυτοκινήτων, δηλαδή, τα οποία θα εκπληρώσουν τα νέα πρότυπα της Ένωσης αναφορικά με τη μείωση των εκπομπών CO2.
<P>
Τέλος, όσον αφορά τον τρίτο τομέα: την ενίσχυση χωρών που χτυπήθηκαν πιο σκληρά από την κρίση: κατά το προαναφερθέν πεντάμηνο εκδώσαμε δάνεια ύψους 910 εκατομμυρίων ευρώ στην Ουγγαρία, 600 εκατομμυρίων ευρώ στη Λετονία, 1 δισεκατομμυρίου ευρώ στη Ρουμανία και 1,1 δισεκατομμυρίου ευρώ στη Λιθουανία.
<P>
Επομένως, νομίζω ότι μπορώ να πω ότι καταβάλλουμε κάθε δυνατή προσπάθεια για να ανταποκριθούμε στις εκκλήσεις των κρατών μελών και για να υλοποιήσουμε τα συμφωνηθέντα μέτρα χωρίς χρονοτριβή. Ο ίδιος ο κύριος Mirow αναφέρθηκε προηγουμένως στο κοινό πρόγραμμα δράσης του Διεθνούς Οργανισμού Χρηματοδότησης-της Ευρωπαϊκής Τράπεζας Ανακατασκευών και Ανάπτυξης σχετικά με την ενίσχυση του τραπεζικού τομέα στην Κεντρική και την Ανατολική Ευρώπη.
<P>
Φυσικά, αυτή η αύξηση στον όγκο των δανείων μας είναι δυνατή μόνο χάρη στην αύξηση του κεφαλαίου που αποφάσισαν οι μέτοχοί μας - δεν θα στοιχίσει τίποτα στα κράτη μέλη. Ωστόσο, αποφασίστηκε ότι έχουμε ανάγκη την άδεια των μετόχων μας προκειμένου να μετατρέψουμε τα αποθεματικά σε κεφάλαιο.
<P>
Πολλοί από εσάς είχατε κάνει ερωτήσεις σχετικά με τον έλεγχο και την επίβλεψη της ΕΤΕπ και προσωπικά πιστεύω ότι η ερώτηση ήταν απόλυτα δικαιολογημένη. Όταν ένα χρηματοπιστωτικό ίδρυμα αναπτύσσεται σε τέτοιο βαθμό, είναι φυσιολογικό να υπάρχουν ανησυχίες σχετικά με τον τρόπο ελέγχου του. Υπάρχει το προϋπάρχον σύστημα, το οποίο δεν είναι αμελητέο: υπάρχει ορισμένου βαθμού εσωτερικός έλεγχος και, πάνω απ' όλα, υπάρχει εξωτερικός έλεγχος από μια ανεξάρτητη επιτροπή ελέγχου, η οποία αναφέρεται απευθείας στους διοικητές μας. Επιπλέον, στη συνθήκη της Λισαβόνας προβλέπεται η ενίσχυση αυτής της επιτροπής ελέγχου, εντάσσοντας σε αυτήν άτομα με αποδεδειγμένη εμπειρία στον τραπεζικό έλεγχο.
<P>
Μπορούμε να προχωρήσουμε περαιτέρω; Θα ήθελα να σας υπενθυμίσω ότι το Ελεγκτικό Συνέδριο παρακολουθεί ήδη όλες τις δραστηριότητες της ΕΤΕπ κάθε που εμπλέκεται η χρήση χρηματοδότησης από τον ευρωπαϊκό προϋπολογισμό. Πρέπει να προχωρήσουμε προς ένα επίσημο σύστημα τραπεζικού ελέγχου; Αυτό ήλπιζε η κυρία Stauner. Ο κύριος Bullmann επεσήμανε ότι τα πράγματα ίσως να μην ήταν και τόσο απλά. Όπως και να χει το πράγμα, πρέπει να το συζητήσουμε. Το μόνο που μπορώ να κάνω σήμερα είναι να επιβεβαιώσω ότι η ΕΤΕπ είναι εντελώς ανοιχτή στο να υποβληθεί σε επίσημο τραπεζικό έλεγχο, αν κάτι τέτοιο θεωρείται σημαντικό.
<P>
Επί του παρόντος διοργανώσαμε, εκτός από την Επιτροπή Ελέγχου Χρηματοοικονομικού Τομέα στο Λουξεμβούργο, μια μορφή άτυπου ελέγχου.
<P>
Απαντώντας στον κύριο Audy, θα ήθελα να πω ότι η δράση που ζήτησε πέρυσι από την Επιτροπή ευρωπαϊκών αρχών τραπεζικής εποπτείας (CEBS) πράγματι εκπληρώθηκε. Επομένως, απευθύναμε ερωτήματα στην CEBS, αλλά μας απάντησε ότι η ίδια δεν είχε καμία αρμοδιότητα στον τομέα και ότι δεν μπορούσε καν να ενεργήσει συμβουλευτικά. Επομένως, είμαστε ήδη στα χέρια όσων θα ήθελαν να αναλάβουν σχετικές πρωτοβουλίες. Λέω ξανά ότι είμαστε ανοιχτοί σε τέτοιου είδους πρωτοβουλίες.
<P>
Τέλος, μια λέξη σχετικά με τη συνεργασία μεταξύ των δυο χρηματοπιστωτικών ιδρυμάτων. Ο κύριος Mirow επεσήμανε ήδη ότι αναπτύσσεται καλά, ιδιαίτερα στα Δυτικά Βαλκάνια, και με τους ανατολικούς γείτονές μας, πιο πρόσφατα με την Τουρκία. Αυτό που θέλω να πω, προκειμένου να μην ξεφύγω από το χρόνο της ομιλίας μου, είναι ότι συμφωνούμε πλήρως με τις συστάσεις της έκθεσης του κυρίου Mitchell. Πιστεύουμε ότι θα εξυπηρετούσε το κοινό συμφέρον και των δυο ιδρυμάτων, καθώς και των δανειοληπτών μας, να προχωρήσουμε προς μια πιο λογική και λειτουργική κατανομή εργασίας.
<P>
Και τέλος, μια κουβέντα για την έκθεση του κυρίου Seppänen. Θα ήθελα να πω ότι εκτιμούμε ιδιαίτερα την εποικοδομητική προσέγγιση του κυρίου Seppänen. Προτείνει μια προσωρινή λύση, η οποία θα επιτρέψει στην ΕΤΕπ να εξακολουθήσει τις δραστηριότητές της, αλλά η οποία ορίζει μια ημερομηνία για την εις βάθος συζήτηση του ρόλου που πρέπει να παίξει η ΕΤΕπ εκτός της Ευρωπαϊκής Ένωσης. Δεν έχω αμφιβολία ότι πρόκειται για μια συζήτηση η οποία θα πάρει αρκετό χρόνο και η οποία, κατά τη γνώμη μου, θα πραγματοποιηθεί την κατάλληλη στιγμή.
<SPEAKER ID="372" NAME="Joaquín Almunia" LANGUAGE="ES">
Κύριε Πρόεδρε, θα ήθελα να ευχαριστήσω όλα τα μέλη που συμμετείχαν στη συζήτηση. Πιστεύω ότι οι περισσότερες ομιλίες εξέφρασαν συμφωνία υψηλού επιπέδου και ομοφωνία με τις οδηγίες που όρισαν μόλις οι Πρόεδροι των δυο τραπεζών, στην παρούσα συγκυρία κρίσης, αλλά και νέων ευκαιριών. Χρησιμοποιώντας τους πόρους και τις δραστηριότητές τους, έχουν σκοπό να υποστηρίξουν πολιτικές υψίστης σημασίας στην Ευρωπαϊκή Ένωση, όπως είναι η ενεργειακή αποδοτικότητα, η στήριξη των μικρών και μεσαίων επιχειρήσεων και η υποστήριξη της καθαρής τεχνολογίας σε τομείς που πλήττονται ιδιαίτερα άσχημα αυτή τη στιγμή, όπως είναι η αυτοκινητοβιομηχανία.
<P>
Πιστεύω ότι υπάρχει επίσης ευρείας κλίμακας συμφωνία σχετικά με την ανάγκη εντατικοποίησης, όσο το δυνατόν, των δραστηριοτήτων των δυο τραπεζών ειδικά στις χώρες που επηρεάζονται ή που πλήττονται από την κρίση, τόσο εντός Ευρωπαϊκής Ένωσης, όσο και εκτός των συνόρων μας. Συμφωνώ με όλους τους ευρωβουλευτές που ζήτησαν από τις τράπεζες να κάνουν περισσότερα. Δεν συμφωνώ με εκείνον που είπε στις τράπεζες να κάνουν λιγότερα ή να είναι περισσότερο συνετές στην παρούσα δύσκολη συγκυρία. Πιστεύω, μάλιστα, ότι η ύπαρξη τραπεζών όπως η Ευρωπαϊκή Τράπεζα Επενδύσεων ή η Ευρωπαϊκή Τράπεζα Ανακατασκευών και Ανάπτυξης είναι ιδιαίτερα δικαιολογημένη σε καιρούς όπως αυτός που βιώνουμε.
<P>
Τελειώνοντας, θα ήθελα να πω κάτι για τα σχόλια όσον αφορά την εποπτεία της ΕΤΕπ. Χαίρομαι που ο κύριος Maystadt έδειξε πόσο ανοιχτός είναι, πράγμα που είχα διαπιστώσει και κατά το παρελθόν, στην επανεξέταση του θέματος και στην ανεύρεση λύσης σε αυτό, όπως είχε αναφερθεί και παλαιότερα στη συζήτηση, πριν από ένα χρόνο.
<P>
Βέβαια, η Ευρωπαϊκή Επιτροπή είναι έτοιμη αυτή τη στιγμή να συνεργαστεί με τον κύριο Maystadt για να εντοπίσει ποια είναι τα αποτελεσματικότερα εργαλεία, που να συμμορφώνονται ταυτόχρονα με τους κανόνες μας, προκειμένου να βρεθεί λύση σε αυτό το σημαντικό θέμα, ιδίως σε μια συγκυρία κατά την οποία η ΕΤΕπ, αλλά και η ΕΤΑΑ, πρέπει να καταφύγουν σε αφορμές όπου είναι δυσκολότερο απ' ό,τι κατά το παρελθόν, να λάβουν ευνοϊκή χρηματοδότηση με την υψηλότερη δυνατή πιστοληπτική ικανότητα, με την οποία λειτουργούν και οι δυο τράπεζες.
<SPEAKER ID="373" NAME="Gay Mitchell">
εισηγητής. - Κύριε Πρόεδρε, επιτρέψτε μου να ευχαριστήσω τον κύριο Επίτροπο και τους δυο Προέδρους, καθώς και όλα τα μέλη του σώματος που συμμετείχαν στη συζήτηση, για τη συνεισφορά τους.
<P>
Θα ήθελα να απαντήσω κάνοντας 3 σύντομες επισημάνσεις. Τα σχόλια του Προέδρου Maystadt, ότι η πρόσθετη χρηματοπιστωτική υποστήριξη της ΕΤΕπ θα επιτρέψει γρήγορες εκταμιεύσεις και θα συμβάλει στη στήριξη της πραγματικής οικονομίας, ιδίως προστατεύοντας τα ωφέλιμα έργα και βοηθώντας τις βιώσιμες επιχειρήσεις σε αυτούς τους δύσκολους καιρούς, είναι πολύ ενθαρρυντικά. " άποψή μου είναι ότι πρέπει να υποστηρίξουμε τις επιχειρήσεις που αντιμετωπίζουν δυσκολίες όσο το δυνατόν περισσότερο, προκειμένου να τους παράσχουμε την πίστωση που έχουν ανάγκη για να μην βουλιάξουν οι δραστηριότητές τους και για να μην χαθούν θέσεις εργασίας.
<P>
Ωστόσο, η έκθεση ζητά επαγρύπνηση όσον αφορά τη χρήση των δανείων της ΕΤΕπ από τις εμπορικές τράπεζες και την θέσπιση σχετικού κώδικα δεοντολογίας μεταξύ των εμπορικών τραπεζών και της ΕΤΕπ. Ελπίζω ότι οι συνάδελφοι θα το επεσήμαναν αυτό από κάποια από τα σχόλια που έγιναν.
<P>
Δεύτερον, η τρέχουσα διάθεση στην Ευρώπη δηλώνει την ύπαρξη φόβου: οι τιμές ακινήτων εξακολουθούν να κατρακυλούν σε κάποιες χώρες και οι άνθρωποι συγκεντρώνουν τις αποταμιεύσεις τους. Αν θέλουμε να καταπολεμήσουμε τις επιπτώσεις αυτής της αρνητικής κατάστασης της οικονομίας, πρέπει να αρχίσουμε να μιλάμε για την ανάκαμψη. Σταματήσαμε να ασχολούμαστε με τα σημαντικά προβλήματα όσον αφορά τη σημερινή κρίση. Τώρα κάνουμε πάλι το ίδιο. " ανάκαμψη έρχεται: μπορεί να έρθει στα τέλη του τρέχοντος έτους ή του χρόνου, αλλά πάντως έρχεται. Πρέπει να αρχίσουμε να μιλάμε για την ανάκαμψη και να προετοιμαζόμαστε για την ανάκαμψη και, συγκεκριμένα, να γίνουμε αρκετά ανταγωνιστικοί ώστε να επωφεληθούμε της ανάκαμψης. Αυτό το τονίζω και στα τρία θεσμικά όργανα που εκπροσωπούνται σήμερα εδώ ενώπιον αυτού του σώματος.
<P>
Τέλος, η ΕΤΕπ και η ΕΤΑΑ είναι ανάγκη να συνεργαστούν με άλλους διεθνείς και περιφερειακούς χρηματοπιστωτικούς οργανισμούς, όπως η Παγκόσμια Τράπεζα, η Ασιατική Τράπεζα Ανάπτυξης και η Αφρικανική Τράπεζα Ανάπτυξης - προκειμένου να προωθηθεί η ανάπτυξη σε τομείς που δεν σχετίζονται άμεσα με την Ευρώπη. Αυτές οι τράπεζες συνεισφέρουν θετικά στην παροχή βοήθειας στις αναπτυσσόμενες χώρες, πιστεύω όμως ότι η εν λόγω συνεισφορά πρέπει να αξιολογηθεί κατάλληλα.
<P>
" χρηματοδότηση της ιδιοκτησίας γης στις αναπτυσσόμενες χώρες πρέπει να θεωρηθεί κόστος επένδυσης δυνάμει της εξωτερικής χρηματοδοτικής εντολής της ΕΤΕπ. Το θέμα αυτό το έχω επισημάνει πολλές φορές. " χώρα από την οποία προέρχομαι γνώρισε την πείνα. Γνωρίσαμε όλα τα δεινά που βιώνουν σήμερα οι λαοί στις αφρικανικές χώρες. Αυτό που άλλαξε στο βορειοανατολικό μέρος του νησιού μας ήταν ότι οι άνθρωποι πραγματοποίησαν επενδύσεις σε πραγματικά μικρές ιδιοκτησίες γης.
<P>
Ας λάβουμε υπόψη αυτό το μοντέλο για τον αναπτυσσόμενο κόσμο. Έχουμε ανάγκη τις χώρες αυτές ως τους μελλοντικούς μας εμπορικούς εταίρους, και ζητώ και από τις δυο τράπεζες να λάβουν υπόψη αυτά που είπα εδώ, επειδή πιστεύω ότι είναι ένας τρόπος για να βοηθήσουμε τον αναπτυσσόμενο κόσμο. Στο θέμα αυτό αναφέρθηκε εδώ σήμερα, πριν από μερικά λεπτά, ο Πρωθυπουργός της Μεγάλος Βρετανίας, και συνιστώ το συγκεκριμένο σημείο και στις δυο τράπεζες.
<P>
Σας ευχαριστώ, κύριε Πρόεδρε, για την ευκαιρία που μου δώσατε να ανταποκριθώ σε αυτή τη συζήτηση. Ευελπιστώ ότι θα εξακολουθήσουμε να προχωράμε σε μια ατμόσφαιρα αμοιβαίας συνεργασίας για το καλό της Ευρώπης.
<SPEAKER ID="374" NAME="Esko Seppänen">
εισηγητής. - (FI) Κύριε Πρόεδρε, κύριε Επίτροπε, κυρίες και κύριοι, σημειώνω ότι υπάρχει μεγάλη ομοφωνία σε αυτό το σώμα όσον αφορά τη νομική βάση για τη νέα εξωτερική χρηματοδοτική εντολή της Ευρωπαϊκής Τράπεζας Επενδύσεων.
<P>
Καθώς οι εκπρόσωποι της ΕΤΕπ έφτασαν αργά και δεν άκουσαν την αρχική ομιλία μου, θα ήθελα να τους επιστήσω την προσοχή στο ότι η απόφαση για το θέμα λαμβάνεται τώρα στο πλαίσιο μιας διαδικασίας συναπόφασης και ότι το Ευρωπαϊκό Κοινοβούλιο δεν είναι πλέον ευκόλως καταβαλλόμενο όργανο, όπως ήταν ως τώρα σε θέματα που αφορούσαν την Ευρωπαϊκή Τράπεζα Επενδύσεων.
<P>
" ΕΤΕπ δεν θα μπορεί πλέον να υπολογίζει στην υποστήριξη μερικών έμπιστών της μελών στο μέλλον. Στη διαδικασία συναπόφασης θα απαιτείται η ευρεία υποστήριξη του Ευρωπαϊκού Κοινοβουλίου. Για να συμβεί αυτό, η ΕΤΕπ θα πρέπει να καταστήσει τις πρακτικές του πιο εποικοδομητικές όσον αφορά το Ευρωπαϊκό Κοινοβούλιο, απ' ό,τι νιώθαμε ότι συνέβαινε κατά την επεξεργασία αυτής της εντολής. Πιστεύω ότι αυτή τη φορά κατέστη σαφές στην τράπεζα και ελπίζω ότι κατανοεί το μήνυμα που της έστειλε το Κοινοβούλιο. Τέλος καλό όλα καλά.
<SPEAKER ID="375" NAME="Πρόεδρος">
" συζήτηση ολοκληρώθηκε.
<P>
" ψηφοφορία θα πραγματοποιηθεί την Τετάρτη, 25 Μαρτίου 2009.
<P>
Γραπτές ανακοινώσεις (Κανόνας 142)
<SPEAKER ID="376" NAME="Paolo Bartolozzi  " AFFILIATION="PPE-DE">
γραπτώς. - (IT) Ο ρόλος της ΕΤΕπ για την υλοποίηση της ευρωπαϊκής πολιτικής ανάπτυξης και συνοχής αποκτά ολοένα και μεγαλύτερη σημασία.
<P>
Παρότι η ΕΤΕπ απετέλεσε αντικείμενο κριτικής κατά το παρελθόν, επειδή είχε θεωρηθεί ότι απέχει από τους στόχους οικονομικής και κοινωνικής συνοχής της Ευρωπαϊκής Ένωσης, επικεντρώνοντας τις προσπάθειές της κυρίως σε δημόσιους φορείς, φαίνεται ότι αλλάζει πορεία όσον αφορά τις προοπτικές ανάπτυξης και συνοχής για την περίοδο 2007-2013.
<P>
Συνεργαζόμενη στενότερα με την Ευρωπαϊκή Επιτροπή, η ΕΤΕπ παρουσιάζεται σήμερα ως μια σύγχρονη και δυναμική τράπεζα, και αυτό χάρη στην αύξηση στον αριθμό έργων χρηματοπιστωτικού χαρακτήρα, τα οποία έχουν σχεδιαστεί για να βοηθήσουν στην αποκατάσταση της κοινωνικό-οικονομικής ισορροπίας των λιγότερο ευνοημένων περιφερειών της Ευρώπης. Όσον αφορά την εφαρμογή μέτρων, χαιρόμαστε ιδιαίτερα να βλέπουμε την εισαγωγή μηχανισμών υποστήριξης των ΜΜΕ, οι οποίες θα μπορέσουν να αυξήσουν τις επενδύσεις τους ως αποτέλεσμα της ευκολότερης πρόσβασής τους στις κεφαλαιαγορές.
<P>
Εκτός από το πακέτο μέτρων που πρότεινε η Ευρωπαϊκή Επιτροπή για να υποστηρίξει τις ΜΜΕ σε κοινοτικό επίπεδο, τα οποία τίθενται σε εφαρμογή, η ΕΤΕπ πρέπει να αυξήσει την αξία και να προκαλέσει λειτουργία και ανάπτυξη των ΜΜΕ γρηγορότερα, καθώς αυτές αποτελούν την κύρια και αναντικατάστατη πηγή νέων θέσεων εργασίας στην Ευρώπη.
<SPEAKER ID="377" NAME="Alexandru Nazare  " LANGUAGE="RO">
Τα βασικά θέματα με τα οποία ασχολείται η παρούσα έκθεση δεν αφορούν την ίδια την κοινοτική εγγύηση, αλλά μάλλον τους τρόπους για να καταστεί αποτελεσματικότερη η χρήση της χρηματοδότησης που χορηγεί η ΕΤΕπ. Ο ρόλος της ΕΤΕπ ως όργανο της ΕΕ για την υποστήριξη της οικονομικής ανάπτυξης είναι αδιαμφισβήτητος. " ΕΕ έχει μια σειρά από χρηματοπιστωτικά όργανα στον τομέα των εξωτερικών σχέσεων και η δραστηριότητα της ΕΤΕπ πρέπει να είναι συμπληρωματική γι αυτά.
<P>
Όσον αφορά τις προτεραιότητες χρηματοδότησης, χαίρομαι που η τρέχουσα έκδοση της έκθεσης παρουσιάζει επίσης την πρότασή μου να συμπεριληφθεί μια απαραίτητη αποσαφήνιση σχετικά με τα ενεργειακά έργα στην Ανατολική Ευρώπη και το Νότιο Καύκασο, ειδικότερα ότι πρέπει να "συμφωνούν με το στόχο μιας κοινοτικής πολιτικής για τη διαφοροποίηση των ενεργειακών πηγών και να μπορούν να εγγυηθούν σταθερούς και ασφαλείς πόρους ανεφοδιασμού για τους καταναλωτές".
<P>
Χαίρομαι που οι ευρωπαίοι ηγέτες έφτασαν σε συμβιβασμό στο Ευρωπαϊκό Συμβούλιο όσον αφορά τη χρηματοδότηση των ενεργειακών έργων από την ΕΕ στο πλαίσιο του Σχεδίου για την Ανάκαμψη της Οικονομίας. Χαίρομαι επίσης που το έργο Nabucco επέζησε αυτού του συμβιβασμού και που ανακηρύχτηκε ενεργειακό έργο προτεραιότητας. Ελπίζω η ΕΤΕπ να αναμιχθεί έτσι ώστε το εν λόγω έργο να μπορέσει να επιτύχει το απαραίτητο επίπεδο επένδυσης και, από το 2013, να είμαστε σε θέση να μεταφέρουμε φυσικό αέριο από την Κασπία θάλασσα στην Ευρώπη.

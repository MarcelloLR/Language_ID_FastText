<CHAPTER ID="013">
Έγκριση των συνοπτικών πρακτικών της προηγούμενης συνεδρίασης
<SPEAKER ID="137" NAME="Πρόεδρος">
Τα συνοπτικά πρακτικά της συνεδρίασης της Δευτέρας, 14 Ιανουαρίου 2008 έχουν διανεμηθεί.
<P>
Υπάρχουν παρατηρήσεις;
<SPEAKER ID="138" NAME="Cristiana Muscardini" AFFILIATION="UEN">
(IT) Κύριε Πρόεδρε, κυρίες και κύριοι, πολύ ευγενικό εκ μέρους σας να μου παραχωρήσετε το βήμα 20 λεπτά αργότερα από τότε που το ζήτησα, παρότι βρίσκομαι ακριβώς απέναντι από την προεδρία. Θα ήθελα να μιλήσω για να καταγραφεί στα πρακτικά και προς χάριν της δημοκρατίας στο παρόν Κοινοβούλιο.
<P>
" Προεδρία του Κοινοβουλίου και όλοι οι πρόεδροι των διαφόρων ομάδων πρέπει να συνειδητοποιήσουν ότι δύο κακά δεν κάνουν ένα καλό. Εκείνο που είναι πολιτικά χρήσιμο δεν είναι πάντα πολιτικά ορθό και έχοντας ακούσει σήμερα τον Μεγάλο Μουφτή, πρέπει να αποφασίσουμε κατά τρόπο σαφή και ξεκάθαρο για όλους μας εάν εμείς στο παρόν Σώμα ακολουθούμε τις δημοκρατικές διατάξεις του Κανονισμού ή αν ακολουθούμε τα συμφέροντα του καθενός, ανάλογα με τις περιστάσεις.
<P>
Σήμερα το πρωί διαπράχθηκε ένα σφάλμα όσον αφορά τον Κανονισμό του Κοινοβουλίου και δεν διορθώνουμε το σφάλμα ψηφίζοντας σήμερα σε ένα άδειο Κοινοβούλιο, διότι έτσι διαπράττουμε ακόμα ένα σφάλμα εις βάρος της δημοκρατίας. Δεν λέω εξ ονόματος της Ομάδας UEN εάν είναι σημαντικό να συζητήσουμε το ζήτημα των απορριμμάτων στην Ιταλία απόψε στις 21.00 ή αύριο στις 17.00, ή εάν είναι σημαντικό οι αιτιολογήσεις ψήφου να γίνουν μετά την ψηφοφορία, ως είθισται στο παρόν Κοινοβούλιο, όταν η ψηφοφορία γίνεται όπως θα έπρεπε να έχει γίνει σήμερα το πρωί. Σας ερωτώ, ωστόσο, κύριε Πρόεδρε -και μπορείτε να με διακόψετε, καθόλου δεν με απασχολεί- τι λένε τα άρθρα του Κανονισμού του Κοινοβουλίου; Γνωρίζετε; Αναφορικά με αυτή την ερώτηση, επιθυμείτε να απαντήσετε στους παρόντες στην άδεια αυτή αίθουσα ότι πρέπει να ψηφίσουν με βάση όσους έλαβαν τον λόγο και όχι όσους επιθυμούσαν να εκφράσουν μια ανεξάρτητη άποψη; Μα αυτό είναι τρέλα!
<SPEAKER ID="139" NAME="Πρόεδρος">
Κυρία Πρόεδρε, θέλω να πιστεύω ότι ο τόνος της φωνής μου θα είναι τόσο ήρεμος, όσο υψηλός ήταν ο τόνος των δικών σας λόγων. Σας έδωσα τον λόγο για να μάθω εάν ήσαστε υπέρ ή κατά της έγκρισης των συνοπτικών πρακτικών της Δευτέρας, 14 Ιανουαρίου. Δεν είπατε τίποτα επ' αυτού. Είχα, ωστόσο, την ευγένεια να σας ακούσω μέχρι τέλους και ελπίζω ότι οι συνάδελφοί μας, θα κρίνουν όπως και εγώ τον τρόπο με τον οποίο επιλέξατε να απευθυνθείτε στο Σώμα.
<P>
Θεωρώ, επομένως, ότι δεν υπάρχουν παρατηρήσεις, εφόσον η κυρία Πρόεδρος δεν παρεμβαίνει.
<P>
(Τα συνοπτικά πρακτικά της προηγούμενης συνεδρίασης εγκρίνονται.)

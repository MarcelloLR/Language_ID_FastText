<CHAPTER ID="007-07">
7. Προς τη μεταρρύθμιση του Παγκόσμιου Οργανισμού Εμπορίου (
<P>
- Πριν από την ψηφοφορία:
<SPEAKER ID="095" NAME="Luigi Cocilovo" AFFILIATION="ALDE">
(IT) Κυρία Πρόεδρε, θα ήθελα να ρωτήσω, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, εάν είναι δυνατή μια ξεχωριστή ψηφοφορία για την παράγραφο 42.
<SPEAKER ID="096" NAME="Harlem Désir" AFFILIATION="PSE">
(FR) Κυρία Πρόεδρε, με εκπλήσσει αυτό το τελευταίο αίτημα από την Ομάδα της Συμμαχίας Φιλελευθέρων και Δημοκρατών για την Ευρώπη, το οποίο δεν συνάδει με τη συμφωνία που επιτεύχθηκε μεταξύ των Oμάδων στην Επιτροπή Διεθνούς Εμπορίου όταν ψήφισε την έκθεση.
<P>
Θα πρέπει, συνεπώς, να αντιτεθούμε στο αίτημα. Πιστεύουμε ότι, στην πραγματικότητα, η πρόταση σε αυτήν την παράγραφο να δοθεί η δυνατότητα στις φτωχότερες μικρές αναπτυσσόμενες χώρες να λάβουν τα έσοδα των προστίμων που επιβάλλονται στις μεγάλες αναπτυσσόμενες χώρες από τον ΠΟΕ είναι ένα αίτημα που το Ευρωπαϊκό Κοινοβούλιο θα πρέπει να στηρίξει.
<SPEAKER ID="097" NAME="Πρόεδρος">
Σας ευχαριστώ για αυτό. Επρόκειτο να πω ότι το αίτημα ελήφθη προφανώς μετά την προθεσμία και η επόμενη ερώτησή μου ήταν να ρωτήσω το Κοινοβούλιο εάν είναι πρόθυμο να δεχτεί αυτήν την ξεχωριστή ψηφοφορία.
<P>
Είναι σαφές τώρα, ωστόσο, ότι αυτό δεν θα συμβεί.

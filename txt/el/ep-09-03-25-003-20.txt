<CHAPTER ID="003-20">
20. Το μέλλον της αυτοκινητοβιομηχανίας (ψηφοφορία) 
<P>
- Πριν από την τελική ψηφοφορία:
<SPEAKER ID="139" NAME="Martin Schulz" AFFILIATION="PSE">
- (DE) Κυρία Πρόεδρε, αναφέρομαι στο άρθρο 146 του Κανονισμού μας και σας ευχαριστώ που μου δώσατε τον λόγο. Ζητώ ειδικότερα από τους συναδέλφους μου βουλευτές από την Ομοσπονδιακή Δημοκρατία της Γερμανίας να δείξουν επιείκεια για το ότι ζήτησα να λάβω τον λόγο τώρα.
<P>
Στην αρχή της παρούσας ψηφοφορίας, ο κ. Jean-Marie Le Pen έλαβε τον λόγο. Ο κ. Le Pen επανέλαβε στην άδεια που του δόθηκε για να μιλήσει ότι η ύπαρξη των θαλάμων αερίων στο Auschwitz ήταν μια λεπτομέρεια στην παγκόσμια ιστορία. Παραπέμποντας στο άρθρο 146 του Κανονισμού μας που περιγράφει με ποιον τρόπο οι βουλευτές του παρόντος Σώματος πρέπει να συμπεριφέρονται εδώ, ζητώ από το Προεδρείο του Κοινοβουλίου να ελέγξει εάν μια τέτοια δήλωση μπορεί να επιτραπεί σε ένα σώμα βουλευτών, το οποίο είναι προσηλωμένο σε πνεύμα συμφιλίωσης και κατανόησης και σεβασμού για τα θύματα, ιδίως του φασισμού του Χίτλερ. Θα ήμουν ευγνώμων εάν το Προεδρείο του Κοινοβουλίου μπορούσε να με ενημερώσει για τα αναγκαία μέτρα.
<P>
(Χειροκροτήματα)
<SPEAKER ID="140" NAME="Joseph Daul" AFFILIATION="PPE-DE">
- (FR) Παρακαλώ, δείξτε λίγο σεβασμό για τα θύματα που πέθαναν στο Auschwitz και αλλού. Μας απομένουν ακόμη δύο λεπτά. Δείξτε λίγο σεβασμό.
<P>
Θα ήθελα επίσης να πω ότι συμφωνώ απολύτως με τον κ. Schulz και ότι αυτό που ακούσαμε σήμερα εδώ, στο παρόν Κοινοβούλιο, είναι ανάρμοστο.
<P>
(Χειροκροτήματα)
<SPEAKER ID="142" NAME="Bruno Gollnisch" AFFILIATION="NI">
- (FR) Κυρία Wallis, λυπάμαι πολύ γιατί δώσατε τον λόγο στον κ. Daul και στον κ. Schulz, αλλά όχι σε εμένα. Είναι αλήθεια ότι δηλώσατε σε μια έκθεση ότι είστε ειδική στην κατά περίπτωση ερμηνεία του Κανονισμού.
<P>
Επομένως, για να απαντήσω απλώς σε αυτό που είπε ο κ. Schulz, θα ήθελα να προτείνω να μετονομάσουμε το κτίριο Winston Churchill, καθώς στους 12 τόμους των απομνημονευμάτων του που είναι αφιερωμένα στην ιστορία του Β' Παγκοσμίου Πολέμου, ο Winston Churchill δεν έγραψε ούτε μία γραμμή για την ιστορία των θαλάμων αερίων.

<CHAPTER ID="008">
Διάταξη των εργασιών
<SPEAKER ID="013" NAME="Πρόεδρος">
Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίασή της Πέμπτης, 23 Σεπτεμβρίου 2010, σύμφωνα με το άρθρο 140 του Κανονισμού, έχει διανεμηθεί. Κατόπιν συμφωνίας με τις πολιτικές Ομάδες, θα ήθελα να ενημερώσω το Σώμα ότι έχουν προταθεί οι ακόλουθες τροποποιήσεις.
<P>
(" πλειοψηφία των πολιτικών Ομάδων και, σε ορισμένες περιπτώσεις, ακόμα και η αποφασιστική πλειοψηφία, εγκρίνει τις τροποποιήσεις)
<P>
Τετάρτη
<P>
Εγγραφή νέου θέματος στην ημερήσια διάταξη: δηλώσεις του Συμβουλίου και της Επιτροπής όσον αφορά τις κοινωνικές διατάξεις της Συνθήκης της Λισαβόνας, μετά την κοινή συζήτηση για τη βιοποικιλότητα.
<P>
Διαγραφή από την ημερήσια διάταξη της προφορικής ερώτησης σχετικά με τα εμπορευματοκιβώτια που χάνονται στη θάλασσα και την αποζημίωση.
<P>
Πέμπτη
<P>
" ώρα των ψηφοφοριών αρχίζει στις 11.30.
<P>
Διαγραφή από την ημερήσια διάταξη της ψηφοφορίας επί της έκθεσης του κ. Manka σχετικά με το σχέδιο διορθωτικού προϋπολογισμού αριθ. 2/2010, μέρος 2, διότι το Συμβούλιο δεν έλαβε θέση επί του θέματος και, ως εκ τούτου, δεν είναι δυνατή η διεξαγωγή της συζήτησης.
<SPEAKER ID="014" NAME="Corien Wortmann-Kool" LANGUAGE="EN">
Κύριε Πρόεδρε, η Ομάδα PPE επικροτεί πάντα τις επωφελείς και διεξοδικές συζητήσεις σχετικά με κοινωνικά θέματα κατά τις συνόδους της Ολομέλειάς μας, υπό την προϋπόθεση όμως να έχει προηγηθεί η άρτια προετοιμασία τους.
<P>
Αυτός ήταν ο λόγος για τον οποίο αρχικά είχε εγκριθεί, με απόφαση της πλειοψηφίας στη Διάσκεψη των Προέδρων, η πρόταση της ομάδας των Σοσιαλδημοκρατών αφενός για τη συζήτηση των υπηρεσιών κοινής ωφέλειας στην ατζέντα της Λισαβόνας και αφετέρου για τη διεξαγωγή της συζήτησης των δημόσιων υπηρεσιών στη Συνθήκη της Λισαβόνας πρώτα στην Επιτροπή Απασχόλησης και Κοινωνικών Υποθέσεων. Τασσόμαστε υπέρ αυτής της απόφασης, διότι πρόκειται για εξαιρετικά σύνθετο θέμα.
<P>
Αντιλαμβάνομαι ότι ο τίτλος έχει τροποποιηθεί και ότι οι Φιλελεύθεροι έχουν αλλάξει τη θέση τους, εντούτοις, η ουσία δεν παύει να είναι εξαιρετικά σύνθετη και εξακολουθούμε να επιθυμούμε να συζητηθεί πρώτα στην Επιτροπή Απασχόλησης, δεδομένου του σημαντικού και σύνθετου χαρακτήρα αυτής της συζήτησης. Δεν θέλουμε να ψηφίσουμε κατά, αλλά αυτός είναι ο λόγος για τον οποίο θα απόσχουμε από την ψηφοφορία επί του εν λόγω θέματος.
<SPEAKER ID="015" NAME="Πρόεδρος">
Σας ευχαριστώ, κυρία Wortmann-Kool, για τις διευκρινίσεις σας. Αυτό σημαίνει ότι το εν λόγω θέμα εγγράφεται στην ημερήσια διάταξη, αλλά η Ομάδα του Ευρωπαϊκού Λαϊκού Κόμματος (Χριστιανοδημοκράτες) απείχε από την ψηφοφορία. " πλειοψηφία των άλλων πολιτικών Ομάδων επιθυμούσε την προσθήκη αυτού του θέματος στην ημερήσια διάταξη.
<P>
(Καθορίζεται η διάταξη των εργασιών)
<P>
(" συνεδρίαση διακόπτεται για λίγα λεπτά)

<CHAPTER ID="009-19">
19. Εξάμηνη αξιολόγηση του διαλόγου ΕΕ-Λευκορωσίας (ψηφοφορία) 
<P>
- Πριν την ψηφοφορία:
<SPEAKER ID="105" NAME="Vytautas Landsbergis" AFFILIATION="PPE-DE">
Κύριε Πρόεδρε, θα ήθελα να προτείνω να αναφερθεί ότι οποιοδήποτε σχέδιο κατασκευής νέου πυρηνικού σταθμού ηλεκτρικής ενέργειας μη δυτικού προτύπου στα σύνορα με την ΕΕ δεν θα έπρεπε να συμπεριληφθεί σε αυτές τις συνομιλίες - στις θετικές συνομιλίες σχετικά με τον τρόπο υποστήριξης της Λευκορωσίας, αλλά όχι σε αυτήν την περίπτωση.
<SPEAKER ID="107" NAME="Jacek Protasiewicz" AFFILIATION="PPE-DE">
Κύριε Πρόεδρε, πρόκειται για μια πολύ σύντομη προφορική τροπολογία που προτείνεται κατόπιν αιτήματος του Alexander Milinkevich και των εκπροσώπων της Διεθνούς Αμνηστίας που συμμετείχαν στην συνδιάσκεψη στη Λευκορωσία πριν από δύο ημέρες στο Κοινοβούλιο. Ζήτησαν να επεκταθεί η απαίτηση απελευθέρωσης των πρόσφατα συλληφθέντων πολιτικών κρατουμένων σε άτομα που υφίστανται άλλα είδη περιορισμών και παρενόχλησης. Επομένως, έχοντας ήδη συμβουλευτεί τις πολιτικές ομάδες προτείνω να προσθέσουμε στην 4η παράγραφο το εξής κείμενο: "καθώς και επανεξέταση των ποινών "περιορισμένης ελευθερίας" που επιβλήθηκαν σε 11 άτομα που συμμετείχαν σε διαδήλωση που έλαβε χώρα τον Ιανουάριο του 2008".
<SPEAKER ID="109" NAME="Vytautas Landsbergis" AFFILIATION="PPE-DE">
Κύριε Πρόεδρε, τρεις νέοι ακτιβιστές αναφέρονται ως αντικείμενα βίαιης επιστράτευσης, ένας από αυτούς είναι γιος του αρχηγού της αντιπολίτευσης, κ. Viačorka. Επομένως, αξίζει να αναφέρουμε ότι είναι σαν το κράτος να κρατά ομήρους: "Κοίταξε, κάτσε ήσυχα στη θέση σου, επειδή ο γιος σου είναι στο στρατό μας και μπορεί να του συμβεί τίποτα". Αυτή θα μπορούσε να είναι μια μικρή προειδοποίηση, που θα προσφέρει περισσότερη ίσως ασφάλεια για αυτούς του νέους που στρατολογήθηκαν βίαια.
<SPEAKER ID="111" NAME="Vytautas Landsbergis" AFFILIATION="PPE-DE">
Κύριε Πρόεδρε, όταν προτείνεται να επιστρέψει στη Λευκορωσία το Ευρωπαϊκό Πανεπιστήμιο Κλασικών Σπουδών, αξίζει να αναφέρουμε ότι αυτό θα πρέπει να γίνει με βάση πραγματικές εγγυήσεις ότι θα μπορέσει να λειτουργήσει σε καθεστώς ελευθερίας και ότι δεν θα βρεθεί ξανά υπό τον έλεγχο του καθεστώτος.
<SPEAKER ID="113" NAME="Hannes Swoboda" AFFILIATION="PSE">
(DE) Κύριε Πρόεδρε, χαιρόμαστε να απαντούμε σε μεμονωμένες προφορικές προτάσεις, αλλά θα ήθελα να ζητήσω από τον κ. Landsbergis να μας πληροφορεί εκ των προτέρων, ώστε τα θέματα αυτά να συζητιούνται ακόμα και όταν δεν παρίσταται εκείνος. Δεν μπορεί κανείς να προτείνει προφορικές τροπολογίες χωρίς προηγούμενη ενημέρωση.
<SPEAKER ID="114" NAME="Πρόεδρος">
Βλέπω τον κ. Landsbergis να λέει ότι σε παρόμοια περίπτωση στο μέλλον θα λάβει υπόψη του αίτημά σας.

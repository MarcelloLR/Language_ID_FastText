<CHAPTER ID="015">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="030" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="031" NAME="József Szájer" AFFILIATION="PPE-DE">
- (HU) Κύριε Πρόεδρε, ενώ τη Δευτέρα ήμαστε συγκεντρωμένοι εδώ για την τελευταία συνεδρίαση της ολομέλειάς μας, στη Βουδαπέστη διεξάγονταν εκδηλώσεις οι οποίες αξίζουν την προσοχή ολόκληρης της Ευρώπης. Δηλαδή ο εορτασμός της 50ής επετείου της εξέγερσης του 1956 στην Ουγγαρία. Ο εν λόγω εορτασμός, πήρε, ωστόσο, παράξενη τροπή επειδή δεν επιτράπηκε η συμμετοχή του λαού. Ένας από τους παριστάμενους υψηλούς προσκεκλημένους, ο ιταλός αναπληρωτής πρωθυπουργός, είπε ότι οι εορταστικές εκδηλώσεις δεν συμπεριέλαβαν τον λαό.
<P>
Εν τω μεταξύ, οι άνθρωποι στον δρόμο που επιθυμούσαν να εορτάσουν ειρηνικά υπέστησαν βίαιες επιθέσεις και ξυλοδαρμούς. " αστυνομία προκάλεσε σοβαρούς τραυματισμούς πυροβολώντας με λαστιχένιες σφαίρες στο ύψος του κεφαλιού, και απώθησε τον κόσμο από τους δρόμους. Στους φιλειρηνικούς περαστικούς που επιθυμούσαν να εορτάσουν το 1956 ειρηνικά δεν τους επιτράπηκε να το πράξουν. Τι ντροπή, τι ντροπή ήταν αυτή στη μέση της Ευρώπης! Καλώ οποιονδήποτε αγωνίζεται για τις ανθρώπινες και ατομικές ελευθερίες να μην στηρίξει την εν λόγω πολιτική.
<SPEAKER ID="032" NAME="Catherine Guy-Quint" AFFILIATION="PSE">
(FR) Κύριε Πρόεδρε, επιτρέψτε μου να παρέμβω και πάλι σχετικά με την υπόθεση των βουλγάρων νοσοκόμων και του παλαιστινίου γιατρού. Βρίσκονται ακόμα στην Τρίπολη, στις φυλακές του κράτους της Λιβύης.
<P>
Γνωρίζετε και εσείς, όπως και εγώ, ότι έχουν φυλακιστεί βάσει ψευδών κατηγοριών. " αναθεώρηση της δίκης τους έπρεπε να έχει ολοκληρωθεί στα τέλη Οκτωβρίου. Εντούτοις, τον Οκτώβριο, το δικαστήριο ανέβαλε και πάλι την απόφασή του, αυτή τη φορά για τις 19 Δεκεμβρίου. Το δικαστήριο ισχυρίζεται ότι έχει αρχίσει να εξετάζει τη γνώμη των διεθνών εμπειρογνωμόνων, οι οποίοι παρουσιάζουν συνεχώς στοιχεία τα οποία αποδεικνύουν την αθωότητα των κατηγορουμένων.
<P>
Κύριε Πρόεδρε, δεν θα μπορούσαμε άραγε να εκδηλώσουμε και πάλι το ενδιαφέρον μας για την τύχη αυτών των φυλακισμένων, οι οποίοι έχουν βασανιστεί και απουσιάζουν από τα σπίτια τους, εδώ και οκτώ χρόνια, απλώς και μόνον επειδή περιέθαλψαν παιδιά από τη Λιβύη; " κατάσταση είναι απαράδεκτη, καθώς κάθε μήνα τους υπόσχονται την εκδίκαση της υποθέσεώς τους. Και αυτή η νέα δίκη, η τρίτη κατά σειρά, είναι άδικη και άνομη και εντείνει την αγωνία τους για μια πιθανή θανατική καταδίκη.
<SPEAKER ID="033" NAME="Magda Kósáné Kovács" AFFILIATION="PSE">
- (HU) Κύριε Πρόεδρε, είναι αρκετά θλιβερό ότι οι χώρες της Ευρώπης βιώνουν όλο και συχνότερα πράξεις βίας και καταστροφής, γεγονότα τα οποία αποτελούν το έναυσμα αναταραχών και εσωτερικών τριβών. Οι πέτρες που εκσφενδονίζονται, τα αυτοκίνητα που πυρπολούνται προκαλούν τη βίαιη αντίδραση των αστυνομικών δυνάμεων, και αυτά τα γεγονότα εμφανίζονται στους τίτλους των εφημερίδων και τις τηλεοπτικές οθόνες. Όλα αυτά προξενούν ζημιά στην Ευρώπη, τους διαδηλωτές, στις δυνάμεις της δημόσιας τάξης, με μια λέξη: στη δημοκρατία.
<P>
Είναι, ωστόσο, ακόμη πιο επιζήμιο, όταν ορισμένοι πολιτικοί, ορισμένα πολιτικά κόμματα αισθάνονται ότι νομιμοποιούνται να αποφαίνονται πριν από τη διεξαγωγή έρευνας από το διορισμένο ανεξάρτητο δικαστικό όργανο. " ουγγρική σοσιαλιστική αντιπροσωπεία διάβασε με έντονη έκπληξη τη δήλωση του Προέδρου του Ευρωπαϊκού Λαϊκού Κόμματος για τα γεγονότα που περιέβαλλαν την 50ή επέτειο. Αυτά που είπε ο József Szájer δεν μας εκπλήσσουν. Οι βαρείς ισχυρισμοί του Ευρωπαϊκού Λαϊκού Κόμματος που διατυπώθηκαν πριν από την ολοκλήρωση της έρευνας πρέπει να χαρακτηριστούν μεροληπτικοί, και ως τέτοιους, εξ ονόματος της ουγγρικής σοσιαλιστικής αντιπροσωπείας, τους απορρίπτουμε κατηγορηματικά.
<SPEAKER ID="034" NAME="DanutBudreikait" AFFILIATION="ALDE">
- (LT) Κύριε Πρόεδρε, κυρίες και κύριοι, έχουν παρέλθει ήδη δεκαέξι χρόνια από τότε που η Λιθουανία ανέκτησε την ανεξαρτησία της από τη Σοβιετική Ένωση. Τόσος είναι και ο καιρός που έχει περάσει χωρίς η Λιθουανία να κατορθώσει να ανακτήσει το κτίριο της πρεσβείας της στη Ρώμη, γνωστό ως Villa Lituania, το οποίο ανήκε στη Λιθουανία έως το 1937. Σήμερα, η ρωσική σημαία εξακολουθεί να κυματίζει σε αυτό το κτίριο.
<P>
Αφότου η Ρωσία κατέλαβε και προσάρτησε τη Λιθουανία το 1940, ο τότε λιθουανός πρεσβευτής Stasys Lozoraitis υπέβαλε υπόμνημα στην ιταλική κυβέρνηση τονίζοντας τον παράνομο χαρακτήρα της ενσωμάτωσης της Λιθουανίας στη Σοβιετική Ένωση και το γεγονός ότι οι λιθουανικές διπλωματικές αποστολές στις ξένες χώρες δεν θα έπρεπε να αλλάξουν το καθεστώς τους. Παρά ταύτα, οι σοβιετικοί υπάλληλοι κατέλαβαν τη Villa Lituania παρουσία των εκπροσώπων του ιταλικού Υπουργείου Εξωτερικών και της αστυνομίας.
<P>
Κατόπιν της αποκατάστασης της ανεξαρτησίας της Λιθουανίας, η Ιταλία απέφυγε οιανδήποτε ευθύνη και πρότεινε τη διεξαγωγή διαπραγματεύσεων με τη Ρωσία σχετικά με το κτίριο. Παρόλο που η ιταλική κυβέρνηση φαίνεται να έχει αλλάξει πλέον άποψη, αυτό το θέμα παραμένει ανεπίλυτο. Για ποιον λόγο η ιταλική κυβέρνηση δεν επιχειρεί να επανεξετάσει την παρελθούσα ιστορία της;
<SPEAKER ID="035" NAME="Μανώλης Μαυρομμάτης" AFFILIATION="PPE-DE">
Κύριε Πρόεδρε, αγαπητοί συνάδελφοι, παρά τα καθησυχαστικά μηνύματα και τις απαντήσεις που έδωσε η Κεντρική Ευρωπαϊκή Τράπεζα, αλλά και η Επιτροπή για τα κρούσματα παραχάραξης του ευρώ, το φαινόμενο εξακολουθεί να απασχολεί τις διοικητικές αρχές και την Europol.
<P>
Μόλις την περασμένη εβδομάδα είχαμε δύο κρούσματα ιδιαίτερα ανησυχητικά. Το πρώτο αφορά την εξάρθρωση σπείρας παραχαρακτών από την Κολομβία. " λεία, σε πλαστά χαρτονομίσματα των 50 και 100 ευρώ, ήταν συνολικού ύψους 6 εκατομμυρίων ευρώ, και προορισμοί η Ισπανία και άλλες χώρες της Ευρωπαϊκής Ένωσης.
<P>
Την ίδια εβδομάδα στη Γερμανία εκατοντάδες χιλιάδες χαρτονομίσματα των 5 και 20 ευρώ διαλύθηκαν στο νερό, με αποτέλεσμα να αναζητούνται τα αίτια από τις γερμανικές αρχές, ενώ οι πολίτες της χώρας αυτής αναπολούν το ισχυρό και ανεξάρτητο μάρκο.
<P>
Τί τάχα συμβαίνει με το ευρώ; Πόσο ασφαλής είναι ο πολίτης, όταν μάλιστα κινδυνεύει και ο ίδιος -αν και θύμα- να παραπεμφθεί σε ανάκριση, όπως έχει παρατηρηθεί σε αρκετές χώρες, με την υποψία του παραχαράκτη ή διακινητή πλαστών χαρτονομισμάτων;
<P>
Μέχρι πότε η Κεντρική Ευρωπαϊκή Τράπεζα θα κωφεύει; Ή την ενδιαφέρει μόνο, κύριε Πρόεδρε, πότε θα αυξήσει πάλι τα επιτόκια, θηλιά για τον καταναλωτή;
<SPEAKER ID="036" NAME="Jean Lambert" AFFILIATION="Verts/ALE">
(EN) - Κύριε Πρόεδρε, λαμβάνω τον λόγο για να ζητήσω από εσάς και άλλα μέλη του Σώματος να καταβάλουν κάθε δυνατή προσπάθεια για να παρέμβουν στην υπόθεση δέκα ιρανών ακτιβιστών υπέρ των δικαιωμάτων των Αράβων της Αχβάζ, οι οποίοι σύμφωνα με τα ιρανικά μέσα ενημέρωσης, αντιμετωπίζουν τη θανατική ποινή αυτή την εβδομάδα.
<P>
Οι άνδρες αυτοί κατηγορούνται για βομβαρδισμό εγκαταστάσεων πετρελαίου, αλλά τα στοιχεία εναντίον τους δεν είναι πειστικά. Οι ομολογίες και των δέκα ανδρών αποσπάστηκαν με τη χρήση βασανιστηρίων. Σύμφωνα με τη Διεθνή Αμνηστία και το Παρατηρητήριο Ανθρωπίνων Δικαιωμάτων, κανένας από αυτούς δεν είχε δίκαιη δίκη. Δεν επιτράπηκε στους συνηγόρους τους να τους δουν πριν από τη δίκη και ενημερώθηκαν για τις κατηγορίες λίγες μόλις ώρες πριν από την έναρξη των δικαστικών διαδικασιών, οι οποίες διεξήχθησαν με μυστικότητα. Οι δικηγόροι των καταδικασθέντων συνελήφθησαν και οι ίδιοι επειδή διαμαρτυρήθηκαν για την παράνομη και άδικη φύση αυτών των δικών και κατηγορήθηκαν για απειλή της εθνικής ασφάλειας.
<P>
Δεδομένων των παραπάνω, ελπίζω ότι πολλοί βουλευτές θα έρθουν σε επαφή με τις ιρανικές αρχές για να τους καταστήσουν σαφείς τις απόψεις τους σε σχέση με αυτές τις τραγικές υποθέσεις.
<SPEAKER ID="037" NAME="Stanisław Jałowiecki" AFFILIATION="PPE-DE">
- (PL) Κύριε Πρόεδρε, έχει παρέλθει μία ημέρα από την εισαγωγή των νέων περιορισμών για τις αποσκευές των επιβατών αερομεταφορών. Ωστόσο, εξακολουθούν να με ρωτούν διαρκώς τι συμβαίνει, εφόσον μερικές μόλις ημέρες αφότου η Μεγάλη Βρετανία χαλάρωσε τους εν λόγω περιορισμούς αυτοί εφαρμόστηκαν πανευρωπαϊκά; Ακόμη δεν έχω λάβει εξήγηση για αυτή την κατάσταση, παρόλο που είμαι εκπρόσωπος της Επιτροπής Μεταφορών και Τουρισμού.
<P>
Ένα ακόμη θέμα είναι η έλλειψη σαφήνειας όσον αφορά τους νέους κανονισμούς, που προκαλούν απόλυτη σύγχυση στους επιβάτες. Φαίνεται ότι διαθέτουν μια διαφορετική ερμηνεία σε κάθε αεροδρόμιο. Στο αεροδρόμιο Wrocław, επί παραδείγματι, το οποίο χρησιμοποιώ, μου είπαν να πετάξω ένα αποσμητικό σε στικ, παρόλο που δεν ήταν σε υγρή μορφή, ως τιμωρία επειδή δεν το είχα δηλώσει.
<P>
Σε ένα τέτοιο απλό θέμα, δεν θα ήταν δυνατόν να εναρμονιστούν οι εν λόγω κανόνες ούτως ώστε να ερμηνεύονται με ενιαίο τρόπο, και να μην εναπόκεινται στην καλή πρόθεση ή μη των μεμονωμένων υπαλλήλων; Ελπίζω να λάβω μια απάντηση σε αυτές τις ερωτήσεις.
<SPEAKER ID="038" NAME="Kinga Gál" AFFILIATION="PPE-DE">
- (HU) Κύριε Πρόεδρε, το 1989-90 η Ουγγαρία έθεσε τα θεμέλια της δημοκρατίας και του κράτους δικαίου χωρίς βία. Τώρα, 16 χρόνια αργότερα, αποδεσμεύθηκε εντούτοις το πνεύμα καταναγκασμού, επειδή η παρούσα κυβέρνηση δυστυχώς θεώρησε κατάλληλο να χρησιμοποιήσει εκφοβισμό προκειμένου να επιτύχει τους στόχους της, καταπνίγοντας κατ' αυτόν τον τρόπο τη δημοκρατική αντιπολίτευση. " χρήση βίας πρέπει να καταδικάζεται οπωσδήποτε. Οι ταραχές που προκαλούνται από βίαιες ομάδες είναι απαράδεκτες, αλλά ακόμη και σε προβληματικές καταστάσεις είναι απαραίτητος ο σεβασμός των εργαλείων του κράτους δικαίου.
<P>
Οι υπερασπιστές της ουγγρικής δημοκρατίας πρέπει να αξιοποιήσουν κάθε νόμιμο μέσο προκειμένου να διασφαλίσουν ότι δεν θα επαναληφθούν ποτέ οι βίαιες εκδηλώσεις της 23ης Οκτωβρίου, όταν η αστυνομία διέλυσε βίαια τα πλήθη και απέτυχε να τηρήσει τις πιο βασικές απαιτήσεις ανθρωπίνων δικαιωμάτων, ακριβώς όταν ο λαός εόρταζε την 50ή επέτειο της επανάστασης του 1956. Εμείς οι Ούγγροι πιστεύουμε στη δημοκρατική ελευθερία, την οποία αγωνιστήκαμε τόσο σκληρά να επιτύχουμε, και θέλουμε να κάνουμε χρήση των ανθρωπίνων δικαιωμάτων μας.
<SPEAKER ID="039" NAME="Glyn Ford" AFFILIATION="PSE">
(EN) - Κύριε Πρόεδρε, θα ήθελα να θίξω το θέμα της υποκίνησης του φυλετικού και θρησκευτικού μίσους στην Ευρώπη.
<P>
Τις δύο τελευταίες εβδομάδες, είχαμε στο "νωμένο Βασίλειο δύο δίκες. " μία αφορούσε έναν νεαρό μουσουλμάνο, ο οποίος, κατά τη διάρκεια μιας διαδήλωσης, νομίζω, για τις διαβόητες δανικές γελοιογραφίες, ζητούσε τον αποκεφαλισμό όσων προσβάλλουν το Ισλάμ. Ορθώς καταδικάστηκε και φυλακίστηκε. Αντιθέτως, όμως, ο Nick Griffin, ο ηγέτης του νεοφασιστικού Βρετανικού Εθνικού Κόμματος, που το BBC τον κατέγραψε να δηλώνει ότι το Ισλάμ είναι μια φαύλη και κακόβουλη θρησκεία, δεν κρίθηκε ένοχος για τον ίδιο λόγο. Θα ήθελα να ζητήσω από τον αρμόδιο Επίτροπο να εξετάσει μήπως χρειαζόμαστε νέα και αυστηρότερη νομοθεσία σε ευρωπαϊκό επίπεδο για αυτόν τον τομέα. Δεν πρόκειται για θέμα ελευθερίας του λόγου, αλλά για θέμα απελευθέρωσης από τον φόβο. Σχόλια όπως αυτά του ηγέτη του BNP θέτουν σε κίνδυνο τις μουσουλμανικές και τις μειονοτικές κοινότητες. Απόδειξη αυτού είναι ότι, όταν εκλέγονται δημοτικοί σύμβουλοι του BNP, η ρατσιστική βία στην αντίστοιχη περιοχή διπλασιάζεται ή τριπλασιάζεται, προκαλώντας προβλήματα σε ολόκληρη την περιφέρεια.
<SPEAKER ID="040" NAME="Avril Doyle" AFFILIATION="PPE-DE">
(EN) Κύριε Πρόεδρε, λαμβάνω τον λόγο για να σας ζητήσω να υποστηρίξετε τις προσπάθειες σε επίπεδο ΕΕ για την αντιμετώπιση των διακρίσεων στον χώρο εργασίας και, πιο συγκεκριμένα, το χρηματοδοτούμενο από την ΕΕ πρόγραμμα "Work It Out". Πρόκειται για ένα έργο που παράγει εργαλεία για τη βοήθεια των ατόμων με διανοητικές αναπηρίες, των ατόμων που τα στηρίζουν και τους ευρωπαίους νομικούς εμπειρογνώμονες επί του συγκεκριμένου τομέα. Αυτό το πρόγραμμα παρέχει πληροφορίες σχετικά με την οδηγία-πλαίσιο για την απασχόληση, η οποία αποσκοπεί στην καταπολέμηση των διακρίσεων και της άνισης μεταχείρισης στην εργασία. Πρόσφατα, αυτή η οδηγία μεταφέρθηκε στο εθνικό δίκαιο των κρατών μελών και παρέχει καίρια προστασία στα άτομα με διανοητικές αναπηρίες που αντιμετωπίζουν διακρίσεις στην εργασία.
<P>
Κύριε Πρόεδρε, θα ήθελα να σας ζητήσω να διασφαλίσετε ότι ο όρος "εργαζόμενος" σε αυτή την οδηγία συμπεριλαμβάνει τα άτομα σε προστατευόμενες θέσεις εργασίας. Οφείλουμε να επαγρυπνούμε για να διασφαλίσουμε ότι η οδηγία εφαρμόζεται ορθά σε κάθε κράτος μέλος. Ο όρος "διανοητική αναπηρία" καλύπτει ευρύ φάσμα ανθρώπων με πολύ διαφορετικές ικανότητες: ορισμένα άτομα με διανοητικές αναπηρίες εργάζονται και ζουν ανεξάρτητα στο κοινωνικό σύνολο, ενώ άλλα έχουν σύνθετες ή αυξημένες ανάγκες και χρειάζονται συνεχή στήριξη. Ωστόσο, είναι σημαντικό να μην προβαίνουμε σε εικασίες σχετικά με το τι σημαίνει διανοητική αναπηρία, καθώς με την κατάλληλη υποστήριξη και προετοιμασία πολλοί άνθρωποι με διανοητικές αναπηρίες μπορούν να αποτελέσουν πολύτιμα μέλη του εργατικού δυναμικού.
<P>
Κύριε Πρόεδρε, θα ήθελα να σας παρακαλέσω να επιληφθείτε προσωπικά αυτού του θέματος.
<SPEAKER ID="041" NAME="Zbigniew Zaleski" AFFILIATION="PPE-DE">
(ES) Κύριε Πρόεδρε, καταρχάς, θα ήθελα να σας ευχαριστήσω στη γλώσσα σας γι' αυτό που είπατε στον Πρόεδρο Πούτιν, ότι δεν θα ανταλλάξουμε τα ανθρώπινα δικαιώματα με ενέργεια.
<P>
(PL) Θα ήθελα επίσης να συζητηθεί σε αυτή τη συνεδρίαση η απαγόρευση της Ρωσίας για την εισαγωγή κρέατος από την Πολωνία. Οι κατηγορίες της Ρωσίας είναι αβάσιμες, και το θέμα έχει παρατραβήξει. Πιστεύω ότι δεν πρόκειται απλώς για ένα θέμα μεταξύ της Πολωνίας και της Ρωσίας, αλλά μεταξύ της Ρωσίας και ολόκληρης της Ευρωπαϊκής Ένωσης. Θα ήθελα το παρόν Σώμα να ασκήσει κάποια πίεση στην Ευρωπαϊκή Επιτροπή προκειμένου να λάβει ορισμένα μέτρα για την επίλυση της αφύσικης αυτής κατάστασης.
<SPEAKER ID="043" NAME="Françoise Castex" AFFILIATION="PSE">
(FR) Κύριε Πρόεδρε, μια διακοπή ρεύματος χωρίς προηγούμενο έπληξε τη Δυτική Ευρώπη το βράδυ της 4ης με 5η Νοεμβρίου. Αποκάλυψε τις αδυναμίες του ευρωπαϊκού ενεργειακού συστήματος και την ελλιπή ικανότητα παραγωγής και μεταφοράς ηλεκτρισμού, που είναι απόρροια μιας κακής επενδυτικής πολιτικής.
<P>
Παρά τους κινδύνους συσκότισης, τα τελευταία έξι χρόνια οι ευρωπαϊκές επιχειρήσεις ηλεκτροδότησης μειώνουν το επίπεδο των επενδύσεών τους από το 16% στο 10% του κύκλου εργασιών τους. Παράλληλα, η κατανάλωση ηλεκτρισμού αυξάνεται σταθερά κατά 1,8% ανά έτος. " μείωση των επενδύσεων είναι άμεση συνέπεια της ελευθέρωσης της αγοράς ενέργειας. Αντί να επενδύσουν στην ανάπτυξη νέων μεθόδων παραγωγής, οι επιχειρήσεις επικεντρώνουν τις προσπάθειές τους στα κέρδη και στην εξαγορά των ανταγωνιστών τους.
<P>
Οι πολίτες βρίσκονται αντιμέτωποι, αφενός, με την απογείωση των τιμών του ηλεκτρισμού και, αφετέρου, με τη μείωση της ασφάλειας. Μόνο μια ευρωπαϊκή ενεργειακή πολιτική θα μπορούσε να εξασφαλίσει την εύρυθμη συνεργασία των κρατών μελών και την πραγματοποίηση των απαραίτητων επενδύσεων, ύψους 700 δισ. ευρώ, μέχρι το 2030.
<P>
Ο ηλεκτρισμός είναι δημόσιο αγαθό: αυτό πρέπει να διασφαλιστεί μέσω των πολιτικών πρωτοβουλιών της Ευρωπαϊκής Ένωσης.
<SPEAKER ID="044" NAME="Zdzisław Zbigniew Podkański" AFFILIATION="UEN">
- (PL) Κύριε Πρόεδρε, παρά τις πολυάριθμες παρεμβάσεις, τις συζητήσεις και τα μέτρα εκ μέρους της Πολωνίας προκειμένου να συμμορφωθεί προς τους όρους της Ρωσίας, η Ρωσία διατηρεί το εμπάργκο της στα πολωνικά τρόφιμα, περιλαμβανομένου του κρέατος. " Πολωνία δεν έχει, και δεν θα μπορέσει να επιλύσει αυτή την κατάσταση μέχρι η Ευρωπαϊκή Ένωση να εφαρμόσει ίσους κανόνες για την προστασία της αγοράς σε όλα τα κράτη μέλη.
<P>
Είναι απαράδεκτο το γεγονός ότι η Πολωνία αντιμετωπίζει προβλήματα κατά την πώληση των προϊόντων της τόσο στην εξωτερική αγορά όσο και στην εσωτερική ευρωπαϊκή αγορά λόγω του αντίκτυπου από το ντάμπιγκ προϊόντων τρίτων χωρών στην αγορά της. " Πολωνία, όπως και τα άλλα κράτη μέλη, δεν μπορεί να αντιμετωπίσει τη Ρωσία από μόνη της. Ο εταίρος που θα έπρεπε να αντιμετωπίσει η Ρωσία είναι η Ευρωπαϊκή Ένωση στο σύνολό της.
<P>
Για αυτόν τον λόγο, θέτω το θεμελιώδες ζήτημα του κατά πόσον στη Διάσκεψη Κορυφής Ευρωπαϊκής Ένωσης-Ρωσίας που είναι προγραμματισμένη για τις 24 Νοεμβρίου του τρέχοντος έτους, τα προβλήματα της Πολωνίας θα αντιμετωπιστούν ως προβλήματα που επηρεάζουν την Ευρωπαϊκή Ένωση στο σύνολό της.
<SPEAKER ID="045" NAME="Πρόεδρος">
Πρόκειται ασφαλώς για ένα σημαντικό θέμα. Δεν μπορώ να σας δώσω μια απάντηση διότι, όπως γνωρίζετε, δεν έχουμε προσκληθεί να συμμετάσχουμε σε αυτή τη Διάσκεψη Κορυφής, αλλά είμαι βέβαιος ότι τόσο η Επιτροπή όσο και το Συμβούλιο θα λάβουν υπόψη τους τα προβλήματα της Πολωνίας κατά την εξέταση των σχέσεων ΕΕ-Ρωσίας.
<SPEAKER ID="046" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, θα ήθελα επίσης να εγείρω το θέμα των κανονισμών της Ευρωπαϊκής Επιτροπής για τις χειραποσκευές. Δεν γνωρίζω εάν ο Πρόεδρος και η Επιτροπή είναι ενήμεροι για το γεγονός ότι ο τομέας τροφίμων και καλλυντικών αδυνατεί να συμβαδίσει με αυτούς τους κανονισμούς, και η πλειονότητα των καλλυντικών δεν διατίθενται σε συσκευασία των 100 ml. Αυτό σημαίνει ότι σαμπουάν, λοσιόν και άλλα καλλυντικά σε υγρή μορφή θα πρέπει να αδειάζονται στον νεροχύτη και το υπόλοιπο να μεταγγίζεται σε συσκευασίες των 100 ml επειδή οι συσκευασίες των 200 ml δεν επιτρέπονται στην καμπίνα επιβατών του αεροσκάφους.
<P>
Φυσικά, μπορείτε να παραδώσετε τις αποσκευές σας, αν και 5 εκατομμύρια αποσκευές χάνονται κάθε χρόνο παγκοσμίως. Συχνά στα αεροδρόμια επικρατεί απόλυτο χάος και σύγχυση, και οι αρμόδιοι υπάλληλοι δεν είναι σε θέση να αντεπεξέλθουν.
<P>
Συνεπώς, φαίνεται ότι οι τρομοκράτες βρίσκονται πάλι ένα βήμα μπροστά από εμάς και μας έχουν στριμώξει στη γωνία. Έτσι όπως εξελίσσονται τα πράγματα, δεν θα αργήσει η στιγμή που θα μας αναγκάζουν να ταξιδεύουμε αεροπορικώς φορώντας ζουρλομανδύες και νοσοκομειακές παντόφλες μιας χρήσης.
<SPEAKER ID="047" NAME="Lidia Joanna Geringer de Oedenberg" AFFILIATION="PSE">
- (PL) Κύριε Πρόεδρε, "JEREMY", μια κοινή και εξαιρετικά πολύτιμη πρωτοβουλία της ΓΔ REGI και της Ευρωπαϊκής Τράπεζας Επενδύσεων για την περίοδο 2007-2013, βρίσκεται επί του παρόντος υπό διαπραγμάτευση με τα επιμέρους κράτη μέλη. Ο στόχος της πρωτοβουλίας είναι να διευκολύνει την πρόσβαση των μικρομεσαίων επιχειρήσεων στους διαθέσιμους πόρους του Ευρωπαϊκού Ταμείου Περιφερειακής Ανάπτυξης.
<P>
Ο στόχος της πρωτοβουλίας JEREMY είναι να βοηθήσει τις περιφερειακές νέες επιχειρήσεις και την ανάπτυξη χρησιμοποιώντας κάθε είδους μέσο που δεν βασίζεται στην επιχορήγηση όπως οι μικροπιστώσεις ή οι εγγυήσεις. Δυστυχώς, προβάλλεται αντίσταση εκ μέρους ορισμένων κρατών μελών -επειδή η απόφαση εξαρτάται από αυτά- για την ανακατανομή μέρους των διαρθρωτικών ταμείων για αυτήν τη νέα πρωτοβουλία. Ορισμένα αρνούνται κατηγορηματικά να τα συμπεριλάβουν στα προγράμματά τους, παρόλο που είναι σαφές ότι δεν θα μπορέσουν να χρησιμοποιήσουν όλους τους πόρους τους και θα έχουν προβλήματα με την απορρόφηση.
<P>
Αυτό συνεπάγεται τον κίνδυνο η πρωτοβουλία JEREMY, ένα υπέροχο μέσο ικανό να στηρίξει την επιχειρηματική πρωτοβουλία στις περιφέρειες, να παραμείνει ανεκμετάλλευτο. Εμείς ως Ευρωπαϊκό Κοινοβούλιο υποχρεούμαστε να ενθαρρύνουμε τα κράτη μέλη να επωφεληθούν των ευκαιριών που παρέχει το JEREMY, επειδή επιπλέον των σημαντικών επενδύσεων από τα διαρθρωτικά ταμεία, η ανάπτυξη των μικρών επιχειρήσεων και η δημιουργία επιχειρηματικής δραστηριότητας είναι εκείνες που αποτελούν την κινητήριο δύναμη της περιφερειακής ανάπτυξης και, ως εκ τούτου, χρήζουν ιδιαίτερης προσοχής.
<SPEAKER ID="048" NAME="Jörg Leichtfried" AFFILIATION="PSE">
(DE) Κύριε Πρόεδρε, κυρίες και κύριοι, εφέτος και για δέκατη φορά, το Ευρωπαϊκό Κέντρο στο Graz διοργάνωσε μια ευρωπαϊκή συνάντηση νέων με συμμετέχοντες που προέρχονταν από ολόκληρη την Ευρώπη, με θέμα "Οι ευρωπαϊκοί μελλοντικοί στόχοι" και με τους συμμετέχοντες να στρέφουν την προσοχή τους στη μελλοντική εξέλιξη της Ευρωπαϊκής Ένωσης. Μετά από μια ενημερωτική συνεδρίαση για την Ευρωπαϊκή Ένωση και τα θεσμικά της όργανα, οι συμμετέχοντες -που ήταν πάνω από 60- προχώρησαν σε μια άσκηση ρόλων στην οποία φαντάστηκαν τους εαυτούς τους ως εκπροσώπους αυτών των θεσμικών οργάνων. Επεξεργάστηκαν έναν μεγάλο αριθμό θεμάτων, και παρουσίασαν ένα ψήφισμα είκοσι σημείων που προέβλεπε, μεταξύ άλλων, την επέκταση των αρμοδιοτήτων της ΕΕ, την αύξηση του προϋπολογισμού και τη μη περαιτέρω διεύρυνση πριν τεθεί σε ισχύ η συνθήκη για το Ευρωπαϊκό Σύνταγμα. Οι νέοι είναι το μέλλον της Ευρώπης και θα πρέπει να είμαστε πολύ ισχυροί υπέρμαχοι της εκπαίδευσής τους και της περαιτέρω κατάρτισής τους, επειδή το μέλλον μας εξαρτάται και από αυτό.
<SPEAKER ID="049" NAME="Γεώργιος Καρατζαφέρης" AFFILIATION="IND/DEM">
Κύριε Πρόεδρε, μία από τις κατακτήσεις της δημοκρατίας είναι το πανεπιστημιακό άσυλο, το οποίο, βεβαίως, δεν έχει την ίδια εξέλιξη σε όλες τις χώρες. Στην Ελλάδα, αίφνης, πανεπιστημιακό άσυλο σημαίνει οι αναρχικοί, οι θύλακες της τρομοκρατίας, την οποία εμείς τόσο πολύ κυνηγάμε μέσα σ' αυτή την αίθουσα, να δημιουργούν εστίες και να χρησιμοποιούν το πανεπιστήμιο ως χώρο κατασκευής μολότοφ για να επιτίθενται στα μαγαζιά και στους γύρω κατοίκους.
<P>
Είναι ένα τρομερό πρόβλημα που αντιμετωπίζει η χώρα μου, η οποία αδυνατεί να βρει λύση. Αδυνατεί να τα βάλει μαζί τους. Και εδώ είναι το μεγάλο πρόβλημα. Μπορούμε να νομοθετήσουμε ενιαία σε όλες τις χώρες της Ευρώπης τον ίδιο σεβασμό στο άσυλο; Γιατί έχει παρεκτραπεί αυτή η κατάσταση. Και δεν είναι μόνο η Ελλάδα. Και σε άλλες πρωτεύουσες χωρών της Ευρώπης έχουμε το ίδιο θέμα: κράτος εν κράτει οι αναρχικοί μέσα στο άσυλο. Σεβασμός στο άσυλο, αλλά να μην επιτρέπεται, κύριε Πρόεδρε, αυτό να γίνεται εστία, θύλακας των αναρχικών, όλων εκείνων που με κουκούλες βιάζουν, εκβιάζουν, λεηλατούν τη ζωή των πολιτών. Επιτέλους, να νομοθετήσουμε για το καλό των πανεπιστημίων, για το καλό των φοιτητών, αλλά όχι και των εξτρεμιστών ή μερικών εξτρεμιστών οι οποίοι βάλλουν κατά της πολιτείας.
<SPEAKER ID="050" NAME="Csaba Sándor Tabajdi" AFFILIATION="PSE">
- (HU) Κύριε Πρόεδρε, εάν οι διοικητικές δαπάνες για το 2007 μειωθούν εις βάρος των νέων κρατών μελών, αυτό θα αποτελεί ενδεχομένως ένδειξη διάκρισης εις βάρος τους. " μείωση της γραφειοκρατίας είναι ένας σημαντικός στόχος, αλλά διακυβεύει την πλήρωση οχτακοσίων θέσεων για τα νέα κράτη μέλη. Αυτοί οι δημόσιοι υπάλληλοι θα έπρεπε να είχαν ήδη προσληφθεί στο πρώτο εξάμηνο του 2006. Καλώ την Επιτροπή να εκπληρώσει τις υποχρεώσεις της και να συνεχίσει να προσλαμβάνει νέους δημόσιους υπαλλήλους με τον συμφωνηθέντα ρυθμό.
<P>
Ελπίζω ότι η Ευρωπαϊκή Επιτροπή δεν θα ακούσει το κόμμα Fidesz. Δεν θα ήθελα να δω τα νέα κράτη μέλη να υποφέρουν από την εκστρατεία λασπολογίας που εξαπέλυσε το εν λόγω κόμμα, ισχυριζόμενο ότι τα νέα κράτη μέλη δεν δικαιούνται να αντιμετωπίζονται ισότιμα επειδή διοικούνται από μετακομουνιστές που καταπατούν τα ανθρώπινα δικαιώματα. Ό,τι και να λένε η Kinga Gál και ο József Szájer σε αυτή την αίθουσα, κατά τη γνώμη μου, ευσταθεί η συνέντευξη που δόθηκε σήμερα από τον Elmar Brok, πρόεδρο της Επιτροπής Εξωτερικών Υποθέσεων: η ουγγρική δημοκρατία και το κράτος δικαίου δεν διατρέχουν κίνδυνο.
<SPEAKER ID="051" NAME="András Gyürk" AFFILIATION="PPE-DE">
- (HU) Κύριε Πρόεδρε, πριν από λίγες ημέρες, ως αποτέλεσμα κατάρρευσης του ενεργειακού δικτύου, εκατομμύρια Ευρωπαίοι έμειναν χωρίς ηλεκτρική ενέργεια, τουλάχιστον για μία ώρα. Αυτή η γενική διακοπή ρεύματος, άνευ προηγουμένου από τη δεκαετία του 1970, έριξε για μια ακόμη φορά φως στο γεγονός ότι είναι ολοένα και πιο δύσκολο να ευθυγραμμιστεί η ενεργειακή ρύθμιση, που εναπόκειται κατά μεγάλο μέρος στην εθνική δικαιοδοσία, με τις ανάγκες για ενεργειακή ασφάλεια στον 21ο αιώνα.
<P>
Ταυτόχρονα, οι κίνδυνοι σε σχέση με τον εφοδιασμό σε φυσικό αέριο καθίστανται όλο και προφανέστεροι. " διαμάχη για τις τιμές του φυσικού αερίου που αναπτύσσεται τις τελευταίες εβδομάδες μεταξύ της Ρωσίας και της Γεωργίας καθιστά σαφές ότι η Ρωσία προτίθεται, με εντελώς απροκάλυπτο τρόπο, να χρησιμοποιήσει τους ενεργειακούς πόρους της για πολιτικούς σκοπούς. Αυτός είναι ο λόγος -ολοένα και περισσότερο τρομακτικός για την ΕΕ- για τον οποίο η Ρωσία, η οποία διαδραματίζει βασικό ρόλο στον εφοδιασμό μας σε φυσικό αέριο, δεν επιθυμεί να υπογράψει τον Ευρωπαϊκό Χάρτη Ενέργειας.
<P>
Έχοντας συνεπώς βιώσει την εξάρτησή μας σε δύο περιστάσεις τις τελευταίες ημέρες, η απάντησή μας μπορεί να είναι μόνο μια κοινή ευρωπαϊκή ενεργειακή πολιτική βασιζόμενη στην αλληλεγγύη που εκφράζεται ομόφωνα σε διεθνές επίπεδο. " πράσινη βίβλος για την ενέργεια που συζητείται επί του παρόντος στο Κοινοβούλιο θα πρέπει να χρησιμεύσει ως κατάλληλο έναυσμα για τη χάραξη μιας τέτοιας πολιτικής.
<SPEAKER ID="052" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, μια μελέτη που διεξήχθη από τη φημισμένη Ιατρική Σχολή του νοσοκομείου Johns Hopkins στις "ΠΑ σε συνεργασία με την Ιατρική Σχολή της Βαγδάτης και δημοσιεύθηκε τον περασμένο μήνα στο διεθνούς φήμης ιατρικό περιοδικό The Lancet κατέδειξε ότι 655.000 περίπου πολίτες πέθαναν εξαιτίας των βίαιων εχθροπραξιών στο Ιράκ από τον Μάρτιο του 2003 έως τον Ιούλιο του 2006. Εξ αυτών, πολλές χιλιάδες ήταν παιδιά και ο θάνατός τους θεωρήθηκε από τους στυγνούς εγκληματίες τρομοκράτες στο Ιράκ και τους καταφανώς ανάλγητους πολιτικούς στην Ουάσινγκτον και το Λονδίνο ως αποδεκτή παράπλευρη απώλεια.
<P>
" εισβολή στο Ιράκ και η κατοχή του από τους κκ. Μπους και Μπλερ έχει μετατραπεί σε λουτρό αίματος αθώων ανθρώπων, χειρότερο από το κράτος τρόμου του σατανικού Σαντάμ. Δεν μπορούμε πια να παρακολουθούμε παθητικά. Σας ζητώ να συστήσετε στη Διάσκεψη των Προέδρων κατεπείγουσα συζήτηση για τη σφαγή των αμάχων στο Ιράκ, ευελπιστώντας ότι ίσως βοηθήσουμε να μετατραπεί ο παραλογισμός του πολέμου στη λογική της ειρήνης.
<SPEAKER ID="053" NAME="Jim Higgins" AFFILIATION="PPE-DE">
(EN) Το Κιότο ήταν και είναι πρότυπο σχέδιο για λογικές και συνετές περιβαλλοντικές πολιτικές, μέσω της μείωσης των επιβλαβών εκπομπών αερίων του θερμοκηπίου. Δυστυχώς, οι λογικοί στόχοι που τέθηκαν και συμφωνήθηκαν από τα κράτη μέλη αγνοήθηκαν και εξακολουθούν να αγνοούνται σε πολλές περιπτώσεις.
<P>
Στην περίπτωση της Ιρλανδίας, για παράδειγμα, είναι παράδοσή μας να υπογράφουμε διεθνείς συμφωνίες και πρωτόκολλα και μετά να μην τα τηρούμε. Ωστόσο, ο μεγάλος παραβάτης είναι οι "νωμένες Πολιτείες της Αμερικής. Επιδοκιμάζω τα αποτελέσματα των εκλογών για το αμερικανικό Κογκρέσο. Το γεγονός ότι οι Αμερικανοί γύρισαν την πλάτη στον Τζορτζ Μπους εξαιτίας του Ιράκ μπορεί να αποτελεί ταυτόχρονα ένδειξη ότι η συντριπτική πλειονότητα του αμερικανικού πληθυσμού δεν συμμερίζεται την πεισματική του άρνηση να επικυρώσει το Πρωτόκολλο του Κιότο. Μήπως οι τυφώνες, οι θύελλες και οι φυσικές καταστροφές στις "νωμένες Πολιτείες που προκλήθηκαν από την αύξηση της θερμοκρασίας του πλανήτη είναι αποτέλεσμα της αψήφιστης εξάρτησης από τα ορυκτά καύσιμα και της αλόγιστης χρήσης τους; Όπως το έθεσε πολύ λακωνικά ένας βρετανός πρώην κορυφαίος οικονομολόγος της Παγκόσμιας Τράπεζας, ο Δρ Nicholas Stern, η ορθή περιβαλλοντική πρακτική δεν έχει αξία μόνο για το περιβάλλον, αλλά για ολόκληρη την οικονομία.
<SPEAKER ID="054" NAME="Mairead McGuinness" AFFILIATION="PPE-DE">
(EN) Κύριε Πρόεδρε, την περασμένη εβδομάδα μια ομάδα ιρλανδών ευρωβουλευτών συναντήθηκε στις Βρυξέλλες με μια ομάδα Αδελφών του Ελέους που εργάζονται πολύ στενά με φτωχά και περιθωριοποιημένα μέλη των κοινοτήτων των αιτούντων άσυλο και των προσφύγων. Οι ιστορίες που ακούσαμε από αυτές τις μοναχές ήταν πολύ ανησυχητικές, ιδιαίτερα καθώς προέρχονταν από μια χώρα που διατείνεται ότι είναι πολιτισμένη και ότι συμπεριφέρεται στους ανθρώπους δεόντως, αν και, τολμώ να πω, η Ιρλανδία δεν είναι η μόνη χώρα που δεν μεταχειρίζεται σωστά και ανθρώπινα τους πρόσφυγες και τους αιτούντες άσυλο.
<P>
Ως ομάδα, σκοπεύουμε να συνεχίσουμε τη δράση μας για αυτό το θέμα εντός της Ιρλανδίας. Διαφορετικά, θα φαινόταν ότι ο Κανονισμός Δουβλίνο ΙΙ -την αξιολόγηση του οποίου αναμένουμε επί του παρόντος- δεν λειτουργεί. Πολύ συχνά ακούμε από ανθρώπους που εργάζονται σε αυτόν τον τομέα ότι η θεωρία απέχει από την πράξη. Πρέπει να κάνουμε κάτι γι' αυτό. Ιδιαίτερο προβληματισμό προκαλεί, ωστόσο, το φαινόμενο των παιδιών που χάνονται μέσα στο σύστημα. Αυτά τα παιδιά βρίσκονται στην Ιρλανδία, αλλά κανείς δεν γνωρίζει πού ακριβώς ή ποιος μπορεί να ξέρει τι τους έχει συμβεί. Πρόκειται για μια προοπτική που σοκάρει σε ένα κράτος μέλος της Ευρωπαϊκής Ένωσης.
<P>
Πρέπει να εξετάσουμε πολύ προσεκτικά τον τρόπο που αντιμετωπίζουμε τους φτωχούς και περιθωριοποιημένους ανθρώπους στην Κοινότητά μας. Χρειαζόμαστε μια ανεξάρτητη αξιολόγηση της διαδικασίας και μια μακροχρόνια λύση για το ερώτημα γιατί οι άνθρωποι αυτοί να χρειάζονται την υποστήριξή μας.
<SPEAKER ID="055" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, θεωρώ ότι οι εξελίξεις στα πανεπιστήμια, σχετικά με το βασικό ζήτημα της εκπαίδευσης, απασχολούν εκατομμύρια εργαζόμενους, φοιτητές και σπουδαστές στα κράτη μέλη. Έτσι λοιπόν, πρέπει να είμαστε πάρα πολύ προσεκτικοί όταν αναφερόμαστε στο πανεπιστημιακό άσυλο, που αποτελεί θεμελιώδη κατάκτηση για το φοιτητικό και το σπουδαστικό κίνημα στη χώρα μας.
<P>
" εξέγερση των φοιτητών του Πολυτεχνείου αποτελεί -μετά από 33 χρόνια- φωτεινό παράδειγμα όσον αφορά την πάλη των λαών για δημοκρατία μέσα στα πανεπιστήμια, αλλά και την ανάγκη να γίνουν ριζικές αλλαγές σε αυτό το επίπεδο. Είναι επικίνδυνες αυτές οι απόψεις που ακούγονται στο Ευρωπαϊκό Κοινοβούλιο για περιορισμό αυτών των βασικών δημοκρατικών ελευθεριών.
<SPEAKER ID="056" NAME="Ryszard Czarnecki" AFFILIATION="NI">
- (PL) Κύριε Πρόεδρε, με κατέπληξε η τελευταία συνεδρίαση των επικεφαλής των διπλωματικών αντιπροσωπειών των κρατών μελών, όπου η πλειονότητα των ξένων υπουργών ζήτησε μια εντολή της Ευρωπαϊκής Ένωσης για τη διαπραγμάτευση μιας νέας συμφωνίας μεταξύ της ΕΕ και της Ρωσίας προτού η Ρωσία άρει τους εμπορικούς περιορισμούς που επιβάλλει στην Πολωνία υπό τη μορφή εμπάργκο στο πολωνικό κρέας και τα γεωργικά προϊόντα. Με άλλα λόγια, αντί της ευρωπαϊκής αλληλεγγύης, αυτό που έχουμε είναι μια συμφωνία με τη Μόσχα που συνάφθηκε πάνω από το κεφάλι της Πολωνίας, αφήνοντας τη χώρα μου να υπερασπιστεί τον εαυτό της. Ωστόσο, η Βαρσοβία δικαίως ζητά η διαπραγματευτική εντολή να συμπεριλάβει μια απαγόρευση των εμπορικών φραγμών στις σχέσεις μεταξύ της Ρωσίας και των επιμέρους κρατών μελών της ΕΕ. Αντί για ορισμένα λόγια υποστήριξης από την Επίτροπο Ferrero-Waldner, οι σχέσεις μεταξύ της Ευρωπαϊκής Ένωσης και της Ρωσίας θα πρέπει να βασίζονται στο σύνθημα των Τριών Σωματοφυλάκων, "ένας για όλους και όλοι για έναν". Αν δεν γίνει αυτό, η ευρωπαϊκή αλληλεγγύη δεν θα είναι τίποτα παραπάνω από μια ασήμαντη φράση, και το λέω αυτό σθεναρά στη χώρα των Τριών Σωματοφυλάκων.
<SPEAKER ID="057" NAME="Willy Meyer Pleite" AFFILIATION="GUE/NGL">
(ES) Κύριε Πρόεδρε, την περασμένη εβδομάδα η Volkswagen ανακοίνωσε δυστυχώς περικοπές θέσεων εργασίας στα ευρωπαϊκά της εργοστάσια, οι οποίες ενδέχεται να επηρεάσουν τα εργοστάσια της Παμπλόνα στην Ισπανία, των Βρυξελλών στο Βέλγιο και της Παλμέλα στην Πορτογαλία.
<P>
Επίσης στη Γερμανία, ενδέχεται να απολυθούν 20 000 από τους 100 000 εργαζομένους στο εργοστάσιο εκεί. Αυτό σημαίνει την απώλεια ενός στους πέντε εργαζομένους, και 2 400 θέσεις εργασίας μπορεί να χαθούν στα άλλα εργοστάσια.
<P>
Αν σε αυτό προσθέσουμε τα προβλήματα που είχαμε με την Opel και την General Motors στην Πορτογαλία, είναι σαφέστατο ότι αντιμετωπίζουμε ένα πολύ σοβαρό πρόβλημα, μια βιομηχανική κρίση που απαιτεί απάντηση. Κατά τη γνώμη μου, δεν μπορούμε πλέον να αναβάλλουμε τη θέσπιση μιας συμφωνίας πλαίσιο με ολόκληρη την ευρωπαϊκή αυτοκινητοβιομηχανία και ενός κώδικα δεοντολογίας με τις πολυεθνικές εταιρείες, βασικά για τη διασφάλιση των θέσεων εργασίας.
<P>
Πιστεύω ότι ήρθε η στιγμή η Επιτροπή και τα θεσμικά όργανα της Ευρώπης να υιοθετήσουν μια πολύ ισχυρή στάση σχετικά με το θέμα αυτό.
<SPEAKER ID="058" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, ο τέως ηγέτης του Ιράκ, ο Σαντάμ Χουσεΐν, καταδικάστηκε σε θάνατο δι' απαγχονισμού για εγκλήματα κατά της ανθρωπότητας, επειδή κρίθηκε ένοχος για τον θάνατο 148 σιιτών -έπειτα από απόπειρα δολοφονίας εναντίον του- το 1982.
<P>
Πιστεύω, ότι όσο αποτρόπαιο και αν είναι αυτό το έγκλημα, η θανατική καταδίκη δεν είναι λύση και δεν συνάδει με το ευρωπαϊκό κεκτημένο. Με λύπη, όμως, παρατήρησα ότι η Υπουργός Εξωτερικών της Βρετανίας, Μάργκαρετ Μπέκετ, εξέφρασε την ικανοποίησή της γι' αυτή την απόφαση και δήλωσε ότι αυτοί που κατηγορούνται για εγκλήματα κατά των ιρακινών πρέπει να έρχονται αντιμέτωποι με τη δικαιοσύνη. Σας ερωτώ λοιπόν, αφού η θανατική ποινή έχει καταργηθεί σε όλες τις χώρες της Ευρωπαϊκής Ένωσης -επειδή προσβάλλει την ανθρώπινη αξιοπρέπεια και απλώς διογκώνει τη βία, ενώ ουδόλως συμβάλλει στην πρόληψη του εγκλήματος- πώς ένα κράτος μέλος της Ένωσης επικροτεί κάτι τέτοιο; Με ποιό τρόπο η θανατική ποινή κατοχυρώνει τη δικαιοσύνη που επικαλείται η κυρία Μπέκετ;
<SPEAKER ID="059" NAME="Bogusław Rogalski" AFFILIATION="IND/DEM">
- (PL) Κύριε Πρόεδρε, η 16η Οκτωβρίου έγινε μάρτυρας μιας ακόμη γερμανικής παραβίασης της εδαφικής κυριαρχίας της Πολωνίας. Την εν λόγω ημέρα ένα γερμανικό πλοίο κατευθυνόταν προς το πολωνικό λιμάνι Świnoujście. Κατά την είσοδό του στα πολωνικά χωρικά ύδατα επιβιβάστηκαν σε αυτό πολωνοί τελωνειακοί υπάλληλοι οι οποίοι ανακάλυψαν ποσότητες λαθραίου αλκοόλ. Όταν το πλοίο βρισκόταν λίγα μέτρα από την ακτή, ξαφνικά έκανε στροφή και κατευθύνθηκε προς τη γερμανική πλευρά. Παρά τις διαταγές του λιμενάρχη να παραμείνει το πλοίο στο λιμάνι, και παρότι καταδιώχθηκε και διατάχθηκε να σταματήσει από δύο καταδιωκτικά σκάφη της πολωνικής φρουράς των συνόρων, το γερμανικό πλοίο εγκατέλειψε τα πολωνικά ύδατα με τους πολωνούς τελωνειακούς υπαλλήλους επί του σκάφους. Συνελήφθησαν εν συνεχεία στη Γερμανία με την κατηγορία της παράνομης δραστηριότητας. " όλη υπόθεση είναι εξωφρενική!
<P>
Θα ήθελα επίσης να επισημάνω ότι τον Αύγουστο το γερμανικό ναυτικό έκανε ελιγμούς στα πολωνικά ύδατα χωρίς να ενημερώσει τις πολωνικές αρχές, και προκάλεσε προβλήματα στα επιβατηγά πορθμεία που προσπαθούσαν να φθάσουν στα πολωνικά λιμάνια.
<P>
Αυτή είναι η τελευταία γερμανική πρόκληση που αγνοεί τα πολωνογερμανικά σύνορα. Συνιστά παραβίαση του διεθνούς δικαίου και διακυβεύει τις εσωτερικές σχέσεις στο εσωτερικό της Ευρωπαϊκής Ένωσης. Καλώ τους γερμανούς πολιτικούς να λογικευτούν και να αναγνωρίσουν τελικά τα σύνορα της χώρας τους με τους γείτονές τους.
<SPEAKER ID="060" NAME="Janusz Wojciechowski" AFFILIATION="UEN">
- (PL) Κύριε Πρόεδρε, ως βουλευτές του ΕΚ λαμβάνουμε αλληλογραφία από ιδιώτες και οργανώσεις σχετικά με το πρόβλημα της βάναυσης μεταχείρισης των αδέσποτων σκυλιών στη Ρουμανία.
<P>
Ο λόγος για τον οποίον επέστησα την προσοχή σε αυτό είναι ότι στην Ευρωπαϊκή Ένωση έχουμε εγκρίνει ορισμένα πρότυπα: πρόσφατα, κατά τη συζήτηση ενός σχεδίου δράσης για την προστασία των ζώων, δεχτήκαμε την αρχή ότι η προστασία και η ανθρωπιστική μεταχείριση των ζώων αποτελεί πρόκληση για την ευρωπαϊκή κουλτούρα και τον πολιτισμό στον 21ο αιώνα.
<P>
" Ρουμανία πρόκειται να προσχωρήσει στην Ευρωπαϊκή Ένωση σε λίγες εβδομάδες και δεν μπορούμε να δεχτούμε πρότυπα που αντιβαίνουν στα ευρωπαϊκά πρότυπα. Είναι ένα θέμα στο οποίο θα ήθελα να επιστήσω την προσοχή σας, και ζητώ επίσης από την Ευρωπαϊκή Επιτροπή να επιληφθεί του θέματος και να παρέμβει καταλλήλως.
<SPEAKER ID="061" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, θα ήθελα να επιστήσω την προσοχή των συναδέλφων στην κατάχρηση και στην αρνητική αναφορά που πραγματοποιείται σε ιστορικές περιόδους και μάλιστα σε εκείνη του Μεσαίωνα. Γίνεται συχνά λόγος για "εργασιακό μεσαίωνα" που τείνει -δήθεν- να επιβληθεί με την ψήφιση της οδηγίας για τις υπηρεσίες ή με την προώθηση της αναθεωρημένης οδηγίας για τη ρύθμιση του χρόνου εργασίας.
<P>
Ο Μεσαίωνας είναι μια εκτεταμένη ιστορική περίοδος κατά την οποία ετέθησαν στην Ευρώπη τα θεμέλια της σημερινής μορφής της και έγιναν οι διεργασίες συνδυασμού του ελληνορωμαϊκού πολιτισμού με τον χριστιανισμό. Βέβαια, κατά τον Μεσαίωνα οι εργασιακές σχέσεις παρουσίαζαν τα χαρακτηριστικά της αδιατάρακτης σύνδεσης με τον "κύριο", το "αφεντικό", τον εργοδότη και τον χώρο εργασίας, καθώς και την οργάνωση σε επαγγελματικές συντεχνίες, αδιαπέραστα καταστατικά, κατοχύρωση μονοπωλίων. Σήμερα, η φιλελεύθερη Ευρώπη, ενωμένη, αντίθετα έχει κατοχυρώσει την ελεύθερη διακίνηση, την κινητικότητα και προχωρεί στην απελευθέρωση των υπηρεσιών εξαλείφοντας τις πρακτικές που ταλαιπώρησαν τους κατοίκους της Ευρώπης σε διάφορες ιστορικές περιόδους όπως εκείνη του Μεσαίωνα.
<SPEAKER ID="062" NAME="Πρόεδρος">
Οι παρεμβάσεις ενός λεπτού επί σημαντικών πολιτικών ζητημάτων ολοκληρώθηκαν.

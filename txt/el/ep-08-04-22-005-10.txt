<CHAPTER ID="005-10">
10. Απαλλαγή 2006: γενικός προϋπολογισμός ΕΕ, Tμήμα Ι - Ευρωπαϊκό Κοινοβούλιο (
<P>
- Πριν από την ψηφοφορία:
<SPEAKER ID="102" NAME="Zbigniew Zaleski" AFFILIATION="PPE-DE">
(ES) Κύριε Πρόεδρε, έχω μια μικρή πρόταση για σας και για όλους τους προέδρους που προεδρεύουν στις ψηφοφορίες. Έχουμε πολλές ψηφοφορίες με ονομαστική κλήση, και δεν πιστεύω ότι ο Κανονισμός απαιτεί να διαβάζει ο Πρόεδρος τα αποτελέσματα. Όλοι μπορούν να δουν την οθόνη. Αρκεί να λέτε "εγκρίνεται" ή "απορρίπτεται".
<P>
Αν συμφωνούσατε σ' αυτό, θα εξοικονομούσαμε χρόνο.
<SPEAKER ID="103" NAME="Πρόεδρος">
Αν συμφωνούν όλοι, συμφωνεί και ο Πρόεδρος.
<P>
- Πριν από την ψηφοφορία επί της παραγράφου 65:
<SPEAKER ID="104" NAME="José Javier Pomés Ruiz">
εισηγητής. - (ES) Κύριε Πρόεδρε, για την ακρίβεια έγινε ένα λάθος στους αριθμούς, και αυτό που πρόκειται να ψηφίσουμε πρώτα, μέσω ξεχωριστής ψηφοφορίας, είναι η παράγραφος 65, εκτός από το εδάφιο 4, και στη συνέχεια θα έχουμε μία ψηφοφορία με ονομαστική κλήση σχετικά με το εδάφιο 4. Υπήρξε μια αλλαγή στους αριθμούς, είναι τόσο απλό.
<SPEAKER ID="105" NAME="Πρόεδρος">
Έχετε δίκιο, κύριε Pomés, επομένως ας προχωρήσουμε στην ψηφοφορία για την παράγραφο 65, εκτός από το εδάφιο 4.
<P>
- Πριν από την ψηφοφορία επί της τροπολογίας 9:
<SPEAKER ID="106" NAME="Jan Andersson" AFFILIATION="PSE">
(SV) Κύριε Πρόεδρε, στο πλαίσιο της παραγράφου 65 δεν είχαμε καμία ψηφοφορία για το εδάφιο 5. Ψηφίσαμε ξεχωριστά για το εδάφιο τέσσερα, αλλά όχι για το εδάφιο πέντε.
<SPEAKER ID="107" NAME="Πρόεδρος">
Κύριε Andersson, υπάρχουν διαφορετικές γλωσσικές εκδοχές, και αυτό που ψηφίσαμε, αυτό στο οποίο αναφέρεστε, έχει ήδη συμπεριληφθεί.
<P>
Για να μην υπάρχει καμία αμφιβολία, τώρα πρόκειται να ψηφίσουμε αποκλειστικά σχετικά με αυτό που ανέφερε ο κ. Andersson, δηλαδή "δεν πρέπει να απασχολούνται συγγενείς των βουλευτών".
<P>
- Πριν από την ψηφοφορία επί της παραγράφου 72:
<SPEAKER ID="108" NAME="Alexander Alvaro" AFFILIATION="ALDE">
(DE) Κύριε Πρόεδρε, ακόμη και αν είναι πολύ αργά για να το πω αυτό, πιστεύω ότι η αντίρρηση του αξιότιμου βουλευτή μπορεί να έχει παρερμηνευθεί. Εκείνος ήθελε μία ψηφοφορία για το πέμπτο εδάφιο της παραγράφου 65. Εσείς κάνατε μια ψηφοφορία για το αν μπορούν να απασχολούνται συγγενείς των βουλευτών. Το πέμπτο εδάφιο της παραγράφου 65 δεν αναφέρεται σε αυτό, αλλά στο αν οι πληρωμές μπορούν να διακόπτονται σε περίπτωση που υπάρχει υποψία κακοδιαχείρισης. Δεν ψηφίσαμε σχετικά με αυτό, ή εσείς κάνατε λάθος στην ανακοίνωσή σας. Απλά για να το ξεκαθαρίσουμε, ώστε να ξέρουν όλοι τι συμβαίνει.
<SPEAKER ID="109" NAME="Πρόεδρος">
Κύριε Alvaro, το πρόβλημα είναι ότι, στις διαφορετικές γλωσσικές εκδοχές, αυτή η φράση διατυπώνεται με διαφορετικό τρόπο. Αυτό το γεγονός δημιούργησε προβλήματα. Επομένως ψηφίσαμε λέγοντας ακριβώς αυτό για το οποίο ψηφίζαμε, ούτως ώστε να μην υπάρχουν αμφιβολίες. Καταλάβατε, κύριε Alvaro?
<SPEAKER ID="110" NAME="Ingeborg Gräßle" AFFILIATION="PPE-DE">
(DE) Κύριε Πρόεδρε, θέλω να επισημάνω ότι εκείνοι που ετοίμαζαν τις λίστες ψηφοφορίας γνώριζαν το πρόβλημα, επομένως οι επισημάνσεις που έχετε στη λίστα ψηφοφορίας λαμβάνουν ήδη υπόψη τα διαφορετικά γλωσσικά προβλήματα. Με άλλα λόγια, ήταν απολύτως σαφές πώς ψήφιζαν οι Ομάδες. Δεν είναι αλήθεια ότι κανείς δεν ήξερε τι ψηφιζόταν. Προσπαθήσαμε να το διορθώσουμε αυτό στην Υπηρεσία Κατάθεσης Εγγράφων, και διορθώθηκε.
<SPEAKER ID="111" NAME="Πρόεδρος">
Εν πάση περιπτώσει, η ψηφοφορία ήταν σαφής, επομένως δεν υπάρχει κανένα απολύτως πρόβλημα.

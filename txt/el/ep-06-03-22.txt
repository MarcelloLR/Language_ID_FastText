<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη, 16 Μαρτίου 2006. 
<SPEAKER ID="3" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Αναφέρομαι στο ανακοινωθέν που εξέδωσε σήμερα η ETA, ανακοινώνοντας τη μόνιμη κατάπαυση του πυρός.
<SPEAKER ID="4" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κύριε Πρόεδρε, η πληροφορία που δώσατε στο Σώμα προξένησε σήμερα, όπως μπορείτε να φανταστείτε, ζωηρή αντίδραση στην Ομάδα μας. Στις τάξεις των 200 βουλευτών της Σοσιαλιστικής Ομάδας στο Ευρωπαϊκό Κοινοβούλιο υπάρχει μία συνάδελφος που υπήρξε θύμα της τρομοκρατίας της ΕΤΑ, η οποία δολοφόνησε τον σύζυγό της. Ελπίζω να συμφωνείτε να ζητήσω από τη συνάδελφο Barbara Dührkop Dührkop να πει δυο λόγια εξ ονόματος της Ομάδας μας.
<SPEAKER ID="5" LANGUAGE="ES" NAME="Bárbara Dührkop Dührkop," AFFILIATION="εξ ονόματος της Ομάδας PSE">
<P>
   Κύριε Πρόεδρε, κυρίες και κύριοι, η ανακοίνωση της μόνιμης κατάπαυσης του πυρός της ETA, η οποία έχει επιβεβαιωθεί, είναι εξαιρετικά ελπιδοφόρα είδηση για όλους τους πολίτες της Ισπανίας και κατά συνέπεια για όλους τους πολίτες της Ευρώπης.
<SPEAKER ID="6" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, αυτό που είπε στο τέλος η αξιότιμη συνάδελφός μας κ. Dührkop θα ήταν και η δική μου πρώτη φράση, ότι δηλαδή σήμερα η σκέψη μας είναι στραμμένη στους άντρες και τις γυναίκες που δολοφονήθηκαν από την ΕΤΑ και στις οικογένειές τους.
<SPEAKER ID="7" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE.">
<P>
Στη Δυτική Ευρώπη, χάρη στους πολιτικούς ηγέτες της μεταπολεμικής γενιάς, απολαμβάνουμε τη δημοκρατία. Σε μια δημοκρατία, η αλλαγή προκύπτει μέσα από την κάλπη και όχι με σφαίρες. Οι δράσεις της ETA, του IRA των Ερυθρών Ταξιαρχιών και άλλων τρομοκρατικών οργανώσεων που γνωρίσαμε στο παρελθόν αποτελούσαν άδικες τρομοκρατικές ενέργειες. Εξ ονόματος της Συμμαχίας Φιλελευθέρων και Δημοκρατών για την Ευρώπη, χαιρετίζω τη διαδικασία στο πλαίσιο της οποίας η ΕΤΑ ανακοίνωσε αυτή την κατάπαυση του πυρός. Προσβλέπω στον διάλογο και στη δημοκρατία ως βάση για αλλαγή στην Ισπανία και σε όλη την ήπειρό μας.
<SPEAKER ID="8" LANGUAGE="FR" NAME="Daniel Marc Cohn-Bendit," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, κυρίες και κύριοι, η Ομάδα μας έμαθε τα νέα για το ανακοινωθέν της ETA πριν από δύο ώρες περίπου και θέλουμε να προβούμε στην ακόλουθη δήλωση. Αυτή η δήλωση της ETA δείχνει δύο πράγματα.
<SPEAKER ID="9" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<P>
   Κύριε Πρόεδρε, θα ήθελα κι εγώ, όπως και οι συνάδελφοί μου, να χαιρετίσω αυτή την απόφαση της ETA. Δυστυχώς, είναι πολύ αργά για πολλά από τα θύματα, σκεφτείτε όμως τα μελλοντικά θύματα, των οποίων οι ζωές σώθηκαν λόγω της απόφασης που λήφθηκε σήμερα.
<P>
Προσβλέποντας στο μέλλον της ειρήνης και της διαπραγμάτευσης που θα επέλθει στην Ισπανία ως αποτέλεσμα αυτής της απόφασης, θέλω να χαραχτεί στο μυαλό των ανθρώπων η ιδέα ότι οι καταπαύσεις πυρός και οι διαπραγματεύσεις δεν σημαίνουν υποταγή. Θα πρέπει να υπάρχει ισότιμη εκτίμηση μεταξύ των διαφορετικών πλευρών του προβλήματος. Θα πρέπει να υπάρχει σεβασμός για τη διαφορά απόψεων, αλλά το πιο σημαντικό από όλα είναι ότι δεν πρέπει να ξεχνούμε ποτέ ότι ζωές θυσιάστηκαν χωρίς λόγο επειδή κάποιοι άνθρωποι αρνήθηκαν να μιλήσουν μεταξύ τους επί ίσοις όροις και ισότιμα. Αν μη τι άλλο, η Ευρωπαϊκή Ένωση απέδειξε, στα 50 και πλέον χρόνια ύπαρξής της, ότι είναι η καλύτερη δυνατή ειρηνευτική διαδικασία, διότι βασίζεται στον διάλογο, στον αμοιβαίο σεβασμό, στην κατανόηση, στην ανοχή –όχι στην αποδοχή– όλων των διαφορετικών ιδεών. Βασίζεται στον σεβασμό για τα άτομα με διαφορετικές ιδέες και εστιάζει σε τρόπους συνεργασίας.
<SPEAKER ID="10" LANGUAGE="DE" NAME="Sylvia-Yvonne Kaufmann," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, θα ήθελα να συμφωνήσω με όσα είπαν όλοι οι προηγούμενοι ομιλητές και να ευχαριστήσω ιδιαίτερα την κ. Dührkop Dührkop.
<SPEAKER ID="11" LANGUAGE="EN" NAME="James Hugh Allister (NI ). –" AFFILIATION="(Χειροκροτήματα)">
<P>
Συμφωνώ με όσους καλούν σε επαγρύπνηση, έχοντας διδαχθεί από την εμπειρία στη Βόρεια Ιρλανδία. Ασφαλώς είναι καλό το γεγονός της κατάπαυσης πυρός. Ελπίζουμε ότι θα είναι μόνιμο, αλλά ο κ. Poettering έχει απόλυτο δίκιο: δεν μπορεί και δεν θα πρέπει να υπάρχει ανταμοιβή για να κάνει κανείς το σωστό. Το λάθος που έγινε στη χώρα μου, όταν η αντίστοιχη οργάνωση, η ΕΤΑ, κήρυξε κατάπαυση πυρός το 1994, ήταν ότι όλοι βιάστηκαν να παράσχουν πολιτικές ανταμοιβές γι’ αυτό που είχε γίνει. Αυτό αποδείχθηκε καταστροφικό, διότι ενθάρρυνε την πεποίθηση ότι μπορεί κανείς να έχει μια θέση και στα δύο στρατόπεδα. Δεν μπορείς να είσαι τρομοκράτης τη νύχτα και πολιτικός την ημέρα. Θα πρέπει να γίνει πλήρης μετάβαση αποκλειστικά σε ειρηνικά μέσα.
<SPEAKER ID="12" LANGUAGE="DA" NAME="Jens Peter Bonde," AFFILIATION="εξ ονόματος της Ομάδας IND/DEM.">
<SPEAKER ID="13" LANGUAGE="ES" NAME="Alejo Vidal-Quadras Roca (PPE-DE ). –" AFFILIATION="(Χειροκροτήματα από το κέντρο και τη δεξιά πτέρυγα)">
<P>
   Κύριε Πρόεδρε, το ανακοινωθέν της τρομοκρατικής οργάνωσης ETA δεν αλλάζει καθόλου την κατάσταση στην Ισπανία. Το ανακοινωθέν μάς λέει ότι η ETA πρόκειται να σταματήσει να σκοτώνει για όσον καιρό το κρίνει σκόπιμο και ότι το κάνει αυτό προκειμένου να επιτύχει τους υποτιθέμενους πολιτικούς στόχους της.
<P>
Ελπίζω ότι η ισπανική κυβέρνηση θα δεχτεί μόνο ένα είδος ανακοινωθέντος από την ETA: εκείνο που θα ανακοινώνει τη διάλυσή της και την παράδοση των όπλων της και εκείνο που θα ζητά συγχώρεση από τόσους πολλούς ανθρώπους που υπέφεραν και βίωσαν τόσο άδικο πόνο στα χέρια της.
<SPEAKER ID="14" LANGUAGE="" NAME="Πρόεδρος." AFFILIATION="">
<P>
   Σας ευχαριστώ όλους για τις αντιδράσεις σας στο ανακοινωθέν της ETA. 
<SPEAKER ID="15" LANGUAGE="EN" NAME="James Nicholson (PPE-DE ). –" AFFILIATION="(Χειροκροτήματα)">
<P>
Ως βουλευτής που κατάγεται επίσης από τη Βόρεια Ιρλανδία, στα πρώτα χρόνια της 16ετούς θητείας μου στο Κοινοβούλιο, υποχρεωνόμουν σχεδόν κάθε μήνα να λαμβάνω τον λόγο για να εκφράσω συλλυπητήρια στους πολίτες της περιοχής μου. Είναι το μόνο πράγμα που δεν νοσταλγώ σε αυτή την Αίθουσα τώρα που έχουμε κάποιον βαθμό ομαλότητας στη Βόρεια Ιρλανδία. Ελπίζω να ισχύσει το ίδιο και για τον λαό της Ισπανίας.
<P>
Θα ήθελα να επαναλάβω τη φράση του κ. Poettering –και το γνωρίζω αυτό από προσωπική εμπειρία– ότι είναι πολύ πιο εύκολο να γίνει πόλεμος παρά να γίνει ειρήνη. Συμφωνώ με τον κ. Poettering ότι όσοι υποκινούσαν αυτόν τον πόλεμο και έπαιρναν αυτές τις ζωές δεν θα πρέπει να ανταμειφθούν επειδή τον σταμάτησαν τώρα.
<SPEAKER ID="16" LANGUAGE="ES" NAME="Willy Meyer Pleite (GUE/NGL ). –" AFFILIATION="">
<P>
   Κύριε Πρόεδρε, πιστεύω ότι βρισκόμαστε ενώπιον μιας πολύ σημαντικής είδησης, όχι μόνο για την Ισπανία, αλλά και για την Ευρωπαϊκή Ένωση, διότι η ανακοίνωση της ETA είναι γεγονός. Μια νέα προοπτική ανοίγεται για τη διερεύνηση μιας διαδικασίας διαπραγματεύσεων, η οποία θα μπορούσε να οδηγήσει σε οριστική ειρήνη στη Χώρα των Βάσκων και επομένως σε ένα μέρος της Ευρωπαϊκής Ένωσης.
<SPEAKER ID="17" LANGUAGE="EN" NAME="Proinsias De Rossa (PSE ). –" AFFILIATION="">
<P>
   Κύριε Πρόεδρε, κατάγομαι κι εγώ από ένα νησί που υπέφερε σχεδόν 30 χρόνια από την τρομοκρατία. Βρισκόμαστε σε ειρηνευτική διαδικασία εδώ και περισσότερο από δέκα χρόνια. Χαιρετίζω θερμά τη σημερινή ανακοίνωση της οργάνωσης ΕΤΑ. Η κριτική μου είναι η ίδια με την κριτική που άσκησα στον IRA στην Ιρλανδία πριν από πάρα πολλά χρόνια: ότι χρησιμοποιούσε έναν ανώφελο, μάταιο, μη δημοκρατικό τρόπο στην προσπάθειά του να επιτύχει τους στόχους του.
<P>
Εντούτοις, τελικά, εμείς, ως πολιτικοί, πρέπει να βρούμε έναν τρόπο να επιτύχουμε μια δημοκρατική πολιτική λύση στο πρόβλημα. Εκτιμώ ότι η ισπανική κυβέρνηση είναι άξια συγχαρητηρίων διότι πέτυχε να φέρει τα πράγματα στο σημείο να ανακοινωθεί κατάπαυση του πυρός. Όλοι οι δημοκράτες –τόσο στην Ισπανία όσο και στην Ευρώπη– πρέπει να στηρίξουν την ισπανική κυβέρνηση για να προωθήσει τη διαδικασία αυτή, διότι αν επιτρέψουμε σε οργανώσεις όπως η ΕΤΑ ή ο IRA να δουν ότι υπάρχει χάσμα μεταξύ των δημοκρατών ως προς τον τρόπο οικοδόμησης της ειρήνης, τότε θα αποτύχουμε εμείς και θα κερδίσουν εκείνοι. 
<SPEAKER ID="18" LANGUAGE="ES" NAME="Enrique Barón Crespo (PSE ). –" AFFILIATION="(Χειροκροτήματα)">
<P>
   Κύριε Πρόεδρε, δεν είχα καμία πρόθεση να μιλήσω μετά τη συγκινητική παρέμβαση της συναδέλφου μου, κ. Dührkop, αλλά μετά την παρέμβαση του Αντιπροέδρου, κ. Vidal-Quadras, ήθελα να πω μόνο ένα πράγμα, διότι πιστεύω ότι όλοι εδώ είμαστε ενωμένοι όταν ζητάμε την ενότητα των ευρωπαίων δημοκρατών για την υποστήριξη αυτής της διαδικασίας.
<P>
Ήθελα μόνο να πω στον κ. Vidal-Quadras Roca ότι ελπίζω πως το πολιτικό κόμμα και η Ομάδα του θα συμπεριφερθούν με τον ίδιο τρόπο που συμπεριφέρθηκε και η Σοσιαλιστική Ομάδα στο Ευρωπαϊκό Κοινοβούλιο όταν το Λαϊκό Κόμμα και η κυβέρνηση του Λαϊκού Κόμματος είχαν την ευθύνη της έναρξης μας διαδικασίας διαπραγματεύσεων κατόπιν μιας κατάπαυσης του πυρός που ήταν παρόμοια με την τωρινή αλλά η οποία δεν είχε το ίδιο περιεχόμενο.
<SPEAKER ID="19" LANGUAGE="" NAME="Πρόεδρος." AFFILIATION="">
<SPEAKER ID="20" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Κυρίες και κύριοι, έχω τη χαρά να σας ενημερώσω ότι μια αντιπροσωπεία του Κοινοβουλίου της Δανίας, με επικεφαλή τον Πρόεδρό του, κ. Christian Mejdahl, παρακολουθεί αυτή τη στιγμή τη συνεδρίασή μας από το θεωρείο των επισήμων.
<P>
Είχα την ευκαιρία να έχω μια συνάντηση με τον κ. Mejdahl και την αντιπροσωπεία του και τώρα θα ήθελα να τους καλωσορίσω θερμά στο Κοινοβούλιό μας· ελπίζω η διαμονή σας στις Βρυξέλλες και η επίσκεψή σας στα ευρωπαϊκά θεσμικά όργανα να είναι εποικοδομητικές και θετικές. 
<SPEAKER ID="21" LANGUAGE="" NAME="Πρόεδρος." AFFILIATION="">
<P>
   Το τελικό σχέδιο της ημερήσιας διάταξης που κατάρτισε η Διάσκεψη των Προέδρων κατά τη συνεδρίαση της Πέμπτης 16 Μαρτίου 2006 σύμφωνα με τα άρθρα 130 και 131 του Κανονισμού έχει διανεμηθεί. 
<SPEAKER ID="22" LANGUAGE="DE" NAME="Martin Schulz (PSE ). –" AFFILIATION="(Χειροκροτήματα)">
<P>
   Κύριε Πρόεδρε, επικαλούμαι τα άρθρα 103 και 130 του Κανονισμού. Το άρθρο 130 ρυθμίζει την ημερήσια διάταξη και το άρθρο 103 τις δηλώσεις και προτάσεις της Επιτροπής.
<SPEAKER ID="23" LANGUAGE="" NAME="Πρόεδρος." AFFILIATION="">
<P>
   Κύριε Schulz, η ημερήσια διάταξη για την επόμενη συνεδρίαση θα καθοριστεί από την επόμενη Διάσκεψη των Προέδρων. Σημειώνουμε το γεγονός ότι θέλετε να συμπεριληφθεί το εν λόγω θέμα. Θα συζητηθεί από τη Διάσκεψη των Προέδρων. 
<SPEAKER ID="24" LANGUAGE="DE" NAME="Martin Schulz (PSE ). –" AFFILIATION="">
<SPEAKER ID="25" LANGUAGE="" NAME="Πρόεδρος." AFFILIATION="">
<SPEAKER ID="26" LANGUAGE="NL" NAME="Jeanine Hennis-Plasschaert (ALDE ). –" AFFILIATION="">
<P>
   Κύριε Πρόεδρε, αναφορικά με τα άρθρα 133 και 144 του Κανονισμού, ο κ. Schulz μιλά για την επόμενη περίοδο συνόδου της Ολομέλειας, αναρωτιέμαι όμως γιατί δεν εκμεταλλευόμαστε την ευκαιρία που μας παρέχει αυτή η περίοδος συνόδου του Σώματος για να συζητήσουμε την κατάσταση στη Λευκορωσία. Μπορούμε πράγματι να περιμένουμε από την Επιτροπή να παρουσιάσει μέτρα, μπορούμε όμως επίσης να εκπονήσουμε και εμείς από την πλευρά μας μερικά. Είναι παράλογο να μην εκμεταλλευτούμε τη δυναμική που δημιούργησαν οι άνθρωποι που βγαίνουν στους δρόμους.
<SPEAKER ID="27" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κυρία Hennis-Plasschaert.
<SPEAKER ID="28" LANGUAGE="IT" NAME="Mario Borghezio (NI ). –" AFFILIATION="(Ο Πρόεδρος διακόπτει τον ομιλητή)">
<P>
   Κύριε Πρόεδρε, κυρίες και κύριοι, θα είμαι πολύ σύντομος. Θέλω να αναφερθώ στην περίοδο συνόδου του Στρασβούργου και συγκεκριμένα να ζητήσω διευκρινίσεις όσον αφορά την ανακοίνωση της Προεδρίας κατά την περίοδο συνόδου του Στρασβούργου σχετικά με τη σύνθεση της Ομάδας IND-DEM. Θα ήθελα να ενημερώσω την Προεδρία ότι οι βουλευτές της αντιπροσωπείας στην οποία ανήκω, καθώς και οι βουλευτές της πολωνικής αντιπροσωπείας, έλαβαν μια πρόσκληση για τη συνεδρίαση της Ομάδας IND-DEM που έχει προγραμματιστεί για τις 14.00.
<P>
Θέλουμε να μάθουμε τον λόγο για τον οποίο προσκληθήκαμε, δεδομένου ότι η Προεδρία ανακοίνωσε ότι η Ομάδα IND-DEM μάς είχε αποκλείσει με μια εντελώς ακατανόητη και αντικανονική διαδικασία.
<P>
Θέλω απλώς να δηλώσω ότι η συνεδρίαση αυτή δεν αποκαθιστά τις παρατυπίες στις οποίες υπέπεσε η ηγεσία της Ομάδας IND-DEM έναντι των 11 βουλευτών της επονομαζόμενης εσωτερικής μειοψηφίας της Ομάδας, οι οποίοι, ίσως όχι τυχαία, δηλώνουν παντελή άγνοια για τις σκοτεινές υποθέσεις που έθεσαν την ηγεσία της Ομάδας στο στόχαστρο του Ευρωπαϊκού Ελεγκτικού Συνεδρίου.
<SPEAKER ID="29" LANGUAGE="" NAME="Πρόεδρος." AFFILIATION="">
<P>
   Κύριε Borghezio, οι βουλευτές δεν μπορούν να έρχονται στο Κοινοβούλιο και να ζητάνε τον λόγο απλά προκειμένου να εξηγήσουν οποιοδήποτε πρόβλημα μπορεί να έχουν. Δεν επικαλεστήκατε κανένα άρθρο του Κανονισμού για να αιτιολογήσετε την παρέμβασή σας.
<P>
Λυπάμαι επομένως, κύριε Borghezio, που δεν μπόρεσα να σας αφαιρέσω τον λόγο όπως θα έπρεπε να είχα κάνει. 
<SPEAKER ID="30" LANGUAGE="EN" NAME="Kathalijne Maria Buitenweg (Verts/ALE ). –" AFFILIATION="(Χειροκροτήματα)">
<P>
   Κύριε Πρόεδρε, θα ήθελα κι εγώ να επιστρέψω στις ενστάσεις βάσει των άρθρων 133 και 144 του Κανονισμού. Κατανοώ ότι, από τεχνικής άποψης, μπορεί να έχετε δίκιο για το γεγονός ότι το αίτημα θα έπρεπε να είχε υποβληθεί τρεις ώρες πριν από την έναρξη της συνεδρίασης. Αυτό ήταν λάθος. Σημαίνει όμως αυτό ότι εμείς, σε αυτό το Σώμα, δεν θα συζητήσουμε τώρα το θέμα της Λευκορωσίας, όπου οι πολίτες διαδηλώνουν στους δρόμους, απλώς και μόνο λόγω του τεχνικού προβλήματος ότι δεν υποβάλαμε ένα αίτημα τρεις ώρες πριν από τη συνεδρίαση; Από πολιτικής άποψης, αυτό είναι απολύτως γελοίο!
<SPEAKER ID="31" LANGUAGE="" NAME="Πρόεδρος." AFFILIATION="">
<P>
   Κυρία Buitenweg, όταν οι κανονισμοί δεν μας βολεύουν, τους αποκαλούμε γραφειοκρατικούς. Αλλά οι κανονισμοί είναι κανονισμοί και αν θέλετε να σας πω τι λέει ο Κανονισμός –και εσείς πρέπει να το γνωρίζετε– δεν κάνει λόγο μόνο για γραπτή υποβολή πριν από τη συνεδρίαση: λέει ότι πρέπει να υποβληθεί από μια επιτροπή –πράγμα που δεν ισχύει στην περίπτωση αυτή– από μια πολιτική ομάδα –που επίσης δεν ισχύει– ή τουλάχιστον από 37 βουλευτές – το οποίο επίσης δεν ισχύει. Επομένως, δεν πληρείται καμία από τις απαιτήσεις του Κανονισμού μας. Ο Πρόεδρος είναι υποχρεωμένος να τηρήσει τον Κανονισμό και να ενεργήσει ανάλογα: το θέμα έληξε. Έληξε: 37 βουλευτές πριν από τη συνεδρίαση· πριν από τη συνεδρίαση.
<SPEAKER ID="32" LANGUAGE="DE" NAME="Hans-Gert Poettering (PPE-DE ). –" AFFILIATION="(Παρατεταμένα χειροκροτήματα)">
<SPEAKER ID="33" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κύριε Poettering. Η Ολομέλεια είναι κυρίαρχη και θα ληφθεί η ενδεδειγμένη δράση σύμφωνα με την υποστήριξη που εκφράζεται, αλλά ο Πρόεδρος είναι υποχρεωμένος να τηρεί τον Κανονισμό. 
<SPEAKER ID="34" LANGUAGE="DE" NAME="Martin Schulz (PSE ). –" AFFILIATION="(Ανάμικτες αντιδράσεις)">
<P>
   Κύριε Πρόεδρε, συμφωνώ και συμφωνεί και η Ομάδα μας. Μπορούμε να συζητήσουμε αύριο το πρωί εδώ για τη Λευκορωσία, δεν υπάρχει κανένα πρόβλημα. Όμως πρέπει να συζητήσουμε και για την υποκρισία που μόλις είδαμε εδώ. Όταν μια Ομάδα θεωρεί ότι αυτό το θέμα πρέπει να συζητηθεί σήμερα ή αύριο εδώ, κύριε Poettering, θα ήταν αρκετό ένα τηλεφώνημα. Μίλησα μαζί σας στο τηλέφωνο πέντε λεπτά πριν αρχίσει η συνεδρίαση και δεν είπατε λέξη για το θέμα αυτό.
<SPEAKER ID="35" LANGUAGE="EN" NAME="Jeanine Hennis-Plasschaert (ALDE ). –" AFFILIATION="(Χειροκροτήματα)">
<P>
   Κύριε Πρόεδρε, δεν έχω κάποιο ιδιαίτερο θέμα που θα ήθελα να συζητήσω μαζί σας: η παρέμβασή μου εξακολουθεί να αφορά τη Λευκορωσία. Έχουμε συγκεντρώσει 37 υπογραφές. Εκτιμώ ότι μπορούμε να προχωρήσουμε πολύ νωρίς αύριο το πρωί με την αίτηση των προέδρων της Ομάδας μας. Δεν περιμένω να υποβληθεί γραπτή δήλωση επ’ αυτού, αλλά οι 37 υπογραφές που συγκεντρώθηκαν εδώ κατά τη διάρκεια της συνεδρίασης θα πρέπει να είναι αρκετές και αναμένω να λάβω σχετική επιβεβαίωση εκ μέρους σας.
<SPEAKER ID="36" LANGUAGE="CS" NAME="Miloslav Ransdorf (GUE/NGL ). –" AFFILIATION="">
<P>
   Θέλω να προειδοποιήσω τους αξιότιμους συναδέλφους μου –μερικοί εκ των οποίων είναι από την Αυστρία–, που τώρα μας καλούν να ασχοληθούμε όσο το δυνατόν συντομότερα με την κατάσταση στη Λευκορωσία, για το γεγονός ότι η ΕΕ επέβαλε κυρώσεις στην Αυστρία πριν λίγο καιρό. Ενώ η κ. Ferrero-Waldner ζητεί να ασκηθεί πίεση στη Λευκορωσία, ήταν μέλος της κυβέρνησης Schüssel, που αντιμετώπισε κυρώσεις από την ΕΕ. Σας παρακαλώ να σκεφθείτε προσεκτικά τα βήματα που κάνετε, ώστε να μην αντιμετωπίσετε την αμήχανη προοπτική να πρέπει να τα αγνοήσετε στο μέλλον. 
<SPEAKER ID="37" LANGUAGE="DE" NAME="Daniel Marc Cohn-Bendit (Verts/ALE ). –" AFFILIATION="(Χειροκροτήματα)">
<P>
Το δεύτερο που ήθελα να πω είναι –και δεν χρειάζεται εκνευρισμός γιατί πιστεύω ότι ο κ. Poettering έχει δίκιο εδώ, ακόμη κι αν η φώτιση τού ήρθε μόνο αφού βρέθηκε στην αίθουσα, που κι αυτό δεν είναι κακό, κύριε Schulz– ότι το Ευρωπαϊκό Κοινοβούλιο πρέπει να συζητήσει για την κατάσταση αυτήν και να λάβει σαφή θέση απέναντι στη Λευκορωσία και τη Ρωσία, γιατί χωρίς τον κ. Πούτιν, ο κ. Λουκασένκο δεν θα ήταν καν αυτή τη στιγμή στην εξουσία. Αν το κάνουμε αύριο αυτό, τότε θα κερδίσουμε τα άστρα της Ευρωπαϊκής Ένωσης. 
<SPEAKER ID="38" LANGUAGE="" NAME="Πρόεδρος." AFFILIATION="">
<P>
   Κύριε Cohn-Bendit, εξετάζουμε θέματα επί της διαδικασίας· σας παρακαλώ να μην υπεισέλθετε στην ουσία του θέματος. 
<SPEAKER ID="39" LANGUAGE="EN" NAME="Graham Watson (ALDE ). –" AFFILIATION="">
<SPEAKER ID="40" LANGUAGE="DE" NAME="Hans-Gert Poettering (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, κυρίες και κύριοι, όταν μπήκα προ ολίγου στην Αίθουσα –και τώρα μιλάω μόνο γιατί μου απηύθυνε τον λόγο ο κ. Schulz– σκεφτόμουν ότι αυτή είναι η πρώτη συνεδρίαση από τότε που είμαι αρχηγός της Ομάδας μου στην οποία δεν χρειάζεται να μιλήσω. Τώρα τα πράγματα άλλαξαν, κάνατε την ανακοίνωση για την ΕΤΑ και αντέδρασα επειδή μίλησαν άλλοι.
<P>
Όταν μίλησα στο τηλέφωνο με τον κ. Schulz, με δική του πρωτοβουλία, στις τρεις παρά πέντε ή στις δύο παρά πέντε, δεν θυμάμαι καλά, δεν είχα καθόλου στον νου μου ότι θα γίνει σήμερα εδώ συζήτηση για τη Λευκορωσία. Αν ήθελα να ξεκινήσω μια τέτοια συζήτηση –αυτό παρακαλώ να το πιστέψετε, παίζω με ανοιχτά χαρτιά– τότε δεν θα είχα μιλήσει γι’ αυτό μόνο με τον κ. Schulz, αλλά και με τον κ. Watson, τον κ. Cohn-Bendit, την κ. Frassoni, τον κ. Wuertz, τον κ. Cawley, με όλους. Όταν ήρθα εδώ, δεν ήξερα για τη συζήτηση, άκουσα τις αντιδράσεις των συναδέλφων και σκέφτηκα ότι θα δείξω καλή θέληση προτείνοντας να συζητήσουμε αύριο το πρωί. Εξακολουθώ να πιστεύω ότι η πρόταση αυτή είναι καλή.
<SPEAKER ID="41" LANGUAGE="" NAME="Πρόεδρος." AFFILIATION="(Καθορίζεται η διάταξη των εργασιών)">
<P>
   Εντάξει, ας προσαρμόσουμε τον Κανονισμό, αλλά πρέπει να τον σεβόμαστε, διότι αν δεν τον σεβαστούμε σήμερα με την αιτιολογία ότι πιστεύουμε πως ένας Κανονισμός δεν είναι τίποτα περισσότερο από ένας ενοχλητικός γραφειοκρατικός κανόνας, τότε αύριο άλλοι μπορεί να ακολουθήσουν την ίδια γραμμή σκέψης και να καταλήξουμε χωρίς κανέναν απολύτως κανονισμό. Αν λοιπόν υποβληθεί σήμερα το απόγευμα αίτηση υπογεγραμμένη από 37 βουλευτές ή από μία πολιτική ομάδα –όπως ορίζει ο Κανονισμός– η συζήτηση σχετικά με τη Λευκορωσία θα διεξαχθεί αύριο. Αλλά συμμορφωθείτε, παρακαλώ, με τις θεσπισμένες διαδικασίες.
<P>
(1)
<SPEAKER ID="42" LANGUAGE="" NAME="" AFFILIATION="Για λοιπές αλλαγές στη διάταξη των εργασιών:"/>
<SPEAKER ID="43" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Πριν δώσω τον λόγο στους βουλευτές που παρεμβαίνουν εξ ονόματος των Ομάδων, θα ήθελα να ενημερώσω την Ολομέλεια ότι ο Υπουργός Εξωτερικών του Περού, κ. Maúrtua de Romaña, έχει λάβει θέση στο θεωρείο των επισήμων.
<P>
Θα ήθελα να εκμεταλλευτώ αυτή την ευκαιρία για να ευχαριστήσω την κυβέρνηση του Περού για την ανεκτίμητη βοήθειά της στη διεξαγωγή της Διάσκεψης Λατινικής Αμερικής και Καραϊβικής στη Λίμα, τον περασμένο Ιούνιο. Όλοι οι βουλευτές του Κοινοβουλίου που συμμετείχαν σε εκείνη τη Διάσκεψη –ιδιαίτερα ο Αντιπρόεδρος dos Santos– μίλησαν για την εξαιρετική αντιμετώπιση που είχαν και για την εξαιρετική οργάνωση. Παρακαλώ διαβιβάστε τις ευχαριστίες μας στην κυβέρνηση της χώρας σας, κύριε Υπουργέ. 
<SPEAKER ID="44" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη Δήλωση της Επιτροπής σχετικά με την Ετήσια Πολιτική Στρατηγική για το 2007.
<SPEAKER ID="45" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
   Κύριε Πρόεδρε, κυρίες και κύριοι, η σημερινή μας συζήτηση συνίσταται στο να προβούμε σε απολογισμό και να προγραμματίσουμε το μέλλον, να επιτύχουμε συναίνεση για τις δράσεις προτεραιότητας για το 2007. Το θέμα είναι να εργαστούμε από κοινού για να προετοιμάσουμε σωστά το έδαφος για τις μελλοντικές δράσεις.
<P>
Η Επιτροπή έθεσε στο επίκεντρο των στόχων της την αποτελεσματική εφαρμογή των πολιτικών της, για αυτό όμως χρειαζόμαστε μια ουσιαστική εταιρική σχέση μεταξύ των ευρωπαϊκών θεσμικών οργάνων. Η έκθεση του 2005 δείχνει ότι η καρικατούρα μιας Ευρώπης σε παραλυσία απείχε από την πραγματικότητα. Πράγματι, σημειώσαμε σημαντική πρόοδο. Η Επιτροπή επικεντρώθηκε στους στόχους της και πέτυχε, για τις δράσεις της προτεραιότητας, ποσοστό εκτέλεσης σχεδόν 90%. Δόθηκε ένας νέος προσανατολισμός στο Σύμφωνο Σταθερότητας και Ανάπτυξης, στην αναθεωρημένη κοινωνική ατζέντα, στη στρατηγική για τη βιώσιμη ανάπτυξη. Πρωτίστως, όμως, πιστεύω πως θα διαπιστώσουμε αυτή την εβδομάδα ότι η αναθεώρηση της στρατηγικής της Λισαβόνας για την απασχόληση και την οικονομική ανάπτυξη υπήρξε καθοριστική, καθώς επιτέλους παρείχε στη στρατηγική τα αναγκαία εργαλεία προκειμένου να μετουσιώσει τις φιλοδοξίες σε πραγματικότητα.
<P>
Η Σύνοδος Κορυφής του Hampton Court συνέβαλε στην πραγμάτωση μιας νέας συναίνεσης σχετικά με τα καίρια στοιχεία της δράσης της Ένωσης σε έναν κόσμο που βαδίζει προς την παγκοσμιοποίηση. Άνοιξε την πόρτα στα μέτρα που αναδύονται σήμερα. Αναφέρομαι, για παράδειγμα, στην ευρωπαϊκή ενεργειακή πολιτική και στο Ευρωπαϊκό Ταμείο Προσαρμογής στην Παγκοσμιοποίηση.
<P>
Τι θα συμβεί, λοιπόν, το 2007;
<P>
Πιστεύω ότι το 2007 θα είναι μια κρίσιμη χρονιά για την πραγμάτωση των στρατηγικών στόχων που καθόρισε η Επιτροπή μας για τη θητεία της. Οι στρατηγικοί μας στόχοι της πενταετίας –ευημερία, αλληλεγγύη, ασφάλεια– όπως βέβαια και η επιρροή τους εκτός των συνόρων της ΕΕ, διατηρούν πλήρως την αξία τους. Διαμορφώνουν ένα συνεκτικό πολιτικό πλαίσιο για την καθοδήγηση της δράσης της Ευρωπαϊκής Ένωσης. Αντανακλούν τις προκλήσεις που αντιμετωπίζει η Ευρώπη και τις βασικές ανησυχίες των ευρωπαίων πολιτών, στις οποίες επιχειρούν να απαντήσουν. Θα παραμείνουν ο ακρογωνιαίος λίθος της δράσης της Επιτροπής. Θεωρώ, πράγματι, ότι συνιστούν μια καλή βάση για να αναπροσανατολίσουμε την κατεύθυνση που πρέπει να ακολουθήσει η Ένωση. Με την πεντηκοστή, το 2007, επέτειο της υπογραφής της Συνθήκης της Ρώμης, η προσοχή δικαίως θα στραφεί στις μεγάλες αξίες και στους γενικούς στόχους της Ευρωπαϊκής Ένωσης. 
<P>
Το 2007, πολλά κράτη μέλη θα πρέπει να επιταχύνουν τις προετοιμασίες τους για την υιοθέτηση του ευρώ. Εφόσον εκπληρώσουν τους απαραίτητους όρους, το 2007 θα δούμε την προσχώρηση της Βουλγαρίας και της Ρουμανίας και προσβλέπω στη συνδρομή τους στην Ευρωπαϊκή Ένωση.
<P>
Η ενέργεια θα συνεχίσει να προσελκύει την προσοχή μας. Θα δώσουμε ιδιαίτερη προσοχή στην προώθηση της βιώσιμης διαχείρισης και της προστασίας των φυσικών πόρων. Θα υποβάλουμε προτάσεις για μια πολιτική της Ευρωπαϊκής Ένωσης για τη θάλασσα. Θα παρακολουθήσουμε την εφαρμογή της Πράσινης Βίβλου για το εργατικό δίκαιο. Το έτος 2007 θα είναι επίσης το Ευρωπαϊκό Έτος Ίσων Ευκαιριών για Όλους. Στον τομέα της ασφάλειας και της ελευθερίας, ο κύριος στόχος θα είναι η επέκταση του χώρου Σένγκεν, ο έλεγχος της μετανάστευσης και των συνόρων και η καταπολέμηση του εγκλήματος. Τα θέματα της υγείας θα παραμείνουν κεντρικά, με μεγαλύτερες προσπάθειες πρόληψης των πανδημιών. Εκτός των συνόρων μας, θα διασφαλίσουμε την ορθή παρακολούθηση του Γύρου της Ντόχα, την πρόοδο στη σταθεροποίηση των Δυτικών Βαλκανίων –ειδικά του Κοσσυφοπεδίου– και την ολοκλήρωση συμφωνιών εταιρικής σχέσης με τις χώρες ΑΚΕ.
<P>
Όπως βλέπετε, θα είμαστε ιδιαίτερα πολυάσχολοι το 2007. Το 2007 θα δοθούν επίσης νέες κατευθύνσεις για το δεύτερο ήμισυ της θητείας της Επιτροπής. Θα προετοιμαστούμε για το μέλλον, με εντατική δουλειά για τη γενική αναθεώρηση του προϋπολογισμού της Ένωσης, η οποία θα οδηγήσει σε ένα Λευκό Βιβλίο για το 2008-2009. Αυτή η αναθεώρηση πρέπει να βασίζεται σε βαθιά περισυλλογή και πρέπει να λαμβάνει υπόψη το πλήρες φάσμα των απόψεων. Αυτό, φυσικά, θα περιλαμβάνει το Ευρωπαϊκό Κοινοβούλιο και χαιρετίζω την πρόθεσή σας για άμεση συμμετοχή σε αυτή τη διαδικασία.
<P>
Ποια είναι λοιπόν τα επόμενα βήματα; Η απόφαση για την ετήσια πολιτική στρατηγική αποτελεί τη βάση για τον διάλογο στο πλαίσιο της εκπόνησης του προγράμματος εργασίας της Επιτροπής για το 2007. Κάθε Επίτροπος είναι τώρα έτοιμος να συζητήσει με τις επιτροπές τις πολιτικές προτεραιότητες που θα προωθηθούν στον τομέα του. Είναι καίριας σημασίας να εκμεταλλευτούμε λίγο από τον χρόνο του θέματος της ημέρας για να προετοιμαστούμε για το μέλλον. Επικρότησα ιδιαίτερα την πρωτοβουλία του Κοινοβουλίου πέρυσι να συνδέσει όλα τα στοιχεία στην έκθεσή του. Αυτό επηρέασε πραγματικά το φετινό πρόγραμμα εργασίας.
<P>
Κύριε Πρόεδρε, αξιότιμοι βουλευτές, η Επιτροπή προωθεί τη στρατηγική της με πνεύμα συνεργασίας. Ανυπομονώ να ακούσω τις απόψεις σας σχετικά με το πού θα πρέπει να εστιάσει τις ενέργειές της η Ευρώπη το 2007.
<SPEAKER ID="46" LANGUAGE="FR" NAME="Françoise Grossetête," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κύριε Επίτροπε, κυρίες και κύριοι, το 2005 οι ευρωπαίοι πολίτες είχαν την ευκαιρία να μας πουν ότι πρόσμεναν πολλά από μας, αλλά και ότι αναρωτιόνταν για το μέλλον τους και για το μέλλον της Ευρώπης στο πλαίσιο της παγκοσμιοποίησης.
<P>
Η πολιτική στρατηγική για το 2007 θα μας επιτρέψει λογικά να παράσχουμε τις σωστές απαντήσεις. Ωστόσο, χωρίς διοργανική συμφωνία και χωρίς δημοσιονομικές προοπτικές για την ώρα, πού πάμε; Βρισκόμαστε σε μια κατάσταση που θα περιέγραφα ως απόλυτη υποκρισία. Θέλουμε να συζητήσουμε για δράσεις που είναι σημαντικές για τους Ευρωπαίους ενώ το Συμβούλιο, από την πλευρά του, εξακολουθεί να κωφεύει στα επιχειρήματά μας, δεν προτείνει σχεδόν καμία δημοσιονομική εξέλιξη. Το Ευρωπαϊκό Κοινοβούλιο δεν θα υποχωρήσει στο ζήτημα των δημοσιονομικών προοπτικών. Οι ανάγκες είναι τεράστιες: κατάρτιση των νέων, έρευνα, μεταφορές, υγειονομικά προγράμματα, περιβάλλον· η πλήρης απαρίθμηση θα ήταν υπερβολικά μακρά. Κύριε Barroso, μας μιλάτε περί πιθανής επικείμενης συμφωνίας, δεν σας άκουσα όμως να προφέρετε τη λέξη «φιλόδοξη» –μια φιλόδοξη συμφωνία– έτσι λοιπόν παραμένω δύσπιστη.
<P>
Στον διάλογο που εγκαινιάζουμε, μπορείτε να υπολογίζετε στον δυναμισμό του Σώματος όσον αφορά τη διαμόρφωση των πολιτικών προτεραιοτήτων του για το 2007. Χαίρομαι, εξάλλου, που διαπιστώνω ότι η Ευρωπαϊκή Επιτροπή συνειδητοποιεί τελικά ότι η οικονομική συνοχή, η αλληλεγγύη και η προστασία του περιβάλλοντος είναι συμβατές με τους στόχους μας για την οικονομική ανάπτυξη και την απασχόληση.
<P>
Σκοπεύετε, επίσης, να συνεχίσετε την κατάργηση της περιττής ευρωπαϊκής νομοθεσίας, αυτών των περιβόητων άχρηστων νόμων στους οποίους μόλις αναφερθήκατε και οι οποίοι αποδυναμώνουν τους αναγκαίους νόμους. Συμφωνούμε απόλυτα μαζί σας, κύριε Barroso και το Ευρωπαϊκό Κοινοβούλιο σχεδιάζει να συμμετάσχει ενεργά στις διαδικασίες απλοποίησης. Η απλοποίηση όμως σημαίνει και σαφήνεια στην έκφραση. Θέλετε να καταστήσετε το 2007 σημαντικό έτος επικοινωνίας και υποστηρίζω τη φιλοδοξία σας. Οι νεολογισμοί, όμως, ποτέ δεν αποτέλεσαν στοιχείο μιας καλής επικοινωνιακής στρατηγικής. Ωστόσο, στο πλαίσιο της βασικής προτεραιότητας, δηλαδή της απασχόλησης, προτάσσετε μια απαίσια έκφραση, την «ευέλικτη ασφάλεια» (flexisecurity). Τι σημαίνει αυτό; Οι πολίτες θα το βάζουν στα πόδια όταν ακούν αυτή την άκρως τεχνοκρατική λέξη. «Οι Βρυξέλλες εφηύραν άλλη μια λέξη που θα λησμονηθεί» – να τι κινδυνεύουμε να ακούσουμε.
<P>
Η ενέργεια είναι το θεμελιώδες ζήτημα. Το 2007 θα είναι αποφασιστικό για τους προσανατολισμούς της ενεργειακής πολιτικής. Θα πρέπει να είμαστε αντικειμενικοί, να παραμερίσουμε όλες τις ιδεολογίες, να μην έχουμε ιδεοληψίες για την πυρηνική ενέργεια, να έχουμε κατά νου ότι η ενεργειακή μας εξάρτηση δεν πρέπει ποτέ να υπερβεί το 50%. Το διαπιστώσαμε και πρόσφατα, η ενέργεια καθίσταται πραγματικό όπλο άσκησης πολιτικής πίεσης. Επιπλέον, και αν ακόμη στο μέλλον ένα κράτος μη μέλος της ΕΕ αποφασίσει να σταματήσει τον εφοδιασμό, να βυθίσει την Ευρώπη στο σκοτάδι, ποια θα είναι η απάντησή μας; Πρέπει, επομένως, να βελτιώσουμε τα μέσα μεταφοράς της ενέργειας και να σκεφτούμε, πρωτίστως, την αλληλεγγύη μεταξύ των κρατών μελών.
<P>
Η περίοδος 2007-2013 θα σηματοδοτήσει και την έναρξη νέων ευρωπαϊκών προγραμμάτων. Θα είναι πολυάριθμα και για να τα ξεκινήσουμε χρειαζόμαστε τις δημοσιονομικές προοπτικές. Γνωρίζουμε περίφημα τη συζήτηση για το Πρόγραμμα Erasmus. Τέλος, θα παρακολουθήσουμε με πολύ μεγάλη προσοχή την εκπόνηση της Λευκής Βίβλου σας σχετικά με τη μεταρρύθμιση του προϋπολογισμού της Ένωσης. Σας ζητούμε να καλέσετε το Ευρωπαϊκό Κοινοβούλιο να συμμετάσχει σε αυτήν την προσπάθεια.
<P>
Το 2007 θα είναι η πεντηκοστή επέτειος από τη Συνθήκη της Ρώμης. Μήπως αυτό αποτελεί ευκαιρία αφενός για να δούμε να τίθεται σε λειτουργία το Ευρωπαϊκό Σύνταγμα και αφετέρου να κηρυχθεί το 2007 ευρωπαϊκό έτος σε όλα τα κράτη μέλη, ώστε να σταματήσουν επιτέλους οι διγλωσσίες και να μπορέσουμε να πούμε την αλήθεια για το τι κομίζει η Ευρώπη στην καθημερινότητα του κόσμου; 
<SPEAKER ID="47" LANGUAGE="" NAME="" AFFILIATION="Αντιπροέδρου">
<SPEAKER ID="48" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
Κύριε Barroso, συμφωνούμε σε μεγάλο βαθμό με αυτά που είπατε και παρουσιάσατε γραπτά. Μία αναθεωρημένη στρατηγική της Λισαβόνας; Ασφαλώς! Να ορίσουμε τον ρόλο της Ευρώπης στον κόσμο της παγκοσμιοποίησης όσον αφορά τη μετανάστευση; Ωραία! Μία κεντρική πρόκληση! Να βελτιώσουμε τον ενεργειακό εφοδιασμό της Ευρώπης, να έχουμε μεγαλύτερη ενεργειακή απόδοση και ασφάλεια; Όλοι συμφωνούν εδώ στο Σώμα! Να προωθήσουμε την τεχνολογία, να επενδύσουμε στις τεχνολογίες του μέλλοντος για να διατηρήσουμε και να βελτιώσουμε την παγκόσμια ανταγωνιστικότητα της Ευρώπης ως ηπείρου που στηρίζεται στη γνώση; Σύμφωνοι! Να ενισχύσουμε την εσωτερική ασφάλεια και να διευρύνουμε τον ρόλο της Ευρώπης ως προς τη διεθνή ασφάλεια; Σύμφωνοι! Θαυμάσια! Τέλεια! Θα ακούσουμε σήμερα πολλούς ομιλητές να λένε: «Αυτό ακριβώς χρειαζόμαστε! Έχει δίκιο ο κ. Barroso, έτσι πρέπει να προχωρήσουμε!»
<P>
Όμως δεν μας έδωσαν ανάλογες δημοσιονομικές προοπτικές, δηλαδή τους απαραίτητους πόρους για να τα επιτύχουμε αυτά. Παζαρεύουμε με το Συμβούλιο για ένα δις παραπάνω ή λιγότερο – εδώ έχει δίκιο η κ. Grossetête. Η θαρραλέα προσέγγιση που προπαγανδίζατε, κύριε Πρόεδρε της Επιτροπής, μαζί με τους Επιτρόπους σας όταν παρουσιάσατε τις δημοσιονομικές προοπτικές σας, μειώθηκε κατά 200 δισ. ευρώ στο Ευρωπαϊκό Συμβούλιο. Ζητήσατε 1 022 δισ. ευρώ για επτά χρόνια και το Συμβούλιο αποφάσισε 840 δισ. ευρώ.
<P>
Αναρωτιέμαι γιατί ο κ. Barroso δεν αντέδρασε στρατηγικά σε μια τόσο εσφαλμένη δημοσιονομική πολιτική. Είπατε εδώ στο Σώμα ότι θα αγωνιστείτε με αυτούς τους δημοσιονομικούς πόρους για αυτούς τους στρατηγικούς στόχους. Στη συνέχεια, είπατε στο Σώμα ότι η απόφαση του Συμβουλίου είναι επιτυχία. Δεν μπορείτε να κάνετε διαφορετικά –και το καταλαβαίνω αυτό– γιατί δεν θα πάρετε περισσότερα χρήματα, τουλάχιστον αν δεν αγωνιστούμε λίγο παραπάνω γι’ αυτό, αφού εσείς, ως Πρόεδρος της Επιτροπής, πρέπει να αντιμετωπίσετε και τη βλακεία των αρχηγών κρατών και κυβερνήσεων. Γι’ αυτό, η κριτική μου δεν απευθύνεται τόσο προς εσάς και την Επιτροπή σας, αλλά προς την άλλη πλευρά.
<P>
Δεν πρόκειται να επιτύχουμε αυτούς τους στρατηγικούς στόχους όταν ορίζουμε τους στόχους, αλλά δεν διαθέτουμε στα εκτελεστικά θεσμικά όργανα τους απαραίτητους δημοσιονομικούς πόρους. Αυτό είναι βέβαιο. Γι’ αυτό λέω ότι οι στρατηγικοί στόχοι της Επιτροπής είναι σωστοί, αλλά πρέπει να συζητήσετε το θέμα και με τα επιμέρους κράτη! Ως πρόεδρος της Επιτροπής πρέπει να πείτε τα πράγματα με το όνομά τους. Σε κάθε επιμέρους περίπτωση, πρέπει εσείς και οι Επίτροποί σας να πείτε ότι δεν μπορούμε να διακηρύσσουμε ότι θα δώσουμε περισσότερες εξουσίες στην Europol, θα καταπολεμήσουμε την τρομοκρατία και το έγκλημα πιο αποτελεσματικά σε ευρωπαϊκό επίπεδο –παρεμπιπτόντως, ένα ευρωπαϊκό θέμα για το οποίο υπάρχει το μεγαλύτερο ποσοστό συναίνεσης των πολιτών της Ευρώπης είναι η κοινή καταπολέμηση του εγκλήματος και η μεγαλύτερη εσωτερική ασφάλεια– και μετά το Συμβούλιο να κάνει περικοπή ύψους 7,8 δισ. ευρώ – και μάλιστα τρεις ημέρες πριν εγκρίνει το συμπληρωματικό πρόγραμμα για την Europol που φαίνεται τόσο καλό στις εφημερίδες.
<P>
Αν το συμφωνήσουμε αυτό μαζί για το 2007, τότε αυτή η χρονιά ασφαλώς θα είναι συναρπαστική και επιτυχημένη για τα ευρωπαϊκά θεσμικά όργανα.
<SPEAKER ID="49" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE.">
<P>
   Κύριε Πρόεδρε, σήμερα συζητούμε τις προτεραιότητες της Επιτροπής για το 2007, αλλά αύριο οι αρχηγοί κρατών και κυβερνήσεων πρέπει να βρουν τα μέσα, το κουράγιο και το σθένος να υλοποιήσουν αυτές τις προτεραιότητες.
<P>
Έχουμε ενώπιόν μας ένα σχέδιο δράσης για το μέλλον με έμφαση στη γνώση, στην επιχειρηματικότητα, στις θέσεις εργασίας και στην ενέργεια. Η Ετήσια Στρατηγική Πολιτικής για το 2007 καταφέρνει να ενισχύσει πρακτικά τις προτάσεις του Hampton Court, οι οποίες μπορούν να βοηθήσουν να καταστεί η Ευρώπη η πιο δυναμική και ανταγωνιστική οικονομία στον κόσμο, αν τα κράτη μέλη καταφέρουν να ξεπεράσουν τις κοινοτοπίες που λέγονται στο ετήσιο Εαρινό Συμβούλιο της Λισαβόνας. Είδα το σχέδιο συμπερασμάτων του Συμβουλίου. Ωραία λόγια από μια λιπόψυχη ηγεσία! Η Ευρώπη αξίζει κάτι καλύτερο. Αξίζει την κοινή ευθύνη για την οποία μίλησε ο κ. Barroso. Γι’ αυτό οι Φιλελεύθεροι και Δημοκράτες χαιρετίζουν τη φιλοδοξία που επιδεικνύει η Ευρωπαϊκή Επιτροπή.
<P>
Ένα πράγμα δεν έχει μάθει η Επιτροπή. Θέτει τη χρήση των πόρων και της περιβαλλοντικής προστασίας υπό τον τίτλο της αλληλεγγύης. Θα έπρεπε να τα θέτει υπό τον τίτλο της ευημερίας, διότι μέχρι να μάθουμε ότι το περιβάλλον και η ανάπτυξη του πρασίνου αποτελούν μέρος της ευημερίας και όχι της αλληλεγγύης, δεν θα έχουμε την ορθή προοπτική αυτών των θεμάτων. Αν προσθέσουμε σε αυτά και τη διεύρυνση της ζώνης του ευρώ και την προσχώρηση της Βουλγαρίας και της Ρουμανίας, το 2007 θα αποτελέσει ένα γόνιμο έτος για την Ευρώπη, ειδικά αν καταφέρουμε να θέσουμε στη σωστή πορεία και τη συνταγματική διαδικασία.
<SPEAKER ID="50" LANGUAGE="IT" NAME="Monica Frassoni," AFFILIATION="εξ ονόματος της Ομάδας Verts/ALE">
<P>
Επίσης, όσον αφορά τα ζητήματα της ενέργειας, εξακολουθεί να υπάρχει ένα μεγάλο κενό στη στρατηγική της Επιτροπής και αυτό είναι η σιωπή της στο ζήτημα των μεταφορών: το 70% της εξάρτησής μας από το πετρέλαιο αφορά τις μεταφορές και συμφωνώ ότι η βοήθεια του Κοινοβουλίου δεν ήταν επαρκής σε σχέση με την προοπτική εκσυγχρονισμού των μεταφορών· πιστεύω, ωστόσο, ότι η Επιτροπή θα έπρεπε να μας βοηθήσει στο ζήτημα αυτό.
<SPEAKER ID="51" LANGUAGE="" NAME="Κυριάκος Τριανταφυλλίδης," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, το μεγάλο ερωτηματικό που θέτει η πολιτική ομάδα μου δεν έγκειται μόνο στις πολιτικές οι οποίες προβλέπονται συγκεκριμένα για το 2007, αλλά στις αμφιβολίες που μας δημιουργούνται αναφορικά με την ευρύτερη στρατηγική κατεύθυνση που δίδεται στο ευρωπαϊκό οικοδόμημα συνολικά.
<SPEAKER ID="52" LANGUAGE="LV" NAME="Guntars Krasts," AFFILIATION="εξ ονόματος της Ομάδας UEN">
<P>
   . Για να μειωθεί το χάσμα μεταξύ των στόχων της Λισαβόνας της Ευρωπαϊκής Ένωσης και της πραγματικότητας, το πρόγραμμα εργασιών της Επιτροπής για το 2007 πρέπει να είναι φιλόδοξο. Η δράση της Επιτροπής πρέπει να καλύψει όλα τα πεδία και παράλληλα πρέπει να επιλέξει ως προτεραιότητές της εκείνες τις πρωτοβουλίες που είναι σημαντικές όχι μόνο σε έναν συγκεκριμένο τομέα αλλά και για τη συνολική ανάπτυξη της Ευρωπαϊκής Ένωσης.
<P>
Στο πρόγραμμα της Επιτροπής, η έναρξη του διαστημικού προγράμματος και η τακτική αξιολόγηση της στρατηγικής συμπεριλαμβάνονταν στα πλέον σημαντικά μέτρα που αναφέρονταν στην εφαρμογή της Στρατηγικής της Λισαβόνας για το 2007. Μολονότι δεν αμφισβητώ τη σημασία αυτών των μέτρων, πιστεύω ότι εξειδικευμένα μέτρα για την ώθηση της ανάπτυξης των μικρομεσαίων επιχειρήσεων και της ανάπτυξης του τομέα των υπηρεσιών θα προσφέρουν ευρύτερη στήριξη στη διαδικασία της Λισαβόνας, αυτά τα μέτρα όμως δεν περιλήφθηκαν στον κατάλογο. Παρόλο που η ανάπτυξη των μικρομεσαίων επιχειρήσεων εμφανίζεται μεταξύ των καταγεγραμμένων προτεραιοτήτων, για αυτή την προτεραιότητα δεν γίνεται η παραμικρή νύξη στον κατάλογο των βασικών δράσεων. Ωστόσο, η ανάπτυξη αυτού του τομέα μπορεί να συμβάλει ταχύτερα από κάθε τι άλλο στην επίτευξη των στόχων της απασχόλησης και της οικονομικής ανάπτυξης. Μολονότι η ανάπτυξη του τομέα των υπηρεσιών ήταν και παραμένει ένα από τα βασικά εργαλεία για την εφαρμογή της Στρατηγικής της Λισαβόνας στη Στρατηγική της Επιτροπής για το 2007, δεν αναφέρονται καθόλου εξειδικευμένα μέτρα για την ανάπτυξη του τομέα των υπηρεσιών. Ελπίζουμε πως το γεγονός ότι η μεταρρύθμιση του τομέα των υπηρεσιών δεν συμπεριελήφθη στην πολιτική στρατηγικής της Επιτροπής για το 2006 δεν ήταν αποτέλεσμα εσκεμμένης ενέργειας, αλλά αποτέλεσμα μιας αποτυχίας συντονισμού μεταξύ της καθορισθείσας στρατηγικής και επιχειρησιακών μέτρων.
<P>
Η έγκριση της οδηγίας για τις υπηρεσίες το 2007 θα διανοίξει τον δρόμο για νέες πρωτοβουλίες εκ μέρους της Ευρωπαϊκής Επιτροπής σε τομείς που επισημάνθηκαν για την ελευθέρωση των υπηρεσιών. Η δημιουργία κέντρων παροχής ολικών υπηρεσιών θα αποτελέσει συγκεκριμένη κίνηση προς αυτή την κατεύθυνση.
<P>
Το 2007 θα είναι αποφασιστικό έτος όσον αφορά τις συζητήσεις για το μέλλον της Ευρωπαϊκής Ένωσης. Ένα από τα κύρια κριτήρια βάσει του οποίου η ευρωπαϊκή κοινή γνώμη θα κρίνει τη βιωσιμότητα και τις μελλοντικές προοπτικές το 2007 θα είναι τα απτά αποτελέσματα της δράσης που αναλαμβάνουν τα θεσμικά όργανα της Ευρωπαϊκής Ένωσης, περιλαμβανομένης της Επιτροπής. Αυτή η αποσαφήνιση πρέπει, πάντως, να είναι ήδη προφανής στη θέσπιση προτεραιοτήτων και αποστολών, με τον καθορισμό των μέτρων που σχεδιάζονται για το 2007 όχι μόνο σε ό,τι αφορά τη συνέχιση του έργου που έχει ήδη ξεκινήσει αλλά και την επίτευξη συγκεκριμένων αποτελεσμάτων. 
<SPEAKER ID="53" LANGUAGE="DA" NAME="Jens-Peter Bonde," AFFILIATION="εξ ονόματος της Ομάδας IND/DEM.">
<P>
Η Ομάδα για την Ανεξαρτησία και τη Δημοκρατία επιζητεί μεγαλύτερη ελευθερία για τα κράτη μέλη και λιγότερη συγκεντρωτική εξουσία στις Βρυξέλλες. Η Επιτροπή πρέπει να είναι ανοιχτή στους ανθρώπους. Πείτε μας ποιος δίνει καλές συμβουλές στις 3 000 μυστικές ομάδες εργασίας σας. Ας δούμε τι κρύβεται πίσω από τις συμβουλές. Πείτε μας με ποιον τρόπο χρησιμοποιείτε τα λεφτά των φορολογούμενων. Δώστε στους ελεγκτές της ΕΕ, στον Ευρωπαίο Διαμεσολαβητή και στην Επιτροπή Ελέγχου του Προϋπολογισμού του Ευρωπαϊκού Κοινοβουλίου πλήρη πρόσβαση για τη διερεύνηση όλων των δαπανών. Ανεβάστε την αλληλογραφία σας στο Διαδίκτυο ώστε να μπορέσουμε να μελετήσουμε όλες τις προσεγγίσεις από τις οργανωμένες ομάδες πίεσης. Δείξτε εμπιστοσύνη στους ανθρώπους. Δώστε μας την ενημέρωση που ζητούμε, εκτός κι αν, κατ’ εξαίρεση, υπάρχει κάποιο αιτιολογημένο επιχείρημα για αποκλεισμό από τη δημόσια συζήτηση.
<SPEAKER ID="54" LANGUAGE="PL" NAME="Jan Tadeusz Masiel (NI ). –" AFFILIATION="">
<P>
   Κύριε Πρόεδρε, κύριε Πρόεδρε της Επιτροπής, το 2005 θα μείνει ατυχώς στη μνήμη των Ευρωπαίων ως το έτος που η Συνταγματική Συνθήκη απορρίφθηκε σε δύο από τα ιδρυτικά μέλη της ΕΕ. Αυτό πρέπει να χρησιμεύσει ως προειδοποίηση σε εμάς τους πολιτικούς, που δεν δίνουμε την πρέπουσα προσοχή στους πολίτες μας. Η Ευρωπαϊκή Ένωση δεν κατάφερε ακόμη να ενοποιηθεί μετά την τελευταία της διεύρυνση, που συμπεριέλαβε 10 νέα κράτη μέλη, και ωστόσο, ήδη προετοιμάζεται για τη μελλοντική ένταξη της Τουρκίας.
<P>
Το έτος 2007 θα είναι ένα έτος ευκαιριών σε ό,τι αφορά την επίτευξη μιας μεγαλύτερης ενοποίησης της Ευρώπης, που θα επιδεικνύει μεγαλύτερη αλληλεγγύη αν όντως τα παλαιά κράτη μέλη ανοιχτούν προς τα νέα κράτη μέλη, ιδίως όσον αφορά την ελευθέρωση των αγορών εργασίας τους. Δυστυχώς, φαίνεται ότι υπάρχουν λίγες χώρες με το θάρρος της Ισπανίας και της Πορτογαλίας, που γνωρίζουν εξ ιδίας πείρας, και δη πρόσφατης, πόσο δύσκολο είναι να είναι κάποιος πολίτης δεύτερης κατηγορίας στην Ευρωπαϊκή Ένωση. Προτείνω κάθε μελλοντική διεύρυνση της Ευρωπαϊκής Ένωσης ή να είναι πλήρης ή καλύτερα να μην γίνεται καθόλου. Ελπίζω ότι λέγοντας αυτό εκφράζω επίσης τη βούληση του λαού των Κάτω Χωρών και της Γαλλίας. Δεν είναι ακόμη υπερβολικά αργά να εμβαθύνουμε την ευρωπαϊκή ενότητα εξασφαλίζοντας ότι θα έχει έναν προϋπολογισμό αντάξιο των φιλοδοξιών της.
<P>
Το 2006 επέστησε την προσοχή των Ευρωπαίων στο πρόβλημα του ενεργειακού εφοδιασμού. Σήμερα, περισσότερο από ποτέ, η Ευρώπη χρειάζεται μια κοινή ενεργειακή πολιτική. Αυτό θα προσφέρει μια καλή ευκαιρία βελτίωσης των προοπτικών των γεωργών, ιδίως στα νέα κράτη μέλη, οι οποίοι θα μπορούσαν να εμπλακούν στην παραγωγή βιοκαυσίμων.
<SPEAKER ID="55" LANGUAGE="HU" NAME="József Szájer (PPE-DE ). –" AFFILIATION="">
<P>
   Κύριε Πρόεδρε, όπως ήδη δήλωσαν άλλα μέλη της Ομάδας μας, που μίλησαν πριν από μένα, επικροτούμε τις ιδέες που αφορούν την πολιτική της Επιτροπής για το έτος 2007. Επικροτώ αμφότερα, και το διαδικαστικό σκέλος και το περιεχόμενό τους.
<P>
Όταν συζητάμε για το 2007, συζητάμε και για τη διεύρυνση, αφού Ρουμανία και Βουλγαρία κατά πάσα πιθανότητα θα έχουν καταστεί μέχρι τότε κράτη μέλη της Ευρωπαϊκής Ένωσης. Ενώ αισθανόμαστε ότι οι εντάσεις που είχαν προκύψει στην Ευρωπαϊκή Ένωση σε σχέση με την τελευταία διεύρυνση δεν έχουν εκλείψει, λόγω της μείωσης της αλληλεγγύης, ας μπούμε στο 2007 κατά τρόπο που να αμβλύνουμε τις εντάσεις που δημιουργήθηκαν στην πορεία της τελευταίας διεύρυνσης. 
<SPEAKER ID="56" LANGUAGE="DE" NAME="Hannes Swoboda (PSE ). –" AFFILIATION="">
<P>
   Κύριε Πρόεδρε, κύριε Barroso, σας ζητώ να εξετάσετε περισσότερο από όσο ήδη κάνετε στο έγγραφο που παρουσιάσατε πώς μπορείτε να μεταδώσετε καλύτερα στους πολίτες τα περιεχόμενα και τους στόχους που σωστά ορίσατε.
<P>
Κύριε Barroso, η ανταγωνιστικότητα είναι τόσο για εσάς όσο και για εμάς ένα σημαντικό ζήτημα. Παρ’ όλ’ αυτά, βλέπω πολλούς πολίτες που πιστεύουν ότι αυτό είναι ένα θέμα που δεν τους αφορά, αλλά αφορά μόνο τη βιομηχανία και τις μεγάλες επιχειρήσεις. Όμως αν δεν ενισχυθεί η ανταγωνιστικότητα, δεν μπορούμε να διατηρήσουμε ούτε το κοινωνικό σύστημα στην Ευρώπη, ούτε το ευρωπαϊκό κοινωνικό πρότυπο.
<SPEAKER ID="57" LANGUAGE="EN" NAME="Andrew Duff (ALDE ). –" AFFILIATION="">
<P>
   Κύριε Πρόεδρε, η ρήση του Μοντεσκιέ που ανέφερε ο Πρόεδρος Barroso με ώθησε να αναζητήσω στην ετήσια στρατηγική πολιτικής μια ένδειξη που να υποδεικνύει τι προτίθεται να κάνει η Επιτροπή με το Σύνταγμα. Δεν υπάρχει καμία ένδειξη. Μια στρατηγική πολιτικής που δεν αντιμετωπίζει το βασικό πολιτικό εμπόδιο για την Ένωση θα πρέπει να αξιολογηθεί αρνητικά. Χωρίς Σύνταγμα, η Ένωση δεν θα καταφέρει να αποκτήσει την ικανότητα να ενεργήσει έτσι ώστε να εκπληρώσει τις φιλοδοξίες που τρέφει η Επιτροπή γι’ αυτήν. Η κοινή γνώμη θα παραμείνει επιφυλακτική για το ευρωπαϊκό σχέδιο και, χωρίς την υποστήριξη της κοινής γνώμης, η Επιτροπή δεν θα έχει την απαραίτητη επιρροή μέσα στο Συμβούλιο.
<P>
Η κλασική λειτουργία της Επιτροπής θα ήταν να μεσολαβήσει για να επιτευχθεί συμφωνία ανάμεσα στις αντίπαλες πλευρές μιας κρίσης. Ελπίζω ότι ο κ. Barroso, όταν θα μιλήσει στο κοινοβουλευτικό φόρουμ στις 9 Μαΐου, θα είναι σε θέση να χαράξει μια ολοκληρωμένη στρατηγική της Επιτροπής για την εξεύρεση διεξόδου από την κρίση. Όσο και αν εκτιμούμε το Σχέδιο Δ, ο καλύτερος τρόπος να ενισχύσουμε την εμπιστοσύνη μέσω της δράσης θα είναι να διασώσουμε το Σύνταγμα. Ίσως τώρα είναι ώρα για το Σχέδιο Β. 
<SPEAKER ID="58" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<P>
   Κύριε Πρόεδρε, είναι σίγουρο ότι οι προθέσεις του κ. Barroso είναι αγνές. Φοβάμαι όμως ότι δεν θα μπορέσετε να τις υλοποιήσετε διότι ακριβώς σας λείπουν τα χρήματα. Δεν υπάρχει τρόπος και ούτε η πολιτική σας είναι μια πολιτική που θα ανθίσει την Ευρώπη. Δεν υπάρχει κανένας, μα κανένας, Ευρωπαίος πολίτης που να είναι φέτος οικονομικά σε καλύτερη κατάσταση από ό,τι ήταν πέρυσι. Τα εργοστάσια φεύγουν από την Ευρώπη και πηγαίνουν σε άλλες χώρες. Η τσάντα της γυναίκας σας είναι γαλλικής μάρκας αλλά φτιάχνεται στο Μαρόκο. Το δικό σας δερμάτινο έχει ευρωπαϊκή φίρμα, αλλά φτιάχνεται στην Τουρκία. Τι σημαίνει αυτό; Σημαίνει αύξηση της ανεργίας. Σημαίνει αύξηση των απολύσεων. Σημαίνει ότι θα γίνουμε όλοι όμηροι των βιομηχάνων, οι οποίοι επιβάλλουν πολιτικές σαν αυτή της Γαλλίας. Μια πολιτική την οποία εσείς δεν την αποκρούσατε. Σημαίνει λοιπόν χειρότερη ζωή. Σημαίνει αύξηση της ακρίβειας. Τίποτα από όλα αυτά τα οποία έχετε μέσα στη σκέψη σας δεν μπορεί να είναι δημιουργικό αν δεν ξεφύγουμε από τις αγκυλώσεις των δεικτών του Μάαστριχτ. Αν δεν γίνει αναθεώρηση του Μάαστριχτ η Ευρώπη θα εξελιχθεί σε μία φτωχή γειτονιά. 
<SPEAKER ID="59" LANGUAGE="PT" NAME="Hans-Peter Martin (NI ). –" AFFILIATION="">
<P>
 Κύριε Πρόεδρε, κύριε Επίτροπε, επιτρέψτε μου να σας δώσω μία ξεκάθαρη συμβουλή μέσα από την καρδιά μου. Η ιστορία σάς προσφέρει από τον Μάιο του 2007, που προφανώς θα έχουμε πορτογαλική Προεδρία του Συμβουλίου, άλλη μία ιστορική ευκαιρία για το ευρωπαϊκό σχέδιο.
<P>
Ναι, πρόκειται για το σχέδιο Β του κ. Duff και για πολλά άλλα ακόμα. Θα έχετε άλλη μία ευκαιρία να συναρμολογήσετε αυτό το ευρωπαϊκό πράγμα που έχουμε μπροστά μας ώστε να έχει νόημα. Είναι ένα πολύ μεγάλο πράγμα. Μπορεί να καταφέρετε να το σηκώσετε και να περάσετε μαζί με αυτό στην ιστορία, αλλά μπορεί και να αποτύχετε εντελώς. Σας παρακαλώ, όμως, να εξετάσετε τώρα τι θα ειπωθεί στη συζήτηση για το θέμα του Συντάγματος και τη θέση της ΕΕ. Προσπαθήστε να βγείτε από τα παλιά πρότυπα σκέψης που μας οδήγησαν σε όλα αυτά τα προβλήματα. Κοιτάξτε τον μεγάλο ωκεανό! Σκεφτείτε λίγο σαν τον Βάσκο ντα Γκάμα –και δεν μιλάω μόνο για την Chindia– και μετά συναρμολογήστε το προκειμένου να μπορέσουμε να επωφεληθούμε πραγματικά από αυτήν την ιστορική ευκαιρία, που θα παρουσιαστεί ξανά, πριν ξεφουσκώσει απλά ή εκραγεί προς τα μέσα το ευρωπαϊκό σχέδιο.
<P>
Είμαι περίεργος να δω τι θα μπορείτε να μας πείτε μετά τον Μάιο του 2007. Θα πρέπει να μας πείτε τώρα ότι θα έχετε τότε κάτι να πείτε, γιατί διαφορετικά θα πρόκειται για το παλιό κόλπο που σίγουρα θα καταλήξει σε αποτυχία. 
<SPEAKER ID="60" LANGUAGE="EN" NAME="Malcolm Harbour (PPE-DE ). –" AFFILIATION="">
<P>
   Κύριε Πρόεδρε, όταν μίλησα για τη στρατηγική πολιτικής της Επιτροπής στα τέλη του περασμένου έτους, σχολίασα το γεγονός ότι δεν είχαμε καμία αίσθηση προτεραιοτήτων σε αυτή τη στρατηγική. Έχουμε 62 προτεραιότητες σε αυτό το εξαιρετικό νέο έγγραφο. Βλέπω επίσης ότι έχουμε προχωρήσει από το «ανέβασμα ταχύτητας» στην «ενίσχυση της εμπιστοσύνης μέσω της δράσης». Δεν είμαι βέβαιος αν η κ. Wallström είναι ακόμα εδώ και δεν γνωρίζω αν εκείνη είναι υπεύθυνη για την επινόηση αυτών των υπέροχων φράσεων, αλλά χρειαζόμαστε μια πολύ πιο δομημένη και πρακτική προσέγγιση στρατηγικής από την Επιτροπή από ό,τι αυτές οι έξυπνες λέξεις.
<P>
Διαβάζω επίσης εδώ, κύριε Barroso, ότι πρόκειται να «επιταχύνετε την υλοποίηση των στόχων σας μέχρι να φθάσει τους απαιτούμενους ρυθμούς». Ειλικρινά, αυτό σημαίνει ότι επί του παρόντος τα πράγματα προχωρούν με αργό ρυθμό. Θέλουμε μια απογείωση από την Επιτροπή, όχι απλώς να κινείται με μια μέτρια και σταθερή ταχύτητα. Το πρόβλημα με τη στρατηγική σας δεν είναι ότι έχουμε έλλειψη νέων ιδεών ή νέων πρωτοβουλιών, αλλά ότι δεν έχουμε πραγματικά αποτελέσματα των πολιτικών ώστε να δημιουργηθούν οι θέσεις εργασίας και η ανάπτυξη που τόσο επιθυμείτε. Σε ποιο σημείο αυτού του εγγράφου δίνεται η αίσθηση ότι αφιερώνετε πραγματικούς πόρους και δίνετε προτεραιότητες ώστε να επιλυθούν τα προβλήματα της εσωτερικής αγοράς; Υπάρχει μια μικρή παράγραφος εδώ που αναφέρει ότι θα εξορθολογίσετε την κανονιστική προσέγγιση. Πολύ ωραία, πού βρίσκεται όμως αυτό στις δράσεις προτεραιότητάς σας;
<P>
Χρησιμοποιήσατε μια ωραία φράση –και σας επικροτώ γι’ αυτό– αναφέροντας ότι θα αγκαλιάσετε τις μικρές επιχειρήσεις. Δεν υπάρχει ούτε μία δράση προτεραιότητας, Πρόεδρε Barroso, που να αναφέρει τις μικρές επιχειρήσεις. Συνεπώς, είναι θετικό το γεγονός ότι διεξάγουμε μια συζήτηση σχετικά με αυτό το θέμα, αλλά χρειαζόμαστε υλικό καλύτερης ποιότητας. Χρειαζόμαστε υλικό που θα εστιάζει πολύ περισσότερο σε μια πραγματική στρατηγική και στην αξιοποίηση των πόρων, παρά σε αυτές τις έξυπνες λέξεις που φαίνεται ότι σας υποδεικνύει η κ. Wallström. Θέλουμε κάτι που να δείχνει πραγματικά ότι θέτετε προτεραιότητες για την υλοποίηση των πραγματικών θεμελίων της Ευρωπαϊκής Ένωσης και για να καταστεί η εσωτερική αγορά καλύτερη και όχι απλώς ότι αναπτύσσετε ένα ολόκληρο σύνολο προτεραιοτήτων χωρίς κόστος που φαίνονται καλές στο χαρτί, αλλά για τις οποίες δεν υπάρχει η παραμικρή ιδέα σχετικά με το αν θα είναι πραγματικά αποτελεσματικές στην πράξη. 
<SPEAKER ID="61" LANGUAGE="CS" NAME="Libor Rouček (PSE ). –" AFFILIATION="">
<P>
   Κυρίες και κύριοι συνάδελφοι, θέλω σήμερα να επικεντρωθώ σε μερικές από τις προτεραιότητες της Ευρώπης για το 2007 υπό το πρίσμα της ευρωπαϊκής διεύρυνσης. Μπορούμε τώρα να πούμε ότι η διεύρυνση του 2004 αποτέλεσε μεγάλη επιτυχία για την Ευρώπη, από πολιτικής, οικονομικής και κοινωνικής άποψης και από την άποψη της ασφάλειας, είμαι δε βέβαιος ότι το 2007 η επιτυχία θα συνεχιστεί. Το 2007 αναμένεται να ενταχθούν στην ευρωζώνη τα πρώτα από τα νέα κράτη μέλη. Σε σχέση με αυτό, θέλω να παρωθήσω την Επιτροπή να επιδείξει ενεργό στάση βοηθώντας αυτές τις χώρες να προετοιμαστούν για την άφιξη του ευρώ και να παρακολουθεί αυστηρά τη συμμόρφωση προς τις απαιτήσεις της εισαγωγής του ευρώ, τα λεγόμενα κριτήρια του Μάαστριχτ. Είμαι πεπεισμένος ότι η εκπλήρωση των κριτηρίων είτε του Μάαστριχτ είτε του Συμφώνου Σταθερότητας και Ανάπτυξης είναι καίρια για τη διαφύλαξη της πολιτικής, χρηματοοικονομικής και κοινοτικής αξιοπιστίας του ενιαίου ευρωπαϊκού νομίσματος.
<P>
Το 2007, τα νέα κράτη μέλη της Κεντρικής και Ανατολικής Ευρώπης θα αποτελέσουν επίσης τμήμα του διευρυμένου χώρου Σένγκεν. Η κατάργηση των εσωτερικών συνοριακών ελέγχων μεταξύ των κρατών μελών, που θα επιτρέψει μια πραγματική ελευθερία κυκλοφορίας εντός της Ένωσης, σε καμία περίπτωση δεν πρέπει να επιτρέψει την ελεύθερη κυκλοφορία της κάθε μορφής εγκληματικότητας, παράνομης μετανάστευσης και ούτω καθεξής. Η καταπολέμηση του εγκλήματος και της βίας στην Ευρώπη, μαζί με την έναρξη της δεύτερης γενιάς του συστήματος Σένγκεν πρέπει, κατά τη γνώμη μου, να αποτελέσουν τμήμα των σαφών και πολιτικών προτεραιοτήτων της ΕΕ για το 2007.
<P>
Τέλος, το 2007 πρέπει επίσης να είναι η χρονιά της επόμενης διεύρυνσης, με την ένταξη της Ρουμανίας και της Βουλγαρίας στην Ένωση. Σε σχέση με αυτό, θέλω να καλέσω την Επιτροπή να βοηθήσει αυτές τις δύο χώρες να προετοιμαστούν για την ένταξη και να διασφαλίσει ότι θα πληρούν τις προϋποθέσεις ένταξης από πάσης απόψεως. Η Ρουμανία και η Βουλγαρία πρέπει να είναι το ίδιο κατάλληλα προπαρασκευασμένες για την ένταξη όπως ήταν οι 10 υποψήφιες προς ένταξη χώρες το 2004. Πιστεύω ότι αυτό είναι άκρως σημαντικό για την αξιοπιστία των μελλοντικών διευρύνσεων και αν θέλουμε η ευρωπαϊκή κοινή γνώμη να αποδεχθεί αυτή τη διαδικασία. 
<SPEAKER ID="62" LANGUAGE="" NAME="Πρόεδρος." AFFILIATION="">
<P>
   Ανακοινώνω στους συναδέλφους ότι ο Πρόεδρος της Επιτροπής, κ. Barroso, είναι υποχρεωμένος να αποχωρήσει και συνεπώς ζήτησε να επισπεύσει την παρέμβασή του για να απαντήσει και να προβεί σε ορισμένες διευκρινίσεις. Του δίνω τον λόγο και αμέσως μετά την παρέμβασή του θα συνεχίσουμε τη συζήτηση. 
<SPEAKER ID="63" LANGUAGE="PT" NAME="José Manuel Barroso," AFFILIATION="Πρόεδρος της Επιτροπής">
<P>
Θέλω, καταρχάς, να εκφράσω την ευγνωμοσύνη μου για τα σχόλια, που στην πλειονότητά τους ήταν υπέρ του προγράμματός μας. Υπάρχει βεβαίως το βασικό ερώτημα για τις δημοσιονομικές προοπτικές, που θα το συζητήσω σε λίγο. Γενικά, πάντως, θεωρώ πως δύναμαι να πω ότι οι στόχοι της Επιτροπής για το 2007 έγιναν θετικά δεκτοί.
<P>
Πιο συγκεκριμένα, ο κ. Watson ρώτησε γιατί θέτουμε τους στόχους που αφορούν την εξοικονόμηση ενέργειας και την προστασία του περιβάλλοντος στην κατηγορία της αλληλεγγύης και όχι εκείνη της ευημερίας. Βέβαια, μπορούσαν και έπρεπε να υπαχθούν στην κατηγορία της ευημερίας, τους βάλαμε όμως στην κατηγορία της αλληλεγγύης για να αναδείξουμε την τεράστια σημασία τους, δεδομένου ότι ο όρος «αλληλεγγύη» αναφέρεται στην αλληλεγγύη προς τις νεότερες γενιές. Ο αγώνας για ένα καθαρό περιβάλλον και βιώσιμη ανάπτυξη έχει άμεση σχέση με το μέλλον μας συνολικά. Αυτό μας οδήγησε στο να θέσουμε τα περιβαλλοντικά θέματα κάτω στο κεφάλαιο της αλληλεγγύης, από πλευράς παρουσίασης.
<P>
Όσον αφορά τη μετανάστευση, η κ. Frassoni είπε ότι ουδέποτε διατυπώσαμε τη γνώμη μας για το θέμα της παράνομης μετανάστευσης και της τραγωδίας πολλών Αφρικανών που χάνονται στη Μεσόγειο. Λυπούμαι, αλλά αυτό δεν είναι αλήθεια. Υπήρξε μια σειρά από ξεκάθαρες κοινοτικές θέσεις επί του θέματος, που τις εξέφρασε ο κ. Frattini, και η αλήθεια είναι ότι αγωνιζόμαστε να επιτύχουμε μια κοινή προσέγγιση, όπου αυτό είναι δυνατόν, μεταξύ των κρατών μελών για τα θέματα αυτά.
<P>
Η κ. Frassoni ρώτησε επίσης για την απουσία οιασδήποτε αναφοράς στη μεταφορά στο πλαίσιο της ενεργειακής πολιτικής. Συγνώμη, αλλά η Πράσινη Βίβλος λέει ότι προτείναμε τις ακόλουθες πιθανές δράσεις στα κράτη μέλη, και διαβάζω, από τη σελίδα 11 του αγγλικού κειμένου: 
<P>
Ο κ. Swoboda ρώτησε με ποιον τρόπο μπορεί αυτό να εξηγηθεί καλύτερα στους συμπολίτες μας, ή με άλλα λόγια, τι μπορούμε να κάνουμε για να εξηγήσουμε την προστιθέμενη αξία της Ευρώπης, που αποτελεί λίαν σημαντικό θέμα. Αυτό είναι ευκολότερο για ορισμένα θέματα σε σύγκριση με κάποια άλλα. Σήμερα, μάλιστα, ανακοινώσαμε ένα πολύ σημαντικό μέτρο, τη «μαύρη λίστα» αεροπορικής ασφάλειας, που είναι το πρώτο νομοθετικό κείμενο που εγκρίνει η σημερινή Επιτροπή με την στήριξη του Ευρωπαϊκού Κοινοβουλίου και του Συμβουλίου. Πρόκειται για ένα θέμα για το οποίο τα πλεονεκτήματα της δράσης σε κοινοτικό επίπεδο είναι πάρα πολύ ξεκάθαρα στους πολίτες. Σε θέματα όπως αυτό, χρειάζεται να κάνουμε το παραπάνω βήμα να παράσχουμε εξηγήσεις και να επιχειρηματολογήσουμε για την άποψή μας. Αυτό είναι πράγματι δουλειά της Επιτροπής, θέλω όμως να μου επιτραπεί να προσθέσω ότι όλοι μας είμαστε υπεύθυνοι για αυτό: είναι κάτι που αποτελεί επίσης ευθύνη του Ευρωπαϊκού Κοινοβουλίου, των αξιότιμων μελών του ΕΚ, των εθνικών κοινοβουλίων, όλων όσων νοιάζονται ολόψυχα για τα ευρωπαϊκά συμφέροντα και εκείνων που νιώθουν την ανάγκη να εξηγήσουμε την προστιθέμενη αξία που κομίζει η Ευρώπη.
<P>
Στο θέμα της πυρηνικής ενέργειας, κύριε Swoboda, η θέση μας είναι πολύ σαφής: σεβόμαστε την αρχή της επικουρικότητας. Πρόκειται για ένα λίαν επίμαχο ζήτημα στην Ευρώπη· υπάρχουν κράτη μέλη που είναι υπέρ και άλλα που είναι κατά. Σε ό,τι με αφορά, ο τρόπος για να κινηθούμε προς τα εμπρός είναι να μην αποφύγουμε τη συζήτηση. Ο κ. Swoboda ανέφερε τη συνάντησή μου με τον Πρόεδρο Πούτιν. Θέλω να σας πω ότι, παρά τον πλούτο της Ρωσίας σε πετρέλαιο και φυσικό αέριο, ο Πρόεδρος Πούτιν δήλωσε ότι μία από τις βασικές προτεραιότητες της Ρωσίας στο μέλλον είναι η ανάπτυξη της πυρηνικής ενέργειας. Κατά συνέπεια, πρόκειται για ένα θέμα που δεν πρέπει να αποφύγουμε· πρόκειται για ένα θέμα που είναι στην ημερήσια διάταξη και το οποίο πρέπει να συζητήσουμε ειλικρινά. Η Επιτροπή δεν συντάσσεται με κάποια πλευρά στη συζήτηση για την πυρηνική ενέργεια. Αυτό που προωθούμε είναι η αρχή του να βρει κάθε κράτος μέλος μορφές μακροπρόθεσμης, βιώσιμης ενέργειας στο «μείγμα» των ενεργειακών του πηγών, εξασφαλίζοντας παράλληλα τη συμμόρφωση προς την αρχή της επικουρικότητας.
<P>
Ο κ. Duff και άλλοι ήγειραν το ζήτημα του Συντάγματος. Δεν είναι αυτό το θέμα που συζητούμε σήμερα εδώ, θέλω όμως να επιβεβαιώσω ότι η Επιτροπή παραμένει αφοσιωμένη στις αρχές και τις αξίες που κατοχυρώνονται στο σχέδιο Συνταγματικής Συνθήκης και εργαζόμαστε επί του θέματος. Σκεφτόμαστε να παρουσιάσουμε μερικές ιδέες για το μέλλον της ευρωπαϊκής συζήτησης στο Ευρωπαϊκό Συμβούλιο του Ιουνίου. Ευελπιστούμε αυτές οι ιδέες να αποτελέσουν ουσιαστική συμβολή. Παρόλο που η Συνταγματική Συνθήκη, όπως δείχνει και η ονομασία της, είναι μια διακυβερνητική Συνθήκη, η Επιτροπή δεσμεύεται να τιμήσει τις υποχρεώσεις της και, συνεπώς, θα κομίσει τη δική της συμβολή σε αυτή την περίοδο στοχασμού.
<P>
Δεν γνωρίζω αν θα είναι μια συμβολή αντάξια των εξερευνήσεων του Βάσκο ντα Γκάμα από την άποψη της φιλοδοξίας, όπως υπέδειξε ο κ. Martin, σε κάθε όμως περίπτωση θα είναι η δική μας συμβολή. Εν πάση περιπτώσει, χάρηκα που σήμερα άκουσα να γίνεται αναφορά στους Μοντεσκιέ, Μακιαβέλι και Βάσκο ντα Γκάμα στη συζήτησή μας, κάτι που δείχνει ότι το επίπεδο της συζήτησης στο Κοινοβούλιο ανεβαίνει συνεχώς. 
<P>
Υπάρχει φως στην άκρη της σήραγγας! Έχει προγραμματιστεί ένας τελευταίος τριμερής διάλογος για τις 4 ή 5 Απριλίου 2006 στο Στρασβούργο. Πιστεύω ακράδαντα ότι μπορεί να επιτευχθεί μια συμφωνία σε αυτή τη συνάντηση. Στο μεταξύ, η Επιτροπή θα συνεχίσει να διαδραματίζει τον ενεργό της ρόλο στην αναζήτηση της πιο φιλόδοξης θέσης, αλλά, τελικά, χρειαζόμαστε φιλοδοξία με συμφωνία. Ως εκ τούτου, εγκρίνω τη φιλοδοξία αλλά με ρεαλισμό και ευθύνη, προσπαθώντας να ληφθούν υπόψη όλα τα θεσμικά όργανα.
<P>
Γνωρίζω ότι η αυστριακή Προεδρία προσπαθεί ενεργά να επιτύχει συμφωνία με όλα τα κράτη μέλη. Επιτρέψτε μου να σας πω ότι στις συναντήσεις που είχα με τους αρχηγούς κυβερνήσεων –και αυτή την εβδομάδα είχα πολλές– τους κάλεσα, τόσο δημόσια όσο και ιδιωτικά, να δεχθούν μια αύξηση των συνολικών δαπανών. Αναφέρθηκα, ειδικά, στην ανάγκη για παιδεία και πολιτισμό: στα προγράμματα Erasmus και συμμετοχής του πολίτη. Τουλάχιστον σε αυτούς τους τομείς θα πρέπει να καταβάλουμε πραγματική προσπάθεια και η πρόοδος είναι δυνατή. Ας εργαστούμε για την επίτευξη μιας καλής συμφωνίας και στη συνέχεια, αν έχουμε καλές προθέσεις, μιας καλής στρατηγικής και καλών πολιτικών. Ας ελπίσουμε ότι έχουμε επίσης καλά μέσα όσον αφορά τις δημοσιονομικές προοπτικές.
<SPEAKER ID="64" LANGUAGE="PL" NAME="Bronisław Geremek (ALDE ). –" AFFILIATION="">
<P>
   Κύριε Πρόεδρε, είναι πολύ σημαντικό να έχει το Ευρωπαϊκό Κοινοβούλιο την ευκαιρία διεξαγωγής μιας συζήτησης για τη στρατηγική. Το 2007 θα είναι μια κρίσιμη χρονιά για το μέλλον της Ευρωπαϊκής Ένωσης. Για να πραγματοποιηθεί μια συζήτηση περί στρατηγικής στο Ευρωπαϊκό Κοινοβούλιο, πρέπει να προταθούν επιλογές στο Σώμα. Ο Πρόεδρος της Επιτροπής δεν εξήγησε τις επιλογές που διανοίγονται στην Επιτροπή, έστω και αν η πολιτική είναι η τέχνη της επιλογής.
<P>
Καταρχάς είναι το συνταγματικό ζήτημα. Πιστεύει, άραγε, η Ευρωπαϊκή Επιτροπή ότι το Σύνταγμα θα εγκριθεί το 2007 και διαθέτει μήπως τις ευκαιρίες και τις μεθόδους που απαιτούνται για την επίτευξη αυτού του πράγματος;
<P>
Δεύτερον, είναι το σημαντικό ζήτημα της απασχόλησης. Αποτελούν, άραγε, την απάντηση στην ανεργία η οικονομική μεγέθυνση και η προσφυγή στην οικονομική ελευθερία και στην ελεύθερη κυκλοφορία της εργασίας; Αν όχι, γιατί να μην επιστρέψουμε στον Colbert και στον οικονομικό προστατευτισμό, που κάποτε αποκαλείτο οικονομικός πατριωτισμός;
<SPEAKER ID="65" LANGUAGE="EN" NAME="Jeffrey Titford (IND/DEM ). –" AFFILIATION="1984">
<P>
   Κύριε Πρόεδρε, διάβασα και τις 15 ζοφερές σελίδες αυτού του εγγράφου και εκτιμώ ότι πρόκειται για μια έκθεση του παρελθόντος και όχι ένα έγγραφο του μέλλοντος. Η φράση που μου έρχεται στο μυαλό μου θυμίζει την παρατήρηση που γράφει συχνά ένας δάσκαλος στην εργασία ενός μαθητή: «μπορείς και καλύτερα». Πράγματι, αν όνειρό σου είναι να αλλάξεις τη γνώμη των πολιτών της Ευρωπαϊκής Ένωσης, πρέπει να «μπορείς και καλύτερα».
<SPEAKER ID="66" LANGUAGE="EN" NAME="John Bowis (PPE-DE ). –" AFFILIATION="">
<P>
   Κύριε Πρόεδρε, λυπάμαι που ο Πρόεδρος Barroso έλαβε κλήση από τις βελγικές αρχές. Είμαι βέβαιος ότι αν παρκάρει το αυτοκίνητο του πιο προσεκτικά στο μέλλον θα μπορεί να μένει μέχρι το τέλος των συζητήσεών μας, αλλά χωρίς αμφιβολία το μήνυμα θα του δοθεί.
<P>
Αναφέρθηκε ο Μοντεσκιέ. Όπως έγραψε ο Δουμάς, «όλοι για έναν και ένας για όλους»: χρειαζόμαστε το ευρωπαϊκό δίκτυο ενέργειας, το οποίο θα μπορέσει να αντισταθεί σε οποιαδήποτε προσπάθεια να κτυπηθεί ένα από τα κράτη μέλη μας. Πρέπει επίσης να εργαστούμε για το θέμα της υγείας, προκειμένου να διασφαλίσουμε ότι επιτελείται το συλλογικό έργο για τις προετοιμασίες σχετικά με την αντιμετώπιση ενδεχόμενης πανδημίας γρίπης. Πρέπει να ασχοληθούμε με την αυστριακή πρόταση για ένα πλαίσιο για τον διαβήτη, πρέπει να εργαστούμε σκληρά για την πρόταση της Επιτροπής σχετικά με την ψυχική υγεία. Η κ. Wallström θα συμφωνήσει μαζί μου ότι πρέπει να εργαστούμε σκληρά για να πείσουμε το κοινό ότι μπορούμε να κάνουμε σωστό έργο για τα ζητήματα των χημικών και της ρύπανσης, για την οικολογική σήμανση και για όλα αυτά τα πράγματα που ενδιαφέρουν το κοινό. Θα θεωρήσουν ότι προστίθεται αξία από την Ευρωπαϊκή Ένωση και τότε δεν θα έχουμε τα ίδια προβλήματα που αντιμετώπισαν πρόσφατα ορισμένα κράτη μέλη όσον αφορά τις ψήφους στα δημοψηφίσματα. 
<SPEAKER ID="67" LANGUAGE="LT" NAME="Margarita Starkevičiūtė (ALDE ). –" AFFILIATION="">
<SPEAKER ID="68" LANGUAGE="" NAME="" AFFILIATION="Αντιπροέδρου">
<SPEAKER ID="69" LANGUAGE="EN" NAME="Alexander Stubb (PPE-DE ). –" AFFILIATION="έχουμε">
<P>
Η πρώτη παρατήρηση είναι ότι στην πραγματικότητα παίζω τον «καλό» σε αντίθεση με τον «κακό» όπως ο Malcolm Harbour. Νομίζω ότι αυτή η στρατηγική είναι αρκετά καλή. Η Επιτροπή την προτείνει σε μια πολύ επίκαιρη εποχή, στην οποία επικρατεί μια ατμόσφαιρα εθνικισμού και προστατευτισμού. Μάλιστα, σε αντίθεση με πολλές από τις στρατηγικές που μας εκθέσατε στο παρελθόν, κύριε Barroso –θα τις χαρακτήριζα ως «όχι έργα μόνο λόγια»– αυτή περιλαμβάνει αρκετή δράση.
<P>
Εντούτοις, συμφωνώ με τον κ. Harbour ότι ίσως θα ήταν καλύτερα να βρείτε ένα άλλο όνομα. Ονομάζετε αυτό το έγγραφο –όχι απαραίτητα πολύ εύστοχα– «ενίσχυση της εμπιστοσύνης μέσω της δράσης». Ίσως θα πρέπει να ζητήσετε τη συμβουλή ενός διαφημιστικού γραφείου πριν επινοήσετε την επόμενη ονομασία. Είναι δύσκολο να γίνει, αλλά έτσι δεν πρόκειται να επιτευχθεί.
<P>
Η δεύτερη παρατήρηση είναι ότι συμφωνώ με την εστίαση στην επικοινωνία. Κυρία Wallström, εσείς ασφαλώς διαδραματίζετε έναν πολύ σημαντικό ρόλο σε αυτό. Δεν έχουμε δημοκρατικό έλλειμμα, δεν έχουμε έλλειμμα πληροφοριών –μάλλον το αντίθετο– , όμως, επικοινωνιακό έλλειμμα. Το έγγραφο που υποβάλατε για την ευρωπαϊκή επικοινωνία είναι αρκετά καλό. Έχουμε μεγάλα προβλήματα: ο John Bowis μιλούσε για τα εκκλησιαστικά όργανα μόλις πριν λίγο και ασφαλώς γνωρίζουμε ότι πρόκειται για καθαρές ανοησίες. Ωστόσο, όταν σημαντικές εφημερίδες όπως η έχουν στο πρωτοσέλιδό τους τίτλους όπως «Η ΕΕ σας υποχρεώνει να ανακυκλώσετε τους δονητές σας», τότε έχουμε πρόβλημα. Επρόκειτο για μια οδηγία για τις ηλεκτρικές συσκευές: όταν οι πολίτες επιστρέφουν μια συσκευή σε ένα κατάστημα, αυτή πρέπει να ανακυκλωθεί. Ωστόσο, πρέπει πραγματικά να απαλλαγούμε από τέτοιου είδους επικοινωνία.
<P>
Η τελευταία παρατήρηση που ήθελα να κάνω είναι ότι η ΕΕ πολύ συχνά χρησιμοποιείται ως εξιλαστήριο θύμα. Καθετί που είναι κακό προέρχεται από την ΕΕ, καθετί που είναι καλό προέρχεται από τα κράτη μέλη. Ως εκ τούτου, σας προτρέπω, κυρία Wallström, να εστιάσετε περισσότερο στην επικοινωνία για το Σύνταγμα. Πρόκειται για ένα καλό Σύνταγμα· το χρειαζόμαστε. Κρατήστε το ζωντανό μέχρι την άνοιξη του 2007 και ας δούμε τι θα συμβεί στη συνέχεια. 
<SPEAKER ID="70" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<SPEAKER ID="71" LANGUAGE="" NAME="Πρόεδρος." AFFILIATION="">
<SPEAKER ID="72" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της προφορικής ερώτησης (O-0007/2006 – B6-0009/2006) του κ. Chichester προς το Συμβούλιο, εξ ονόματος της Επιτροπής Βιομηχανίας, Έρευνας και Ενέργειας, σχετικά με την ασφάλεια εφοδιασμού σε ενέργεια. 
<SPEAKER ID="73" LANGUAGE="EN" NAME="Giles Chichester (PPE-DE )," AFFILIATION="συντάκτης">
<P>
Θα ήθελα να επισημάνω ότι απογοητεύτηκα λίγο με την Πράσινη Βίβλο –για την οποία προσβλέπουμε να συζητήσουμε έγκαιρα– διότι ίσως δεν αναγνωρίστηκε αρκετά ο κρίσιμος ρόλος της πυρηνικής ενέργειας στην παροχή του μεγαλύτερου μεριδίου ηλεκτρισμού στην Ευρωπαϊκή Ένωση. Το Κοινοβούλιο ενέκρινε πρόσφατα μια τροπολογία με σκοπό την επίτευξη ενός φιλόδοξου αλλά ρεαλιστικού στόχου, σύμφωνα με τον οποίο το 60% του ηλεκτρισμού στην Ευρωπαϊκή Ένωση θα προέρχεται από πηγές εκπομπής χαμηλού ή μηδενικού άνθρακα. Αυτό είναι δυνατόν μόνο με έναν συνδυασμό ανανεώσιμων πηγών ενέργειας και πυρηνικής ενέργειας. Σημειώνω με μεγάλη ικανοποίηση ότι τα συμπεράσματα του Συμβουλίου αναφέρονται σε «αειφόρα και αποτελεσματικά ενεργειακά συστήματα». Σε αυτό το πλαίσιο έρχεται στο νου μου η πυρηνική ενέργεια.
<P>
Εντούτοις, υπάρχουν και άλλες πηγές ενέργειας που δεν πρέπει να ξεχνούμε. Μετά τη διεύρυνση της ΕΕ, το ποσοστό εξάρτησής μας από τις εισαγωγές άνθρακα μειώθηκε από 50% σε 35%, διότι ένα συγκεκριμένο κράτος μέλος είναι σημαντικός παραγωγός άνθρακα. Δεν πρέπει να παραβλέπουμε τα οφέλη και τις δυνατότητες της τεχνολογίας καθαρού άνθρακα, όταν έχουμε αυτή τη σημαντική τοπική πηγή ενέργειας.
<SPEAKER ID="74" LANGUAGE="EN" NAME="Hans Winkler" AFFILIATION="Προεδρεύων του Συμβουλίου">
<P>
   , Κύριε Πρόεδρε, καταρχάς θα ήθελα να ευχαριστήσω τον κ. Chichester για την ερώτηση. Έρχεται σε μια καλή στιγμή. Μάλιστα, η αυστριακή Προεδρία είχε συμπληρώσει ακριβώς τις πρώτες οκτώ ώρες της όταν συνειδητοποιήσαμε ότι η ενέργεια αποτελεί ευρωπαϊκό πρόβλημα, ένα πρόβλημα που μας αφορά όλους, διότι στις 8 το πρωί της 1ης Ιανουαρίου 2006 ξεκίνησε η διένεξη για το φυσικό αέριο μεταξύ της Ρωσίας, της Ουκρανίας και της Μολδαβίας. Έγινε φανερό ότι έπρεπε να αντιμετωπίσουμε αυτό το πρόβλημα, παρά το γεγονός ότι δεν ήταν απολύτως νέο. Εντούτοις, η σημασία του αποδείχθηκε ειδικά κατά τη διάρκεια του τρέχοντος έτους.
<P>
Για τον λόγο αυτόν, αναπτύσσουμε εντατικές σχέσεις σε αυτό το πλαίσιο με τον ΟΠΕΚ, με τη Ρωσία και με άλλες σημαντικές χώρες, όπως η Κίνα και η Ινδία. Είμαστε επίσης ενεργοί όσον αφορά τα διεθνή όργανα. Θα αναφέρω μόνο εν συντομία τον Διεθνή Οργανισμό Ενέργειας, τα διεθνή φόρα ενέργειας και την Euromed, η οποία διαδραματίζει σημαντικό ρόλο. Υπάρχουν και άλλες σημαντικές διεθνείς συμφωνίες, όπως για παράδειγμα η ενεργειακή συμφωνία με τη Νοτιοανατολική Ευρώπη. Ελπίζω, κύριε Chichester, ότι θα έχουμε τη συμφωνία αυτού του Σώματος πολύ σύντομα, όπως ελπίζουμε ότι θα τη λάβουμε πριν από τη σύνοδο των Υπουργών τον Ιούνιο. 
<P>
Το Συμβούλιο υπογραμμίζει επανειλημμένα στους εταίρους του ότι είναι καθοριστικό επίσης να γίνουν αρκετές επενδύσεις σε υποδομές και διερεύνηση. Για τον λόγο αυτόν, για το Συμβούλιο είναι επίσης εξαιρετικά σημαντικό να εγκριθεί σύντομα η απόφαση του Ευρωπαϊκού Κοινοβουλίου και του Συμβουλίου για τα διευρωπαϊκά ενεργειακά δίκτυα, καθώς δεν μπορεί να επιτευχθεί η διαφοροποίηση του εφοδιασμού και επομένως μία μεγαλύτερη ασφάλεια εφοδιασμού χωρίς πόρους για την επέκταση του ευρωπαϊκού ενεργειακού δικτύου. Συγκεκριμένα, το Συμβούλιο ενέκρινε και στο παρελθόν νομικές διατάξεις για την ασφάλεια εφοδιασμού, που δεν θα ήθελα να αναφέρω εδώ αναλυτικά για λόγους χρόνου. Θα αναφερθώ πολύ σύντομα στην οδηγία που εγκρίθηκε το 2004 και αφορά μέτρα για τη διασφάλιση του εφοδιασμού με φυσικό αέριο.
<P>
Τώρα σχετικά με το ερώτημά σας, κύριε Chichester, για τις εναλλακτικές πηγές ενέργειας, το Συμβούλιο θεωρεί ότι εδώ πρέπει να αναφερθούν ιδίως δύο κύριοι παράγοντες της ενεργειακής πολιτικής, στους οποίους αναφέρθηκα ήδη προ ολίγου: το θέμα της διαφοροποίησης των πηγών καυσίμων και η ενεργειακή απόδοση. Όπως ειπώθηκε ήδη στη συζήτηση –άλλωστε είναι σωστό που η ενέργεια αποτέλεσε κύριο στοιχείο της συζήτησης που μόλις ολοκληρώθηκε– τα ίδια τα κράτη μέλη πρέπει να αποφασίσουν για το μίγμα ενέργειας που θα επιλέξουν ως έκφραση της εθνικής τους πολιτικής. Όποια και να είναι η απόφαση των κρατών μελών, ασφαλώς στη διαφοροποίηση των πηγών καυσίμων συγκαταλέγεται και η διαφοροποίηση των χωρών-προμηθευτών όταν αναφερόμαστε σε εισαγόμενη ενέργεια. Αυτό μου φαίνεται πολύ σημαντικό. Εδώ όμως έχουν ιδιαίτερη σημασία και οι ανανεώσιμες πηγές ενέργειας.
<P>
Εν προκειμένω, το Συμβούλιο μπορεί να υποδείξει επίσης μια ολόκληρη σειρά μέσων που θέλω να τα αναφέρω μόνο λακωνικά. Σχετικά με τη διαφοροποίηση των πηγών καυσίμων, ιδίως μέσω της χρησιμοποίησης ανανεώσιμων πηγών ενέργειας, το Συμβούλιο και το Ευρωπαϊκό Κοινοβούλιο ενέκριναν ήδη το 2001 οδηγία για την προώθηση της παραγωγής ρεύματος από ανανεώσιμες πηγές ενέργειας. Σε αυτό το πλαίσιο θα ήθελα να αναφερθώ και στην πρόταση οδηγίας του Ευρωπαϊκού Κοινοβουλίου και του Συμβουλίου για την προαγωγή της χρησιμοποίησης βιοκαυσίμων ή άλλων ανανεώσιμων καυσίμων στον τομέα των μεταφορών. Τον Δεκέμβριο του περασμένου χρόνου επετεύχθη επίσης συμφωνία με το Ευρωπαϊκό Κοινοβούλιο όσον αφορά το σχέδιο οδηγίας για την ενεργειακή απόδοση και τις ενεργειακές υπηρεσίες, που ελπίζουμε –και προσπαθούμε– να μπορέσει να εγκριθεί τους επόμενους μήνες. Αυτά για το θέμα της εξοικονόμησης ενέργειας.
<P>
Θα ήθελα, επίσης, να επισημάνω ότι ήδη στο πλαίσιο του 6ου προγράμματος πλαισίου για την έρευνα σημαντική συμβολή ως προς αυτό έχει το πρόγραμμα «Έξυπνη ενέργεια για την Ευρώπη». Τόσο το 7ο πρόγραμμα πλαίσιο για την έρευνα, όσο και το πρόγραμμα «Έξυπνη ενέργεια για την Ευρώπη», που συζητείται τώρα στο πλαίσιο του προγράμματος CIP, θα περιέχουν μια σωστή και ανάλογη προτεραιότητα.
<P>
Υπάρχουν και μέτρα εκτός του νομοθετικού τομέα· για παράδειγμα, μόλις πέρυσι είχαμε την συμβολή των Υπουργών Ενέργειας στην εαρινή σύνοδο του Ευρωπαϊκού Συμβουλίου 2005. Τώρα, το Συμβούλιο εξετάζει εντατικά και με μεγάλη προσοχή το σχέδιο δράσης για τη βιομάζα που έχει πολύ μεγάλη προτεραιότητα για εμάς.
<P>
Κύριε Chichester, τελειώνοντας θα ήθελα να αναφερθώ στην ερώτησή σας για το Κιότο και την περίοδο μετά το 2012, την ασφάλεια του ενεργειακού εφοδιασμού και την ανταγωνιστικότητα της Ευρωπαϊκής Ένωσης και να πω ότι κατά την εκτίμησή μας, η επίδραση αυτή μπορεί κατά βάση να είναι θετική. Ιδιαίτερα σημαντικό είναι για μένα να πω ότι είμαστε πεπεισμένοι πως μία καλά σχεδιασμένη περιβαλλοντική πολιτική θα έχει θετική επίδραση στην ανάπτυξη και την απασχόληση.
<SPEAKER ID="75" LANGUAGE="EN" NAME="Andris Piebalgs," AFFILIATION="Μέλος της Επιτροπής">
<P>
Κατά κάποιον τρόπο, η Πράσινη Βίβλος για μια ευρωπαϊκή στρατηγική για αειφόρο, ανταγωνιστική και ασφαλή ενέργεια έδωσε τις απαντήσεις σχετικά με το πώς θα πρέπει να προχωρήσουμε ώστε να αντιμετωπίσουμε τις προκλήσεις που αναφέρετε στην ερώτησή σας. Θα πρέπει να κατανοήσουμε επίσης ότι πρόκειται για μια παγκόσμια πρόκληση: η πίεση της παροχής και της ζήτησης, η αλλαγή του κλίματος, η εξάρτηση από τις εισαγωγές και οι επενδυτικές ανάγκες στον τομέα της ενέργειας αποτελούν παγκόσμιες προκλήσεις. Η απάντηση από την Ευρωπαϊκή Ένωση είναι μια κοινή ενεργειακή πολιτική. Έχουμε σημαντική υποστήριξη από τους πολίτες. Σε μια πρόσφατη δημοσκόπηση, το 47% των ευρωπαίων πολιτών υποστήριξε τη δράση σε ευρωπαϊκό επίπεδο. Λάβαμε ισχυρή υποστήριξη από πολλά κράτη μέλη και εθνικά κοινοβούλια μετά την έκδοση της Πράσινης Βίβλου. Είναι σαφές ότι η βασική προστιθέμενη αξία αυτής της Πράσινης Βίβλου έγκειται σε αυτή την κοινή προσέγγιση όπου τονίζουμε ότι η ασφάλεια του εφοδιασμού, η ανταγωνιστικότητα και η αειφορία δεν μπορούν να διαχωριστούν στην ενεργειακή πολιτική μας. Και οι τρεις θα πρέπει να είναι αλληλένδετες.
<P>
Πιστεύω επίσης στην ποικιλομορφία που μπορεί να μας φέρει νέες τεχνολογίες και στον καθαρό άνθρακα, στην απομόνωση του άνθρακα, κλπ. Τώρα έχουμε ένα καλό παράδειγμα με το έργο της Shell και της Statoil που περιλαμβάνει την απομόνωση άνθρακα και τη μετάκαυση. Δεν πρόκειται για έργο επίδειξης: για πρώτη φορά, ένα πραγματικό βιομηχανικό έργο 860 μεγαβάτ φέρνει νέες δυνατότητες για ποικιλομορφία στο ενεργειακό μίγμα που ανταποκρίνεται στους στόχους της ενεργειακής πολιτικής μας.
<SPEAKER ID="76" LANGUAGE="DE" NAME="Paul Rübig," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κύριε Winkler, κύριε Piebalgs, κυρίες και κύριοι, εδώ και μερικούς μήνες βρισκόμαστε μέσα σε μια νέα στρατηγική αντιπαράθεση. Βλέπουμε τη σύγκρουση με το Ιράν, τον πόλεμο στο Ιράκ, αλλά βλέπουμε και σύγκρουση με χώρες του OPEC στις οποίες δεν πιστεύαμε ότι θα μπορούσαν να συμβούν τέτοιες εξελίξεις. Βλέπουμε την Κίνα που αγοράζει στρατηγικά στις ενεργειακές αγορές, βλέπουμε πως η Ρωσία απομακρύνεται από μια αξιόπιστη πολιτική με συνέχεια και βλέπουμε μια πολύ δυναμική ανάπτυξη στις παγκόσμιες αγορές. Γι’ αυτό, πρέπει να εμμείνουμε στους στόχους μας, στους στόχους της ατζέντας της Λισαβόνας.
<P>
Θέλουμε ανάπτυξη και απασχόληση. Ως εκ τούτου, η ενεργειακή πολιτική έχει απόλυτη προτεραιότητα – και ευχαριστώ τον Επίτροπο Piebalgs που θέτει στο επίκεντρο την ενεργειακή απόδοση. Αυτό θα μπορούσε να ανοίξει για τις μικρές και μεσαίες επιχειρήσεις μας εντελώς νέα επιχειρηματικά πεδία. Δημιουργεί θέσεις απασχόλησης στις βιοτεχνίες, καθώς και μικρά επιχειρηματικά κυκλώματα που μας δίνουν ασφάλεια ενεργειακού εφοδιασμού.
<P>
Από την άλλη, δεν πρέπει να ξεχνάμε την ανταγωνιστικότητα της ενεργειακής βιομηχανίας μας. Θα ήθελα εδώ να ζητήσω ειδικά από την Επιτροπή να διερευνήσει συστηματικά ποιες είναι οι συνέπειες από το πρωτόκολλο του Κιότο μετά το 2012 για τη βασική βιομηχανία μας που καταναλώνει πολλή ενέργεια, για παράδειγμα για τη βιομηχανία χάλυβα και αλουμινίου και πολλούς άλλους τομείς, καθώς και για τη δική μας παραγωγή ενέργειας. Νομίζω ότι ειδικά σε σχέση με την ανταγωνιστικότητα, η αειφορία πρέπει να εξεταστεί και από την περιβαλλοντική σκοπιά.
<P>
Ζητώ από την Επιτροπή και τον Πρόεδρο Barroso να αναλάβει χρησιμοποιώντας τις διάφορες υπηρεσίες της Επιτροπής –στον τομέα της στρατηγικής για την επικοινωνία, της φορολογικής πολιτικής, των εξωτερικών οικονομικών σχέσεων, της εξωτερικής πολιτικής, της πολιτικής για τον ανταγωνισμό ή της περιβαλλοντικής πολιτικής– το σημαντικό αυτό καθήκον που έχει πρωταρχική σημασία για το μέλλον της Ευρώπης. 
<SPEAKER ID="77" LANGUAGE="FR" NAME="Robert Goebbels," AFFILIATION="εξ ονόματος της Ομάδας PSE">
<P>
Με μια αυξανόμενη παγκόσμια ζήτηση, οι χώρες-καταναλωτές πρέπει να συμμαχήσουν έναντι των αγορών που οργανώνονται σε καρτέλ προκειμένου να επηρεάζουν τη διαμόρφωση των τιμών. Σε ένα τέτοιο πλαίσιο, η εξοικονόμηση ενέργειας και μια καλύτερη ενεργειακή απόδοση αποτελούν την πρώτη προτεραιότητα. Η Διεθνής Υπηρεσία Ενέργειας υπολόγισε ότι θα αρκούσε να επιβληθεί στους κατασκευαστές ηλεκτρονικών υπολογιστών η μείωση της κατανάλωσης ενέργειας σε κατάσταση αναμονής σε ένα βατ, αντί των δέκα βατ που ισχύουν σήμερα, για να εξοικονομηθεί το ισόποσο είκοσι εργοστασίων παραγωγής ηλεκτρικής ενέργειας 1 000 μεγαβάτ.
<P>
Πρέπει να κάνουμε ευρύτερη χρήση των ανανεώσιμων πηγών ενέργειας: η Βραζιλία παράγει 700 εκατομμύρια λίτρα αιθανόλης, ενός υποπροϊόντος της βιομηχανίας της ζάχαρης· ο Μαυρίκιος εξοικονομεί 20 000 τόνους πετρελαίου χρησιμοποιώντας ινώδη απόβλητα ως καύσιμο των σταθμών ηλεκτροπαραγωγής, η Σουηδία πρόκειται να επιβάλει σε όλα τα πρατήρια καυσίμων να διαθέτουν βιοκαύσιμα και στα νησιά Φίτζι οι πετρελαιοκινητήρες λειτουργούν με βάση έλαιο κόπρας.
<SPEAKER ID="78" LANGUAGE="SV" NAME="Lena Ek," AFFILIATION="εξ ονόματος της Ομάδας ALDE.">
<P>
Δεν χρησιμοποιούμε την υφιστάμενη τεχνολογία. Μειώνουμε τις πιστώσεις για την έρευνα στις συνεχιζόμενες διαπραγματεύσεις για τον προϋπολογισμό και στη βιομηχανία δεν δίνονται τα σαφή μηνύματα που απαιτείται προκειμένου να τολμήσει να επενδύσει και να το πράξει αυτό σε μακροπρόθεσμη βάση. Τα ίδια τα κράτη μέλη επιλέγουν το ενεργειακό τους μείγμα, και αυτό είναι καθ’ όλα θετικό. Βρισκόμαστε τώρα στο στάδιο που προέκυψε η Πράσινη Βίβλος. Εμείς, στην Ομάδα Συμμαχία των Δημοκρατών και των Φιλελευθέρων και για την Ευρώπη, υποστηρίζουμε την Πράσινη Βίβλο και τη βρίσκουμε άκρως εποικοδομητική, καθώς και εμείς κάνουμε τη δουλειά της κ. Kroes για το θέμα του ανταγωνισμού.
<P>
Κύριε Winkler, ξεκινήσατε, ωστόσο, την παρέμβασή σας λέγοντας ότι στις οκτώ η ώρα την 1η Ιανουαρίου η Ευρώπη δέχθηκε ένα ενεργειακό σοκ και ότι αυτό μας το προκάλεσε η Ρωσία. Σε αυτή την κατάσταση, πολλοί επικεφαλής εθνικών κυβερνήσεων νιώθουν τώρα νευρικότητα και επιθυμούν την επαναρύθμιση. Επιδιώκουν τον προστατευτισμό στον ενεργειακό τομέα, μια εξέλιξη που θα ήταν διαμετρικά αντίθετη σε αυτά που το Συμβούλιο είχε πει πως θα επιδιώξει και που επιδιώκουν Επιτροπή και Ευρωπαϊκό Κοινοβούλιο. Αυτό είναι ντροπή όταν βρισκόμαστε σε μια φάση κατά την οποία, συντασσόμενοι με αυτά, μπορούμε να βοηθήσουμε τα νέα κράτη μέλη να εξασφαλίσουν σταθερότητα σε ό,τι αφορά τον ενεργειακό εφοδιασμό και μέσω αυτής να μπορούμε να επιλύσουμε μείζονα περιβαλλοντικά προβλήματα. Είναι κρίμα να προτείνονται αυτά τα επιχειρήματα, όταν επίσης μπορούμε να δημιουργήσουμε τόσες πολλές θέσεις εργασίας στην Ευρώπη. Λυπούμαι που λέω ότι και ο ίδιος ο επικεφαλής της κυβέρνησής μας στη Σουηδία, ο κ. Göran Persson, είπε σήμερα ότι θέλει την επαναρύθμιση της αγοράς ενέργειας.
<SPEAKER ID="79" LANGUAGE="DE" NAME="Claude Turmes," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, αύριο θα συναντηθούν οι αρχηγοί κρατών και κυβερνήσεων για τη σύνοδο κορυφής για την ενέργεια. Θα συζητήσουν όμως για την ενέργεια; Φοβάμαι πως όχι. Αύριο ο Μπερλουσκόνι θα δώσει μια μεγάλη παράσταση, αύριο η Enel θα ανακοινώσει ότι θα εξαγοράσει τη Suez, δηλαδή θα έχουμε ένα σόου για τον ιταλικό προεκλογικό αγώνα και οι κ.κ. Villepin και Chirac θα εκμεταλλευτούν την ευκαιρία για να παραστήσουν άλλη μια φορά τους εθνικούς ήρωες μιας γαλλικής κυβέρνησης που είναι υπό διάλυση.
<P>
Όλα αυτά απλά συσκοτίζουν το θέμα της εσωτερικής αγοράς. Ποιο είναι το βασικό θέμα στην εσωτερική αγορά της ΕΕ; Έτσι όπως λειτουργεί σήμερα, είναι το μεγαλύτερο οικονομικό λάθος που είδε ποτέ η Ευρώπη. Η Enel γδέρνει τους ιταλούς καταναλωτές, η Endesa γδέρνει τους ισπανούς καταναλωτές, η Suez γδέρνει τους βέλγους καταναλωτές και η E.ON γδέρνει τους γερμανούς καταναλωτές. Και τώρα υποτίθεται ότι πρέπει να συζητάμε για το αν έχουμε εθνικούς πρωταθλητές ή –όπως λέει ο κ. Barroso– ακόμα μεγαλύτερους ευρωπαίους πρωταθλητές που κυριαρχούν ακόμα περισσότερο στις αγορές τους και θέτουν σε ακόμα μεγαλύτερο κίνδυνο τους καταναλωτές και την ανταγωνιστικότητα στην Ευρώπη. Όχι, δεν είναι αυτό το θέμα! Το πραγματικό θέμα είναι αν θα καταφέρουμε να ξεπεράσουμε όλες τις δυσκολίες με πολιτικά μέσα, να θεσπίσουμε σωστές και ανεξάρτητες ρυθμίσεις και να ξεχωρίσουμε τα δίκτυα από τα υπόλοιπα. Η πολιτική των μεταφορών πρέπει να κατέχει κεντρική θέση στην ενεργειακή πολιτική. Όσο δεν αποτελεί κεντρικό στοιχείο της, όλα αυτά τα έγγραφα είναι χωρίς αποτέλεσμα.
<P>
Η σημαντικότερη συμβολή που πρέπει να έχει η πολιτική μας είναι μακροπρόθεσμοι στόχοι, ανανεώσιμες πηγές ενέργειας, απόδοση, στόχοι για το διοξείδιο του άνθρακα· αλλιώς δεν θα υπάρξει ασφάλεια επενδύσεων. Αυτό που θεωρώ ότι λείπει από αυτήν τη συζήτηση είναι μια νέα μεθοδολογία. Μέχρι τώρα δεν καταφέραμε να επιτύχουμε καλή εναρμόνιση όλων των επιπέδων. Αυτό σημαίνει πως χρειαζόμαστε νέους εταίρους. Και τι κάνει ο Πρόεδρος της Επιτροπής κ. Barroso με τον χαρακτηριστικό του τρόπο του ταύρου σε υαλοπωλείο; Θέτει στο επίκεντρο της συζήτησης την ενέργεια, το θέμα που διχάζει περισσότερο τους πολίτες σε ολόκληρη την Ευρώπη! Μπορεί κανείς να ενεργήσει πιο ανόητα από πολιτική άποψη από όσο κάνει τώρα ο κ. Barroso σε σχέση με τον Τύπο; 
<SPEAKER ID="80" LANGUAGE="FI" NAME="Esko Seppänen," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, κύριε Επίτροπε, κύριε Προεδρεύων του Συμβουλίου, γνωρίζουμε τις προβλέψεις των μεγάλων πετρελαϊκών εταιρειών. Λένε ότι μέχρι το 2030 περίπου το 80% της παγκόσμιας ενέργειας θα εξακολουθεί να παράγεται από ορυκτά καύσιμα. Η ιστορία δείχνει ότι αυτές οι προβλέψεις είναι αξιόπιστες, έστω κι αν πρέπει να πράξουμε κάθε τι το δυνατόν για την εξοικονόμηση ενέργειας, τη βελτίωση της ενεργειακής απόδοσης, την ενθάρρυνση της χρήσης εναλλακτικών μορφών ενέργειας και της χρήσης βιοκαυσίμων, ακόμη δε κι αν οικοδομήσουμε περισσότερους πυρηνικούς σταθμούς ενώ την ίδια ώρα προχωρούμε στην οριστική παύση της λειτουργίας των παλαιών αντιδραστήρων.
<P>
Είναι πολύ γνωστό το γεγονός ότι δεν υπάρχουν πλέον μεγάλα πετρελαϊκά αποθέματα στις χώρες της ΕΕ και ότι το φυσικό αέριο στην περιοχή μας και αυτό θα εξαντληθεί μέσα στα δέκα επόμενα χρόνια. Σύμφωνα με την Πράσινη Βίβλο που μόλις δημοσιεύτηκε, η εξάρτηση της ΕΕ από τις εισαγωγές θα αυξηθεί συνολικά σε 71% μέχρι το 2030.
<SPEAKER ID="81" LANGUAGE="IT" NAME="Umberto Pirilli," AFFILIATION="εξ ονόματος της Ομάδας UEN">
<P>
   Κύριε Πρόεδρε, κύριε Επίτροπε, κυρίες και κύριοι, όσα συνέβησαν τις προηγούμενες εβδομάδες με την υπόθεση Suez-Enel και όσα συμβαίνουν αυτές τις ημέρες με την περίπτωση της ΔΠΕ της E.on για την Endesa που παρεμποδίζεται από την απόφαση της ισπανικής κυβέρνησης, με την οποία ενισχύονται οι αρμοδιότητες της Εθνικής Επιτροπής Ενέργειας, αποτελούν την επιβεβαίωση μιας τάσης παλινδρόμησης των κρατών μελών σε σχέση με τις αρχές και τους κανόνες που διέπουν την Ένωση.
<P>
Μόλις χθες, ο Πρόεδρος Barroso δήλωσε: «Ελπίζω ότι οι αρχηγοί των κυβερνήσεων θα απαντήσουν στο ερώτημα: έχουν την πολιτική βούληση για την εξεύρεση ευρωπαϊκών λύσεων στα ευρωπαϊκά προβλήματα;».
<P>
Σε ένα σημείο, ωστόσο, η πρόταση παραμένει ανεπαρκής: στο σημείο που αφορά τα κέντρα των αποφάσεων. Πόσα και ποια είναι; Στις χθεσινές πάντοτε δηλώσεις, ο Πρόεδρος Barroso αναφέρθηκε στην ύπαρξη 25 αγορών ενέργειας και 25 διαφορετικών πολιτικών στον τομέα. Στο απογοητευτικό αυτό στοιχείο για τις επιδιωκόμενες πολιτικές σύγκλισης της Ευρωπαϊκής Ένωσης πρέπει να προστεθεί η ανάγκη διασφάλισης της φυσικής ασφάλειας των ενεργειακών υποδομών της Ευρώπης από κινδύνους φυσικών καταστροφών και τρομοκρατικών επιθέσεων, καθώς και της ασφάλειας από πολιτικούς κινδύνους, συμπεριλαμβανομένων των διακοπών του εφοδιασμού.
<P>
Το ερώτημα που απευθύνω σε όλους είναι: «Μπορεί η Ευρώπη να κυβερνάται από 25 διαφορετικές κυβερνήσεις ή μήπως ήλθε η στιγμή να αποκτήσουμε ένα ενιαίο κέντρο λήψης αποφάσεων για την ευρωπαϊκή στρατηγική σε θέματα εξωτερικής πολιτικής, ασφάλειας και ενέργειας, προκειμένου να αντιμετωπίζουμε εγκαίρως και συνεκτικά τις προκλήσεις που επιβάλλουν οι ραγδαίες εξελίξεις του σύγχρονου κόσμου;» 
<SPEAKER ID="82" LANGUAGE="NL" NAME="Bastiaan Belder," AFFILIATION="εξ ονόματος της Ομάδας IND/DEM.">
<SPEAKER ID="83" LANGUAGE="IT" NAME="Luca Romagnoli (NI ). –" AFFILIATION="">
<P>
   Κύριε Πρόεδρε, κυρίες και κύριοι, όπως τεκμηριώνεται από την Πράσινη Βίβλο της Επιτροπής, η ευρωπαϊκή εξάρτηση στον ενεργειακό τομέα είναι ανησυχητική. Η εξάρτηση της Ιταλίας στον τομέα της ενέργειας είναι ακόμη μεγαλύτερη, όπως αποδεικνύουν τα αδιάψευστα στοιχεία των οργανισμών Enea και Istat. Η Ιταλία έχει ικανότητα παραγωγής ενέργειας μόλις 30 εκατομμυρίων τόνων ισοδύναμου πετρελαίου, είναι αναγκασμένη να εισάγει ενέργεια από το εξωτερικό και η αύξηση της εξάρτησης έφτασε περίπου το 85% το 2005 έναντι 83% το 2001 και 81% το 1995.
<P>
Σε όλη την Ένωση μόνο η Ιρλανδία, το Λουξεμβούργο και η Πορτογαλία εμφανίζουν μεγαλύτερη εξάρτηση από την Ιταλία. Οι ενεργειακές ανάγκες της Ιταλίας εξαρτώνται, συνεπώς, σημαντικά από το πετρέλαιο κατά 45% και από το αέριο κατά 32%. Η αύξηση των τιμών της ενέργειας σημαίνει για όλους μεγαλύτερες δαπάνες στο πρατήριο, στους λογαριασμούς του ηλεκτρικού και του αερίου, αλλά και οι περιβαλλοντικές ανησυχίες επηρεάζουν τις επιλογές σε σημείο που να επαναφέρουν στην επικαιρότητα τη λύση της πυρηνικής ενέργειας.
<SPEAKER ID="84" LANGUAGE="EN" NAME="Jacek Emil Saryusz-Wolski (PPE-DE ). –" AFFILIATION="">
<P>
   Κύριε Πρόεδρε, η ενέργεια, όπως πρόσφατα διαπιστώσαμε, χρησιμοποιείται ορισμένες φορές και ως όπλο για την άσκηση πολιτικής επιρροής από κράτη που απολαμβάνουν μια σχεδόν μονοπωλιακή θέση, όπως στην περίπτωση Ρωσίας-Ουκρανίας. Αυτό πυροδότησε πραγματικά το ξαφνικό ενδιαφέρον για την ενεργειακή πολιτική. Το πρόβλημα λοιπόν θα πρέπει να θεωρηθεί ότι αποτελεί θέμα της εξωτερικής πολιτικής και της πολιτικής ασφάλειας και, συνεπώς, εκτός από τον Επίτροπο Piebalg, θα απευθυνόμουν πρόθυμα και στον κ. Σολάνα και στην κ. Ferrero-Waldner.
<SPEAKER ID="85" LANGUAGE="IT" NAME="Pasqualina Napoletano (PSE ). –" AFFILIATION="">
<P>
Ως Ευρωπαϊκό Κοινοβούλιο υποστηρίζουμε τις προσπάθειες της Επιτροπής και παράλληλα ζητάμε ακόμη περισσότερα, αλλά αυτό δεν είναι εφικτό εάν δεν δοθούν απαντήσεις σε ορισμένα μεγάλα ερωτήματα. Θέλουμε να μειώσουμε τη συνολική εξάρτηση από τα ορυκτά καύσιμα; Και εάν ναι, πόσο; Είμαστε σε θέση να εκτιμήσουμε τις μελλοντικές ανάγκες στον τομέα της ενέργειας; Έχουμε ως στόχο τον συντονισμό της ζήτησης με τις άλλες χώρες εισαγωγής ενέργειας και προπαντός με τις αναπτυσσόμενες χώρες; Θα παρουσιάσουμε μια κοινή πρόταση στην προσεχή σύνοδο της ομάδας G8 στην Αγία Πετρούπολη;
<SPEAKER ID="86" LANGUAGE="LT" NAME="Šarūnas Birutis (ALDE ). –" AFFILIATION="">
<P>
   Αυτό το ψήφισμα είναι ένα λίαν σημαντικό και επίκαιρο κείμενο, που εκφράζει τη θέση του Ευρωπαϊκού Κοινοβουλίου αναφορικά με τη μεταβαλλόμενη κατάσταση στον ενεργειακό τομέα της Ευρωπαϊκής Ένωσης. Το ψήφισμα σηματοδοτεί την έναρξη της συζήτησης για την Πράσινη Βίβλο για μια ασφαλή, ανταγωνιστική και αρμονική ενεργειακή πολιτική. Παράλληλα με την αποδοτικότητα της κατανάλωσης ενέργειας, η ποικιλία των ενεργειακών πηγών που αναφέρονται στο ψήφισμα συνιστά τον θεμελιώδη παράγοντα για τη μείωση της εξάρτησης των κρατών της Ευρωπαϊκής Ένωσης από τον ενεργειακό εφοδιασμό από τρίτες χώρες. Ουσιαστική προσοχή δίνεται στον τομέα της πυρηνικής ενέργειας, δεδομένου ότι η πυρηνική ενέργεια αποτελεί αναπόσπαστο κομμάτι του ενεργειακού τομέα της Ευρωπαϊκής Ένωσης. Είναι πολύ σημαντικό για τη Λιθουανία και άλλα κράτη, που έχουν ανεπαρκή αιολική, ηλιακή και γεωθερμική ενέργεια ή άλλες εναλλακτικές επιλογές πέραν του φυσικού αερίου και του πετρελαίου. Το ορθό είναι η πρωτοβουλία για την ανάπτυξη της πυρηνικής ενέργειας να παραμείνει προνόμιο των κρατών μελών. Πρέπει να θεσπιστεί νομοθεσία ούτως ώστε μέρος της χρηματοδότησης που προβλέπεται για τη γεωργική πολιτική να διατεθεί για την ανάπτυξη της βιομάζας, την παραγωγή και τις ενεργειακές ανάγκες. Η αρχή της ενεργειακής αλληλεγγύης μεταξύ των κρατών μελών είναι άκρως σημαντική. Είναι σημαντική στις συζητήσεις με τον ευρύτερο κόσμο. Όταν σχεδιάζουν έργα στον ενεργειακό τομέα, τα κράτη μέλη πρέπει να εκτιμούν τις συνέπειες που θα έχουν αυτά για άλλες χώρες. Κατά συνέπεια, πιστεύω ότι πρέπει να εστιάσουμε στην αναθεώρηση των παραρτημάτων του TEN-E (διευρωπαϊκά δίκτυα ενέργειας). Ο κατάλογος των έργων περιλαμβάνει συγκρουόμενες απόψεις για αυτό που θα αποκαλούσα τον πολιτικό Βόρειο Αγωγό στη Βαλτική Θάλασσα. Δυστυχώς, δεν αναφέρει κανένα από τα έργα που είναι σημαντικά για τις βαλτικές χώρες και την Πολωνία, όπως είναι ο αγωγός «Amber» ή οι συνδέσεις ηλεκτρικής ενέργειας, που επιτρέπουν στην απομονωμένη περιοχή της Βαλτικής να αλλάζει ταχέως σύνδεση για παροχή ηλεκτρισμού από τον ευρωπαϊκό χώρο. 
<SPEAKER ID="87" LANGUAGE="" NAME="Δημήτριος Παπαδημούλης (GUE/NGL ). –" AFFILIATION="">
<P>
Αν θέλουμε να πετύχουμε τους στόχους που θέτει η Επιτροπή πρέπει να επενδύσουμε περισσότερα και περισσότερο. Για τη δραστική ενίσχυση των ανανεώσιμων πηγών ενέργειας, για την εξοικονόμηση ενέργειας, για την ανάπτυξη των ενεργειακών δικτύων και, με αυτούς τους προϋπολογισμούς που ετοιμάζετε, οι στόχοι αυτοί δεν είναι δυνατόν να επιτευχθούν. Ούτε μπορούμε να κάνουμε σοβαρά βήματα στην οικοδόμηση μιας κοινής ενεργειακής πολιτικής, ούτε μπορούμε να πετύχουμε φτηνότερη και καλύτερη τεχνολογία για τις ανανεώσιμε πηγές και για την εξοικονόμηση ενέργειας με τα χρήματα που διατίθενται από το 7ο πρόγραμμα πλαίσιο για αυτούς τους στόχους. Ούτε με τα βήματα που προτείνετε για την κοινή ενεργειακή πολιτική μπορούμε να καταπολεμήσουμε τις πρακτικές των καρτέλ που κυριαρχούν –ζουν και βασιλεύουν– σε βάρος των καταναλωτών αλλά και της ενωμένης Ευρώπης στο θέμα της ενέργειας.
<SPEAKER ID="88" LANGUAGE="PL" NAME="Konrad Szymański (UEN ). –" AFFILIATION="">
<SPEAKER ID="89" LANGUAGE="" NAME="" AFFILIATION="Αντιπροέδρου">
<SPEAKER ID="90" LANGUAGE="EN" NAME="Gerard Batten (IND/DEM ). –" AFFILIATION="">
<P>
Η ελευθέρωση οδήγησε άμεσα σε τεράστιες αυξήσεις στην τιμή χονδρικής του αερίου στο ΗΒ. Η ΕΕ πρόσθεσε πάνω από 200 στερλίνες ετησίως στον μέσο λογαριασμό φυσικού αερίου στο ΗΒ. Τώρα, η ΕΕ θέλει μια κοινή ενεργειακή πολιτική για να πάρει στα χέρια της ό,τι απομένει από τα αποθέματα αερίου και πετρελαίου της Βρετανίας. Ο κ. Chichester ρωτά πώς θα αντιδράσει το Συμβούλιο και η Επιτροπή στις εξελίξεις στην παγκόσμια αγορά ενέργειας και πώς θα διασφαλιστούν οι προμήθειες: είναι η σωστή ερώτηση, αλλά απευθύνεται σε λάθος ανθρώπους. Θα έπρεπε να τη θέσει στη βρετανική κυβέρνηση.
<P>
Το Συντηρητικό Κόμμα, μέσω του κ. Chichester, καλεί για άλλη μία φορά την Ευρωπαϊκή Ένωση να ανακατευτεί περισσότερο και βαθύτερα στις υποθέσεις της Βρετανίας. Η Βρετανία θα πρέπει να ακολουθήσει το παράδειγμα της Γαλλίας και της Γερμανίας και να προστατεύσει τα δικά της εθνικά συμφέροντα και τα συμφέροντα των δικών της καταναλωτών ενέργειας. 
<SPEAKER ID="91" LANGUAGE="ES" NAME="Alejo Vidal-Quadras Roca (PPE-DE ). –" AFFILIATION="">
<P>
Είμαστε στον 21ο αιώνα, σε μια ολοένα και πιο ολοκληρωμένη Ευρωπαϊκή Ένωση και αυτή δεν είναι η κατάλληλη στιγμή να οπισθοδρομήσουμε. Ας μην υπάρχει καμία αμφιβολία: ο προστατευτισμός δεν ζημιώνει μόνο τις οικονομίες μας και την ανταγωνιστικότητά μας, αλλά πάνω απ’ όλα ζημιώνει τον καταναλωτή. Σε έναν παγκοσμιοποιημένο κόσμο, οι εθνικοί γίγαντες είναι μικροί νάνοι σε παγκόσμιο επίπεδο και οι ομιλίες υπέρ του ευρωπαϊσμού δεν χρησιμεύουν πολύ αν, κατά τη λήψη των αποφάσεων, τα λόγια δεν συνοδεύονται από συγκεκριμένες δράσεις.
<SPEAKER ID="92" LANGUAGE="FI" NAME="Reino Paasilinna (PSE ). –" AFFILIATION="modus operandi">
<SPEAKER ID="93" LANGUAGE="EN" NAME="Fiona Hall (ALDE ). –" AFFILIATION="">
<SPEAKER ID="94" LANGUAGE="" NAME="Διαμάντω Μανωλάκου (GUE/NGL ). –" AFFILIATION="">
<SPEAKER ID="95" LANGUAGE="PL" NAME="Zbigniew Krzysztof Kuźmiuk (UEN ). –" AFFILIATION="">
<SPEAKER ID="96" LANGUAGE="DE" NAME="Elmar Brok (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κύριε Προεδρεύων του Συμβουλίου, δεν θέλω να μιλήσω γι’ αυτήν καθεαυτή την ενεργειακή πολιτική, αλλά για τα μέτρα της εξωτερικής πολιτικής και πολιτικής ασφαλείας που συνδέονται με αυτήν. Ενόψει του γεγονότος ότι –όπως φαίνεται– φέτος τον χειμώνα η Ρωσία χρησιμοποιεί την ενέργεια ως πολιτικό όπλο και ενόψει της κατάστασης στη Μέση Ανατολή, πρέπει να καταλάβουμε ότι το θέμα της ασφάλειας του ενεργειακού εφοδιασμού είναι εξαιρετικά προβληματικό – καιρό είχαμε να συναντήσουμε μια τόσο προβληματική κατάσταση. Για τον λόγο αυτόν, πρέπει να επεξεργαστούμε και να εφαρμόσουμε αρκετά πράγματα σε στενή συνεργασία ανάμεσα στην Επιτροπή Εξωτερικών Υποθέσεων και στη δική σας επιτροπή, κύριε Chichester, όπως για παράδειγμα το αίτημα να εγκρίνει και να επικυρώσει επιτέλους η Ρωσία τον ενεργειακό χάρτη για να εξασφαλιστεί ο ενεργειακός εφοδιασμός.
<P>
Πρέπει να καταστήσουμε σαφές –ενδεχομένως με μέτρα εξωτερικής πολιτικής, αλλά και με την προώθηση του ανταγωνισμού– ότι πρέπει να υπάρχει ιδιοκτησιακή διαφορά μεταξύ των παραγωγών και των προμηθευτών που είναι οι ιδιοκτήτες των αγωγών, έτσι ώστε να μην αυξάνουμε κατ’ αυτόν τον τρόπο τις δυνατότητες π.χ. της Gazprom όχι μόνο να είναι ο μεγαλύτερος παραγωγός, αλλά και να ελέγχει την αλυσίδα των προμηθευτών έχοντας έτσι όλα τα ατού στα χέρια της.
<SPEAKER ID="97" LANGUAGE="DE" NAME="Mechtild Rothe (PSE ). –" AFFILIATION="">
<P>
   Κύριε Πρόεδρε, θα ήθελα καταρχάς να ευχαριστήσω τον κ. Winkler και τον κ. Piebalgs για όσα μας είπαν. Συμφωνώ μαζί σας πως είναι απολύτως απαραίτητο να καταλήξουμε σε μία πραγματικά κοινή ενεργειακή πολιτική.
<P>
Υποστηρίξατε και οι δύο ότι είναι αναγκαία η περαιτέρω επέκταση της χρήσης ανανεώσιμων πηγών ενέργειας. Εδώ συμφωνώ απόλυτα μαζί σας. Ταυτόχρονα, όμως, θα ήθελα να γίνονταν πιο συγκεκριμένες προτάσεις. Γνωρίζετε ότι σήμερα έχουμε στόχους μόνο μέχρι το 2010, στόχους για την ηλεκτρική ενέργεια, για τα βιοκαύσιμα, γενικά για την ενέργεια. Γνωρίζετε επίσης ότι το Ευρωπαϊκό Κοινοβούλιο ζήτησε στόχο 20% για το 2020.
<P>
Στην Πράσινη Βίβλο της Επιτροπής τίθεται το ερώτημα αν πρέπει γενικότερα να τεθούν νέοι στόχοι. Αν είμαι σωστά πληροφορημένη, συζητείται τώρα στο Συμβούλιο ένας νέος στόχος, συγκεκριμένα 15% ως το 2015, πράγμα που αποτελεί οπωσδήποτε οπισθοδρόμηση. Θα ήταν σημαντικότερο να προσπαθήσουμε τώρα να διασφαλίσουμε ότι μπορούμε να επιτύχουμε τον στόχο μας για το 2010 – 12% της συνολικής κατανάλωσης ενέργειας από ανανεώσιμες πηγές. Γι’ αυτό, είναι επίσης πολύ σημαντικό και αναγκαίο να γίνει αυτό που εξαγγείλατε στο Σώμα, κύριε Piebalgs, δηλαδή να προταθεί μια οδηγία για τη θέρμανση και ψύξη από ανανεώσιμες πηγές ενέργειας, γιατί ακριβώς σε αυτόν τον τομέα υπάρχουν ελλείψεις.
<P>
Αυτό είναι εξαιρετικά σημαντικό για την προαγωγή της ασφάλειας εφοδιασμού. Το παράδειγμα της Γερμανίας δείχνει ξεκάθαρα ότι με την εγκατάλειψη της ατομικής ενέργειας θα πρέπει να αντικατασταθούν μέχρι το 2010 33 δισ. κιλοβατώρες. Βάσει της σημερινής πρόβλεψης, μέχρι το 2010 θα παραχθούν 51 δισ. κιλοβατώρες από ανανεώσιμες πηγές ενέργειας. Μέχρι τώρα, η πραγματικότητα πάντα ξεπερνούσε τις προβλέψεις στον τομέα των ανανεώσιμων πηγών ενέργειας.
<P>
Λέω λοιπόν σε όσους υποστηρίζουν πως η ατομική ενέργεια είναι πολύ σημαντική ότι έχουμε τη δυνατότητα να αντικαταστήσουμε αυτήν την πηγή ενέργειας. Αυτό είναι και αναγκαίο γιατί πρόκειται για μια μη ανανεώσιμη πηγή ενέργειας και είμαστε απόλυτα εξαρτημένοι από τις εισαγωγές ουρανίου. Επιπροσθέτως, είναι ιδιαίτερα σημαντικό να αξιοποιήσουμε την ενεργειακή απόδοση. Αυτό το αναφέρατε και οι δύο και ελπίζω πραγματικά ότι το σχέδιο για την ενεργειακή απόδοση το οποίο θα μας παρουσιάσετε, κύριε Piebalgs, θα είναι φιλόδοξο. 
<SPEAKER ID="98" LANGUAGE="IT" NAME="Patrizia Toia (ALDE ). –" AFFILIATION="">
<P>
   Κύριε Πρόεδρε, κυρίες και κύριοι, είναι πράγματι καιρός να αποκτήσει η Ευρώπη μια πολυδιάστατη και πλήρη στρατηγική, στην οποία ζητάμε, κύριε Επίτροπε και κύριε Winkler, να διαδραματίζει το Κοινοβούλιο σημαντικό ρόλο. Στη στρατηγική αυτή θεμελιώδης είναι ο ρόλος της δημιουργίας μιας ενιαίας ευρωπαϊκής αγοράς και συνεπώς μιας κοινοτικής πολιτικής.
<SPEAKER ID="99" LANGUAGE="PL" NAME="Jerzy Buzek (PPE-DE ). –" AFFILIATION="">
<P>
Το δεύτερο ζήτημα που θέλω να θίξω είναι η διαφοροποίηση του εφοδιασμού. Ακόμη δεν έχουμε χρησιμοποιήσει τους τεράστιους πόρους μίας από τις γειτονικές μας χώρες, της Ουκρανίας. Χθες το απόγευμα, όχι πολύ μακριά από δω, στο Solvay, η ουκρανική κυβέρνηση παρουσίασε το δυναμικό της χώρας – τα μεγαλύτερα αποθέματα φυσικού αερίου στην Ευρώπη και αγωγούς μεταφοράς φυσικού αερίου και πετρελαίου από το Τουρκμενιστάν και την Κασπία Θάλασσα, που είναι ανεξάρτητοι από την Gazprom. Όλα αυτά μπορούν να αποτελέσουν αντικείμενο συνεργασίας μεταξύ της Ευρωπαϊκής Ένωσης και της Ουκρανίας. Σημαίνει ότι θα αφήσουμε τους ουκρανικούς αγωγούς στα χέρια των Ουκρανών. Απαιτεί επενδύσεις, κατασκευή και επισκευή αγωγών και εμείς, ως Ευρωπαϊκή Ένωση, πρέπει να βοηθήσουμε την Ουκρανία σε αυτή την αποστολή. Διαθέτουμε την Ευρωπαϊκή Τράπεζα Ανοικοδόμησης και Ανάπτυξης, διευρωπαϊκά δίκτυα και ενισχυμένη πολιτική γειτονίας για να το πράξουμε. Μπορούμε να έχουμε μεγαλύτερη ασφάλεια και να επιδείξουμε μεγαλύτερη αλληλεγγύη και θα έχουμε μια σταθερή βάση για μια κοινή ενεργειακή πολιτική για την Ευρωπαϊκή Ένωση. 
<SPEAKER ID="100" LANGUAGE="PL" NAME="Adam Gierek (PSE ). –" AFFILIATION="">
<P>
Η ενέργεια που χρησιμοποιείται για τη δημιουργία εθνικού εισοδήματος πρέπει επίσης να μειωθεί περαιτέρω και αυτό πρέπει να αντικατοπτριστεί στη δασμολογική πολιτική. Είναι, συνεπώς, ακατανόητος ο λόγος που πρέπει να επιβληθεί δασμός 6% στο υψηλής εντάσεως ενέργειας πρωτογενές αλουμίνιο. Η εισαγωγή αλουμινίου αυτής της κατηγορίας ισοδυναμεί με εισαγωγή ενέργειας, που έτσι θα μπορέσει να την εξοικονομήσει η Ευρωπαϊκή Ένωση. 
<SPEAKER ID="101" LANGUAGE="DE" NAME="Herbert Reul (PPE-DE ). –" AFFILIATION="">
<SPEAKER ID="102" LANGUAGE="" NAME="Κατερίνα Μπατζελή (PSE ). –" AFFILIATION="">
<P>
Τέλος, θα ήθελα να πω ότι, σε σχέση με την ενίσχυση των επενδύσεων σε νέες μορφές ενέργειας φιλικότερες προς το περιβάλλον, μπορεί να επιτευχθεί η προώθηση της πράσινης φορολογίας. Mιας φορολογίας στην οποία δεν θα περιλαμβάνεται –και δεν μπορεί να περιλαμβάνεται– η πυρηνική ενέργεια.
<SPEAKER ID="103" LANGUAGE="EN" NAME="Charles Tannock (PPE-DE ). –" AFFILIATION="">
<P>
   Κύριε Πρόεδρε, η ενεργειακή ασφάλεια και η ποικιλομορφία της πηγής εφοδιασμού έχει λάβει τεράστια προτεραιότητα στην πολιτική ατζέντα φέτος μετά τη χρήση του «όπλου του φυσικού αερίου» από την εταιρεία Gazprom εναντίον της Ουκρανίας και της Μολδαβίας την περίοδο της Πρωτοχρονιάς. Δεν αποτελεί πλέον ένα τεχνικό θέμα αποκλειστικά για τεχνοκράτες και έχει γίνει περισσότερο μέρος της ΚΕΠΠΑ, καθώς εντάσσεται στις αρμοδιότητες των Υπουργών Ενέργειας.
<SPEAKER ID="104" LANGUAGE="ET" NAME="Toomas Hendrik Ilves (PSE ). –" AFFILIATION="">
<P>
Αν κάποιος χρωστάει 100 000 ευρώ, ανήκει στην τράπεζα. Αν, όμως, χρωστάει στην τράπεζα 100 εκατομμύρια ευρώ, η τράπεζα του ανήκει. Το ίδιο ισχύει με την ενέργεια. Με μια αποσπασματική ενεργειακή πολιτική εξαρτόμαστε από την πολιτική ιδιοτροπία του κρατικού μονοπωλίου μιας χώρας. Ωστόσο, μια κοινή ενεργειακή πολιτική πρέπει να αποφασίζεται από την ίδια την Ευρώπη. 
<SPEAKER ID="105" LANGUAGE="SK" NAME="Ján Hudacký (PPE-DE ). –" AFFILIATION="">
<SPEAKER ID="106" LANGUAGE="EN" NAME="Eluned Morgan (PSE ). –" AFFILIATION="">
<P>
Ο τυφώνας Κατρίνα και η πρόσφατη συμπεριφορά της εταιρείας Gazprom και της Ρωσίας είναι τα δύο περιστατικά που μας υποχρέωσαν να αντιμετωπίσουμε αυτό το θέμα. Μετά τις ενθαρρυντικές φωνές που ακούσαμε στο Hampton Court, φοβάμαι ότι είδαμε ορισμένες απογοητευτικές κινήσεις από τα κράτη μέλη: τη συνεχιζόμενη αδυναμία τους να εφαρμόσουν την ισχύουσα νομοθεσία σε αυτόν τον τομέα, τη σταθεροποίηση των τιμών στην αγορά ενέργειας, έναν νέο προστατευτισμό και την καθιέρωση νέων εθνικών πρωταθλητών. Καμία από αυτές τις κινήσεις δεν αποτελεί καλή αρχή για την αυριανή σύνοδο, όπου ελπίζουμε ότι δεν θα δούμε περισσότερα βήματα οπισθοδρόμησης από το Συμβούλιο.
<SPEAKER ID="107" LANGUAGE="EN" NAME="Vytautas Landsbergis (PPE-DE ). –" AFFILIATION="">
<SPEAKER ID="108" LANGUAGE="SV" NAME="Gunnar Hökmark (PPE-DE ). –" AFFILIATION="">
<SPEAKER ID="109" LANGUAGE="DE" NAME="Peter Liese (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, η Ευρώπη είναι πολύ εξαρτημένη από τα ορυκτά καύσιμα. Οι τελευταίες εβδομάδες έδειξαν πιο ξεκάθαρα παρά ποτέ ότι αυτό πρέπει να σταματήσει. Οι τιμές αυξάνονται δραματικά για τη βιομηχανία και την ιδιωτική κατανάλωση. Δεν υπάρχει στην πραγματικότητα ασφάλεια εφοδιασμού και δεν εξασφαλίζεται ότι ο σημερινός μας ενεργειακός εφοδιασμός είναι βιώσιμος από κλιματική άποψη. Η κ. Morgan αναφέρθηκε στον τυφώνα Κατρίνα. Υπάρχει μια σειρά άλλων τυφώνων και οι επιστήμονες μας λένε πως αυτό είναι κατά πάσα πιθανότητα ήδη μία από τις επιπτώσεις της αλλαγής του κλίματος.
<SPEAKER ID="110" LANGUAGE="IT" NAME="Renato Brunetta (PPE-DE ). –" AFFILIATION="">
<SPEAKER ID="111" LANGUAGE="EN" NAME="Avril Doyle (PPE-DE ). –" AFFILIATION="">
<P>
   Κύριε Πρόεδρε, όταν έσβησαν τα φώτα στην Καλιφόρνια, στο Τορίνο, ακόμα και στην πόλη μου στο Wexford –για να μην αναφέρω το πρόσφατο περιστατικό με την εταιρεία Gazprom– ξαφνικά η προσοχή επικεντρώθηκε στην ασφάλεια του ενεργειακού εφοδιασμού, η οποία είναι καίριας σημασίας για εμάς τόσο από στρατηγικής όσο και από οικονομικής άποψης, ειδικά με την εκθετική αύξηση της εξάρτησης από τις εισαγωγές ενέργειας και του κόστους. Όπως αναφέρει η πρόσφατη Πράσινη Βίβλος για την ενεργειακή πολιτική, αν δεν καταστήσουμε την τοπική μας ενέργεια πιο ανταγωνιστική τις δύο προσεχείς δεκαετίες, το 70% των ενεργειακών αναγκών της Ένωσης θα πρέπει να καλύπτεται από εισαγόμενα προϊόντα, σε σύγκριση με ένα ποσοστό μόλις 50% σήμερα. Το μεγαλύτερο μέρος αυτού του ποσοστού προέρχεται από περιφέρειες που απειλούνται από γεωπολιτική αστάθεια.
<P>
Αυτό το ποσοστό, ωστόσο, κρύβει την υψηλότερη εξάρτηση από τις εισαγωγές ενέργειας των περιφερειακών και των γεωγραφικά απομονωμένων ενεργειακών αγορών όπως οι χώρες της Βαλτικής, η Ιρλανδία και άλλες νησιωτικές κοινότητες. Στην Ιρλανδία περάσαμε από εξάρτηση κατά 65% από την εισαγόμενη ενέργεια το 1990, σε ποσοστό εξάρτησης που ξεπερνά το 90% σήμερα και αυξάνεται συνεχώς. Οι τοπικές προμήθειές μας σε ορυκτά καύσιμα –τύρφη και φυσικό αέριο– ελαττώνονται δραστικά από το 1995, ενώ η οικονομική και βιομηχανική ανάπτυξη σε ρυθμούς ρεκόρ εκτίναξε τη ζήτηση στα ύψη.
<P>
Μέσω κινήτρων σε επίπεδο ΕΕ και κρατών μελών, πρέπει να εστιάσουμε σοβαρά στην ανάπτυξη και στην ένταξη των 21 τύπων ανανεώσιμων πηγών ενέργειας, ειδικά λόγω των υποχρεώσεών μας σε σχέση με την αλλαγή του κλίματος. Έχω την εντύπωση ότι, ειδικά όσον αφορά τα βιοκαύσιμα, δεν υπάρχει έλλειψη ενδιαφέροντος: η ερευνητική και η επενδυτική κοινότητα κάνουν κύκλους, αλλά φοβούνται να κάνουν το βήμα στο άγνωστο. Η συζήτηση, η καλή θέληση και το ενδιαφέρον δεν είναι αρκετά. Χρειαζόμαστε σοβαρούς χρηματοδοτικούς και ρυθμιστικούς καταλύτες για να αυξηθεί η έρευνα και να ενισχυθεί η ανάπτυξη πιλοτικών έργων που χρησιμοποιούν ανανεώσιμες τεχνολογίες αιχμής.
<P>
Η αποσύνδεση της οικονομικής ανάπτυξης και της κατανάλωσης ενέργειας και η όλη ιστορία της διαχείρισης της ζήτησης δεν είναι δυνατόν να αγνοηθούν. Η παγκόσμια ζήτηση ενέργειας και οι εκπομπές διοξειδίου του άνθρακα αναμένεται να αυξηθούν κατά 60% μέχρι το 2030. Μόνο με την αύξηση των μέτρων ενεργειακής απόδοσης μέχρι το 2020 μπορούμε να μειώσουμε τη ζήτηση κατά περισσότερο από 20%.
<SPEAKER ID="112" LANGUAGE="SL" NAME="Romana Jordan Cizelj (PPE-DE ). –" AFFILIATION="">
<SPEAKER ID="113" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Ο κ. Rübig επεσήμανε δικαιολογημένα ότι για το πρόβλημα αυτό χρειάζεται μια πιο εκτενής συζήτηση και ότι με το θέμα της ενέργειας πρέπει να ασχοληθούν όλα τα πεδία δραστηριοτήτων στην Ευρωπαϊκή Ένωση. Η Προεδρία το κατανοεί αυτό και φυσικά συνεργάζεται και με την Επιτροπή εν προκειμένω, θα ήθελα δε στο σημείο αυτό να ευχαριστήσω θερμά τον κ. Piebalgs για τη συνεργασία του από την πρώτη στιγμή. Θεωρώ ότι ήταν ο πρώτος Επίτροπος με τον οποίο είχαμε στενή συνεργασία και θα ήθελα να τον ευχαριστήσω θερμά γι’ αυτό.
<P>
Η Ευρώπη πρέπει να μιλά ομόφωνα στις τρίτες χώρες αναφορικά με την ενεργειακή πολιτική. Το είπαν ο κ. Brunetta και ο κ. Brok, ο Πρόεδρος της Επιτροπής Εξωτερικών Υποθέσεων. Είναι κι αυτό ιδιαίτερα σημαντικό και πρέπει να ασχοληθούμε με αυτό.
<P>
Ο κ. Goebbels και ο Επίτροπος Piebalgs μίλησαν για αλληλεγγύη. Πραγματικά, η αλληλεγγύη είναι ένας πολύ ουσιαστικός παράγοντας και οι αρχηγοί κρατών και κυβερνήσεων θα το αναγνωρίσουν αυτό αύριο, στη δήλωση και τα συμπεράσματα που θα εγκρίνουν. Ο κ. Goebbels ζήτησε μία και θεωρώ επιτυχή αυτήν την έκφραση.
<P>
Ο κ. Turmes προεξόφλησε ήδη τι θα πουν αύριο οι αρχηγοί κρατών και κυβερνήσεων. Εγώ ομολογώ ότι δεν ξέρω. Ίσως άλλοι να έχουν καλύτερη πληροφόρηση. Μπορώ όμως να πω το εξής: η αυριανή συζήτηση για την ενέργεια είναι καλά προετοιμασμένη, τόσο από τους Υπουργούς Ενέργειας όσο και από το Συμβούλιο Γενικών Υποθέσεων και Εξωτερικών Σχέσεων. Φυσικά, δεν γνωρίζουμε πώς θα είναι τελικά το κείμενο που θα εγκρίνουν οι αρχηγοί κρατών και κυβερνήσεων, θεωρώ όμως δεδομένο ότι θα περιλαμβάνει ορισμένα πολύ σημαντικά πράγματα. Δεν πρόκειται να είναι σε καμία περίπτωση δήλωση εθνικών συμφερόντων, αντίθετα, αύριο θα αποφασιστεί μία ευρωπαϊκή ενεργειακή πολιτική. Αυτό μπορούμε να το πούμε από σήμερα. 
<P>
Η κ. Ek ανέφερε την ανάγκη να διατηρηθεί ο ανταγωνισμός. Θα ήθελα να σας παραπέμψω, καταρχάς, στη συζήτηση που διεξήχθη πριν από δέκα ημέρες στο Στρασβούργο, όπου εγώ ο ίδιος, εξ ονόματος του Συμβουλίου, μαζί με την Επίτροπο που είναι αρμόδια για θέματα ανταγωνισμού, αναφέραμε σαφέστατα ότι είμαστε υπέρ και ότι πρέπει να διατηρήσουμε τους κανόνες του ανταγωνισμού, ειδικά στον τομέα της ενέργειας. Θα ήθελα να αναφέρω μια μικρή παράγραφο για την ενεργειακή πολιτική για την Ευρώπη. Η παράγραφος που αφορά ακριβώς αυτό που ρωτήσατε επισημαίνει ότι, κατά την εκπλήρωση των βασικών στόχων της, η ενεργειακή πολιτική για την Ευρώπη θα πρέπει να διασφαλίζει τη διαφάνεια και αγορές που δεν εισάγουν διακρίσεις, να είναι συνεπής με τους κανόνες ανταγωνισμού, να είναι συνεπής με τις υποχρεώσεις των δημόσιων υπηρεσιών και να σέβεται πλήρως την κυριαρχία των κρατών μελών στις βασικές πηγές ενέργειας και στην επιλογή του ενεργειακού μίγματος. 
<P>
Η κ. Rothe ζήτησε συγκεκριμένους στόχους για την επέκταση της χρησιμοποίησης ανανεώσιμων πηγών ενέργειας. Δεν μπορώ παρά να συμφωνήσω. Η αυστριακή Προεδρία καταβάλλει μεγάλες προσπάθειες και έχει μεγάλες φιλοδοξίες. Όπως όμως έδειξε και αυτή η συζήτηση, σε πολλά σημεία δεν υπάρχει ομοφωνία. Δεν μπορεί να δημιουργηθεί από τη μια μέρα στην άλλη μία συνεπής και συνεκτική ενεργειακή πολιτική για την Ευρώπη.
<SPEAKER ID="114" LANGUAGE="EN" NAME="Andris Piebalgs," AFFILIATION="Μέλος της Επιτροπής">
<SPEAKER ID="115" LANGUAGE="" NAME="" AFFILIATION="Αντιπροέδρου">
<SPEAKER ID="116" LANGUAGE="" NAME="Πρόεδρος." AFFILIATION="">
<P>
   Για να ολοκληρωθεί η συζήτηση, έλαβα πέντε προτάσεις ψηφίσματος(1), σύμφωνα με το άρθρο 108, παράγραφος 5 του Κανονισμού.
<P>
Η ψηφοφορία θα διεξαχθεί αύριο στις 11.00. 
<SPEAKER ID="117" LANGUAGE="" NAME="Πρόεδρος." AFFILIATION="">
<SPEAKER ID="118" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Η εφαρμογή αυτών των ποικίλων μέσων φαίνεται ιδιαίτερα καλά στην πολιτική για την Αφρική. Ένα καλό παράδειγμα είναι η σημερινή συζήτηση για τη δράση της Ευρωπαϊκής Ένωσης στη Δημοκρατία του Κονγκό. Δεν θα ήθελα, ωστόσο, να παραλείψω την αναφορά και άλλων δραστηριοτήτων στον τομέα αυτόν, όπως για παράδειγμα η δράση υποστήριξης της ειρηνευτικής δύναμης AMIS II της Αφρικανικής Ένωσης στο Νταρφούρ.
<P>
Η συνολική στρατηγική για την Αφρική, την οποία υιοθέτησε στο τέλος του προηγούμενου χρόνου το Ευρωπαϊκό Συμβούλιο, η «κοινή θέση σχετικά με την πρόληψη, τη διαχείριση και τη λύση συγκρούσεων στην Αφρική» και το «σχέδιο δράσης της ΕΠΑΑ για την υποστήριξη της ειρήνης και της ασφάλειας στην Αφρική», προσφέρουν στην Ευρωπαϊκή Ένωση σαφείς κατευθύνσεις: η δέσμευση, που περιλαμβάνεται στα έγγραφα αυτά, για την ειρήνη και την ασφάλεια ως απολύτως αναγκαία στοιχεία για την ανάπτυξη της Αφρικής, οδηγεί λογικά στη δέσμευση για βοήθεια για την επίλυση των συγκρούσεων στην Αφρική μέσω της ενίσχυσης των δυνατοτήτων διαχείρισης κρίσεων στην Αφρική, μεταξύ άλλων και με πόρους της Peace Facility for Africa, καθώς και μέσω των κατάλληλων επιχειρήσεων στο πλαίσιο της ευρωπαϊκής πολιτικής για την άμυνα και την ασφάλεια.
<P>
Η δραστηριοποίηση της Ευρωπαϊκής Ένωσης στη Δημοκρατία του Κονγκό αντικατοπτρίζει τον ευρύ χαρακτήρα αυτών των ευρωπαϊκών φιλοδοξιών: την κύρια βάση για τις σχέσεις της Ευρωπαϊκής Ένωσης με τη Δημοκρατία του Κονγκό και συνακόλουθα για την κοινοτική υποστήριξη της σταθεροποίησης της χώρας αποτελούν καταρχάς η Συμφωνία του Κοτονού και οι σχετικοί πόροι από το Ευρωπαϊκό Ταμείο Ανάπτυξης. Αξίζει να δοθεί εδώ κάποια προσοχή στους πόρους της Peace Facility for Africa, που ανέφερα ήδη εν συντομία, οι οποίοι δεν έχουν άμεση σχέση με τη Συμφωνία του Κοτονού. Μέρος των χρημάτων αυτών χρησιμοποιείται για τη χρηματοδότηση πρωτοβουλιών που συμβάλλουν πολύ άμεσα στη βελτίωση της κατάστασης της ασφάλειας στο Κονγκό, για παράδειγμα δημιουργώντας ανθρώπινους χώρους ως κατοικίες στρατιωτών και των οικογενειών τους ή προσφέροντας σύγχρονο εξοπλισμό.
<P>
Στη Δημοκρατία του Κονγκό έχει καταστεί επίσης φανερό ότι η ευρωπαϊκή πολιτική άμυνας και ασφάλειας μπορεί να συμβάλει σημαντικά, με σχετικά ισχνούς πόρους, στη σταθεροποίηση της χώρας, βοηθώντας στη μεταρρύθμιση του τομέα της ασφάλειας, τόσο στον πολιτικό όσο και στον στρατιωτικό τομέα. Θα ήθελα να αναφέρω την πολιτική αποστολή της ΕΠΑΑ, EUPOL Kinshasa, στην οποία δόθηκε πρόσφατα παράταση ως το τέλος αυτού του χρόνου. Η εν λόγω αποστολή προσφέρει εκπαίδευση και παροχή συμβουλών στην επονομαζόμενη «Ολοκληρωμένη Αστυνομική Μονάδα» και έτσι βοηθά να εξασφαλιστεί ότι η αστυνομία δεν θα είναι μόνο αποτελεσματική στην πρωτεύουσα, αλλά και θα πληροί τους βασικούς όρους ενός σύγχρονου κράτους δικαίου.
<P>
Η στρατιωτική αποστολή της ΕΠΑΑ, EUSEC Kongo, πάλι υποστηρίζει τις στρατιωτικές αρχές της χώρας στην προώθηση των αναγκαίων μεταρρυθμίσεων και του εκσυγχρονισμού των ενόπλων δυνάμεων.
<P>
Ασφαλώς δεν χρειάζεται να σας πω ότι το έργο του ειδικού εκπροσώπου της ΕΕ για την περιοχή των αφρικανικών Μεγάλων Λιμνών, Aldo Ajello, έχει εξαιρετική σημασία για τη σταθεροποίηση της κατάστασης στη Λαϊκή Δημοκρατία του Κονγκό.
<P>
Τώρα θα ήθελα να υπογραμμίσω ορισμένα σημεία που αφορούν ειδικά την αποστολή στο Κονγκό. Πρώτα από όλα, υπάρχουν τέσσερα κεντρικά σημεία που χαρακτηρίζουν την θέση του Συμβουλίου όσον αφορά μία επιχείρηση υποστήριξης της αποστολής των Ηνωμένων Εθνών στη Λαϊκή Δημοκρατία του Κονγκό (MONUC).
<P>
Τρίτον, η Δημοκρατία του Κονγκό είναι η μεγαλύτερη σε έκταση και πληθυσμό χώρα της περιοχής. Είναι κι αυτός ένας λόγος για τον οποίο η ΕΕ, όπως γνωρίζετε, εμπλέκεται περισσότερο στη διαδικασία μετάβασης στη δημοκρατία στο Κονγκό από ό,τι σε άλλες αφρικανικές χώρες. Η Ευρωπαϊκή Ένωση χρησιμοποίησε ήδη στο παρελθόν το μεγάλο φάσμα μέσων που διαθέτει προκειμένου να τερματιστεί η σύγκρουση και να προοδεύσει η ειρηνευτική διαδικασία. Συνεισφέραμε ως Ευρωπαϊκή Ένωση 700 εκατ. ευρώ για έργα που υποστηρίζουν τη μετάβαση, από τα οποία τα 200 εκατ. χρησιμοποιήθηκαν για την υποστήριξη των εκλογών. Αναφέρθηκα ήδη στην αστυνομική αποστολή. Όπως γνωρίζετε, στείλαμε το 2003 μια στρατιωτική αποστολή για την πρόληψη κλιμάκωσης της κρίσης στα ανατολικά της χώρας, η οποία θα έθετε σε κίνδυνο τις τελικές διαπραγματεύσεις στο πλαίσιο ειρηνευτικής διαδικασίας και συνεπώς τη δημιουργία της μεταβατικής κυβέρνησης. Κατά την άποψη των κρατών μελών, τώρα είναι λογικό και αναγκαίο να εξασφαλιστούν αυτές οι προηγούμενες επενδύσεις στην ειρήνη στο Κονγκό και να διασφαλιστεί η συνέχιση της ειρηνικής και δημοκρατικής ανάπτυξης.
<SPEAKER ID="119" LANGUAGE="DE" NAME="Karl von Wogau," AFFILIATION="εξ ονόματος της Ομάδας PPE-DE">
<P>
Πρέπει να έχουμε συναίσθηση της ευθύνης μας απέναντι στον ΟΗΕ. Πρέπει να γνωρίζουμε ότι η πρόληψη της βίας που αποτελεί τον στόχο αυτής της επιχείρησης είναι απόλυτα σύμφωνη με τη στρατηγική ασφαλείας της Ευρωπαϊκής Ένωσης. Επίσης, δεν πρέπει να ξεχνάμε ότι πολλοί εκλογικοί παρατηρητές από το Ευρωπαϊκό Κοινοβούλιο και από άλλα κοινοβούλια με αρχηγό τον κ. Morillon εργάζονται ήδη στο Κονγκό για την εξασφάλιση των εκλογών.
<P>
Ποιοι είναι οι όροι μας προκειμένου να παρέμβει η Ευρωπαϊκή Ένωση στο Κονγκό; Πρώτον, πρέπει να υπάρχει ένα σαφές χρονικό όριο. Μια τέτοιου είδους επέμβαση δεν μπορεί να έχει ως στόχο τη σταθεροποίηση ολόκληρης της χώρας – αυτό είναι ένα μακρόπνοο καθήκον και αποτελεί ευθύνη των Ηνωμένων Εθνών. Γι’ αυτό υπάρχουν 17 000 στρατιώτες του ΟΗΕ στο Κονγκό. Εμείς πρέπει να επικεντρωθούμε στη βοήθεια για τη σταθεροποίηση των εκλογών της 18ης Ιουνίου.
<SPEAKER ID="120" LANGUAGE="PT" NAME="Ana Maria Gomes," AFFILIATION="εξ ονόματος της Ομάδας PSE">
<P>
   . – Η κατάσταση στη Λαϊκή Δημοκρατία του Κονγκό μάς φέρνει προ τεράστιων προκλήσεων, και εννοώ εκείνους που εντός της ΕΕ αντιμετωπίζουν σοβαρά την «ευθύνη για την προστασία» που κατοχυρώνεται στην τελευταία υψηλού επιπέδου Σύνοδο Κορυφής του ΟΗΕ τον Σεπτέμβριο του 2005.
<P>
Η σύγκρουση που έχει καταστρέψει τη Λαϊκή Δημοκρατία του Κονγκό και ολόκληρη την περιοχή των Μεγάλων Λιμνών είναι η αιματηρότερη μετά τον Δεύτερο Παγκόσμιο Πόλεμο. Έχει ήδη προξενήσει 4 εκατομμύρια θανάτους, στη συντριπτική τους δε πλειονότητα τα θύματα είναι άμαχος πληθυσμός. Μια πραγματική και διαρκής ειρήνη στη χώρα αποτελεί ζωτική προϋπόθεση για την ειρήνη στις Μεγάλες Λίμνες και την Κεντρική Αφρική συνολικά. Σε αυτό το πλαίσιο, ο ΟΗΕ, που έχει τη μεγαλύτερη ειρηνευτική αποστολή στην ιστορία του στο Κονγκό, κάλεσε την ΕΕ να βοηθήσει στην ομαλή διεξαγωγή των εκλογών, που προγραμματίζονται για τις 18 Ιουνίου. Η ομάδα εκλογικών παρατηρητών θα έχει επικεφαλής τον κ. Morillon και πρόκειται για μια αποστολή που υποστηρίζεται από όλους μας στο Ευρωπαϊκό Κοινοβούλιο.
<SPEAKER ID="121" LANGUAGE="FR" NAME="Philippe Morillon," AFFILIATION="εξ ονόματος της Ομάδας ALDE">
<P>
   Κύριε Πρόεδρε, κύριε Winkler, αυτό που συμβαίνει αυτήν τη στιγμή στη Λαϊκή Δημοκρατία του Κονγκό, με την υποστήριξη της διεθνούς κοινότητας και ειδικότερα της Ευρωπαϊκής Ένωσης, είναι καίριας σημασίας για το μέλλον αυτής της αχανούς χώρας, της καθημαγμένης εδώ και χρόνια από εμφυλίους και εξωτερικούς πολέμους.
<P>
Ο λαός του Κονγκό είναι σήμερα ενωμένος, με έντονη επιθυμία για ειρήνη και σταθερότητα και προσδοκία για μια δημοκρατία που να του τις παρέχει. Το απέδειξε εγγραφόμενος μαζικά, από τον Ιούλιο 2005, στους εκλογικούς καταλόγους και το έδειξε τον Δεκέμβριο, κατά το δημοψήφισμα έγκρισης ενός σχεδίου Συντάγματος που έχει στόχο να θέσει τέρμα στην παρούσα μεταβατική περίοδο.
<P>
Ως επικεφαλής της αποστολής παρατηρητών αυτού του δημοψηφίσματος, παραβρέθηκα στις 18 Φεβρουαρίου στην Κινσάσα στις τελετές για την κύρωση του Συντάγματος και μπόρεσα να εκτιμήσω τη βαθιά συγκίνηση των συμμετεχόντων και ολόκληρου του έθνους. Γεννήθηκε η ελπίδα ότι στο τέλος του επόμενου σταδίου που θα οδηγήσει, φέτος το καλοκαίρι, στην εκλογή ενός προέδρου και ενός κοινοβουλίου, η χώρα θα καταφέρει να ξεφύγει από το χάος και τη φτώχεια στην οποία βρίσκεται ακόμη βυθισμένη. Διακυβεύονται τα συμφέροντα του λαού του Κονγκό, διακυβεύονται τα συμφέροντα ολόκληρης της αφρικανικής ηπείρου και, επομένως, διακυβεύονται τα συμφέροντα της Ευρώπης.
<SPEAKER ID="122" LANGUAGE="DE" NAME="Angelika Beer," AFFILIATION="εξ ονόματος της Ομάδας Verts/ALE">
<P>
Έχουν ήδη περάσει 12 εβδομάδες από την επιστολή, της 27ης Δεκεμβρίου, του αναπληρωτή Γενικού Γραμματέα του ΟΗΕ, κ. Guéhenno, σχετικά με τη στρατιωτική εμπλοκή στη Δημοκρατία του Κονγκό. Η επιστολή αυτή έφθασε στην περίοδο των διακοπών και προκάλεσε έκπληξη ακόμα και στο Συμβούλιο Ασφαλείας, και παρ’ όλ’ αυτά οι ερωτήσεις εξακολουθούν να είναι περισσότερες από τις απαντήσεις. Υπάρχει ακόμα τεράστιο κενό μεταξύ λόγων και έργων. Δεν έχουμε πειστεί ακόμα. Δεν υποστηρίζουμε το κοινό ψήφισμα και θα σας εξηγήσω γιατί.
<P>
Κυρίες και κύριοι, μία ευγενής χειρονομία του κ. Σιράκ δεν μπορεί να κλείσει τα θέματα που δεν εξετάστηκαν ακόμα, συγκεκριμένα: πώς μπορεί η αποστολή 1 500 στρατιωτών στην Κινσάσα να εξασφαλίσει ελεύθερες εκλογές σε ολόκληρο το Κονγκό; Πώς μπορούμε να αντικρούσουμε την κατηγορία ότι παίρνουμε το μέρος του Kabila; Πώς μπορεί η ΕΕ να διαδραματίσει έναν ρόλο σε ολόκληρο το Κονγκό μετά από μια τέτοια επέμβαση; Και αφού το ζητούμενο είναι η εκκένωση, που στο μεταξύ έχει γίνει το κύριο θέμα, ποιους θα αφορά τελικά η εκκένωση αυτή; Χρειάζεται να στείλουμε στρατιωτικές δυνάμεις με εντολή του ΟΗΕ για να προωθήσουμε την υπόθεση της δημοκρατίας στο Κονγκό;
<SPEAKER ID="123" LANGUAGE="DE" NAME="Tobias Pflüger," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, σε πείσμα κάθε λογικής, η Ευρωπαϊκή Ένωση σχεδιάζει μια ανάπτυξη στρατιωτικών δυνάμεων στη Δημοκρατία του Κονγκό. Η επίσημη εκδοχή είναι πως πρόκειται για την προστασία της ακεραιότητας των εκλογών, όμως φαίνεται ότι κάτι μάλλον πήγε στραβά κατά την προεκλογική περίοδο. Υπάρχουν μόνο 60 υποψήφιοι για 500 κοινοβουλευτικές έδρες και αύριο, το βράδυ της Πέμπτης, λήγει η προθεσμία υποβολής υποψηφιοτήτων. Η ΕΕ σχεδιάζει να στείλει 1 500 στρατιώτες στην τρίτη σε μέγεθος αφρικανική χώρα, που έχει δικτατορικό καθεστώς. Όπως είπε ένας πολιτικός του γερμανικού κόμματος SPD, είναι σαν να αποστέλλονταν στην Ευρώπη 750 στρατιώτες που θα διατείνονταν ότι θα σταθεροποιήσουν ολόκληρη την Ευρώπη.
<P>
Από στρατιωτική άποψη, αυτή η ανάπτυξη δυνάμεων δεν έχει κανένα νόημα. Γιατί τότε να αποσταλούν οι δυνάμεις αυτές; Ο γερμανός Υπουργός Άμυνας Franz Joseph Jung μίλησε ξεκάθαρα. Είπε ότι το ζητούμενο είναι η αποφυγή των προσφύγων και ότι η σταθερότητα σε περιοχές πλούσιες σε πρώτες ύλες είναι επίσης καλή για τη γερμανική οικονομία. Βουλευτές του CDU στη Γερμανία επιβεβαίωσαν αυτό το κίνητρο κάνοντας λόγο σε στρατηγικής σημασίας πρώτες ύλες όπως το βολφράμιο και το μαγγάνιο. Και τώρα η γερμανική κυβέρνηση αποφάσισε να μην λάβει απόφαση για την ανάπτυξη στρατιωτικών δυνάμεων μέχρι τις αρχές Μαΐου. Ο στρατός καθιστά ολοένα σαφέστερο πως δεν θέλει μια τέτοια επιχείρηση. Η θέση είναι σχετικά σαφής: αν πάει κανείς στο Κονγκό, δεν είναι τόσο εύκολο να ξαναφύγει – αυτό δεν θα περιοριστεί μόνο σε τέσσερις μήνες.
<SPEAKER ID="124" LANGUAGE="DE" NAME="Helmut Kuhne (PSE ). –" AFFILIATION="">
<P>
   Κύριε Πρόεδρε, εκτός από την τεχνική πτυχή αυτής της επιχείρησης, υπάρχουν και άλλες πτυχές που θα έπρεπε επίσης να συζητηθούν εδώ. Πρόκειται εν μέρει για στενόμυαλες προκαταλήψεις. Στην πατρίδα μου, τη Γερμανία, αντί να συζητήσουμε ανοιχτά για μία σκοτεινή ήπειρο όπου οι άνθρωποι εμπλέκονται διαρκώς σε συγκρούσεις αμοιβαίας εξόντωσης ωθούμενοι από καθαρή ανάγκη, κάποιοι πολιτικοί του CSU, για παράδειγμα, θέτουν το ερώτημα μήπως θα ήταν καλύτερο να χρησιμοποιηθεί ο γερμανικός στρατός στο άμεσο μέλλον για την ασφάλεια των γηπέδων του παγκοσμίου κυπέλλου αντί να αποσταλεί στη Δημοκρατία του Κονγκό.
<P>
Νομίζω ότι πρέπει να ξεκαθαρίσουμε απόλυτα ότι αυτή η θεώρηση είναι απίστευτα στενόμυαλη. Παραδέχομαι, κυρία Beer, ότι παραμένουν ανοιχτά πολλά ερωτήματα, πολλά σοβαρά προβλήματα δεν έχουν ακόμα επιλυθεί. Επίσης, αισιοδοξώ ότι θα λυθούν, μεταξύ άλλων και από τους συναδέλφους μας στο γερμανικό ομοσπονδιακό κοινοβούλιο.
<SPEAKER ID="125" LANGUAGE="FR" NAME="Marie-Hélène Aubert (Verts/ALE ). –" AFFILIATION="">
<P>
Ο τρόπος, όμως, που σχεδιάζεται μια στρατιωτική αποστολή της Ευρωπαϊκής Ένωσης στη Λαϊκή Δημοκρατία του Κονγκό σήμερα είναι πραγματικά τουλάχιστον παράξενος και περίεργος. Μιλάμε για μερικές εκατοντάδες άνδρες, ενώ η Αποστολή των Ηνωμένων Εθνών στη Λαϊκή Δημοκρατία του Κονγκό αριθμεί ήδη 16 000 άνδρες. Σύμφωνα με όσα λέτε, αυτοί οι άνδρες δεν θα εμπλακούν άμεσα, αλλά θα είναι διαθέσιμοι αν χρειαστεί να επέμβουν: πού μπορεί λοιπόν αυτό να συμβεί; Ποια θα είναι η αποστολή αυτής της στρατιωτικής δύναμης, ποια εντολή θα έχουν αυτοί οι άνδρες σε περίπτωση που ξεσπάσει βία πριν ή μετά τις εκλογές, ιδίως στην Κινσάσα; Δεν μπορούμε, άραγε, να αντλήσουμε διδάγματα από το παρελθόν, όταν οι δυνάμεις του ΟΗΕ βρέθηκαν σε παρόμοιες ανυπόφορες καταστάσεις, κατηγορούμενες στη συνέχεια από όλες τις πλευρές, λόγω έλλειψης σαφούς εντολής και επαρκών μέσων;
<SPEAKER ID="126" LANGUAGE="EN" NAME="Richard Howitt (PSE ). –" AFFILIATION="">
<SPEAKER ID="127" LANGUAGE="EN" NAME="Glyn Ford (PSE ). –" AFFILIATION="">
<P>
Υπό αυτή την έννοια, ασφαλώς, κανείς δεν αμφισβητεί την αξία του αιτήματος των Ηνωμένων Εθνών για μια αποστολή στη Λαϊκή Δημοκρατική του Κονγκό. Το πρόβλημα είναι ότι η αποστολή συζητείται πίσω από κλειστές πόρτες και εμείς χρειαζόμαστε περισσότερο δημοκρατικό έλεγχο. Καθώς στέλνουμε όλο και περισσότερες αποστολές στο Aceh –γεγονός που χαιρετίζω ιδιαίτερα ως πρώην επικεφαλής αποστολής παρατηρητών στις ινδονησιακές εκλογές– και στη Λαϊκή Δημοκρατία του Κονγκό, χρειαζόμαστε αυτόν τον δημοκρατικό έλεγχο.
<SPEAKER ID="128" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, κυρίες και κύριοι, δεν μπορώ να απαντήσω σε όλες τις ερωτήσεις σας διότι, όπως ήδη εξήγησα, όσο μιλάμε, γίνεται η επεξεργασία των πολιτικών, πολιτικοστρατιωτικών και στρατιωτικών παραμέτρων που θα αποτελέσουν τη βάση για την τελική απόφαση του Συμβουλίου, και ευχαριστώ πολύ τον κ. Kuhne διότι ανέφερε σε αυτό το πλαίσιο πως είναι ανάγκη να γίνει τώρα η επεξεργασία της κατάλληλης βάσης για τη λήψη αποφάσεων.
<P>
Ο κ. von Wogau ρώτησε τι είπε στην πραγματικότητα η κυβέρνηση. Στην πρώτη μου δήλωση είχα πει ότι ο πρόεδρος και οι δύο αντιπρόεδροι έκαναν πολύ σαφή σχόλια. Επιτρέψτε μου να παραθέσω μόνο μια παράγραφο από την ανακοίνωση τύπου του Συμβουλίου Άμυνας της Δευτέρας: 
<P>
«Στη διάρκεια της συνεδρίασής της στις 20 Μαρτίου υπό την Προεδρία του αρχηγού του κράτους, της Α.Ε. του κ. Joseph Kabila». 
<P>
 Ευχαριστώ πολύ τον κ. Morillon που αναφέρθηκε ειδικά σε αυτό.
<SPEAKER ID="129" LANGUAGE="" NAME="Πρόεδρος." AFFILIATION="">
<P>
   Για την ολοκλήρωση της συζήτησης, έλαβα τρεις προτάσεις ψηφίσματος(1), σύμφωνα με το άρθρο 103, παράγραφος 2 του Κανονισμού.
<P>
Η ψηφοφορία θα διεξαχθεί αύριο στις 11.00. 
<SPEAKER ID="130" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της προφορικής ερώτησης του Margrietus van den Berg προς το Συμβούλιο, εξ ονόματος της Επιτροπής Ανάπτυξης, σχετικά με την αναθεώρηση της Συμφωνίας του Κοτονού και τον καθορισμό του ποσού για το 10ο ΕΤΑ (O-0004/2006 - B6-0006/2006). 
<SPEAKER ID="131" LANGUAGE="EN" NAME="Glenys Kinnock (PSE )," AFFILIATION="αναπληρώτρια του συντάκτη.">
<P>
   Κύριε Πρόεδρε, θα ήθελα να ευχαριστήσω το Συμβούλιο που βρίσκεται σήμερα εδώ για αυτή την πολύ σημαντική συζήτηση σχετικά με το Ευρωπαϊκό Ταμείο Ανάπτυξης. Όπως γνωρίζει το Συμβούλιο, λόγω της συνεχιζόμενης συζήτησης για την εγγραφή του ΕΤΑ στον προϋπολογισμό, δεν συμπεριελήφθησαν διατάξεις για το δημοσιονομικό πλαίσιο στην αναθεωρημένη Συμφωνία του Κοτονού. Εντούτοις, στο παράρτημα 1 δηλώνεται με σαφήνεια ότι: «η Ευρωπαϊκή Ένωση θα διατηρήσει τις προσπάθειες ενίσχυσης που καταβάλλει τουλάχιστον στο ίδιο επίπεδο με το ένατο ΕΤΑ».
<P>
Κατά συνέπεια, κύριε Προεδρεύων του Συμβουλίου, εκτιμώ ότι οι χώρες ΑΚΕ παραπλανήθηκαν να πιστέψουν ότι θα έπρεπε να αισθάνονται ασφαλείς για τη μελλοντική χρηματοδότηση στο πλαίσιο του δέκατου ΕΤΑ. Η εκτίμηση της Επιτροπής ήταν ότι για το δέκατο ΕΤΑ το κατάλληλο ποσό ήταν 24 948 δισ. ευρώ. Τον Δεκέμβριο, ωστόσο, το Συμβούλιο στις Βρυξέλλες συμφώνησε για 22 682 δισ. ευρώ σε τρέχουσες τιμές για την περίοδο 2008-2013.
<P>
Προηγούμενες συμφωνίες θα έπρεπε να υπαγορεύουν ότι τόσο το Συμβούλιο όσο και η Επιτροπή θα πρέπει να κατανοήσουν ότι όταν η Επιτροπή Ανάπτυξης υιοθετεί μια τόσο ισχυρή θέση, όπως κάναμε για το DCCI, εμείς σε αυτή την επιτροπή θα διατηρήσουμε μια πολύ ισχυρή θέση για τις αρχές μας. Οι αρχές μας επικεντρώνονται γύρω από την ανάπτυξη και αν δεν ικανοποιηθούν, τότε το Συμβούλιο θα πρέπει να κατανοήσει ότι δεν θα δώσουμε τη σύμφωνη γνώμη μας μέχρι αυτό να αποτελέσει μέρος του τρόπου με τον οποίο λειτουργείτε.
<P>
Μία από τις ανησυχίες μας αφορά το γεγονός ότι ορισμένα μέλη του Συμβουλίου λένε ότι θα πρέπει να δεχθούμε ότι αφαιρούμε 0,3 δισ. ευρώ από τις 21 υπερπόντιες χώρες και εδάφη και ότι θα πρέπει να αφαιρεθούν άλλα 0,9 δισ. ευρώ για να καλυφθούν οι διοικητικές δαπάνες. Χθες στην επιτροπή, ο Γενικός Διευθυντής της ΓΔ Ανάπτυξης κατέστησε απόλυτα σαφές ότι η θέση που μπορεί να έχετε για τις ΥΧΕ δεν είναι η θέση της Επιτροπής. Θα διασαφηνίσει λοιπόν το Συμβούλιο ποια είναι η θέση του για τις ΥΧΕ; Ως βρετανή βουλευτής του Κοινοβουλίου, γνωρίζω πολύ καλά τη θέση του ΗΒ, της προηγούμενης Προεδρίας του Συμβουλίου. Εντούτοις, κύριε Προεδρεύων του Συμβουλίου, θα ήθελα να μάθω ποια είναι η δική σας θέση.
<P>
Το ένατο ΕΤΑ περιελάμβανε πόρους που είχαν περισσέψει από προηγούμενα ΕΤΑ: «χρήματα που δεν δαπανήθηκαν». Μόλις προστεθούν αυτά τα χρήματα στο ένατο ΕΤΑ, οι αριθμοί που διατυμπανίζει το Συμβούλιο είναι συγκρίσιμοι μόνο ονομαστικά. Όταν ολοκληρωθεί η διαδικασία, το δέκατο ΕΤΑ θα πρέπει να επικυρωθεί και αυτό μας προκαλεί τεράστιες ανησυχίες αν σκεφτεί κανείς ότι 25 κράτη μέλη θα πρέπει να συμμετάσχουν σε αυτή τη διαδικασία επικύρωσης.
<SPEAKER ID="132" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, κυρία Kinnock, θα προσπαθήσω να απαντήσω στις ερωτήσεις σας όσο πιο διεξοδικά μπορώ. Φοβάμαι ότι δεν θα μπορέσω να δώσω σε όλες μια απάντηση, καθώς οι διαπραγματεύσεις δεν έχουν ακόμα ολοκληρωθεί σε όλους τους τομείς και το Συμβούλιο δεν έχει ακόμα καταλήξει σε μία θέση για όλα αυτά τα θέματα. Ελπίζω, ωστόσο, να μπορέσω να σας δώσω κάποιες διευκρινίσεις.
<P>
Καταρχάς, θα ήθελα να παραπέμψω στη συμφωνία του Ευρωπαϊκού Συμβουλίου του Δεκεμβρίου 2005 για τους δημοσιονομικούς πόρους του 10ου Ευρωπαϊκού Ταμείου Ανάπτυξης και για την κλείδα κατανομής της συνεισφοράς των κρατών μελών. Η διαδικασία αυτή ήταν τόσο δύσκολη όσο και μακροχρόνια. Ασφαλώς γνωρίζετε τη συμφωνία που επιτεύχθηκε και προβλέπει ότι η μελλοντική χρηματοδότηση της ανάπτυξης των χωρών ΑΚΕ δεν θα περιλαμβάνεται στον γενικό προϋπολογισμό, αλλά θα γίνει στο πλαίσιο του 10ου Ευρωπαϊκού Ταμείου Ανάπτυξης. Γνωρίζετε τα μεγέθη – το Ευρωπαϊκό Συμβούλιο συμφώνησε στο ποσόν των 22,6 δισ. ευρώ. Αυτή ήταν η υπόσχεση της Ευρωπαϊκής Ένωσης προς τις χώρες ΑΚΕ κατά την αναθεώρηση της Συμφωνίας του Κοτονού τον Φεβρουάριο του 2005. Σε αυτό το πλαίσιο, είναι σημαντικό να αναφέρουμε ότι σε αυτήν τη διαδικασία δόθηκε στις χώρες ΑΚΕ η διαβεβαίωση πως οι προσπάθειες για βοήθεια θα διατηρηθούν στο επίπεδο του 9ου ΕΤΑ, μείον τους υπόλοιπους πόρους από παλιότερα ταμεία ανάπτυξης, αλλά με προσαρμογή για τον πληθωρισμό και την ανάπτυξη της ΕΕ και λαμβανομένων υπόψη των επιπτώσεων της διεύρυνσης κατά δέκα νέα κράτη μέλη. Ο λόγος είναι σαφής: δεν θέλαμε να ανταμείψουμε την ανεπάρκεια όσον αφορά τη διάθεση των πόρων. Αυτή ήταν μία σαφής δέσμευση από την Ευρωπαϊκή Ένωση προς τις χώρες ΑΚΕ. Η αρχική πρόταση της Επιτροπής –και ελπίζω ότι αυτό δίνει απάντηση στην ερώτησή σας– ήταν για 24,9 δισ. και βασιζόταν στο ένατο ΕΤΑ συν τους υπόλοιπους πόρους από παλιότερα ταμεία. Ως εκ τούτου, η διόρθωση αυτής της πρότασης της Επιτροπής ήταν σωστή και σύμφωνη με την υπόσχεση που δόθηκε στις χώρες ΑΚΕ. Στην πραγματικότητα –και πιστεύω ότι θα πρέπει να το αναγνωρίσουμε αυτό– η υπόσχεση της ΕΕ, δηλαδή το ποσόν που ήδη ανέφερα, συνιστά μια αξιοσημείωτη πραγματική αύξηση της χρηματοδότησης σε σύγκριση με το ένατο ΕΤΑ, που όπως γνωρίζουμε είχε προϋπολογισμό 13,8 δισ. ευρώ. Η μέση ετήσια συνεισφορά και των 15 παλιών κρατών μελών αυξάνεται βάσει μίας νέας κλείδας κατανομής. Τα δέκα νέα κράτη μέλη θα συμμετάσχουν συμβάλλοντας για πρώτη φορά σε ΕΤΑ. Αυτό είναι απόλυτα συμβατό με τη συμφωνία του Συμβουλίου που συνήφθη τον Μάιο του 2005 για σημαντική αύξηση της δημόσιας αναπτυξιακής βοήθειας μέχρι το 2015.
<P>
Ρωτήσατε και για τη συνεισφορά της Βουλγαρίας και της Ρουμανίας. Η προγραμματισμένη για το 2007 εισδοχή της Βουλγαρίας και της Ρουμανίας έχει ήδη προβλεφθεί στον υπολογισμό του συνολικού όγκου του 10ου ΕΤΑ και των συνεισφορών των κρατών μελών, που αποτελεί τη βάση της απόφασης. Όπως γνωρίζουμε, το νέο 10ο ΕΤΑ μπορεί να αρχίσει να λειτουργεί μόλις στις αρχές του 2008. Συνεπώς, δεν θα υπάρξει καμία επιπλέον χρηματοδότηση για το 10ο ΕΤΑ όταν τελικά αυτές οι χώρες θα προσχωρήσουν στην ΕΕ. Αυτό είναι απόλυτα σύμφωνο με τη διαδικασία που ακολουθήθηκε στους προηγούμενους γύρους της διεύρυνσης. Το Συμβούλιο διέθεσε επίσης 18 εκατομμύρια ευρώ από το 9ο ΕΤΑ για το νέο μέλος του Κοτονού, Timor-Leste, προκειμένου να καλυφθεί η κοινοτική αναπτυξιακή βοήθεια όταν το Timor-Leste γίνει χώρα ΑΚΕ και επικυρώσει τη Συμφωνία του Κοτονού για το 2007. Ως εκ τούτου, λογική συνέπεια είναι ότι το Timor-Leste δεν θα λάβει πια άλλες ενισχύσεις από τη γραμμή προϋπολογισμού για την Ασία και θα λαμβάνει από το 2008 ενίσχυση από το 10ο ΕΤΑ.
<P>
Το Συμβούλιο δεν είναι ακόμα σε θέση να δώσει πληροφορίες σχετικά με την κατανομή των πόρων του 10ου ΕΤΑ, αφού αυτό θα συζητηθεί κατά τις διαπραγματεύσεις που θα αρχίσουν σε λίγο για τις νομικές βάσεις, δηλαδή για το χρηματοδοτικό πρωτόκολλο για τη Συμφωνία του Κοτονού και τις εσωτερικές δημοσιονομικές συμφωνίες για το 10ο ΕΤΑ. Στόχος της αυστριακής προεδρίας είναι να καταλήξει σε συμφωνία με τις χώρες ΑΚΕ για το δημοσιονομικό πρωτόκολλο στο συμβούλιο υπουργών ΑΚΕ-ΕΕ της 1ης και 2ας Ιουνίου 2006, στο οποίο θα συμμετάσχω.
<P>
Υπάρχει ένα ακόμα σημείο που πρέπει να σχολιάσω, αφού το θίξατε, κυρία Kinnock, συγκεκριμένα πώς πρέπει να αντιμετωπιστούν οι υπερπόντιες χώρες και εδάφη και οι διοικητικές δαπάνες. Αυτά αποτελούν ακόμα θέμα συμφωνίας και διαπραγμάτευσης.
<P>
Η πρόταση της Επιτροπής για την κατανομή των πόρων μεταξύ των χωρών ΑΚΕ συζητείται αυτό το διάστημα μεταξύ της Επιτροπής και των κρατών μελών. Η ενίσχυση των χωρών ΑΚΕ κατά την εφαρμογή των περιφερειακών συμφωνιών οικονομικής εταιρικής σχέσης –νομίζω ότι ρωτήσατε και γι’ αυτό– αναμένεται να γίνει από τους πόρους του 10ου ΕΤΑ για την περιφερειακή συνεργασία. Ακόμη, το Συμβούλιο προέβλεψε να συνεχιστεί με το 10ο ΕΤΑ η ενίσχυση της Αφρικανικής Ένωσης.
<P>
Ο χρόνος έχει σημασία. Ήδη τον Ιανουάριο, κατά τις συζητήσεις της Επιτροπής με την αυστριακή κυβέρνηση, ο αρμόδιος Επίτροπος Louis Michel άσκησε πίεση για γρήγορη δράση προκειμένου να εξασφαλιστεί ότι το σημερινό πρόγραμμα του 9ου ΕΤΑ θα συνεχιστεί χωρίς διακοπή με το 10ο ΕΤΑ στις αρχές του 2008. Όπως μας εξήγησε με πολύ δραματικά λόγια ο κ. Michel, αυτή τη φορά υπάρχει μόνο ο μισός διαθέσιμος χρόνος σε σύγκριση με την προηγούμενη και έτσι πρέπει να δράσουμε πολύ γρήγορα. Για να εξασφαλιστεί αυτό, άρχισε ήδη –παράλληλα με τις διαπραγματεύσεις για το 10ο ΕΤΑ που ανέφερα– η διαδικασία του προγραμματισμού των χωρών. Μετά την υιοθέτηση της ευρωπαϊκής αναπτυξιακής συναίνεσης και βάσει της δήλωσης του Παρισιού, γίνονται προσπάθειες για την εκπόνηση κοινών αναπτυξιακών προγραμμάτων των χωρών που δεν θα περιλαμβάνουν μόνο τα προγράμματα χωρών της Ευρωπαϊκής Επιτροπής, αλλά και εκείνα των κρατών μελών. Επιδοκιμάζουμε την εξέλιξη αυτήν και θα συνεχίσουμε να την υποστηρίζουμε. 
<SPEAKER ID="133" LANGUAGE="DE" NAME="Jürgen Schröder," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κύριε Προεδρεύων του Συμβουλίου, πιστεύω ότι το ζητούμενο εδώ δεν είναι τόσο η κατανομή των πόρων, τα νομικά θέματα, τα προγράμματα κλπ., αλλά δυστυχώς το γεγονός ότι έγιναν περικοπές των πόρων. Όλοι μας εδώ στο Σώμα παρακολουθούμε με ανησυχία την εξέλιξη των διαπραγματεύσεων για το 10ο ΕΤΑ. Το Συμβούλιο είχε υποσχεθεί κατηγορηματικά ότι θα διαθέσει περισσότερα χρήματα για την αναπτυξιακή βοήθεια. Αυτό εξαγγέλθηκε με πολλές επιδοκιμασίες στις συνόδους κορυφής του Ιουλίου και του Δεκεμβρίου του 2005. Η Επιτροπή είχε υπολογίσει ότι το 10ο ΕΤΑ θα είχε προϋπολογισμό σχεδόν 25 δισ. ευρώ για την περίοδο 2008-2013.
<P>
Λυπάμαι πολύ διότι αντίθετα με τις υποσχέσεις αυτές, το Συμβούλιο μπόρεσε τώρα να συμφωνήσει μόνο σε ποσό μικρότερο των 23 δισ. ευρώ. Πέρα από το ότι διατίθενται λιγότερα χρήματα, αυτό σημαίνει και ότι με αυξανόμενη δημόσια αναπτυξιακή βοήθεια και με έναν σταθερό προϋπολογισμό ΕΤΑ θα επανεθνικοποιηθεί εκ των πραγμάτων η αναπτυξιακή βοήθεια της ΕΕ. Αυτό θα συνιστούσε οπισθοδρόμηση για όλες μας τις προσπάθειες να βελτιώσουμε τον συντονισμό της κοινοτικής αναπτυξιακής βοήθειας και ασφαλώς δεν μπορεί να είναι προς το συμφέρον μας.
<P>
Επιδοκιμάζω, ωστόσο, το γεγονός ότι εδώ στο Σώμα επεξεργαστήκαμε σε επίπεδο όλων των ομάδων μία πρόταση ψηφίσματος με σκοπό να διορθωθεί αυτή η αξιοθρήνητη κατάσταση. Απευθύνω έκκληση προς το Συμβούλιο να τηρήσει τις υποσχέσεις του και να διαθέσει τους πόρους για την κοινοτική αναπτυξιακή βοήθεια που είναι επειγόντως απαραίτητοι. Μια διαφορά ύψους 2 δισ. ευρώ δεν είναι μηδαμινή. Μιλάμε για την εξάλειψη της φτώχειας, για αειφόρο ανάπτυξη και για βαθμιαία ένταξη των χωρών ΑΚΕ στην παγκόσμια οικονομία.
<P>
Κύριε Προεδρεύων του Συμβουλίου, 2 δισ. ευρώ λιγότερα θα σήμαινε ότι γίνονται οικονομίες στο λάθος σημείο. 
<SPEAKER ID="134" LANGUAGE="FR" NAME="Marie-Arlette Carlotti," AFFILIATION="εξ ονόματος της Ομάδας PSE">
<P>
   Κύριε Πρόεδρε, κύριε Winkler, όσον αφορά τη συνεργασία μεταξύ Ένωσης και χωρών ΑΚΕ, τέθηκαν διάφορα ποσά επί τάπητος: καταρχάς από την Επιτροπή και ύστερα, τον Δεκέμβριο 2005, από το Συμβούλιο, αλλά σε διάστημα μερικών εβδομάδων εξαφανίστηκαν σχεδόν 2,5 δισεκατομμύρια ευρώ. Θέλω να πιστεύω ότι δεν πρόκειται εν προκειμένω παρά για ένα χονδροειδές σφάλμα υπολογισμού.
<P>
Ευτυχώς, η Επιτροπή κατέθεσε πρόσφατα, στις 17 Μαρτίου, ορισμένες νέες προτάσεις που χαρακτηρίζονται από δύο σημαντικές προόδους: καταρχάς, μια πρόσθετη δέσμη περίπου ενός δισεκατομμυρίου ευρώ για το δέκατο ΕΤΑ, που προορίζεται για την κάλυψη των διοικητικών δαπανών και, δεύτερον, μια συμπληρωματική δέσμη περίπου 300 εκατομμυρίων ευρώ για τις υπερπόντιες χώρες και εδάφη, που ως εκ τούτου θα ενταχθούν εκ νέου στο ΕΤΑ, όπως άλλωστε ζητούν. Πιστεύω ότι αυτές οι προτάσεις της Επιτροπής κινούνται προς τη σωστή κατεύθυνση και αντιπροσωπεύουν ένα πρώτο βήμα στον δρόμο που χάραξε το Ευρωπαϊκό Κοινοβούλιο. Το γεγονός είναι ότι αυτές οι προτάσεις βρίσκονται πλέον στα χέρια του Συμβουλίου και ότι εναπόκειται σε αυτό να επανέλθει με καλύτερες προτάσεις. Αυτό που διακυβεύεται είναι όντως ο λόγος της Ευρωπαϊκής Ένωσης και η δέσμευσή της στην καταπολέμηση της φτώχειας.
<P>
Ο λόγος της Ένωσης είναι αυτό που περιλαμβάνεται στο Παράρτημα 1 της αναθεωρημένης Συμφωνίας του Κοτονού. Ομολογουμένως, η διατύπωση ήταν εκουσίως αμφίσημη αφού το θέμα ήταν να εξασφαλιστεί η συμφωνία των εταίρων μας ΑΚΕ για αμφισβητούμενα και, θα μπορούσα να προσθέσω, επίμαχα πολιτικά θέματα. Δεν ήταν όμως αμφίσημη σε βαθμό που να εξηγεί τους εκκεντρικούς υπολογισμούς του Συμβουλίου. Ας μην αφήσουμε τους αφρικανούς εταίρους μας να θεωρήσουν ότι το νέο έμβλημα της Ευρώπης είναι: «οι υποσχέσεις δεν δεσμεύουν παρά μόνο όσους τις πιστεύουν».
<P>
Πράγματι δόθηκαν υποσχέσεις το 2005. Έτσι, στο Ευρωπαϊκό Συμβούλιο του Ιουνίου, η Ένωση και τα κράτη μέλη ανέλαβαν την υποχρέωση να αυξάνουν ανά τακτά χρονικά διαστήματα την επίσημη αναπτυξιακή τους βοήθεια έως το 2015. Στη Σύνοδο Κορυφής της G8 τον Ιούλιο, η Ευρωπαϊκή Ένωση δεσμεύτηκε επίσης, μαζί με τις άλλες δωρήτριες χώρες, να διπλασιάσει την επίσημη βοήθεια προς την Αφρική έως το 2010. Θα μπορέσουμε άραγε να τηρήσουμε αυτές τις υποσχέσεις με τον άτολμο προϋπολογισμό που προτείνει το Συμβούλιο για το δέκατο ΕΤΑ; Η απάντηση είναι «όχι» και το Συμβούλιο δεν μπορεί να ισχυρισθεί το αντίθετο.
<P>
Όσον αφορά τις διαδικασίες διαχείρισης και εκταμίευσης για αυτό το δέκατο ΕΤΑ, έχω επίσης λόγους ανησυχίας, αλλά απαιτούνται διευκρινίσεις τόσο από το Συμβούλιο όσο και από την Επιτροπή. Το θέμα αφορά, καταρχάς, τη χρηματοδότηση της «αναπτυξιακής» διάστασης στις συμφωνίες οικονομικής εταιρικής σχέσης που είναι υπό διαπραγμάτευση και, δεύτερον, τα νέα κριτήρια απόδοσης, που θέσπισε η Επιτροπή στο έγγραφο εργασίας της 13ης Ιανουαρίου για την κατανομή των πόρων του ΕΤΑ και τα οποία θα προστεθούν στο παραδοσιακό κριτήριο των «αναγκών».
<SPEAKER ID="135" LANGUAGE="FR" NAME="Thierry Cornillet," AFFILIATION="εξ ονόματος της Ομάδας ALDE">
<P>
   Κύριε Πρόεδρε, δεν διέφυγε από τον κ. Winkler ότι το παρόν ψήφισμα δεν είναι μόνο ένα κοινό ψήφισμα, αλλά και ομόφωνο. Όλα τα κόμματα, ασχέτως των πολιτικών μας διαφορών, σας υπενθυμίζουν τα καθήκοντά σας.
<P>
Με την άδειά σας θα προβώ σε δύο παρατηρήσεις. Όσον αφορά το μέγεθος, κάποιος μπορεί να νομίζει ότι διεξάγουμε εδώ μια εικονική συζήτηση επειδή, ανάμεσα στα 22 και τα 24 δισεκατομμύρια ευρώ, και λαμβάνοντας υπόψη το υπόλοιπο και τις μη πραγματοποιηθείσες δαπάνες, μικρή εν τέλει σημασία έχει να διαφωνούμε για 2 δισεκατομμύρια ευρώ, τα οποία ενδεχομένως να μην δαπανηθούν. Επί αυτού φέρετε ευθύνη: πρώτον, να διασφαλίσετε ότι αυτά τα χρήματα πράγματι θα δαπανηθούν και, δεύτερον, ότι θα διατεθεί το μεγαλύτερο δυνατό μερίδιο κυρίως σε ευρείας κλίμακας περιφερειακά έργα. Με τον όρο «περιφέρεια» εννοώ στο πλαίσιο της Νέας Εταιρικής Σχέσης για την Ανάπτυξη της Αφρικής.
<P>
Το αντικείμενο της δεύτερης παρατήρησής μου μου προκαλεί μεγάλη σύγχυση. Πράγματι, αν τηρήσουμε τις δεσμεύσεις μας και από το 0,31% ανέβουμε στο 0,56% του ΑΕγχΠ το 2010, θα έχουμε να δαπανήσουμε επιπλέον 50 δισεκατομμύρια ευρώ για την επίσημη αναπτυξιακή βοήθεια, εκ των οποίων τα 25 δισεκατομμύρια μόνο για την Αφρική –ήτοι ένα ΕΤΑ ετησίως–, όπως μόλις δεσμευτήκαμε. Μου προκαλεί μεγάλη σύγχυση όταν αντιλαμβάνομαι ότι, όσον αφορά το 80% της χρηματοδότησης, αυτή η υπόσχεση διάθεσης χρημάτων θα πρέπει να τηρηθεί από τα κράτη μέλη και όχι από την Ένωση. Ωστόσο, όταν ήδη βλέπω πώς αντιδρούν τα κράτη μέλη που πρέπει να χρηματοδοτήσουν το ΕΤΑ με ποσό ύψους 24 δισεκατομμυρίων ευρώ για μια πενταετία, αμφιβάλλω αν θα μπορέσουν να μας δείξουν την ικανότητά τους για παροχή χρηματοδότησης 25 δισεκατομμυρίων ευρώ ετησίως ή σχεδόν ετησίως.
<SPEAKER ID="136" LANGUAGE="" NAME="" AFFILIATION="Αντιπροέδρου">
<SPEAKER ID="137" LANGUAGE="DA" NAME="Margrete Auken," AFFILIATION="εξ ονόματος της Ομάδας Verts/ALE.">
<P>
   Κύριε Πρόεδρε, ο κόσμος αντιμετωπίζει τεράστιες προκλήσεις: φτώχεια, κλιματική αλλαγή, σοβαρές ασθένειες και ένοπλες συγκρούσεις. Αν το Συμβούλιο επιθυμεί να επιδείξει παγκόσμιο αίσθημα ευθύνης, δεν πρέπει να είναι πιο τσιγγούνικο και πιο σφικτοχέρικο σε σύγκριση με την Επιτροπή και να προβεί σε περικοπές περισσότερων από 2 δισεκατομμύρια ευρώ. Πρέπει να αυξήσουμε αισθητά τη συνολική βοήθεια της ΕΕ προς τους φτωχότερους πληθυσμούς του κόσμου ούτως ώστε να τιμήσουμε τις υποσχέσεις μας. Είναι σημαντικό να θυμόμαστε ότι τα κράτη μέλη υποσχέθηκαν να επιτύχουν τον στόχο του ΟΗΕ για αύξηση της βοήθειας σε 0,7% του ΑΕγχΠ της ΕΕ μέχρι το 2015 και ότι υπάρχει ένας μεσοπρόθεσμος στόχος αύξησής της σε 0,56% μέχρι το 2010. Η αναπτυξιακή βοήθεια είναι καλή και άγια, ακόμη πιο σημαντικά όμως είναι άλλα πράγματα, όπως το δίκαιο εμπόριο. Αν, ταυτόχρονα, η ΕΕ διατηρήσει τις υπέρογκες γεωργικές της επιδοτήσεις και, από πάνω μάλιστα, περικόψει την αναπτυξιακή βοήθεια, το αποτέλεσμα θα είναι ένα θανάσιμο μείγμα που θα πλήξει πρώτα τους φτωχούς και κατόπιν όλους μας. Συνεπώς, για το καλό του κοινού μας μέλλοντος πρέπει να τιμήσουμε τις υποσχέσεις που δώσαμε. 
<SPEAKER ID="138" LANGUAGE="IT" NAME="Luisa Morgantini," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κυρίες και κύριοι, το 2005 ήταν το έτος της ρητορικής με θέμα την ανάπτυξη και την καταπολέμηση της φτώχειας. Υπό τη βρετανική Προεδρία, η Ευρωπαϊκή Ένωση δεσμεύθηκε σε ποικίλα θεσμικά και διεθνή όργανα, όπως το Ευρωπαϊκό Συμβούλιο, η διάσκεψη κορυφής της ομάδας G8, η διάσκεψη κορυφής της χιλιετίας, η διάσκεψη της 5ης Σεπτεμβρίου 2005, να αυξήσει τη χρηματοδοτική της υποστήριξη για την επίτευξη των στόχων ανάπτυξης της Χιλιετίας, αυξάνοντας και την αναπτυξιακή βοήθεια.
<P>
Πιστεύω πως δεν υπάρχει αρκετή σαφήνεια όσον αφορά τις συγκεκριμένες δεσμεύσεις της Ευρωπαϊκής Ένωσης στη διαδικασία χρηματοδότησης για την ανάπτυξη +5 ή όσον αφορά το ακριβές μέγεθος της χρηματοδότησης για την ανάπτυξη στο πλαίσιο των διαπραγματεύσεων ΣΟΕΣ. Πώς θα μπορέσουμε να μείνουμε πιστοί στις δεσμεύσεις εάν μειώσουμε τον ευρωπαϊκό προϋπολογισμό για την ανάπτυξη; Λαμβάνοντας υπόψη και τη διεθνή γεωπολιτική κατάσταση, πιστεύω πως θα ήταν πολύ πιο συνετό εκ μέρους της Ευρωπαϊκής Ένωσης να επενδύσει σήμερα σε μια σχέση αμοιβαίας πολιτικής στήριξης με τις πλέον φτωχές χώρες και εν συνεχεία να ενισχύσει την εταιρική σχέση ΕΕ-ΑΚΕ. 
<SPEAKER ID="139" LANGUAGE="IT" NAME="Alessandro Battilocchio (NI ). –" AFFILIATION="">
<P>
   Κύριε Πρόεδρε, κυρίες και κύριοι, η Ευρωπαϊκή Ένωση, ο μεγαλύτερος δωρητής παγκοσμίως, έχει την υποχρέωση να τιμήσει τις δεσμεύσεις που ανέλαβε πολλές φορές το 2000 με τον καθορισμό των στόχων της Χιλιετίας και προσφάτως στο Συμβούλιο και στη διάσκεψη της ομάδας G8 το 2005.
<P>
Είναι απολύτως αναγκαίο το Συμβούλιο να συμφωνήσει για τη διάθεση των αναγκαίων πόρων για την τήρηση των ειλημμένων δεσμεύσεων και η Επιτροπή, με βάση τις συστάσεις που έλαβε από το Ελεγκτικό Συνέδριο τον Σεπτέμβριο του 2005, να δεσμευθεί για την εκπόνηση ενός διαφανούς, αποτελεσματικού και αποδοτικού συστήματος ορθής διαχείρισης των πόρων. 
<SPEAKER ID="140" LANGUAGE="" NAME="Ρόδη Κράτσα-Τσαγκαροπούλου (PPE-DE ). –" AFFILIATION="">
<P>
   Κύριε Πρόεδρε, το θέμα που συζητούμε απόψε είναι πολύ σημαντικό για την εξωτερική δράση της Ευρωπαϊκής Ένωσης και για τις προσπάθειες να ανταποκριθούμε στην πολιτική μας δέσμευση για την επίτευξη των στόχων της Χιλιετίας. Είναι εύλογο λοιπόν να διερωτώμεθα εάν το προτεινόμενο ποσό για το 10ο Περιφερειακό Ταμείο υπολείπεται αυτού που είχε υπολογίσει η Ευρωπαϊκή Επιτροπή και γα το οποίο είχαμε δεσμευθεί ή είναι ικανοποιητικό για να ανταποκριθούμε στους στόχους και στις ανάγκες.
<P>
Δεν είναι όμως μόνο το ύψος της χρηματοδότησης που πρέπει να μας απασχολήσει. Έχουμε πολλές φορές παρατηρήσει προβλήματα που πρέπει να αντιμετωπιστούν άμεσα και που άπτονται της ταχύτητας των εκταμιεύσεων και της συσσώρευσης αχρησιμοποίητων πιστώσεων που φτάνουν τα 11 δις, όπως αναφέρατε, κύριε Προεδρεύοντα.
<P>
Επίσης, δεσμευτήκαμε εμείς, μαζί με τις χώρες ΑΚΕ, για να υλοποιήσουμε τους αναπτυξιακούς στόχους της Χιλιετίας. Και λαμβάνοντας αφορμή από τον σεβασμό των φορολογουμένων στον οποίο αναφέρθηκε ο κ. Cornilletθέλω να πω ότι πρέπει να αξιολογήσουμε τους μηχανισμούς υλοποίησης και ελέγχου τόσο στα δικά μας όργανα όσο και στα κράτη που επωφελούνται. Θα είμαστε και πιο δημοκρατικοί, και πιο συνεπείς στις δεσμεύσεις μας απέναντι στους φορολογουμένους ευρωπαίους και πιο αποτελεσματικοί στους στόχους της Χιλιετίας. 
<SPEAKER ID="141" LANGUAGE="DE" NAME="Karin Scheele (PSE ). –" AFFILIATION="">
<P>
Σε αυτήν τη συζήτηση για τη Συμφωνία του Κοτονού δεν ασχολούμαστε με τις δημοσιονομικές προοπτικές, οι οποίες αποτελούν τώρα αντικείμενο τόσο έντονης συζήτησης, εφόσον το ΕΤΑ δεν ανήκει στον γενικό προϋπολογισμό. Ωστόσο, τα προβλήματα είναι τα ίδια. Οι άνθρωποι λένε μεγάλα λόγια –ούτε κι εμείς αποτελούμε εδώ εξαίρεση– αλλά διαθέτουν πολύ λίγα χρήματα. Το Ευρωπαϊκό Κοινοβούλιο λυπάται διότι το Συμβούλιο ορίζει το συμφωνημένο συνολικό ποσόν για το 10ο ΕΤΑ κάτω από το επίπεδο που είχε υπολογίσει η Επιτροπή. Τα ακριβή αριθμητικά στοιχεία αναφέρθηκαν ήδη αρκετές φορές. Η μείωση κατά 2 δισ. ευρώ είναι αντίθετη με τις υποσχέσεις που είχε δώσει η Ένωση στο πλαίσιο της αναθεώρησης της Συμφωνίας του Κοτονού και αγνοεί όλες τις υποσχέσεις για ουσιαστική αύξηση της αναπτυξιακής βοήθειας. Απευθύνουμε έκκληση στα κράτη μέλη να αυξήσουν σημαντικά τη συνεισφορά τους στο 10ο ΕΤΑ προκειμένου να τηρηθούν οι υποσχέσεις που δόθηκαν.
<P>
Αισθάνομαι επίσης μεγάλη χαρά γιατί το ψήφισμα θα είναι ομόφωνο, διότι φυσικά αυτό θα είναι μεγάλη υποστήριξη των θέσεων που διατύπωσαν σήμερα εδώ πολλά μέλη του Σώματος. Θα ήθελα, ωστόσο, να επαναλάβω ότι υποστηρίζω τις τροπολογίες που έχουμε μπροστά μας και ασχολούνται πολύ με την εξασφάλιση της χρηματοδότησης των αναπτυξιακών πτυχών των συμφωνιών οικονομικής εταιρικής σχέσης. Πρέπει να χρηματοδοτηθεί μια «αναπτυξιακή διάσταση» με χρήματα που προορίζονταν για την επίτευξη των αναπτυξιακών στόχων της Χιλιετίας ή με επιπλέον χρήματα – όπως ζητάμε εμείς και όπως θα ήθελα να δω να ζητείται στο ψήφισμα; Θα ήθελα να επαναλάβω την υποστήριξή μου για το αίτημα που διατύπωσε ήδη η συνάδελφός μου κ. Kinnock να υπάρχουν πρόσθετοι πόροι για το ΕΤΑ όταν θα ενταχθούν η Ρουμανία και η Βουλγαρία – πράγμα που θα συμβεί πολύ σύντομα. 
<SPEAKER ID="142" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Αναφέρθηκε αρκετές φορές το θέμα των οικονομικών εταιρικών σχέσεων. Στο πλαίσιο αυτών των εταιρικών σχέσεων, που τις θεωρούμε ασφαλώς ως μέσα αναπτυξιακής βοήθειας, μία από τις φιλοδοξίες μας είναι να υποστηρίξουμε τις χώρες ΑΚΕ να αξιοποιήσουν το δυναμικό τους για οικονομική ενσωμάτωση και να αυξήσουν τον ανταγωνισμό τους με την επέκταση των εμπορικών δυνατοτήτων τους. Επίσης, οι περιφέρειες ΑΚΕ θα ενισχυθούν με την περιφερειακή πολιτική και οικονομική ενσωμάτωση και την ενσωμάτωσή τους στην παγκόσμια οικονομία. Ως εκ τούτου, θεωρούμε πως είναι εξαιρετικά σημαντικό να παρέχουν οι συμφωνίες οικονομικής εταιρικής σχέσης υποστήριξη μέσω αναπτυξιακής βοήθειας από το 10ο ΕΤΑ.
<P>
Τέλος, θα ήθελα να αναφερθώ και πάλι στην αύξηση πόρων που συνδέεται με τη Βουλγαρία και τη Ρουμανία. Το Συμβούλιο ακολούθησε πλήρως τη μέχρι τώρα πρακτική και συμπεριέλαβε τη Ρουμανία και τη Βουλγαρία, που θα έχουν προσχωρήσει μέχρι τότε, στους υπολογισμούς των πόρων για το 10ο ΕΤΑ το 2008. Θεωρώ αυτήν τη διαδικασία απόλυτα σωστή και δεν πιστεύω ότι το Συμβούλιο φέρθηκε άδικα.
<P>
Πολλά από αυτά που συζητήθηκαν και ζητήθηκαν εδώ σήμερα αποτελούν ακόμα αντικείμενο διαπραγματεύσεων. Επίσης, όλα αυτά ασφαλώς σχετίζονται και με τις δημοσιονομικές προοπτικές. Θα ήθελα να υπογραμμίσω και πάλι ότι η αυστριακή Προεδρία είναι πρόθυμη για ανταλλαγή απόψεων μαζί σας σχετικά με τα αναπτυξιακά ζητήματα. Σε αυτό το πλαίσιο προτείναμε να ενημερώσουμε την Επιτροπή Ανάπτυξης του Κοινοβουλίου μετά το επόμενο Συμβούλιο Γενικών Υποθέσεων και Εξωτερικών Σχέσεων, που θα ασχοληθεί στις 11 Απριλίου αποκλειστικά και μόνο με αναπτυξιακά ζητήματα. Ανεπίσημα έχει ήδη επιλεγεί για τον σκοπό αυτόν η 24η Απριλίου. 
<SPEAKER ID="143" LANGUAGE="" NAME="Πρόεδρος." AFFILIATION="">
<P>
   Ανακοινώνω ότι έλαβα έξι προτάσεις ψηφίσματος(1), βάσει του άρθρου 108, παράγραφος 5, του Κανονισμού.
<P>
Η ψηφοφορία θα διεξαχθεί την Πέμπτη, στις 12.00. 
<SPEAKER ID="144" LANGUAGE="" NAME="Πρόεδρος." AFFILIATION="">
<SPEAKER ID="145" LANGUAGE="ES" NAME="Manuel Medina Ortega (PSE ). –" AFFILIATION="">
<P>
Από την 1η Ιανουαρίου του τρέχοντος έτους, περισσότεροι από χίλιοι αφρικανοί μετανάστες έφτασαν στις ακτές των Καναρίων Νήσων, αλλά πολλοί περισσότεροι πνίγηκαν κατά τη διάρκεια του διάπλου από την Μαυριτανία ως τις Κανάριες Νήσους. Πρόκειται για μια τρομερή απώλεια ανθρώπινων ζωών.
<SPEAKER ID="146" LANGUAGE="LT" NAME="Arūnas Degutis (ALDE ). –" AFFILIATION="">
<P>
   Η επέκταση και η υλοποίηση του διευρωπαϊκού δικτύου μεταφορών αποτελεί σχεδόν ένα βασικό στήριγμα στην προσπάθειά μας να επιτύχουμε τους στόχους που παρουσιάστηκαν στη Λευκή Βίβλο του 2001 της Ευρωπαϊκής Επιτροπής και να κάνουμε πραγματικότητα τη Στρατηγική της Λισαβόνας. Ωστόσο, τα έργα του διευρωπαϊκού δικτύου μεταφορών έχουν μόνο αξιολογηθεί ως προς το αν σχεδιάστηκαν, χρηματοδοτήθηκαν και εφαρμόστηκαν σωστά. Λαμβάνοντας υπόψη την πρόταση στις δημοσιονομικές προοπτικές για την περίοδο 2007-2013 που κατέθεσε το Ευρωπαϊκό Συμβούλιο τον Δεκέμβριο, καθίσταται σαφές ότι θα υπάρξουν οικονομικές δυσκολίες κατά την αξιολόγηση των έργων. Κατά συνέπεια, πιστεύω ότι η Ευρωπαϊκή Ένωση θα έπρεπε να συνδράμει περισσότερο στην υλοποίηση ενθαρρύνοντας τα ακόλουθα μέτρα: μια πιο ευέλικτη προσέγγιση στη χρήση των Διαρθρωτικών Ταμείων και του Ταμείου Συνοχής κατά τη χρηματοδότηση των διευρωπαϊκών δικτύων μεταφορών και τη χρηματοδότηση των προγραμμάτων «Galileo» για τη γραμμή του προϋπολογισμού για την επιστημονική έρευνα. Tα έργα πρέπει επίσης να ιεραρχηθούν και να δοθεί προτεραιότητα σε έργα, για παράδειγμα, στον σιδηροδρομικό τομέα, ο οποίος έχει σημειώσει τη μεγαλύτερη πρόοδο μέχρι σήμερα με τους λεγόμενους διασυνοριακούς σιδηροδρομικούς διαδρόμους του. 
<SPEAKER ID="147" LANGUAGE="PT" NAME="Ilda Figueiredo (GUE/NGL )." AFFILIATION="">
<P>
   – Τα προβλήματα που αντιμετωπίζουν οι πορτογάλοι αγρότες λόγω του κακού γεωργικού έτους, το οποίο προκλήθηκε από τη σοβαρή ξηρασία του περασμένου έτους, επιδεινώθηκαν από τον μονομερή τερματισμό από την κυβέρνηση των μέτρων για τα γεωργικά προϊόντα που συμφωνήθηκαν το 2005 με τους αγρότες και συγχρηματοδοτήθηκαν κατά 85% από την ΕΕ. Αυτή η κατάσταση αποτελεί επίσης ένα παράδειγμα των συνεπειών της εφαρμογής των παράλογων κριτηρίων του Συμφώνου Σταθερότητας και Ανάπτυξης, το οποίο οδηγεί σε δραστικές μειώσεις του προϋπολογισμού προκειμένου να αντιμετωπιστούν τα ελλείμματα, ανεξαρτήτως των οικονομικών και κοινωνικών προβλημάτων που προκύπτουν, και το οποίο εμποδίζει τη χρήση των κοινοτικών πόρων που λείπουν από τον προϋπολογισμό της Πορτογαλίας για το 15% της εθνικής συνεισφοράς, όπως επεσήμανε η κυβέρνηση.
<SPEAKER ID="148" LANGUAGE="EN" NAME="Gerard Batten (IND/DEM ). –" AFFILIATION="Motorboat Monthly">
<P>
   Κύριε Πρόεδρε, η Βρετανία απολαμβάνει επί του παρόντος μια φορολογική παρέκκλιση για το κόκκινο ντίζελ που χρησιμοποιείται στα σκάφη αναψυχής. Αυτή η παρέκκλιση λήγει τον Δεκέμβριο του 2006. Αν η παρέκκλιση δεν επεκταθεί, η τιμή καυσίμου για τα μηχανοκίνητα σκάφη μπορεί να τριπλασιαστεί. Αν συμβεί αυτό θα σημειωθεί μια αναπόφευκτη πτώση στη χρήση των σκαφών αναψυχής. Το δημόσιο ταμείο θα λαμβάνει λιγότερα φορολογικά έσοδα, όχι περισσότερα, και οι τοπικές κοινότητες θα υποστούν οικονομική ζημία. Η συνέχιση ισχύος της παρέκκλισης συζητείται ανάμεσα στο Συμβούλιο και στην Επιτροπή, αλλά η φορολογική πολιτική θα πρέπει να είναι αποκλειστικό προνόμιο των κυρίαρχων εθνικών κυβερνήσεων.
<SPEAKER ID="149" LANGUAGE="PL" NAME="Urszula Krupa (NI )." AFFILIATION="">
<P>
   – Κύριε Πρόεδρε, είναι η τρίτη φορά στην τρέχουσα κοινοβουλευτική περίοδο που λαμβάνω τον λόγο σε σύνοδο της Ολομέλειας για να διαμαρτυρηθώ για τις διακρίσεις εις βάρος των Καθολικών. Αυτή τη φορά θέλω να μιλήσω για τη διακοπή της διαλογικής μετάδοσης μέσω Διαδικτύου του ραδιοφωνικού σταθμού Radio Maryja, ο οποίος αποτελεί τη μόνη αξιόπιστη πηγή πληροφόρησης για τους βουλευτές χριστιανικών πεποιθήσεων. Οι δραστηριότητές μας, όπως και εκείνες του εκλογικού μας σώματος, είναι συνδεδεμένες με αυτά τα μέσα ενημέρωσης και το γεγονός ότι η λήψη αυτού του σταθμού διακόπηκε σημαίνει, κατά συνέπεια, ότι στερούμαστε οποιασδήποτε επαφής με το εκλογικό μας σώμα εδώ και δύο μήνες.
<P>
Οι αιτήσεις και οι υπενθυμίσεις προς τις υπηρεσίες πληροφόρησης και τηλεπικοινωνιών δεν απέδωσαν αποτέλεσμα, γι’ αυτό αισθάνομαι την υποχρέωση να μιλήσω στο Κοινοβούλιο όσον αφορά το άρθρο 10 της Σύμβασης για την Προστασία των Δικαιωμάτων του Ανθρώπου και των Θεμελιωδών Ελευθεριών. Η τρέχουσα κατάσταση αποτελεί κατάφωρη παραβίαση των παγιωμένων αρχών της Συνθήκης. Ελπίζουμε ότι θα διασφαλιστούν οι ελευθερίες μας στο Ευρωπαϊκό Κοινοβούλιο, όπως και οι ελευθερίες άλλων μειονοτήτων. 
<SPEAKER ID="150" LANGUAGE="EN" NAME="Tunne Kelam (PPE-DE ). –" AFFILIATION="">
<P>
   Κύριε Πρόεδρε, θα ήθελα να εκφράσω την ανησυχία μου σχετικά με τις συνθήκες κράτησης στις ρωσικές φυλακές. Κατά παράβαση του νόμου, ο Mikhail Khodorkovsky της εταιρείας Yukos εστάλη 7 000 χιλιόμετρα μακριά από την οικογένειά του. Η δικηγόρος του ταξίδεψε στο σιβηρικό στρατόπεδο συγκέντρωσης –χρειάστηκαν έξι ώρες με αεροπλάνο, δεκατρείς ώρες με τρένο και δύο ώρες με αυτοκίνητο– για να προετοιμάσει μια προσφυγή στο Δικαστήριο Ανθρωπίνων Δικαιωμάτων στο Στρασβούργο. Της επιτρεπόταν να συναντά τον πελάτη της μόνο μετά τις 6.00 το απόγευμα. Μετά από πολλές απογευματινές συναντήσεις, ο κ. Khodorkovsky μεταφέρθηκε ξαφνικά σε ένα ειδικό κελί απομόνωσης. Βρίσκεται εκεί μέχρι σήμερα. Ο προφανής λόγος ήταν για να μην καταφέρει να ολοκληρώσει την προσφυγή του στο Δικαστήριο του Στρασβούργου. Καλώ τους συναδέλφους μου να αντιδράσουν σε αυτές τις αυθαίρετες ενέργειες των ρωσικών αρχών, οι οποίες αψηφούν καταφανώς τους νόμους τους. 
<SPEAKER ID="151" LANGUAGE="ET" NAME="Marianne Mikko (PSE ). –" AFFILIATION="">
<P>
Αυτή την εβδομάδα, η Εσθονία θρηνεί έναν άνθρωπο χωρίς τον οποίο η επιστροφή μας στην Ευρώπη θα ήταν σημαντικά δυσκολότερη. Οι νεκρολογίες αναφέρονται στον Πρόεδρο Lennart Meri ως σπουδαίο Εσθονό. Ανακηρύχθηκε Ευρωπαίος της Χρονιάς πέντε χρόνια πριν από την προσχώρηση της Εσθονίας στην Ευρωπαϊκή Ένωση. Ο Lennart Meri αφιέρωσε όλη του την ενέργεια στον αγώνα κατά της «στενόμυαλης ευρωπαϊκής» νοοτροπίας.
<SPEAKER ID="152" LANGUAGE="LT" NAME="Danutė Budreikaitė (ALDE )." AFFILIATION="">
<SPEAKER ID="153" LANGUAGE="IT" NAME="Mario Borghezio (NI ). –" AFFILIATION="">
<P>
Υπάρχει μια επιστολή προς τον Πρόεδρο του Ευρωπαϊκού Κοινοβουλίου εκ μέρους του τότε προέδρου του Προεδρείου της Ομάδας IND-DEM, κ. Piotrowski. Θα θέλαμε να μάθουμε από τον Πρόεδρο πότε θα λάβουμε επίσημη απάντηση σε αυτήν τη διαμαρτυρία.
<SPEAKER ID="154" LANGUAGE="LT" NAME="Laima Liucija Andrikienė (PPE-DE )." AFFILIATION="">
<P>
   – Την περασμένη Κυριακή, το Ευρωπαϊκό Κοινοβούλιο ανέμενε τη διεξαγωγή των προγραμματισμένων προεδρικών εκλογών στη Λευκορωσία. Είναι αλήθεια ότι η προεκλογική εκστρατεία δεν άφηνε πολλά περιθώρια ελπίδας ότι οι εκλογές θα ήταν δημοκρατικές, ελεύθερες και τίμιες, καθώς η εκστρατεία διεξήχθη σε μια ατμόσφαιρα απειλών, συλλήψεων των ηγετών της αντιπολίτευσης και καταπίεσης του ανεξάρτητου Τύπου. Το καθεστώς του Λουκασένκο ευθύνεται για όλα αυτά, αλλά κάποιοι έλπιζαν ακόμα ότι τουλάχιστον οι εκλογές θα ήταν δίκαιες. Δυστυχώς, αντί για εκλογές το μόνο που είδαμε ήταν μια παρωδία εκλογών – εκλογές νοθείας, όπως αυτές που οργανώνονταν τις δεκαετίες του 1930 ή του 1950 στην Ανατολική Ευρώπη και στη Λιθουανία κατά τη διάρκεια της σοβιετικής κατοχής. Αυτό επιβεβαιώνεται από τα συμπεράσματα της αποστολής παρατηρητών του ΟΑΣΕ, αλλά η «επανάσταση των τζιν» δεν τελείωσε. Περίπου 600 νέοι πέρασαν άλλη μια νύχτα σε σκηνές στην Πλατεία του Οκτώβρη στο Μινσκ, παρά τη θερμοκρασία των μείον 10 βαθμών Κέλσιου. Χθες, 11 πρεσβευτές της ΕΕ τους επισκέφθηκαν για να εκφράσουν την αλληλεγγύη της Ευρωπαϊκής Ένωσης. Κύριε Πρόεδρε, πρέπει να απαιτήσουμε τη διεξαγωγή νέων προεδρικών εκλογών στη Λευκορωσία. 
<SPEAKER ID="155" LANGUAGE="PL" NAME="Lidia Joanna Geringer de Oedenberg (PSE )." AFFILIATION="">
<SPEAKER ID="156" LANGUAGE="EN" NAME="Μάριος Ματσάκης (ALDE ). –" AFFILIATION="">
<P>
   Κύριε Πρόεδρε, την προσεχή εβδομάδα στην Κύπρο εορτάζεται η ημέρα μνήμης για εκείνους που έχασαν τη ζωή τους στη λαϊκή εξέγερση του 1955 κατά της βρετανικής αποικιοκρατίας. Εκατοντάδες πολίτες, μεταξύ των οποίων γυναίκες και παιδιά, σκοτώθηκαν ή εκτελέστηκαν από τον βρετανικό στρατό κατά τη διάρκεια του τετραετούς αγώνα για την ελευθερία, ο οποίος ολοκληρώθηκε το 1959, όταν η Βρετανία υποχρεώθηκε να παραχωρήσει στην Κύπρο ένα είδος ανεξαρτησίας. Σήμερα, η Κύπρος και η Βρετανία, με πνεύμα συγχώρεσης και συμφιλίωσης, είναι φίλοι και εταίροι μέσω της συμμετοχής στην ΕΕ και συνεργάζονται στενά στην προσπάθεια να επιτευχθεί ειρήνη και ευημερία.
<P>
Δυστυχώς, ωστόσο, αυτή η σχέση κινδυνεύει να δηλητηριαστεί λόγω της συνεχούς παρουσίας βρετανικών δυνάμεων στην Κύπρο. Περίπου δέκα χιλιάδες βρετανοί στρατιώτες είναι εγκατεστημένοι σε μια περιοχή που αντιστοιχεί περίπου στο 4% του εδάφους του νησιού, γνωστή ως κυρίαρχες βρετανικές βάσεις. Πολλές χιλιάδες κυπρίων πολιτών ζουν σε αυτές τις περιοχές στις οποίες, όλως παραδόξως, το κοινοτικό κεκτημένο δεν ισχύει. Τα ανθρώπινα δικαιώματά τους παραβιάζονται σοβαρά από τη Βρετανία.
<SPEAKER ID="157" LANGUAGE="PL" NAME="Dariusz Maciej Grabowski (NI )." AFFILIATION="Pacta sunt servanda">
<P>
   – Κύριε Πρόεδρε, η Ευρωπαϊκή Ένωση συντάχθηκε με την τράπεζα UniCredito Italiano στη διένεξή της με την πολωνική κυβέρνηση. Με αυτόν τον τρόπο, αγνόησε την παλιά ρωμαϊκή αρχή –οι συμφωνίες πρέπει να τηρούνται– καθώς η UniCredito δεν τήρησε τους δικούς της όρους της συμφωνίας. Η Ένωση αγνόησε το γεγονός ότι ως αποτέλεσμα των ενεργειών της τράπεζας, οι τραπεζικές υπηρεσίες στην πολωνική αγορά έγιναν μονοπώλιο. Ουσιαστικά, οι αξιωματούχοι της ΕΕ προστατεύουν τα συμφέροντα και τα κέρδη της UniCredito Italiano.
<SPEAKER ID="158" LANGUAGE="HU" NAME="Csaba Sándor Tabajdi (PSE ). –" AFFILIATION="">
<SPEAKER ID="159" LANGUAGE="FI" NAME="Hannu Takkula (ALDE ). –" AFFILIATION="">
<P>
   Κύριε Πρόεδρε, θα ήθελα να αναφερθώ σε δύο θέματα εν συντομία. Η δημοκρατία και τα ανθρώπινα δικαιώματα είναι πολύ σημαντικά για τους Ευρωπαίους: μας αρέσει να τα αγαπάμε και να τα προστατεύουμε. Ο κ. Tunne Kelam έχει ήδη θίξει το θέμα της κατάστασης των ανθρωπίνων δικαιωμάτων στη Ρωσία και, ειδικά, τη μεταχείριση του Mikhail Khodorkovsky. Αν εμείς στην Ευρωπαϊκή Ένωση υποστηρίζουμε πραγματικά τα ανθρώπινα δικαιώματα, δεν μπορούμε να το δεχθούμε αυτό. Πρέπει να παρέμβουμε στην υπόθεση Khodorkovsky, καθώς και στην κατάσταση των ανθρωπίνων δικαιωμάτων στη Ρωσία εν γένει.
<SPEAKER ID="160" LANGUAGE="EN" NAME="James Hugh Allister (NI ). –" AFFILIATION="">
<P>
   Κύριε Πρόεδρε, σύμφωνα με την εφαρμογή της οδηγίας περί νιτρορύπανσης, ο γεωργικός τομέας στην εκλογική μου περιφέρεια, όπως και αλλού, υφίσταται εκτεταμένες δαπάνες κεφαλαίου προκειμένου να αυξήσει σημαντικά τη χωρητικότητα των δεξαμενών κοπριάς. Για την παροχή βοήθειας προς τον τομέα, ανακοινώθηκε ένα πρόγραμμα ενίσχυσης της κυβέρνησης του ΗΒ με δυνατότητα υποβολής αιτήσεων μέχρι το τέλος του τρέχοντος μηνός. Στη συνέχεια, μονομερώς, η ίδια υπηρεσία ανακοίνωσε στις αρχές του τρέχοντος μηνός ότι το πρόγραμμα αυτό έληγε, διότι το προβλεπόμενο ποσό –μόλις 45 εκατ. στερλίνες– είχε ήδη υπερκαλυφθεί.
<P>
Οι αγρότες που εργάζονταν με καλή πίστη μέχρι την καθορισμένη προθεσμία βγήκαν σαφώς ζημιωμένοι. Η αιτιολογία για αυτή την ενίσχυση, δηλαδή η αναγκαιότητα ανάληψης υπερβολικά δαπανηρού έργου, εξακολουθεί να υπάρχει. Η βοήθεια, ωστόσο, έχει πλέον αποσυρθεί. Αυτό είναι άδικο καθώς το ποσό των 45 εκατ. στερλινών ήταν σκοπίμως ανεπαρκές. Ως εκ τούτου, χρησιμοποιώ αυτό το βήμα απόψε για να ζητήσω από την κυβέρνηση του ΗΒ να αποδεσμεύσει επαρκείς πόρους ώστε να ολοκληρωθεί αυτό το σημαντικό έργο, ειδάλλως η εφαρμογή της οδηγίας περί νιτρορύπανσης θα είναι αδύνατη. 
<SPEAKER ID="161" LANGUAGE="EN" NAME="Joseph Muscat (PSE ). –" AFFILIATION="">
<P>
   Κύριε Πρόεδρε, στις 19 Φεβρουαρίου 2006, μια μικρή ομάδα νεαρών μελών του κινήματος Moviment Graffitti από τη Μάλτα οργάνωσε μια ειρηνική διαμαρτυρία υπέρ της ειρήνης και εναντίον του πολέμου. Ήθελαν να εκφράσουν την απογοήτευσή τους για την παρουσία στους λιμένες της Μάλτας πέντε πολεμικών πλοίων του ΝΑΤΟ κρατώντας απλώς πανό που έγραφαν «Ειρήνη, Όχι Πόλεμος» και «Τα Πολεμικά Πλοία Σκοτώνουν». Οι αστυνομικές αρχές εμπόδισαν αυτούς τους ακτιβιστές να ανοίξουν τα πανό –επρόκειτο για μια μικρή και νόμιμη ειρηνική διαμαρτυρία– στην αποβάθρα Pinto και στους προμαχώνες του κεντρικού λιμένα.
<SPEAKER ID="162" LANGUAGE="" NAME="Πρόεδρος." AFFILIATION="">
<SPEAKER ID="163" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0053/2006) της κ. Luisa Morgantini, εξ ονόματος της Επιτροπής Ανάπτυξης, σχετικά με τον αντίκτυπο των συμφωνιών οικονομικής εταιρικής σχέσης στην ανάπτυξη (2005/2162(INI)). 
<SPEAKER ID="164" LANGUAGE="IT" NAME="Luisa Morgantini (GUE/NGL )," AFFILIATION="εισηγήτρια">
<P>
Η υπό συζήτηση έκθεση είναι ακρωτηριασμένη, καθώς το σχέδιο προέβλεπε ορισμένα σημεία που έθεταν υπό αμφισβήτηση τα αποτελέσματα της ελευθέρωσης στην οικονομία των αναπτυσσόμενων χωρών. Αρκετές οικονομετρικές μελέτες, μια έκθεση του Christian Aid και η μελέτη «Winners and losers» της Sandra Polanski που δημοσιεύθηκε την προηγούμενη εβδομάδα, απέδειξαν ότι πολλές αναπτυσσόμενες χώρες και κυρίως οι αφρικανικές χώρες νοτίως της Σαχάρας θα ζούσαν σήμερα υπό καλύτερες συνθήκες εάν δεν είχαμε θεσπίσει μέσα ανεξέλεγκτης ελευθέρωσης.
<P>
Η μελέτη της Polanski, η οποία αναλύει τους νικητές και τους ηττημένους των ελευθερώσεων που ξεκίνησαν με τον γύρο της Ντόχα, επιβεβαιώνει στοιχεία που είχαν δημοσιεύσει ήδη η ΔΗΕΕΑ και το ΠΑΗΕ και καταλήγει σε ορισμένα συμπεράσματα: οι αναπτυσσόμενες χώρες θα είναι πιθανώς οι ηττημένες, καθώς δεν διαθέτουν τις γεωργικές και βιομηχανικές δυνατότητες για να ανταγωνισθούν τις πλούσιες χώρες, ενώ νικητές θα είναι οι πλούσιες αυτές χώρες: οι Ηνωμένες Πολιτείες, η Ευρώπη, η Ιαπωνία, αλλά και η Κίνα.
<SPEAKER ID="165" LANGUAGE="FR" NAME="Louis Michel," AFFILIATION="Μέλος της Επιτροπής.">
<P>
   Κύριε Πρόεδρε, κυρία Morgantini, κυρίες και κύριοι, θέλω εκ μέρους της Επιτροπής να συγχαρώ την Επιτροπή Ανάπτυξης και ειδικότερα την Πρόεδρό της, την κ. Morgantini, για αυτή την έκθεση, που θέτει την ανάπτυξη στο επίκεντρο των διαπραγματεύσεων για τις Συμφωνίες Οικονομικής Εταιρικής Σχέσης, τις ΣΟΕΣ. Όλοι συμφωνούμε ότι η ανάπτυξη αποτελεί πράγματι το σημείο εκκίνησης, το ζωτικό θέμα και την προτεραιότητα για τη δράση μας. Θα συνεχίσουμε, βέβαια, να επιμένουμε σε αυτό καθόλη τη διάρκεια των διαπραγματεύσεων και κατά την εφαρμογή σε εύθετο χρόνο των ΣΟΕΣ.
<P>
Ο πρωταρχικός στόχος είναι η ανάπτυξη και αυτό συνεπάγεται επίσης μια ευέλικτη προσέγγιση που παρέχει τη δυνατότητα να λαμβάνονται υπόψη οι οικονομικές αδυναμίες των ενδιαφερόμενων χωρών, τις οποίες επιχειρούμε να ενισχύσουμε. Αυτή η προσέγγιση εκδηλώνεται, για παράδειγμα, στον τρόπο με τον οποίο η ελευθέρωση του εμπορίου περιορίζεται προς όφελος των χωρών ΑΚΕ, στην ευελιξία σε σχέση με το άνοιγμα των αγορών τους, στην έκταση που καλύπτουμε τα προϊόντα τους και στους αναγκαίους μηχανισμούς διασφάλισης. Όλα αυτά αποτελούν αρχές που αναφέρονταν ρητά στις διαπραγματευτικές μας θέσεις από την πρώτη μέρα και που ο ίδιος ο Επίτροπος κ. Mandelson επιβεβαίωσε επανειλημμένα.
<P>
Πετύχαμε –εξασφαλίζοντας τη δέσμευση των κρατών μελών– να διπλασιάσουμε σταδιακά την ενίσχυσή τους για την ανάπτυξη και ευχαριστώ το Ευρωπαϊκό Κοινοβούλιο για τη στήριξή του, χωρίς την οποία αυτό δεν θα ήταν εφικτό. Επιτρέψτε μου να σας υπενθυμίσω ότι αυτό θα σημάνει αύξηση άνω των 20 δισεκατομμυρίων ευρώ ετησίως από το 2010. Πετύχαμε να εξασφαλίσουμε μια συμφωνία για την ενίσχυση της συνεργασίας μεταξύ της Επιτροπής και των κρατών μελών στο πλαίσιο της ευρωπαϊκής συναίνεσης που εγκρίθηκε τον Δεκέμβριο και επιβεβαίωσε την προτεραιότητα που πρέπει να δίνεται στην αποτελεσματικότητα της βοήθειας. Αποφασίσαμε να εστιάσουμε την προσοχή μας πρώτα στην Αφρική και χαράξαμε μια συνεκτική στρατηγική για την Αφρική. Ήδη λειτουργεί ένα ταμείο υπέρ αναπτυσσόμενων χωρών για τις υποδομές, συμπεριλαμβανομένων εκείνων που διευκολύνουν το εμπόριο. Στο πλαίσιο του προγράμματος για το δέκατο Ευρωπαϊκό Ταμείο Ανάπτυξης (ΕΤΑ), αποφασίζουμε με τους εταίρους μας για τους βέλτιστους τρόπους υποστήριξης της περιφερειακής οικονομικής ολοκλήρωσης, για τους οποίους οι εταίροι μας έχουν οι ίδιοι καταρτίσει προγράμματα δράσης.
<SPEAKER ID="166" LANGUAGE="NL" NAME="Maria Martens," AFFILIATION="εξ ονόματος της Ομάδας PPE-DE">
<P>
Το ισχύον σύστημα μπορεί να συνεχίζει να εφαρμόζεται μέχρι το 2008 και θα πρέπει να έχει προσαρμοστεί το αργότερο μέχρι τότε.
<P>
Ο πρώτος είναι η περιορισμένη παροχή πληροφόρησης από την Επιτροπή για την πορεία των διαπραγματεύσεων. Κατόπιν, είναι η πίεση του χρόνου υπό την οποία διεξάγονται αυτές οι διαπραγματεύσεις και υπό την οποία θα πρέπει επίσης να εφαρμοστούν. Οι διαπραγματεύσεις είναι σε εξέλιξη από το 2002 και ακόμα δεν μας έχει διατεθεί κανένα σχέδιο κειμένου.
<SPEAKER ID="167" LANGUAGE="EN" NAME="Glenys Kinnock," AFFILIATION="εξ ονόματος της Ομάδας PSE">
<P>
Το προτεινόμενο άνοιγμα των οικονομιών των χωρών ΑΚΕ –οι περισσότερες εκ των οποίων είναι λιγότερο αναπτυγμένες χώρες– αποτελεί σημαντικό θέμα. Τα οφέλη της περιφερειακής ολοκλήρωσης, της πρόσβασης στην αγορά και του ολοκληρωμένου εμπορίου και της ανάπτυξης, όπως είπε η συνάδελφός μου κ. Martens, είναι απολύτως σαφή. Εντούτοις, αυτό που καταλαβαίνουμε στην Επιτροπή Ανάπτυξης είναι ότι το τυχόν δυνητικό όφελος μπορεί να υπερακοντιστεί από το δυνητικό κόστος που ενδεχομένως θα πρέπει να πληρώσουν. Συνεπώς, οι συμφωνίες που θα πρέπει ίσως να συνάψουν για την πρόσβαση στην αγορά –το άνοιγμα της αγοράς– μπορεί να μην είναι ακριβώς αυτό που χρειάζονται και ίσως θα μπορούσαν να αποκομίσουν περισσότερα οφέλη από άλλου είδους συμφωνίες.
<P>
Τέλος, θα ήθελα να επιστήσω την προσοχή στη Διακήρυξη του Κέιπ Τάουν στην οποία προέβη η Κοινοβουλευτική Συνέλευση Ίσης Εκπροσώπησης το 2002. Θεσπίστηκαν σημεία αναφοράς εκεί για να αξιολογηθεί η διεξαγωγή και το αποτέλεσμα των διαπραγματεύσεων βάσει ουσιαστικών κοινωνικών και περιβαλλοντικών δεικτών, όπως η αξιοπρεπής εργασία, η υγεία, η εκπαίδευση και το φύλο. Το δυναμικό αυτής της προσπάθειας επιβεβαιώθηκε πέρυσι από το Συμβούλιο ΑΚΕ. Θα ενεργήσει ο Επίτροπος σύμφωνα με αυτές τις προτάσεις; 
<SPEAKER ID="168" LANGUAGE="EN" NAME="Fiona Hall," AFFILIATION="εξ ονόματος της Ομάδας ALDE.">
<P>
   Κύριε Πρόεδρε, η έκθεση της κ. Morgantini επικροτήθηκε ιδιαίτερα από την Επιτροπή Ανάπτυξης, διότι είναι σαφής ως προς τις θεμελιώδεις αρχές στις οποίες θα πρέπει να βασίζεται η οικονομική εταιρική σχέση.
<P>
Όπως δήλωσαν ο Επίτροπος Michel και ο Επίτροπος Mandelson, οι συμφωνίες οικονομικής εταιρικής σχέσης πρέπει να είναι φιλικές προς την ανάπτυξη. Αυτό σημαίνει ότι η ελευθέρωση πρέπει, αναγκαστικά, να είναι ασύμμετρη. Δεν μπορεί να υπάρξει θέμα υποχρέωσης των χωρών ΑΚΕ να ανοίξουν τις αγορές τους στα ευρωπαϊκά αγαθά μέχρι να εδραιωθούν πολύ πιο σταθερά οι δικές τους εσωτερικές αγορές. Από την ευρωπαϊκή πλευρά, μπορούμε να προσφέρουμε ενίσχυση για τα μέτρα για το εμπόριο προκειμένου να βοηθήσουμε με την οικοδόμηση της αγοράς και με τους περιορισμούς της προσφοράς.
<SPEAKER ID="169" LANGUAGE="DA" NAME="Margrete Auken," AFFILIATION="εξ ονόματος της Ομάδας Verts/ALE.">
<P>
   Κύριε Πρόεδρε, ο σκοπός της Συμφωνίας του Κοτονού και των Συμφωνιών Οικονομικής Εταιρικής Σχέσης είναι η εξάλειψη της φτώχειας και η προώθηση της αειφόρου ανάπτυξης. Αυτός ο στόχος σε καμία περίπτωση δεν πρέπει να μπει στο συρτάρι. Η λογική του ή η ιδέα της αμοιβαιότητας, βάσει μιας αρχής ισότητας, είναι επομένως λάθος. Η αλήθεια είναι ότι μας απασχολούν εδώ δύο άνισοι εταίροι, η ΕΕ και οι χώρες ΑΚΕ, συνεπώς δεν είναι οι χώρες ΑΚΕ που θα έπρεπε να βοηθούν τις χώρες της ΕΕ, αλλά το αντίστροφο. Είμαι απολύτως βέβαιη ότι η κ. Morgantini συμφωνεί μαζί μου σε αυτό.
<P>
Οι μόνες εξαγωγικές ευκαιρίες των φτωχών χωρών είναι στους τομείς της γεωργίας και των πρώτων υλών και σε σχέση με προϊόντα υψηλής έντασης εργατικού δυναμικού, όπως τα κλωστοϋφαντουργικά προϊόντα, τα οποία θα έπρεπε να μπορούν να εξάγουν σε εμάς στην ΕΕ χωρίς περιορισμό. Οι χώρες ΑΚΕ έχουν επίσης εξαιρετικά αδύναμες οικονομίες. Συνεπώς, δεν μπορούμε να απαιτούμε από αυτές τις χώρες να προχωρήσουν απλώς στο άνοιγμα του 90% των αγορών τους με αντάλλαγμα το άνοιγμα των αγορών της ΕΕ ως πληρωμή. Αυτή είναι μια άποψη που επίσης εκφράζεται στην έκθεση της κ. Morgantini. Ελπίζω, λοιπόν, ότι ερμηνεύω σωστά την παράγραφο 17 της έκθεσης λέγοντας ότι μόνο οι χώρες ΑΚΕ ασφαλώς δικαιούνται να εισαγάγουν προσωρινούς περιορισμούς στις εισαγωγές όσον αφορά τις βιομηχανίες που απειλούνται από ραγδαίες αυξήσεις των εισαγωγών. Θα ήταν πολύ λυπηρό αν δικαιούμασταν να εμποδίσουμε τις χώρες ΑΚΕ να πωλούν σε εμάς κλωστοϋφαντουργικά και γεωργικά προϊόντα μόνο επειδή δεν είμαστε αρκετά ικανοί να προσαρμοστούμε στις μεταβαλλόμενες συνθήκες του ανταγωνισμού σε έναν παγκοσμιοποιημένο κόσμο. Η αλήθεια είναι ότι και σε εμάς δόθηκε η δυνατότητα να προστατεύσουμε τις αγορές μας όταν οι οικονομίες μας ήταν ακόμα αναπτυσσόμενες. Τούτου λεχθέντος, η προστασία των αγορών είναι ένας πολύ αβέβαιος τρόπος επίτευξης ανάπτυξης και υγιούς οικονομίας και θα πρέπει συνεπώς να περιοριστεί, συμπεριλαμβανομένου επίσης του μέτρου περιορισμένης διάρκειας για τις αναπτυσσόμενες χώρες. 
<SPEAKER ID="170" LANGUAGE="" NAME="" AFFILIATION="Αντιπροέδρου">
<SPEAKER ID="171" LANGUAGE="DE" NAME="Gabriele Zimmer," AFFILIATION="εξ ονόματος της Ομάδας GUE/NGL">
<P>
Τώρα η εξαίρετη έκθεση της κ. Morgantini μάς προσφέρει μία αξιολόγηση της συμβολής που μπορεί να έχουν οι συμφωνίες οικονομικής εταιρικής σχέσης στο να υλοποιηθεί πραγματικά ο στόχος αυτός. Περιμένουμε από την Επιτροπή να δώσει κατά τις διαπραγματεύσεις σαφή προτεραιότητα στην ανάπτυξη και την εξάλειψη της φτώχειας στις χώρες ΑΚΕ. Η κριτική που θα ασκήσω έχει σαφή στόχο την εμφάνιση ενός εκπροσώπου της ΓΔ Εμπορίου σε μια ακρόαση της Επιτροπής Ανάπτυξης. Θα ήθελα να ξεκαθαρίσω ότι δεν θέλουμε διαπραγματεύσεις που θυμίζουν το ύφος και τη συμπεριφορά μιας αποικιοκρατικής δύναμης, αλλά πιστεύουμε ότι πρέπει να διατηρηθεί η ανεξαρτησία των εταίρων μας στις χώρες ΑΚΕ ως προς τη λήψη αποφάσεων.
<P>
Η έκθεση Morgantini ζητεί να εξαιρεθούν εξαρχής από την ελευθέρωση ο βασικός εφοδιασμός με πόσιμο νερό, η παιδεία και άλλες καίριες δημόσιες υπηρεσίες. Η Ομάδα του ΕΛΚ-ΕΔ θέλει να διαγραφεί αυτό και ζητεί, αντίθετα, την ελευθέρωση του τομέα του ύδατος με βάση υποφερτές τιμές. Αυτό το θεωρώ κυνικό. Είναι απλά απαράδεκτο ενόψει της φτώχειας που επικρατεί σε πολλά τμήματα των χωρών ΑΚΕ. Σας ζητώ να απορρίψετε αύριο τις εν λόγω τροπολογίες. 
<SPEAKER ID="172" LANGUAGE="IT" NAME="Alessandro Battilocchio (NI ). –" AFFILIATION=".">
<P>
   Κύριε Πρόεδρε, κυρίες και κύριοι, ευχαριστώ καταρχάς την εισηγήτρια, κ. Morgantini, για το εξαιρετικό έργο που επιτέλεσε. Σε μια κοινωνία όπου κυριαρχεί πλέον η παγκοσμιοποιημένη αγορά, η παροχή κινήτρων για την αναπτυξιακή συνεργασία αποτελεί υποχρέωση των κοινοτικών οργάνων, σε ένα παγκόσμιο σκηνικό όπου τρία δισεκατομμύρια άνθρωποι ζουν με λιγότερο από δύο δολάρια την ημέρα και πάνω από ένα δισεκατομμύριο επιβιώνει με ένα δολάριο.
<SPEAKER ID="173" LANGUAGE="FI" NAME="Eija-Riitta Korhola (PPE-DE ). –" AFFILIATION="">
<P>
   Κύριε Πρόεδρε, καταρχάς θα ήθελα να ευχαριστήσω τη συνάδελφό μου, κ. Martens, για την εξαιρετική ομιλία της και τις τροπολογίες που κατέθεσε. Αυτή η προσέγγιση ενισχύει την έκθεση που έχουμε ενώπιόν μας και υποστηρίζει τους στόχους της να καταστούν οι Συμφωνίες Οικονομικής Εταιρικής Σχέσης (ΣΟΕΣ) ένα λειτουργικό μέσο εφαρμογής των στόχων της ΕΕ για την αναπτυξιακή συνεργασία.
<P>
Οι κανόνες του ΠΟΕ μας υποχρεώνουν να συνάψουμε νέες Συμφωνίες Οικονομικής Εταιρικής Σχέσης, διότι οι εμπορικές σχέσεις δυνάμει των συμβάσεων Λομέ και της Συμφωνίας του Κοτονού είναι μη αμοιβαίες και, κατά συνέπεια, αντιβαίνουν στη ρήτρα εξουσιοδότησης του ΠΟΕ. Δυνάμει αυτής της ρήτρας, οι βιομηχανικές χώρες δύνανται να παρέχουν μονομερή, μη αμοιβαίου χαρακτήρα προτιμησιακή μεταχείριση σε δύο μόνο κατηγορίες χωρών: είτε σε όλες τις λιγότερο ανεπτυγμένες χώρες (ΛΑΧ), είτε σε όλες τις αναπτυσσόμενες χώρες. Δεδομένου ότι οι περιφέρειες της ομάδας των κρατών Αφρικής, Καραϊβικής και Ειρηνικού (ΑΚΕ) καλύπτουν χώρες αμφοτέρων των ομάδων, τα αρχικά προτιμησιακά καθεστώτα που παραχωρήθηκαν στις χώρες ΑΚΕ δεν συνάδουν με τους ισχύοντες κανόνες του ΠΟΕ και η μεταβατική περίοδός μας για την χορήγηση αδειών παρέκκλισης εκπνέει το 2008.
<P>
Προκειμένου να καταστούν οι εμπορικές σχέσεις ΕΕ-ΑΚΕ συμβατές με τον ΠΟΕ μακροπρόθεσμα, αναζητήθηκε μια λύση στις ΣΟΕΣ. Βάσει των προτεινόμενων ΣΟΕΣ, οι εμπορικές σχέσεις μεταξύ της ΕΕ και των διαφόρων περιφερειακών ομάδων ΑΚΕ θα είναι αμοιβαίες. Βάσει του άρθρου XXIV της Γενικής Συμφωνίας Δασμών και Εμπορίου (ΓΣΔΕ), χώρες με διαφορετικά επίπεδα ανάπτυξης δύνανται να συνάπτουν αμοιβαία συμφωνία ελεύθερου εμπορίου, υπό την προϋπόθεση ότι η ελευθέρωση όλων ουσιαστικά των εμπορικών συναλλαγών θα πραγματοποιηθεί μέσα σε εύλογο χρονικό διάστημα. Στο πλαίσιο των ΣΟΕΣ αυτό γίνεται αντιληπτό ως κατά προσέγγιση το 90% του εμπορίου εντός 10-12 ετών.
<SPEAKER ID="174" LANGUAGE="FR" NAME="Kader Arif (PSE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, θέλω να ευχαριστήσω τη συνάδελφο κ. Morgantini για την εξαίρετη έκθεση που μας υπέβαλε σήμερα σχετικά με τον αντίκτυπο των Συμφωνιών Οικονομικής Εταιρικής Σχέσης για την ανάπτυξη.
<P>
Πρέπει να γίνει αναφορά σε ορισμένες, λίγες, προτεραιότητες. Η πρώτη από αυτές είναι η εξαίρεση των θεμάτων της Σιγκαπούρης και των σημαντικών δημοσίων υπηρεσιών, χωρίς να παραγνωρίζεται η αρχή του δικαιώματος αυτών των χωρών να χρησιμοποιούν ασφαλιστικές δικλείδες προκειμένου να προασπίσουν τους ευαίσθητους στρατηγικούς τομείς τους. Η δεύτερη προτεραιότητα είναι η τήρηση της δέσμευσής μας να επιδιώξουμε εναλλακτικά προς τις ΣΟΕΣ εμπορικά συστήματα για όσες χώρες το ζητούν, όπως ορίζεται στο άρθρο 37, παράγραφος 6, της Συμφωνίας του Κοτονού. Αυτές οι εναλλακτικές λύσεις πρέπει να βασίζονται στην αρχή της μη αμοιβαιότητας, που θεσπίστηκε στο γενικευμένο σύστημα προτιμήσεων (ΓΣΠ), καθώς και στη θέσπιση μιας ρήτρας που ορίζει ειδική, διαφοροποιημένη μεταχείριση στον ΠΟΕ. Αυτές οι προτεραιότητες εξαρτώνται πάρα πολύ από τη βούληση της Ευρωπαϊκής Ένωσης να ασκήσει πλήρως την επιρροή της στο πλαίσιο του ΠΟΕ για τη διευκόλυνση της βελτίωσης των κανόνων όσον αφορά τις αναπτυξιακές προτεραιότητες.
<P>
Τέλος, η διατύπωση μιας ευχής δεν χρησιμεύει σε τίποτα αν δεν συνοδεύεται από τα μέσα επίτευξής της. Θέλω να ολοκληρώσω λέγοντας ότι πέραν της ανησυχίας όσον αφορά τις δημοσιονομικές προοπτικές της Ευρωπαϊκής Ένωσης, πρέπει αφενός να τηρήσουμε τις υποσχέσεις που δόθηκαν από τον Πρόεδρο της Επιτροπής στο Gleneagles όσον αφορά τη βοήθεια για το εμπόριο. Αφετέρου, πρέπει να εξετάσουμε το ενδεχόμενο νέων δημοσιονομικών δεσμεύσεων ως αντιστάθμισμα για το κόστος που συνεπάγεται για τις χώρες ΑΚΕ η άρση των προτιμήσεων και των τελωνειακών δασμών, να αυξήσουμε την τεχνική υποστήριξη προς τις χώρες ΑΚΕ και, τέλος, κυρίες και κύριοι, να απορρίψουμε τις απαράδεκτες περικοπές στο Ευρωπαϊκό Ταμείο Ανάπτυξης. Εφόσον, πάντως, δεν είμαι πεπεισμένος ότι αυτοί οι στόχοι θα επιτευχθούν γρήγορα, προτείνω να εξετάσει η Επιτροπή, όσον αφορά το αμοιβαίο άνοιγμα των αγορών, ως δείγμα καλής θέλησης, την παράταση της μεταβατικής περιόδου σύμφωνα με τις ειδικές ανάγκες των χωρών ΑΚΕ, όπως καθορίζονται κατά τη διάρκεια των διαπραγματεύσεων. 
<SPEAKER ID="175" LANGUAGE="FI" NAME="Hannu Takkula (ALDE ). –" AFFILIATION="">
<P>
   Κύριε Πρόεδρε, ελπίζω ότι οι Συμφωνίες Οικονομικής Εταιρικής Σχέσης θα αποτελέσουν ένα εφαρμόσιμο μέσο για την εξάλειψη της φτώχειας και ότι θα μας επιτρέψουν να προχωρήσουμε από τις διακηρύξεις σε κάτι συγκεκριμένο και απτό. Επικρότησα θερμά τις ομιλίες επί αυτού του θέματος σήμερα και ειδικά η ομιλία της κ. Eija-Riitta Korhola ήταν εξαιρετική. Ως προς την ποιότητα, δεν μπορώ να προσθέσω τίποτα. Ωστόσο, θα ήθελα να πω λίγα λόγια για την έκθεση της κ. Luisa Morgantini.
<P>
Είναι αλήθεια ότι σήμερα, σε πολλά κράτη μέλη της Ευρωπαϊκής Ένωσης, διεξάγεται μια συζήτηση σχετικά με το μέγεθος της χρηματοδότησης που θα πρέπει να διοχετεύεται στην αναπτυξιακή συνεργασία. Για παράδειγμα, στη Φινλανδία από όπου προέρχομαι, αυτό το θέμα μόλις συζητήθηκε και γνωρίζω ότι ο στόχος του 0,7% που πρότεινε ο ΟΗΕ δεν έχει επιτευχθεί: μείναμε στο επίπεδο του 0,4% περίπου. Ας ελπίσουμε επίσης ότι οι άλλες ευρωπαϊκές χώρες, συμπεριλαμβανομένης της Φινλανδίας, θα σημειώσουν πρόοδο σε αυτό το θέμα. Αισίως, εμείς στην Ευρωπαϊκή Ένωση θα παγιώσουμε μια κοινή βούληση, καθώς και τη χρηματοδότηση, προκειμένου να φροντίσουμε τις ανάγκες των αδελφών μας και των εθνών που βρίσκονται σε χειρότερη θέση από εμάς.
<SPEAKER ID="176" LANGUAGE="IT" NAME="Vittorio Agnoletto (GUE/NGL ). –" AFFILIATION="">
<P>
   Κύριε Πρόεδρε, κυρίες και κύριοι, η έκθεση Morgantini αποτελεί μια αξιέπαινη προσπάθεια περιορισμού των αρνητικών συνεπειών των ΣΟΕΣ. Πιστεύετε πράγματι ότι μια συμφωνία ελεύθερων συναλλαγών μπορεί να φανεί χρήσιμη για να μειωθεί και να καταπολεμηθεί η πείνα και η φτώχεια;
<P>
Ας πάρουμε για παράδειγμα το Μπουρούντι. Η θεωρητική κατάργηση των δασμών που προβλέπουν οι ΣΟΕΣ, θα είχε ως αποτέλεσμα εμπορικό κέρδος ύψους 12,4 εκατομμυρίων δολαρίων υπέρ της Ευρωπαϊκής Ένωσης, ποσό το οποίο θα έχανε το Μπουρούντι, συνυπολογιζομένου του κέρδους των τοπικών καταναλωτών. Το γεγονός αυτό προκύπτει από μια μελέτη της Οικονομικής Επιτροπής του ΟΗΕ για την Αφρική, η οποία επισημαίνει επίσης το γεγονός ότι ένα μεγάλο ποσοστό του πλούτου αυτής της ηπείρου, το 39%, μεγαλύτερο από το αντίστοιχο ποσοστό κάθε άλλης περιοχής του πλανήτη, βρίσκεται ήδη στα χέρια κατοίκων του εξωτερικού.
<P>
Η ιδέα ότι η επέκταση της ελευθέρωσης μπορεί να παράγει πλούτο σε αυτές τις περιοχές διαψεύδεται επίσης από τα στοιχεία σχετικά με τις επιδοτήσεις. Το κρέας που κοστίζει λιγότερο στη Νιγηρία είναι το γερμανικό και το αγγλικό, ενώ 52 000 τόνοι κρεμμυδιών που εισήχθησαν στη Σενεγάλη από την Ολλανδία το 2005 έφεραν σε πολύ δύσκολη θέση τους αγρότες. Οι ΣΟΕΣ έχουν μετατραπεί σε μέσα που δεν προάγουν την κοινωνική ανάπτυξη, αλλά εντείνουν τη φτώχεια, ενώ είχαν εκπονηθεί αρχικά στο πλαίσιο της Συμφωνίας του Κοτονού, η οποία κηρύσσει τον αγώνα κατά της φτώχειας και υπέρ της κοινωνικής ανάπτυξης. 
<SPEAKER ID="177" LANGUAGE="FR" NAME="Louis Michel," AFFILIATION="Μέλος της Επιτροπής.">
<P>
Όσον αφορά την ομιλία της κ. Kinnock θέλω να μην υπάρχει καμία παρανόηση. Όταν μίλησα περί «ακαδημαϊκής» συζήτησης σχετικά με τις εναλλακτικές επιλογές, δεν είχα την πρόθεση να φανώ αγενής. Πράγματι, είναι δυνατόν να υποβληθούν εναλλακτικές προτάσεις σε όσους δεν θέλουν να διαπραγματευτούν, αλλά όπως έχει τώρα διαμορφωθεί η κατάσταση, όπως γνωρίζετε πολύ καλά, κυρία Kinnock, όλοι τους διαπραγματεύονται. Η λέξη που επέλεξα ήταν ίσως ατυχής, αλλά η έναρξη μιας συζήτησης για τις εναλλακτικές προτάσεις τη στιγμή που όλοι τους ήδη διαπραγματεύονται δεν μου φαίνεται και πολύ χρήσιμη.
<P>
Θέλω να σας πω ότι σε γενικές γραμμές συμφωνώ με τις άλλες παρατηρήσεις που διατυπώσατε. Έτσι, συμφωνώ με τις παρατηρήσεις σας όσον αφορά την πρόσβαση στην αγορά, πρέπει όμως και εσείς να παραδεχθείτε ότι η πρόσβαση στην αγορά δεν είναι το παν. Η εμπειρία μας από 50 χρόνια ελευθέρωσης δείχνει σαφώς ότι δεν αρκεί και ότι υπάρχει ολόκληρος κατάλογος με άλλους παράγοντες που πρέπει να εξεταστούν. Δεν θα βρείτε άλλον περισσότερο πεπεισμένο από μένα για το ότι πρέπει να εστιάσουμε την προσοχή μας στα οφέλη της ανάπτυξης. Συνεπώς, συμφωνώ πλήρως με αυτή την αρχή.
<P>
Συμφωνώ μαζί σας στη διαπίστωση ότι η Ευρωπαϊκή Ένωση δεν πρέπει να επιβάλλεται με προσταγές. Αυτό ουδόλως θα εξέφραζε τις πεποιθήσεις μου ή την αντίληψή μου περί ανάπτυξης. Υπάρχει μια διαπραγμάτευση και σε μια διαπραγμάτευση κάθε εταίρος προβάλλει τα επιχειρήματά του. Αυτό δεν έχει καμία σχέση με προσταγές. Συμφωνώ, επίσης, με την κ. Martens, όταν λέει ότι το χρονοδιάγραμμα πρέπει να είναι ρεαλιστικό. Συμφωνώ απολύτως ότι είναι αναγκαίο να διαφυλάσσεται η πρόσβαση στο νερό, στην ενέργεια και σε ένα ολόκληρο φάσμα βασικών αγαθών. Συμμερίζομαι πλήρως τις απόψεις σας επί του θέματος και είμαι άκρως επιφυλακτικός στην ιδέα της ελευθέρωσης αυτών των τομέων.
<P>
Κυρία Kinnock, στο ζήτημα της απόλυσης του γραμματέα, που φέρομαι να ζήτησα, πρώτον, δεν έχω την εξουσία να απολύσω τον εν λόγω γραμματέα και, δεύτερον, δεν ζήτησα την απόλυση κανενός. Αληθεύει ωστόσο ότι –επειδή σκοπεύω να αναλάβω πλήρως την ευθύνη για ό,τι έπραξα– ανταποκρινόμενος στην έκκληση του Γραμματέα της CAEMC, της Οικονομικής και Νομισματικής Κοινότητας της Κεντρικής Αφρικής, απλώς είπα ότι δεν συμφωνούσα στο αίτημα για χορήγηση επιπλέον κονδυλίων σε κάποιον που δεν έπραξε τίποτα και μπορώ να διαβεβαιώσω απολύτως ότι δεν έχει κάνει τίποτα. Επιπλέον, δεν είμαι ο μόνος που έχει διαμαρτυρηθεί για αυτό το γεγονός. Για να δικαιολογηθεί, είπε ότι δεν είχε κανένα δικαίωμα εντολής σε σχέση με κράτη μέλη. Το έργο που έπρεπε να έχει γίνει δεν πραγματοποιήθηκε. Δεν λαμβάνουμε τα αποδεικτικά έγγραφα τα οποία ζητούμε. Υπάρχει ένα πρόβλημα διαφάνειας στη διαχείρισή του. Υπό αυτές τις συνθήκες, θεωρώ ότι είναι μέρος της δουλειάς μου να επισημάνω ορισμένες από τις βασικές αρχές διακυβέρνησης, ιδίως όταν εξετάζουμε αίτημα που αφορά τη χρηματοδότηση από την Επιτροπή. Αναγνωρίζω, συνεπώς, ό,τι έπραξα, ουδέποτε όμως ζήτησα την απόλυση κανενός και, οπωσδήποτε, δεν έχω την εξουσία να πράξω κάτι τέτοιο.
<P>
Συνοψίζοντας, λέω ότι το πακέτο στη διαπραγμάτευση πρέπει να είναι περιεκτικό και συνεκτικό. Ο Peter Mandelson διαπραγματεύεται τις ΣΟΕΣ και εγώ έχω υποστηρικτικό ρόλο. Συνεπώς, συνεργαζόμαστε αρμονικά. Το σημείο εκκίνησής μου είναι βεβαίως η ανάπτυξη και, ειδικότερα, η οικονομική ανάπτυξη ως κινητήρια δύναμη της μεγέθυνσης. Θα επεσήμανα, επιπλέον, ότι οι χώρες έχουν προγράμματα δράσης για την καταπολέμηση της φτώχειας, τα οποία περιλαμβάνουν αυτή την πτυχή. Οι περιοχές που καλύπτονται από προγράμματα οικονομικής ολοκλήρωσης μας ζητούν να τις υποστηρίξουμε, πράγμα το οποίο κάνουμε. Αυτή η ολοκλήρωση περιλαμβάνει μια πτυχή αμοιβαίας εμπορικής ελευθέρωσης· το υποστηρίζουμε αυτό και οι ΣΟΕΣ υποστηρίζουν αυτό το αίτημα για περιφερειακή ολοκλήρωση.
<SPEAKER ID="178" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="179" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0042/2006) του κ. Jo Leinen, εξ ονόματος της Επιτροπής Συνταγματικών Υποθέσεων, σχετικά με τα ευρωπαϊκά πολιτικά κόμματα (2005/2224(INI)).
<SPEAKER ID="180" LANGUAGE="DE" NAME="Jo Leinen (PSE )," AFFILIATION="εισηγητής">
<P>
   Κύριε Πρόεδρε, κυρία Αντιπρόεδρε, κυρίες και κύριοι, ο κανονισμός που εγκρίναμε το 2004 για τη χρηματοδότηση των ευρωπαϊκών πολιτικών κομμάτων ήταν μια μεγάλη επιτυχία. Ο διαχωρισμός του Κοινοβουλίου και των πολιτικών του ομάδων από τα πολιτικά κόμματα ήταν επιτυχημένος. Ήταν κάτι που ζητούσε για πολλά χρόνια το Ελεγκτικό Συνέδριο, ένα αίτημα που καλύπτει ο εν λόγω κανονισμός.
<P>
Τα κόμματα έχουν τα δικά τους έσοδα: δωρεές και συνδρομές μελών. Φυσικά, δεν μπορεί να αποτελεί πρόθεση των δημοσιονομικών διατάξεων της ΕΕ να χάνουν αυτούς τους πόρους αν δεν τους διαθέσουν το ίδιο έτος. Γι’ αυτό, είμαι ευγνώμων διότι στο Στρασβούργο ικανοποιήθηκε ήδη ένα από τα αιτήματα της έκθεσης, συγκεκριμένα να μπορούν τα κόμματα να χρησιμοποιήσουν μέχρι και το 25% των ιδίων πόρων τους για τη δημιουργία αποθεματικού. Είναι τελικά δικά τους χρήματα και οι δημοσιονομικές διατάξεις δεν πρέπει να επιβάλλουν στα κόμματα υπερβολικούς περιορισμούς.
<P>
Ωστόσο, μία άλλη επιθυμία είναι να μπορεί να μεταφερθεί έως και το 25% των ενισχύσεων στο πρώτο τρίμηνο του επομένου έτους. Η πολιτική είναι απρόβλεπτη και στην περίπτωση απρόοπτων γεγονότων πρέπει να είναι δυνατό να διατεθεί ένα ποσόν το επόμενο τρίμηνο, έτσι ώστε τα κόμματα να μην είναι υποχρεωμένα να επιδίδονται σε ένα όργιο δαπανών στο τέλος του χρόνου, τον Δεκέμβριο.
<P>
Θα πρέπει να εξετάσουμε αν θα πρέπει να υπάρχουν στις μελλοντικές ευρωεκλογές και ευρωπαϊκοί κατάλογοι, έτσι ώστε οι πολίτες να έχουν πρακτικά δύο ψήφους: μία για τον εθνικό ή περιφερειακό κατάλογο και μία για έναν κοινό ευρωπαϊκό κατάλογο των κομμάτων, γιατί μόνο με έναν τέτοιο κατάλογο θα ήταν δυνατή μια κοινή προεκλογική εκστρατεία. Σήμερα έχουμε 25 διαφορετικές προεκλογικές εκστρατείες για τις ευρωεκλογές και οι ευρωπαϊκοί κατάλογοι θα επιτύγχαναν να τους συνενώσουν.
<SPEAKER ID="181" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
   Κύριε Πρόεδρε, θα ήθελα να ευχαριστήσω τον κ. Leinen για αυτή τη σημαντική έκθεση, η οποία δίνει μια καλή ευκαιρία να εξετάσουμε τόσο αυτά που έχουν επιτευχθεί στον τομέα των ευρωπαϊκών πολιτικών κομμάτων όσο και αυτά που θα μπορούσαν να επιτευχθούν στο μέλλον.
<P>
Μόλις πριν από τρία χρόνια, το 2003, εγκρίθηκε από αυτό το Σώμα και από το Συμβούλιο ο κανονισμός που διέπει τα πολιτικά κόμματα σε ευρωπαϊκό επίπεδο, με βάση μια πρόταση που είχε υποβάλει η Επιτροπή. Τα θεσμικά όργανα μετουσίωσαν έτσι σε πράξη τον στόχο που τέθηκε από τη Συνθήκη του Άμστερνταμ και τη νέα νομική βάση που πρόσφερε η Συνθήκη της Νίκαιας. Όπως αναγνωρίζει η Συνθήκη περί ιδρύσεως της Ευρωπαϊκής Κοινότητας, τα πολιτικά κόμματα σε ευρωπαϊκό επίπεδο αποτελούν σημαντικό παράγοντα για την ολοκλήρωση στην Ένωση. Συμβάλλουν στη διαμόρφωση μιας ευρωπαϊκής επίγνωσης, στην έκφραση της πολιτικής βούλησης των πολιτών και στην προώθηση του πολιτικού διαλόγου σε ευρωπαϊκό επίπεδο. Είναι γεγονός ότι από την έναρξη ισχύος του κανονισμού μέχρι σήμερα έχουν δημιουργηθεί δέκα ευρωπαϊκά πολιτικά κόμματα σε ευρωπαϊκό επίπεδο.
<P>
Η έκθεση του κ. Leinen τονίζει ότι τα πολιτικά κόμματα πρέπει να εργαστούν για τη συμμετοχή των πολιτών, όχι μόνο μέσω των ευρωπαϊκών εκλογών αλλά και σε όλες τις άλλες πτυχές της ευρωπαϊκής πολιτικής ζωής. Συμμεριζόμαστε πλήρως αυτή την άποψη.
<P>
Υπάρχουν πολλά σημαντικά θέματα που αναφέρονται στην παράγραφο 12 της έκθεσης. Αφορούν τον ρόλο της Ευρωπαϊκής Ένωσης. Όπως ανέφερε ο κ. Leinen, αυτό αφορά τον ρόλο που μπορούν να διαδραματίσουν τα ευρωπαϊκά κόμματα στα ευρωπαϊκά δημοψηφίσματα και στην ενίσχυση των οργανώσεων νεολαίας. Η Επιτροπή θα χαιρέτιζε μια ευρεία και εις βάθος συζήτηση αυτών των θεμάτων. Αποτελούν όλα μέρος της βαθμιαίας μετακίνησής μας προς την πραγματική ευρωπαϊκή δημόσια σφαίρα. Και πάλι, συμμεριζόμαστε σε μεγάλο βαθμό αυτές τις προτάσεις.
<P>
Τέλος, λαμβάνουμε υπόψη με ενδιαφέρον την ιδέα που περιγράφεται στην παράγραφο 4 της έκθεσης, δηλαδή ότι η Επιτροπή Συνταγματικών Υποθέσεων θα πρέπει να εξετάσει το ζήτημα ενός ευρωπαϊκού καθεστώτος για τα ευρωπαϊκά πολιτικά κόμματα, το οποίο θα προχωρά πέρα από τον ισχύοντα κανονισμό. Μεταξύ των ιδεών που θα πρέπει να εξετάσει η επιτροπή είναι η δυνατότητα καλύτερου ορισμού των δικαιωμάτων και των υποχρεώσεων των ευρωπαϊκών κομμάτων.
<SPEAKER ID="182" LANGUAGE="DE" NAME="Klaus-Heiner Lehne (PPE-DE )," AFFILIATION="συντάκτης γνωμοδότησης της Επιτροπής Νομικών Θεμάτων">
<P>
   Κύριε Πρόεδρε, κυρίες και κύριοι, εκπροσωπώ τον συνάδελφο κ. López-Istúriz White, που ήταν ο συντάκτης γνωμοδότησης της Επιτροπής Νομικών Θεμάτων, και θα κάνω μερικά σχόλια εκ μέρους του και εκ μέρους της Ομάδας μου για τη γνωμοδότηση αυτήν.
<P>
Συμφωνώ με την άποψη του βασικού εισηγητή κ. Leinen ότι το υπάρχον καθεστώς πρέπει ασφαλώς να θεωρηθεί καταρχήν απόλυτα επιτυχημένο και ότι ήταν απόλυτα σωστό το ότι κάναμε σαφή διαχωρισμό μεταξύ χρηματοδότησης των κομμάτων και χρηματοδότησης κοινοβουλευτικών ομάδων. Άλλωστε, χρωστούσαμε στους πολίτες αυτήν την τροποποίηση.
<P>
Δεύτερον, πρέπει να επιτρέψουμε στα ευρωπαϊκά κόμματα τη δημιουργία αποθεματικών που δεν θα χάνονται από τον ένα χρόνο στον άλλον. Το θέμα αυτό το ανέφερε και ο κ. Leinen και έπαιξε προεξάρχοντα ρόλο στις διαβουλεύσεις μας στην Επιτροπή Νομικών Θεμάτων. Η αναφορά του στον περίφημο πυρετό του Δεκεμβρίου είναι πάρα πολύ εύστοχη. Θέλουμε έναν βιώσιμο μακροπρόθεσμο προγραμματισμό για τα οικονομικά των κομμάτων και δεν θέλουμε μια κατάσταση όπου λίγο πριν από τα Χριστούγεννα πετάμε τρόπον τινά τα χρήματα από το παράθυρο επειδή πιεζόμαστε, αφού αν δεν τα χρησιμοποιήσουμε, θα τα χάσουμε.
<P>
Σε συνάρτηση με αυτό αξίζει επίσης τον κόπο να σκεφτούμε μήπως θα πρέπει να επανεξεταστεί το όριο του 20% για τη μεταφορά από μία κατηγορία του προϋπολογισμού σε μία άλλη με στόχο να γίνει πιο ευέλικτο. Τα ευρωπαϊκά κόμματα πρέπει να έχουν τη δυνατότητα να αντιδρούν στις μεταβολές των απαιτήσεων που μπορεί να προκύψουν π.χ. από μία πολιτική κρίση, προβαίνοντας σε πιο δραστικές αναδιαρθρώσεις των πόρων τους από αυτές που επιτρέπει το σημερινό καθεστώς.
<SPEAKER ID="183" LANGUAGE="NL" NAME="Jean-Luc Dehaene," AFFILIATION="εξ ονόματος της Ομάδας PPE-DE">
<SPEAKER ID="184" LANGUAGE="EN" NAME="Richard Corbett," AFFILIATION="εξ ονόματος της Ομάδας PSE">
<P>
Υπήρξαν κάποιοι, οι οποίοι δεν παρευρίσκονται απόψε–συμπεριλαμβανομένου του κ. Hannan από την Ομάδα ΕΛΚ-ΕΔ– που είπαν ότι με αυτό το σύστημα θα χρηματοδοτούνται μόνο τα φιλοευρωπαϊκά κόμματα, λες και υπάρχει κανόνας ότι μπορούμε να κατευθύνουμε τη χρηματοδότηση προς μια συγκεκριμένη πολιτική άποψη. Αυτό φυσικά δεν ισχύει.
<SPEAKER ID="185" LANGUAGE="NL" NAME="Jules Maaten," AFFILIATION="εξ ονόματος της Ομάδας ALDE.">
<P>
Ας εξετάσουμε την κατάσταση ως έχει αυτή τη στιγμή. Υπάρχουν είκοσι πέντε Επίτροποι, οι οποίοι έχουν επιλεχθεί με βάση την εθνικότητά τους. Η σύνθεση του Συμβουλίου, ασφαλώς, βασίζεται στις εθνικότητες. Ούτε καν το Κοινοβούλιο δεν εκλέγεται μέσω ευρωπαϊκών εκλογών, αλλά μέσω 25 εθνικών εκλογών, οι οποίες συμπίπτουν περίπου χρονικά, αλλά δεν είναι ενιαίες. Είναι φυσικό να μην καταλήγουμε σε έναν ευρωπαϊκό πολιτικό χώρο με αυτόν τον τρόπο.
<P>
Αυτόν τον ευρωπαϊκό πολιτικό χώρο θα χρειαστούμε αν θέλουμε να δούμε κάποτε έναν εκλεγμένο Πρόεδρο της Επιτροπής, είτε θα εκλεγεί από αυτό το Σώμα, είτε, κατά προτίμηση, από το ευρωπαϊκό εκλογικό σώμα. Αυτός ο ευρωπαϊκός πολιτικός χώρος θα αποτελέσει τον προπομπό ενός διασυνοριακού, ευρωπαϊκού πολιτικού διαλόγου. Ή, αν πρόκειται να διεξαχθεί ευρωπαϊκό δημοψήφισμα, ας υπάρχει ένα, αντί για 25 εθνικά δημοψηφίσματα, ένα ενιαίο ευρωπαϊκό δημοψήφισμα, για παράδειγμα, σχετικά με το αν θα έχουμε νέο σύνταγμα ή αν θα παραμείνουμε στο παλιό.
<P>
Σε ευρωπαϊκό επίπεδο, τα πολιτικά κόμματα λειτουργούν βάσει ενός πενταετούς κύκλου, παρά από το ένα έτος στο επόμενο. Αξίζει ασφαλώς να σημειωθεί ότι άλλες ΜΚΟ υπόκεινται τώρα σε πολύ αυστηρές ρυθμίσεις, τις οποίες κάποιες από αυτές θεωρούν υπερβολικά ενοχλητικές, και ίσως θα πρέπει να τις εξετάσουμε και αυτές. Λαμβάνοντας αυτά υπόψη, ο κ. Dehaene το έθεσε πολύ καλά όταν είπε ότι δεν υπάρχει τίποτα τρελό στο να δίνουμε και στους άλλους την ευελιξία που εμείς ζητάμε για τα πολιτικά μας κόμματα.
<P>
Θα ήθελα επίσης –και ναι, πραγματικά ολοκληρώνω τώρα– να σας ζητήσω να λάβετε υπόψη τις τροπολογίες που κατατέθηκαν εξ ονόματος της Ομάδας μου από τον κ. Guardans, σχετικά με τη συμμετοχή των γυναικών στα πολιτικά κόμματα. 
<SPEAKER ID="186" LANGUAGE="FR" NAME="Gérard Onesta," AFFILIATION="εξ ονόματος της Ομάδας Verts/ALE.">
<P>
   Κύριε Πρόεδρε, κυρία Αντιπρόεδρε, κύριε Leinen, κυρίες και κύριοι, πιστεύω ότι ως Ευρωπαϊκό Κοινοβούλιο συμβάλαμε σε μεγάλο βαθμό στη δημιουργία αυτού του μωρού, των ευρωπαϊκών πολιτικών κομμάτων. Τώρα, όμως, ίσως χρειάζεται να το θρέψουμε για να το βοηθήσουμε να δυναμώσει. Η έκθεση Leinen είναι, από αυτή την άποψη, πολύ σημαντική, καθώς επισημαίνει όλες τις ατέλειες που εξακολουθεί να έχει αυτός ο βλαστός, που τώρα φέρνουμε για να βαπτισθεί.
<P>
Ένα ευρωπαϊκό πολιτικό κόμμα είναι πρωτίστως πολιτικό κόμμα. Είναι άραγε νοητό, κυρίες και κύριοι συνάδελφοι, να υφίσταται ένα κόμμα χωρίς να συμμετέχει σε εκλογές; Για αυτό και είναι τόσο σημαντικό το σχόλιο του κ. Leinen: τα ευρωπαϊκά πολιτικά κόμματα θα πρέπει να μπορούν να συμμετέχουν υπό αυτήν τους την ιδιότητα στις ευρωεκλογές. Ο μόνος τρόπος για να συμμετάσχουν σε εκλογές είναι να εκλέγεται κάποτε, επιτέλους, ένα μέρος του Ευρωπαϊκού Κοινοβουλίου με διεθνικές εκλογές. Τότε μόνο τα κόμματα θα γίνουν κατανοητά με πρακτικούς όρους από τους πολίτες μας. Θα γίνονταν επίσης κατανοητά από τους πολίτες μας αν ήταν δυνατόν να γίνουν μέλη μεμονωμένοι πολίτες. Γνωρίζω ότι ορισμένα κόμματα το επιτρέπουν, όχι όλα όμως, και πιστεύω ότι θα αποτελούσε έναν καλό τρόπο για να ενθαρρύνουμε τους πολίτες μας να συμμετέχουν περισσότερο.
<SPEAKER ID="187" LANGUAGE="DE" NAME="Sylvia-Yvonne Kaufmann," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κυρία Αντιπρόεδρε, ως μέλος του κόμματος της Ευρωπαϊκής Αριστεράς που ιδρύθηκε τον Μάιο του 2004, είμαι πεπεισμένη ότι με την πρόοδο της διαδικασίας της ολοκλήρωσης, τα ευρωπαϊκά πολιτικά κόμματα μπορούν να διαδραματίσουν σημαντικό ρόλο για να εξασφαλιστεί ότι η ήπειρός μας θα συνεχίσει να ενώνεται και, το κυριότερο, ότι θα καταστεί δυνατό να αναπτυχθεί προοδευτικά μια αίσθηση ευρωπαϊκής ταυτότητας σε όλες τις χώρες.
<P>
Στην παράγραφο 12 της έκθεσης καλούνται όλα τα πολιτικά κόμματα να συζητήσουν σχετικά με ιδιαίτερους τρόπους με τους οποίους μπορούν να διαδραματίσουν έναν πιο ενεργό ρόλο στις δημόσιες συζητήσεις για το μέλλον της Ευρωπαϊκής Ένωσης και αυτό είναι κάτι που το υποστηρίζω θερμά. Η σημερινή φάση προβληματισμού για το ευρωπαϊκό σύνταγμα δεν πρέπει να υποβαθμιστεί σε μια διακοπή του προβληματισμού. Εγώ προσωπικά πιστεύω ότι είναι πια καιρός να ακολουθήσουμε νέους δρόμους, για παράδειγμα στο θέμα των ευρωεκλογών. Έχουν περάσει αρκετά χρόνια από τότε που το Σώμα πρότεινε τροποποιήσεις στον εκλογικό νόμο. Άλλωστε, γιατί να μην έχουν επιτέλους οι πολίτες της Ευρώπης την ευκαιρία να επιλέξουν στις επόμενες ευρωεκλογές ανάμεσα σε διάφορους ευρωπαϊκούς καταλόγους υποψηφίων που θα παρουσιάσουν τα ευρωπαϊκά κόμματα; Και για να επανέλθω σε αυτό που είπε ο κ. Lehne, εγώ δεν το θεωρώ αυτό κάτι αφηρημένο, αλλά ένα νέο πολιτικό ξεκίνημα. Φυσικά, τίποτα δεν εμποδίζει να συνδυαστούν οι ευρωπαϊκοί κατάλογοι με μια πιο προσωποποιημένη προεκλογική εκστρατεία.
<P>
Επιτρέψτε μου να ευχαριστήσω τελειώνοντας τον κ. Leinen για την έκθεσή του. Οι προτάσεις του για τη ρύθμιση των οικονομικών είναι ισορροπημένες και το κόμμα της Ευρωπαϊκής Αριστεράς τις υποστηρίζει. Με περισσότερη οικονομική ασφάλεια για μακροπρόθεσμο προγραμματισμό και με πιο ευέλικτη διαχείριση των λαμβανομένων πόρων θα είναι πιο εύκολο για όλα τα κόμματα να αναπτύξουν περαιτέρω τις πολιτικές τους δραστηριότητες. 
<SPEAKER ID="188" LANGUAGE="DA" NAME="Jens-Peter Bonde" AFFILIATION="εξ ονόματος της Ομάδας IND/DEM.">
<P>
   , Κύριε Πρόεδρε, καταψήφισα την έκθεση και, μαζί με άλλους 22 βουλευτές του προηγούμενου Κοινοβουλίου, προσπάθησα μάταια να προσφύγω στο δικαστήριο κατά της ιδέας να συνδράμουν οι φορολογούμενοι στα ευρωπαϊκά πολιτικά κόμματα. Τα κόμματα δεν είναι ποτέ τίποτα περισσότερο από τεχνητά. Δεν υπάρχει τίποτα επί του οποίου μπορούμε να ψηφίσουμε, δεν υπάρχει τίποτα στο οποίο να γίνουμε μέλη και δεν υπάρχει τίποτα επί του οποίου αποκτούμε επιρροή. Η εξαίρεση, όλως παραδόξως, είναι οι Δημοκράτες της ΕΕ, η νέα συμμαχία ευρωπαϊκών κομμάτων και κινημάτων που ιδρύθηκε από επικριτές της ΕΕ. Μπορεί κανείς να μπει στην ιστοσελίδα μας, EUDemocrats.org, και με αυτόν τον τρόπο, να εγγραφεί κατευθείαν από τον δρόμο, δωρεάν, και να ενημερώνεται, καθώς και να συμμετέχει στις διάφορες εκδηλώσεις.
<P>
Η Ομάδα μου επιθυμεί την κατάργηση του κανονισμού ή τουλάχιστον την τροποποίησή του ώστε όλοι να αντιμετωπίζονται επί ίσοις όροις όταν, για παράδειγμα, διενεργούν μια διασυνοριακή δραστηριότητα για τους σκοπούς της διάδοσης πληροφοριών. Γιατί θα πρέπει τα διεθνή συνέδρια που οργανώνονται από τους Σοσιαλδημοκράτες και τους Χριστιανοδημοκράτες, ή και από τους Δημοκράτες της ΕΕ, να χρηματοδοτούνται από τους φορολογούμενους της ΕΕ, ενώ οι 21 εθνικές μειονότητες δεν μπορούν να λάβουν επιδοτήσεις για συζητήσεις ίσως για τα ίδια ακριβώς θέματα στα δικά τους αντίστοιχα συνέδρια; Αυτό είναι αβάσιμο. Αποτελεί σαφώς παράνομη διακριτική μεταχείριση και θα πρέπει να υπάρχει ισότητα τόσο για τον Λόκι όσο και για τον Θορ, όπως λέμε στη Δανία. 
<SPEAKER ID="189" LANGUAGE="EN" NAME="James Hugh Allister (NI ). –" AFFILIATION="">
<P>
Επίσης θα ήθελα να πω ότι δεν είναι σωστό να προσπαθείς να αγοράσεις την επιτυχία πετώντας τεράστια ποσά χρημάτων των φορολογουμένων στα ευρωπαϊκά κόμματα. Μην αυταπατάστε! Το εκλογικό σώμα μας δεν μας εκτιμά τόσο πολύ ώστε να επιθυμεί να έχει το προνόμιο να πληρώνει για να μας έχει ως ευρωπαϊκά πολιτικά κόμματα. Σκέφτηκα ότι ίσως ο κ. Corbett, αντλώντας από την εμπειρία του με το δικό του κόμμα στο Ηνωμένο Βασίλειο, θα πρότεινε να χρηματοδοτήσουμε αυτή την προσπάθεια δημιουργώντας μια άνω βουλή και στη συνέχεια πουλώντας το δικαίωμα συμμετοχής σε αυτή σε όποιον κάνει την υψηλότερη προσφορά· δεν θα ήταν εντελώς άσχετο με κάποια από τα πράγματα που συμβαίνουν εδώ. 
<SPEAKER ID="190" LANGUAGE="EN" NAME="Íñigo Méndez de Vigo (PPE-DE ). –" AFFILIATION="">
<P>
 Απευθύνομαι στον κ. Allister και στον κ. Bonde.
<P>
Ωστόσο, κύριε Πρόεδρε, κοιτάζοντας προς το μέλλον, πιστεύω ότι, σε μια χρονική στιγμή που ολοένα και περισσότεροι από εμάς νιώθουμε την ανάγκη των διατάξεων του Ευρωπαϊκού Συντάγματος, τα ευρωπαϊκά πολιτικά κόμματα, σε αυτή τη φάση προβληματισμού –και χαίρομαι που η Αντιπρόεδρος Wallström, η οποία είναι υπεύθυνη για αυτές τις πρωτοβουλίες στο πλαίσιο της Επιτροπής, είναι εδώ– πρέπει να διαδραματίσουν έναν πολύ σημαντικό ρόλο.
<P>
Στις 8 και 9 Μαΐου πρόκειται να διεξάγουμε εδώ το πρώτο Διακοινοβουλευτικό Φόρουμ. Πιστεύω ότι ο ρόλος των ευρωπαϊκών πολιτικών κομμάτων θα είναι το κλειδί για την ενότητα των συνεργιών των βουλευτών του Ευρωπαϊκού Κοινοβουλίου και των βουλευτών των εθνικών κοινοβουλίων, καθώς και για την πρόοδο προς την κατεύθυνση που η πλειοψηφία από εμάς, οι οποίοι πιστεύουμε ότι το Ευρωπαϊκό Σύνταγμα είναι απαραίτητο προκειμένου να προχωρήσει μπροστά η Ευρώπη, θέλουμε να δούμε.
<P>
Επομένως, αντιμετωπίζουμε μερικές μεγάλες προκλήσεις εδώ και είναι σαφές ότι αυτές οι μεγάλες προκλήσεις –ο κ. Onesta είχε δίκιο– σε τελική ανάλυση χρειάζονται όχι μόνο ωραία λόγια, αλλά επίσης την κατάλληλη χρηματοδότηση. Πιστεύω ότι αυτή η έκθεση του κ. Leinen, τον οποίο θα ήθελα να συγχαρώ θερμά, επισημαίνει τις δυσκολίες του κανονισμού και τις μεθόδους που πρέπει να χρησιμοποιήσουμε προκειμένου να τις ξεπεράσουμε πιο αποτελεσματικά.
<P>
Ως εκ τούτου, κύριε Πρόεδρε, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, θα στηρίξει την έκθεση του κ. Leinen και θα ψηφίσει επίσης υπέρ των τροπολογιών που κατέθεσε η Σοσιαλιστική Ομάδα στο Ευρωπαϊκό Κοινοβούλιο, ο κ. Onesta εξ ονόματος της Ομάδας των Πρασίνων/Ευρωπαϊκής Ελεύθερης Συμμαχίας –η οποία αναφέρεται σε οργανώσεις νεολαίας– και ο κ. Maaten και η κ. De Sarnez.
<SPEAKER ID="191" LANGUAGE="ES" NAME="Javier Moreno Sánchez (PSE ). –" AFFILIATION="">
<P>
Ο κ. Leinen είναι ένας ακούραστος υπέρμαχος των ευρωπαϊκών πολιτικών κομμάτων και της ανάπτυξής τους και επίσης ένας από τους πατέρες του παρόντος κανονισμού. Με την ιδιότητά μου ως Αναπληρωτής Γραμματέας της Σοσιαλιστικής Ομάδας στο Ευρωπαϊκό Κοινοβούλιο, αγωνίστηκα σκληρά μαζί του και με ορισμένους από τους βουλευτές που είναι εδώ σήμερα προκειμένου να εγκριθεί.
<P>
Ωστόσο, αυτός ο κανονισμός είναι μόνο ένα πρώτο βήμα, μια προσωρινή λύση μέχρι την υιοθέτηση ενός αληθινού καθεστώτος για τα ευρωπαϊκά κόμματα και τη χρηματοδότησή τους, όπως θεσπίζεται στο άρθρο 191 της Συνθήκης για την Ευρωπαϊκή Ένωση.
<SPEAKER ID="192" LANGUAGE="EN" NAME="Andrew Duff (ALDE ). –" AFFILIATION="">
<P>
Ελπίζω ότι τα ευρωπαϊκά πολιτικά κόμματα, συμπεριλαμβανομένων των αντιπροσώπων του κόμματος του κ. Bonde, θα ενισχυθούν κατά την περίοδο περισυλλογής ώστε να συμβάλουν σε μια επίλυση της κρίσης και ειδικά στη δημοσίευση ευρωπαϊκών εγγράφων σχετικά με τα θεμελιώδη ερωτήματα που αφορούν το μέλλον της Ευρώπης. 
<SPEAKER ID="193" LANGUAGE="SV" NAME="Eva-Britt Svensson (GUE/NGL ). –" AFFILIATION="">
<SPEAKER ID="194" LANGUAGE="FR" NAME="Patrick Louis (IND/DEM ). –" AFFILIATION="">
<SPEAKER ID="195" LANGUAGE="DE" NAME="Andreas Mölzer (NI ). –" AFFILIATION="">
<P>
Η ΕΕ κατάφερε με τον έναν ή με τον άλλον τρόπο όχι μόνο να διασπαθίσει την καλή θέληση, αλλά και να μην πάρει είδηση αποφασιστικές εξελίξεις ή και να τους δώσει τη λάθος κατεύθυνση. Οι επιπτώσεις στους πολίτες φαίνονται και από την αύξηση της ανεργίας και τη μεγάλη αύξηση των τιμών σε ευρώ. Ακόμη κι αν επενδύσουμε τα προβλεπόμενα 8,4 εκατ. ευρώ ετησίως στα κόμματα, η πιθανότητα ότι αυτό θα βοηθήσει στη δημιουργία μιας αίσθησης ευρωπαϊκής ταυτότητας είναι πολύ μικρή. Την αίσθηση αυτής της ταυτότητας μπορούμε να την επιτύχουμε μόνο αν δώσουμε την ευκαιρία στους πολίτες που έχουν κριτικό πνεύμα να διαδραματίσουν επιτέλους έναν αληθινό άμεσο ρόλο σε μείζονες αποφάσεις όπως η διεύρυνση και το σύνταγμα. 
<SPEAKER ID="196" LANGUAGE="DE" NAME="Othmar Karas (PPE-DE ). –" AFFILIATION="">
<SPEAKER ID="197" LANGUAGE="ES" NAME="Carlos Carnero González (PSE ). –" AFFILIATION="">
<P>
   Κύριε Πρόεδρε, πιστεύω ότι ο εισηγητής, κ. Leinen, έχει επιτελέσει ένα εξαιρετικό έργο. Τον συγχαίρω. Πρέπει να είμαστε ειλικρινείς με τους εαυτούς μας: τα εθνικά κόμματα που συγκροτούν τα ευρωπαϊκά πολιτικά κόμματα είναι συχνά τα πρώτα που δεν πιστεύουν σε αυτά.
<SPEAKER ID="198" LANGUAGE="DE" NAME="Hans-Peter Martin (NI ). –" AFFILIATION="">
<P>
   Κύριε Πρόεδρε, η σταδιοδρομία του εισηγητή Jo Leinen και των πολιτικών κομμάτων στην Ευρώπη είχαν πολλές ομοιότητες στην πορεία τους κατά τις τελευταίες δεκαετίες: ξεκίνησαν από πολύ ψηλά και τώρα σημειώνουν μεγάλη πτώση. Μόνο 2% των Γερμανών εξακολουθούν να εμπιστεύονται πολιτικά κόμματα. Αυτά τα προγράμματα χρηματοδότησης ασφαλώς δεν μπορούν, έτσι όπως καθιερώνονται σήμερα στην πράξη, να αντιστρέψουν αυτήν την τεράστια απώλεια αξιοπιστίας.
<P>
Ποια είναι η αιτία αυτής της απώλειας; Είναι το γεγονός ότι η δημοκρατία ανέκαθεν ταυτιζόταν με τα πολιτικά κόμματα και όχι με τον λαό. Δηλαδή στο σύστημά μας δεν έχουμε λαϊκή, αλλά κομματική κυριαρχία και η κυριαρχία αυτή θα παγιωθεί, θα ενισχυθεί και θα διογκωθεί με αυτά τα προϊστορικά σχέδια που μας παρουσιάζετε. Είναι καταδικασμένα να αποτύχουν και δεν πρόκειται να πάνε μπροστά την Ευρώπη. Το μέλλον ανήκει στην πραγματικότητα σε επαληθεύσιμες προσωποποιημένες εκλογές με υποψηφίους, των οποίων μπορεί κανείς να διακρίνει άμεσα τις πραγματικές πεποιθήσεις, με άλλα λόγια, υποψηφίους που σε αντίθεση με τον εισηγητή δεν κάνουν προεκλογικό αγώνα εντός SPD για να τον σταματήσουν μόλις εξασφαλίσουν μια μόνιμη θέση στον κατάλογο του κόμματός τους και να αρχίσουν την ψηφοθηρία υπέρ μεγαλόσχημων ευρωπαϊκών πολιτικών κομμάτων. 
<SPEAKER ID="199" LANGUAGE="PT" NAME="Maria da Assunção Esteves (PPE-DE )." AFFILIATION="">
<P>
Η έκθεση Leinen, συνεπώς, προτείνει πολύ περισσότερα από μια λογιστική μεταρρύθμιση της ζωής των πολιτικών κομμάτων της Ευρώπης. Δείχνει τον δρόμο προς τα εμπρός για μια στρατηγική συμφωνία μεταξύ των κομμάτων, παράλληλα με την αναγνώριση της σημασίας τους για διαρθρωτικές λύσεις στο επίμονο ευρωπαϊκό δημοκρατικό έλλειμμα.
<SPEAKER ID="200" LANGUAGE="FR" NAME="Marie-Line Reynaud (PSE ). –" AFFILIATION="">
<P>
Η έκθεση του κ. Leinen διατυπώνει προτάσεις που θα επιτρέψουν να δοθούν στα ευρωπαϊκά κόμματα τα μέσα που είναι αναγκαία για την επίτευξη αυτού του σκοπού. Επικροτώ ιδιαίτερα τα ακόλουθα: τη βελτίωση των κανόνων για τη χρηματοδότηση μέσω της καθιέρωσης μεγαλύτερης σαφήνειας, ευελιξίας, ανεξαρτησίας και μεσοπρόθεσμης δημοσιονομικής ασφάλειας· τη ζωτική στήριξη των οργανώσεων και των κινημάτων για νέους Ευρωπαίους· τέλος, την καλύτερη εκπροσώπηση των γυναικών στους εκλογικούς καταλόγους και ιδίως μεταξύ των αιρετών μελών. 
<SPEAKER ID="201" LANGUAGE="PL" NAME="Andrzej Jan Szejna (PSE )." AFFILIATION="">
<P>
   – Κύριε Πρόεδρε, το άρθρο 191 της Συνθήκης για την ίδρυση της Ευρωπαϊκής Κοινότητας ορίζει ότι τα πολιτικά κόμματα σε ευρωπαϊκό επίπεδο αποτελούν σημαντικό παράγοντα για την ολοκλήρωση στο πλαίσιο της Ευρωπαϊκής Ένωσης. Συμβάλλουν στη δημιουργία ευρωπαϊκής συνείδησης και στην έκφραση της πολιτικής βούλησης των πολιτών της Ένωσης. Αυτό είναι εξαιρετικό σημαντικό σήμερα διότι μας απασχολούν μακροπρόθεσμες ανησυχίες για το μέλλον της Ευρώπης, οι οποίες απαιτούν ευρύτερο διάλογο με τους πολίτες της. Τα πολιτικά κόμματα σε ευρωπαϊκό επίπεδο θα πρέπει να διαδραματίσουν βασικό ρόλο εδώ προωθώντας περαιτέρω την ολοκλήρωση και προασπίζοντας τη Συνταγματική Συνθήκη. Η Σοσιαλιστική Ομάδα στο Ευρωπαϊκό Κοινοβούλιο έχει επιτύχει πολλά ως προς αυτό και διαθέτει μεγάλη εμπειρία σε αυτόν τον τομέα.
<P>
Τέλος, θα ήθελα να συγχαρώ τον κ. Leinen για την άριστη έκθεσή του και για το εξαιρετικό επίπεδο ικανότητας που επέδειξε. 
<SPEAKER ID="202" LANGUAGE="LT" NAME="Aloyzas Sakalas (PSE ). –" AFFILIATION="">
<P>
   Καταρχάς, θα ήθελα να ευχαριστήσω τον κ. Leinen για την πολύ υπεύθυνα καταρτισμένη έκθεση. Θα ήθελα να τονίσω ότι η υποστήριξη για το έργο των ευρωπαϊκών πολιτικών κομμάτων σε επίπεδο ευρωπαϊκών θεσμικών οργάνων είναι εξαιρετικά επίκαιρη τώρα. Και ο λόγος είναι ο εξής: ορισμένοι πολιτικοί επιστήμονες, τουλάχιστον στη Λιθουανία, εκτιμούν ότι τα πολιτικά κόμματα έχουν χάσει τις ιδεολογικές βάσεις τους και γίνονται ίδια. Αν συνέβαινε αυτό πραγματικά, τότε οι κομματικές αποφάσεις, χωρίς ιδεολογική βάση, θα ήταν απρόβλεπτες. Αυτό θα σήμαινε ότι δεν θα ήταν πλέον σαφές για τον ψηφοφόρο τι θα έκανε το ένα ή το άλλο κόμμα εφόσον ανέβαινε στην εξουσία. Και αυτό θα σήμαινε ότι δεν θα ήταν πλέον σημαντικό για τους ψηφοφόρους το ποιο κόμμα θα ψήφιζαν και κάποιοι θα διερωτώντο αν αξίζει ακόμα και να συμμετάσχουν στις εκλογές. Αυτή είναι ιδιαίτερα επικίνδυνη τάση. Κατά συνέπεια, είναι σημαντικό να ενισχυθούν τα τοπικά κόμματα της Ευρώπης που έχουν αριστερή ή δεξιά ιδεολογία, η οποία θα αποτελεί ορόσημο για τα κόμματα της αριστεράς και της δεξιάς στα διάφορα κράτη, με κάθε δυνατό τρόπο, και από οικονομικής πλευράς. Ως εκ τούτου, προτείνω να υποστηρίξουμε την έκθεση. 
<SPEAKER ID="203" LANGUAGE="PL" NAME="Józef Pinior (PSE )." AFFILIATION="">
<P>
Στην Ευρωπαϊκή Ένωση αντιμετωπίζουμε επί του παρόντος μια κρίση των ευρωπαϊκών συστημάτων της φιλελεύθερης δημοκρατίας. Η συνταγματική κρίση στην ΕΕ συνοδεύεται από ρατσισμό και μισαλλοδοξία, προκατάληψη εις βάρος των μεταναστών και την όρθωση φραγμών μεταξύ των εθνικών κρατών. Η ΕΕ πρέπει να υποστηρίξει τα ευρωπαϊκά πολιτικά ιδρύματα και να προωθήσει και να ενισχύσει τους ευρωπαϊκούς πολιτικούς οργανισμούς και τα κινήματα νεολαίας. Η Ευρωπαϊκή Ένωση πρέπει να απαντήσει στη σημερινή κρίση με αληθινή ευρωπαϊκή πολιτική, όπως προτείνει η έκθεση Leinen που υποβλήθηκε στο Κοινοβούλιο. 
<SPEAKER ID="204" LANGUAGE="EN" NAME="Zita Gurmai (PSE ). –" AFFILIATION="">
<P>
Η έκθεση του κ. Leinen είναι αξιέπαινη για την υποστήριξη των ευρωπαϊκών πολιτικών κομμάτων και για τη σύστασή της να βελτιωθεί η ισχύουσα κατάσταση. Εντούτοις, η Ομάδα ΕΛΚ-ΕΔ δεν επέτρεψε στον κ. Leinen και στην πολιτική μας οικογένεια να αναφέρουν τον ζωτικό ρόλο των ευρωπαϊκών πολιτικών κομμάτων στην προώθηση της προτεραιότητας της ισότητας των φύλων. Θα ήθελα να ζητήσω από τους συναδέλφους μου, και ιδίως από τους συναδέλφους της Ομάδας ΕΛΚ-ΕΔ, οι οποίοι καταψήφισαν μια τροπολογία στην Επιτροπή Συνταγματικών Υποθέσεων, να επανεξετάσουν τη θέση τους. Η τροπολογία που καταψηφίστηκε ανέφερε ότι τα ευρωπαϊκά πολιτικά κόμματα θα πρέπει να λαμβάνουν υπόψη την αρχή ίσων ευκαιριών όταν αποφασίζουν ποιος θα αναλάβει κομματικά αξιώματα και πώς θα καταρτίσουν τους κομματικούς εκλογικούς καταλόγους. Δεν πρέπει να ξεχνούμε ότι οι γυναίκες αποτελούν την πλειοψηφία του πληθυσμού μας.
<SPEAKER ID="205" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
Αυτή είναι μια πολύ σημαντική συζήτηση. Χαιρετίζω τις τροπολογίες που υπογραμμίζουν τη σημασία της προώθησης της ισότητας μεταξύ ανδρών και γυναικών και επισημαίνω –βλέποντας την κ. Gurmai εκεί– ότι νομίζω πως αυτό είναι απολύτως φανερό. Αν ήταν ακόμα εδώ ο κ. Allister, θα τον ρωτούσα ποιον θα ψήφιζε. Θα ψήφιζε κάποιον και θα ήταν διατεθειμένος να πληρώσει για κάποιον που λέει «μπαίνω σε αυτή την αίθουσα ή σε αυτό το θεσμικό όργανο με φιλοδοξίες και ελπίδες και όνειρα και υπόσχομαι ότι θα κάνω ό,τι καλύτερο μπορώ και θα εργαστώ για το μέλλον της Ευρωπαϊκής Ένωσης»; Ή θα ψήφιζε κάποιον που λέει «δεν πιστεύω σε αυτό τα θεσμικό όργανο, δεν πιστεύω ότι θα έπρεπε να υπάρχει, πιστεύω ότι ασχολείται με ανόητα θέμα και δεν θα δώσω πολλή προσοχή σε όσα διαδραματίζονται εδώ»; Ποιον θα ήταν διατεθειμένος να πληρώσει ως απλός φορολογούμενος; Νομίζω ότι είναι αυτονόητο, αλλά τελικά αυτό είναι επίσης θέμα της επιλογής που παρέχουμε στους πολίτες, όπως επεσήμανε ο κ. Corbett και άλλοι. Είναι μια επιλογή που δίνουμε στους ευρωπαίους πολίτες και αυτό είναι τελικά ζήτημα δημοκρατίας. 
<SPEAKER ID="206" LANGUAGE="DE" NAME="Paul Rübig (PPE-DE ). –" AFFILIATION="">
<P>
   Κύριε Πρόεδρε, θα ήθελα να ζητήσω συγγνώμη από την Επίτροπο Wallström για τους βουλευτές εκείνους που μετά τις αγορεύσεις τους απουσιάζουν κατά τη συζήτηση. Αυτό ασφαλώς δεν είναι συνηθισμένο εδώ στο Σώμα. Θα ήθελα να ζητήσω συγγνώμη εκ μέρους των συναδέλφων μου. 
<SPEAKER ID="207" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="208" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0055/2006) του κ. Klaus-Heiner Lehne, εξ ονόματος της Επιτροπής Νομικών Θεμάτων, σχετικά με το ευρωπαϊκό δίκαιο συμβάσεων και την αναθεώρηση του κεκτημένου: η πορεία προς τα εμπρός (2005/2022(INI)). 
<SPEAKER ID="209" LANGUAGE="DE" NAME="Klaus-Heiner Lehne (PPE-DE )," AFFILIATION="εισηγητής">
<P>
Το Ευρωπαϊκό Κοινοβούλιο παρακολούθησε για πολλά χρόνια τις προσπάθειες της Ευρωπαϊκής Επιτροπής για έναν ευρωπαϊκό αστικό κώδικα, εξέφρασε την επιδοκιμασία του και πρόσφερε την υποστήριξή του σε πολλά ψηφίσματα από το 1989 κι εξής. Το ίδιο θέλουμε να κάνουμε και με την παρούσα πρόταση ψηφίσματος.
<P>
Ωστόσο, πρέπει επίσης να εξασφαλιστεί ότι όσα αναπτύσσονται τώρα μέσα σε αυτό το πλαίσιο αναφοράς και στη συνέχεια θα αποτελέσουν ένα σημαντικό σώμα ήπιων νομοθετικών διατάξεων (soft law), τουλάχιστον σε ευρωπαϊκό επίπεδο, και θα έχουν επίδραση σε ολόκληρη τη νομοθεσία του τομέα του αστικού δικαίου, δεν θα δημιουργηθούν απλά χωρίς τη συμμετοχή των νομοθετικών οργάνων, δηλαδή του Κοινοβουλίου και του Συμβουλίου. Δεν αρκεί να εκφέρουν γνώμη το Κοινοβούλιο και το Συμβούλιο για τη διαδικασία της επεξεργασίας, πρέπει επίσης να συμμετάσχουν στη διατύπωση του περιεχομένου αυτού του πλαισίου αναφοράς, γιατί εκείνοι θα είναι αργότερα που θα εγκρίνουν νόμους, οι οποίοι θα παγιώνουν στοιχεία του πλαισίου αναφοράς, και που θα είναι υπόλογοι στην κοινή γνώμη για την έγκριση αυτών των νόμων.
<SPEAKER ID="210" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
   Κύριε Πρόεδρε, καταρχάς θα ήθελα να ευχαριστήσω τον κ. Lehne για την έκθεσή του. Η Επιτροπή χαιρετίζει ολόψυχα το ενδιαφέρον του Κοινοβουλίου για το κοινό πλαίσιο αναφοράς –ΚΠΑ– σχετικά με το δίκαιο των συμβάσεων και την αναθεώρηση του κεκτημένου στον τομέα προστασίας των καταναλωτών. Η Επιτροπή με ικανοποίηση διαπιστώνει ότι το Κοινοβούλιο συμμερίζεται πολλές κοινές απόψεις σχετικά με την ανάγκη να παρασχεθεί υψηλού επιπέδου προστασία των καταναλωτών στην αναθεώρηση του κεκτημένου των καταναλωτών.
<SPEAKER ID="211" LANGUAGE="EN" NAME="Diana Wallis (ALDE )," AFFILIATION="συντάκτρια γνωμοδότησης της Επιτροπής Εσωτερικής Αγοράς και Προστασίας των Καταναλωτών">
<P>
   Κύριε Πρόεδρε, χαιρετίζω την έκθεση του κ. Leinen τόσο θερμά ώστε η πολιτική ομάδα μου θα καταψηφίσει κάθε τροπολογία σε αυτή. Παρά αυτή τη συμφωνία και παρά το γεγονός ότι είναι τόσο αργά το βράδυ, όλοι είμαστε της γνώμης ότι είναι σημαντικό να διεξαχθεί μια συζήτηση σχετικά με αυτή τη σημαντική έκθεση.
<SPEAKER ID="212" LANGUAGE="IT" NAME="Giuseppe Gargani," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κυρίες και κύριοι, όπως είπε η κ. Επίτροπος προ ολίγου, τον Σεπτέμβριο του 2005 η Επιτροπή παρουσίασε μια πρώτη ετήσια έκθεση σχετικά με την κατάσταση προόδου του ευρωπαϊκού δικαίου και την αναθεώρηση του κοινοτικού κεκτημένου. Όπως υπενθύμισε ο εισηγητής, ένα από τα προβλεπόμενα μέτρα είναι η δημιουργία ενός κοινού πλαισίου αναφοράς για το κοινοτικό δίκαιο των συμβάσεων.
<P>
Ο εισηγητής, κ. Lehne, ο οποίος έφερε εις πέρας ένα πολύτιμο και σημαντικό έργο στο πλαίσιο της επιτροπής και μας εξέθεσε σήμερα τις παρατηρήσεις του για ένα μέτρο ιστορικής σημασίας, έθεσε ως στόχο της εκθέσεώς του την εκπόνηση μιας στρατηγικής προοπτικής για τη μελλοντική δράση της Επιτροπής, επιζητώντας και εξασφαλίζοντας τη συμμετοχή του Ευρωπαϊκού Κοινοβουλίου.
<SPEAKER ID="213" LANGUAGE="ES" NAME="Manuel Medina Ortega," AFFILIATION="εξ ονόματος της Ομάδας PSE">
<P>
Πιστεύω ότι πρέπει να έχουμε υπόψη ότι κανείς δεν μπορεί να υιοθετήσει σε αυτό το σημείο την άποψη ότι, όσον αφορά τις συμβάσεις, ο καταναλωτής μπορεί να έχει την ίδια αντιμετώπιση με μια εταιρεία. Οι σχέσεις μεταξύ καταναλωτών και εταιρειών έχουν διαφορετικό νομικό χαρακτήρα και οι παρούσες νομοθεσίες πρέπει να το αναγνωρίσουν αυτό. Αυτός είναι ο σκοπός των τροπολογιών της κ. Berger και της κ. Patrie: η διατήρηση ενός βαθμού προστασίας των καταναλωτών.
<P>
Εν πάση περιπτώσει, θα ήθελα να ευχαριστήσω τον κ. Lehne και την κ. Wallis για το έργο που έχουν επιτελέσει και επίσης να ευχαριστήσω την Επιτροπή για την επιμονή της προς αυτή την κατεύθυνση, διότι πιστεύω ότι το μέλλον της Ευρωπαϊκής Ένωσης θα πρέπει να διαμορφωθεί μέσω ενός ιδιωτικού δικαίου, όπως είπε ο κ. Gargani, και, ιδιαίτερα, στο πιο άμεσο μέλλον, μέσω ενός δεσμευτικού δικαίου στον τομέα των συμβάσεων και όχι μέσω απλών συστάσεων. 
<SPEAKER ID="214" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="215" LANGUAGE="" NAME="" AFFILIATION="(Η συνεδρίαση λήγει στις 23.05)">

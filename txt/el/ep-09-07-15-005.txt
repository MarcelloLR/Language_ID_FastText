<CHAPTER ID="005">
Παρουσίαση του προγράμματος της Σουηδικής προεδρίας (συζήτηση)
<SPEAKER ID="047" NAME="Πρόεδρος">
Το επόμενο θέμα είναι η δήλωση του Προεδεύοντος του Συμβουλίου σχετικά με την ανακοίνωση του προγράμματος εργασίας της σουηδικής προεδρίας.
<SPEAKER ID="048" NAME="Fredrik Reinfeldt">
Προεδρεύων του Συμβουλίου. - (SV) Κύριε Πρόεδρε, αξιότιμα Μέλη, επιτρέψτε μου πρώτα να σας συγχαρώ για την εκλογή του νέου σας πρόεδρου. Ανυπομονώ να συνεργαστώ με τον Jerzy Buzek κατά τη σουηδική προεδρία- καθώς επίσης και μετά από αυτή φυσικά.
<P>
Αποτελεί για μένα τιμή που απευθύνομαι στο Ευρωπαϊκό Κοινοβούλιο ως Προεδρεύων του Ευρωπαϊκού Συμβουλίου. Γνωρίζω ότι σχεδόν οι μισοί από εσάς έχετε εκλεγεί στην παρούσα συνέλευση για πρώτη φορά. Συνολικά, είστε η φωνή 500 εκατομμυρίων Ευρωπαίων οι οποίοι έχουν μεγάλες προσδοκίες από εσάς.
<P>
Σας απευθύνομαι σε καιρούς με μεγάλες προκλήσεις. " ΕΕ σπάνια αντιμετωπίζει τόσο δύσκολες δοκιμασίες τόσο διαφορετικής φύσεως. Βραχυπρόθεσμα, σκοπός μας είναι να διασφαλίσουμε την ομαλή μετάβαση προς τη νέα Συνθήκη- τη Συνθήκη της Λισαβόνας. Τώρα, και σχεδόν μακροπρόθεσμα, πρέπει να συνεχίσουμε να διαχειριζόμαστε την οικονομική και χρηματοοικονομική κρίση. Κάτω από την επιφάνεια υπάρχει η απειλή μιας αναπτυσσόμενης κλιματολογικής κρίσης η οποία, μακροπρόθεσμα, είναι η μεγαλύτερη πρόκληση που αντιμετωπίζουμε.
<P>
Ένα πράγμα είναι σίγουρο. Προκειμένου η σουηδική προεδρία να καταφέρει να αντιμετωπίσει τις πολλές προκλήσεις που έχουν προκύψει, πρέπει όλοι να συνεργαστούμε μαζί σας- με εσάς που εργάζεστε στην καρδιά της Ευρωπαϊκής δημοκρατίας. Εναποθέτουμε τις ελπίδες μας στην υποστήριξή σας και συνεργασία σας και ότι είστε έτοιμοι να αντιμετωπίσετε τις προκλήσεις μαζί με εμάς.
<P>
Όταν μιλάμε για την ιστορία της ΕΕ, τείνουμε να ισχυριζόμαστε ότι η συνεργασία δημιούργησε τα θεμέλια για την ειρήνη στην Ευρώπη που τόσο συχνά χαρακτηρίστηκε για το αντίθετο. Θα ήθελα να σας πω ότι ο παππούς μου ήταν σουηδός στρατιώτης ο οποίος εστάλη στα νορβηγικά σύνορα κατά τον Β' Παγκόσμιο Πόλεμο- έναν πόλεμο κατά τον οποίο η Σουηδία ήταν ουδέτερη. Το εγγύτερο σημείο στο οποίο έφτασε ο παππούς μου ήταν να ρίχνει μια φευγαλέα ματιά- από ασφαλή απόσταση. Για μεγάλο διάστημα, αυτή ήταν η σχέση της Σουηδίας με την Ευρώπη: να παρατηρεί από απόσταση.
<P>
Ενώ η Ευρώπη είχε μετατραπεί σε ερείπιο μετά τον Β' Παγκόσμιο Πόλεμο, η Σουηδία έμεινε ανέγγιχτη. Ήμασταν πλουσιότεροι από οικονομικής πλευράς- αλλά φτωχοί από πλευράς ευρωπαϊκής κοινότητας. Πριν από είκοσι χρόνια το αγκαθωτό συρματόπλεγμα μεταξύ της Αυστρίας και της Ουγγαρίας κόπηκε. Το Τείχος του Βερολίνου έπεσε και η Ευρώπη άλλαξε σχεδόν σε μια νύχτα. Ένας μεγάλος αριθμός χωρών ξεκίνησε μια πορεία που κατέληξε στις 27 χώρες που βρίσκονται σήμερα εδώ. " Σουηδία ήταν μια από αυτές τις χώρες.
<P>
Εάν μπεις αργά στο παιχνίδι, χρειάζεσαι χρόνο να καλύψεις τη διαφορά. Στα τέλη της δεκαετίας του '80 άρχισε να ωριμάζει στη Σουηδία η πολιτική δέσμευση για την Ευρώπη. Σταδιακά άρχισε να αυξάνεται η εγγύτητα και εξάρτηση της Σουηδίας από την Ευρώπη. Ο ΥπΕξ της Σουηδίας, Carl Bildt, έπαιξε αποφασιστικό ρόλο στο έργο της ένταξης της Σουηδίας στην ευρωπαϊκή κοινότητα- με άλλα λόγια, στον ενστερνισμό της διαφάνειας, της παγκοσμιοποίησης και του ελεύθερου εμπορίου. Οδηγείτο από μια δυνατή πεποίθηση ότι η Σουηδία ανήκε στην Ευρώπη.
<P>
Πριν από δεκαοχτώ χρόνια υποβάλαμε την αίτηση ένταξής μας στην Ευρωπαϊκή Ένωση. Είχε επιτέλους ωριμάσει η πεποίθησή μας ότι η ζωή του λαού μας και το μέλλον μας θα εξυπηρετούνταν καλύτερα μέσω της συνεργασίας και της συντροφικότητας με άλλους λαούς, ότι είχαμε κάτι στο οποίο θα συμμετείχαμε- και ότι είχαμε πολλά να μάθουμε. Δεν φοβόμασταν πια τη συνεργασία. Τολμήσαμε να γίνουμε μέρος της Ευρώπης.
<P>
Αυτά τα χρόνια, από τα μέσα της δεκαετίας του '80 και μετά, τα οποία υπήρξαν επαναστατικά για τη Σουηδία, κύλησαν παράλληλα με την εμβάθυνση της προσωπικής μου πολιτικής δέσμευσης. " λαχτάρα μου για την Ευρώπη ήταν μεγάλη, όπως και πολλών άλλων σουηδών πολιτικών της γενιάς μου. Θυμάμαι πώς, ως νέος, νεοεκλεγέν μέλος του Σουηδικού Κοινοβουλίου, επρόκειτο να επισκεφτώ το Ευρωπαϊκό Κοινοβούλιο. Ήταν ένα σημάδι της διαφάνειας του Κοινοβουλίου και της προσβασιμότητας- παρά το γεγονός ότι τότε η Σουηδία δεν ήταν μέλος της Ένωσης.
<P>
Λίγα χρόνια μετά, το 1997, μετά την ένταξη της Σουηδίας στην Ένωση, είχα εμπλακεί στην ιεράρχηση της οργάνωσης νέων της Ομάδας του Ευρωπαϊκού Λαϊκού Κόμματος (Χριστιανοδημοκράτες), και έγινα προσωπικά ο πρώτος πρόεδρός της. Αυτό με βοήθησε να δω πώς λειτουργούσε η ευρωπαϊκή συνεργασία στην πράξη. Από κοινού αναζητούσαμε ευρωπαϊκές λύσεις σε ευρωπαϊκά προβλήματα. Όχι μόνο γνωρίσαμε η μια πλευρά την άλλη, αλλά γνωρίσαμε και την ιστορία και κουλτούρα η μια της άλλης. Με βοήθησε να μάθω τις πρωτεύουσες τη Ευρώπης- και με δυσκολία μπορώ να μετρήσω τις εκκλησίες που επισκέφτηκα στην Ευρώπη στην πορεία.
<P>
Σε 20 χρόνια η Σουηδία πέρασε από μακρινός παρατηρητής σε ενεργό συμμετέχοντα της ευρωπαϊκής συνεργασίας. Αυτό, με τη σειρά του, είχε επιπτώσεις στο σουηδικό λαό. Πριν από δέκα χρόνια, ένας στους τρεις Σουηδούς θεωρούσε ότι η ιδιότητα μέλους της ΕΕ ήταν καλό για τη χώρα αλλά τώρα ακριβώς ο ίδιος αριθμός θεωρεί το αντίθετο. Σήμερα τα πράγματα έχουν αντιστραφεί. Σχεδόν δυο στους τρεις Σουηδούς θεωρούν ότι η ιδιότητα μέλους της ΕΕ είναι καλό για τη Σουηδία. Στις εκλογές του Ευρωπαϊκού Κοινοβουλίου τον Ιούνιο, πάνω από 45 τοις εκατό των Σουηδών προσήλθαν στις κάλπες. Αυτό σημαίνει οκτώ τοις εκατό περισσότερο από το 2004, και αποτελεί ποσοστό πάνω από τον μέσο όρο για την Ευρώπη. Σήμερα η Σουηδία είναι μια χώρα που εκτιμά και έχει θετική άποψη για την ιδιότητα μέλους της ΕΕ. Μπορεί να αργήσαμε να το συνειδητοποιήσουμε αλλά δουλέψαμε σκληρά για να καλύψουμε τη διαφορά. Αυτό σημαίνει νίκη για όλους εμάς που πιστεύουμε στην ευρωπαϊκή συνεργασία. .
<P>
(Χειροκρότημα)
<P>
Κύριε Πρόεδρε, αξιότιμα Μέλη, αντιμετωπίζουμε το θέμα του πεπρωμένου της γενιάς της- ένα κοινωνικό πρόβλημα το οποίο, σε αντίθεση με πολλά άλλα, αυξάνεται με αργούς ρυθμούς- και μόνο προς τη λάθος κατεύθυνση. Ο πλανήτης υποφέρει από ένα πυρετό, με θερμοκρασία που συνεχώς αυξάνεται- και εξαρτάται από εμάς να αντιδράσουμε. Ο παγετώνας της Γροιλανδίας συρρικνώνεται κατά ποσοστό άνω των 100 κυβικών χιλιομέτρων κάθε χρόνο. Ο παγετώνας στη Δυτική Ανταρκτική λιώνει κατά έναν απίστευτο γοργό ρυθμό. Ξέρουμε ότι το λιώσιμο των πάγων στην Γροιλανδία και μόνο θα μπορούσε να καταλήξει σε αύξηση της στάθμης της θάλασσας μέχρι και δυο μέτρα. Οι επιπτώσεις θα είναι δραματικές. Εάν η στάθμη της θάλασσας ανέβαινε απλά κατά ένα μέτρο ανά τον κόσμο, εκατό εκατομμύρια άνθρωποι θα έπρεπε να αφήσουν τα σπίτια τους μόνο στην Ασία. Οι πιο ευάλωτες περιοχές είναι το Μπαγκλαντές, η ανατολική Κίνα και το Βιετνάμ.
<P>
Βέβαια, θα υπήρχαν κι άλλες σοβαρές συνέπειες. Ο καιρός θα αλλάξει, με κίνδυνο πολλά είδη χλωρίδας και πανίδας να εξαφανιστούν. Και αυτό θα ισχύει ακόμη κι αν μείνουμε εντός του στόχου των 2 °C που έχουν θέσει τα "Ε, τον οποίο στήριξαν την προηγούμενη εβδομάδα και η G8 και το Φόρουμ των μεγάλων οικονομιών στην L'Aquila. " ατμόσφαιρα είναι υπό απειλή και εξαιτίας της χρήσης που κάνουμε και εξαιτίας της εξάρτησής μας από τα ορυκτά καύσιμα. Αυτά είναι τα κακά νέα. Ποια λοιπόν είναι τα καλά νέα;
<P>
Παρόλο που έχουμε λίγο χρόνο στη διάθεσή μας, ο χρόνος εξακολουθεί να είναι με το μέρος μας. Από την άλλη, πρέπει να δράσουμε άμεσα. Ό,τι χρειάζεται για την ανάπτυξη των ανανεώσιμων πηγών ενέργειας και η αναγκαία τεχνολογία για τη βελτίωση της ενεργειακής απόδοσης υπάρχουν ήδη. Σύμφωνα με το Διεθνή Οργανισμό Ενέργειας (IEA), πάνω από τα μισά μέτρα που χρειάζονται προκειμένου να μην υπερβεί ο στόχος των 2 °C μπορούν να ληφθούν κάνοντας χρήση της ήδη υπάρχουσας τεχνολογίας.
<P>
Επίσης, τα μέτρα αντιμετώπισης των κλιματολογικών αλλαγών έχουν πολύ χρήσιμες παράπλευρες επιπτώσεις- επιπτώσεις που δικαιολογούν από μόνες τους τα μέτρα. Εάν καταναλώσουμε λιγότερη ενέργεια, θα εξοικονομήσουμε χρήματα. Θα βελτιώσουμε τα δημόσια οικονομικά ενώ, την ίδια στιγμή, τα νοικοκυριά θα έχουν μεγαλύτερες πηγές. Εάν επενδύσουμε στις ανανεώσιμες πηγές ενέργειας και στην ενεργειακή απόδοση, θα βελτιώσουμε την ενεργειακή ασφάλεια. Θα εξαρτόμαστε λιγότερο από τις εισαγωγές από χώρες που είναι, ενίοτε, πολιτικά και οικονομικά ασταθείς. Οι επενδύσεις μας στην πράσινη οικονομικά θα δημιουργήσουν νέες ευκαιρίες εργασίας και θα οδηγήσουν την ανάπτυξη δεκαετίες μπροστά.
<P>
Επιτρέψτε μου να σας δώσω ένα συγκεκριμένο παράδειγμα. Τον Ιανουάριο, πολλές χώρες της ΕΕ επηρεάστηκαν από την κρίση του φυσικού αερίου στην Ουκρανία. Την προηγούμενη εβδομάδα μίλησα με τον Πρόεδρο Yushchenko αναφορικά με το πώς μπορούμε να αποτρέψουμε μια τέτοια κατάσταση. Ταυτόχρονα, είναι σημαντικό να ανατρέψουμε την οπτική γωνία. Εάν η Ουκρανία επένδυε στην ενεργειακή απόδοση προκειμένου η χώρα να έφτανε στο ίδιο επίπεδο με τη Τσεχική Δημοκρατία ή τη Σλοβενία, το ποσοστό της ενέργειας που θα είχε εξοικονομηθεί θα ανταποκρινόταν στο σύνολο των εισαγωγών ολόκληρης της χώρας από τη Ρωσία για δική της χρήση. " Ουκρανία τότε θα ανεξαρτητοποιούνταν τελείως από τις εισαγωγές φυσικού αερίου από τη Ρωσία και εξοικονομούνταν τεράστια χρηματικά ποσά επίσης- βελτιώνοντας απλά τη δική της ενεργειακή απόδοση. Σε αυτόν τον τομέα πρέπει να αναζητήσουμε τις απαντήσεις όσον αφορά στην ατμόσφαιρα.
<P>
(Χειροκρότημα)
<P>
Πριν από δώδεκα χρόνια σχηματίστηκε ο συνασπισμός των εθελοντών στο Kyoto. Από την άλλη, οι εθελοντικές συμφωνίες δεν αρκούν. Εάν πρόκειται να πετύχουμε στην εφαρμογή μιας διεθνούς συμφωνίας περί κλιματολογικών αλλαγών, τότε το ταξίδι από το Kyoto στην Κοπεγχάγη θα πρέπει από συνασπισμό των εθελοντών να γίνει η ευθύνη του κάθε ανθρώπου.
<P>
Οπότε, πώς θα φτάσουμε εκεί; " Ευρώπη πρέπει να ενεργήσει από κοινού και συλλογικά. Πρέπει να επιδείξουμε πνεύμα ηγεσίας και να τηρήσουμε τις υποσχέσεις μας. " Ευρώπη έχει ζωτικό ρόλο στη συγκέντρωση των πλευρών προς συμμετοχή σε μια διεθνή συμφωνία. Ανά τον κόσμο πρέπει να θέσουμε μια τιμή των εκπομπών. Πρέπει να αρχίσουμε να χρησιμοποιούμε κρατικούς φόρους στις ανθρακούχες εκπομπές και την εμπορία δικαιωμάτων εκπομπών. Τότε θα προκύψουν και οι εναλλακτικές που θα είναι φιλικές προς το περιβάλλον. Εάν η τιμή χρήσης ορυκτών καυσίμων οριστεί ασχέτως από τις επιπτώσεις στην ατμόσφαιρα, η υπερθέρμανση του πλανήτη θα συνεχίσει. Οι εναλλακτικές δεν θα αναδειχθούν. Τα μέτρα ενίσχυσης της ενεργειακής απόδοσης δεν θα χρησιμεύουν από οικονομικής πλευράς.
<P>
Αυτό, από την άλλη, δεν είναι αρκετό. Πρέπει να υπάρχει μια ευρεία απάντηση στο ερώτημα "πώς;". Δεν αρκεί να περιορίσουμε τις εκπομπές σε ένα σύνολο χωρών οι οποίες συμφωνούν εθελοντικά σε μειώσεις αλλά σε χώρες που θα συγκεντρώνουν συνολικά 30 τοις εκατό των εκπομπών. Ούτε αρκεί να έχουμε λύσεις που βασίζονται μόνο σε περιορισμούς στις πλέον ανεπτυγμένες χώρες. Εάν οι επονομαζόμενες χώρες που ανήκουν στο Παράρτημα I επρόκειτο να μειώσουν τις εκπομπές τους στο μηδέν, οι ταχύτατα αυξανόμενες εκπομπές των ανεπτυγμένων χωρών θα ήταν αρκετές να μας οδηγήσουν πάνω από τον στόχο των 2 °C.
<P>
Για αυτόν ακριβώς το λόγο πρέπει να συζητήσουμε τη χρηματοδότηση των επενδύσεων στις ανεπτυγμένες χώρες. Πρέπει να διασφαλίσουμε τη γρήγορη μεταφορά τεχνολογίας καθώς επίσης και το γεγονός ότι οι ανεπτυγμένες χώρες προβαίνουν σε δεσμεύσεις εποπτείας της ανάπτυξης προς την οποία οδεύουμε αυτή τη στιγμή. Επίσης, θα χρειαστούμε σαφείς δεσμεύσεις μεσοπρόθεσμα από χώρε εκτός της Ευρώπης. " ευθύνη των λίγων θα πρέπει να γίνει τώρα ευθύνη των πολλών.
<P>
Γνωρίζω ότι το Ευρωπαϊκό Κοινοβούλιο θα αναλάβει την ευθύνη του. " σουηδική προεδρία σας βλέπει ως συμμάχους μας. Τώρα θέλουμε να γράψουμε την ιστορία του πώς καταφέραμε να αποτρέψουμε τις κλιματολογικές απειλές και θέλουμε να την γράψουμε μαζί σας.
<P>
Κύριε Πρόεδρε, αξιότιμα Μέλη, η χρηματοοικονομική και οικονομική κρίση εξαπλώθηκε σαν υγρό πυρ ανά τον κόσμο σε χρονικό διάστημα μερικών εβδομάδων. Κάποιοι είχαν δώσει προειδοποιήσεις αλλά για τους περισσότερους ήρθε ξαφνικά- ειδικά στην έκταση και το βάθος που έλαβε. Σε ένα καθολικό κόσμο, τα προβλήματα εξαπλώνονται γρήγορα και προς άλλα. " δύναμη της οικονομικής ύφεσης είναι τέτοια που κανείς δεν μπορεί να κάνει το θαύμα και να ξεφύγει από αυτήν γρήγορα. " συντονισμένη δράση εκ μέρους της ΕΕ είναι η καλύτερη λύση που διαθέτουμε προκειμένου να αντιμετωπίσουμε τις προκλήσεις της κρίσης. Από την άλλη, πολλά μπορεί να πάνε στραβά. Υπό αυτές τις συνθήκες, η ΕΕ έχει καταφέρει στο να επιδείξει ικανότητες ηγεσίας σε καιρούς δοκιμασίας. Συμφωνήσαμε σχετικά με εγγυήσεις και κανόνες για την ενίσχυση των τραπεζών. Συμφωνήσαμε σχετικά με ένα κοινό σχέδιο ανάκαμψης με σκοπό να τονώσουμε την οικονομία.
<P>
Ο Πρόεδρος Sarkozy και η γαλλική προεδρία έπαιξαν σημαντικό ρόλο σε αυτό το έργο, αλλά θα σημείωνα επίσης ότι το Ευρωπαϊκό Κοινοβούλιο αποτέλεσε κινητήρια δύναμη. Τώρα πρέπει να αφιερώσουμε το φθινόπωρο στη συζήτηση συνεχών μέτρων προκειμένου να βγούμε από την κρίση. " οικονομική κατάσταση παραμένει δύσκολη και τα δημόσια οικονομικά όλων των ΚΜ είναι τώρα σε τεντωμένο σκοινί.
<P>
Σύμφωνα με τις προβλέψεις της Επιτροπής, κατά τον επόμενο χρόνο, το έλλειμμα εντός της ΕΕ θα υπερβεί το 80 τοις εκατό του ΑΕΠ. Δεν μπορούμε να κλείσουμε τα μάτια μας και να προσποιηθούμε ότι δεν υπάρχει πρόβλημα. Εν μέσω όλων αυτών δεν πρέπει επίσης να ξεχνάμε ότι πίσω από αυτά τα νούμερα υπάρχουν άνθρωποι που ανησυχούν για τις δουλειές τους και που αναρωτιούνται πώς θα καταφέρουν να πληρώσουν τα σπίτια τους και να διατηρήσουν το επίπεδο ζωής τους. Είναι καθήκον μας να τους απαντήσουμε.
<P>
Όταν εκατομμύρια Ευρωπαίοι χάνουν τις δουλειές τους και μπαίνουν στο περιθώριο, ολόκληρο το σύστημα προνοίας τίθεται υπό απειλή και μάλιστα σε καιρούς που είναι ήδη υπό τεράστια πίεση. Τώρα ζούμε περισσότερο ενώ, την ίδια στιγμή, εργαζόμαστε λιγότερα και κάνουμε λιγότερα παιδιά. Εάν συνεχιστεί αυτή η τάση, σε 50 χρόνια από τώρα ο αριθμός των πιο ηλικιωμένων ανθρώπων σε σχέση με τον αριθμό των παιδιών θα διπλασιαστεί στον χώρο της Ευρώπης. Τι μπορούμε λοιπόν να κάνουμε;
<P>
Πρέπει να αποκαταστήσουμε την εμπιστοσύνη στις χρηματοοικονομικές αγορές. Πρέπει γρήγορα να εφαρμόσουμε αποτελεσματική εποπτεία προκειμένου να αποφύγουμε παρόμοιες κρίσεις στο μέλλον. " σουηδική προεδρία θα εργαστεί προς τη σχετική συμφωνία στα πλαίσια του Συμβουλίου μέχρι το τέλος του έτους. Ελπίζουμε στη βοήθειά σας προκειμένου να το καταφέρουμε γρήγορα και οριστικά. Οι πολίτες μας δεν θα δεχτούν την επαναλαμβανόμενη χρήση εσωτερικών φόρων προκειμένου να διασωθούν τα χρηματοπιστωτικά ιδρύματα που ενήργησαν ανεύθυνα.
<P>
Πρέπει να βγούμε γρήγορα από το αυξανόμενο δημόσιο έλλειμμα μέσω μιας συντονισμένης στρατηγικής εξόδου και μιας σταδιακής επιστροφής στους κανόνες του Συμφώνου Σταθερότητας. Ειδάλλως, θα υπάρξουν βραχυπρόθεσμα ελλείμματα εμπορικού ισοζυγίου τα οποία θα ακολουθήσουν χρόνια ελλείμματα. Μεγάλες περικοπές μας περιμένουν, γεγονός που συμβαίνει ήδη σε μέρη της ΕΕ και εμείς στη Σουηδία έχουμε σχετική εμπειρία. Μας περιμένει μαζική ανεργία, κοινωνική αναταραχή και αυξανόμενες φορολογικές πιέσεις.
<P>
Πρέπει να διασφαλίσουμε μια κοινωνική διάσταση στην Ευρωπαϊκή πολιτική που βασίζεται σε υγιή δημόσια οικονομικά και στην προσέλευση περισσότερων ανθρώπων στην αγορά εργασίας. Αυτός είναι μακράν ο καλύτερος τρόπος να διασφαλίσουμε το σύστημα προνοίας μας. Γνωρίζω ότι αυτό αποτελεί σημαντικό θέμα και όχι μόνο στα πλαίσια του Ευρωπαϊκού Κοινοβουλίου.
<P>
Είναι απαράδεκτο ότι τρεις από τους 10 Ευρωπαίους σε ηλικία εργασίας να αποκλείονται από την αγορά εργασίας. Στόχος μας πρέπει να είναι μια ενεργητική πολιτική της αγοράς εργασίας η οποία, μαζί με πλήρως λειτουργικά συστήματα κοινωνικής ασφάλισης, θα είναι σε θέση να χειριστεί τις αλλαγές με αποτελεσματικό τρόπο. Πρέπει να ενισχύσουμε την απασχολησιμότητα του ατόμου και την ικανότητά του ως προς την διεκδίκηση μιας θέσης στην αγορά εργασίας. Συμπληρωματικά, πρέπει να ενεργοποιήσουμε και να επανεργοποιήσουμε τους ανέργους. Όσο μεγαλύτερος είναι ο αριθμός των εργαζομένων τόσο μεγαλύτερη θα είναι και η στήριξη προς τους μη-εργαζόμενους. Πρέπει επίσης να συγκεντρωθούμε στις μεταρρυθμίσεις, στον εκσυγχρονισμό και στην προσαρμογή στη νέα πραγματικότητα. Ο κόσμος εκτός της ΕΕ δεν μένει ακίνητος. Προχωράει με ιλιγγιώδεις ρυθμούς και αυτό είναι κάτι που πρέπει να αναγνωρίσουμε και να αποδεχτούμε.
<P>
Μια αναθεώρηση της Ευρωπαϊκής στρατηγικής της Λισαβόνας θα μπορούσε να συμβάλει στην αναγκαία ατζέντα μεταρρυθμίσεων. Θα αρχίσουμε αυτή τη συζήτηση το φθινόπωρο.
<P>
Στο κατόπι της οικονομικής κρίσης μπορούμε να δούμε ιδέες αυξημένου προστατευτισμού. Ο Παγκόσμιος Οργανισμός Εμπορίου επιβεβαιώνει ότι ο αριθμός των περιοριστικών για το εμπόριο μέτρων έχει αυξηθεί σημαντικά τους τελευταίους τρεις μήνες. Συνεπώς, χαιρετίζω τη συμφωνία της L'Aquila περί επανέναρξης του Γύρου της Doha για την ανάπτυξη - προκειμένου να διασφαλιστεί ότι οι χώρες του κόσμου θα ξαναβρούν το δρόμο του ελεύθερου εμπορίου που όλοι ξέρουμε ότι μας ωφελεί σε μακροπρόθεσμο επίπεδο. Ο στόχος πρέπει να είναι μια ΕΕ που θα βγει από την κρίση πιο δυνατή.
<P>
Κύριε Πρόεδρε, αξιότιμα Μέλη, όταν ταξιδεύω στη Σουηδία και μιλώ για την συνεργασία με την ΕΕ, λαμβάνω λίγες ερωτήσεις σχετικά με τους θεσμούς της ΕΕ. Οι ερωτήσεις, αντιθέτως, τείνουν να αφορούν καμπυλωτά αγγούρια, για τον ταμπάκο και άλλα καθημερινά θέματα.
<P>
Σε κάθε περίπτωση, το θεσμικό πλαίσιο είναι σημαντικό διότι ορίζει τι μπορούμε να κάνουμε και σε ποιους τομείς. Για αυτό το λόγο και η Συνθήκη της Λισαβόνας είναι τόσο καίρια. " Συνθήκη θα κάνει την ΕΕ πιο δημοκρατική, πιο διαφανή, πιο αποτελεσματική και πιο σημαίνουσα στη διεθνή αρένα. Εντούτοις, πιο σημαντικό απ' όλα, είναι το γεγονός ότι η εφαρμογή της Συνθήκης της Λισαβόνας θα κλείσει το κεφάλαιο της εσωστρεφούς φάσης της συνεργασίας της ΕΕ. Τώρα είναι ώρα για την ΕΕ να κοιτάξει προς τα έξω και μπροστά. " σουηδική προεδρία είναι έτοιμη να διεξαγάγει όλο το προπαρασκευαστικό έργο που έχει ήδη προετοιμαστεί προκειμένου να διασφαλιστεί η ομαλή μετάβαση σε μια νέα Συνθήκη αλλά, φυσικά, αυτό απαιτεί την επικύρωση της Συνθήκης από όλα τα ΚΜ. Ας ελπίσουμε ότι αυτό θα γίνει πραγματικότητα εντός των επόμενων μηνών.
<P>
" εγκληματικότητα σε διεθνές επίπεδο αυξάνεται διαρκώς. " δράση των εγκληματικών δικτύων δεν εμποδίζεται πια από εθνικά σύνορα. Βλέπουμε πώς εξαπλώνονται το εμπόριο ναρκωτικών και το εμπόριο λευκής σαρκός. Το γεγονός αυτό αποτελεί απειλή για τις δημοκρατικές μας αξίες και απειλή προς τους πολίτες μας. ταυτόχρονα, το δικαίωμα ελεύθερης κυκλοφορίας στα πλαίσια σπουδών, εργασίας και διαμονής από τη μια χώρα της ΕΕ στην άλλη, είναι θεμελιώδης εντός της επικράτειας των ΚΜ. Φυσικά, οι νέοι καιροί απαιτούν νέες λύσεις. Συνεπώς, φέτος το φθινόπωρο θα συντάξουμε ένα νέο πρόγραμμα στον τομέα αυτό το οποίο θα ονομαστεί το Πρόγραμμα της Στοκχόλμης. Το πρόγραμμα αυτό θα εντείνει τους θεσμούς που διασφαλίζουν την ασφάλεια εντός της ΕΕ και που καταπολεμούν το οργανωμένο έγκλημα και την τρομοκρατία.
<P>
Ταυτόχρονα, θα δημιουργήσουμε καλύτερη ισορροπία μεταξύ των θεσμών και των μέτρων που διασφαλίζουν την ασφάλεια δικαίου και που προστατεύουν τα ανθρώπινα δικαιώματα. Θα διασφαλίσει επίσης την ύπαρξη ενός κοινού συστήματος ασφάλειας δικαίου σε όσους αναζητούν άσυλο στην ΕΕ- με μεγαλύτερη συνέπεια στον τρόπο με τον οποίο γίνονται δεκτοί καθώς επίσης και στον τρόπο που εξετάζεται η περίπτωση αναζήτησης άσυλου και μεγαλύτερη συνέπεια ως προς την πολιτική επαναπατρισμού.
<P>
Το όνειρο ενός μέλλοντος στην Ευρώπη είναι δυνατό για πολλούς ανθρώπους. Ταυτόχρονα, το ποσοστό ηλικιωμένων στην Ευρώπη αυξάνεται διαρκώς. Ένα ευέλικτο σύστημα για την μετανάστευση για λόγους εργασίας θα μπορούσε να ενώσει αυτές τις δυο πραγματικότητες. .
<P>
Κύριε Πρόεδρε, αξιότιμα Μέλη, πριν από 50 χρόνια έξι χώρες δημιούργησαν τα θεμέλια της Ευρωπαϊκής συνεργασίας. Σήμερα είμαστε 27. " δύναμη και η επιρροή μας μεγάλωσε καθώς επίσης και η ευημερία και ποικιλότητά μας. " Ευρώπη εμπλουτίστηκε. Ως αποτέλεσμα, είμαστε καλύτερα εξοπλισμένοι τόσο ως προς την εκμετάλλευση των ευκαιριών που μας παρείχε η παγκοσμιοποίηση όσο και στην αντιμετώπιση των προκλήσεων που παρουσιάστηκαν στην πορεία. Μαζί είμαστε δυνατοί.
<P>
Μιλάμε περί "διαπραγματεύσεων" μεταξύ των μελών. Εντούτοις, σε κάθε περίπτωση η ιδιότητα μέλους αφορά τον μερισμό κοινών αξιών και την εφαρμογή κοινών κανόνων. Αυτή τη στιγμή, αυτό σταθμίζεται από αυτούς που μένουν απέξω- από το Reykjavik στην Άγκυρα μέσω των Δυτικών Βαλκανίων. Οι δυο ηγέτες στην Κύπρο αντιμετωπίζουν μια ιστορική ευκαιρία να συμφωνήσουν επί μιας λύσης που θα επανενώσει το νησί το οποίο έχει διχαστεί για πάρα πολύ καιρό.
<P>
Για αυτούς που είναι από μέσα, υπάρχει ο πειρασμός να επιτρέψουν στη διαδικασία ιδιότητας μέλους να γίνει ευκαιρία επίλυσης διαμαχών που εκκρεμούν για χρόνια. Σε τέτοιες περιπτώσεις πρέπει να βρούμε λύσεις που ωφελούν και τις δυο πλευρές και που ανοίγουν τον δρόμο. Ειδάλλως, θέτουμε σε κίνδυνο την πρόοδο προς την επίτευξη του στόχου μας περί συνεχούς Ευρωπαϊκής ολοκλήρωσης. " σουηδική προεδρία θα εργαστεί με σκοπό τη βελτίωση της διαδικασίας διεύρυνσης σύμφωνα με τις δεσμεύσεις που έκανε η ΕΕ και αυστηρώς βάσει των εφαρμοστέων κριτηρίων. Θα ενεργήσουμε ως ένας "ειλικρινής μεσάζων".
<P>
Κύριε Πρόεδρε, αξιότιμα Μέλη, με δύναμη και επιρροή προκύπτει η διεθνής ευθύνη την οποία παλεύουμε να επωμιστούμε. Αυτή η ευθύνη συνοδεύεται από το καθήκον να κάνουμε χρήση αυτής προς όφελος όλων. " ΕΕ πρέπει να εργαστεί για την ειρήνη, την ελευθερία, τη δημοκρατία και τα ανθρώπινα δικαιώματα. Έχουμε την ευθύνη να στηρίξουμε τις φτωχότερες και πιο ευάλωτες χώρες του κόσμου, μια ευθύνη να ανταποκριθούμε στους Αναπτυξιακούς Στόχους της Χιλιετίας των "Ε. Έχουμε επίσης την ευθύνη να στηρίξουμε το έργο των "Ε σε άλλους τομείς, να συνεργαστούμε με τους στρατηγικούς εταίρους μας, να εμπλακούμε στα σημαίνοντα πεδία της παγκόσμιας κρίσης- όπως είναι η ειρηνευτική διαδικασία στη Μέση Ανατολή, στο Ιράν, στο Αφγανιστάν, στο Πακιστάν, στη Βόρειο Κορέα ή όπως είναι οι μεγάλες προκλήσεις που λαμβάνουν χώρα στην Αφρικανική ήπειρο.
<P>
Εντούτοις, έχουμε επίσης την ευθύνη για περιφερειακές πρωτοβουλίες όπως είναι η Μεσογειακή Ένωση και η ανατολική εταιρική σχέση που δημιουργούν σταθερότητα μεταξύ των γειτονικών χωρών που βρίσκονται υπό διαφορετικές συνθήκες.
<P>
Είμαι ιδιαίτερα ευγνώμων για τον κινητήριο ρόλο που παίζει το Ευρωπαϊκό Κοινοβούλιο σε θέματα συνεργασία στην Περιοχή της Βαλτικής . Το 2005, το Κοινοβούλιο παρουσίασε ένα προσχέδιο στρατηγικής για την περιοχή. Τώρα ελπίζουμε ότι ήρθε η ώρα να στεφθεί με επιτυχία με την υιοθέτηση της Στρατηγικής για την Περιοχή της Βαλτικής κατά τη διάρκεια της συνεδρίασης του Ευρωπαϊκού Συμβουλίου του Οκτωβρίου.
<P>
Οι διαμάχες στα Βαλκάνια στη δεκαετία του '90 αποτέλεσαν το εφαλτήριο για την εμπλοκή της ΕΕ ως σώμα διαχείρισης κρίσεων- μια εμπλοκή που αυξάνεται διαρκώς. Σήμερα η ΕΕ εμπλέκεται σε 10 περίπου πρωτοβουλίες διαχείρισης κρίσεων ανά τον κόσμο.
<P>
Στις μέρες μας τα προβλήματα του κόσμου χτυπάνε την πόρτα της ΕΕ. Ανά τον κόσμο- και όχι μόνο στις γειτονικές μας χώρες- η ελπίδα πολλών ανθρώπων για προσωπική ανάπτυξη είναι συνδεδεμένη με τη συνεργασία μας. Α ενωθούμε λοιπόν για την εκπλήρωση των προσδοκιών τους.
<P>
(Χειροκρότημα)
<P>
Κύριε Πρόεδρε, αξιότιμα Μέλη, ως αποτέλεσμα της Ευρωπαϊκής συνεργασίας, σήμερα η ήπειρός μας ζει εν ειρήνη και ευημερία, ελευθερία και σταθερότητα. Έχουμε ανοιχτά σύνορα και ένα κοινωνικό μοντέλο που συνδυάζει την οικονομία της αγοράς με εκτίμηση μεταξύ όλων των πλευρών. Αυτό σημαίνει από κοινού Ευρώπη. Οι πολίτες μας θέλουν να ξέρουν, από την άλλη, ότι η Ευρώπη έχει ιδέες για το μέλλον και ότι η συνεργασία μας όχι μόνο έχει ιστορικό σκοπό αλλά και ότι κοιτάει μπροστά. Για αυτό ακριβώς εμείς, ως εκλεγμένοι εκπρόσωποι, αναλαμβάνουμε την ευθύνη να πούμε τι θέλουμε να κάνουμε με την Ευρώπη. Επιτρέψτε μου να σας πω πώς βλέπω την Ευρώπη του μέλλοντος.
<P>
Θέλω να δω μια Ευρώπη που να ενεργεί δυναμικά για τη δημοκρατία, την ειρήνη και τα ανθρώπινα δικαιώματα στη διεθνή αρένα που θα έχει το θάρρος να ενεργήσει στη σκηνή της εξωτερικής πολιτικής. Διότι εκεί ακριβώς βρίσκονται εκείνοι από εμάς που έχουν βιώσει την εμπειρία του πώς είναι να ζει κανείς χωρίς δημοκρατία και ελευθερία, αγαθά που μας δίνουν την ακεραιότητα να λάβουμε δράση.
<P>
Θέλω να δω μια Ευρώπη που να αναλαμβάνει τα ηνία στον αγώνα κατά των κλιματολογικών αλλαγών, η οποία δεν θα υποκύπτει στον πειρασμό του ανταγωνισμού βάσει μιας βιομηχανίας που δεν θα πληρώνει για τις εκπομπές που καταστρέφουν την ατμόσφαιρά μας και που θα παρέχει κίνητρα που θα καθιστούν την πράσινη τεχνολογία άξια λόγου, ούτως ώστε τα παιδιά μας και τα παιδιά των παιδιών μας να απολαύσουν τη φύση όπως εμείς την ξέρουμε.
<P>
Θέλω να δω μια Ευρώπη που να αναλαμβάνει την ευθύνη της για την οικονομία. Το ρητό "δανείζομαι για να ξοδέψω" δεν μπορεί να αποτελεί το μοναδικό ρητό. Ούτε φυσικά πρέπει να ισχύει ότι "τα κέρδη είναι προσωπικά και οι απώλειες εθνικές". Ας αποκαταστήσουμε τα δημόσια οικονομικά που μας αφορούν, ας ρυθμίσουμε υγιείς οικονομικές αγορές και ας διασφαλίσουμε τις οικονομικές μεταρρυθμίσεις που χρειάζονται στο όνομα της ανάπτυξης προκειμένου η βιομηχανία να συνεχίσει να είναι ανταγωνιστική στο μέλλον.
<P>
Θέλω να δω μια Ευρώπη που να αναπτύσσει το κοινωνικό της μοντέλο, μια Ευρώπη που θα συνδυάζει ένα ορθό λειτουργικά σύστημα προνοίας με ανάπτυξη- με κοινωνική συνοχή, μια Ευρώπη που, μέσω σκληρής δουλειάς, επιχειρηματικού πνεύματος και υγιών δημόσιων οικονομικών, θα δημιουργεί δυνατότητες διατήρησης και ανάπτυξης των μοντέλων προνοίας, προς το συμφέρον όλων των πολιτών μας.
<P>
Θέλω να δω μια Ευρώπη που δεν θα επιτρέπει στον εαυτό της να παρασύρεται από βραχυπρόθεσμες εκστρατείες προστατευτισμού, μια Ευρώπη που θα προστατεύει την εσωτερική αγορά η οποία σχημάτισε τη βάση της Ευρωπαϊκής συνεργασίας και που θα επιτρέπει ελεύθερη κυκλοφορία στα αγαθά και υπηρεσίες εντός και εκτός συνόρων προς το συμφέρον των ίδιων των εαυτών μας και του υπόλοιπου κόσμου.
<P>
Θέλω να δω μια Ευρώπη που να είναι απαλλαγμένη από ανισότητες, που να είναι ανοιχτή στα επιχειρήματα των άλλων και που να έχει έντονη θέληση να βρει συμβιβασμούς, όλα με σκοπό το κοινό συμφέρον. Μια τέτοια Ευρώπη θα είναι δυνατή ανεξαρτήτως της δυσκολίας των καιρών.
<P>
(Χειροκρότημα)
<P>
Κύριε Πρόεδρε, αξιότιμα Μέλη, είναι για μένα τιμή να μιλώ ενώπιόν σας και να εκπροσωπώ την ευρωπαϊκή δημοκρατία. Άκουσα από πολλούς ότι αυτή θα είναι η δυσκολότερη Προεδρία για πολλά χρόνια. Υπάρχουν πολλές προκλήσεις, και πρέπει να προετοιμαστούμε για το αναπάντεχο. Πολλοί ρωτούν εάν μια χώρα με το μέγεθος της Σουηδίας μπορεί να επωμιστεί αυτή την ευθύνη. Όχι μόνη της- αλλά μαζί μπορούμε να αντιμετωπίσουμε τις προκλήσεις. Ας το κάνουμε λοιπόν με όραμα και πυγμή, με πρωτοβουλία και κουράγιο. " Ευρώπη το χρειάζεται. Ο λαός της Ευρώπης το χρειάζεται. Το Ευρωπαϊκό έργο έχει να κάνει με το όνειρο της επίλυσης των προβλημάτων από κοινού. Αυτό το όνειρο κάνει την Ευρώπη δυνατή. Φέτος, εν έτει 2009, είναι μια χρονιά κρίσιμη για την Ευρωπαϊκή συνεργασία. Έχουμε την ευκαιρία να προβούμε στο επόμενο βήμα. " σουηδική προεδρία είναι έτοιμη να αντιμετωπίσει την πρόκληση. Ας προχωρήσουμε λοιπόν μαζί!
<P>
(Δυνατό χειροκρότημα)
<SPEAKER ID="049" NAME="José Manuel Barroso">
Πρόεδρος της Επιτροπής. - Κύριε Πρόεδρε, οι καιροί που περνάμε δεν είναι συνηθισμένοι και ούτε αυτή η προεδρία θα είναι συνηθισμένη. Εκτός από τη συνηθισμένη διοικητική εργασία, η σουηδική προεδρία θα έχει να αντιμετωπίσει άλλου είδους πολιτικές προκλήσεις υψηλού επιπέδου και τον ικανότερο Πρωθυπουργό για την αντιμετώπιση αυτού του είδους προκλήσεων, τον κύριο Reinfeldt, καθώς επίσης και την ομάδα της σουηδικής προεδρίας.
<P>
Σήμερα θέλω να τονίσω δυο από τις μεγαλύτερες προκλήσεις πολιτικής που θα κληθεί να αντιμετωπίσει η Ευρωπαϊκή Ένωση τους επόμενους έξι μήνες: η διαχείρισης της οικονομικής κρίσης και οι διαπραγματεύσεις περί μιας φιλόδοξης συμφωνίας σχετικές με τις κλιματολογικές αλλαγές που θα λάβουν χώρα στην Κοπεγχάγη.
<P>
" χειρότερη χρηματοοικονομική και οικονομική κρίση στη μνήμη των χωρών με καταστροφικές επιπτώσεις στις κοινωνίες και οικογένειές μας και, συγκεκριμένα, με την ανεργία να συνεχίζει να αυξάνεται. " επαναφορά της οικονομίας παραμένει κυρίαρχη προτεραιότητα. " συλλογική δράση της Ευρωπαϊκής Ένωσης οδήγησε σε μια δημοσιονομική προσπάθεια άνευ προηγουμένου η οποία προκαλεί συγκεκριμένα αποτελέσματα.
<P>
Επιδείξαμε επίσης αλληλεγγύη μεταξύ των ΚΜ, διπλασιάζοντας, για παράδειγμα, το ανώτατο όριο για τη στήριξη του ισοζυγίου πληρωμών για ΚΜ εκτός ευρωζώνης στα 50 δισεκατομμύρια Ευρώ. Τώρα πρέπει να εφαρμόσουμε πλήρως το σχέδιο ανάκαμψης σε όλες του τις εκφάνσεις και να εξασφαλίσουμε ότι συνεπάγεται τη δημιουργία θέσεων εργασίας και την προώθηση της οικονομικής δραστηριότητας του τομέα.
<P>
Θεωρώ ότι είναι απαραίτητο να δώσουμε προτεραιότητα στα μέτρα που περιορίζουν την ανεργία και να επαναφέρουμε τον κόσμο στη δουλειά. Εδώ μπορούμε να κτίσουμε πάνω στα αποτελέσματα της Συνόδου Κορυφής σχετικά με την ανεργία που έλαβε χώρα τον Μάιο ως μέρος της πρωτοβουλίας της Επιτροπής με την τσεχική, σουηδική και ισπανική προεδρία. Πρέπει να εφαρμόσουμε τη μοιρασμένη δέσμευση προς τα θέματα νεολαίας και ανεργίας.
<P>
Φυσικά, την ευθύνη ως προς τις πολιτικής της αγοράς εργασίας έχουν αναλάβει τα ΚΜ αλλά μπορούμε, και θα πρέπει, να χρησιμοποιήσουμε τα υπάρχοντα Ευρωπαϊκά όργανα προκειμένου να βοηθήσουμε τα ΚΜ να διατηρηθεί ο κόσμος σε κατάσταση εργασίας και να εκπαιδευτεί για τις θέσεις εργασίας του μέλλοντος. Για αυτό ακριβώς η Ευρωπαϊκή Επιτροπή πρόκειται να υποβάλλει πρόταση για την απλούστευση των διαδικασιών του Διαρθρωτικού Ταμείου και να απαλλαχτεί από την ανάγκη κρατικής συγχρηματοδότησης από το Ευρωπαϊκό Κοινωνικό Ταμείο για το 2009 και 2010. Θα χρησιμοποιήσουμε επίσης υπάρχοντες πόρους προκειμένου να χρηματοδοτηθεί μια νέα υποδομή μικροπίστωσης για την απασχόληση και την κοινωνική ένταξη. Ελπίζω ότι το παρόν Κοινοβούλιο θα στηρίξει αυτές τις προτάσεις.
<P>
Οι προτάσεις της Επιτροπής βάσει της έκθεσης de Larosière που ανέλαβα τον προηγούμενο Οκτώβριο θα αποτελέσει τη βάση μιας ενισχυμένης εποπτείας και ρύθμισης της οικονομικής αγοράς. Με τις ήδη υποβληθείσες προτάσεις- πολλές από αυτές έχουν ήδη εγκριθεί από το Κοινοβούλιο και το Συμβούλιο, κάποιες είναι ακόμη σε διαδικασία λήψης αποφάσεων- αναλαμβάνουμε πραγματικά τα ηνία καθολικά στο θέμα της μεταρρύθμισης του διεθνούς οικονομικού συστήματος. Και αυτό θα συνεχιστεί, είμαι σίγουρος, κατά τη συνεδρίαση των G20 στο Pittsburgh το Σεπτέμβριο.
<P>
" διεκπεραίωση όλων αυτών των φακέλων κατά τους επόμενους έξι μήνες είναι απαραίτητη προκειμένου να σχηματιστεί μια νέα οικονομία, διότι- ας μη κάνουμε λάθος -η οικονομία μετά την κρίση δεν μπορεί και δεν θα είναι η ίδια με την οικονομία προ- κρίσης.
<P>
Πρέπει να αναθεωρήσουμε το οικονομικό μας μοντέλο και να θέσουμε τις αξίες εκ νέου στην καρδιά της κοινωνικής οικονομίας της αγοράς, όπου και ανήκουν. Πρέπει να χτίσουμε μια οικονομία και μια κοινωνία που θα βασίζεται στην ευκαιρία, στην ευθύνη και στην αλληλεγγύη, μια οικονομία που θα πρέπει να επινοήσει νέες πηγές ανάπτυξης διότι δεν μπορούμε να στηριζόμαστε για πάντα σε νομισματικά και φορολογικά ερεθίσματα. Μια Ευρώπη ανοιχτών και ορθώς λειτουργικών αγορών. Μια Ευρώπη με πιο αποτελεσματική ρύθμιση και εποπτεία των οικονομικών αγορών. Μια Ευρώπη που θα εμβαθύνει τη ενιαία αγορά της και θα χρησιμοποιεί το δυναμικό της στο μέγιστο. Μια Ευρώπη που θα αντιστέκεται στις τάσεις κατακερματισμού ή προστατευτισμού.
<P>
Αναφορικά με τις κλιματολογικές αλλαγές, η Ευρώπη είναι ήδη η πρώτη επικράτεια στον κόσμο που έχει εφαρμόσει μεγαλεπήβολους, νομικά δεσμευτικούς στόχους στους τομείς ατμόσφαιρας και ενέργειας. Είμαι περήφανος για τον τρόπο με τον οποίο εργάστηκε η Επιτροπή με το τελευταίο Κοινοβούλιο και Συμβούλιο για την εφαρμογή της νομοθεσίας, και επιθυμώ να συνεργαστούμε μαζί και με την Προεδρία μέχρι τη στιγμή των διαβουλεύσεων στην Κοπεγχάγη.
<P>
Ο ηγετικός ρόλος μας εκτιμήθηκε ιδιαιτέρως κατά τις συναντήσεις της G8 της προηγούμενης εβδομάδας στην L'Aquila και στο Φόρουμ των μεγάλων οικονομιών. Θα ακούσετε για την πρόοδο που σημειώθηκε σε αυτές τις συναντήσεις. Για πρώτη φορά, όλοι οι συμμετέχοντες δεσμεύτηκαν για τον καθορισμό ανωτάτων ορίων στους 2°C σεβόμενοι την κλιματολογική επιστήμη. Αυτό είναι σίγουρα ένα βήμα μπροστά αλλά δεν θα πρέπει να αυταπατόμαστε. Οι άλλοι δε συμφωνούν με τις φιλοδοξίες και τις δεσμεύσεις μας. " Ευρώπη είναι πολύ πιο μπροστά από τη "στροφή" σε σχέση με τον υπόλοιπο κόσμο και, ειλικρινά, το γεγονός ότι είμαστε 145 ημέρες μακριά από την Κοπεγχάγη με τρομάζει.
<P>
Τις ερχόμενες εβδομάδες θα επιταχύνουμε το έργο μας με τους διεθνείς εταίρους προκειμένου να διασφαλίσουμε σαφείς δεσμεύσεις στην Κοπεγχάγη. Πρέπει επίσης να σημειώσουμε πρόοδο στα μέσα που χρειάζονται για την ενίσχυση των χωρών υπό ανάπτυξη και για την τόνωση της μεταφοράς της τεχνολογίας. Το Σεπτέμβριο η Επιτροπή θα θέσει τις προτάσεις χρηματοδότησης επί τάπητος προκειμένου να μπορέσουμε να βρούμε μια ευρωπαϊκή συναίνεση και να διαπραγματευτούμε με τους άλλους.
<P>
Φυσικά, η ατζέντα των κλιματολογικών αλλαγών είναι άμεσα συνδεδεμένη με μια άλλη προτεραιότητα: την ενεργειακή ασφάλεια. Σήμερα, η Επιτροπή θα υιοθετήσει προτάσεις με σκοπό την ενίσχυση των κανόνων που διέπουν την ασφάλεια παροχής φυσικού αερίου και την ενίσχυση αλληλεγγύης μεταξύ ΚΜ, τις οποίες ευελπιστώ ότι η Επιτροπή θα προωθήσει έχοντας την στήριξή σας.
<P>
Αυτές είναι οι βασικές προτεραιότητες- και είναι απολύτως φυσικό. Αλλά υπάρχει ένας μεγάλος όγκος εργασίας που πρέπει να γίνει τους επόμενους έξι μήνες. Επιτρέψτε μου απλά να επισημάνω το πρόγραμμα της Στοκχόλμης, όπου η Επιτροπή έθεσε προς συζήτηση ένα φιλόδοξο όραμα που θέτει τον πολίτη στο κέντρο των Ευρωπαϊκών πολιτικών δικαιοσύνης, ελευθερίας και ασφάλειας, εξισορροπώντας την ασφάλεια με την προστασία των αστικών ελευθεριών και των θεμελιωδών δικαιωμάτων.
<P>
Για το μεγαλύτερο μέρος αυτής της δεκαετίας η Ευρωπαϊκή Ένωση έχει επιδοθεί σε εσωτερικές θεσμικές συζητήσεις. Οι αλλαγές στην ισχύουσα Συνθήκη είναι απολύτως απαραίτητες προκειμένου να αποκτήσει η διευρυμένη Ευρωπαϊκή Ένωση τα κατάλληλα εφόδια για δημοκρατική και αποτελεσματική εξέλιξη. Ελπίζω ότι θα δούμε την επικύρωση της Συνθήκης της Λισαβόνας να λαμβάνει χώρα τους επόμενους μήνες ούτως ώστε να λειτουργήσουν οι διατάξεις της και να προχωρήσουμε στην ατζέντα πολιτικών που μόλις επισήμανα.
<P>
Είναι σημαντικό να συζητήσουμε τη διαδικασία αλλά θεωρώ ότι είναι πιο σημαντικό να συζητήσουμε την ουσία. " σουηδική προεδρία, όπως και η επερχόμενη ισπανική, θα πρέπει να επιβλέπουν- ελπίζω- μια σύνθετη μετάβαση στη νέα Συνθήκη στα πλαίσια της οποίας η Επιτροπή και το Κοινοβούλιο θα πρέπει να παίξουν το ρόλο τους στο έπακρο.
<P>
" Ευρωπαϊκή Ένωση δεν έχει πάψει να επινοεί την υπόστασή της ξανά και ξανά, από την αρχική της αποστολή επούλωσης των πληγών μιας ηπείρου που υπέφερε από πολέμους στον σχηματισμό της εσωτερικής αγοράς και έπειτα στην επανένωση της Ευρώπης. Κατά τη διάρκεια αυτών των τελευταίων 50 ετών η Ευρώπη δεν έπαψε να υπερβαίνει τις προσδοκίες ανατρέποντας κάθε αμφιβολία. Είμαι σίγουρος ότι και πάλι θα ανταπεξέλθουμε απέναντι στη νέα πρόκληση που αντιμετωπίζουμε: θέτοντας τα θεμέλια για την ευφυή, πράσινη οικονομία του μέλλοντος. Θα πετύχουμε εάν σεβαστούμε το μάθημα- κλειδί που μας έδωσε μισός αιώνας Ευρωπαϊκής ολοκλήρωσης: η Ευρωπαϊκή Ένωση προχωρά όταν όλα της τα μέρη συνεργάζονται υπό το πνεύμα διαφάνειας, εμπιστοσύνης και συνεργασίας. Το πρόγραμμα της σουηδικής προεδρίας αναγνωρίζει ότι η Ευρωπαϊκή Ένωση είναι έτοιμη να παίξει το ρόλο της και, είμαι σίγουρος, το ίδιο ισχύει και για το Ευρωπαϊκό Κοινοβούλιο.
<P>
(Χειροκρότημα)
<SPEAKER ID="050" NAME="Joseph Daul" LANGUAGE="FR">
Κύριε Πρόεδρε, δεν συνηθίζω να σας απευθύνω το λόγο, αλλά για πρώτη φορά σήμερα, θα αφιερώσω ένα λεπτό σε σας.
<P>
Πρώτον, κύριε Buzek, σας χαιρετίζω ως άνθρωπο της αντίστασης και ως έναν εκ των ιδρυτών της Solidarność, ως τον άνθρωπο από τη Σιλεσία που δεν ξέχασε ποτέ τις ρίζες του, την ιστορία του ή τις αξίες του. " Ομάδα του Ευρωπαϊκού Λαϊκού Κόμματος (Χριστιανοδημοκράτες) είναι επίσης υπερήφανη διότι έπεισε τη συντριπτική πλειοψηφία των ευρωβουλευτών όλων των πολιτικών προελεύσεων - συμπεριλαμβανομένου του κ. Schulz - να σας αναδείξουν εκπρόσωπο 500 εκατομμυρίων πολιτών. Ναι, κύριε Πρόεδρε, η εκλογή σας συμβολίζει αυτή την ανοικτή Ευρώπη, αυτή την Ευρώπη της ανεκτικότητας, αυτή την πολιτική Ευρώπη της οποίας υπέρμαχοι είναι η Ομάδα PPE και η πλειοψηφία των συναδέλφων ευρωβουλευτών που είναι παρόντες μαζί εδώ.
<P>
Προεδρεύοντα του Συμβουλίου, Πρόεδρε της Επιτροπής, αυτό που προσδοκούμε από εσάς είναι να κάνετε πράξη το κυρίαρχο θέμα της σουηδικής Προεδρίας τους επόμενους έξι μήνες - με άλλα λόγια, δεδομένης της διπλής πρόκλησης της οικονομίας και της κλιματικής αλλαγής, λέμε ότι πρέπει να κάνουμε περισσότερα, και γρηγορότερα, για να εξέλθουμε από την κρίση, θέτοντας πλήρως σε εφαρμογή το μοντέλο μας της κοινωνικής οικονομίας της αγοράς. Πιστεύω βαθιά ότι είναι η ζωντάνια της οικονομίας και μόνο αυτή που θα μας δώσει τη δυνατότητα να ασκήσουμε την πραγματική κοινωνική πολιτική που χρειαζόμαστε.
<P>
Εάν επιθυμούμε την ανάκαμψη και εάν επιθυμούμε αυτή να προέλθει από την Ευρώπη και όχι από την Ασία, όπως αναμένεται να συμβεί, τότε είναι απολύτως απαραίτητο να επιταχύνουμε τις ενέργειές μας σήμερα. Όταν η κρίση τελειώσει, νικητές θα είναι όσοι επένδυσαν στην καινοτομία, στην κατάρτιση - με λίγα λόγια, στη δράση.
<P>
Από αυτή την άποψη, η Ομάδα PPE προτείνει, μεταξύ άλλων, την αύξηση της στήριξης προς τις μικρομεσαίες επιχειρήσεις, οι οποίες διαδραματίζουν βασικό ρόλο στη διατήρηση και τη δημιουργία θέσεων εργασίας. Επιπλέον, η οικονομική κρίση - θα ήθελα να επιμείνω σε αυτό το σημείο - απαιτεί μια απάντηση όχι σε εθνικό αλλά σε ευρωπαϊκό επίπεδο. Επιπλέον, οι συμπολίτες μας είναι πεπεισμένοι γι' αυτό, αρκεί κανείς να ρίξει μια ματιά στις δημοσκοπήσεις στις διάφορες χώρες: πάνω από 66% των Γερμανών και πάνω από 70% των Ευρωπαίων είναι πεπεισμένοι.
<P>
Να κάνετε περισσότερα και γρηγορότερα, κύριε Reinfeldt, κύριε Barroso, να τι προσδοκά επίσης η Ομάδα PPE από εσάς σε ό,τι αφορά την καταπολέμηση της παγκόσμιας υπερθέρμανσης. Αποτελεί ευθύνη της Ευρώπης, υπό την ηγεσία σας, να καθοδηγήσει τον κόσμο σε αυτή τη δράση, την οποία όλοι εδώ αναγνωρίζουν ως επείγουσα και ως προτεραιότητα. Ποια θα ήταν καλύτερη ευκαιρία για την ανάληψη δράσης και την επιτάχυνση των ενεργειών μας από τη διάσκεψη για την κλιματική αλλαγή που θα πραγματοποιηθεί το Δεκέμβριο στην Κοπεγχάγη, με άλλα λόγια, στο δικό μας έδαφος!
<P>
Σε ό,τι αφορά το θέμα της κλιματικής αλλαγής, η Ευρώπη έχει αποδείξει πέραν πάσης αμφιβολίας ότι μπορεί να αναλάβει δράση όταν το επιθυμεί. Αυτό που οφείλουμε τώρα να κάνουμε είναι να επενδύσουμε σε αυτή τη βεβαιότητα, να προσελκύσουμε τις υπόλοιπες παγκόσμιες δυνάμεις στην προσπάθεια μας. Έχω κατά νου, φυσικά, τις "ΠΑ, οι οποίες πρέπει να κάνουν τα λόγια πράξεις, αλλά σκέπτομαι επίσης και τις αναδυόμενες χώρες, είτε πρόκειται για την Κίνα, την Ινδία ή τη Βραζιλία, οι οποίες δεν μπορούν πλέον να συνεχίσουν να αγνοούν το γεγονός ότι ευθύνονται σε σημαντικό βαθμό για την παγκόσμια υπερθέρμανση. Ως εκ τούτου, η σουηδική Προεδρία θα κριθεί από τους τρόπους με τους οποίους θα αντιμετωπίσει την κρίση και βάσει των αποτελεσμάτων που θα επιτύχει σε ό,τι αφορά το περιβάλλον.
<P>
Θα καταλήξω λέγοντας ότι, για να δράσει με δύναμη σε αυτά τα δύο μέτωπα, η Ευρώπη πρέπει να είναι εξοπλισμένη με τα θεσμικά όργανα. " τελευταία χρονιά μάς έδειξε ότι, με την ίδια συνθήκη και την ίδια παρωχημένη αρχή της ομοφωνίας, κατέστη εφικτή η επίτευξη προόδου στην Ευρώπη, αλλά υπήρχε επίσης πιθανότητα να φθάσουμε σε αδιέξοδο. Είναι ζήτημα πολιτικής βούλησης, κύριε Reinfeldt, κύριε Barroso. Επιταχύνετε τις διαδικασίες: αυτό ζητά από εσάς η Ομάδα PPE τους επόμενους έξι μήνες, και έχουμε εμπιστοσύνη στη σουηδική Προεδρία. Επιταχύνετε τις διαδικασίες: αυτό ζήτησαν οι Ευρωπαίοι όταν εξέλεξαν αυτό το Ευρωκοινοβούλιο και αυτό είναι που πρέπει να τους δώσουμε εάν επιθυμούμε να δούμε περισσότερους από αυτούς να ψηφίζουν σε πέντε χρόνια.
<P>
(Χειροκροτήματα)
<SPEAKER ID="051" NAME="Martin Schulz">
εξ ονόματος της Ομάδας S&D. - (DE) Κύριε Πρόεδρε, Πρωθυπουργέ Reinfeldt, κυρίες και κύριοι, η σουηδική Προεδρία έρχεται σε μια χρονική στιγμή νέων αφετηριών για τα θεσμικά όργανα. Δεν είναι μόνο αυτό το Σώμα που κάνει μια καινούργια αρχή. " Ευρώπη διέρχεται μια μεταβατική περίοδο μεταξύ της Συνθήκης της Νίκαιας και της Συνθήκης της Λισαβόνας, και - όπως όλοι γνωρίζουμε - πρόκειται για μια περίοδο αβεβαιότητας στην οποία χρειαζόμαστε, ωστόσο, σαφήνεια σε ό,τι αφορά τις αποφάσεις που αφορούν την οικονομική πολιτική, τη δημοσιονομική πολιτική και την πολιτική για την αγορά εργασίας και το κλίμα στην ΕΕ και στα κράτη μέλη της.
<P>
Έχετε μιλήσει γι' αυτό το θέμα και συμφωνώ με πολλά από όσα έχετε πει. " κλιματική αλλαγή είναι, φυσικά, το σημαντικότερο θέμα και του έχετε αποδώσει το σωστό βαθμό προτεραιότητας. Φυσικά, και η κρίση στην απασχόληση απαιτεί άμεση και συναφή λύση. Ως εκ τούτου, σας ζητούμε, στη διάρκεια της προεδρίας σας, να παροτρύνετε τα κράτη μέλη να λάβουν πιο σοβαρά τα επενδυτικά σχέδια και τα σχέδια για την ανάκαμψη της οικονομίας σε σχέση με το παρελθόν.
<P>
Αυτό που χρειαζόμαστε πάνω απ' όλα είναι η προστασία των θέσεων εργασίας - τώρα, όχι την επόμενη χρονιά, διότι η απειλή για τις θέσεις εργασίας υφίσταται εδώ και τώρα. " ασφάλεια της απασχόλησης είναι ζωτικής σημασίας για την εσωτερική σταθερότητα της κοινωνίας. Ως εκ τούτου, αναμένουμε να αποδώσετε τη μεγαλύτερη δυνατή προτεραιότητα στην απασχόληση και στην ασφάλεια της απασχόλησης υπό οποιαδήποτε μορφή, για παράδειγμα, συνδυάζοντας την προστασία του περιβάλλοντος και την βιομηχανική πολιτική, μια ιδιαίτερα έξυπνη λύση.
<P>
Σε ό,τι αφορά το θέμα της ασφάλειας της απασχόλησης, θα ήθελα να σας πω το εξής, κ. Reinfeldt: αυτό που θέτει σοβαρά σε κίνδυνο τις θέσεις εργασίας στην Ευρώπη και αποτελεί ακόμη μεγαλύτερη απειλή για την κοινωνική συνοχή είναι η νομολογία του Ευρωπαϊκού Δικαστηρίου. Όπως μόλις είπατε, ταξιδεύετε πολύ στη Σουηδία και στην Ευρώπη. Το ίδιο κάνουμε και εμείς και αυτό που ακούμε από τους πολίτες μας είναι ότι δεν θέλουν μια Ευρώπη στην οποία οι εταιρείες μετακινούνται από χώρα σε χώρα περικόπτοντας τους μισθούς. Χρειαζόμαστε, ως εκ τούτου, πρωτοβουλίες από την ΕΕ.
<P>
(Χειροκροτήματα)
<P>
Χρειαζόμαστε αυτές τις πρωτοβουλίες λόγω των αποφάσεων του Ευρωπαϊκού Δικαστηρίου στις υποθέσεις Laval, Viking, Rüffert και Luxemburg. Πρόκειται για μέτρα που - ιδίως εσείς, διότι η Σουηδία έχει επηρεαστεί από αυτήν την πεπλανημένη πολιτική, αυτή την πεπλανημένη νομολογία - πρέπει να αντιμετωπίσετε στη διάρκεια της Προεδρίας σας.
<P>
Πρέπει επίσης να αντιμετωπίσετε ένα άλλο θέμα που αφορά ένα θεσμικό όργανο, ήτοι, τον τρόπο με τον οποίο θα διοριστεί η επόμενη Επιτροπή. Απ' αυτήν την άποψη, πρέπει να πω ότι, σε κάποιο βαθμό, έχω τη γενική εντύπωση ότι όχι μόνο εσείς, αλλά και όλοι οι συνάδελφοί σας στο Συμβούλιο έχετε επηρεαστεί από τις νέες αφετηρίες των θεσμικών οργάνων και από την αβεβαιότητα σχετικά με το ποια Συνθήκη θα πρέπει να χρησιμοποιήσουμε, στην πραγματικότητα, ως βάση για τις δράσεις μας, καθώς και από το γεγονός ότι κανείς, στην πραγματικότητα, δεν γνωρίζει πού βρισκόμαστε. Δεν μπορούμε να ζητούμε να γίνει ο κόσμος όπως τον θέλουμε!
<P>
Εάν διορίσουμε τον Πρόεδρο της Επιτροπής βάσει της Συνθήκης της Νίκαιας, θα έχουμε 20 επιτρόπους. Σε αυτή την περίπτωση, θα ήθελα να γνωρίζω ποια χώρα δεν θα έχει επίτροπο. Σε αυτή την πρόταση, το Συμβούλιο θα απαντήσει φυσικά "όχι, δεν επιθυμούμε βέβαια λουτρό αίματος κεκλεισμένων των θυρών. Έτσι, έχουμε μια θαυμάσια λύση - θα διορίσουμε αρχικά τον επίτροπο βάσει της συνθήκης της Νίκαιας. Θα χρειαστούν δύο περίπου μήνες μέχρι να συσταθεί η Επιτροπή και, μέχρι τότε, ο λαός της Ιρλανδίας θα έχει ψηφίσει και θα έχουμε τη συνθήκη της Λισσαβόνας. Τότε, μπορούμε να ψηφίσουμε για όλα τα άλλα θέματα βάσει της συνθήκης της Λισσαβόνας. Τέλεια!"
<P>
Είμαστε μια κοινότητα που βασίζεται στο δίκαιο - ή, τουλάχιστον, αυτό πίστευα μέχρι σήμερα - βάση του οποίου είναι η ισχύουσα νομοθεσία. " ισχύουσα νομοθεσία είναι η συνθήκη της Νίκαιας. Συμπτωματικά, υπάρχει κάποιος ο οποίος, ως θεματοφύλακας των Συνθηκών, οφείλει πρώτα απ' όλα να διασαφηνίσει ποια νομική βάση πρέπει να χρησιμοποιηθεί. Αυτός είναι ο Πρόεδρος της Επιτροπής, αλλά δεν έχω ακούσει λέξη από αυτόν επί του θέματος.
<P>
Θα ήθελα, ως εκ τούτου, να δηλώσω με ιδιαίτερη σαφήνεια τι προσδοκούμε. " πρότασή μου, Πρωθυπουργέ, ήταν ότι δεν θα πρέπει να λάβετε την απόφαση σχετικά με την επισημοποίηση αμέσως, αλλά να στείλετε πρώτα τον υποψήφιό σας στο Ευρωκοινοβούλιο, ούτως ώστε να μπορεί να μας πει τι θέλει να κάνει προς την κατεύθυνση της ανάκαμψης της οικονομίας, της προστασίας των θέσεων εργασίας, της καταπολέμησης της κλιματικής αλλαγής, της εφαρμογής ενός συμφώνου απασχόλησης, μιας πρωτοβουλίας για μια οδηγία για τις δημόσιες υπηρεσίες και μιας πρωτοβουλίας για τη βελτίωση της οδηγίας για την απόσπαση εργαζομένων καθώς και για τη διαμόρφωση εγγυήσεων μεταξύ της Επιτροπής και του Ευρωκοινοβουλίου αναφορικά με την αξιολόγηση των κοινωνικών επιπτώσεων των πρωτοβουλιών της Επιτροπής. Θα μπορούσαμε να έχουμε ήδη συζητήσει τα πάντα με τον υποψήφιο εδώ και εβδομάδες για να δούμε εάν θα ελάμβανε ψήφο πλειοψηφίας στο Σώμα βάσει των προτάσεών του. Τότε θα μπορούσατε να έχετε λάβει απόφαση όσον αφορά την επισημοποίηση.
<P>
Ωστόσο, ακολουθήσατε διαφορετική πορεία. Είπατε "όχι, πρώτα θα λάβουμε την απόφαση επισημοποίησης και μετά θα στείλουμε τον υποψήφιο". Φοβούμαι ότι αυτό ήταν ένα ακόμη σφάλμα και φοβούμαι ότι αυτός ο υποψήφιος, εκτός εάν καταβάλει σημαντική προσπάθεια, δεν πρόκειται να λάβει ψήφο πλειοψηφίας σε αυτό το Σώμα.
<P>
(Χειροκροτήματα)
<P>
Θα ήθελα να το ξεκαθαρίσω ιδιαιτέρως αυτό, ούτως ώστε αυτό που θα αποτελέσει ίσως το πλέον επίμαχο ζήτημα στη διάρκεια της Προεδρίας σας να είναι απολύτως ξεκαθαρισμένο μεταξύ μας από την αρχή. Αναμένουμε θεσμική σαφήνεια, αναμένουμε κοινωνικοπολιτική δέσμευση, και πιστεύω ότι θα είμαστε στο πλευρό σας σε ό,τι αφορά την πολιτική για το κλίμα.
<P>
Κύριε Πρόεδρε, για χάρη σας χρησιμοποίησα ακριβώς όσο χρόνο μου αναλογούσε. Θα διαπιστώσετε ότι σε μερικά δευτερόλεπτα τα έξι λεπτά μου θα τελειώσουν. Δε θα χρειαστεί να με επιπλήξετε - γνωρίζω ότι αυτό σκοπεύατε να κάνετε και δεν ήθελα να σας δώσω αυτή την ευχαρίστηση.
<P>
(Χειροκροτήματα)
<SPEAKER ID="052" NAME="Guy Verhofstadt" LANGUAGE="FR">
Κύριε Πρόεδρε, πρώτον θα ήθελα να πω στον κ. Reinfeldt ότι η Ομάδα μας της Συμμαχίας των Φιλελευθέρων και των Δημοκρατών για την Ευρώπη θα στηρίξει πλήρως τις προτεραιότητες της σουηδικής Προεδρίας, ήτοι, την επικύρωση της Συνθήκης της Λισαβόνας, την οποία αναμένουμε να εφαρμοστεί γρήγορα και πλήρως· την προετοιμασία για τη σύνοδο για την κλιματική αλλαγή στην Κοπεγχάγη, η οποία έχει αναφερθεί και η οποία αποτελεί προτεραιότητα που στηρίζουμε πλήρως· και, τέλος, την Ατζέντα της Στοκχόλμης.
<P>
Επιπλέον, και αυτό είναι το θέμα της ομιλίας μου, κύριε Reinfeldt, θα ήθελα να αναφερθώ σε ένα θέμα που θίγεται σε κάθε ομιλία στο Σώμα - στην καταπολέμηση της οικονομικής και χρηματοπιστωτικής κρίσης - για να σας πω ότι αναλαμβάνετε την ηγεσία του Ευρωπαϊκού Συμβουλίου σε μια πολύ συγκεκριμένη χρονική στιγμή. Είναι καλό ότι την προεδρία του Συμβουλίου έχει η Σουηδία διότι έχετε συγκεκριμένη πείρα σε αυτό τον τομέα. Τη δεκαετία του 1990, η Σουηδία βίωσε ακριβώς την ίδια οικονομική κρίση που βιώνουμε τώρα σε ολόκληρη την Ευρώπη και τον κόσμο. Έχετε βιώσει μια κρίση στον τομέα των ακινήτων. Στη δεκαετία του 1990 βιώσατε επίσης μια χρηματοπιστωτική κρίση, και αντιμετωπίσατε όλα αυτά τα προβλήματα αντιμετωπίζοντας απευθείας τα προβλήματα στον χρηματοπιστωτικό τομέα.
<P>
Το μήνυμά μου προς εσάς είναι ότι πρέπει να δράσετε κατά τον ίδιο ακριβώς τρόπο και σήμερα σε ευρωπαϊκό επίπεδο, διότι αυτό είναι που μας λείπει. Προσπαθούμε να καταπολεμήσουμε την οικονομική και χρηματοπιστωτική κρίση χρησιμοποιώντας 27 διαφορετικές προσεγγίσεις και αυτό δεν πρόκειται ποτέ να λειτουργήσει.
<P>
Αναμένουμε από σας, κύριε Reinfeldt, να εκμεταλλευτείτε την πείρα που αποκτήσατε στη Σουηδία, διότι εκεί το πείραμα ήταν επιτυχές, σε αντίθεση με την Ιαπωνία, η οποία παραμένει οικονομικά στάσιμη για μεγάλο χρονικό διάστημα. " Σουηδία εξήλθε από την κρίση διότι αντιμετωπίσατε αμέσως τα προβλήματα στον χρηματοπιστωτικό τομέα, κάτι που δεν συμβαίνει επί του παρόντος στην Ευρώπη. Το σκεπτικό είναι ότι το "νωμένο Βασίλειο μπορεί να εθνικοποιήσει τις τράπεζες ενώ άλλοι - η Γαλλία, ειδικότερα - μπορεί να προβεί σε αναδιάρθρωση του κεφαλαίου τους. Στη Γερμανία, καταβάλλονται προσπάθειες για τη δημιουργία "κακών τραπεζών"· στις χώρες της Benelux γίνεται λίγο απ' όλα ταυτόχρονα. Το αποτέλεσμα είναι ότι δεν υπάρχει ενιαία προσέγγιση. Οι "ΠΑ σταθεροποιούν τις τράπεζές τους και εξαλείφουν τα τοξικά προϊόντα, ενώ εμείς συνεχίζουμε να αντιμετωπίζουμε προβλήματα.
<P>
Ως εκ τούτου, το αίτημά μου προς εσάς είναι να εκμεταλλευτείτε την πείρα σας προκειμένου να παρουσιάσετε ένα ενιαίο σχέδιο διάσωσης για τον χρηματοπιστωτικό τομέα της Ευρώπης, το οποίο θα αποτελέσει τη βάση για την ανάκαμψη της οικονομίας. Χωρίς αυτό, η οικονομία δεν πρόκειται να ανακάμψει ποτέ· Οι τράπεζες δεν θα αρχίσουν να δανείζουν ξανά χρήματα, κ.ο.κ. Αυτή πρέπει να είναι η απόλυτη προτεραιότητά σας.
<P>
εξ ονόματος της Ομάδας ALDE. - Δεύτερον, ελπίζουμε ότι εσείς, μαζί με την Επιτροπή, μπορείτε επίσης να παρουσιάσετε ένα νέο σχέδιο ανάκαμψης της οικονομίας, διότι τα 27 διαφορετικά σχέδια ανάκαμψης δεν θα παραγάγουν τα αναγκαία αποτελέσματα τα επόμενα χρόνια. Είναι απολύτως απαραίτητο το Συμβούλιο και η Επιτροπή να αναλάβουν την πρωτοβουλία σε αυτό το θέμα. Γνωρίζω ότι υπάρχουν τώρα 27 σχέδια ανάκαμψης της οικονομίας σε εθνικό επίπεδο, αλλά στο πλαίσιο αυτών των σχεδίων διαπιστώνουμε μια σειρά μέτρων προστατευτισμού. Αποτελεί δική σας ευθύνη, κ. Reinfeldt, να πείτε στους συναδέλφους σας ότι ένας καλύτερος τρόπος αντιμετώπισης αυτού του ζητήματος είναι ο σχεδιασμός, μαζί με την Επιτροπή, ενός ενιαίου σχεδίου ανάκαμψης καθώς και η επένδυση στην αειφόρο ενέργεια και στη νέα οικονομία.
<P>
Πιστεύω ότι, με την πείρα που διαθέτετε από τη Σουηδία κατά τη δεκαετία του 1990, είστε ο κατάλληλος άνθρωπος στην κατάλληλη θέση για να πράξετε αυτό που δεν έχουμε πράξει μέχρι σήμερα: να σχεδιάσετε μια ενιαία στρατηγική στην ΕΕ για την καταπολέμηση αυτής της οικονομικής και χρηματοπιστωτικής κρίσης.
<P>
(Χειροκροτήματα)
<SPEAKER ID="054" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε, κύριε Reinfeldt, κύριε Barroso, ο συνάδελφος κύριος Schulz είπε ό,τι υπήρχε να ειπωθεί σχετικά με τις θεσμικές ανησυχίες που είχε η ομάδα μου για μεγάλο χρονικό διάστημα όσον αφορά την επικείμενη εκλογή του προέδρου της Επιτροπής. Συμφωνούμε με ό,τι είπε. Θέλουμε το σύνολο της Επιτροπής και το σύνολο του ανώτατου προσωπικού της ΕΕ να εκλεγεί σύμφωνα με τους όρους που προβλέπονται στη Συνθήκη της Λισαβόνας και δεν πρόκειται να υπαναχωρήσουμε καθόλου σε αυτό το ζήτημα. Ωστόσο, κύριε Barroso, θα ήθελα να εκμεταλλευτώ την ευκαιρία για να διευκρινίσω τις πολιτικές αιτίες πίσω από τις αμφιβολίες της ομάδας μου καθώς και την πεποίθησή μας ότι δεν είστε ικανός, από πολιτική άποψη, να πράξετε όσα θεωρούμε ότι είναι αναγκαία στην τρέχουσα κατάσταση της Ευρώπης.
<P>
Πάρετε, για παράδειγμα, την συχνά αναφερόμενη ανάγκη για τη νέα ρύθμιση των χρηματοπιστωτικών αγορών. Διοργανώσαμε συνόδους του G8, του G20, παραταθείσες συνόδους του G8, ευρωπαϊκές συνόδους κορυφής. Πόσο μακριά πήγαμε; Αν κοιτάξουμε πώς έχουν τα πράγματα σήμερα και κάνουμε μια σύγκριση με το παιχνίδι της Μονόπολης που όλοι γνωρίζουμε, οι τράπεζες επανιδρύθηκαν, δεν πήγαν στη φυλακή, έλαβαν εκατοντάδες εκατομμύρια με δημόσια έγκριση και, στη συνέχεια, συνέχισαν να παίζουν απλώς το παιχνίδι τους. Δεν νομίζω ότι όσοι λένε ότι το αποτέλεσμα αυτής της κατάστασης θα είναι η επόμενη κρίση, είναι προφήτες κακών. Κύριε Barroso, Τι συνέβη στην ισχυρή παρεμβατική σας δύναμη; Πού είναι τα αυθεντικά αποτελέσματά σας; Δεν έχουμε δει καμία ένδειξή τους.
<P>
(Χειροκροτήματα)
<P>
Σε ό,τι αφορά την πολιτική για το κλίμα, γνωρίζετε ότι καθόλη την ευρωπαϊκή καμπάνια μας, εμείς στην Ομάδα των Πρασίνων/Ευρωπαϊκή Ελεύθερη Συμμαχία ταχθήκαμε υπέρ του πράσινου New Deal. Είμαστε απόλυτα πεπεισμένοι ότι είναι απολύτως λάθος να κάνουμε αυτό που επανειλημμένα κάνατε τα τελευταία πέντε χρόνια, κύριε Barroso, και αυτό είναι ότι αντιμετωπίσατε τις οικονομικές στρατηγικές ως κάτι ενάντιο στις περιβαλλοντικές και κλιματικές στρατηγικές. Πιστεύουμε ότι κάτι τέτοιο έχει βαθιές ρίζες στο παρελθόν και πρέπει να σταματήσει. Πρέπει να σκεφτούμε την οικονομική ανάπτυξη με όρους αειφορίας και πρέπει να ευθυγραμμίσουμε τους στόχους προστασίας του κλίματος με τους περιβαλλοντικούς στόχους. Αυτό θα έχει ως αποτέλεσμα να ωφεληθεί η οικονομία, ενώ θα δημιουργηθούν εκατοντάδες χιλιάδες ή ακόμη και εκατομμύρια θέσεις εργασίας. Ο κύριος Piebalgs έχει καταδείξει ακόμη μια φορά ότι αυτό συμβαίνει στην περίπτωση του ενεργειακού τομέα, στη μελέτη του τους τελευταίους μήνες. " πείρα μάς λέει, κύριε Barroso, ότι δεν είστε σε θέση να προωθήσετε αυτό το νέο πράσινο New Deal.
<P>
Συνοπτικά, μπορώ μόνο να πω ότι, σε ό,τι αφορά την προστασία του κλίματος, οι Ευρωπαίοι διακρίθηκαν για την πρόσφατα ανακαλυφθείσα διστακτικότητά τους κατά τους τελευταίους μήνες στη διεθνή σκηνή - πόσο μακριά θέλουμε πράγματι να πάμε με τους στόχους μείωσης; - καθώς και τη νεοεμφανισθείσα τσιγκουνιά τους, και αυτό, δυστυχώς, ισχύει και για τη Σουηδία. " ίδρυση του Διεθνούς Ταμείου για την Προστασία του Κλίματος για τις φτωχότερες χώρες δεν έχει πάει καθόλου καλά. Το γεγονός ότι συνεχίζει να αποτελεί μυστικό ότι οι Σουηδοί θέλουν να πάρουν χρήματα από τα αναπτυξιακά ταμεία, για παράδειγμα, για να τα μεταφέρουν σε αυτό το ταμείο για την προστασία του κλίματος - αυτό το παιχνίδι έχει μηδενικό αποτέλεσμα ενώ, από την πλευρά των φτωχότερων χωρών, είναι απολύτως απαράδεκτο. Πρέπει να θέσουμε τέλος σε αυτή τη νέα τσιγκουνιά και τη νέα διστακτικότητα στην ΕΕ.
<P>
(Χειροκροτήματα)
<P>
Τέλος, κ. Reinfeldt, μπορώ να πω κάτι θετικό. Είμαστε έτοιμοι να διαγκωνιστούμε μαζί σας σχετικά με τον νέο ορισμό της στρατηγικής της Λισαβόνας, καθώς και να συνεργαστούμε μαζί σας σε αυτό το θέμα. Είπατε ότι θα το κάνετε μέχρι το τέλος του έτους. Θα σας βοηθήσουμε. Επίσης, θα σας στηρίξουμε, εάν επιθυμείτε να κάνετε περισσότερα όσον αφορά την ανατολική Ευρώπη και τη Ρωσία, αλλά η επικέντρωση σε μια αυθεντική πολιτική για το κλίμα δεν πρέπει να είναι απλώς ζήτημα πηχυαίων τίτλων, πρέπει επίσης να διορθωθεί και στα ψιλά γράμματα του σουηδικού προγράμματος.
<P>
(Χειροκροτήματα)
<SPEAKER ID="055" NAME="Michał Tomasz Kamiński" LANGUAGE="PL">
Κύριε Πρόεδρε, θα ήθελα, καταρχήν, να σας συγχαρώ ειλικρινά για τη χθεσινή εκλογή, την εκλογή ενός θαυμάσιου προέδρου - του νέου επικεφαλής του Ευρωκοινοβουλίου. Αυτό το κάνω, όπως γνωρίζετε πολύ καλά, κύριε πρόεδρε, ως πολωνός πολιτικός, αλλά και ως άνθρωπος. Γνωρίζετε ότι χάρις σε σας γνώρισα τη σύζυγό μου, και αυτό παραμένει ακόμη το μεγαλύτερο επίτευγμα της ζωής μου. Συγχαρητήρια, και σας εύχομαι κάθε επιτυχία στο έργο σας.
<P>
" Ομάδα των Ευρωπαίων Συντηρητικών και Μεταρρυθμιστών άκουσε προσεκτικά την ομιλία σας, κύριε πρωθυπουργέ, και χαίρομαι διότι μπορώ να πω ότι συμμεριζόμαστε τις απόψεις σας σε πολύ μεγάλο αριθμό θεμάτων. Θεωρώ ότι είναι ιδιαίτερα σημαντική η ανακοίνωσή σας σχετικά με τη λήψη ενεργητικών μέτρων για την αντιμετώπιση της κρίσης. " οικονομική κρίση, που είναι η χειρότερη κρίση που έχει βιώσει ο πολιτισμός μας από τη δεκαετία του 1930, προκαλεί αδικαιολόγητο άγχος σε ολόκληρη την Ευρώπη - στις φτωχότερες και στις πλουσιότερες χώρες, στις χώρες του βορρά και νότου. Χαίρομαι για το γεγονός ότι ανακοινώσατε την έναρξη ενεργού αγώνα κατά αυτής της κρίσης, και χαίρομαι διότι συμμεριζόμαστε τις προτεραιότητες που και εσείς αναγνωρίζετε - περισσότερη ελευθερία για την αγορά, λιγότερη ρύθμιση, περισσότερη οικονομική ελευθερία, μεγαλύτερη ελευθερία στο ελεύθερο εμπόριο. Αυτά αποτελούν τη συνταγή για την ανάπτυξη της ηπείρου μας, της ΕΕ μας.
<P>
Πρωθυπουργέ, συμμεριζόμαστε επίσης την πεποίθηση σας ότι η αντιμετώπιση της κλιματικής αλλαγής είναι ένα σημαντικό θέμα. Γνωρίζω ότι έχετε τολμηρές απόψεις επί του θέματος, και θέλω να σας ενθαρρύνω να είστε τολμηρός σε αυτό τον τομέα. Το ζήτημα της κλιματικής αλλαγής δείχνει πολύ καθαρά ότι σήμερα ζούμε όχι μόνο σε μια ενιαία Ευρώπη, αλλά σε έναν ενιαίο κόσμο, όπου οι αλλαγές γίνονται αισθητές από όλους και πρέπει να αντιμετωπίζονται αποτελεσματικά.
<P>
Χαίρομαι ιδιαίτερα για το ότι αναφερθήκατε στην καταπολέμηση του εγκλήματος ως σοβαρό πρόβλημα της ΕΕ μας. Είμαι πεπεισμένος ότι, λόγω του ότι η Σουηδία είναι ήδη μια ισχυρή δύναμη στον τομέα του αστυνομικού μυθιστορήματος, θα μπορέσουμε επίσης να έχουμε επιτυχία, υπό την ηγεσία σας, στον τομέα της καταπολέμησης του εγκλήματος.
<P>
Είναι εξαιρετικά σημαντικό, και χαίρομαι ιδιαίτερα για το ότι τόσο εσείς, όσο και ο υπουργός εξωτερικών δηλώσατε προσφάτως ότι επιθυμείτε να εξετάσετε προσεκτικά τους γείτονές μας και να υιοθετήσετε μια, όπως ελπίζω, θετική άποψη για την ιδέα της διεύρυνσης της ΕΕ. Δεν πρέπει να ξεχνούμε ότι στα ανατολικά σύνορα της ΕΕ υπάρχουν χώρες που δικαιούνται να αποτελέσουν μέρος της περιοχής της δημοκρατίας και της αφθονίας όπου ζούμε σήμερα.
<P>
Λυπούμαι για το ότι υπάρχει ένα μόνο σημείο επί του οποίου η ομάδα μου δε συμφωνεί μαζί σας. Πρόκειται για το ζήτημα της επικύρωσης της συνθήκης της Λισαβόνας. Μιλήσατε για δημοκρατία στο πλαίσιο της συνθήκης της Λισαβόνας - και σωστά. Δεν πρέπει να ξεχνούμε ότι η συνθήκη της Λισαβόνας απορρίφθηκε στο πλαίσιο δημοκρατικού δημοψηφίσματος από το λαό της Ιρλανδίας. Εφόσον σεβόμαστε τη δημοκρατία, πρέπει να σεβόμαστε και την ψήφο του ιρλανδικού λαού.
<P>
Πρωθυπουργέ, ελπίζω ότι οι προτεραιότητές σας, τις οποίες συμμερίζεται σε πολύ μεγάλο βαθμό η Ομάδα ECR, θα αποδειχθεί ότι αποτελούν ευκαιρία που θα σας δώσει τη δυνατότητα να ηγηθείτε της ΕΕ αποτελεσματικά και να αντιμετωπίσετε αποτελεσματικά την κρίση, η οποία αποτελεί σήμερα το μεγαλύτερο πρόβλημά μας.
<P>
(Χειροκροτήματα)
<SPEAKER ID="056" NAME="Lothar Bisky">
εξ ονόματος της Ομάδας GUE/NGL. - (DE) Κύριε Πρόεδρε, πρωθυπουργέ Reinfeldt, κυρίες και κύριοι, η σουηδική Προεδρία έχει παρουσιάσει ένα φιλόδοξο πρόγραμμα εργασίας που περιλαμβάνει μια πρόταση για περισσότερη διαφάνεια. " διαφάνεια είναι απαραίτητη, ιδίως στο πλαίσιο της καταπολέμησης της κρίσης που βιώνουμε επί του παρόντος.
<P>
Πολλοί άνθρωποι πιστεύουν ότι η κρίση προκλήθηκε πολύ μακριά στις "ΠΑ από κάποιους υποτιθέμενους άπληστους τραπεζίτες. Οι αρχηγοί των κυβερνήσεων στα κράτη-μέλη της ΕΕ δεν φαίνεται να είχαν κάποια σχέση με την κρίση. Είναι εντελώς αθώοι. Όσοι απολαμβάνουν αμέριμνοι την αθωότητά τους δεν κάνουν τίποτα για να καταπολεμήσουν την κρίση. Πιστεύω ότι η διαφάνεια θα πρέπει να περιλαμβάνει και συζήτηση σχετικά με την αποτυχία της πολιτικής που συνέβαλε στην κρίση, καθώς και, φυσικά, σχετικά με τους τραπεζίτες. " διαφάνεια είναι της μόδας στον καπιταλισμό καζίνο.
<P>
Περιμένουμε με ανυπομονησία να δούμε τι συμβαίνει με τη στρατηγική για τη Βαλτική και θα στήριζα τον Προεδρεύοντα του Συμβουλίου, εάν επρόκειτο να επικεντρωθεί στο διάλογο με τη Ρωσία. Θα θέλαμε επίσης η ΕΕ να στηρίξει τις υποσχέσεις του προέδρου Obama και του προέδρου Medvedev όσον αφορά στη διάλυση των πυρηνικών όπλων. " ΕΕ πρέπει να εκμεταλλευτεί αυτή την ευκαιρία αφοπλισμού.
<P>
" σουηδική Προεδρία επιθυμεί να εναρμονίσει περαιτέρω τη νομοθεσία περί ασύλου και να καταστήσει την ΕΕ ελκυστικότερη στους μετανάστες εργαζόμενους. " πολιτική για το άσυλο θα συνδεθεί στενά με την αναπτυξιακή πολιτική. Αυτό είναι κάτι καλό, κατά την άποψή μας, αλλά στα αυστηρά φυλασσόμενα εξωτερικά σύνορα της ΕΕ, ιδίως στη Μεσόγειο, χιλιάδες άνθρωποι πεθαίνουν κάθε χρόνο αναζητώντας καταφύγιο από τις διώξεις, τη φτώχεια, τις φυσικές καταστροφές και τους πολέμους. Παρά τα δαπανηρά συστήματα ελέγχου, παρακολούθησης των συνόρων και συλλογής δεδομένων που αποσκοπούν στην αποτροπή της παράνομης μετανάστευσης, η Ομάδα της Ευρωπαϊκής Ενωτικής Αριστεράς/Πράσινης Αριστεράς των Βορείων Χωρών κάνει έκκληση για ανθρώπινη μεταχείριση των προσφύγων και των μεταναστών, καθώς και για αλλαγή της οικονομικής πολιτικής και της πολιτικής εμπορίου ώστε να καταπολεμηθούν αποτελεσματικά και στην πηγή τους οι αιτίες που ωθούν τους ανθρώπους να γίνονται πρόσφυγες.
<P>
" σουηδική Προεδρία επικεντρώνεται σε αγορές εργασίας με λιγότερους αποκλεισμούς, με σκοπό τη δημιουργία πλήρους απασχόλησης και, ως εκ τούτου, θέλει να θέσει σε εφαρμογή μεταρρυθμίσεις της αγοράς εργασίας και μέτρα για την ισότητα των δύο φύλων. Είμαστε και εμείς υπέρ μιας στρατηγικής για ορθές πρακτικές εργασίας που θα προωθήσουν αυξήσεις των μισθών και θα έχουν ως αποτέλεσμα τη γενική εφαρμογή προβλεπόμενου κατώτατου μισθού και στις 27 χώρες. Θέλουμε να δούμε την ΕΕ να καταλήγει σε συμφωνία για τους στόχους για τον κατώτατο μισθό, ο οποίος θα πρέπει να καθοριστεί στο 60% τουλάχιστον του μέσου εθνικού μισθού προκειμένου να αποφευχθεί η περίπτωση ανθρώπων που γίνονται φτωχοί παρά το ότι διαθέτουν επικερδή εργασία.
<P>
Χαιρετίζω ιδιαίτερα όσα είπατε σχετικά με την Κύπρο και σας εύχομαι κάθε επιτυχία στην εφαρμογή των φιλόδοξων στόχων σας για το κλίμα.
<SPEAKER ID="057" NAME="Francesco Enrico Speroni" LANGUAGE="IT">
Κύριε Πρόεδρε, κυρίες και κύριοι, εκτιμώ το γεγονός ότι η σουηδική Προεδρία έδωσε έμφαση σε ζητήματα που αφορούν τους συμπολίτες μας, το εκλογικό μας σώμα, ήτοι στα ζητήματα του περιβάλλοντος και της κλιματικής αλλαγής, της χρηματοπιστωτικής κρίσης, της προστασίας των θέσεων εργασίας και της καταπολέμησης του εγκλήματος, διότι, για να κάνουμε σωστή δουλειά, πρέπει να βρισκόμαστε σε αρμονική σχέση με όσους μας ψήφισαν. Δεν είμαστε καλύτεροι ή χειρότεροι από το εκλογικό μας σώμα, αλλά θεωρώ ότι είναι σημαντικό να δρούμε σε συμφωνία με αυτά που το εκλογικό μας σώμα ζητά από εμάς, και αυτά μου φαίνεται ότι είναι κατά προσέγγιση όσα ανέφερα.
<P>
Στη συνέχεια πρέπει, φυσικά, να μετατρέψουμε τις προτάσεις σε συγκεκριμένη δράση, και, σε αυτό το σημείο, θα βρεθούμε αντιμέτωποι μεταξύ μας, κυρίως στη διαδικασία συναπόφασης, δεδομένου ότι εμείς, το Ευρωκοινοβούλιο και εσείς, το Συμβούλιο, θα θεσπίσουμε τους κανόνες που θα διέπουν τις ζωές, τις υποθέσεις και τα συμφέροντα του εκλογικού σώματός μας, και πιστεύω ότι αυτό είναι το θεμελιώδες καθήκον μας ως νομοθετών.
<P>
Πρέπει να υπερβούμε την κρίση εμπιστοσύνης που χωρίς αμφιβολία υπάρχει. " μεγάλη αποχή στις ευρωεκλογές είναι σύμπτωμα αυτής της κρίσης, και για να την υπερβούμε πρέπει να δράσουμε σε πλήρη συμφωνία με τη βούληση του εκλογικού σώματός μας. Πρέπει ίσως, επίσης, να αποφύγουμε τις συγκρίσεις: η χώρα σας συνορεύει με τη Νορβηγία. Εγώ ζω κοντά στην Ελβετία. Οι δυο αυτές χώρες βρίσκονται εκτός ΕΕ, αλλά ζουν καλά παρά ταύτα. Έχουν τα ίδια προβλήματα, αλλά δεν βρίσκονται σε χειρότερη θέση από εμάς, και εδώ είναι σημαντικό να δούμε και να δείξουμε ότι η ΕΕ έχει λόγο ύπαρξης.
<P>
Πιστεύω ότι αυτή είναι μια μεγάλη πρόκληση, αλλά πιστεύω επίσης ότι, με τη βοήθεια όλων μας, μπορούμε να δείξουμε ότι η Ευρώπη δεν είναι κάτι το οποίο πρέπει κανείς να ανέχεται, αλλά θα πρέπει να αποτελεί ευκαιρία για όσους ζουν σε αυτήν και είναι πολίτες της.
<SPEAKER ID="058" NAME="Barry Madlener" AFFILIATION="NI">
(NL) Το ολλανδικό Κόμμα της Ελευθερίας έχει εισέλθει στο Σώμα για να μιλήσει για λογαριασμό των ολλανδών πολιτών και για να πάρει πίσω τα χρήματα που πλήρωσαν καταχρηστικά οι Κάτω Χώρες σε αυτή τη λαίμαργη για ρευστό και γραφειοκρατική Ευρώπη. Το Κόμμα της Ελευθερίας εξελέγη σε αυτό το Ευρωκοινοβούλιο από τους ολλανδούς ψηφοφόρους για να καταστήσει σαφές ότι οι ολλανδοί ψηφοφόροι πιστεύουν ότι η διεύρυνση της ΕΕ έχει ήδη παρατραβήξει.
<P>
Κύριε Πρόεδρε, αυτό το Σώμα ξοδεύει το χρόνο του για τη ρύθμιση ζητημάτων που θα έπρεπε να διευθετούν τα ίδια τα κράτη μέλη. Σε ό,τι αφορά το δικό μας κόμμα, η ΕΕ θα πρέπει να ασχολείται μόνο με θέματα που σχετίζονται με την οικονομική και νομισματική συνεργασία. Θα παρακολουθούμε τη σουηδική Προεδρία έχοντας κατά νου τα ολλανδικά συμφέροντα, δεδομένου ότι δεν πράττει τίποτε υπέρ των ολλανδών πολιτών. Θέλετε απλώς να περάσετε το Ευρωπαϊκό Σύνταγμα, το οποίο απέρριψαν οι ολλανδοί ψηφοφόροι και το οποίο είναι κατά 99% ταυτόσημο με τη συνθήκη της Λισαβόνας. Επίσης, δεν κάνετε τίποτε για την απίστευτα δαπανηρή μηνιαία μετεγκατάσταση από τις Βρυξέλλες στο Στρασβούργο. Και όχι μόνο αυτό, αλλά δεν έχετε καν θέσει το ζήτημα στην ατζέντα. Γιατί δεν το κάνετε; Κοστίζει χιλιάδες εκατομμύρια ευρώ και οι μόνοι που είναι ικανοποιημένοι με την ιδέα είναι ίσως οι άνθρωποι του ΙΚΕΑ, που τους δίνεται η ευκαιρία να πουλήσουν χαρτοκιβώτια μετακόμισης και επιπλέον σκευοθήκες.
<P>
Θέλουμε επίσης να τερματιστούν άμεσα οι διαπραγματεύσεις με την Τουρκία. " Τουρκία είναι μια ισλαμική χώρα και η ισλαμική ιδεολογία έρχεται σε πλήρη αντίθεση με το δυτικό πολιτισμό μας. " Τουρκία δεν είναι, επίσης, καθόλου ευρωπαϊκή χώρα, αλλά είναι μια ασιατική χώρα, ενώ η ένταξή της θα κοστίσει στους ολλανδούς πολίτες και πάλι ολόκληρους σάκους με χρήματα. " Τουρκία μπορεί να είναι ένας καλός γείτονας, αλλά δεν ανήκει στην ευρωπαϊκή οικογένεια. Το Κόμμα της Ελευθερίας υποστηρίζει την ύπαρξη μιας Ευρώπης κυρίαρχων κρατών, αλλά στο πλαίσιο της σουηδικής Προεδρίας συνεχίζει να οικοδομείται ένα ομοσπονδιακό υπερκράτος όπου τα κράτη μέλη καθορίζουν όλο και λιγότερο τις δικές τους υποθέσεις. Ως εκ τούτου, ελπίζουμε ότι ο λαός της Ιρλανδίας θα έχει το θάρρος να πει "όχι" ακόμη μια φορά στη συνθήκη της Λισαβόνας. Ο λαός της Ιρλανδίας έχει τη δυνατότητα, εδώ, να ενεργήσει ως η φωνή της Ευρώπης, και θα ήθελα να σας ρωτήσω, εξ ονόματος του Κόμματος της Ελευθερίας, ποια συμπεράσματα θα εξαγάγει η σουηδική Προεδρία από το αποτέλεσμα του ιρλανδικού δημοψηφίσματος.
<SPEAKER ID="059" NAME="Fredrik Reinfeldt">
Προεδρεύων του Συμβουλίου. - (SV) Κύριε Πρόεδρε, επιτρέψτε μου καταρχήν να σας συγχαρώ όλους συλλογικά για το ότι εκλεγήκατε ως ηγέτες των ομάδων. Γνωρίζω ότι κάποιοι από σας εκλεγήκατε με πολύ ισχυρή στήριξη. Γνωρίζω, για παράδειγμα, ότι ο Martin Schulz επανεκλέχτηκε με πολύ ισχυρή στήριξη στη σοσιαλδημοκρατική ομάδα. Είναι σημαντικό να μπορείτε να εκπροσωπείτε τις ομάδες σας με ισχυρή στήριξη.
<P>
Χαιρέτησα με ιδιαίτερη ικανοποίηση το διάλογο που είχαμε καθώς και τις διαβουλεύσεις που μου ζητήθηκε να διεξαγάγω από το Ευρωπαϊκό Συμβούλιο τον Ιούνιο. Αυτό έγινε από την υπουργό της ΕΕ, Cecilia Malmström. Το έκανα και εγώ ο ίδιος, τόσο μέσω τηλεφωνικών επαφών, όσο και στο πλαίσιο συνάντησης που είχαμε σε ένα πλοίο στο αρχιπέλαγος, καθώς κινούμαστε με στα νερά της Στοκχόλμης, συζητώντας την κατάσταση που προέκυψε. Μου ζητήθηκε να διερευνήσω τη δυνατότητα εκλογής του José Manuel Barroso, που διορίστηκε από το Ευρωπαϊκό Συμβούλιο, ως προέδρου της Επιτροπής για δεύτερη θητεία.
<P>
Μια σειρά από τα ζητήματα που θίξατε είναι τα βασικά θέματα επί των οποίων θέλω να εργαστώ στη διάρκεια της σουηδικής Προεδρίας. Επιτρέψτε μου να πω ότι θέτουμε ως πρώτη προτεραιότητα τις θέσεις εργασίας. Θέλουμε να δούμε μια Ευρώπη στην οποία οι περισσότεροι άνθρωποι έχουν εργασία. " συζήτηση πρέπει να ξεκινήσει από το πώς θα το επιτύχουμε αυτό. Όπως τόνισε ο Joseph Daul, πιστεύω ότι είναι θέμα καινοτομίας και εκπαίδευσης· με άλλα λόγια, τα πράγματα στα οποία βασίζεται κυρίως η επιχειρηματική δραστηριότητα και που δίδουν στους ανθρώπους τα προσόντα ώστε να μπορούν να προσληφθούν. Πιστεύω ότι ο Martin Schulz έχει δίκιο όταν λέει ότι πρέπει να προσέχουμε ώστε να μην καταλήξουμε σε μια Ευρώπη στην οποία ο ανταγωνισμός διεξάγεται με κακούς όρους. Συζητούμε αυτό το θέμα στη Σουηδία, και το ίδιο συμβαίνει και στην υπόλοιπη Ευρώπη. Οι χαμηλοί μισθοί ή η ανυπαρξία αυτών δεν είναι καλή αφετηρία από όπου μπορούμε να ξεκινήσουμε την αντιμετώπιση του ανταγωνισμού· αντιθέτως, μόνο ξεκινώντας με καλούς όρους μπορούμε να αντιμετωπίσουμε τον ανταγωνισμό του μέλλοντος.
<P>
Επιτρέψτε μου να αναφέρω ορισμένα άλλα πράγματα που πιστεύω ότι είναι πολύ σημαντικά για την καθοδήγηση της Ευρώπης εν μέσω της κρίσης. Υπήρξα μάρτυρας του τρόπου με τον οποίο η Επιτροπή - και πιστεύω και ο ίδιος ότι αυτό είναι σημαντικό - κατάφερε να υπερασπιστεί την αρχή της εσωτερικής αγοράς σε μια χρονική στιγμή κατά την οποία πολλοί προσπαθούν να την υπονομεύσουν και να εισαγάγουν τον προστατευτισμό. Είναι πολύ εύκολο να ακούει κανείς όσους λένε "Γιατί δε σώσατε τις θέσεις εργασίας στην συγκεκριμένη χώρα;" χωρίς να βλέπει τις επιπτώσεις αυτού, εάν ο καθένας έπραττε με αυτόν τον τρόπο. Εάν το κάναμε, θα εξαφανίζονταν βασικά το ελεύθερο εμπόριο και οι ευκαιρίες διασυνοριακού εμπορίου. Όσα έχουν κυρίως δημιουργήσει τον πλούτο και την ευημερία θα χαθούν πολύ γρήγορα, εάν δεν αντισταθούμε στο κάλεσμα για προστατευτισμό. Πιστεύω ότι η προστασία της εσωτερικής αγοράς και της ελεύθερης κυκλοφορίας αποτελεί μια σημαντική αφετηρία για την ασφάλεια της απασχόλησης.
<P>
Έχω επίσης μεγάλη εμπιστοσύνη και σε άλλα πράγματα που αναφέρατε ορισμένοι από εσάς, όπως η επένδυση στις ανθρώπινες δεξιότητες και η διασφάλιση της κινητικότητας στην αγορά εργασίας. Πιστεύω, για παράδειγμα, ότι ένας τρόπος να το επιτύχουμε αυτό είναι ακριβώς η εν λόγω ελεύθερη κυκλοφορία - συμπεριλαμβανομένης της διασυνοριακής κυκλοφορίας.
<P>
Όπως ανέφεραν οι Martin Schultz, Rebecca Harms και Joseph Daul, πιστεύω ότι αυτή είναι επίσης μια ευκαιρία για να καταπολεμήσουμε τον προστατευτισμό με μια πράσινη τάση, να εφαρμόσουμε τις οικονομίες χαμηλών εκπομπών για τις οποίες συζητούμε σε ολόκληρο τον κόσμο προς έναν εναλλακτικό τρόπο εξόδου από την κρίση. Το σημαντικό είναι ο τρόπος που θα χειριστούμε την χρηματοδότηση και ο τρόπος επένδυσης. Θέλω επίσης να πω - συμφωνώ με τον Guy Verhofstadt επ' αυτού - ότι η σουηδική εμπειρία της διαχείρισης της κρίσης της δεκαετίας του 1990 μας διδάσκει ότι αυτό μπορεί να γίνει μόνο ελέγχοντας τα δημόσια οικονομικά. Έχω διδαχθεί ότι όταν τα ελλείμματα είναι μεγάλα και απαιτείται εξορθολογισμός, αυτοί που μένουν πίσω είναι οι άνθρωποι με μικρά περιθώρια καθώς και όσοι εξαρτώνται περισσότερο από τα ιδρύματα πρόνοιας. Συνεπώς, μια πολιτική που είναι συντηρητική με τα δημόσια οικονομικά είναι καλή πολιτική για τους ανθρώπους που είναι φτωχοί ή ζουν με μικρά περιθώρια.
<P>
Σε ό,τι αφορά το ζήτημα του κλίματος - το οποίο θα αποτελέσει το κύριο ζήτημα επί του οποίου θα εργαστούμε μέχρι τη σύνοδο κορυφής της Κοπεγχάγης - θέλω να πω ότι είναι αλήθεια ότι μένουν ακόμη πολλά να κάνουμε. Ο χρόνος που έχουμε στη διάθεσή μας είναι περιορισμένος.
<P>
Θέλω να πω στη Rebecca Harms ότι είναι ασύνηθες για εμάς στη Σουηδία να δεχόμαστε κριτική για τις δεσμεύσεις μας όσον αφορά τις ενισχύσεις. Ο μέσος όρος που δαπανάται στην Ευρώπη σε τέτοιες δεσμεύσεις είναι το 0,4 τοις εκατό του ακαθάριστου εγχώριου προϊόντος. " Σουηδία είναι σχετικά μοναδική όσον αφορά το ότι το ένα τοις εκατό του ακαθάριστου εγχώριου προϊόντος μας κατευθύνεται στην αναπτυξιακή βοήθεια. Για μένα, αυτά τα θέματα συνδέονται. Διεξήγαμε τη δική μας ανασκόπηση υπό την ηγεσία του υπουργού μας ενισχύσεων στο πλαίσιο των πρωτοβουλιών των "νωμένων Εθνών. Στη διάρκεια αυτής της ανασκόπησης αναλύσαμε με ακρίβεια τον τρόπο με τον οποίο πρέπει να έχουμε κατά νου την κλιματική αλλαγή στο πλαίσιο του αναπτυξιακού έργου μας. Δεν μπορούμε να υλοποιούμε αναπτυξιακό έργο χωρίς να λαμβάνουμε υπόψη ταυτόχρονα την κλιματική αλλαγή καθώς και τον τρόπο με τον οποίο αυτή επηρεάζει ήδη τις φτωχές περιοχές της Γης. Συνεπώς, δεν μπορούμε να διαχωρίζουμε αυτά τα ζητήματα και να λέμε ότι αυτό αφορά την αναπτυξιακή πολιτική και το άλλο αφορά την πολιτική για το κλίμα - αντιθέτως, τα ζητήματα αυτά συνδέονται και πρέπει να εργαζόμαστε επ' αυτών ταυτόχρονα.
<P>
Σε ό,τι αφορά τη Συνθήκη, θα ήθελα να πω στον Martin Schulz ότι ο ρόλος μου είναι να διασφαλίσω την αποτελεσματική ευρωπαϊκή ηγεσία σε μια δύσκολη περίοδο. Πρέπει να μπορέσουμε να δώσουμε απαντήσεις στους πολίτες που θέλουν να μας δουν να αναλαμβάνουμε δράση για την καταπολέμηση της χρηματοπιστωτικής κρίσης και στα ζητήματα του κλίματος. Είμαστε όλοι πολιτικά ενεργοί και γνωρίζουμε ότι στον πολιτικό τομέα, όταν είμαστε εσωστρεφείς και συζητούμε περί ονομάτων και ηγεσίας, οι πολίτες θεωρούν ότι τους έχουμε γυρίσει την πλάτη.
<P>
Ως εκ τούτου, θα κάνω ό,τι μπορώ στο πλαίσιο του ρόλου μου. Μου έχει ανατεθεί από το Ευρωπαϊκό Συμβούλιο να διασφαλίσω ότι η συνεργασία μας και ο σεβασμός εκ μέρους μας της ακεραιότητας του Ευρωπαϊκού Κοινοβουλίου συνδέονται με διαφάνεια - είτε βάσει της συνθήκης της Νίκαιας, είτε βάσει της συνθήκης της Λισαβόνας - στο πλαίσιο της διαδικασίας μας υπόδειξης υποψηφίου για τη θέση του Προέδρου της Επιτροπής. Σε ό,τι αφορά τον José Manuel Barroso, είναι σημαντικό να αναφερθεί ότι υποστηρίχθηκε ομόφωνα στο Ευρωπαϊκό Συμβούλιο, ότι ήταν ο γνωστός ως υποψήφιος και είχε ήδη συστηθεί στο εκλογικό σώμα πριν από την εκλογή. Φυσικά αυτό με διευκόλυνε στη δράση μου - σεβόμενος, φυσικά, το γεγονός ότι το Ευρωπαϊκό Κοινοβούλιο θα έχει την ευκαιρία, όταν νιώσετε έτοιμοι να λάβετε μια απόφαση, να πει ναι ή όχι στον προταθέντα από το Ευρωπαϊκό Συμβούλιο υποψήφιο. Εντωμεταξύ, υπάρχει χρόνος για συζητήσεις, γεγονός στο οποίο, γνωρίζω, έχει επίσης αναφερθεί ο José Manuel Barroso, καθώς και για να διεξαγάγουμε αυτό το είδος διαλόγου αναφορικά με τον τρόπο που θα εξελιχθεί η ευρωπαϊκή πολιτική τα επόμενα χρόνια. Ελπίζω ότι μπορούμε να συμφωνήσουμε επ' αυτού τώρα σύμφωνα με τη συμφωνία που έχει γίνει. Αυτό είναι που αναμένει τώρα το εκλογικό σώμα της Ευρώπης, και θα μας δώσει τη δυνατότητα να δράσουμε μαζί με ισχύ.
<SPEAKER ID="060" NAME="José Manuel Barroso" LANGUAGE="FR">
Κύριε Πρόεδρε, τέθηκαν ορισμένα σημαντικά ερωτήματα· θα προσπαθήσω να τα απαντήσω εν συντομία.
<P>
Πρώτον, το σημαντικό ερώτημα του κ. Schulz όσον αφορά τις συνθήκες. Αναφέρθηκε, ειδικότερα, στον ρόλο της Επιτροπής ως θεματοφύλακα των συνθηκών. Εμείς στην Επιτροπή πιστεύουμε ότι θα πρέπει να τηρούνται οι ισχύουσες συνθήκες. " ισχύουσα συνθήκη είναι η συνθήκη της Νίκαιας. Όλοι όσοι συνεδριάζετε εδώ εκλεγήκατε βάσει της συνθήκης της Νίκαιας. Προφανώς, εάν ο Πρόεδρος της Επιτροπής εκλεγεί τώρα, θα εκλεγεί όπως εκλεγήκατε και εσείς, βάσει της συνθήκης της Νίκαιας.
<P>
Αυτά σε ό,τι αφορά τις συνθήκες. Θα έχουμε σε ισχύ - ελπίζω - τη συνθήκη της Λισαβόνας. Θα πρέπει να προβούμε στις απαραίτητες προσαρμογές όσον αφορά τη σύνθεση του Ευρωκοινοβουλίου, το οποίο δεν θα είναι πια το ίδιο με τη συνθήκη της Λισαβόνας, δεδομένο ότι θα υπάρξουν ορισμένες αλλαγές, και το ίδιο θα πρέπει να γίνει για την Επιτροπή. Παρά ταύτα, το Ευρωπαϊκό Συμβούλιο τήρησε κάθε πτυχή της έκθεσής σας - της έκθεσης Dehaene - που εγκρίθηκε βάσει συντριπτικής πλειοψηφίας. Σε ό,τι αφορά το θέμα του Ευρωπαϊκού Συμβουλίου, πριν από την επισημοποίηση της απόφασής του, διεξήγαγε διαβουλεύσεις, οι οποίες έλαβαν επίσης υπόψη - και αυτό γίνεται πραγματικά για πρώτη φορά - το αποτέλεσμα των ευρωεκλογών, για να μην αναφερθώ στο γεγονός ότι υπήρξε υποψήφιος που υποστηρίχθηκε από πολιτική δύναμη.
<P>
Αυτό που πρέπει τώρα να γίνει είναι να επιτευχθεί η έγκριση του Ευρωκοινοβουλίου. Θα ήθελα να επαναλάβω σήμερα ό,τι έχω ήδη πει σε επιστολή προς τον πρόεδρο του Ευρωκοινοβουλίου: είναι έτοιμος να συζητήσω το περιεχόμενο των κατευθυντήριων γραμμών για την επόμενη Επιτροπή με οποιαδήποτε πολιτική ομάδα το επιθυμεί. Σε κάθε περίπτωση, αυτή είναι η θέση μου όσον αφορά θεσμικά ζητήματα.
<P>
Σε πολιτικό επίπεδο, θα ήθελα να τονίσω ένα πολύ σημαντικό σημείο. Πιστεύω ότι είναι σημαντικό να συνδέσουμε την εκλογή του προέδρου της Επιτροπής με τη δημοκρατική εκλογή που έλαβε χώρα, τη δική σας εκλογή. Εκλεγήκατε βάσει της συνθήκης της Νίκαιας, και είναι άποψή μου ότι ο πρόεδρος της Επιτροπής θα πρέπει να έχει επίσης αυτό το νόμιμο δικαίωμα, το οποίο θα πρέπει, κατά κάποιον τρόπο, να προκύπτει από αυτή τη δημοκρατική εκλογή.
<P>
Επιπλέον, ενόψει της οικονομικής και χρηματοπιστωτικής κρίσης - και πιστεύω ότι όσοι είναι υπέρ μιας ισχυρής Ευρώπης και όσοι επιθυμούν μια ισχυρή Επιτροπή χωρίς αμφιβολία θα συμφωνήσουν - το ζήτημα της προεδρίας της Επιτροπής δεν θα πρέπει να παραμείνει σε εκκρεμότητα, καθώς εκκρεμεί τώρα η τελική επικύρωση της συνθήκης της Λισαβόνας, την οποία όλοι θέλουμε - τουλάχιστον οι περισσότεροι από μας - όταν δεν γνωρίζουμε πότε θα τεθεί σε ισχύ αυτή συνθήκη. Το να αφήνουμε την Ευρωπαϊκή Επιτροπή και την Προεδρία της σε κατάσταση αναμονής εν μέσω οικονομικής, χρηματοπιστωτικής και κοινωνικής κρίσης, και ενώ έχουμε μπροστά μας πολύ σημαντικές διαπραγματεύσεις στην Κοπεγχάγη, δεν μου φαίνεται ιδιαίτερα σοφό. Όπως και να έχει το πράγμα, εναπόκειται στο Ευρωπαϊκό Κοινοβούλιο να αποφασίσει, και είμαι έτοιμος να ξεκινήσω δημοκρατικό διάλογο όπως έκανα, στην πραγματικότητα, και πριν από πέντε χρόνια.
<P>
Πρόεδρος της Επιτροπής. - Όσον αφορά το δεύτερο ερώτημα σχετικά με τα οικονομικά και την οικονομία και όσα είπε ο κ. Verhofstadt: μπορούμε όλοι να είμαστε περισσότερο φιλόδοξοι και επ' αυτού επιτρέψτε μου να σας πω ότι συμμερίζομαι τη φιλοδοξία σας. Αλλά δεν μπορούμε να πούμε ότι δεν εγκρίναμε ένα ευρωπαϊκό σχέδιο για την ανάκαμψη της οικονομίας, και αυτό ήταν το περισσότερο που δέχονταν τα κράτη μέλη μας.
<P>
" Ευρωπαϊκή Επιτροπή πρότεινε περισσότερα, αλλά αυτά ήταν όσα δέχονταν τα κράτη μέλη μας. Θέλω να επιστήσω την προσοχή σας στο γεγονός ότι ορισμένα κράτη μέλη - με την ίδια ισχύ επιρροής κατά την έναρξη αυτής της κρίσης - πρότειναν τη σύνταξη ενός σχεδίου συντονισμού. Ορισμένα άλλα πρότειναν δημοσιονομικά κίνητρα 1%, και η Ευρωπαϊκή Επιτροπή πρότεινε αμέσως 1,5%, και στην πραγματικότητα οι αυτόματοι σταθεροποιητικοί μηχανισμοί ήταν γύρω στο 5%. Πέραν αυτού, λάβαμε εκείνες τις σημαντικές αποφάσεις από την άποψη της στήριξης του ισοζυγίου πληρωμών προς ορισμένα μέλη που δεν ανήκουν στη ζώνη του ευρώ, ενώ πήραμε και κάποιες πρωτοβουλίες σε παγκόσμιο επίπεδο.
<P>
Ως εκ τούτου, μπορείτε να βασίζεστε στο ότι η Επιτροπή θα κάνει ό,τι μπορεί για να ενισχύσει το ευρωπαϊκό επίπεδο και μια κοινή προσέγγιση, ας μην έχουμε καμία αμφιβολία περί αυτού. Επίσης, ας είμαστε ειλικρινείς: δεν είμαστε οι "ΠΑ - δεν είμαστε ένα ολοκληρωμένο εθνικό κράτος - οπότε είναι φυσικό να έχουμε διαφορετικές καταστάσεις. Δεν μπορείτε να ζητάτε από τη Γερμανία και τη Λετονία να κάνουν το ίδιο πράγμα. Έχουμε χώρες στην Ευρώπη που δέχονται στήριξη του ισοζυγίου πληρωμών, οπότε είναι φυσικό το γεγονός να μην μπορούμε να έχουμε μια προσέγγιση που να ταιριάζει σε όλους. Πρέπει να έχουμε κοινή προσέγγιση, αλλά με ειδικές εθνικές ανταποκρίσεις, διότι αυτή είναι η πραγματικότητα που αντιμετωπίζουμε στην Ευρώπη και θα αντιμετωπίσουμε στο εγγύς μέλλον.
<P>
Έχουμε κυρίως εθνικούς προϋπολογισμούς. Ως εκ τούτου, συμμερίζομαι την προσέγγισή σας για ένα περισσότερο συντονισμένο ευρωπαϊκό σχέδιο, για να βγούμε από αυτή την κρίση και για να οικοδομήσουμε αυτού του είδους την έξυπνη πράσινη ανάπτυξη που θέλουμε· αλλά, ταυτόχρονα, πρέπει να δεχτούμε ότι έχουμε 27 εθνικούς προϋπολογισμούς, έχουμε 27 υπουργούς οικονομικών, έχουμε 27 εθνικές τράπεζες πέραν Ευρωπαϊκής Κεντρικής Τράπεζάς μας, και είναι πολύ σημαντικό να ενισχύσουμε το ευρώ και να διαμορφώσουμε οικονομικές και δημοσιονομικές πολιτικές που είναι αειφόρες. Διαφορετικά, θα θέσουμε το ευρώ, μια από τις μεγαλύτερες επιτυχίες της Ευρωπαϊκής ολοκλήρωσης, σε κίνδυνο.
<P>
Τέλος, όσον αφορά το ζήτημα της κλιματικής αλλαγής, μπορούμε, και πάλι, να είμαστε περισσότερο φιλόδοξοι. Για μένα, ωστόσο, ήταν ιδιαίτερα σημαντικό το γεγονός ότι ο πρωθυπουργός Reinfeldt ήταν πρόσφατα μαζί μου στην L'Aquila, όταν ακούσαμε το γενικό γραμματέα των "νωμένων Εθνών να λέει: "Είστε η ατμομηχανή του κόσμου". Μπορούμε πάντα να είμαστε περισσότερο φιλόδοξοι, αλλά η Ευρωπαϊκή Ένωση ηγείται του αγώνα κατά της κλιματικής αλλαγής παγκοσμίως.
<P>
Κανείς δεν είναι πιο φιλόδοξος από εμάς, οπότε, φυσικά, θα περίμενα τουλάχιστον ένα λόγο αναγνώρισης από την άποψη του έργου που έχει κάνει αυτή η Επιτροπή, μαζί με τα κράτη μέλη μας, όσον αφορά την κατάθεση φιλόδοξων προτάσεων. Ας προσπαθήσουμε τώρα να πείσουμε τους άλλους, διότι χρειαζόμαστε τους άλλους - διότι το πρόβλημα της κλιματικής αλλαγής δεν είναι απλώς ευρωπαϊκό πρόβλημα, αλλά πρόβλημα ολόκληρου του πλανήτη μας. Με τη στήριξή σας, πιστεύω ότι μπορούμε να επιτύχουμε στη διάσκεψη της Κοπεγχάγης.
<P>
(Χειροκροτήματα)
<SPEAKER ID="062" NAME="Gunnar Hökmark" AFFILIATION="PPE">
(SV) Κύριε Πρόεδρε, ακούω, ως Σουηδός, με υπερηφάνεια τις προτεραιότητες της σουηδικής Προεδρίας, ενώ είμαι επίσης υπερήφανος που μπορώ να χαιρετίζω την επιστροφή του πρωθυπουργού της Σουηδίας εδώ.
<P>
Οι προκλήσεις που αντιμετωπίζουμε είναι ιδιαίτερα σημαντικές. Έχουμε πίσω μας 20 χρόνια φανταστικής, εκπληκτικής αλλαγής στην Ευρώπη, και, ως αποτέλεσμα, έχουμε τώρα έναν από τους πρώτους εκπροσώπους του κινήματος για την ελευθερία, της Solidarność, ως πρόεδρο του Ευρωκοινοβουλίου. Ιδανικά όπως η δημοκρατία, η ελευθερία, το κράτος δικαίου και η οικονομία της αγοράς μας έδωσαν είκοσι χρόνια εκπληκτικής ανάπτυξης.
<P>
Διερχόμαστε τώρα μια περίοδο αλλαγής με μια νέα συνθήκη, το ζήτημα του κλίματος που απαιτεί την ύπαρξη μιας συνεπούς πολιτικής ικανής να έχει παγκόσμιο αντίκτυπο, και την οικονομική κρίση. Ως εκ τούτου, είναι σημαντικό ότι έχουμε μια προεδρία, αλλά και ένα κοινοβούλιο, ικανή να διασφαλίσει τη σταθερότητα στα δημόσια οικονομικά, τη σταθερότητα στην εσωτερική αγορά και τη σταθερότητα όσον αφορά το άνοιγμα του εμπορίου και της κυκλοφορίας διαμέσου των συνόρων που μπορούν να συμβάλουν στην έξοδο από την κρίση.
<P>
Θα ήθελα να συνεχίσω αυτή την προοπτική ένα βήμα παραπέρα. Οι αποφάσεις για τις οποίες ανοίγουμε τώρα το δρόμο μέσω της σουηδικής Προεδρίας και σε αυτό το Ευρωκοινοβούλιο, θα καθορίσουν επίσης τη μορφή που θα λάβει η Ευρώπη και η ΕΕ μετά την κρίση - τη δυναμική μας στις χρηματοπιστωτικές αγορές και την εμπιστοσύνη και την αξιοπιστία που θα απολαμβάνουμε, καθώς και το περιθώριο που θα έχουμε για καινοτομία και επιχειρηματικότητα, για επενδύσεις και νέες θέσεις εργασίας.
<P>
Εάν οι ευρωεκλογές έδειξαν ένα πράγμα, αυτό είναι ότι οι πολίτες της Ευρώπης θέλουν λιγότερη γραφειοκρατία και ρύθμιση και μεγαλύτερη ελευθερία - διαμέσου των συνόρων και προς τον κόσμο. Αυτό ακριβώς το ανοιχτό πνεύμα θα είναι κρίσιμης σημασίας όσον αφορά την ικανότητα της Ευρώπης να καταστεί ηγετική δύναμη για τις αξίες που 20 χρόνια πριν άρχισαν να αλλάζουν την Ευρώπη, και στη διαμόρφωση των οποίων μπορούμε να συμβάλουμε και στον υπόλοιπο κόσμο.
<P>
(Χειροκροτήματα)
<SPEAKER ID="063" NAME="Marita Ulvskog" AFFILIATION="S&amp;D">
(SV) Κύριε Πρόεδρε, θα ήθελα πρώτον να ευχαριστήσω το σουηδό πρωθυπουργό για την παρουσίαση των όσων αυτός και η κυβέρνησή του θέλουν να κάνουν τους επόμενους έξι μήνες.
<P>
Γνωρίζουμε ότι βρισκόμαστε σε μια δύσκολη αφετηρία· η κρίση είναι βαθιά. Αφορά την απασχόληση, τα χάσματα που αυξάνονται με δραματικό τρόπο, μια γενιά νέων που βγαίνουν απευθείας στην ανεργία και, φυσικά, αφορά το περιβάλλον και το κλίμα.
<P>
Αυτά έχουν επίσης περιγραφεί από τον πρωθυπουργό Reinfeldt, αλλά είναι τα συμπεράσματα που εκπλήσσουν. Αυτό που έχει αναδειχθεί ως το κεντρικό ζήτημα για τη σουηδική Προεδρία δεν είναι οι θέσεις εργασίας ή οι επενδύσεις, αλλά μάλλον η ικανότητα των κρατών μελών να διατηρήσουν την δημοσιονομική πειθαρχία. Καθώς προσεγγίζουμε τον αριθμό των 27 εκατομμυρίων ανέργων στην ΕΕ, το σαφέστερο μήνυμα της σουηδικής Προεδρίας είναι, συνεπώς, το εξής: δημοσιονομική πειθαρχία. Αυτό δεν είναι μόνο εσφαλμένο, αλλά και ανησυχητικό.
<P>
Σε αυτόν τον τομέα, το κόμμα του κ. Reinfeldt - σε αντίθεση με όσα ειπώθηκαν εδώ νωρίτερα - διαθέτει ορισμένες "βαριές" αποσκευές εσωτερικής πολιτικής. " τελευταία συντηρητική σουηδική κυβέρνηση οδήγησε τη Σουηδία στην οικονομική διάλυση, ενώ μια σοσιαλιστική κυβέρνηση χρειάστηκε να αφιερώσει 10 χρόνια για να διευθετήσει τα δημόσια οικονομικά μας. Ωστόσο, δεν μπορούμε να επιτρέψουμε παλαιά μειονεκτήματα στην εσωτερική πολιτική να καθορίζουν την ατζέντα για το σύνολο της ΕΕ εν μέσω σοβαρής κρίσης. Αυτό που χρειάζεται είναι μεγάλες επενδύσεις στην απασχόληση, στην κατάρτιση και στην "πράσινη" αλλαγή - και όχι να κάνουμε δίαιτα σε ανορεξικές οικονομίες μέσω δημοσιονομικής πειθαρχίας.
<P>
Ο John Monks, ο γενικός γραμματέας της ευρωπαϊκής συνομοσπονδίας συνδικάτων, έχει επίσης εκφράσει ανησυχία για το ότι έχει δοθεί τόσο χαμηλή προτεραιότητα στην κοινωνική διάσταση της σουηδικής Προεδρίας. Κυρίως ωραία λόγια, λέει ο κ. Monks, και πολύ λίγα πραγματικά σχέδια. " ομάδα μου συμμερίζεται αυτές τις ανησυχίες, ενώ συμπεριλαμβάνει και τα συνδικαλιστικά δικαιώματα των εργαζομένων, όπως ανέφερε ο Martin Schulz στην ομιλία του. Οι όροι εργασίας των εργαζομένων έχουν υποβαθμιστεί μετά την απόφαση Laval και μετά τις αποφάσεις Viking, Rüffert και Luxembourg. Τα δικαιώματά τους έχουν αποδυναμωθεί.
<P>
Αυτό που εγώ και η ομάδα μου ζητούμε από τη σουηδική Προεδρία είναι μια οριστική δέσμευση ότι θα αποκατασταθούν πλήρως τα συνδικαλιστικά δικαιώματα των εργαζομένων της ΕΕ. Τα συνδικαλιστικά δικαιώματα πρέπει να έχουν προτεραιότητα έναντι της ελεύθερης κυκλοφορίας. Αυτό πρέπει να γίνει εξαιρετικά σαφές. Δεν θέλουμε να ζούμε σε μια Ευρώπη στην οποία η κρίση αντιμετωπίζεται με δημοσιονομική πειθαρχία και με σύγκρουση. Θα ήθελα να ρωτήσω το νέο Πρόεδρο, τον πρωθυπουργό Reinfeldt, αν αυτό το ζήτημα βρίσκεται καν στην ατζέντα.
<SPEAKER ID="064" NAME="Marielle De Sarnez" AFFILIATION="ALDE">
(FR) Κύριε Πρόεδρε, αντιμετωπίζουμε δύο θέματα. Το πρώτο θέμα είναι η κρίση. Όπως γνωρίζει ο καθένας, χρειαζόμαστε μια συνεπή και κοινή απάντηση στην οικονομική και κοινωνική κρίση και, ως εκ τούτου, ένα ευρωπαϊκό σχέδιο ανάκαμψης της οικονομίας για την αύξηση των επενδύσεων και τη στήριξη της απασχόλησης. " Ευρώπη πρέπει πραγματικά να δείξει σήμερα ότι μεριμνά και συμπαραστέκεται στους συμπολίτες μας όταν πρόκειται για τις δυσκολίες που αντιμετωπίζουν. Πρέπει να κάνει περισσότερα για να βοηθήσει όσους πλήττονται από την κρίση. Απ' αυτή την άποψη, η κατάσταση είναι επείγουσα.
<P>
Τέλος, το δεύτερο θέμα είναι αυτό του νέου αναπτυξιακού μοντέλου που πρέπει να προκύψει μετά το τέλος της κρίσης. Πρέπει να είναι απλούστερο, δικαιότερο και πιο αειφόρο, να διασφαλίζει ότι το χρηματοπιστωτικό σύστημα υπηρετεί την πραγματική οικονομία, να αναπτύσσει νέες μορφές αλληλεγγύης μεταξύ των Ευρωπαίων, να λαμβάνει υπόψη τις κοινωνικές και περιβαλλοντικές προκλήσεις στο πλαίσιο του διεθνούς εμπορίου, και να αναμορφώνει τις σχέσεις μας με τις φτωχότερες χώρες του κόσμου, και εδώ σκέφτομαι ειδικά την Αφρική.
<P>
Πέραν αυτών των δύο μεγάλων θεμάτων, υπάρχει μια δημοκρατική απαίτηση που αφορά τη διαδικασία για την οποία εσείς, η σουηδική Προεδρία, είστε υπεύθυνοι. " Cecilia Malmström - την οποία καλωσορίζω με χαρά σήμερα - γνωρίζει καλύτερα από οποιονδήποτε άλλον ότι υπάρχουν ορισμένες πολύ σημαντικές διαφορές μεταξύ της συνθήκης της Νίκαιας και της συνθήκης της Λισαβόνας σε ό,τι αφορά τη διαδικασία διορισμού: απλή πλειοψηφία, αφενός, και ειδική πλειοψηφία, αφετέρου· διορισμός, αφενός, και υποψηφιότητα αφετέρου· και διαφορετικός αριθμός επιτρόπων ανάλογα με τη συνθήκη. Προσωπικά, σας ζητώ πραγματικά να διασφαλίσετε την τήρηση του πνεύματος και του γράμματος των συνθηκών. Αυτό αποτελεί δική σας ευθύνη, και είναι πολύ σημαντικό για την αξιοπιστία των θεσμών μας. Σας ευχαριστώ εκ των προτέρων.
<SPEAKER ID="065" NAME="Carl Schlyter" AFFILIATION="Verts/ALE">
(SV) Κύριε Πρόεδρε, συγχαρητήρια για το διορισμό σας. Θα ήθελα, πρώτον, να επαινέσω την κυβέρνηση για τη γνήσια δέσμευση της έναντι της Βαλτικής, και ελπίζω ότι θα σημειώσουμε πρόοδο σε αυτό το θέμα. " ρητορική σας, επίσης, όσον αφορά την κλιματική αλλαγή είναι αξιοσημείωτη. Αυτό, φυσικά, που ζητώ τώρα είναι αυτή η ρητορική να γίνει πράξη. Λέτε συχνά ότι η Ευρώπη και η Σουηδία αντιστοιχούν σε μικρό μόνο μέρος των παγκόσμιων εκπομπών, αλλά εάν τα κράτη μέλη της ΕΕ αντιστοιχούν μόνο στο 8% του παγκόσμιου πληθυσμού και στο 30% των εκπομπών, τότε αποτελεί και δική μας ευθύνη να αναλάβουμε σοβαρά μεγάλο μέρος του έργου για το κλίμα. Εδώ είναι που λείπουν οι συγκεκριμένες πληροφορίες.
<P>
Πώς θα αντιμετωπίσετε την οδηγία IPPC για τις βιομηχανικές εκπομπές; Πώς θα αντιμετωπίσετε την παράνομη υλοτομία; Πώς θα αντιμετωπίσετε τα πρότυπα ενεργειακής απόδοσης για τα κτίρια και πώς θα αντιμετωπίσετε το γεγονός ότι τα αεροσκάφη δεν μπορούν να συνεχίσουν να εκπέμπουν τους ίδιους ρύπους, ενώ, ταυτόχρονα, πρέπει να αποφύγουν να καταβάλουν τα 14 δισεκατομμύρια ευρώ του φόρου επί της ενέργειας που πρέπει να πληρώσουν;
<P>
Θα ήθελα επίσης να αναφερθώ στο πρόγραμμα της Στοκχόλμης και στην Acta. Σε ό,τι αφορά την Acta, πρέπει να διασφαλίσουμε την ύπαρξη ανοικτού πνεύματος. Το γερμανικό συνταγματικό δικαστήριο δήλωσε ότι οι χώρες πρέπει να έχουν μεγαλύτερη επιρροή, ότι τα κοινοβούλια πρέπει να έχουν μεγαλύτερη επιρροή. Χρειαζόμαστε ανοικτό πνεύμα στις διαπραγματεύσεις Acta. Δεν μπορούμε να προχωρήσουμε προς την εποπτεία μονόπλευρα. Το ίδιο ισχύει και για την πόλη από την οποία προέρχομαι και το πρόγραμμα της Στοκχόλμης. Ας γίνει ένα όνομα που θα συνδεθεί με τη μετάβαση της ΕΕ από την παράνοια της τρομοκρατίας στις ανθρώπινες ελευθερίες και τα δικαιώματα καθώς και με την ενίσχυση της νομοθεσίας περί ασύλου και την προστασία της ιδιωτικής ζωής. Τότε θα έχουμε πραγματικά σημειώσει πρόοδο.
<SPEAKER ID="066" NAME="Vicky Ford" AFFILIATION="ECR">
Κύριε Πρόεδρε, θα ήθελα να συγχαρώ τη σουηδική Προεδρία για το ότι έδωσε προτεραιότητα στις οικονομικές προκλήσεις. Όσο διανύουμε περίοδο οικονομικής αβεβαιότητας, η ικανότητά μας να αντιμετωπίσουμε οποιαδήποτε από τις άλλες προκλήσεις μας είναι προφανώς μειωμένη. Έχετε δίκιο που δώσατε προτεραιότητα στην ανάγκη αποκατάστασης των δημοσίων οικονομικών: τα εξαιρετικά υψηλά επίπεδα δημόσιου χρέους δημιουργούν μεγάλους και μακροπρόθεσμους κινδύνους που, εκτός εάν τους αντιμετωπίσουμε τώρα, μπορεί να υφίστανται για πολλές δεκαετίες. " αποκατάσταση της υγείας των χρηματοπιστωτικών ιδρυμάτων είναι επίσης κρίσιμης σημασίας για την αποκατάσταση της εμπιστοσύνης των καταναλωτών και της επαναφοράς της οικονομικής ανάπτυξης, πόσο μάλλον όσον αφορά την επιστροφή των χρημάτων των φορολογουμένων.
<P>
Στις προτεραιότητές σας πραγματεύεστε τη σημασία του εποπτικού πλαισίου. Θα πρόσθετα ότι κρίσιμης σημασίας είναι και η ρυθμιστική σαφήνεια. Αυτές οι βιομηχανίες είναι, όπως όλοι γνωρίζουμε, παγκόσμιας εμβέλειας. Το κεφάλαιο, το ταλέντο και οι ατομικές επιχειρήσεις είναι ιδιαίτερα ρευστά. Χρειάζονται πραγματοποιήσιμα και καθορισμένα νομοθετικά χρονοδιαγράμματα, απόδοση προτεραιότητας στη νομοθεσία και κατάλληλες διαβουλεύσεις.
<P>
Χαιρετίζω τη δέσμευσή σας να συνεργαστείτε με το G20, διότι εάν αποσυγχρονιστούμε και δράσουμε μονόπλευρα στην ΕΕ, κινδυνεύουμε όχι μόνο να θέσουμε τους δανειστές και τους επενδυτές σε ανταγωνιστικά μειονεκτική θέση, αλλά και να εξαναγκάσουμε τις βιομηχανίες να μετεγκατασταθούν εκτός της ΕΕ...
<P>
(Ο Πρόεδρος διακόπτει τον ομιλητή.)
<SPEAKER ID="067" NAME="Eva-Britt Svensson" AFFILIATION="GUE/NGL">
(SV) Κύριε Πρόεδρε, θα ήθελα, πρώτον, να σας συγχαρώ για το διορισμό σας ως προέδρου και, ταυτόχρονα, να σας ευχαριστήσω για την ενδιαφέρουσα ανταλλαγή απόψεων που είχαμε στη διάρκεια της προεκλογικής περιόδου. Πρωθυπουργέ και συνάδελφοι ευρωβουλευτές, σας ευχαριστώ για την ενημέρωση που μας κάνατε σχετικά με το πρόγραμμα της Προεδρίας. Είμαι πεπεισμένη ότι από οργανωτικής πλευράς η σουηδική Προεδρία θα είναι ιδιαίτερα επιτυχημένη και ότι θα διεκπεραιωθεί με πραγματικά εξαιρετικό τρόπο από τη σουηδική δημόσια διοίκηση.
<P>
Από πολιτική άποψη, συμμερίζομαι φυσικά τη γνώμη της Προεδρίας σχετικά με τις δύο μείζονες κρίσεις - την οικονομική κρίση και την κλιματική κρίση - και, φυσικά, αυτά είναι τα θέματα προτεραιότητας. Ωστόσο, πού είναι η ανάλυση; " οικονομική κρίση και η κλιματική κρίση δεν οφείλονται στη μοίρα. Οι κρίσεις έχουν τις αιτίες τους στις πολιτικές αποφάσεις. Αυτό είναι κάτι το θετικό, διότι σημαίνει ότι μπορούμε επίσης να επιλύουμε τις κρίσεις μέσω πολιτικών αποφάσεων - αλλά δε βλέπω κανένα σημάδι αλλαγής στις διαφορετικές πολιτικές από την πλευρά της Προεδρίας. Πρόκειται για την ίδια οικονομική πολιτική που δεν λαμβάνει καθόλου υπόψη τα κοινωνικά και τα περιβαλλοντικά ζητήματα.
<P>
Αυτό που εγώ και πολλοί από τους συμπολίτες μας αναζητούμε στο πρόγραμμα είναι τα δικαιώματα των εργαζομένων, που έχουν έρθει στο επίκεντρο του ενδιαφέροντος μετά τις αποφάσεις του δικαστηρίου, και τα κοινωνικά θέματα, στα οποία δεν βλέπουμε να υπάρχουν απαντήσεις. Ούτε έχουμε ακούσει κάτι σχετικά με τη φημισμένη πολιτική για την ισότητα. Σε ό,τι αφορά το πρόγραμμα της Στοκχόλμης, λέγεται ότι θα δημιουργήσει ασφάλεια, αλλά αυτό που αναδύεται στην πράξη είναι ένα κράτος "μεγάλος αδελφός" που απειλεί την ιδιωτική ζωή. Δεν μπορούμε ποτέ να δεχτούμε απαγορεύσεις στα δικαιώματα ασύλου ή περιορισμούς στα δικαιώματά μας ως ελεύθερων πολιτών σε αυτό το πρόγραμμα. Χρειαζόμαστε μια ανθρωπιστική πολιτική για το άσυλο και τη μετανάστευση.
<SPEAKER ID="068" NAME="Timo Soini" AFFILIATION="EFD">
(FI) Κύριε Πρόεδρε, κυρίες και κύριοι, η Σουηδία πάντα σεβόταν τα ανθρώπινα δικαιώματα και τη δημοκρατία.
<P>
Πριν από λίγο καιρό οι Σουηδοί καταψήφισαν το ευρώ, και σεβαστήκατε αυτή την απόφαση, αν και εσείς προσωπικά ήσασταν υπέρ. Για αυτό το λόγο είναι κάπως παράδοξο ότι η Ιρλανδία θα πρέπει τώρα να ψηφίσει ακόμη μια φορά για ακριβώς την ίδια συνθήκη.
<P>
" δική μας παράδοση των Βορείων και της Σουηδίας είναι να σεβόμαστε τη φωνή του λαού. Σας εύχομαι καλή τύχη και επιτυχία στην πρόκληση που αντιμετωπίζετε τώρα. Ελπίζω ότι θα σεβαστείτε τις αξίες του καλύτερου είδους δημοκρατίας των Βόρειων λαών: όχι της υποχρέωσης αλλά της συνεργασίας.
<P>
Είμαι ιδιαίτερα ευτυχής που αναφέρατε τη Βαλτική, και σας στηρίζω πλήρως σε αυτό το θέμα. " Βαλτική αντιμετωπίζει δυσκολίες· πεθαίνει και πρέπει να τη σώσουμε. " βόρεια διάσταση λείπει από όλ' αυτά, ωστόσο, και ελπίζω ότι θα καταβάλετε σημαντικές προσπάθειες για την προωθήσετε, αν και δεν την αναφέρατε καθόλου.
<SPEAKER ID="069" NAME="Hans-Peter Martin" AFFILIATION="NI">
(DE) Κύριε Πρόεδρε, χρειαζόμαστε μια επανάσταση στη δημοκρατία. Χρειαζόμαστε τολμηρούς δημοκράτες και, σε αυτή τη νέα περίοδο, χρειαζόμαστε επειγόντως μια συναρπαστική, δημοκρατική και πραγματικά αποτελεσματική Ευρώπη.
<P>
Οι δημιουργικοί καλλιτέχνες και, ιδιαίτερα, οι συγγραφείς freelance, θα διαδραματίσουν ρόλο στον προσδιορισμό των αξιών αυτής της νέας Ευρώπης. " αλογόκριτη φαντασία τους θα μπορέσει να βάλει πίσω στο μπουκάλι του το πνεύμα της γραφειοκρατίας που στοχεύει στην καταστροφή της δημοκρατίας. Στο κάτω-κάτω, πίσω από τη γέννηση της κοινωνικής αλλαγής βρίσκονται συναρπαστικές ιδέες. Όσοι μπορούν να προσφέρουν όραμα ελπίδας που θα μπορέσει να τους επιτρέψει να εισχωρήσουν στα μυαλά των ανθρώπων - οι Σουηδοί ήταν ιδιαίτερα αποτελεσματικοί σε αυτό στο παρελθόν, και, από αυτή την άποψη, έχω πλήρη εμπιστοσύνη στην πρώην συνάδελφό μου Cecilia Malmström - μπορούν επίσης να κινήσουν το ενδιαφέρον τους για τα κοινωνικο-πολιτικά θέματα.
<P>
Με αυτόν τον τρόπο διατύπωσα σκοπίμως την τελευταία παράγραφο του νέου βιβλίου κατά την έναρξη αυτής της τελευταίας προεκλογικής εκστρατείας, η οποία έφερε μεγάλες αλλαγές και η οποία συνδέεται με την ελπίδα ότι ιδιαίτερα εσείς από τη Σουηδία, με τη μεγάλη δημοκρατική παράδοσή σας και τη διαφάνεια, θα αναγνωρίσετε τώρα τα σημάδια των καιρών. Δεν αντιμετωπίζουμε μόνο την οικονομική κρίση - και εδώ οι Σουηδοί έχουν δείξει την ευφυΐα τους, αποφεύγοντας την κρίση σε μεγάλο βαθμό - πρέπει επίσης να αντιμετωπίσουμε μια μάλλον δυσοίωνη στροφή προς τα δεξιά. Ως εκ τούτου, πιστεύω βαθιά ότι πρέπει εμείς οι Δημοκράτες, ενωμένοι, να στηρίξουμε την αληθινή διαφάνεια, ενώ πρέπει να είμαστε ενωμένοι ιδίως στον αγώνα κατά της ακροδεξιάς.
<SPEAKER ID="071" NAME="Corien Wortmann-Kool" AFFILIATION="PPE">
(NL) Τις θερμές ευχαριστίες μου για τα φιλόδοξα σχέδια που εκθέσατε για τους επόμενους έξι μήνες. Μπορώ να σας πω ότι έχουμε υψηλές προσδοκίες από σας, καθώς υπάρχει η φήμη ότι στηρίζετε από την αρχή την ευρωπαϊκή ολοκλήρωση και τις ευρωπαϊκές μας αξίες. Είναι σημαντικό οι λύσεις που προτείνουμε και επάνω στις οποίες εργάζεστε για να βγούμε από αυτή την οικονομική κρίση να ενισχύουν την κοινωνική οικονομία της αγοράς.
<P>
Επίσης σημαντικό είναι από αυτές τις λύσεις να ωφεληθούν όχι μόνο οι πολίτες σήμερα και αύριο, αλλά και το μέλλον των παιδιών μας. Ως εκ τούτου, είναι ιδιαίτερα σημαντικό να συνεχίσουμε τις προσπάθειές μας προς την κατεύθυνση της οικοδόμησης μιας αειφόρου οικονομίας και προς την κατεύθυνση της αποτροπής τις κλιματικής αλλαγής. Είναι καλό το ότι στο πρόγραμμά σας αποδίδετε τόσο υψηλή προτεραιότητα σε αυτό. Ελπίζω ειλικρινά οι προσπάθειές σας σε αυτούς τους τομείς να συμβάλουν στην στενότερη προσέγγιση των κρατών μελών και ελπίζω επίσης, μέχρι τη διάσκεψη της Κοπεγχάγης, να καταφέρετε να πείσετε τους μεγάλους παράγοντες στην παγκόσμια σκηνή να συμβάλουν πραγματικά στην εξεύρεση λύσης για την κλιματική αλλαγή.
<P>
Κύριε Πρόεδρε, η κοινωνική οικονομία της αγοράς είναι επίσης σημαντική σε ό,τι αφορά τη αειφορία των δημόσιων οικονομικών, δεδομένου ότι τα κρατικά ελλείμματα αποτελούν βάρος για τις μελλοντικές γενιές. Ως εκ τούτου, είναι σημαντική η τήρηση του συμφώνου σταθερότητας και ανάπτυξης, και είναι επίσης σημαντικό ότι αναφερθήκατε σε αυτό ρητά.
<P>
Κύριε Πρόεδρε, είναι ειρωνικό, αλλά η χρηματοπιστωτική κρίση έφερε την Ισλανδία πιο κοντά στην ΕΕ. Ελπίζω ότι η σουηδική Προεδρία καλωσορίζει την Ισλανδία, αλλά είναι επίσης αυστηρή προκειμένου να διασφαλίσει ότι η Ισλανδία συμμορφώνεται με τις απαιτήσεις της ένταξης και ότι ικανοποιεί τις υποχρεώσεις που σχετίζονται με την ευρωπαϊκή νομοθεσία καθώς και τις υποχρεώσεις έναντι των κρατών μελών.
<SPEAKER ID="072" NAME="Hannes Swoboda" AFFILIATION="S&amp;D">
(DE) Κύριε Πρόεδρε, πρωθυπουργέ, ελπίζω ότι θα μου επιτρέψετε να απευθυνθώ επ' αυτού του θέματος ιδιαίτερα προς τον Carl Bildt, διότι θα ήθελα πρώτα να θίξω το θέμα της διεύρυνσης, ιδίως στα Βαλκάνια.
<P>
Είπατε ότι αυτή η διαδικασία διεύρυνσης θα είναι βραδύτερη από ό,τι θα επιθυμούσαν πολύ άνθρωποι και στις δύο πλευρές. Ωστόσο, είναι πολύ σημαντικό να δίνουμε σαφή σήματα. Αυτό που προσδοκώ από τη σουηδική Προεδρία είναι η παροχή βοήθειας ιδίως στους ανθρώπους της νοτιανατολικής Ευρώπης προκειμένου να υπερνικήσουν τα προβλήματα που αντιμετωπίζουν εκεί - συμπεριλαμβανομένων των διακυβερνητικών προβλημάτων - ούτως ώστε να διατηρούν την ελπίδα ότι ο δρόμος προς την Ευρώπη δεν θα είναι κλειστός, αλλά ότι μπορεί να συνεχιστεί η πρόοδος, ακόμη και αν χρειαστεί ίσως λίγο μεγαλύτερο χρονικό διάστημα. Ωστόσο, τις δέουσες προετοιμασίες πρέπει φυσικά να κάνουν οι εν λόγω χώρες.
<P>
Δεύτερον, θα ήθελα να αναφερθώ σε ένα άλλο θέμα το οποίο θίξατε, ήτοι στο θέμα της αναδιάρθρωσης της οικονομίας και της σύνδεσης της οικονομικής πολιτικής με το περιβάλλον. Έχει ήδη ειπωθεί ότι έχετε την πλήρη στήριξή μας επ' αυτού. Πιστεύω ότι αυτό είναι ένα σημαντικό καθήκον για την Ευρώπη. Είναι αλήθεια ότι, από αυτήν την άποψη, είμαστε μπροστά, αλλά μένουν ακόμα πολλά να γίνουν. Ταυτόχρονα, αυξάνεται και η ανεργία. Το επίπεδο της ανεργίας σήμερα στην Ευρώπη δεν έχει φθάσει στο μέγιστο όριο του. Δυστυχώς, θα επιδεινωθεί ακόμη περισσότερο.
<P>
Ως εκ τούτου, είναι εξαιρετικά σημαντικό να αναφερθούμε στην άλλη διάσταση, την κοινωνική διάσταση, δεδομένου ότι θα επιτύχουμε ευρεία στήριξη για την πράσινη αναδιάρθρωση της οικονομίας, μόνο εάν οι άνθρωποι νιώσουν ότι λαμβάνονται σοβαρά υπόψη οι κοινωνικές ανάγκες και απαιτήσεις τους.
<P>
Τα κράτη μέλη του Βορρά ειδικότερα έχουν πολλά καλά παραδείγματα ενεργού πολιτικής για την αγορά εργασίας. Δεν έχουμε τη δυνατότητα, είτε ως ΕΕ, είτε ως μεμονωμένα κράτη μέλη, να δημιουργήσουμε θέσεις εργασίας, αλλά μπορούμε να βοηθήσουμε τους ανθρώπους που έχουν χάσει τις δουλειές τους να βρουν ξανά δουλειά το συντομότερο δυνατό. Αυτό εννοούμε όταν μιλάμε για κοινωνική Ευρώπη - αυτή την ενεργό πολιτική για την αγορά εργασίας που χρειαζόμαστε στα μεμονωμένα κράτη μέλη, για την οποία η ΕΕ και ειδικότερα το Συμβούλιο πρέπει να στείλουν ένα σαφές μήνυμα. " πράσινη αναδιάρθρωση της οικονομίας θα έχει ως τελικό αποτέλεσμα χαμηλότερη, και όχι υψηλότερη, ανεργία. Αυτό είναι για το οποίο κάνουμε έκκληση.
<SPEAKER ID="073" NAME="Olle Schmidt" AFFILIATION="ALDE">
(SV) Κύριε Πρόεδρε, Προεδρεύοντα του Συμβουλίου, χαίρομαι που σας βλέπω εδώ! Οι προκλήσεις είναι πολλές σε αυτούς τους ταραγμένους καιρούς: σοβαρή οικονομική ύφεση, αβεβαιότητα σε ό,τι αφορά τη συνθήκη της Λισαβόνας και τις διαπραγματεύσεις πριν από την διάσκεψη για το κλίμα στην Κοπεγχάγη. Έχετε πολλά προβλήματα να αντιμετωπίσετε.
<P>
Πρωθυπουργέ, μερικά σημαντικά σημεία. Πρέπει επίσης να πείσετε τους συναδέλφους σας στο Συμβούλιο ότι ο προστατευτισμός είναι ένα φρικτό πράγμα. " ισχύς της ΕΕ βρίσκεται στα ανοικτά σύνορά της και στο ελεύθερο εμπόριο. Οι κρατικές επιχορηγήσεις για τη διάσωση της αυτοκινητοβιομηχανίας δεν είναι η λύση. " χρηματοπιστωτική κρίση κραυγάζει για τη διαμόρφωση μιας νέας παγκόσμιας τάξης, αλλά οι ρυθμίσεις πρέπει να είναι ισόρροπες και όχι υπερβολικές. Αυτό το φθινόπωρο, όπως έχουν πει κάποιοι εδώ, η ΕΕ πρέπει να έρθει κάπως πιο κοντά στη διαμόρφωση μιας αξιοπρεπούς πολιτικής για το άσυλο. " ενεργειακή πολιτική, όπως και πάλι κάποιοι έχουν πει, απαιτεί ρεαλισμό και αλληλεγγύη. Όχι νέες κρίσεις αερίου, όχι μονομερής εξάρτηση. Το Διαδίκτυο αποτέλεσε σημαντικό θέμα της προεκλογικής εκστρατείας. Σε αυτό το θέμα η Σουηδία έχει μεγάλη ευθύνη να οδηγήσει αυτό που είναι γνωστό ως πακέτο τηλεπικοινωνιών σε επιτυχή κατάληξη. Το κράτος δικαίου πρέπει να ισχύσει και στον εικονικό κόσμο.
<P>
Ήλπιζα ότι στη διάρκεια αυτής της συνόδου, το Ευρωκοινοβούλιο θα ενέκρινε το διορισμό του José Manuel Barroso ως Προέδρου της Επιτροπής για μια νέα περίοδο πέντε ετών. Αυτό τώρα δε θα συμβεί, και λυπούμαι. Δεν είναι τώρα καιρός να δαπανά η ΕΕ το χρόνο της σε αγώνες για την ισχύ των θεσμικών οργάνων. Τώρα είναι καιρός για πολιτική ηγεσία και δυναμισμό.
<P>
Το ευρώ απέδειξε την ισχύ του. Πότε πιστεύει ο πρωθυπουργός ότι θα είμαστε και εμείς στη Σουηδία έτοιμοι να γίνουμε πλήρη μέλη της ΕΕ και να έχουμε και εμείς το ευρώ στις τσέπες μας; Σας ευχαριστώ, και όπως λέμε στο κόμμα μου: Καλή τύχη!
<SPEAKER ID="074" NAME="Satu Hassi" AFFILIATION="Verts/ALE">
(FI) Κύριε Πρόεδρε, κυρίες και κύριοι, η Σουηδία έχει τώρα μια τεράστια ευθύνη για το μέλλον της ανθρωπότητας. Πρωθυπουργέ Reinfeldt, μιλήσατε αρκετά σωστά για την κλιματική κρίση.
<P>
Γνωρίζουμε ότι η τεχνολογία που χρειαζόμαστε για τις δεκαετίες που έρχονται υπάρχει, και ότι είναι διαθέσιμη σε λογική τιμή, αλλά το πλέον προβληματικό θέμα είναι ότι η προστασία του κλίματος αποτελεί απίστευτη πρόκληση για την ανθρώπινη συνεργασία. Δυστυχώς, οι διαπραγματεύσεις που διεξάγονται επί του παρόντος μοιάζουν περισσότερο με συνδυασμό "κρυφτού" και διαγωνισμού στο ποιος θα συγχαρεί τον εαυτό του περισσότερο.
<P>
" ΕΕ πρέπει να έχει το θάρρος να παρουσιάσει μια πρόταση αναφορικά με τις μειώσεις των εκπομπών όχι μόνο της ίδιας της ΕΕ, αλλά με την αρχή του επιμερισμού των βαρών, βάσει της οποίας όλες οι εκβιομηχανισμένες χώρες θα επιτυγχάνουν μειώσεις εκπομπών σύμφωνα με τις κατευθυντήριες γραμμές της Διακυβερνητικής Επιτροπής για την Αλλαγή του Κλίματος (IPCC). Το σημαντικότερο είναι να επιτύχουμε τους στόχους μείωσης των εκπομπών για το 2020. Δεύτερον, πρέπει να συνειδητοποιήσουμε ότι οι αναπτυσσόμενες χώρες δεν θα μπορέσουν να προσαρμοστούν σε ένα σύστημα επαρκών ορίων εκπομπών, εκτός εάν τις βοηθήσουμε οικονομικά σε ένα εντελώς νέο επίπεδο, και η ΕΕ θα πρέπει να είναι σε θέση να παρουσιάσει προτάσεις και για αυτό το θέμα.
<SPEAKER ID="075" NAME="Ryszard Antoni Legutko" AFFILIATION="ECR">
(PL) Πρωθυπουργέ, ακούσαμε την ομιλία σας με μεγάλη προσοχή και θα θέλαμε να εκφράσουμε την ελπίδα ότι τα σημαντικότερα σημεία του προγράμματος θα εφαρμοστούν επιτυχώς.
<P>
Θα ήθελα, ωστόσο, να επιστήσω την προσοχή σε τρεις προκλήσεις. " πρώτη από αυτές είναι η ευρωπαϊκή αλληλεγγύη, η οποία είναι ιδιαίτερα σημαντική σε καιρό χρηματοπιστωτικής κρίσης. Δεν μπορούμε να επιτρέψουμε την ανάδυση καταστάσεων κατά τις οποίες σημειώνεται άνιση μεταχείριση ευρωπαϊκών χωρών. Δεν μπορούμε να δεχτούμε μια κατάσταση στην οποία επιτρέπεται σε κάποιους να επιχορηγούν τον τραπεζικό τομέα τους, ενώ άλλοι καταδικάζονται επειδή αποπειράθηκαν να ενισχύσουν τον τομέα της ναυπηγικής τους. Αυτό δεν είναι αλληλεγγύη, είναι υποκρισία.
<P>
Δεύτερον, χαιρόμαστε για το γεγονός ότι η στρατηγική για τη Βαλτική είναι μια από τις προτεραιότητες της σουηδικής Προεδρίας. Πρόκειται για σημαντικό τομέα της μακρο-περιφερειακής συνεργασίας. Το οικοσύστημα της Βαλτικής θα πρέπει να προστατευτεί από κινδύνους όπως το ιδιαίτερα ανασφαλές, και οικονομικά παράλογο, έργο Nord Stream. Πρέπει επίσης να αναφερθεί η ανάγκη διαφοροποίησης των ενεργειακών πηγών.
<P>
Τρίτον, ας θυμηθούμε ότι η Μόσχα επιτρέπει στον εαυτό της να κλείνει τη στρόφιγγα, όπως ανακάλυψε η Γεωργία. Ελπίζω ότι, καθώς η Σουηδία παίρνει στα χέρια της το πηδάλιο της ΕΕ για τους επόμενους έξι μήνες, θα επιδείξει την ίδια αποφασιστικότητα με τον υπουργό Carl Bildt, ο οποίος καταδίκασε τη ρωσική επιθετικότητα κατά της Γεωργίας. Είμαι σίγουρος ότι η σουηδική Προεδρία θα σταθεί στο ίδιο ύψος έναντι αυτών των προκλήσεων. Μπορεί να βασίζεται στη στήριξή μας.
<SPEAKER ID="076" NAME="Morten Messerschmidt" AFFILIATION="EFD">
(DA) Κύριε Πρόεδρε, δύο πράγματα μου έκαναν εντύπωση όταν διάβασα το πρόγραμμα εργασίας της σουηδικής Προεδρίας. Το πρώτο είναι όλες οι υποσχέσεις σχετικά με τον τρόπον με τον οποίο θα χρησιμοποιηθεί η ΕΕ για τη δημιουργία μιας καλύτερης οικονομίας με σκοπό την επίλυση του προβλήματος του κλίματος καθώς και άλλων προβλημάτων, αλλά δεν υπάρχει ούτε μία λέξη για τα προβλήματα που δημιουργεί η ίδια η ΕΕ - τα προβλήματα που η ΕΕ έχει δημιουργήσει στις αγορές εργασίας μας, τα προβλήματα που η ΕΕ έχει δημιουργήσει στον τομέα αλιείας μας, σε ό,τι αφορά την καταπολέμηση του εγκλήματος, και θα μπορούσα να συνεχίσω κι άλλο. Αυτή είναι η πρώτη παρατήρηση που μπορούμε να κάνουμε όταν διαβάζουμε το πρόγραμμα εργασίας της σουηδικής Προεδρίας - ότι η ΕΕ αντιπροσωπεύει μόνο λύσεις και ότι η ΕΕ δεν αποτελεί η ίδια πρόβλημα. Αυτό λέει περισσότερα για την σουηδική Προεδρία από ό,τι λέει για την ΕΕ. Το δεύτερο είναι ότι δεν γίνεται καμία μνεία του γεγονότος ότι η 2α Οκτωβρίου θα είναι μια από τις σημαντικότερες μέρες σε ολόκληρη την ιστορία της ΕΕ, και αυτό θα συμβεί στη διάρκεια της θητείας της σουηδικής Προεδρίας. Αναφέρομαι, φυσικά, στο δεύτερο δημοψήφισμα. Δεν υπάρχει λέξη σχετικά με το τι θα κάνει η σουηδική Προεδρία για να διασφαλίσει ότι οι αποκαλούμενες εγγυήσεις που δόθηκαν στον ιρλανδικό λαό θα αντιμετωπιστούν αναλόγως. Το έχουμε δει και στο παρελθόν πώς οι λαοί εξαπατώνται - εξαπατώνται μέσω δημοψηφισμάτων και εξαπατώνται μέσω της δημοκρατίας. Τι θα κάνει η σουηδική Προεδρία προκειμένου να διασφαλίσει ότι κάτι τέτοιο δεν θα συμβεί ξανά;
<SPEAKER ID="077" NAME="Werner Langen" AFFILIATION="PPE">
(DE) Κύριε Πρόεδρε, Προεδρεύοντα του Συμβουλίου, Πρόεδρε της Επιτροπής, θα ήθελα να καλωσορίσω τους Σουηδούς και να τους συγχαρώ για το ότι - όπως είπε ο Πρωθυπουργός - βρήκαν τελικά το δρόμο τους προς την Ευρώπη μετά από μακρά διεργασία. Είμαστε ιδιαίτερα ικανοποιημένοι για το ότι οι Σουηδοί συγκαταλέγονται σήμερα μεταξύ των καλύτερων Ευρωπαίων.
<P>
Έχετε παρουσιάσει το πρόγραμμά σας και είναι πολύ φιλόδοξο. Ωστόσο, θα ήθελα να σας ζητήσω να εξετάσετε το εάν η Σουηδία θα έχει το θάρρος να προβεί, ιδίως μετά την εμπειρία της κρίσης της χρηματοπιστωτικής αγοράς, στην ένταξη στο ευρώ - ιδίως, καθώς μιλήσατε για τη δέουσα συμμόρφωση με το σύμφωνο σταθερότητας και ανάπτυξης. Εσείς, φυσικά, δεν έχετε ρήτρα εξαίρεσης, όπως το "νωμένο Βασίλειο και η Δανία, για παράδειγμα, και πληροίτε τώρα όλους τους όρους. Θα έχετε το θάρρος στη διάρκεια της Προεδρίας να σταθεροποιήσετε περαιτέρω την Ευρώπη και να γίνεται μέλος της ευρωζώνης;
<P>
Πρωθυπουργέ, συμφωνώ με το ότι θέσατε σε προτεραιότητα την πολιτική για το κλίμα και τη στρατηγική για τη Βαλτική, αλλά σε ό,τι αφορά το πρόγραμμά σας στη γραπτή μορφή του, έχω ένα αίτημα: Παρακαλώ δώστε μεγαλύτερη προσοχή στην καταπολέμηση της κρίσεις της χρηματοπιστωτικής αγοράς. Κανένα από τα άλλα σχέδια δεν θα έχει καμία πιθανότητα επιτυχίας, εάν δεν επιλυθεί το συντομότερο δυνατό η κρίση στις χρηματοπιστωτικές αγορές και στην οικονομία. Γι' αυτό το λόγο χρειαζόμαστε σαφείς κανόνες. Δεν αρκεί να καθορίσει την πορεία μας και πάλι το City του Λονδίνου. Χρειαζόμαστε σαφείς κανόνες στην κοινωνική οικονομία της αγοράς, διότι μια οικονομία της αγοράς χωρίς κανόνες δεν μπορεί να λειτουργήσει και δεν θα έχει πλειοψηφική στήριξη. Ως εκ τούτου, θα πρέπει να εξετάσετε ξανά - αν και στηρίζουμε πλήρως το πρόγραμμα σας - εάν θα πρέπει να δοθεί στο θέμα της υπερνίκησης της κρίσης της χρηματοπιστωτικής αγοράς μεγαλύτερη προτεραιότητα σε σχέση με αυτή που δόθηκε μέχρι τώρα. Σας ευχαριστώ πάρα πολύ και καλή τύχη στους δύσκολους καιρούς ανακατατάξεων που περνούμε.
<P>
(Χειροκροτήματα)
<SPEAKER ID="078" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, Προεδρεύοντα του Συμβουλίου, ακούσαμε όλοι με μεγάλο ενδιαφέρον και εκτίμηση το πρόγραμμα της σουηδικής Προεδρίας. Οι σαφείς προτεραιότητές της είναι η οικονομία και η ενέργεια, διότι η προτεραιότητα της ΕΕ είναι να συμβάλει στην επανέναρξη της λειτουργίας της οικονομίας και στη δημιουργία απασχόλησης, στη μείωση της ανεργίας καθώς και να διασφαλίσει ότι η διάσκεψη της Κοπεγχάγης το Δεκέμβριο του 2009 θα είναι επιτυχής.
<P>
Ωστόσο, θα ήθελα να επιστήσω την προσοχή σε ένα πολιτικό και δημοκρατικό στόχο που αφορά τους πολίτες, ο οποίος είναι η αντικατάσταση του προγράμματος της Χάγης με το πρόγραμμα που θα φέρει το όνομα της σουηδικής πρωτεύουσας: Στοκχόλμη. Το πρόγραμμα συνδυάζει τα επιτεύγματα στο πεδίο της ελευθερίας, της ασφάλειας και της δικαιοσύνης τα τελευταία πέντε χρόνια, τα οποία υπήρξαν πολύ σημαντικά από την άποψη της εναρμόνισης, της αμοιβαίας αναγνώρισης και της αρχής της εμπιστοσύνης όσον αφορά τα θεμελιώδη δικαιώματα και τη νομική προστασία, αλλά και σε ό,τι αφορά την ενεργό συνεργασία.
<P>
Σας καλώ να είστε φιλόδοξοι σε αυτό το πεδίο: πρώτον, από ουσιαστική άποψη, καθώς σε όλα τα πεδία που σχετίζονται με τη διαχείριση εξωτερικών συνόρων, μετανάστευσης, ασύλου, προσφύγων και καταπολέμησης της παράνομης διακίνησης, του οργανωμένου εγκλήματος και της τρομοκρατίας, είναι εύκολο να διολισθήσει κανείς σε αντιδραστικές θέσεις που αντιβαίνουν στο κεκτημένο των θεμελιωδών δικαιωμάτων που πρέπει να διακρίνουν την ΕΕ και με τα οποία η Σουηδία ταυτίζεται τόσο έντονα, ως χώρα που σέβεται τη διαφάνεια και τις δημοκρατικές αρχές.
<P>
Δεύτερον, σας καλώ να είστε επίσης φιλόδοξοι όσον αφορά τη μορφή, διότι η σουηδική Προεδρία πρόκειται κατά πάσα πιθανότητα να ανοίξει το δρόμο για τη Λισαβόνα, γεγονός που σημαίνει, πρώτον, ότι δεν θα υφίσταται πλέον το διπλό διαδικαστικό πλαίσιο του τρίτου και του πρώτου πυλώνα, το οποίο συχνά προκαλεί σύγχυση. Ωστόσο, το κυριότερο είναι ότι αυτό θα σημαίνει ότι το Ευρωκοινοβούλιο θα έχει μεγαλύτερη δυνατότητα παρακολούθησης των νομοθετικών πρωτοβουλιών που εφαρμόζει η σουηδική Προεδρία ως μέρος του προγράμματος της Στοκχόλμης.
<P>
Αυτό σημαίνει ότι ό,τι θεωρούνταν συχνά ως έλλειμμα των Βρυξελλών, ή του Συμβουλίου, θα αποτελεί επίσης ευθύνη του Ευρωκοινοβουλίου.
<SPEAKER ID="079" NAME="Lena Ek" AFFILIATION="ALDE">
(SV) Κύριε Πρόεδρε, είμαι, φυσικά, ιδιαίτερα ικανοποιημένη και υπερήφανη που βλέπω την κυβέρνηση μου στη σουηδική Προεδρία, και πιστεύω επίσης ότι το πρόγραμμα περιέχει πολλά καλά στοιχεία όσον αφορά λύσεις για το κλίμα, την απασχόληση, την χρηματοπιστωτική κρίση, τη διάσκεψη της Κοπεγχάγης, τη στρατηγική της Βαλτικής, την κοινοτική πολιτική, τη διεύρυνση, την Ισλανδία, την Κροατία, την Τουρκία, κτλ. Ωστόσο, βλέπω ένα άλλο θέμα που είναι σημαντικό για το μέλλον: ήτοι την ανοιχτή Ευρώπη, την ιδιωτική ζωή και την ελευθερία της έκφρασης.
<P>
Σήμερα οι υπουργοί συνεδριάζουν στη Στοκχόλμη για να συζητήσουν το πρόγραμμα της Στοκχόλμης. Αυτό που είναι καλό είναι ότι αυτή είναι η στρατηγική για τη νομοθεσία που πρόκειται να καταρτιστεί τώρα. Μέρη της πρότασης αναμένονται εδώ και καιρό. Θα λάβει χώρα επιτέλους, όπως ελπίζω, η επικύρωση της ευρωπαϊκής σύμβασης των δικαιωμάτων του ανθρώπου - των δικαιωμάτων του παιδιού και των θυμάτων εγκλήματος. Μπορούμε να επιτύχουμε κάποια πραγματικά καλά αποτελέσματα από αυτό, αλλά υπάρχουν και οι αρνητικές πλευρές· ήτοι, η απειλή που εμπεριέχει το πρόγραμμα της Στοκχόλμης για την ανοιχτή κοινωνία.
<P>
Οι απειλές για την ανοικτή κοινωνία μας πρέπει να καταπολεμούνται με χρήση των μεθόδων της ανοικτής κοινωνίας. Κάποια από τα στοιχεία του προγράμματος της Στοκχόλμης δεν είναι φιλελεύθερα, ούτε είναι ανθρωπιστικά ή μακράς πνοής. " καταγραφή των ταξιδιών μας, η μαζική αποθήκευση προσωπικών δεδομένων και η συστηματική χαρτογράφηση των οικονομικών συναλλαγών δεν είναι φιλελεύθερα, ούτε αποτελούν δείγμα πνεύματος ανεκτικότητας ή μακράς πνοής. Ας καταβάλουμε προσπάθειες ώστε η Στοκχόλμη να αντιπροσωπεύσει το ανοικτό πνεύμα, την ελευθερία και την ανεκτικότητα, όχι την καταγραφή, την επιτήρηση και τη μη ανεκτικότητα. Επιπλέον, πιστεύω ότι το έργο μας στο Στρασβούργο πρέπει να σταματήσει.
<SPEAKER ID="080" NAME="Πρόεδρος">
Πριν δώσω το λόγο στον κ. Stolojan, θα ήθελα να καλωσορίσω ένα φιλοξενούμενό μας, ένα παιδί που κάθεται στο έδρανο 505. Μου δίνει ιδιαίτερη χαρά να βλέπω παιδιά να ενδιαφέρονται για τα ευρωπαϊκά θέματα και τα θεσμικά όργανά μας, διότι είναι σημαντικό να ανατρεφόμαστε ως Ευρωπαίοι από νεαρή ηλικία.
<SPEAKER ID="081" NAME="Theodor Dumitru Stolojan" AFFILIATION="PPE">
(RO) Εύχομαι στη σουηδική Προεδρία κάθε επιτυχία και πιστεύω ότι οι προτεραιότητες που τέθηκαν είναι αυτές που αναμένονται. Οι επόμενοι έξι μήνες είναι κρίσιμης σημασίας για τους ευρωπαίους πολίτες και την ΕΕ. Είναι κρίσιμοι από την άποψη του εάν η χώρα μας θα εξέλθει από την οικονομική κρίση τον επόμενο χρόνο, ή εάν, από την άλλη, θα συνεχίσει να αιωρείται ένα μεγάλο ερωτηματικό πάνω από την οικονομία για ακόμη ένα χρόνο.
<P>
Παρουσιάζονται πολλές προτάσεις και νέα προγράμματα. Ωστόσο, νομίζω ότι είναι καιρός να αξιολογήσουμε τις επιπτώσεις που έχει το πρόγραμμα για την ανάκαμψη της οικονομίας που εφάρμοσε η Ευρωπαϊκή Επιτροπή στην αρχή του έτους, αν υπάρχουν κάποιες, καθώς και να εξετάσουμε προσεκτικά τον προϋπολογισμό της ΕΕ για το τρέχον έτος, για να δούμε ποιες δραστηριότητες έχουν σταματήσει και ποιους πόρους μπορούμε να συνεχίσουμε να χρησιμοποιούμε για να επινοήσουμε νέα μέτρα.
<P>
Διαθέτουμε επίσης επενδυτικά σχέδια που έχουν προγραμματιστεί για τον τομέα της ενέργειας και τα οποία έχουν ήδη εγκριθεί για το πόσο των 3 δισεκατομμυρίων ευρώ κατά προσέγγιση. Θα πρέπει να λάβουμε ειδικά μέτρα για την εφαρμογή αυτών των σχεδίων. Θα ήθελα να ευχαριστήσω τον πρόεδρο Barroso για την προσωπική του συμβολή στην εκκίνηση του έργου Nabucco.
<P>
Τέλος, θα ήθελα να θυμηθείτε την πολιτική δέσμευση της ΕΕ όσον αφορά την επιτυχή ένταξη και άλλων χωρών σε αυτή.
<SPEAKER ID="082" NAME="Proinsias De Rossa" AFFILIATION="S&amp;D">
Κύριε Πρόεδρε, δεν πρόκειται να υπερβούμε τη βαθιά χρηματοπιστωτική, οικονομική κρίση και κρίση της απασχόλησης - ή της κλιματικής αλλαγής - ως ανεξάρτητα, εθνικά κράτη που πρεσβεύουν πολιτικές προστατευτισμού. Χωρίς την Ευρώπη και το ευρώ θα βυθιστούμε ως ήπειρος, αλλά ούτε μπορούμε να συνεχίσουμε ως ένωση, ως εάν το μοναδικό σφάλμα να ήταν μερικοί άπληστοι τραπεζίτες: η δημοσιονομική πειθαρχία δεν θα επιλύσει το πρόβλημα.
<P>
Το σύστημα έχει παρουσιάσει βλάβη και πρέπει να υποστεί ριζική μεταρρύθμιση. Ήδη τα χρηματοπιστωτικά ιδρύματα αντιστέκονται στις ρυθμίσεις που χρειαζόμαστε για να αποτρέψουμε μια μελλοντική παράλυση του συστήματος. Χρειαζόμαστε μεγαλύτερη ολοκλήρωση των κοινωνικών, οικονομικών ενεργειακών πολιτικών μας και των πολιτικών μας για το κλίμα, με στόχο τη διατήρηση των θέσεων εργασίας και τη δημιουργία νέων με αξιοπρεπείς συνθήκες διαβίωσης και εργασίας. Χρειαζόμαστε μια θεαματική πρόοδο στο πλαίσιο της συνόδου για την κλιματική αλλαγή το Δεκέμβριο. Χρειαζόμαστε, περισσότερο από ποτέ, μια εκ νέου δέσμευση στους αναπτυξιακούς στόχους της χιλιετίας και, ακόμη πιο άμεσα, κ. Προεδρεύοντα, λυπούμαι που δεν καλέσατε σε άμεση άρση της πολιορκίας της Γάζας, ούτε δείξατε οποιαδήποτε επιθυμία να ενεργοποιήσετε εκ νέου τη διαδικασία επιδίωξη της ειρήνης μαζί με τον Πρόεδρο Obama.
<P>
Ως ευρωβουλευτής από την Ιρλανδία, θα ήθελα να υπενθυμίσω στο Σώμα ότι η πολιτική ειρωνεία είναι χαρακτηριστικό που εκτιμάται ιδιαίτερα στην Ιρλανδία. Ο Jonathan Swift, ο συγγραφέας των Ταξιδιών του Γκιούλιβερ, πρότεινε κάποτε στη βρετανική κυβέρνηση ότι ο τρόπος επίλυσης του προβλήματος της φτώχειας, στην Ιρλανδία ήταν να μας ενθαρρύνουν να τρώμε τα μωρά μας. Λοιπόν, δεν πιστεύω ότι η ιστορική ειρωνεία του ότι το Κόμμα της Ανεξαρτησίας του "νωμένου Βασιλείου προτείνει να έλθει στην Ιρλανδία για να διεξαγάγει εκστρατεία για την ανεξαρτησία του "νωμένου Βασιλείου από την ΕΕ δεν θα έχει αποτέλεσμα στους Ιρλανδούς ως θέμα καλού ανεκδότου. Δεν είναι λίγο να δει κανείς τον κ. Nigel Farage, ντυμένο στη σημαία του και φορώντας το μαγικό καπέλο του, χέρι με χέρι με τον Gerry Adams, τον πρώην αρχηγό του IRA, και το Joe Higgins, το συνάδελφό μου εδώ πίσω, να καλούν για αρνητική ψήφο στη συνθήκη της Λισαβόνας, ο καθένας με τη δική αντιφατική ατζέντα. Είμαι πεπεισμένος ότι ο ιρλανδικός λαός θα πει στο συγκεκριμένο τσίρκο ό,τι είπε και στο Libertas: χαθείτε από μπροστά μου!
<P>
(Χειροκροτήματα)
<SPEAKER ID="083" NAME="Μαριέττα Γιαννάκου" AFFILIATION="PPE">
(EL) Κύριε Πρόεδρε, το πρόγραμμα της σουηδικής Προεδρίας πράγματι περιλαμβάνει όλα τα σημαντικά ζητήματα που έχουν σχέση με την εποχή μας: πραγματικότητες και το μέλλον.
<P>
Ξεκινώ από την οικονομική κρίση. Θεωρώ ότι η σουηδική Προεδρία θα πρέπει να μπει βαθύτερα στο ζήτημα αυτό. " κοινωνική οικονομία της αγοράς χρειάζεται επενδύσεις στην πραγματική οικονομία και όχι απλώς σε χρηματοπιστωτικά προϊόντα σαν αυτά που μας οδήγησαν στην κατάσταση που έχουμε σήμερα.
<P>
Το ζήτημα του κλίματος και της αειφόρου ανάπτυξης, που περιλαμβάνει και την κοινωνική ανάπτυξη, καθώς και το ζήτημα της εργασίας, ασφαλώς είναι σημαντικότατα ζητήματα. Αλλά και εδώ χρειάζεται πραγματική επένδυση στην οικονομία και περισσότερος έλεγχος. Μια οικονομία της αγοράς που προσπαθεί να γύρει προς το laisser faire - laisser passer δεν είναι αυτό που μας χρειάζεται στην Ευρώπη.
<P>
Τα ζητήματα της εγκληματικότητας, των εσωτερικών υποθέσεων και της δικαιοσύνης πραγματικά μας αφορούν όλους. Είναι βέβαιο ότι το οργανωμένο έγκλημα δεν είναι πια αυτό που ήταν και είναι βέβαιο ότι έχει σχέση με την τρομοκρατία και με κάθε είδους παραβατικότητα, άρα χρειάζονται διαφορετικές προσεγγίσεις.
<P>
Νομίζω ότι αυτό που έχει περισσότερη σημασία είναι να δούμε επίσης, σε σχέση με τη μετανάστευση μεγάλου αριθμού πολιτών τρίτων χωρών, αν πέτυχε πραγματικά η πολιτική ανάπτυξης της Ένωσης και σε ποια σημεία· να γίνει δηλαδή μια πραγματική αξιολόγηση και να εξεταστεί τι θα μπορούσε ή θα έπρεπε να αλλάξει, προκειμένου η λαθρομετανάστευση να αντιμετωπιστεί με τον τρόπο που της αξίζει, γιατί έχουμε πραγματικά να κάνουμε με ανθρώπους και όχι απλώς με πολιτικές ή διοικητικές πράξεις.
<P>
Το πρόγραμμα της σουηδικής Προεδρίας πραγματικά είναι πάρα πολύ φιλόδοξο, ιδιαίτερα, μεταξύ άλλων, στο διατλαντικό διάλογο. Όμως και σε αυτό το θέμα θα έπρεπε να δούμε αν είναι σκόπιμο η Ευρωπαϊκή Ένωση να ασχολείται μόνο με την ανάπτυξη και οι "νωμένες Πολιτείες μόνο με την ασφάλεια.
<SPEAKER ID="084" NAME="Ivari Padar" AFFILIATION="S&amp;D">
(ET) Κυρίες και κύριοι, ως αντιπρόσωπος της Εσθονίας, μιας εκ των γειτονικών χωρών της Σουηδίας, με την οποία συνδέεται μέσω της Βαλτικής, θα ήθελα να επισύρω την προσοχή σε μια από τις προτεραιότητες της Προεδρίας, ήτοι στη στρατηγική της Βαλτικής. " στρατηγική αυτή που εγκαινιάστηκε με την ενεργό συμμετοχή του συναδέλφου μου από το σοσιαλδημοκρατικό κόμμα από το προηγούμενο Ευρωκοινοβούλιο, τον Προεδρεύοντα της Εσθονίας, Toomas Hendrik Ilves, είναι πολύ σημαντική για το σύνολο της Ευρώπης, και θα ήθελα να ευχαριστήσω την προεδρία για την προτεραιότητα που απέδωσε στο συγκεκριμένο θέμα.
<P>
Αυτό είναι επίσης ένα άλλο παράδειγμα του τρόπου με τον οποίον οι πρωτοβουλίες που προτείνονται από τους ευρωβουλευτές μπορούν να επιτύχουν συγκεκριμένα αποτελέσματα. Θα ήθελα να καλέσω τη σουηδική Προεδρία να εφαρμόσει τη στρατηγική της Βαλτικής, δεδομένου ότι η τρέχουσα χρονική στιγμή προσφέρει μια σπάνια ευκαιρία. Για να γίνει αυτό, πρέπει να παράσχουμε χρηματοδότηση για την επί του παρόντος κενή γραμμή του κοινοτικού προϋπολογισμού. Ελπίζω ότι η στρατηγική θα εγκριθεί από το Ευρωπαϊκό Συμβούλιο στη διάρκεια της σουηδικής Προεδρίας. Υπάρχουν δύο άλλα θέματα που είναι σημαντικά για μένα: ως πρώην υπουργός οικονομικών, θεωρώ ότι έχει μεγάλη σημασία να αντιμετωπίσουμε την οικονομική κρίση και διαφάνεια στο χρηματοπιστωτικό τομέα... (" ομιλία διακόπτεται)
<SPEAKER ID="086" NAME="Arturs Krišjānis Kariņš" AFFILIATION="PPE">
(LV) Κύριε Πρόεδρε, κύριε Barroso, κύριε Reinfeldt, θα ήθελα πρώτα να συγχαρώ τη σουηδική κυβέρνηση για τους στόχους που έχει θέσει όσον αφορά την Προεδρία της. " παρούσα περίοδος δεν είναι εύκολη για την Ευρώπη· είναι γεμάτη προκλήσεις. Από τις πολλές σημαντικές προτεραιότητες που η Σουηδία έχει θέσει για την Προεδρία της, θα ήθελα να επιστήσω την προσοχή στη στρατηγική της ΕΕ για την περιοχή της Βαλτικής, και ιδιαίτερα στο τμήμα εκείνο της στρατηγικής που σχετίζεται με την ασφάλεια της ενεργειακής αγοράς. " κοινή ασφάλεια για την ενεργειακή αγορά της Ευρώπης δεν θα καταστεί εφικτή, όσο υπάρχουν διαιρεμένες και αμοιβαία απομονωμένες αγορές στην Ευρώπη, τόσο σε ό,τι αφορά την ηλεκτρική ενέργεια, όσον και σε ό,τι αφορά το αέριο. Για ιστορικούς λόγους, το συγκεκριμένο πρόβλημα είναι ιδιαίτερα έκδηλο στην περιοχή της Βαλτικής. Για να επιλύσουμε αυτό το πρόβλημα και να διαλύσουμε τον κίνδυνο που σχετίζεται με την τροφοδοσία της ενέργειας, χρειαζόμαστε μια κοινή ενεργειακή πολιτική για την ΕΕ. Οι θεμέλιοι λίθοι μιας τέτοιας πολιτικής δεν πρέπει να είναι μόνο η ενεργειακή επάρκεια και οι ανανεώσιμες πηγές ενέργειας, αλλά και η δημιουργία μιας κοινής αγοράς ηλεκτρικής ενέργειας και αερίου με λειτουργικές διασυνδέσεις. " στρατηγική της ΕΕ για την περιοχή της Βαλτικής έχει κάνει ένα βήμα προς τη σωστή κατεύθυνση. Στόχος της είναι η σταδιακή σύνδεση των ενεργειακών αγορών στην περιοχή, η υπέρβαση των ελλείψεων στις διασυνδέσεις και η δημιουργία κοινών μηχανισμών αγοράς. " κληρονομιά της κατοχής της Βαλτικής από τη Σοβιετική Ένωση είναι μια διαιρεμένη και μερικώς απομονωμένη αγορά, που αυξάνει τον κίνδυνο όσον αφορά την τροφοδοσία μας σε ενέργεια. " πρόκληση που αντιμετωπίζουμε για το μέλλον είναι να αλλάξουμε αυτή την κατάσταση, και μέσω αυτής της αλλαγής να προωθήσουμε την κοινή ενεργειακή ασφάλεια μας. Εύχομαι κάθε τύχη στη σουηδική προεδρία ώστε να κάνει μια ενεργητική εκκίνηση όσον αφορά αυτό το σημαντικό στόχο. Σας ευχαριστώ για την προσοχή σας.
<SPEAKER ID="087" NAME="Åsa Westlund" AFFILIATION="S&amp;D">
(SV) Κύριε Πρόεδρε, Πρωθυπουργέ, εάν πρόκειται να καταλήξουμε σε μια καλή διεθνή συμφωνία για το κλίμα, πρέπει να ακούσουμε και τις άλλες χώρες. Εάν το κάνουμε, θα συνειδητοποιήσουμε ότι, πρώτον, αυτό που απαιτείται είναι η ΕΕ και άλλες χώρες να αναλάβουν μεγαλύτερη ευθύνη όσον αφορά τη μείωση των εκπομπών μας εντός των χωρών μας, και, δεύτερον, η ΕΕ και άλλες εκβιομηχανισμένες χώρες να δηλώσουν συγκεκριμένα τον τρόπο με τον οποίο θα συμβάλουμε οικονομικά στο έργο που πρέπει να πραγματοποιήσουν, όσον αφορά το κλίμα, οι φτωχότερες χώρες.
<P>
Το γεγονός ότι μέχρι τώρα η σουηδική κυβέρνηση κατέβαλε προσπάθειες ενάντια στα παραπάνω έχει δυστυχώς υπονομεύσει τις ευκαιρίες για την επίτευξη μιας καλής συμφωνίας στην Κοπεγχάγη. Το Συμβούλιο των Υπουργών πρέπει επίσης να συνειδητοποιήσει το ίδιο πράγμα, και, ως εκ τούτου, θα ήθελα να θέσω δύο ερωτήσεις. Είναι έτοιμη η σουηδική Προεδρία να συμβάλει στην επίτευξη μιας καλής διεθνούς συμφωνίας για το κλίμα, αυξάνοντας το ποσοστό των κοινοτικών περικοπών σε εκπομπές στο εσωτερικό της; Πότε σκοπεύει να παρουσιάσει συγκεκριμένες προτάσεις για τη χρηματοδότηση του έργου που πρέπει να πραγματοποιήσουν φτωχότερες χώρες όσον αφορά το κλίμα;
<SPEAKER ID="088" NAME="Tunne Kelam" AFFILIATION="PPE">
Κύριε Πρόεδρε, θα ήθελα να συγχαρώ τη σουηδική προεδρία για την ιστορική ευκαιρία της να καθοδηγήσει την ΕΕ προς την εφαρμογή της συνθήκης της Λισαβόνας.
<P>
Θα ήθελα να κάνω τρεις παρατηρήσεις. Πρώτον, είναι εξαιρετικής σημασίας να καταστεί η νέα Επιτροπή το συντομότερο δυνατό λειτουργική. " θεσμική αβεβαιότητα δεν μπορεί να χρησιμοποιείται ως άλλοθι για την καθυστέρηση του σχηματισμού της νέας Επιτροπής. Αυτού του είδους τα επιχειρήματα ακούγονται πραγματικά υποκριτικά. Για να εξέλθουμε από την οικονομική κρίση και για να δημιουργήσουμε νέες θέσεις εργασίας, χρειαζόμαστε, περισσότερο από ποτέ, μια ισχυρή, ανεξάρτητη και καινοτόμο Επιτροπή.
<P>
Δεύτερον, θα ήθελα να επαινέσω τη σουηδική Προεδρία για το ότι ανέλαβε τα ηνία όσον φορά την εφαρμογή της στρατηγικής της Βαλτικής, την οποία ξεκίνησε το Ευρωκοινοβούλιο. Ωστόσο, υπάρχει επίσης μια ειδική γραμμή του προϋπολογισμού για τη συγκεκριμένη στρατηγική που παραμένει κενή. Δεν μπορούμε να αναμένουμε θετική αλλαγή στην περιβαλλοντική κατάσταση της Βαλτικής βασιζόμενοι μόνο σε σχέδια ad hoc. Είναι σίγουρο ότι χρειαζόμαστε και τη συντονισμένη του κοινοτικού προϋπολογισμού.
<P>
Τρίτον, το πρόγραμμα της Στοκχόλμης είναι σημαντικό για την Εσθονία. Θα πρέπει επίσης να συμπεριλαμβάνει και ένα πρόγραμμα για τη χρήση σύγχρονης τεχνολογίας των πληροφοριών. Διερωτώμαι εάν η σύσταση ενός οργανισμού για τη λειτουργική διαχείριση των μεγάλων συστημάτων τεχνολογίας των πληροφοριών στον τομέα της ελευθερίας, της ασφάλειας και της δικαιοσύνης θα συνέβαλε στην εφαρμογή αυτής της στρατηγικής.
<SPEAKER ID="089" NAME="Alf Svensson" AFFILIATION="PPE">
(SV) Κύριε Πρόεδρε, συγχαρητήρια για τον διορισμό σας. Θα ήθελα επίσης να ευχαριστήσω τον Fredrik Reinfeldt για την εξαιρετική ανασκόπηση και την έκθεση. Όλοι περιμένουμε τώρα μεγάλα επιτεύγματα στην Κοπεγχάγη, αν και πρέπει να τονισθεί ότι πρόκειται για διεθνές γεγονός. Οι προσδοκίες είναι πράγματι υψηλές, αλλά τολμώ να πω ότι σε περίπτωση που δεν ικανοποιηθούν όλοι οι όμιλοι με το αποτέλεσμα, δεν θα είναι και το τέλος του κόσμου.
<P>
Φυσικά, η οικονομική κρίση έχει τονιστεί εδώ. Οι μεγάλοι όμιλοι, οι μεγάλες επιχειρήσεις πάντα επισύρουν την προσοχή. Θα ήθελα να τονίσω ότι δεν θα πρέπει να ξεχάσουμε ούτε τους μικρούς, αφοσιωμένους υπεργολάβους όταν συζητούμε οικονομικά θέματα. Θα ήθελα επίσης να υπογραμμίσω τις συγκεκριμένες αξίες της στρατηγικής της Βαλτικής. Πιστεύω ότι η στρατηγική της Βαλτικής θα μπορούσε να βελτιώσει τη νομιμοποίηση ολόκληρης της ΕΕ. " μεγαλύτερη ημίκλειστη θάλασσα της Ευρώπης μπορεί και πρέπει να σωθεί. " στρατηγική της Βαλτικής μπορεί επίσης να συμβάλει στον έλεγχο των τάσεων του εγκλήματος και της παράνομης διακίνησης. Πρόκειται επίσης για ένα σημαντικό περιβαλλοντικό θέμα που θα μπορούσατε να πείτε ότι απαιτεί τη δική του διάσκεψη της Κοπεγχάγης.
<P>
Θα ήθελα να εκφράσω την ικανοποίησή μου για το ότι η εργασία προς την κατεύθυνση της επίλυσης των συνοριακών διαφορών μεταξύ Κροατίας και Σλοβενίας βρίσκεται στην ατζέντα, καθώς και ότι επιλύεται και το ζήτημα της Κύπρου. Περιμένουμε όλοι με αγωνία να δούμε τα εν λόγω αποτελέσματα. Πιστεύω, επίσης, ότι θα δούμε σταδιακά τη διεύρυνση της περιοχής του Βορρά εδώ στην ΕΕ ώστε να συμπεριληφθεί η Ισλανδία και, φαντάζομαι, και η Νορβηγία στο όχι πολύ μακρινό μέλλον.
<P>
Πριν από λίγες μέρες, ο Πρόεδρος Μπαράκ Obama εκφώνησε μια εξαιρετική ομιλία στην Αφρική για την Αφρική. Έχω λόγους να τονίσω ότι η Σουηδία μπορεί να είναι περήφανη για την εργασία της και ελπίζω ότι μπορούμε να συνεχίσουμε να σηκώνουμε τη σημαία της αλληλεγγύης ψηλά στο μέλλον.
<SPEAKER ID="090" NAME="Ivo Belet" AFFILIATION="PPE">
(NL) Πιστεύω ότι εμείς και το ευρωπαϊκό εγχείρημα βρισκόμαστε σε ένα πραγματικό σταυροδρόμι. " συνθήκη της Λισσαβόνας, η διάσκεψη για το κλίμα της Κοπεγχάγης και μια δυναμική προσέγγιση της αντιμετώπισης της χρηματοπιστωτικής και οικονομικής κρίσης είναι τα τρία μεγάλα θέματα που θα κληθείτε να αντιμετωπίσετε τους επόμενους έξι μήνες, και, εάν καταφέρουμε να τα αντιμετωπίσουμε με επιτυχία, η Ευρώπη θα έχει κάνει πραγματικά ένα μεγάλο βήμα μπροστά.
<P>
Γνωρίζετε, χωρίς αμφιβολία, ότι μια μεγάλη πλειοψηφία των ευρωβουλευτών είναι έτοιμοι να στηρίξουν αυτή την προσπάθεια και θα ήθελα να σας παροτρύνω, χαριτολογώντας, να μη δίνετε σημασία στους κριτικούς και στα σκυλιά που γαβγίζουν. Μη τους επιτρέπεται να σας αποσπούν από την αποστολή σας, από το σκοπό σας. Πιστεύω ότι πρέπει να επικεντρωθούμε στα ουσιαστικά.
<P>
Επιτρέψτε μου να κάνω μία μόνο παρατήρηση, πρωθυπουργέ Reinfeldt. Είναι κρίσιμης σημασίας να επικεντρωθούμε σε μια από τις κορυφαίες προτεραιότητες, ήτοι σε ένα επιθετικό σχέδιο για το μέλλον της αυτοκινητοβιομηχανίας στην ΕΕ. Κατά τη γνώμη μου, δεν διαθέταμε ένα τέτοιο σχέδιο μέχρι τώρα, ή, τουλάχιστον, ήταν πολύ ανεπαρκές, και πιστεύω ότι θα συμφωνήσετε μαζί μας σε αυτό το σημείο. Οπωσδήποτε δεν είναι αργά. Το σχέδιο διάσωσης για την Opel βρίσκεται σε πλήρη εξέλιξη και ο κόσμος, ακόμη και η Ευρώπη, δεν έχουν απαλλαχθεί από τους δαίμονες του προστατευτισμού. Κοιμούνται κάτω από την επιφάνεια, και η σουηδική κοινωνία είναι το ίδιο επηρεασμένη όπως και εμείς στο Βέλγιο, όπως έχουν επηρεασθεί και στη Γαλλία, τη Γερμανία και τη Σλοβακία. Βρισκόμαστε όλοι στην ίδια βάρκα.
<P>
Αυτό που χρειάζεται είναι να διαμορφώσουμε μια προσέγγιση σε ένα πνεύμα αλληλεγγύης μεταξύ μας, μια συντονισμένη μάλλον προσέγγιση, παρά μια προσέγγιση του τύπου "ο καθένας για τον εαυτό του", και να μην προσπαθούμε να κόψουμε ο ένας τα φτερά του άλλου. Κύριε Πρόεδρε, πιστεύω ότι έχετε εδώ μια μοναδική ευκαιρία να συνεργαστείτε με τον Πρόεδρο της Επιτροπής - αυτό αποτελεί και σαφές μήνυμα προς την Επιτροπή - για την κατάρτιση ενός κοινού σχεδίου, ενός κοινού σχεδίου, κ. Barroso, για το μέλλον των εργοστασίων μας κατασκευής αυτοκινήτων, οδηγώντας τα, κατ'αυτόν τον τρόπο, στον 21ο αιώνα.
<P>
Πιστεύουμε ότι το ενεργειακά αποδοτικό και περιβαλλοντικά φιλικό αυτοκίνητο μπορεί να γίνει πραγματικότητα στα υφιστάμενα εργοστάσια συναρμολόγησης αυτοκινήτων της Ευρώπης και υπολογίζουμε σε σας, κ. Barroso και κ. Reinfeldt, να μας στηρίξετε.
<SPEAKER ID="091" NAME="Csaba Sógor" AFFILIATION="PPE">
(HU) Κατά την άποψή μας, η Σουηδία είναι συνώνυμη της Ευρώπης. Αυτή η χώρα είναι η πατρίδα της ευημερίας, της ασφάλειας και της ελευθερίας, όπου τα θέματα των ανθρωπίνων δικαιωμάτων και των ελευθεριών είναι το ίδιο σημαντικά με τα θέματα που αφορούν την οικονομία και την κλιματική αλλαγή. Στη συνέχεια, έχουμε το κοινοβούλιο ενός κράτους μέλους της ΕΕ που ψήφισε νόμο για τη γλώσσα στις 30 Ιουνίου 2009 που προβλέπει ότι οποιοσδήποτε, συμπεριλαμβανομένων όλων υμών, δεν αποκαλεί την πρωτεύουσα αυτής της χώρας με το όνομα της στην επίσημη γλώσσα της χώρας, δηλαδή Bratislava, αλλά χρησιμοποιεί το γερμανικό της όνομα, Presburg, ή το ουγγρικό της όνομα, Pozsony, μπορεί κάλλιστα να καταλήξει να πληρώσει πρόστιμο 5.000 ευρώ. " αιτιολογική έκθεση για την τροποποίηση του νόμου περί γλώσσας αναφέρει ότι η προστασία της εθνικής γλώσσας σε ορισμένες περιπτώσεις υπερισχύει της ελευθερίας του λόγου και του δικαιώματος στην ιδιωτική ζωή. Μια ΕΕ που εγκρίνει ένα τέτοιο νόμο δεν είναι πλέον Ευρώπη της ελευθερίας. Ζητώ από τη σουηδική Προεδρία να κάνει ό,τι είναι δυνατόν προκειμένου να διασφαλίσει την κατάργηση αυτού του νόμου καθώς και ότι ο σλοβάκος αρχηγός κράτους δεν θα τον υπογράψει.
<SPEAKER ID="092" NAME="Kinga Göncz" AFFILIATION="S&amp;D">
(HU) Θα ήθελα να επιστήσω την προσοχή σας σε δύο από τις προτεραιότητες της σουηδικής Προεδρίας, οι οποίες διαπίστωσα με ιδιαίτερη ικανοποίηση ότι περιλαμβάνονται σε αυτόν τον κατάλογο. " πρώτη από τις εν λόγω προτεραιότητες είναι η κατηγορηματική αντίθεση στις διακρίσεις, το ρατσισμό, τον αντισημιτισμό, την ξενοφοβία και την ομοφυλοφοβία. Νομίζω ότι η σημασία αυτού του θέματος αναδεικνύεται ιδιαίτερα από το γεγονός ότι διαπιστώσαμε πόσο προφανές ήταν το επίπεδο της υποστήριξης για την άκρα δεξιά σε αρκετές ευρωπαϊκές χώρες στη διάρκεια των ευρωεκλογών. Αυτό, ως εκ τούτου, μας καθιστά όλους υπεύθυνους, συμπεριλαμβανομένου του Ευρωκοινοβουλίου και της τρέχουσας προεδρίας, να διασφαλίσουμε ότι οι πλέον ευπαθείς ομάδες ανθρώπων δεν θα βρεθούν σε επισφαλή κατάσταση. Ειδικότερα, πρέπει να κάνουμε ότι είναι δυνατόν για να διασφαλίσουμε ότι δεν θα υπάρχει καμία συνεργασία μεταξύ των κομμάτων που διατείνονται ότι είναι δημοκρατικά και των ακραίων κομμάτων. Ένα πολύ καλό παράδειγμα αυτού είναι ο σλοβακικός νόμος για τη γλώσσα, στον οποίο έγινε ήδη αναφορά σήμερα σε αρκετές περιπτώσεις, και ο οποίος έχει ιδιαίτερα έντονο χαρακτήρα δημιουργίας διακρίσεων, όπως περιγράφηκε. " δεύτερη προτεραιότητα που θα ήθελα να χαιρετίσω είναι η σειρά των ευρωπαϊκών μέτρων που θα εγκριθούν, με στόχο την ένταξη των κοινοτήτων των Ρομά.
<SPEAKER ID="093" NAME="Mirosław Piotrowski" AFFILIATION="ECR">
(PL) Κύριε Πρόεδρε, η συνέχιση της διεύρυνσης της ΕΕ και το μέλλον της συνθήκης της Λισαβόνας είναι μεταξύ των στόχων της σουηδικής Προεδρίας. Το γερμανικό συνταγματικό δικαστήριο αποφάνθηκε πρόσφατα ότι η συνθήκη της Λισαβόνας μπορεί να γίνει αποδεκτή μόνο υπό τον όρο της διαφύλαξης της υπερίσχυσης των Bundestag και Bundesrat, γεγονός που θέτει σε αμφισβήτηση την ιδέα του ευρωπαϊκού φεντεραλισμού. " συνθήκη της Λισαβόνας έχει, ως εκ τούτου, μετατραπεί σε νομικό εξάμβλωμα, γεγονός που έχει γίνει αντιληπτό όχι μόνο από τους Γερμανούς, αλλά και από τους Ιρλανδούς σε δημοψήφισμα, και από τους Προέδρους της Τσεχικής Δημοκρατίας και της Πολωνίας. Σε αυτό το πλαίσιο, η σουηδική Προεδρία θα πρέπει να ξεκινήσει διάλογο σε ευρωπαϊκό επίπεδο με θέμα το ρόλο των εθνικών κοινοβουλίων όλων των 27 κρατών μελών, και θα πρέπει να αναπτύξει ένα νέο μοντέλο συνεργασίας μεταξύ των κυρίαρχων ευρωπαϊκών εθνών.
<P>
Πρέπει, ως εκ τούτου, να ελπίζουμε ότι η σουηδική Προεδρία, στην οποία εύχομαι καλή επιτυχία, θα ακούσει με μεγαλύτερη προσοχή τη φωνή των πολιτών.
<SPEAKER ID="094" NAME="Simon Busuttil" AFFILIATION="PPE">
(MT) Θα ήθελα επίσης να επαινέσω τον πρωθυπουργό Reinfeld για το ότι έμεινε μαζί μας μέχρι το τέλος αυτής της συζήτησης. Θα αναμένουμε από την Προεδρία να εφαρμόσει τρεις σημαντικές προτεραιότητες. " πρώτη είναι το πρόγραμμα της Στοκχόλμης στον τομέα της δικαιοσύνης, της ελευθερίας και της ασφάλειας. Πρέπει να διασφαλίσουμε την επίτευξη συμφωνίας επ' αυτού του προγράμματος το συντομότερο δυνατό. " δεύτερη προτεραιότητα είναι η εφαρμογή του συμφώνου για τη μετανάστευση και το άσυλο. Θα αναμένουμε από σας, Πρωθυπουργέ, να διασφαλίσετε ότι θα εφαρμόσετε το σύμφωνο που συμφωνήθηκε την περασμένη χρονιά. Τρίτον, τον περασμένο μήνα, στη διάρκεια του Ευρωπαϊκού Συμβουλίου, επιτεύχθηκε συμφωνία όσον αφορά το πιλοτικό πρόγραμμα για τον επιμερισμό των βαρών στον τομέα της μετανάστευσης. Έχετε πολύ δουλειά μπροστά σας Πρωθυπουργέ, και εμείς, μαζί με τον Πρόεδρό μας, θα σας παρακολουθούμε στενά για να διασφαλίσουμε ότι αυτό το έργο θα διεκπεραιωθεί.
<SPEAKER ID="095" NAME="Ana Gomes" AFFILIATION="S&amp;D">
(PT) Από την εποχή του Dag Hammarskjöld, η Σουηδία διακρίθηκε ως μέλος των "νωμένων Εθνών (Ο"Ε). Συνεπώς, γνωρίζει ότι, χωρίς οργανισμούς με διεθνώς αναγνωρισμένη νομιμότητα και αντιπροσωπευτικότητα, δεν θα υπάρξει πολιτική δύναμη που θα οδηγήσει σε αίσιο πέρας το Kyoto2, το Γύρο της Ντόχα ή τους αναπτυξιακούς στόχους της χιλιετίας, ή θα ρυθμίσει την παγκόσμια οικονομία, για να μην αναφερθούμε στα ανθρώπινα δικαιώματα.
<P>
Είναι λυπηρό ότι η σουηδική Προεδρία αποδέχεται το ανεπίσημο και αμφιλεγόμενο πλαίσιο του G20. Είναι τραγικό ότι η ΕΕ - αυτή η ατμομηχανή του κόσμου σύμφωνα με τον κ. Barroso, οποίος παρέθετε μια αναφορά του γενικού γραμματέα του Ο"Ε - δεν έχει ηγεσία και στερείται στρατηγικού οράματος σε αυτόν τον τομέα, σε μια περίοδο κατά την οποία ο Πρόεδρος Obama διακηρύσσει τη δέσμευσή του στην παγκόσμια διακυβέρνηση. Αντιθέτως, από την πλευρά μας, έχουμε ακούσει μόνο τον Πάπα να επιμένει στην επείγουσα ανάγκη αναδιοργάνωσης των θεσμών του Συμβουλίου Ασφαλείας του Ο"Ε και του Bretton Woods.
<P>
Κύριε Πρόεδρε, γιατί η σουηδική Προεδρία αρνείται να ηγηθεί της Ευρώπης για την επιβολή της μεταρρύθμισης του Συμβουλίου Ασφαλείας του Ο"Ε, απαιτώντας μια έδρα για την ΕΕ με την έναρξη ισχύος της συνθήκης της Λισαβόνας;
<SPEAKER ID="096" NAME="Pat the Cope Gallagher" AFFILIATION="ALDE">
(GA) Κύριε Πρόεδρε, το δημοψήφισμα για τη συνθήκη της Λισαβόνας, που θα διεξαχθεί στην Ιρλανδία τη δεύτερη μέρα του Οκτωβρίου του τρέχοντος έτους, θα είναι ένα από τα σημαντικότερα γεγονότα στη διάρκεια της θητείας της σουηδικής Προεδρίας.
<P>
" Ιρλανδία έχει λάβει νομικές εγγυήσεις σε μια σειρά τομέων πολιτικής και αυτό συμβάλει σημαντικά στην εξάλειψη των ανησυχιών που είχε ο λαός της Ιρλανδίας κατά το δημοψήφισμα του περασμένου έτους. Τώρα, επιβάλλεται όσοι από εμάς πιστεύουν ότι η ψήφος υπέρ της Συνθήκης θα είναι προς μεγάλο όφελος της Ιρλανδίας να εργαστούν ώστε να προωθήσουμε αυτή τη νέα ρύθμιση στη χώρα μου.
<P>
Εάν η συνθήκη της Λισαβόνας επιτύχει - και ελπίζω ότι το δημοψήφισμα θα είναι υπέρ - οι διάφορες χώρες θα έχουν τη δυνατότητα να προτείνουν ως υποψήφιο ένα μέλος της Επιτροπής. Όσοι είναι υπέρ της Συνθήκης δε μπορούν να εφησυχάζουν καθόλου. Πρέπει να κάνουμε ό,τι μπορούμε για να εξασφαλίσουμε την επιτυχία της.
<P>
(Ο Πρόεδρος διακόπτει τον ομιλητή)
<SPEAKER ID="097" NAME="Jacek Protasiewicz" AFFILIATION="PPE">
(PL) Κύριε Πρόεδρε, θα ήθελα να ευχαριστήσω ιδιαιτέρως τον πρωθυπουργό Reinfeld για το ότι συμπεριέλαβε στις προτεραιότητές του την ανάγκη ανάπτυξης συνεργασίας με τους ανατολικούς γείτονές μας. Θα ήθελα επίσης να τον ευχαριστήσω για τη δέσμευση της Σουηδίας όσον αφορά την ανάπτυξη της Ανατολικής Εταιρικής Σχέσης.
<P>
Σε αυτό το πλαίσιο θα ήθελα να τονίσω ότι τους επόμενους έξι μήνες, εμείς ως ΕΕ και η Σουηδία ως η Προεδρία θα πρέπει να αντιμετωπίσουμε τα προβλήματα που σχετίζονται με την καταπάτηση των ανθρωπίνων δικαιωμάτων στη Λευκορωσία. Επί έξι μήνες τώρα, τρεις επιχειρηματίες, ο κ. Avtukhowich, ο κ. Leonov και ο κ. Osipienko, τελούν υπό κράτηση και δεν τους δόθηκε η δυνατότητα μιας δίκαιης ετυμηγορίας. Από τους 12 νεαρούς ακτιβιστές που συμμετείχαν σε μια διαδήλωση τον Ιανουάριο του 2008, στους 11 απονεμήθηκαν ποινές στερητικές της ελευθερίας, ενώ πριν από αρκετές μέρες ο ένας καταδικάστηκε σε ένα χρόνο φυλακή. Πρωθυπουργέ, τους επόμενους έξι μήνες παρακαλώ να δώσετε προσοχή στο ζήτημα της παραβίασης των ανθρωπίνων δικαιωμάτων στη Λευκορωσία.
<SPEAKER ID="098" NAME="Fredrik Reinfeldt">
Προεδρεύων του Συμβουλίου. - (SV) Κύριε Πρόεδρε, ελπίζω να μπορώ να επιστρέψω λίγο από το χρόνο που δανείστηκα προηγουμένως.
<P>
(Ο Πρόεδρος διακόπτει σύντομα τον ομιλητή)
<P>
Γνωρίζω ότι περιμένετε ψηφοφορία.. Επιτρέψτε μου να σας ευχαριστήσω για το ότι εκπροσωπήσατε τις αντίστοιχες ομάδες του κόμματός σας πολύ καλά. Έχω υπόψη μου την ανυπομονησία και τις προσδοκίες σας όσον αφορά τη σουηδική Προεδρία, την επιθυμία σας να αποτελέσουμε μια δυναμικότερη κινητήριο δύναμη όσον αφορά τις διαπραγματεύσεις για το κλίμα, καθώς και να δράσουμε για την καταπολέμηση της χρηματοπιστωτικής κρίσης και της οικονομικής ύφεσης. Γνωρίζετε τη στρατηγική μας για τη Βαλτική, το πρόγραμμά μας της Στοκχόλμης, τις συνεχιζόμενες προσπάθειές μας να προχωρήσουμε το θέμα της διεύρυνσης, και θα ήθελα να σας ευχαριστήσω όλους για τη στήριξη που μας παρέχετε.
<P>
Γνωρίζω ότι η μετάβαση στη συνθήκη της Λισαβόνας σημαίνει ότι θα συναντηθούμε ξανά, και ότι θα έχουμε πολλά να κάνουμε μαζί αυτό το φθινόπωρο. Μαζί μου σήμερα είναι αρκετοί υπουργοί της κυβέρνησής μου. Λάβαμε υπόψη και παρακολουθήσαμε με προσοχή τις ερωτήσεις και τις απόψεις σας. Ελπίζω ότι θα συνεργαστούμε στενά και ελπίζω ότι θα συναντηθούμε ξανά το φθινόπωρο.
<SPEAKER ID="099" NAME="Πρόεδρος">
Υπολογίζουμε επίσης στη συνεχή συζήτηση και στη διατήρηση της επαφής με την Προεδρία. Αυτό είναι ιδιαίτερα σημαντικό για το Ευρωπαϊκό Κοινοβούλιο. Είναι η αρχή της θητείας μας και πρέπει να κάνουμε πολλά πράγματα, και αυτή είναι μια πολύ καλή αφετηρία: η σουηδική Προεδρία. Σας ευχαριστώ πάρα πολύ, πρωθυπουργέ.
<P>
Θα ήθελα επίσης να ευχαριστήσω τον Πρόεδρο της Ευρωπαϊκής Επιτροπής.
<P>
(Χειροκροτήματα)
<P>
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="100" NAME="Bairbre de Brún  " LANGUAGE="GA">
Χαιρετίζω την πρόταση της σουηδικής Προεδρίας να επικεντρωθούμε, στη διάρκεια της Προεδρίας της, σε ζητήματα πολιτικής αντί σε συνταγματικά ζητήματα.
<P>
Ωστόσο, το Συμβούλιο έχει αποφασίσει να αγνοήσει τη δημοκρατικά εκπεφρασμένη βούληση του ιρλανδικού λαού, και έχει αποφασίσει να επιβάλει τη συνθήκη της Λισαβόνας.
<P>
Δυστυχώς, το πλαίσιο της πολιτικής που ακολουθούν είναι η ίδια παλαιά αποτυχημένη ατζέντα της απορρύθμισης και της φιλελευθεροποίησης. Αυτή δεν είναι η κατάλληλη απάντηση στην οικονομική κρίση. Αυτή η πολιτική είναι ακριβώς το αντίθετο, πρόκειται δηλαδή για μια συνέχεια των ίδιων πολιτικών που ξεκίνησαν την κρίση, και είναι αυτές οι ίδιες πολιτικές που ενισχύονται περαιτέρω στη συνθήκη της Λισαβόνας.
<P>
Μας λένε ότι χρειαζόμαστε τη συνθήκη της Λισσαβόνας, διότι είναι πολλά χρόνια που προετοιμάζεται. Ωστόσο, η συνθήκη της Λισαβόνας καταρτίστηκε και συμφωνήθηκε πριν από την οικονομική κρίση, και βασίζεται στις πολιτικές που συνέβαλαν στην ανάφλεξη της κρίσης. " επιβολή, τώρα, αυτών των παρωχημένων πολιτικών θα ήταν καταστροφική, διότι θα επιδείνωναν την κρίση.
<P>
Υπάρχει ανάγκη για νέες πολιτικές για μια νέα εποχή. Υπάρχει ανάγκη για μια νέα Συνθήκη για μια νέα εποχή.
<P>
Σε ό,τι αφορά την κλιματική αλλαγή, είναι σημαντικό η σουηδική Προεδρία να κάνει ό,τι μπορεί για να επιτύχει μια καλή συμφωνία στην Κοπεγχάγη.
<SPEAKER ID="101" NAME="Diane Dodds  " AFFILIATION="NI">
γραπτώς. - " νέα σουηδική Προεδρία αντιμετωπίζει πολλές προκλήσεις, αλλά η μεγαλύτερη είναι η ανάγκη να διασφαλίσει ότι η ΕΕ σέβεται την κυριαρχία των κρατών μελών και δεν τσαλαπατά τα δημοκρατικά δικαιώματα των λαών της Ευρώπης.
<P>
Πολύ συχνά οι ανησυχίες και τα συμφέροντα των λαών μας αγνοούνται μέσα στη βιαστική προσπάθεια προώθησης της φεντεραλιστικής ατζέντας, χαρακτηριστικό δείγμα της οποίας είναι η συνθήκη της Λισαβόνας.
<P>
Όσον αφορά τις μελλοντικές αλλαγές, ένα θέμα στη διάρκεια αυτής της Προεδρίας θα αποτελέσουν οι προετοιμασίες για τη μεταρρύθμιση της κοινής γεωργικής πολιτικής το 2013. " φωνή των περιοχών που εξαρτώνται ιδιαίτερα από τη γεωργία, όπως η Βόρεια Ιρλανδία, πρέπει να ακουστεί στο πλαίσιο αυτών των συζητήσεων καθώς και στο πλαίσιο της συζήτησης για τη μεταρρύθμιση της πολιτικής αλιείας.
<P>
Έχουμε το μεγάλο καθήκον να βοηθήσουμε και να προστατεύσουμε τους ψηφοφόρους μας αυτή την περίοδο της μεγάλης οικονομικής αναταραχής. " ΕΕ δεν πρέπει να θέτει και άλλα εμπόδια στο δρόμο της οικονομικής ανάπτυξης και σταθερότητας.
<SPEAKER ID="103" NAME="Ilda Figueiredo  " AFFILIATION="GUE/NGL">
γραπτώς. - (PT) Το αντικοινωνικό πρόγραμμα της σουηδικής Προεδρίας του Συμβουλίου της ΕΕ αντιπροσωπεύει ένα επικίνδυνο βήμα προς την κατεύθυνση της επέκτασης των νεοφιλελεύθερων πολιτικών. Αντιπροσωπεύει την αδυσώπητη επιδίωξη αυτών των πολιτικών, παρά τις αποδείξεις, από τους ηγέτες του καπιταλισμού στην ΕΕ, που ξεχνούν ότι οι πολιτικές τους είναι η κύρια αιτία της οικονομικής και κοινωνικής κρίσης.
<P>
Παρόλο που, στην παρουσίαση του προγράμματός της, η σουηδική Προεδρία, αναφέρθηκε πράγματι στους ανθρώπους και στα προβλήματα της ανεργίας, δεν ανέφερε ούτε ένα μέτρο προς την κατεύθυνση της αλλαγής των υφιστάμενων πολιτικών που έχουν δημιουργήσει αυτά τα προβλήματα. Αντιθέτως, έδωσε έμφαση στην πολιτική του ελεύθερου ανταγωνισμού στο ευρύτερο δυνατό φάσμα τομέων, συμπεριλαμβανομένων των υπηρεσιών και του ξένου εμπορίου. Έχει επενδύσει τα πάντα στην ανάκαμψη των χρηματοπιστωτικών αγορών, στη συνέχιση των παραδειγμάτων του συμφώνου σταθερότητας και στην υπεράσπιση του νεοφιλελευθερισμού, γεγονός που είναι βέβαιο ότι θα φέρει νέες επιθέσεις στα κοινωνικά και εργασιακά δικαιώματα.
<P>
Επίσης, δεν ξέχασε να επιμείνει σε ένα νέο δημοψήφισμα στην Ιρλανδία επί του σχεδίου της συνθήκης της Λισσαβόνας, το οποίο έχει σχεδιαστεί για τις 2 Οκτωβρίου, σε συνέχεια του εκβιασμού του ιρλανδικού λαού, προκειμένου να προωθηθούν ταχύτερα η καταστροφή των δημοσίων υπηρεσιών και ο περιορισμός των κοινωνικών δικαιωμάτων, συμπεριλαμβανομένων των τομέων της κοινωνικής ασφάλειας, της υγείας, του έργου, της κοινωνικής προστασίας και των δικαιωμάτων των εργαζομένων. Δεν είναι δύσκολο να προβλέψει κανείς ότι θα υποβάλει νέες προτάσεις για οδηγίες, στις οποίες θα γίνεται απόπειρα συμπερίληψης των ίδιων προτάσεων που απορρίφθηκαν κατά την προηγούμενη κοινοβουλευτική περίοδο.
<SPEAKER ID="104" NAME="Lívia Járóka  " LANGUAGE="HU">
Χαιρετίζω τη νέα Προεδρία και θα ήθελα να εκφράσω την ελπίδα ότι ως το τρίτο μέλος της τρόικας του Συμβουλίου, η Σουηδία θα συνεχίσει το έργο που ξεκίνησε στη διάρκεια της τσεχικής και της γαλλικής Προεδρίας στον τομέα της κοινωνικής ένταξης των Ρομά. Υπήρξαν πολλοί παράγοντες που παρεμπόδισαν το έργο της απερχόμενης τσεχικής Προεδρίας, αλλά η συνολική εικόνα όσον αφορά τα θέματα των Ρομά είναι, παρά ταύτα, θετική. Στην πραγματικότητα, η πλατφόρμα για τους Ρομά πραγματοποίησε την πρώτη συνεδρίασή της τον Απρίλιο στην Πράγα, ενώ τον Ιούνιο, το Ευρωπαϊκό Συμβούλιο ενίσχυσε τους γενικούς στόχους της παρέχοντας στους Ρομά ισότητα ευκαιριών, καλώντας την Επιτροπή και τα κράτη μέλη να καταπολεμήσουν τη φτώχια και τον κοινωνικό αποκλεισμό που πλήττει τους Ρομά.
<P>
Στο ίδιο έγγραφο, το Συμβούλιο υιοθετεί τις κοινές βασικές αρχές που καθορίστηκαν στην Πράγα με σκοπό την επίτευξη της κοινωνικής ένταξης των Ρομά, καλώντας τους χαράσσοντες την πολιτική να λάβουν υπόψη τις εν λόγω αρχές και να συμμορφωθούν με αυτές. Βάσει των αποτελεσμάτων που έχει επιτύχει η τρόικα μέχρι στιγμής, ελπίζω ότι η σουηδική Προεδρία θα δώσει, τουλάχιστον, μεγαλύτερη προσοχή στα θέματα των Ρομά σε σχέση με το παρελθόν. Για παράδειγμα, ελπίζω ότι η επερχόμενη διάσκεψη για την αγορά εργασίας χωρίς αποκλεισμούς τον Οκτώβριο και η διάσκεψη για την ισότητα των ευκαιριών που θα πραγματοποιηθεί το Νοέμβριο, θα ασχοληθούν με το θέμα της μεγαλύτερης μειονότητας της Ευρώπης ως βασική προτεραιότητα. Πράγματι, από την άποψη του μεγέθους του πληθυσμού, η μειονότητα αυτή είναι αρκετά μεγαλύτερη από τον πληθυσμό που ζει στην περιοχή της Βαλτικής, ο οποίος θεωρείται από την παρούσα προεδρία ως προτεραιότητα. Ελπίζω επίσης ότι η σουηδική Προεδρία θα προχωρήσει πέραν των θεωρητικών προσεγγίσεων που έχουν ήδη υιοθετηθεί καθώς και των οργανωτικών ζητημάτων που έχουν ήδη διευθετηθεί, και θα αρχίσει να προβαίνει σε συγκεκριμένες δράσεις, θέτοντας, κατ' αυτόν τον τρόπο, τα εν λόγω πλαίσια σε εφαρμογή.
<SPEAKER ID="105" NAME="Marian-Jean Marinescu  " LANGUAGE="RO">
Το πρόγραμμα της Στοκχόλμης, που αποτελεί προτεραιότητα για τη σουηδική Προεδρία, πρέπει να συμβάλλει στην ενίσχυση του τομέα της ελευθερίας της ασφάλειας και της δικαιοσύνης, καθώς και στην προώθηση της οικονομικής δραστηριότητας στη διάρκεια της τρέχουσας κρίσης, ιδίως δεδομένης της πιθανής έναρξης ισχύος της συνθήκης της Λισαβόνας.
<P>
" επιτυχία του προγράμματος της Στοκχόλμης θα συμβάλει στο να καταστεί η Ευρώπη πιο προσβάσιμη για τους πολίτες της. Αυτή η επιτυχία θα αντικατοπτριστεί στην επιβολή του δικαιώματος της ελεύθερης κυκλοφορίας για όλους τους ευρωπαίους πολίτες και στην περιεκτική εφαρμογή της αρχής της αμοιβαίας αναγνώρισης σε αστικές και ποινικές υποθέσεις σε επίπεδο ΕΕ.
<P>
" σουηδική Προεδρία πρέπει να συνεχίσει τις προσπάθειες της τσεχικής και της γαλλικής Προεδρίας, των οποίων οι προτεραιότητες ήταν να παράσχουν σε όλους τους εργαζομένους στην ΕΕ πλήρη πρόσβαση στην κοινοτική αγορά εργασίας, μια ελευθερία που είναι κατεξοχήν συμβολική της ευρωπαϊκής ιθαγένειας.
<P>
Για να επιτευχθεί αυτό, τα κράτη μέλη πρέπει να συμμετάσχουν ενεργά μέσω συγκεκριμένων δράσεων στην εξάλειψη των εικονικών συνόρων εντός της ΕΕ που λειτουργούν εις βάρος ελεύθερης κυκλοφορίας των πολιτών, δεδομένου ότι οι πολίτες αντιμετωπίζουν διοικητικές και νομικές δυσκολίες όταν ζουν και εργάζονται σε ένα άλλο κράτος μέλος.
<P>
" ελεύθερη κυκλοφορία πρέπει να γίνει πραγματικότητα για όλους τους πολίτες της ΕΕ, ιδίως σε περίοδο οικονομικής κρίσης, κατά την οποία είναι έντονη η ανάγκη προώθησης της ανεμπόδιστης κινητικότητας του εργατικού δυναμικού. Αυτή η κινητικότητα μπορεί να ρυθμίζεται μόνη της και να διασφαλίζει την ευελιξία, καθώς και να περιορίζει τον όγκο της μη δηλωμένης εργασίας και το φυσικό ποσοστό της ανεργίας.
<SPEAKER ID="999" NAME="Silvia-Adriana Ţicău  " LANGUAGE="RO">
" ΕΕ αντιμετωπίζει σήμερα τεράστιες προκλήσεις: η οικονομική και χρηματοπιστωτική κρίση, η ανησυχητική αύξηση της ανεργίας και η κλιματική αλλαγή. Το ποσοστό της ανεργίας στην ΕΕ είναι επί του παρόντος 8,9%, ενώ 19% των νέων ανθρώπων κάτω των 16 και 19% των ηλικιωμένων είναι εκτεθειμένοι στον κίνδυνο της φτώχιας. Άνθρωποι χάνουν τις δουλειές τους, πολλές επιχειρήσεις κηρύσσουν πτώχευση, ενώ εθνικοί προϋπολογισμοί παρουσιάζουν μεγάλα ελλείμματα. " σουηδική Προεδρία της ΕΕ έχει τεράστια ευθύνη απέναντι στους πολίτες της. Πρέπει να αποκαταστήσει την ελπίδα τους για μια αξιοπρεπή ζωή και να θέσει τα θεμέλια για την ανάκαμψη της οικονομίας εξασφαλίζοντας τη συνεργασία όλων. Μέτρα όπως η αύξηση της ενεργειακής απόδοσης, η χρήση ανανεώσιμων πηγών ενέργειας και η βελτίωση της ενεργειακής ασφάλειας της ΕΕ συμπεριλαμβάνονται μεταξύ των προτεραιοτήτων της σουηδικής Προεδρίας. Ελπίζω ότι η σουηδική προεδρία της ΕΕ θα κάνει την αρχή μιας εποχής ευημερίας, διασφαλίζοντας μια περίοδο οικονομικής ανάπτυξης για τα επόμενα 40-50 χρόνια. Πιστεύω ότι, τώρα περισσότερο από ποτέ, πρέπει να επενδύσουμε στην εκπαίδευση, την έρευνα, την ενεργειακή απόδοση και, πάνω απ' όλα, στους ανθρώπους. " Σουηδία είναι φημισμένη για τις κοινωνικές πολιτικές της και τα υψηλά επίπεδα διαβίωσης. Αυτός είναι ο λόγος για τον οποίο θα ήθελα, μαζί με τους συναδέλφους μου στο Ευρωκοινοβούλιο και κάθε πολίτη στην Ευρώπη, να σας ευχηθώ κάθε επιτυχία, και ελπίζουμε ότι αυτή η κοινοβουλευτική περίοδος θα αποτελέσει εφαλτήριο για ένα νέο μέλλον.
<SPEAKER ID="106" NAME="Γεώργιος Τούσσας  " AFFILIATION="GUE/NGL">
γραπτώς. - (EL) Οι προτεραιότητες της Σουηδικής Προεδρίας σηματοδοτούν ακόμη μεγαλύτερη ένταση της αντιλαϊκής επίθεσης της ΕΕ που έχει στόχο να διασφαλίσει τη συνέχιση της κερδοφορίας του ευρωενωσιακού κεφαλαίου, φορτώνοντας τα βάρη της καπιταλιστικής οικονομικής κρίσης στην εργατική τάξη και τα λαϊκά στρώματα. " Σουηδική Προεδρία επιδιώκει την επιτάχυνση των καπιταλιστικών αναδιαρθρώσεων, στο πλαίσιο της στρατηγικής της Λισαβόνας. Στο επίκεντρο της αντεργατικής επίθεσης βρίσκεται η μείωση των μισθών και των συντάξεων, η πλήρης κατεδάφιση των εργασιακών σχέσεων, των δικαιωμάτων των εργαζομένων, των συστημάτων κοινωνικής προστασίας και ασφάλισης, η ακόμη μεγαλύτερη εμπορευματοποίηση της Υγείας και της Εκπαίδευσης.
<P>
" "πράσινη οικονομία" σχεδιάζεται έτσι ώστε με το πρόσχημα της "καταπολέμησης της κλιματικής αλλαγής", να ανοίξουν νέοι κερδοφόροι για το κεφάλαιο τομείς δράσης.
<P>
Το "Πρόγραμμα της Στοκχόλμης" επιχειρεί - στο όνομα της αντιμετώπισης της "τρομοκρατίας και του οργανωμένου εγκλήματος" - να θωρακίσει ακόμη περισσότερο το αστικό πολιτικό σύστημα, ώστε να αντιμετωπίσουν τις λαϊκές αντιδράσεις, να εντείνουν τα κατασταλτικά μέτρα σε βάρος των μεταναστών.
<P>
Με τη Στρατηγική για τη Βαλτική δρομολογεί μεγαλύτερη επεκτατικότητα των ευρωενωσιακών μονοπωλίων στις χώρες που βρίσκονται στα ανατολικά σύνορα της ΕΕ, επιδιώκοντας την ενίσχυση της θέσης τους στον ιμπεριαλιστικό ανταγωνισμό.
<P>
Με προπέτασμα καπνού τις "εγγυήσεις" και ωμούς εκβιασμούς προσπαθούν να υφαρπάξουν την ψήφο των Ιρλανδών για να βάλουν σε εφαρμογή την αντιλαϊκή Συνθήκη της Λισαβόνας.

<CHAPTER ID="014">
Αποτελεσματικότητα των ευρωπαϊκών οργανισμών στον τομέα της απασχόλησης, των συνθηκών εργασίας και της επαγγελματικής κατάρτισης (συζήτηση) 
<SPEAKER ID="616" NAME="Πρόεδρος">
Το επόμενο σημείο στην ημερήσια διάταξη είναι η συζήτηση σχετικά με τη δήλωση της Επιτροπής όσον αφορά την αποτελεσματικότητα των ευρωπαϊκών οργανισμών στον τομέα της απασχόλησης, των συνθηκών εργασίας και της επαγγελματικής κατάρτισης.
<SPEAKER ID="617" NAME="Laszlo Andor" LANGUAGE="EN">
Κύριε Πρόεδρε, θα ήθελα να ευχαριστήσω το Ευρωπαϊκό Κοινοβούλιο που έθεσε επί τάπητος το ζήτημα των ευρωπαϊκών οργανισμών.
<P>
" Επιτροπή αποδίδει μεγάλη σημασία στην αποτελεσματική λειτουργία των οργανισμών της Ευρωπαϊκής Ένωσης. Εν μέρει αυτό συνδέεται με τις συμφωνίες διακυβέρνησης που ισχύουν για το σύνολο των εν λόγω οργανισμών. Όπως γνωρίζετε, η λειτουργία και η διακυβέρνηση των οργανισμών αποτελούν αυτήν τη στιγμή αντικείμενο συζήτησης στους κόλπους της διοργανικής ομάδας εργασίας με τη συμμετοχή της Επιτροπής, του Κοινοβουλίου και του Συμβουλίου επί τη βάσει, μεταξύ άλλων, της αξιολόγησης μιας σειράς οργανισμών που διενεργήθηκε για λογαριασμό της Επιτροπής το 2009. Είναι προφανές ότι ήρθε η στιγμή για μια νέα συνολική προσέγγιση όσον αφορά τους οργανισμούς της ΕΕ, η οποία να βελτιώνει τη συνολική τους συνεκτικότητα, αποτελεσματικότητα, λογοδοσία και διαφάνεια.
<P>
Ο απώτερος στόχος της διοργανικής ομάδας εργασίας είναι να αναπτύξει μέσω μιας σταδιακής προσέγγισης μια γενική συμφωνία μεταξύ των τριών θεσμικών οργάνων της ΕΕ σχετικά με τα διάφορα τρέχοντα ζητήματα. Ελπίζουμε ότι αυτό θα μπορέσει να επιτευχθεί έως το τέλος του τρέχοντος έτους ή την αρχή του επόμενου. " συνεργασία με το Κοινοβούλιο ήταν πολύ θετική μέχρι αυτήν τη στιγμή και έχουμε την πεποίθηση ότι μπορούμε να υπολογίζουμε στη στήριξή του και για τα επόμενα βήματα.
<P>
Όπως γνωρίζετε, οι ευρωπαϊκοί οργανισμοί διαθέτουν νομική αυτονομία και οι κανόνες διακυβέρνησής τους διατυπώνονται στους ιδρυτικούς τους κανονισμούς. Γενικά, οι οργανισμοί εποπτεύονται από διοικητικό συμβούλιο, η σύνθεση του οποίου ποικίλλει ανάλογα με τη φύση του οργανισμού. Τρεις από τους οργανισμούς στον τομέα της απασχόλησης και της εκπαίδευσης για παράδειγμα -Eurofund, OSHA και Cedefop- διαθέτουν τριμερή διοικητικά όργανα όπου συμμετέχουν εκπρόσωποι από αμφότερες τις πλευρές του τομέα, από τα κράτη μέλη καθώς επίσης και από την Επιτροπή.
<P>
Θα ήθελα να σας διαβεβαιώσω και πάλι ότι το Κοινοβούλιο διαθέτει πρόσβαση σε πολλές πληροφορίες είτε διότι πρόκειται για δημοσιοποιημένες πληροφορίες είτε διότι το Κοινοβούλιο, ως μέρος της αρμόδιας επί του προϋπολογισμού αρχής, διεξάγει ακροάσεις με τους διευθυντές των οργανισμών σχετικά με τα ετήσια προγράμματα εργασίας τους και τις απαλλαγές για την εκτέλεση του προϋπολογισμού στην Επιτροπή Απασχόλησης και Κοινωνικών Υποθέσεων.
<P>
Κάθε ένας από τους οργανισμούς -Eurofund, OSHA, Ευρωπαϊκό Ίδρυμα Επαγγελματικής Εκπαίδευσης και Cedefop- διαδραματίζει έναν συγκεκριμένο ρόλο. Για παράδειγμα το Ευρωπαϊκό Ίδρυμα Επαγγελματικής Εκπαίδευσης και το Cedefop, αν και ασχολούνται και τα δύο με την επαγγελματική εκπαίδευση και κατάρτιση, έχουν διαφορετική γεωγραφική εμβέλεια. Το πρώτο εργάζεται εκτός ΕΕ, ενώ το δεύτερο εντός της ΕΕ, και οι στόχοι τους είναι διαφορετικοί. Το Ευρωπαϊκό Ίδρυμα Επαγγελματικής Εκπαίδευσης ουσιαστικά συνδράμει τις γειτονικές χώρες σε θέματα μεταρρύθμισης των συστημάτων εκπαίδευσης και κατάρτισης που εφαρμόζουν, ενώ το Cedefop προάγει τη συλλογή πληροφοριών και την έρευνα σχετικά με τις πολιτικές επαγγελματικής κατάρτισης των κρατών μελών. " Επιτροπή επιθυμεί τη διασφάλιση συνεργειών μεταξύ των δύο οργανισμών, κυρίως μέσω της ανταλλαγής πληροφοριών, κοινών προγραμμάτων εργασίας, της από κοινού διοργάνωσης συσκέψεων και σεμιναρίων και των κοινών έργων.
<SPEAKER ID="618" NAME="Ingeborg Gräßle" LANGUAGE="DE">
Κύριε Πρόεδρε, κ. Andor, κυρίες και κύριοι, πρώτον, θα ήθελα να καλωσορίσω θερμά τα μέλη της ομάδας των γερμανών χριστιανοδημοκρατών (CDU) από το τοπικό κοινοβούλιο της περιφέρειας Wesel που βρίσκονται στα θεωρεία. Θα ήθελα να πω στον κ. Andor ότι χαιρόμαστε που μας ευχαριστεί για τη συνεργασία μας στο θέμα των οργανισμών. Ωστόσο, είναι λυπηρό και απογοητευτικό που ο εκπρόσωπος του Συμβουλίου εγκατέλειψε για μία ακόμη φορά την αίθουσα, διότι το γεγονός ότι έχουμε σημειώσει τόσο λίγη πρόοδο στη διοργανική ομάδα εργασίας που ασχολείται με τους οργανισμούς οφείλεται κατά κύριο λόγο στο Συμβούλιο, το οποίο αποφεύγει να συνεργαστεί μαζί μας ώστε να επιφέρουμε βελτιώσεις σε αυτόν τον τομέα. Κατά συνέπεια, η Επιτροπή πρέπει να γνωρίζει ότι είμαστε με το μέρος της.
<P>
Πρέπει να ασκήσουμε μεγαλύτερη πίεση όσον αφορά τους οργανισμούς. Αυτήν τη στιγμή εξετάζουμε τέσσερις οργανισμούς που αντικατοπτρίζουν τα θεμελιώδη προβλήματα όλων των οργανισμών, ήτοι, την αλληλοεπικάλυψη αρμοδιοτήτων, π.χ. μεταξύ του Ευρωπαϊκού Οργανισμού για την Ασφάλεια και την Υγεία στην Εργασία (OSHA) και του Ευρωπαϊκού Ιδρύματος για τη Βελτίωση των Συνθηκών Διαβίωσης και Εργασίας (Eurofound) ή μεταξύ του του OSHA και του Ευρωπαϊκού Οργανισμού για την Ασφάλεια στη Θάλασσα (EMSA), του Ευρωπαϊκού Οργανισμού Σιδηροδρόμων (ERA) και του Ευρωπαϊκού Οργανισμού Ασφάλειας της Αεροπορίας (EASA). Υπάρχει επίσης σημαντική αλληλοεπικάλυψη μεταξύ του Ευρωπαϊκού Ιδρύματος Επαγγελματικής Εκπαίδευσης (ETF) και του Ευρωπαϊκού Κέντρου για την Ανάπτυξη της Επαγγελματικής Κατάρτισης (Cedefop). Δεδομένων των οικονομικών προβλημάτων της Ευρώπης, γιατί δεν καταφέρνουμε να πάρουμε μερικά βασικά μέτρα στον τομέα αυτόν και να συνδυάσουμε οργανισμούς με παρεμφερείς αρμοδιότητες, όπως ο οργανισμός που είναι αρμόδιος για την επαγγελματική κατάρτιση εντός της Ευρώπης και αυτός που είναι αρμόδιος για την επαγγελματική κατάρτιση εκτός Ευρώπης;
<P>
Υπάρχου μερικά πολύ πειστικά επιχειρήματα υπέρ αυτής της προσέγγισης. Έχουμε προβλήματα με το μέγεθος των οργανισμών και ως εκ τούτου με την αποτελεσματικότητά τους. Διαθέτουμε εποπτικά όργανα τα μέλη των οποίων είναι περισσότερα από τους εργαζομένους των οργανισμών. Όλα αυτά είναι πράγματα που πλήττουν τη φήμη της Ευρωπαϊκής Ένωσης καθημερινά, αφού όποιος βλέπει πώς έχει η κατάσταση δεν μπορεί παρά να κουνήσει το κεφάλι και να πει: "Δεν είναι δυνατόν να συμβαίνει αυτό". Το βασικότερο είναι ότι ορισμένοι οργανισμοί δεν έχουν ακόμη την κρίσιμη μάζα που θα τους επέτρεπε να εργάζονται αποδοτικά. Επίσης, το Κοινοβούλιο έχει παράσχει υπερβολικά πολλά χρήματα και προσωπικό. Σε ορισμένους οργανισμούς, όπως o OSHA, είχαμε αύξηση του προϋπολογισμού κατά 105% και του προσωπικού κατά 69% εντός μίας δεκαετίας. Ο προϋπολογισμός του Eurofound αυξήθηκε κατά 39% και το προσωπικό του κατά 46%. Γι' αυτό καλώ επειγόντως τους συναδέλφους να θεσπίσουν αλλαγές στο πλαίσιο της συζήτησης για τον επόμενο προϋπολογισμό.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="619" NAME="Συλβάνα Ράπτη" AFFILIATION="S&amp;D">
Κύριε Πρόεδρε, η προηγούμενη ομιλήτρια μίλησε για αλληλοεπικάλυψη των αρμοδιοτήτων και των αντικειμένων μεταξύ του Ευρωπαϊκού Ιδρύματος για τη Βελτίωση των Συνθηκών Διαβίωσης και Εργασίας που βρίσκεται στο Δουβλίνο και του Ευρωπαϊκού Κέντρου για την Ανάπτυξη της Επαγγελματικής Κατάρτισης που βρίσκεται στη Θεσσαλονίκη, στην Ελλάδα. Από όσο έχω υπόψη μου, και οι δύο οργανισμοί ιδρύθηκαν το 1975. Σκέπτομαι και ερωτώ: είναι δυνατόν την ίδια στιγμή να ιδρύθηκαν δύο οργανισμοί για το ίδιο αντικείμενο;
<SPEAKER ID="620" NAME="Ingeborg Gräßle" AFFILIATION="PPE">
(DE) Κύριε Πρόεδρε, κυρία Ράπτη, ναι, είναι δυνατόν, διότι η αλληλοεπικάλυψη μεταξύ των πεδίων εργασίας των δύο οργανισμών προέκυψε στην πορεία. Επίσης, θα ήθελα να διευκρινίσω ότι αυτά που είπα δεν τα έβγαλα από το μυαλό μου. Είναι θέματα που ήρθαν στο φως με τη μελέτη της Επιτροπής, η οποία αφορούσε τις αλληλοεπικαλύψεις. Επιπλέον, οι έρευνες που γίνονται μεταξύ των χρηστών των υπηρεσιών του οργανισμού περιλαμβάνουν επίσης πολλές αναφορές στις επικαλύψεις. Από εκεί έχουμε τις πληροφορίες μας. Ευχαρίστως θα θέσω στη διάθεσή σας την σχετική τεκμηρίωση.
<SPEAKER ID="621" NAME="Alejandro Cercas" LANGUAGE="ES">
Κύριε Πρόεδρε, κύριε Επίτροπε, τα τελευταία χρόνια παρακολουθώ το έργο των οργανισμών μας, ιδίως αυτών που εδρεύουν στο Μπιλμπάο και στο Δουβλίνο, και πιστεύω ότι επιτελούν πραγματικά αξιόλογο έργο το οποίο είναι επίσης πολύ αποτελεσματικό από άποψη της σχέσης κόστους/οφέλους. Ταυτόχρονα, διαθέτουμε πολύ υψηλό βαθμό διαφάνειας, και δεν υπάρχει αμφιβολία ότι οι οργανισμοί συνεργάζονται στενά με το Κοινοβούλιο.
<P>
Κατά συνέπεια, εκπλήσσομαι που κάποιοι επιλέγουν να σπείρουν αμφιβολίες σχετικά με την ύπαρξη και το έργο των εν λόγω οργανισμών και με σοκάρει που, όπως πάντα, ορισμένοι βουλευτές, αντί να έχουν πολιτικό όραμα, προτιμούν να αναλώνονται σε λογιστικές πράξεις. Όντως οι λογαριασμοί είναι πολύ σημαντικοί: είναι πολύ σημαντικό να γνωρίζουμε τις δαπάνες που μας επιβαρύνουν, αλλά πρέπει να γνωρίζουμε και τα οφέλη, το κόστος της πρόληψης των ατυχημάτων στον χώρο εργασίας, αλλά και το κόστος της μη πρόληψης των ατυχημάτων αυτών. Πρέπει να γνωρίζουμε το κόστος της κατάρτισης, αλλά πρέπει επίσης να γνωρίζουμε το κόστος που συνεπάγεται η μη παροχή κατάρτισης ή η αδυναμία να προνοήσουμε για τις αλλαγές που θα πρέπει να κάνουν οι εργαζόμενοι και οι οικονομικοί μας κλάδοι.
<P>
Κύριε Επίτροπε, πιστεύω ότι μερικοί από τους βουλευτές δεν έχουν πρόβλημα με τους οργανισμούς, αλλά με την Ευρώπη. Εσείς, όπως και ο Οδυσσέας στο ταξίδι της επιστροφής στην Ιθάκη, δεν πρέπει να ακούσετε το τραγούδι των Σειρήνων γιατί θέλουν να ρίξουν το καράβι στα βράχια, θέλουν το καράβι της Ευρώπης να ναυαγήσει.
<SPEAKER ID="622" NAME="Roger Helmer">
εξ ονόματος της Ομάδας ECR. - (EΝ) Κύριε Πρόεδρε, εμείς στην ομάδα ECR θέλουμε να δούμε αποτελεσματικότερο έλεγχο του προϋπολογισμού της ΕΕ. Εξ ονόματος των φορολογουμένων, απαιτούμε πραγματική προστιθέμενη αξία για τα χρήματα που δαπανώνται σε επίπεδο ΕΕ. Ιδίως σε αυτήν την περίοδο οικονομικής στενότητας που διανύουμε, θέλουμε μια πιο αυστηρή στάση απέναντι στις δαπάνες εν γένει: όχι περισσότερες δαπάνες, αλλά πιο εύστοχες δαπάνες.
<P>
Εφαρμόζοντας αυτήν τη λογική στην Επιτροπή Απασχόλησης και Κοινωνικών Υποθέσεων, αναρωτιέμαι κατά πόσο οι τέσσερις οργανισμοί που εξετάζουμε λειτουργούν αποδοτικά: μιλώ για το Eurofund, το ETF, τον OSHA και το Cedefop με το περιέργο ακρωνύμιο. Πρόσφατα επισκέφθηκα το ETF στο Τορίνο και στη διάρκεια της επίσκεψής μου παρακολούθησα επίσης μια παρουσίαση του Cedefop. Είναι αλήθεια, όπως είπαν και άλλοι ομιλητές, ότι υπάρχει μεγάλη αλληλοεπικάλυψη μεταξύ των προγραμμάτων των δύο οργανισμών και πιστεύω ότι τουλάχιστον η διαχείριση και η διοίκησή τους θα μπορούσαν να συγχωνευτούν αποτελεσματικά.
<P>
Θέτω συνεπώς τα εξής ερωτήματα: Εφαρμόζει η Επιτροπή κριτήρια αποδοτικότητας και επίδοσης σε αυτούς τους οργανισμούς; Εάν ναι, μπορούμε να δούμε ποια είναι αυτά τα κριτήρια; Δεύτερον, πώς τα πηγαίνουν οι οργανισμοί ως προς αυτά τα κριτήρια; Μπορεί η Επιτροπή να δείξει στο Κοινοβούλιο μια ανάλυση των επιδόσεων των οργανισμών; Τρίτον, δεδομένης της αξιοπρόσεκτης λειτουργικής αλληλοεπικάλυψης, έχει εξετάσει η Επιτροπή το ενδεχόμενο συγχώνευσής τους; Έχουμε ακούσεις για τις συνέργειες· τώρα θέλουμε να τις δούμε. Ποιος θέτει τους στόχους και τη στρατηγική των οργανισμών; Μπορούμε να τα δούμε; Γενικότερα, φαίνεται να υπάρχει σημαντική αλληλοεπικάλυψη μεταξύ των εκθέσεων για θέματα απασχόλησης που εκπονούνται σχετικά με τους εν λόγω οργανισμούς από την Επιτροπή και από το Τμήμα Πολιτικής του Ευρωπαϊκού Κοινοβουλίου. Ερωτούμε: έχει κάποια αξία αυτή η αλληλοεπικάλυψη;
<SPEAKER ID="623" NAME="Franz Obermayr" AFFILIATION="NI">
(DE) Κύριε Πρόεδρε, η ΕΕ διαθέτει τέσσερις οργανισμούς στον τομέα της απασχόλησης, των συνθηκών εργασίας και της επαγγελματικής κατάρτισης· πρόκειται για το Ευρωπαϊκό Ίδρυμα για τη Βελτίωση των Συνθηκών Διαβίωσης και Εργασίας (Eurofound), το Ευρωπαϊκό Ίδρυμα Επαγγελματικής Εκπαίδευσης (ETF), τον Ευρωπαϊκό Οργανισμό για την Ασφάλεια και την Υγεία στην Εργασία (OSHA) και το Ευρωπαϊκό Κέντρο για την Ανάπτυξη της Επαγγελματικής Κατάρτισης (Cedefop), με ετήσιο προϋπολογισμό περίπου 15 έως 20 εκατομμύρια ευρώ. Έριξα μια ματιά στους δικτυακούς τόπους αυτών των τεσσάρων οργανισμών. Στο επίκεντρο του ενδιαφέροντος βρίσκονται δραστηριότητες όπως ένας διαγωνισμός φωτογραφίας σχετικά με την πρόληψη των κινδύνων, ένας διαγωνισμός για πρακτικές λύσεις, ό,τι και αν σημαίνει αυτό, και η συνδιοργάνωση της Ευρωπαϊκής "μέρας Αλληλεγγύης μεταξύ των Γενεών. Συγκλονιστικές θα έλεγα δραστηριότητες, καμία από τις οποίες δεν φαίνεται να έχει κάποιο χειροπιαστό αντίκτυπο.
<P>
Οι τομείς που καλύπτουν οι οργανισμοί αλληλοεπικαλύπτονται. Υπάρχουν αλληλοεπικαλύψεις μεταξύ των οργανισμών και επίσης με τις Γενικές Διευθύνσεις της Επιτροπής, με τμήματα του Κοινοβουλίου, καθώς και με εθνικούς φορείς. Προφανώς, η κατάσταση αυτή δεν είναι δυνατόν να συνεχιστεί. Πρέπει να αποτρέψουμε την αλληλοεπικάλυψη των προσπαθειών συγχωνεύοντας τους οργανισμούς. Οι μη αποδοτικοί οργανισμοί πρέπει να κλείσουν, διότι είναι βέβαιο ότι οι φορολογούμενοι δεν θα καταλάβουν γιατί ξοδεύονται εκατομμύρια ευρώ σε διαγωνισμούς φωτογραφίας από αυτήν την πληθώρα οργανισμών.
<SPEAKER ID="624" NAME="Veronique Mathieu" AFFILIATION="PPE">
(FR) Κύριε Πρόεδρε, οι συνέργειες μεταξύ αυτών των τεσσάρων οργανισμών μας ωθούν να εξετάσουμε πιο προσεκτικά τους επιμέρους στόχους τους. Αν και οι εν λόγω στόχοι έχουν επισημοποιηθεί εγγράφως, η διαδικασία της απαλλαγής δεν μας αφήνει και τόσο ικανοποιημένους ως προς την αποτελεσματικότητά τους.
<P>
Ο εξωτερικός ελεγκτής έχει στηλιτεύσει τον ανεπαρκή προγραμματισμό του προϋπολογισμού, την απουσία σαφούς σύνδεσης μεταξύ των στόχων και των πόρων του προϋπολογισμού, καθώς και τις μεταφορές και τις ακυρώσεις σημαντικών πιστώσεων. Παίρνοντας σαν παράδειγμα το Eurofound, το Ελεγκτικό Συνέδριο επεσήμανε στην έκθεσή του για το 2009 ότι ο εν λόγω οργανισμός δεν έχει εισαγάγει στον προϋπολογισμό του ειδικό κονδύλι για τα διάφορα προγράμματα που χρηματοδοτούνται από έσοδα για ειδικό προορισμό.
<P>
Προσωπικά, πιστεύω ότι το πρόβλημα είναι ότι δεν είμαστε πλέον σίγουροι πού καταλήγουν οι εισφορές της ΕΕ μέχρι να δημοσιοποιηθεί ο ισολογισμός του οργανισμού δύο χρόνια αργότερα. Αυτές οι αδυναμίες του προγραμματισμού του προϋπολογισμού δεν μας παρέχουν συνεπώς εγγυήσεις ως προς την ειδική αξία αυτών των τεσσάρων οργανισμών.
<P>
Ενόψει αυτής κατάστασης, μπορούμε να σκεφτούμε πώς θα συντονιστούν καλύτερα οι εργασίες τους. Για παράδειγμα, γιατί να μην συσταθεί ένα ενιαίο διοικητικό όργανο και για τους τέσσερις οργανισμούς; " διοργανική ομάδα εργασίας ασχολείται με αυτά τα θέματα εδώ και αρκετά χρόνια. Ποια απάντηση μπορεί να μας δώσει;
<SPEAKER ID="625" NAME="Συλβάνα Ράπτη" AFFILIATION="S&amp;D">
Κύριε Πρόεδρε, η ερώτηση μου άρεσε πάρα πολύ και αυτό γιατί μου αρέσει η αξιολόγηση, μου αρέσει ο έλεγχος. Όπως επίσης μου αρέσουν και οι μελέτες που δίνουν στοιχεία τα οποία μπορούν να μας βοηθήσουν να κάνουμε περισσότερο αποτελεσματική την εργασία μας στους ευρωπαϊκούς θεσμούς για τους ευρωπαίους πολίτες. Και αναρωτιέμαι, όταν μέσα στους ευρωπαϊκούς θεσμούς, ακόμα και για την καλημέρα, ζητάμε μελέτη αντίκτυπου, μας πείραξαν αυτοί οι δύο οργανισμοί που εργάζονται από το 1975 κάνοντας έρευνες και μελέτες για την εργασία, για την εκπαίδευση, για την κατάρτιση; Πολύ ωραία η ερώτηση! Μόνο που ο στόχος της δεν είναι οικονομικός, δεν είναι λογιστικός, είναι πολιτικός. Είναι μία ερώτηση που έρχεται και ξαναέρχεται με διάφορους τρόπους, με διάφορες αφορμές και το γεγονός ότι έρχεται τώρα που η Ευρώπη βρίσκεται σε κρίση, που οι εργαζόμενοι πονάνε, που η εκπαίδευση πονάει, δείχνει ότι ο στόχος είναι άλλος. Βρήκαμε να κτυπάμε και όπου μπορούμε δίνουμε χαστούκια! Πονάει η Ελλάδα; Να επιτεθούμε στο Ευρωπαϊκό Κέντρο για την Ανάπτυξη της Επαγγελματικής Κατάρτισης, γιατί εδρεύει στη Θεσσαλονίκη, και ας έχει ιδρυθεί από το 1975! Τέλος, θέλω να πω το εξής: είναι άλλο πράγμα η αλληλοεπικάλυψη αρμοδιοτήτων και άλλο πράγμα η συνεργασία και η συνέργεια που είναι απαραίτητη για να γίνουν σωστά πράγματα στην Ευρώπη.
<SPEAKER ID="626" NAME="Anne E. Jensen" AFFILIATION="ALDE">
(DA) Κύριε Πρόεδρε, γνωρίζω πολύ καλά αυτούς τους τέσσερις οργανισμούς και παρακολουθώ εδώ και πολλά χρόνια το έργο τους. Πιστεύω ότι πρέπει να έχουμε πολύ ανοικτό μυαλό σε αυτό το θέμα. Το ζήτημα δεν είναι απλώς η αλληλοεπικάλυψη ή μη των αρμοδιοτήτων· προφανώς και θα εξασφαλίζαμε συνέργειες και ευκαιρίες για την παραγωγή έργου υψηλότερης ποιότητας αν επιτρέπαμε στους οργανισμούς αυτούς να συνεργάζονται στενότερα. " συνάδελφος από την Ελλάδα, η κ. Ράπτη, ανάφερε ότι η επιθυμία για συγχώνευση των οργανισμών έχει πολιτική χροιά, και είπε επίσης ότι δεν πρέπει να παρέμβουμε σε οργανισμούς στην Ελλάδα. Ωστόσο, το γεγονός ότι οι οργανισμοί είναι διάσπαρτοι από γεωγραφικής άποψης, ευρισκόμενοι σε διάφορα σημεία της Ευρώπης, δεν πρέπει να αποτελέσει εμπόδιο στην εξασφάλιση ενός αποτελεσματικού συστήματος. Το σημαντικότερο είναι οι οργανισμοί να αποδίδουν, να επιτελούν το έργο που αναμένουμε από αυτούς και να το πετυχαίνουν αυτό με όσο το δυνατόν μικρότερο κόστος και μεγαλύτερη αποδοτικότητα. Αυτό πρέπει να επιδιώξετε, κύριε Andor. Πρέπει λοιπόν να έχετε ανοικτό μυαλό ως προς αυτό το θέμα.
<SPEAKER ID="627" NAME="Tomasz Piotr Poręba" AFFILIATION="ECR">
(PL) Κύριε Πρόεδρε, οι οργανισμοί με αντικείμενο την απασχόληση διαδραματίζουν ιδιαιτέρως σημαντικό ρόλο στο πλαίσιο της οικονομικής κρίσης που πλήττει αυτήν τη στιγμή την Ευρώπη. Αξίζει λοιπόν να εξεταστεί ενδελεχέστερα η αποτελεσματικότητα των μέτρων που υλοποιούν. Δεν υπάρχει αμφιβολία ότι αυτοί οι οργανισμοί πρέπει να βοηθούν τους Ευρωπαίους να αποκτούν δεξιότητες που θα τους φανούν χρήσιμες σε μια ταχέως μεταβαλλόμενη και ολοένα πιο ανταγωνιστική αγορά εργασίας. Θα πρέπει συνεπώς να υλοποιήσουμε μέτρα τα οποία, πρώτον, θα εξασφαλίσουν μεγαλύτερη ευελιξία στην ευρωπαϊκή αγορά εργασίας, π.χ. η αμοιβαία αναγνώριση των επαγγελματικών προσόντων από τα κράτη μέλη. Δεύτερον, οι οργανισμοί θα πρέπει να διαδραματίσουν ενεργό ρόλο στη δημιουργία προγραμμάτων τα οποία λαμβάνουν υπόψη τις οικονομικές και κοινωνικές προκλήσεις με τις οποίες βρίσκεται αντιμέτωπη η Ευρωπαϊκή Ένωση, συμπεριλαμβανομένης της δημογραφικής πρόκλησης και της υπερβολικής επιβάρυνσης του συνταξιοδοτικού συστήματος. Τέλος, πρέπει να εκπονηθούν έρευνες για τον προσδιορισμό των πραγματικών προβλημάτων στην ευρωπαϊκή αγορά εργασίας. Συνοψίζοντας, τα μέτρα που λαμβάνουν οι οργανισμοί που ασχολούνται με θέματα που άπτονται της απασχόλησης πρέπει να στοχεύουν πρωτίστως στην αρωγή των πολιτών της ΕΕ ενόψει όχι μόνο της οικονομικής, αλλά και της δημογραφικής κρίσης.
<SPEAKER ID="628" NAME="Jutta Steinruck" AFFILIATION="S&amp;D">
(DE) Κύριε Πρόεδρε είναι πολύ σημαντικό ότι ο βουλευτής που έθεσε το ερώτημα αποχώρησε κατά τη διάρκεια της συζήτησης. Τα επιχειρήματα και τα ερωτήματα που έθεσαν ορισμένοι από τους προηγούμενους ομιλητές αποκαλύπτουν για ακόμη μια φορά μια λαϊκίστικη αντίληψη που αφήνει να εννοηθούν πολλά. Βρισκόμαστε εν μέσω κρίσης και, ως συνήθως, κάνουμε οικονομίες σε τομείς που επηρεάζουν τους εργαζομένους. Νομίζω ότι η προσέγγιση αυτή είναι πολύ μονόπλευρη.
<P>
Θα ήθελα να εξετάσω εν συντομία το Ευρωπαϊκό Ίδρυμα Επαγγελματικής Εκπαίδευσης (ETF). Είναι ένας σημαντικός οργανισμός λόγω της συνεργασίας του με τη Διεθνή Οργάνωση Εργασίας (ILO) στις χώρες-εταίρους της ΕΕ. Επιτρέπει την εξαγωγή του ευρωπαϊκού κοινωνικού μοντέλου στις υπό προσχώρηση χώρες και παρέχει βοήθεια για την ανάπτυξη προγραμμάτων εκπαίδευσης, επαγγελματικής κατάρτισης και συμπληρωματικής εκπαίδευσης, καθώς και για την εξασφάλιση ασφαλών θέσεων απασχόλησης. Πριν από δύο εβδομάδες ήμουν στο Βελιγράδι, όπου συναντήθηκα με εκπροσώπους φορέων παροχής εκπαίδευσης και κατάρτισης και διαπίστωσα για ακόμη μια φορά τη σημασία αυτού του οργανισμού. Το ίδιο συνέβη και στις συναντήσεις που είχα στην Τουρκία. Το ETF διαδραματίζει πολύ σημαντικό ρόλο στη στήριξη των υπό προσχώρηση χωρών στην είσοδό τους στην αγορά εργασίας της ΕΕ.
<P>
Αν δούμε το θέμα ακόμη πιο σφαιρικά, η αραβική άνοιξη είναι επίσης πολύ σημαντική παράμετρος. Δεν θέλουμε τεράστιους αριθμούς προσφύγων να καταφτάνουν στην Ευρώπη, οπότε πρέπει να προσφέρουμε στήριξη τους ανθρώπους αυτούς στις πατρίδες τους. Πρέπει να τους παράσχουμε εκπαίδευση και να βοηθήσουμε τις χώρες τους να αναπτύξουν προγράμματα και υποδομές κατάρτισης.
<SPEAKER ID="629" NAME="Jan Kozłowski" AFFILIATION="PPE">
(PL) Κύριε Πρόεδρε, ως σκιώδης εισηγητής της έκθεσης για τη συνεργασία στον τομέα της επαγγελματικής εκπαίδευσης και κατάρτισης, παρακολούθησα τις δραστηριότητες του Ευρωπαϊκού Κέντρου για την Ανάπτυξη της Επαγγελματικής Κατάρτισης με ιδιαίτερο ενδιαφέρον. " αντιστοίχιση της προσφοράς επαγγελματικής κατάρτισης με τις ανάγκες των πολιτών και της αγοράς εργασίας είναι ένας από τους καίριους παράγοντες για την αύξηση των επιπέδων απασχόλησης και της ανταγωνιστικότητας της Ευρωπαϊκής Ένωσης. Ο ρόλος που διαδραματίζει, συνεπώς, το Cedefop δεν πρέπει να υποτιμάται.
<P>
" έκθεση για το 2010 επιβεβαίωσε την εικόνα που είχα σχηματίσει για την αποτελεσματικότητα του Cedefop. Αυτό αποδεικνύεται, μεταξύ άλλων, από τη σταθερή αύξηση του αριθμού των χρηστών των δημοσιεύσεών του και της πύλης Europass. Ωστόσο, πιστεύω ότι είναι ζωτικής σημασίας να αυξηθεί η συμμετοχή του Cedefop σε διαρθρωτικά μέτρα που αφορούν την επαγγελματική κατάρτιση, συμπεριλαμβανομένης της εισαγωγής ενός συστήματος αξιολόγησης της αποτελεσματικότητας της κατάρτισης. Πιστεύω επίσης ότι ο εν λόγω οργανισμός είναι ο πλέον ενδεδειγμένος για να εκπονήσει μια ελκυστική πρόταση επί αυτού του θέματος.
<SPEAKER ID="630" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, δεν είναι πρόθεσή μου να αμφισβητήσω το έργο και τις προσπάθειες του προσωπικού, των εμπειρογνωμόνων και των ειδικών των τεσσάρων ευρωπαϊκών οργανισμών που είναι αρμόδιοι για θέματα απασχόλησης, εργασιακών συνθηκών και κατάρτισης. Ωστόσο, είναι βέβαιο ότι απαιτείται και μπορεί να επιτευχθεί καλύτερος συντονισμός και μεγαλύτερη συνέργεια στις δραστηριότητές τους ώστε τα οφέλη τους να καταστούν πιο σαφή.
<P>
Οι οργανισμοί αυτοί εκπονούν σημαντικές μελέτες που μας δίνουν περισσότερες πληροφορίες σχετικά με προβλήματα που άπτονται των εργασιακών συνθηκών, της κατάρτισης, της πραγματικής ποιότητας των θέσεων εργασίας ή ακόμη και της απουσίας δημοκρατικών διαδικασιών στον χώρο εργασίας. Ωστόσο, η Ευρωπαϊκή Επιτροπή πρέπει στη συνέχεια να λάβει συγκεκριμένα μέτρα για την επίλυση αυτών των προβλημάτων.
<P>
Αυτή, κύριε Επίτροπε, είναι η πρόκληση που θέτουμε στην Ευρωπαϊκή Επιτροπή.
<SPEAKER ID="631" NAME="Συλβάνα Ράπτη" AFFILIATION="S&amp;D">
Ζήτησα το λόγο γιατί βλέπω ότι δεν τον στερώ από κάποιον άλλον συνάδελφο, για να θέσω τρία ζητήματα, που νομίζω ότι βοηθάνε τη συζήτησή μας. Πρώτον, να ρωτήσω εάν υπάρχει μελέτη για τα χρήματα τα οποία θα εξοικονομούσαμε εάν οι τέσσερεις αυτοί οργανισμοί έπαυαν να λειτουργούν. " ερώτηση, βεβαίως, δεν απευθύνεται στην Επιτροπή, αλλά στον απόντα συνάδελφο που έκανε την ερώτηση, ο οποίος δεν είναι εδώ πλέον, φαίνεται ότι δεν θέλει απάντηση. Το δεύτερο είναι ότι ο Διεθνής Οργανισμός Εργασίας (ILO) χρησιμοποιεί κατά κόρον τα στοιχεία που δίνουν οι οργανισμοί αυτοί, και το τρίτο και τελευταίο ζήτημα είναι να θυμίσω στην αίθουσα ότι η απαλλαγή και για τους τέσσερεις οργανισμούς ψηφίσθηκε μόλις εχθές. Δεν ψηφίσθηκε, όμως, απαλλαγή για την Αστυνομική Ακαδημία που εδρεύει στη Βρετανία.
<SPEAKER ID="632" NAME="Πρόεδρος">
(EN) Τώρα, όπως φαίνεται κ. Ράπτη, το γεγονός ότι έκανα αυτήν την εξαίρεση ώθησε και άλλα μέλη του Κοινοβουλίου να θελήσουν να πάρουν τον λόγο. Ήδη όμως έχουμε ξεφύγει από τον χρόνο. Αν πραγματικά θέλετε τον λόγο θα σας τον δώσω, αλλά παρακαλώ μη ζητάτε τον λόγο απλώς και μόνο για να εκφράσετε τη διαφωνία σας με τη διαδικασία. Κυρία Gra?le, θέλετε τον λόγο για ένα λεπτό; Αν θέλετε να μιλήσετε επί της ουσίας, παρακαλώ.
<SPEAKER ID="633" NAME="Ingeborg Gräßle" AFFILIATION="PPE">
(DE) Κύριε Πρόεδρε, αν είχατε εξηγήσει τις συνέπειες όταν πήρε τον λόγο η κ. Ράπτη, θα είχαμε κάνει μεγαλύτερη πρόοδο.
<P>
Κυρία Ράπτη, αυτή η προσέγγιση είναι που επέφερε ακριβώς αυτήν την κατάσταση με την οποία βρισκόμαστε τώρα αντιμέτωποι και το πρόβλημα της μη αποδοτικής λειτουργίας των οργανισμών, το οποίο πρέπει να επιλύσουμε επειγόντως. Αν θέλουμε να διατηρήσουμε αυτούς τους οργανισμούς, πρέπει να τους αλλάξουμε. Σας ζητώ να ενώσετε τις δυνάμεις σας με τις δικές μας. Δεν μπορούμε απλώς να αφήσουμε τα πράγματα ως έχουν, διότι οι οργανισμοί είναι υπερβολικά αντιπαραγωγικοί και αντί να παράγουν έσοδα σπαταλούν καθημερινά χρήματα.
<P>
Θα ήθελα να αναφέρω για μία ακόμη φορά ότι η χρηματοδότηση για τους εν λόγω οργανισμούς ανέρχεται σε 90 εκατομμύρια ευρώ. Πρόκειται για μεγάλο ποσό. Δεν είμαι βέβαιη εάν οι υπηρεσίες που παρέχουν οι εν λόγω οργανισμοί αξίζουν πράγματι 90 εκατ. ευρώ. Αυτό είναι το σημείο που θα ήθελα να τονίσω. Είναι κάτι που οφείλουμε στους πολίτες και στους φορολογουμένους μας. Πρέπει να δικαιολογούμαι καθημερινά στους γερμανούς φορολογούμενους και να τους πείθω ότι τα χρήματά τους πιάνουν τόπο. Πιστεύω ότι υπάρχουν σημαντικά περιθώρια βελτίωσης.
<SPEAKER ID="634" NAME="Hubert Pirker" AFFILIATION="PPE">
(DE) Κύριε Πρόεδρε, αν εξετάσει κανείς την εξέλιξη των οργανισμών στην Ευρώπη, σύντομα συνειδητοποιεί ότι πάσχουμε από "οργανισμίτιδα". Δεν υπάρχουν άλλοι τομείς όπου να εργάζονται τέσσερις οργανισμοί παράλληλα. Σε άλλους τομείς, η δουλειά γίνεται από έναν οργανισμό. Όταν εξετάζουμε την κατάσταση στο σύνολό της, φαίνεται ότι μάλλον κάθε χώρα θέλει να έχει τον δικό της οργανισμό. Ζητώ συγγνώμη που το λέω, αλλά αυτό δεν μπορούμε να το επιτρέψουμε.
<P>
Δεν θα πρέπει απλώς να συζητάμε το ενδεχόμενο συγχώνευσης. Πρέπει επίσης να δούμε ποια καθήκοντα μπορεί να αναλάβει η ίδια η Επιτροπή και εάν χρειάζεται πράγματι ένας οργανισμός. Αυτό σημαίνει ότι πρέπει σταδιακά να αρχίσουμε να σκεφτόμαστε ποιους οργανισμούς μπορούμε να καταργήσουμε. Θα ήθελα να ρωτήσω την προηγούμενη ομιλήτρια, που πήρε δύο φορές τον λόγο: Πού είναι οι συγκεκριμένες μετρήσεις της αποδοτικότητας; Πόσες θέσεις εργασίας έχουν δημιουργήσει στην πραγματικότητα οι οργανισμοί; Ποιος είναι ο κύκλος εργασιών που δικαιολογεί τη συνέχιση της χρηματοδότησης ύψους 90 εκατομμυρίων ευρώ ετησίως;
<P>
Όταν θα έχω τις απαντήσεις σε αυτά τα ερωτήματα θα μπορέσω να ταχθώ υπέρ της συνέχισης της λειτουργίας αυτών των οργανισμών. Διαφορετικά, θέλω να τους δω να κλείνουν.
<SPEAKER ID="635" NAME="Piotr Borys" AFFILIATION="PPE">
(PL) Κύριε Πρόεδρε, πιστεύω ότι είναι πολύ σημαντικό να έχουμε οργανισμούς που να υλοποιούν αποτελεσματικά μέτρα στον τομέα της αγοράς εργασίας και της απασχόλησης και, φυσικά, οι οργανισμοί πρέπει να λογοδοτούν για τα αποτελέσματά τους.
<P>
Ας μην ξεχνούμε ότι ένας στους τρεις πολίτες της Ευρωπαϊκής Ένωσης δεν έχει κανένα επαγγελματικό προσόν. Τα θέματα που άπτονται της παρακολούθησης του τομέα της απασχόλησης, του δυναμικού της αγοράς εργασίας και της επαγγελματικής κατάρτισης παράγουν τεράστιο όγκο δεδομένων, τον οποίο δεν μπορεί πλέον κάθε κράτος μέλος να επεξεργάζεται μόνο του. Πρέπει συνεπώς να υποχρεώνουμε τους οργανισμούς να λογοδοτούν για την αποτελεσματικότητα της λειτουργίας τους, αλλά δεν πρέπει να ξεχνούμε ότι τα αποτελέσματα του έργου τους μπορεί να έχουν σημαντικότατο αντίκτυπο στην αγορά εργασίας, διασυνδέοντας το σύνολο της επαγγελματικής κατάρτισης με ειδικότητες και επαγγέλματα για τα οποία υπάρχουν ήδη σημάδια ότι η προσφορά εργασίας δεν θα καλύπτει τη ζήτηση στη μελλοντική Ευρωπαϊκή Ένωση. Σήμερα, αναγκαζόμαστε να εισάγουμε μεγάλο αριθμό ανθρώπινου δυναμικού από άλλες χώρες σε τομείς υψηλής εξειδίκευσης όπως ιατρικό και νοσηλευτικό προσωπικό. Αυτά είναι τα προβλήματα που αντιμετωπίζει η Ευρωπαϊκή Ένωση και πρέπει συνεπώς να αναγνωρίσουμε πόσο αποτελεσματικά είναι τα μέτρα αυτών των οργανισμών.
<SPEAKER ID="636" NAME="Laszlo Andor">
μέλος της Επιτροπής. - (ΕΝ) Κύριε Πρόεδρε, πιστεύω ότι πρέπει να συζητούμε όλα τα θέματα όπως αυτό εδώ χωρίς να τα θεωρούμε ταμπού. Αν διαπιστώσουμε αδυναμίες ή σπατάλες πρέπει να τις αντιμετωπίσουμε.
<P>
Ωστόσο, είναι επίσης πολύ σημαντικό να μην παρερμηνεύουμε την πραγματικότητα και να μην υπερτονίζουμε τις αδυναμίες που βρίσκουμε απλώς και μόνο για να ενισχύσουμε την επιχειρηματολογία μας.
<P>
Λυπάμαι που ορισμένοι από τους συναδέλφους που πήραν τον λόγο αποχώρησαν από την αίθουσα, ωστόσο, εγώ θα τους απαντήσω πολύ συγκεκριμένα. Για παράδειγμα, δεν αποδέχομαι επ' ουδενί το επιχείρημα ότι ορισμένοι από αυτούς τους οργανισμούς κάνουν μόνο δημόσιες σχέσεις και το έργο τους είναι μόνο επιφανειακό. " αλήθεια είναι ότι κάνουν πολύ συγκεκριμένη δουλειά σε επίπεδο ανάλυσης και πολιτικής, συμπεριλαμβανομένης της ανταλλαγής εμπειριών, και συμβάλλουν στην εκπόνηση ευρωπαϊκών πολιτικών, εν προκειμένω στους τομείς της απασχόλησης και των κοινωνικών θεμάτων.
<P>
Πιστεύω ότι οι οργανισμοί αυτοί είναι καίριας σημασίας για την υλοποίηση της στρατηγικής "Ευρώπη 2020" και την πρόοδο προς την επίτευξη των πρωταρχικών στόχων που έχουμε συμφωνήσει από κοινού. Συμφωνώ απολύτως ότι η ανάπτυξη δεξιοτήτων και επαγγελματικής κατάρτισης είναι μία από τις βασικές προκλήσεις που αντιμετωπίζουμε, όπως τονίστηκε και στη συζήτηση. Αυτή είναι μία από τις βασικές διαρθρωτικές αιτίες της ανεργίας στην Ευρωπαϊκή Ένωση και η συμβολή αυτών των οργανισμών είναι σήμερα πιο αναγκαία παρά ποτέ.
<P>
Είναι ωστόσο αλήθεια ότι πρέπει να εξετάσουμε κατά πόσο δικαιολογούνται ή όχι οι δαπάνες, και πρέπει προσεγγίσουμε το θέμα αυτό σε πολύ συγκεκριμένη βάση.
<P>
Θεωρητικά, τα κριτήρια αποδοτικότητας και επιδόσεων ενός οργανισμού παρουσιάζονται στο ετήσιο πρόγραμμα εργασίας του, μαζί με ορισμένες ενδείξεις σχετικά με το πώς θα τηρηθούν τα εν λόγω κριτήρια. Το ετήσιο πρόγραμμα εργασίας ενός οργανισμού πρέπει να εγκριθεί από το διοικητικό του συμβούλιο και να υποβληθεί στην αρμόδια επιτροπή του Ευρωπαϊκού Κοινοβουλίου. Οι εκπρόσωποι της Επιτροπής στα διοικητικά συμβούλια των οργανισμών αντιμετωπίζουν με μεγάλη σοβαρότητα την ανάγκη για ποσοτικά και ποιοτικά κριτήρια και κάνουν ό,τι καλύτερο μπορούν για να διασφαλίσουν την τήρησή τους.
<P>
Όσον αφορά τις επιδόσεις των οργανισμών σε σύγκριση με τα κριτήρια που έχουν τεθεί, πρέπει να διευκρινίσω ότι είναι δουλειά του διοικητικού συμβουλίου κάθε οργανισμού να αξιολογήσει τις επιδόσεις του βάσει των εν λόγω κριτηρίων. Ο γενικός κανόνας είναι ότι οι οργανισμοί διενεργούν εξωτερικές αξιολογήσεις των προγραμμάτων εργασίας τους ανά τακτά χρονικά διαστήματα, και σε αυτές τις αξιολογήσεις λαμβάνονται υπόψη οι εν λόγω δείκτες επιδόσεων.
<P>
Οι οργανισμοί παρουσιάζουν τα αποτελέσματα των εξωτερικών αξιολογήσεων στην ετήσια έκθεση δραστηριοτήτων του διευθυντή, η οποία υποβάλλεται στην αρμόδια επί του προϋπολογισμού αρχή. Ως μέρος της αρμόδιας επί του προϋπολογισμού αρχής, το Κοινοβούλιο μπορεί επίσης να ζητήσει από τους οργανισμούς να δικαιολογήσουν τις επιδόσεις τους. Οι οργανισμοί υπόκεινται επίσης σε αξιολόγηση από το Ελεγκτικό Συνέδριο στο πλαίσιο της ετήσια διαδικασίας απαλλαγής, τα αποτελέσματα της οποίας συζητώνται στην Επιτροπή Ελέγχου του Προϋπολογισμού.
<P>
Οι εκπρόσωποι της Επιτροπής στα διοικητικά συμβούλια των οργανισμών καταβάλλουν κάθε δυνατή προσπάθεια ώστε να διασφαλίσουν ότι δίδεται η δέουσα συνέχεια στις συστάσεις που απορρέουν από εξωτερικές αξιολογήσεις, καθώς και στις συστάσεις του Ελεγκτικού Συνεδρίου και της υπηρεσίας εσωτερικού ελέγχου της Επιτροπής.
<P>
Έθεσα το ζήτημα της λειτουργικής αλληλοεπικάλυψης μεταξύ των δύο οργανισμών -του ETF και του Cedefop- στην εισαγωγική μου ομιλία, αλλά θα ήθελα να τονίσω και πάλι ότι η συνεισφορά αυτών των οργανισμών μπορεί να είναι κρίσιμη, ιδίως στο πλαίσιο της αύξησης της απασχόλησης σύμφωνα με τους στόχους της στρατηγικής "Ευρώπη 2020". Το ETF, ιδίως υπό το φως των πρόσφατων αλλαγών στη λεκάνη της Μεσογείου, μπορεί να διαδραματίσει πολύ ισχυρό ρόλο στην αύξηση της ευημερίας στις γείτονες χώρες της Ευρωπαϊκής Ένωσης.
<P>
Έχω ένα τελευταίο σημείο να θίξω, σχετικά με την ικανότητα του Κοινοβουλίου να ελέγχει την ανάπτυξη στρατηγικών. Οι στόχοι των οργανισμών καθορίζονται στον δημοσιονομικό κανονισμό ο οποίος, όπως γνωρίζετε, δημοσιεύεται στην Επίσημη Εφημερίδα. " στρατηγική του οργανισμού καθορίζεται συνήθως από τον διευθυντή του με τη σύμφωνη γνώμη του διοικητικού συμβουλίου, και αυτές οι στρατηγικές παρουσιάζονται κάθε χρόνο στο Κοινοβούλιο και αντικατοπτρίζονται στο ετήσιο πρόγραμμα εργασίας.
<P>
Οι τέσσερις οργανισμοί που μας απασχόλησαν υπέβαλαν τα ετήσια προγράμματα εργασίας τους στην επιτροπή Απασχόλησης και Κοινωνικών Υποθέσεων του Κοινοβουλίου στα τέλη του φετινού Ιανουαρίου.
<P>
Τέλος, θα ήθελα να πω ότι πιστεύω επίσης πως θα ήταν χρήσιμη η συμμετοχή της Προεδρίας του Συμβουλίου σε αυτές τις συζητήσεις. Σας διαβεβαιώνω ότι θα το συζητήσω μαζί τους και είμαι βέβαιος ότι θα μπορέσουμε να συνεννοηθούμε με την Προεδρία και σε αυτό το θέμα.
<SPEAKER ID="637" NAME="Πρόεδρος">
" συζήτηση έληξε.
<P>
(" συνεδρίαση διακόπτεται στις 19.25 και επαναλαμβάνεται στις 21.00)

<CHAPTER ID="013">
Επιβολή τελών στα βαρέα φορτηγά που χρησιμοποιούν ορισμένα έργα υποδομής - Ενσωμάτωση περιβαλλοντικών απαιτήσεων στον τομέα των μεταφορών και εσωτερίκευση του εξωτερικού κόστους (συζήτηση)
<SPEAKER ID="378" NAME="Πρόεδρος">
Το επόμενο σημείο στην ημερήσια διάταξη είναι η κοινή συζήτηση για τις ακόλουθες εκθέσεις:
<P>
του κ. El Khadraoui, εξ ονόματος της Επιτροπής Μεταφορών και Τουρισμού, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση της οδηγίας 1999/62/ΕΚ περί επιβολής τελών στα βαρέα φορτηγά οχήματα που χρησιμοποιούν ορισμένα έργα υποδομής - C6-0276/2008 -, και
<P>
του κ. Jarzembowski, εξ ονόματος της Επιτροπής Μεταφορών και Τουρισμού, για την ενσωμάτωση περιβαλλοντικών απαιτήσεων στον τομέα των μεταφορών και εσωτερίκευση του εξωτερικού κόστους.
<SPEAKER ID="379" NAME="Saïd El Khadraoui" LANGUAGE="NL">
Κύριε Πρόεδρε, Επίτροπε, κυρίες και κύριοι, θα ήθελα να μπω κατευθείαν στο θέμα και να διασαφηνίσω ορισμένες παρεξηγήσεις. Διάβασα σε διάφορες πηγές ότι υποβάλλοντας την οδηγία περί ευρωβινιέτας, ουσιαστικά προσπαθούμε να δώσουμε στον τομέα των οδικών μεταφορών το φιλί του θανάτου σε καιρούς οικονομικών δυσκολιών. Διάβασα, επίσης, ότι σκοπεύουμε να καταστήσουμε υποχρεωτικά τα τέλη χρήσης των οδικών δικτύων για όλα τα επιβατηγά αυτοκίνητα στην Ευρώπη.
<P>
Φυσικά, στην πραγματικότητα δεν σκοπεύουμε να επιβάλουμε απολύτως τίποτα. Αντιθέτως, επιθυμούμε να προσφέρουμε ευρύ φάσμα δυνατοτήτων, ώστε να βοηθήσουμε τα κράτη μέλη που το επιθυμούν, να εφαρμόσουν, όποτε θέλουν, την αρχή "ο ρυπαίνων πληρώνει" στον τομέα των οδικών μεταφορών. Επιθυμούμε, δηλαδή, να εγκαθιδρύσουμε ένα πλαίσιο, να θεσπίσουμε βασικούς κανόνες που τα κράτη μέλη θα πρέπει να τηρούν, εάν επιθυμούν την εσωτερίκευση του εξωτερικού κόστους.
<P>
Αυτό το γεγονός θα πρέπει να μας φέρει ένα βήμα πιο κοντά σε ένα πιο βιώσιμο σύστημα μεταφορών. Θα ήθελα αμέσως να προσθέσω ότι δεν πρόκειται εδώ για θαύμα. Αν θέλουμε να κάνουμε θαύματα, θα χρειαστούμε πολλούς περισσότερους πόρους. Ωστόσο, εάν δεν κάνουμε τίποτα, όπως γνωρίζει πολύ καλά η Επιτροπή, οι οδικές μεταφορές θα αυξηθούν κατά 55% ως το 2020. Επομένως, πρέπει να κάνουμε κάτι.
<P>
Αυτή τη στιγμή προτείνουμε μια μικρή επανάσταση, αν μπορώ να τη χαρακτηρίσω έτσι, αλλά πρόκειται απλά για μια αρχή, και θα χρειαστούμε φιλόδοξη παρακολούθηση για μερικά χρόνια. Με τη βοήθεια της πλειοψηφίας στην Επιτροπή Μεταφορών και Τουρισμού, καταφέραμε να συντάξουμε μια ισορροπημένη, λογική και συνεκτική πρόταση. Θα ήθελα, επίσης, να ευχαριστήσω όλους όσους συμμετείχαν στις εργασίες. " δουλειά μας δεν ήταν εύκολη, γιατί υπήρχαν μεγάλες αποκλίσεις απόψεων. Ωστόσο, ελπίζω ότι θα διατηρήσουμε αυτήν την ισορροπία στο μέλλον και στέλνοντας έτσι ένα δυνατό μήνυμα στο Συμβούλιο, που πρέπει να καταρτίσει άλλη μια κοινή θέση.
<P>
Ποια είναι τα ουσιαστικά σημεία της πρότασης; Αρχικά, ποια εξωτερικά στοιχεία πρόκειται να συμπεριληφθούν στο σύστημα; Επιλέξαμε τους τομείς της ατμοσφαιρικής ρύπανσης, του θορύβου και της συμφόρησης. Σε σχέση με τη συμφόρηση, έχουμε ήδη κάνει μια υποχώρηση για τον τομέα των οδικών μεταφορών λέγοντας ότι οι χώρες που επιθυμούσαν τα συστήματά τους να καλύπτουν τη συμφόρηση θα έπρεπε να δημιουργήσουν ένα σύνδεσμο με τα επιβατηγά αυτοκίνητα. Πρόκειται, όμως, για κάτι το προαιρετικό και όχι υποχρεωτικό.
<P>
Δεύτερον, σε ότι αφορά την κατανομή κονδυλίων, δεν θεωρούμε τα έσοδα από τα τέλη αυτά ως επιπρόσθετο φόρο που επιτρέπεται απλά για να εισέρχεται στα κρατικά ταμεία. Τα έσοδα αυτά πρέπει να επανεπενδυθούν στο σύστημα μεταφορών με στόχο τη διατήρηση του εξωτερικού κόστους σε χαμηλά επίπεδα. Αυτός πρέπει να είναι ο απώτερος στόχος μας.
<P>
Τρίτον, υπάρχει η διαλειτουργικότητα, πράγμα ζωτικής σημασίας και θεωρώ ότι η Επιτροπή έχει ακόμα δρόμο μπροστά της από αυτήν την άποψη. Θέλουμε να αποτρέψουμε τα φορτηγά από το να πρέπει να παίρνουν 27 διαφορετικά κουτιά στο μέλλον για να πληρώσουν τα διάφορα διόδια στην Ευρώπη. Πιστεύω, λοιπόν, ότι χρειάζονται σαφείς πρωτοβουλίες για αυτό το σκοπό.
<P>
Τέταρτον, πρέπει να υπάρξει δυνατότητα περαιτέρω δράσης στο μέλλον. Σε λίγα χρόνια, πρέπει να καταρτισθεί μια επισκόπηση της εσωτερίκευσης του εξωτερικού κόστους σε όλους τους τρόπους μεταφοράς. Πρέπει να εξετάσουμε τη δυνατότητα ενσωμάτωσης και άλλων ειδών εξωτερικού κόστους, αλλά θα πρέπει, επίσης, να ευνοήσουμε τα συστήματα επιβολής τελών με βάση τις χιλιομετρικές αποστάσεις σε σχέση με τα συστήματα με βάση το χρόνο.
<P>
Γενικά, ο αντίκτυπος όλων αυτών ουσιαστικά είναι περιορισμένος. Εκτιμούμε ότι το λειτουργικό κόστος θα μπορούσε να αυξηθεί κατά 3% εάν η οδηγία αυτή επρόκειτο να εφαρμοστεί στην πράξη σε όλη την Ευρώπη. Συνεπώς, θα ήθελα να προτείνω στους συναδέλφους να εμμείνουμε στη δέσμη μέτρων που υποστηρίζει η Επιτροπή Μεταφορών και Τουρισμού.
<P>
Με άλλα λόγια, δεν υποστηρίζω τις τροπολογίες της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών που επιδιώξουν την απαλοιφή της συμφόρησης από το σύστημα. Δεν υποστηρίζω, επίσης, τις τροπολογίες που κατέθεσε η Ομάδα των Πρασίνων/Ελεύθερη Ευρωπαϊκή Συμμαχία, όσο ελκυστικές και αν τις βρίσκω. Ας διαφυλάξουμε το συναφές σύνολο και ας κάνουμε ένα βήμα προς αυτήν την κατεύθυνση.
<SPEAKER ID="380" NAME="Georg Jarzembowski" LANGUAGE="DE">
Κύριε Πρόεδρε, κύριε Αντιπρόεδρε, κυρίες και κύριοι, θα ήθελα να ξεκινήσω λέγοντας ότι η κινητικότητα των προσώπων και των εμπορευμάτων είναι πολύ απλά ζωτικής σημασίας για την ποιότητα ζωής των πολιτών, την ανάπτυξη και την απασχόληση, την κοινωνική και εδαφική συνοχή της Ευρωπαϊκής Ένωσης, καθώς επίσης και για το εμπόριο με τις τρίτες χώρες.
<P>
Γι' αυτό το λόγο η Ευρωπαϊκή Κοινότητα πολύ απλά χρειάζεται μια υποδομή που να ανταποκρίνεται στις ανάγκες της και δίκαιους κανόνες για όλα τα μέσα. Δεδομένου ότι οι μεταφορές έχουν και αρνητικές επιπτώσεις για τον άνθρωπο και το περιβάλλον, πρέπει, φυσικά, να προσανατολιστούν περισσότερο προς το περιβάλλον, ώστε να συμβάλουν στην καταπολέμηση των κλιματικών μεταβολών.
<P>
Ωστόσο, πρέπει να σας πω, κύριε Αντιπρόεδρε, ότι το κείμενο που μας υποβάλατε ως βάση για την ενσωμάτωση των περιβαλλοντικών απαιτήσεων στις μεταφορές ήταν κάπως ελλιπές. Λυπάμαι που λέω ότι δεν υπάρχει συνεκτικό συνολικό σχέδιο και ότι αφήνετε τα πάντα ανοιχτά - τα πάντα "πασάρονται" στην επικουρικότητα. Εφ' όσον λέτε ότι πρέπει να ενσωματώσουμε τις περιβαλλοντικές απαιτήσεις στις μεταφορές, αυτό πρέπει να ισχύσει σε ολόκληρη την Ευρωπαϊκή Ένωση και δεν μπορεί να υπόκειται στις επιθυμίες των κρατών μελών. Πρέπει, λοιπόν, να εφαρμόζεται παντού, από τους σιδηροδρόμους μέχρι τις θαλάσσιες μεταφορές.
<P>
Δεν μπορείτε απλά να ξεχωρίσετε τις οδικές μεταφορές και συγκεκριμένα τα βαρέα φορτηγά οχήματα και μετά να λέτε "θα αφήσουμε τα κράτη μέλη να αποφασίσουν αν επιθυμούν την ύπαρξη διοδίων ή όχι". Εάν θέλετε ουσιαστικές αλλαγές, πρέπει να προτείνετε ένα ολοκληρωμένο σχέδιο για όλα τα είδη μεταφοράς, πράγμα που καταστήσαμε απόλυτα σαφές σε επίπεδο επιτροπής. Ωστόσο, θα πρέπει το σχέδιο αυτό να συνοδεύεται από αξιολογήσεις αντικτύπου με επιστημονική βάση, οι οποίες θα λαμβάνουν υπόψη τις επιπτώσεις στον ανταγωνισμό ανάμεσα στα μέσα μεταφοράς, το κόστος κινητικότητας και την ανταγωνιστικότητα της Ευρώπης.
<P>
" δεύτερη ανακοίνωση σχετικά με την εσωτερίκευση του εξωτερικού κόστους αποτελεί άλλο ένα παράδειγμα κατακερματισμού στα πλαίσια του συστήματός σας, προτείνοντας κάτι χωρίς όμως να το προτείνετε. Σε ό,τι αφορά την εσωτερίκευση του εξωτερικού κόστους, εσείς πάλι συντάξατε ένα πολύ εκτενές εγχειρίδιο που υποδεικνύει πολλαπλούς τρόπους εκτέλεσης των υπολογισμών, αλλά στο τέλος λέτε "θα υπολογίσουμε με βάση την κατ' αποκοπήν αξία". Κανείς στον κόσμο δεν θα μπορούσε να το καταλάβει. Επίσης, δεν λαμβάνετε υπόψη τις συνεισφορές που έχουν ήδη γίνει από τα διάφορα μέσα μεταφοράς είτε με τη μορφή γενικής φορολογίας, είτε φόρου πετρελαίου είτε τελών κυκλοφορίας.
<P>
Το ίδιο ισχύει και με την ευρωβινιέτα, ξέρετε. " ομάδα μου συμφωνεί με τις άλλες ομάδες στο ότι οι εκπομπές καυσαερίων και ο θόρυβος θα πρέπει να λαμβάνονται υπόψη για το εξωτερικό κόστος και για την επιβολή τελών. Και η συμφόρηση; Κύριε Αντιπρόεδρε, η συμφόρηση προκαλείται από την ανεπαρκή παροχή έργων υποδομής από τα κράτη μέλη. Θα ήταν πραγματική τρέλα να δώσουμε στα κράτη μέλη τα χρήματα για να διαχειριστούν τις δικές τους ελλείψεις.
<P>
Επιπλέον, γνωρίζετε πολύ καλά το γεγονός ότι οι εταιρείες εδώ και πολύ καιρό πληρώνουν το κόστος της συμφόρησης, καθώς η συμφόρηση αυξάνει τις μισθοδοτικές δαπάνες και το κόστος των καυσίμων. Έχοντας αυτό υπόψη μας πρέπει να πούμε, κ. El Khadraoui, ότι δεν έχει νόημα η εσωτερίκευση του κόστους της συμφόρησης. Στην πραγματικότητα ισχύει το αντίθετο. Πρέπει να προσπαθήσουμε να απαλλαγούμε από τα έξυπνα συστήματα πληροφοριών για μεταφορές, ωστόσο δεν πρέπει να επιβαρύνουμε τις επιχειρήσεις που ήδη αγωνίζονται κατά του αυξανόμενου κόστους με επιπρόσθετο κόστος υπό τη μορφή των διοδίων. Δεν ωφελεί σε τίποτα αυτό.
<P>
Κύριε Αντιπρόεδρε, η ανακοίνωσή σας για τα μέτρα προστασίας από το θόρυβο στους σιδηροδρόμους είναι θετική επί της αρχής. Ωστόσο, όπως θα έλεγε ένας αγγλόφωνος στο δρόμο: 'Where's the beef?. Τι προτείνετε επί της ουσίας; Λέτε ότι υπάρχουν πολλές επιλογές. Όχι, εσείς είστε η Επιτροπή! Έχετε το δικαίωμα και το καθήκον να καταθέσετε προτάσεις που μπορούμε κατόπιν να εφαρμόσουμε. Γι' αυτό το λόγο η Επιτροπή Μεταφορών και Τουρισμού σας καλεί να καταθέσετε πραγματικά μια πρόταση οδηγίας περί της εισαγωγής σχετιζόμενων με το θόρυβο τελών πρόσβασης τροχιάς ώστε μέσω τις επανεπένδυσης των χρημάτων που συλλέγονται μέσω τέτοιων τελών στις σιδηροδρομικές εταιρείες, συμπεριλαμβανομένων και των ιδιωτικών εταιρειών, θα μπορέσουμε να δούμε τους νέους ηχοφράκτες να εγκαθίστανται στην πραγματικότητα. Όλοι μας εδώ έχουμε ένα σαφή στόχο, δηλαδή την ανάγκη εξάλειψης της ατμοσφαιρικής ρύπανσης από τους σιδηροδρόμους. Θέλουμε να προωθήσουμε τους σιδηροδρόμους, αλλά τότε το ταξίδι τους μέσω της γαλήνιας κοιλάδας του Ρήνου θα πρέπει, επίσης, να επηρεαστεί κατά τρόπο αβλαβή για το περιβάλλον. Βοηθήστε μας, λοιπόν, να τα καταφέρουμε προτείνοντας κάτι πραγματικά απτό!
<SPEAKER ID="381" NAME="Antonio Tajani" LANGUAGE="IT">
Κύριε Πρόεδρε, έχουμε φτάσει στο τέλος άλλης μιας συζήτησης για ένα θέμα στο οποίο αποφάσισα να επιστήσω την προσοχή του Κοινοβουλίου μόλις έλαβα τη στήριξή του, με άλλα λόγια το στόχο της μη επιβολής νέων φόρων στους Ευρωπαίους πολίτες. Σε ό,τι αφορά την Επιτροπή, το γεγονός ότι η νέα ευρωβινιέτα είναι προαιρετική αποδεικνύει ότι δεν πρόκειται για επιβολή νέου φόρου. Πάνω από όλα, τα ποσά που συλλέγονται δεν θα προορίζονται γενικά τους προϋπολογισμούς των διαφόρων κρατών μελών, αλλά θα εκχωρηθούν για να κάνουν τη διαφορά σε ένα συγκεκριμένο τομέα, και ιδιαίτερα τη μόλυνση, την εσωτερίκευση του εξωτερικού κόστους και την κατασκευή ασφαλέστερων δρόμων και υποδομών.
<P>
Θα ήθελα να ευχαριστήσω το Κοινοβούλιο για τη δέσμευση που επέδειξε σε ό,τι αφορά την ενσωμάτωση των περιβαλλοντικών απαιτήσεων, ιδιαίτερα σε σχέση με την αναθεώρηση της οδηγίας για την ευρωβινιέτα. Το σχέδιο που ενέκρινε η Επιτροπή Μεταφορών και Τουρισμού με βάση την έκθεση του κ. El Khadraoui στέλνει σαφές μήνυμα στα κράτη μέλη, επειδή προτείνει ένα πιο ευέλικτο πλαίσιο που νόμιμα επιτρέπει την υιοθέτηση νέων μηχανισμών για την καταπολέμηση των αρνητικών επιδράσεων που υφίσταται ο τομέας των μεταφορών και τα εμπλεκόμενα στον τομέα αυτό μέρη. Ο στόχος αυτός επιτυγχάνεται μέσω της πολιτικής πρόθεσης για σταδιακή ενθάρρυνση της εισαγωγής δίκαιων και αποτελεσματικών τιμολογίων για τη χρήση των έργων υποδομής, όπου ο ρυπαίνων πληρώνει αντί να πληρώνει ο φορολογούμενος.
<P>
Αισθάνομαι ότι η γνωμοδότηση που εγκρίθηκε από την Επιτροπή, η οποία συζητείται σήμερα, ενδυναμώνει την πρόταση της Επιτροπής σε ορισμένες βασικές πτυχές. Σε ό,τι αφορά την εκχώρηση πόρων, πιστεύω ότι οι προτεινόμενες τροπολογίες είναι συνεπείς με την προτεινόμενη προσέγγιση, που στοχεύει να υπερασπιστεί την κατανομή των εσόδων από τα διόδια και να μειώσει τις εξωτερικές επιδράσεις των οδικών μεταφορών και θεωρώ ότι μπορώ να τις στηρίξω. Όσο για το είδος των εξωτερικών επιδράσεων που θα πρέπει να λαμβάνονται υπόψη, λέω "όχι" στο διοξείδιο του άνθρακα, αλλά "ναι" στο να λαμβάνεται υπόψη η συμφόρηση. Ένα προσαρμοσμένο τέλος για τη συμφόρηση θα μας έδινε τη δυνατότητα να καταπολεμήσουμε την κλιματική μεταβολή με περισσότερη αποτελεσματικότητα απ' ότι στην περίπτωση εφαρμογής του εφ' άπαξ φόρου για το διοξείδιο του άνθρακα. Είναι απαραίτητο για την οικονομική αποτελεσματικότητα των οδικών μεταφορών και χρήσιμο για την εξασφάλιση επαρκών εσόδων για τη χρηματοδότηση νέων μεταφορικών δυνατοτήτων και πιστεύω ότι ο συμβιβασμός που επιτύχαμε αποτελεί μια γερή βάση για τις συζητήσεις στο Συμβούλιο. Ωστόσο, πρέπει να προσέξουμε πάρα πολύ και να εξασφαλίσουμε ότι το τελικό αποτέλεσμα θα αποτελεί παρότρυνση για τα κράτη παρά αποτρεπτικό μέτρο και δεν θα επιβάλλει προϋποθέσεις υπερβολικά περίπλοκες για να τις διαχειριστεί κανείς.
<P>
Ωστόσο, διατηρώ ορισμένες επιφυλάξεις για την τροπολογία σχετικά με τις ευαίσθητες ορεινές περιοχές. " πρόταση της Επιτροπής ήδη επιτρέπει έναν παράγοντα πολλαπλασιασμού κόστους μόλυνσης γνωστό ως συντελεστής διόρθωσης για τις ορεινές περιοχές. Το γεγονός ότι απλά εγκρίναμε την συμπερίληψη αυτού του τέλους στο υπάρχον πρόσθετο τέλος, που αποφασίστηκε το 2006 για τη χρηματοδότηση της κατασκευής των σιδηροδρομικών σηράγγων μέσω των Άλπεων, συντελεί σε διπλό τέλος, πράγμα που παρακωλύει την επίτευξη της ενιαίας αγοράς κατά τη γνώμη μου. Εξ'ου και ο προβληματισμός μου.
<P>
Τώρα θα ήθελα να περάσω στην έκθεση του κ. Jarzembowski σχετικά με την ανακοίνωση, η οποία συνοδεύει την οδηγία. Όπως φάνηκε σαφώς κατά την παρέμβασή του κ. Jarzembowski, ο συνάδελφος είναι πολύ επικριτικός ως προς τη θέση της Επιτροπής. Για πρώτη φορά κατά την πολυετή μας συνεργασία δεν συμφωνούμε. " έκθεση είναι σαφώς επικριτική. Θα προσπαθήσω να επικεντρωθώ σε δύο συγκεκριμένα ζητήματα, τα οποία θεωρώ μείζονος σημασίας. Θα ήθελα να τονίσω, από τη μια μεριά, ότι η Επιτροπή πραγματοποίησε αξιολόγηση αντικτύπου που καλύπτει όλες τις μεθόδους μεταφοράς και αναλύει τις επιδράσεις των διαφόρων επιλογών εσωτερίκευσης. Θεωρώ ότι η ανάλυση αυτή αποτελεί θεμέλιο για την στρατηγική εσωτερίκευσης που προτείνει η Επιτροπή. Από την άλλη μεριά, η Επιτροπή πρότεινε ένα κοινό πλαίσιο εσωτερίκευσης βασισμένο σε μια αρχή που αφορά όλους τους τρόπους μεταφοράς και λαμβάνει υπόψη τις πρωτοβουλίες του παρελθόντος. Πρόκειται για μια ρεαλιστική προσέγγιση που σέβεται το κοινοτικό κεκτημένο και λαμβάνει υπόψη τις πρόσφατα εγκριθείσες προτάσεις και αναφέρομαι πιο συγκεκριμένα στην επέκταση του συστήματος εμπορίας δικαιωμάτων εκπομπής αερίων θερμοκηπίου (ETS) στην αεροπλοΐα και τις διεθνείς συμφωνίες για την αεροπλοΐα, τον τομέα της ναυσιπλοΐας και τις εσωτερικές πλωτές οδούς. Φυσικά μπορούμε να συζητήσουμε εάν οι προτάσεις της Επιτροπής είναι αρκετά μακρόπνοες ή όχι, αλλά πρέπει να τονίσω το γεγονός ότι η Επιτροπή έχει αντιμετωπίσει τα ζητήματα που της ζητήθηκε να καλύψει, με άλλα λόγια ένα ολοκληρωμένο σχέδιο για την ενσωμάτωση των περιβαλλοντικών απαιτήσεων στις μεταφορές, το οποία θα υποστηρίζεται από συγκεκριμένες νομοθετικές προτάσεις.
<P>
Θα ήθελα να ολοκληρώσω αναφέροντας μια πτυχή για την οποία έχουν συμφωνήσει η Επιτροπή και το Κοινοβούλιο. Πρόκειται για την ανάγκη εύρεσης μιας νομοθετικής προσέγγισης του προβλήματος της ηχορύπανσης στον τομέα των σιδηροδρόμων. " Επιτροπή θα καταθέσει τις προτάσεις της στα πλαίσια της αναθεώρησης του πρώτου σιδηροδρομικού πακέτου που πρόκειται να εγκριθεί το φθινόπωρο. Φυσικά, με χαρά θα ακούσουμε τις προτάσεις σας στο θέμα αυτό.
<SPEAKER ID="382" NAME="Πρόεδρος">
Ευχαριστούμε, κ. Tajani. Σε ό,τι αφορά τις σχέσεις σας με τον κ. Jarzembowski, θα έχετε δει πόσο δίκιο είχε ο Καρλ Μαρξ όταν απέδειξε πώς η θεσμική θέση των ατόμων, επίσης, καθορίζει την πολιτική τους θέση σε διάφορα ζητήματα.
<SPEAKER ID="383" NAME="Claude Turmes" LANGUAGE="FR">
Κύριε Πρόεδρε, η Επιτροπή Βιομηχανίας, Έρευνας και Ενέργειας εξέτασε κυρίως δύο πτυχές της εν λόγω οδηγίας. Αρχικά, εξετάσαμε το θέμα του πετρελαίου.
<P>
Από όλες τις μεγάλες οικονομίες του κόσμου, η Ευρώπη είναι η περισσότερο εξαρτώμενη από τη μεταφορά των αγαθών με χρήση του πετρελαίου. Ας μην τρέφουμε αυταπάτες. Παρ' όλο που η τιμή του πετρελαίου μειώνεται αυτή τη στιγμή, αυτό οφείλεται μόνο στο ότι η παγκόσμια οικονομία συρρικνώνεται. Μόλις η οικονομία αρχίσει να επανακάμπτει, θα έρθουμε για άλλη μια φορά αντιμέτωποι με τα ίδια προβλήματα έλλειψης πετρελαίου και η κύρια αχίλλειος πτέρνα της ευρωπαϊκής οικονομίας στο μέλλον θα είναι η εξάρτησή μας από το πετρέλαιο για τη μεταφορά αγαθών.
<P>
" δεύτερη πτυχή που εξετάσαμε σχετίζεται με την τεχνολογία και τις εξαγωγές. Εάν η Ευρώπη εισάγει ένα σχετικό σύστημα για την ευρωβινιέτα, θα ωφελήσει, επίσης, τους ευρωπαϊκούς οικονομικούς φορείς. Οι οικονομίες των "ΠΑ, της Κίνας, της Ινδίας και της Ινδονησίας θα αντιμετωπίσουν το ίδιο πρόβλημα με εμάς. Επομένως, ουσιαστικά απευθύνουμε έκκληση για την εφαρμογή μιας φιλόδοξης πολιτικής, τόσο σχετικά με την εσωτερίκευση του εξωτερικού κόστους, ώστε να προλάβουμε τις απαραίτητες αλλαγές που θα προκύψουν λόγω του πετρελαίου όσο και για την προώθηση της ευρωπαϊκής βιομηχανίας για όλον τον τεχνολογικό εξοπλισμό που πλαισιώνει την ευρωβινιέτα.
<SPEAKER ID="384" NAME="Corien Wortmann-Kool" LANGUAGE="NL">
Κύριε Πρόεδρε, Επίτροπε, ο εισηγητής μας, ο συνάδελφος κ. El Khadraoui, τον οποίο εκτιμώ πολύ, ξεκίνησε με καθησυχαστικά λόγια: Δεν θα επιβληθεί κανένα ευρωπαϊκό τέλος. Αντιθέτως, ο εισηγητής ασχολείται με τους βασικούς κανόνες της εσωτερικής αγοράς με στόχο τη διευκόλυνση των βιώσιμων μεταφορών στην Ευρώπη. Ωστόσο, η θέση που παίρνει ως εισηγητής επιτρέπει στα κράτη μέλη να επιβάλουν πολύ υψηλά τέλη, που θα ανέρχονται σε μερικά ευρώ ανά χιλιόμετρο και θα συμπεριλαμβάνουν το τέλος επί της συμφόρησης συν την ανατίμηση. Κύριε Πρόεδρε, από τα λόγια του Επιτρόπου καταλαβαίνουμε ότι δεν πρόκειται εδώ για τους βασικούς κανόνες της εσωτερικής αγοράς, αλλά για τα εμπόδια της εσωτερικής αγοράς.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών επιθυμεί να διασαφηνίσει σήμερα εδώ τη θέση της. Υποστηρίζουμε θερμά τις επενδύσεις στις βιώσιμες μεταφορές. Επομένως, για την εσωτερίκευση του εξωτερικού κόστους για την ατμοσφαιρική ρύπανση και την ηχορύπανση μπορείτε να βασίζεστε στην έγκρισή μας με τον όρο ότι τα έσοδα θα επενδυθούν ώστε οι οδικές μεταφορές να προσανατολιστούν περισσότερο προς το περιβάλλον, πράγμα που τυγχάνει ευρείας στήριξης. Ωστόσο, η προτεινόμενη επιβολή τελών για τη συμφόρηση και η ανατίμηση αποτελούν υπερβολή για την Ομάδα του ΕΛΚ. " επιβολή τελών για τη συμφόρηση έχει πολύ περιορισμένο αντίκτυπο στο περιβάλλον και δεν παρέχει λύση στο πρόβλημα της συμφόρησης. Επιπλέον, θα μπορούσε να αποτελέσει ένα επιπλέον μεγάλο άχθος σε καιρούς οικονομικής κρίσης, ένα επιπλέον μεγάλο άχθος για τις μικρομεσαίες επιχειρήσεις, που επηρεάζει επίσης αρνητικά την απασχόληση.
<P>
Ο εισηγητής κατέληξε σε συμβιβασμό με την Ομάδα της Συμμαχίας των Φιλελευθέρων και των Δημοκρατών για την Ευρώπη δημιουργώντας ένα σύνδεσμο με τις μεταφορές επιβατών, πράγμα κρίσιμο για να αποκτήσει τη στήριξή της. Το Συμβούλιο δεν πρόκειται να δεχτεί και αυτό είναι σαφές μέχρι στιγμής. Λόγω της κατάστασης αυτής ο εισηγητής βρίσκεται σε θέση που επιθυμεί ο ίδιος αλλά όχι η Ομάδα ALDE.
<P>
Επομένως, θα ήθελα να ολοκληρώσω την παρέμβασή μου εξ ονόματος της Ομάδας του ΕΛΚ με ένα παλιό ρητό: μπορεί να χάσαμε τη μάχη, αλλά αυτό δε σημαίνει ότι χάσαμε τον πόλεμο.

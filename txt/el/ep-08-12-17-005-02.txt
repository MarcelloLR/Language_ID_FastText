<CHAPTER ID="005-02">
2. Εμπορία δικαιωμάτων εκπομπών αερίων θερμοκηπίου (
<P>
- Πριν την ψηφοφορία:
<SPEAKER ID="077" NAME="Markus Pieper" AFFILIATION="PPE-DE">
(DE) Κύριε Πρόεδρε, η δικαιολογία μου είναι η εξής: Δυστυχώς, δεν διεξήχθη καμία συζήτηση για το σύστημα εμπορίας δικαιωμάτων εκπομπής αερίων θερμοκηπίου (ETS) στην ολομέλεια, το αποτέλεσμα της οποίας θα μπορούσαμε να έχουμε προωθήσει στον τριμερή διάλογο. Οι διαπραγματεύσεις στα πλαίσια του τριμερούς διαλόγου απλά και μόνο με βάση τη γνωμοδότηση της Επιτροπής Περιβάλλοντος, Δημόσιας Υγείας και Ασφάλειας των Τροφίμων δεν είναι αντιπροσωπευτικές του Κοινοβουλίου. Τώρα, υποτίθεται ότι πρέπει να εγκρίνουμε τις τροπολογίες για την πρόταση της Επιτροπής, αλλά το κείμενο για το υποτίθεται ότι πρέπει να αποφασίσουμε σήμερα ταιριάζει επακριβώς με το έγγραφο του Συμβουλίου. Το Κοινοβούλιο δεν επέφερε την παραμικρή μετατροπή, δεν άλλαξε ούτε ένα κόμμα. Γιατί, λοιπόν, έχουμε τέτοια πίεση χρόνου; Εξάλλου, πρόκειται για την περίοδο από το 2013 και μετά.
<P>
Εάν την πρόταση για το σύστημα εμπορίας δικαιωμάτων εκπομπής αερίων θερμοκηπίου (ETS) παραμείνει ως έχει σήμερα οι ασυνέπειες και το διογκούμενο κόστος θα μας προλάβουν. Το θέμα της εμπορίας των δικαιωμάτων εκπομπών αποτελεί την πιο σημαντική απόφαση σχετικά με την βιομηχανική πολιτική για τα επόμενα χρόνια, αν όχι για τις επόμενες δεκαετίες. Δεν είμαστε έτοιμοι να εγκαταλείψουμε το δημοκρατικό μας δικαίωμα στη συναπόφαση στο βεστιάριο του Κοινοβουλίου. Εξάλλου, για ποιο πράγμα αγωνίστηκαν με επιτυχία πολλά μέλη του Κοινοβουλίου για περίπου 30 χρόνια; Για να εγκαταλειφθεί η πολιτική για το κλίμα αποκλειστικά στο Συμβούλιο μέσω μιας απλουστευμένης διαδικασίας; Ως εκλεγμένο σώμα, επιθυμούμε να συμμετάσχουμε σε δημοκρατικό διάλογο και ειδικά λαμβάνοντας υπόψη τις συνέπειες των πράξεών μας. Σας ευχαριστώ πολύ.

<CHAPTER ID="015">
Ένωση Καινοτομίας: μεταμορφώνοντας την Ευρώπη για έναν κόσμο μετά την κρίση (συζήτηση) 
<SPEAKER ID="640" NAME="Πρόεδρος">
(ΕΝ) " ημερήσια διάταξη προβλέπει την έκθεση της κ. Merkies, εξ ονόματος της Επιτροπής Βιομηχανίας, Έρευνας και Ενέργειας με θέμα: Ένωση καινοτομίας: μεταμορφώνοντας την Ευρώπη για έναν κόσμο μετά την κρίση.
<SPEAKER ID="641" NAME="Judith A. Merkies" LANGUAGE="NL">
Κύριε Πρόεδρε, κυρία Επίτροπε, εσείς καινοτομείτε, εγώ καινοτομώ, όλοι καινοτομούμε, όλοι μας μπορούμε να καινοτομήσουμε. Πώς μπορεί να γίνει αυτό; Ως ερευνητές, επιστήμονες, υπεύθυνοι χάραξης πολιτικής, απλοί βιομηχανικοί εργάτες, καταναλωτές και πολίτες. Οι πολίτες αποτελούν το κλειδί της καινοτομίας -από αυτούς εξαρτάται αν θα έχουμε ή όχι καινοτομία. Τι όμως μπορούμε να κάνουμε εμείς, ως υπεύθυνοι χάραξης πολιτικής, ως πολιτικοί, για να επιταχύνουμε τη διαδικασία της καινοτομίας; " καινοτομία είναι ο μόνος δρόμος για την έξοδο από την χρηματοπιστωτική και οικονομική κρίση, διότι η καινοτομία θα δώσει τη λύση στα προβλήματα που μας επηρεάζουν όλους -όπως ο γηράσκων πληθυσμός, η κλιματική αλλαγή και η έλλειψη των πρώτων υλών- βάζοντας ταυτόχρονα αμέσως τέλος στην χρηματοπιστωτική και οικονομική κρίση. Μέσω της καινοτομίας ελπίζουμε ότι θα μπορέσουμε να διασυνδέσουμε όλα αυτά τα στοιχεία, να δώσουμε μια γερή ώθηση στην οικονομία και ταυτόχρονα να μεταβούμε σε μια πιο αειφόρο κοινωνία. Αυτό φυσικά δεν θα συμβεί από μόνο του. Απαιτείται αλλαγή νοοτροπίας -μια στροφή στον τρόπο με τον οποίο αντιλαμβανόμαστε την έννοια της κοινωνίας και το πώς πρέπει να εργαστούμε στην πολιτική, στις επιχειρήσεις και στη βιομηχανία.
<P>
Ποια είναι λοιπόν τα συγκεκριμένα μέτρα που θα μπορούσαμε να πάρουμε; Χρειαζόμαστε μεγαλύτερη επικέντρωση στον στόχο και λιγότερο κατακερματισμό. Πρέπει να απαλλαγούμε από τις παρωπίδες μας σε θέματα καινοτομίας και στη χάραξη πολιτικών. Τι θέλουμε να επιτύχουμε; " καινοτομία δεν περιορίζεται σε ένα κτίριο, ένα υπουργείο, ένα πρόγραμμα. " καινοτομία πρέπει να διατρέχει κάθε τομέα πολιτικής. Αυτή λοιπόν πρέπει να είναι και η πολιτική μας νοοτροπία. Το ευκταίο θα ήταν μια ολιστική προσέγγιση. Γιατί έχουμε ήδη τόσο πολλά προγράμματα; Ας τα συνδυάσουμε όπου είναι δυνατόν και ας αρχίσουμε επιτέλους να απλοποιούμε τα πράγματα. Αυτή είναι η αποστολή που πρέπει να φέρουμε σε πέρας εμείς οι πολιτικοί. Να μειώσουμε τη γραφειοκρατία. Ως πολιτικοί έχουμε διαρκώς την τάση, όποτε θέλουμε να επιτύχουμε κάποιον στόχο, να δημιουργούμε ένα ακόμη επίπεδο γραφειοκρατίας, επιπλέον κανονισμούς, νέα προγράμματα, νέες πηγές χρηματοδότησης. Ίσως η λύση να μην κρύβεται εν προκειμένω στο "νέο" που θα προσθέσουμε -ίσως θα έπρεπε να μειώνουμε ή να αξιοποιούμε το ήδη υπάρχον.
<P>
Χρειαζόμαστε λοιπόν λιγότερη "ελεγχομανία" στις αιτήσεις χρηματοδότησης και -κάτι πολύ σημαντικό- να εξυπηρετούμε όσους μας προσεγγίζουν για χρηματοδότηση και προώθηση της δουλειάς τους, να παρέχουμε μονοαπευθυντικές διαδικασίες στους αιτούντες, στους ιδρυτές νέων επιχειρήσεων, στις ΜΜΕ και, όποτε κρίνεται σκόπιμο, στις περιφέρειες και στους ερευνητικούς φορείς. Αυτό δεν σημαίνει μόνο έλεγχο των αιτήσεων χρηματοδότησης, αλλά επίσης, κατά περίπτωση, αναζήτηση κατάλληλων εταίρων ή δικτύων για συνεργασία.
<P>
Χρειαζόμαστε πολύ περισσότερα κεφάλαια επιχειρηματικού κινδύνου και, σε αυτό το πλαίσιο, αντί για 1 δισ. ευρώ στην επόμενη χρηματοδοτική περίοδο πρέπει να θέσουμε ως στόχο τα 5 δισ. ευρώ, διότι αυτό θα δώσει στις τράπεζες τη στήριξη που χρειάζονται για τη χορήγηση δανείων στις ΜΜΕ. Χρειαζόμαστε ένα οικονομικά προσιτό και απλό ευρωπαϊκό δίπλωμα ευρεσιτεχνίας και εύχρηστους κανόνες για την προστασία της διανοητικής ιδιοκτησίας. Χρειαζόμαστε μια πραγματική ευρωπαϊκή εσωτερική αγορά, όπου οι καινοτομίες θα έχουν μεγαλύτερη επιτυχία χάρη στην πρόσβαση σε μια αγορά 500 εκατομμυρίων πολιτών. Επί του παρόντος, η αγορά αυτή είναι υπερβολικά κατακερματισμένη. Μέχρι σήμερα, η καινοτομία ταυτιζόταν στο μυαλό των περισσοτέρων με τα προϊόντα υψηλής τεχνολογίας. Αυτό όμως δεν ισχύει υποχρεωτικά -η καινοτομία μπορεί επίσης να αφορά κοινωνικές καινοτομίες.
<P>
" Ευρώπη αγωνίζεται εδώ και χρόνια ενάντια στη διαρροή εγκεφάλων στον τομέα της καινοτομίας -δηλαδή τη φυγή δημιουργικών ανθρώπων που προτιμούν να εργαστούν στις "ΠΑ γιατί πιστεύουν ότι τα πράγματα είναι πιο εύκολα εκεί. Αν θέλουμε να είμαστε ειλικρινείς, η αλήθεια είναι ότι συχνά έχουν δίκιο. Οι αυστηροί κανόνες περί προσωπικής ευθύνης, η έλλειψη χρηματοδοτικής στήριξης και τα υψηλά κατώφλια για την είσοδο στην ευρωπαϊκή αγορά συνιστούν φραγμούς που είχαν ως αποτέλεσμα η καινοτομία, μέχρι σήμερα τουλάχιστον, να μην έχει γνωρίσει μεγάλη επιτυχία στην Ευρώπη. " ΕΕ πρέπει να τολμήσει να ανταμείψει -αντί να τιμωρεί- το θάρρος, την επιχειρηματικότητα, την περιέργεια και τη δημιουργικότητα. Χρειαζόμαστε ευρωπαίους Steve Jobs. Ας συνενώσουμε τις δυνάμεις μας στους τομείς όπου ξεχωρίζουμε· ας αφήσουμε την Ευρώπη να αναδείξει το ερευνητικό πνεύμα, το πνεύμα του Αϊνστάιν και του Steve Jobs.
<SPEAKER ID="642" NAME="Maire Geoghegan-Quinn">
μέλος της Επιτροπής. - (ΕΝ) Κύριε Πρόεδρε, συγχαίρω την εισηγήτρια κ. Merkies για την εξαίρετη έκθεσή της. Θέλω να ευχαριστήσω τους σκιώδεις εισηγητές στην Επιτροπή Βιομηχανίας, Έρευνας και Ενέργειας (ITRE), καθώς και τα μέλη των επτά επιτροπών που γνωμοδότησαν στην ITRE. " στήριξή τους για τις διάφορες πτυχές της Ένωσης Καινοτομίας θα είναι καίρια για την επιτυχία της.
<P>
" καινοτομία αποτελεί τον πυρήνα της στρατηγικής "Ευρώπη 2020" για έξυπνη, διατηρήσιμη και χωρίς αποκλεισμούς ανάπτυξη. Θα ήθελα με αυτήν την ευκαιρία να εξηγήσω όσο πιο συγκεκριμένα γίνεται τι συνεπάγεται η Ένωση Καινοτομίας για διάφορα ενδιαφερόμενα μέρη.
<P>
Θα ενθαρρύνουμε και θα υποστηρίξουμε την καλύτερη συνεργασία μεταξύ επιχειρήσεων και πανεπιστημίων, μέσω της δημιουργίας των "συμμαχιών γνώσης" για την ανάπτυξη νέων προγραμμάτων σπουδών για την αντιμετώπιση των ελλείψεων σε δεξιότητες καινοτομίας. Για τους ερευνητές της Ευρώπης, θα λάβουμε μέτρα για την ενίσχυση της διασυνοριακής συνεργασίας και την άρση των εμποδίων στην έρευνα και την κινητικότητα μέσω της ολοκλήρωσης του Ευρωπαϊκού Χώρου Έρευνας έως το 2014. Τέλος, όπως είπε και η κ. Merkies, πρέπει να αναδείξουμε τα καινοτόμα μυαλά που συνδυάζουν το πνεύμα του Αϊνστάιν και του Steve Jobs και να τα κρατήσουμε εντός Ευρώπης: η εικόνα της Ευρώπης πρέπει να είναι ελκυστική και δυναμική χωρίς την τροχοπέδη της περιττής γραφειοκρατίας.
<P>
Για τις μικρές και μεσαίες επιχειρήσεις μας (ΜΜΕ) και τους επιχειρηματίες μας, η Ένωση Καινοτομίας αποσκοπεί στη δημιουργία όρων για τα δικαιώματα διανοητικής ιδιοκτησίας, στη θέσπιση προτύπων και στην πρόσβαση σε χρηματοδότηση που θα ευνοεί πολύ περισσότερο την καινοτομία. Στις 13 Απριλίου 2011 υποβάλαμε δύο νομοθετικές προτάσεις σχετικά με τα δικαιώματα διανοητικής ιδιοκτησίας, με τη διαδικασία της ενισχυμένης συνεργασίας, οι οποίες θα μειώσουν το κόστος των διπλωμάτων ευρεσιτεχνίας έως και 80%. Ένα ενιαίο ευρωπαϊκό δίπλωμα ευρεσιτεχνίας θα ισχύει σε 25 κράτη μέλη και, αν κάποιος θέλει να δημιουργήσει μια νέα επιχείρηση ή χρειάζεται πρόσβαση σε χρηματοδότηση, η Επιτροπή θα διασφαλίσει έως το 2012 ότι εταιρείες επιχειρηματικών κεφαλαίων που είναι εγκατεστημένες σε οιοδήποτε κράτος μέλος θα μπορούν να λειτουργούν και να επενδύουνελεύθερα οπουδήποτε στην ΕΕ.
<P>
" Ένωση Καινοτομίας θα αναδείξει επίσης τα καλύτερα παραδείγματα καινοτομίας του δημόσιου τομέα και ο ιδιωτικός και ο δημόσιος τομέας θα μπορούν να αποκομίσουν αμοιβαία διδάγματα από τις βέλτιστες πρακτικές τους.
<P>
Οι δημόσιες συμβάσεις αντιπροσωπεύουν το 17% του ΑΕγχΠ της ΕΕ, πρόκειται δηλαδή για μια τεράστια δυνητική αγορά για την καινοτομία. Ενθαρρύνουμε λοιπόν τα κράτη μέλη και τις περιφέρειες να προβλέψουν κονδύλια για την ανάθεση δημόσιων συμβάσεων για καινοτόμα προϊόντα και υπηρεσίες.
<P>
Τέλος, ο μέσος φορολογούμενος: η Ένωση Καινοτομίας θα αξιοποιήσει με τον βέλτιστο δυνατό τρόπο τους δημόσιους πόρους. Αυτό σημαίνει ότι θα δοθεί προτεραιότητα στην έξυπνη δημοσιονομική εξυγίανση παρά τους σοβαρούς περιορισμούς του προϋπολογισμού. " επένδυση στην εκπαίδευση, την έρευνα και την καινοτομία μπορεί δυνητικά να δημιουργήσει περισσότερο πλούτο και θέσεις εργασίας από ό,τι μας στοιχίζει, και η επένδυση στην καινοτομία θα μας βοηθήσει να χειριστούμε τις μείζονες προκλήσεις με τις οποίες βρίσκεται αντιμέτωπη η κοινωνία μας.
<P>
Έρχομαι λοιπόν στις συμπράξεις που θα παράσχουν ένα πλαίσιο για την εναρμόνιση μεταξύ χρηματοδοτικών μηχανισμών και πόρων, συνενώνοντας όλους τους παράγοντες-κλειδιά. Ο στόχος τους είναι η κάλυψη όλης της αλυσίδας καινοτομίας, από την υποστήριξη εξαίρετων παραδειγμάτων Ε&Α έως τη διασφάλιση της ύπαρξης όλων εκείνων των συνθηκών που θα επιτρέψουν την επιτυχή διάθεση των προϊόντων αυτής της Ε&Α στην αγορά. Χαιρόμαστε διότι το Κοινοβούλιο υποστήριξε τόσο σθεναρά στις 11 Νοεμβρίου 2010 την ιδέα των συμπράξεων καινοτομίας. Ο Πρόεδρος του Κοινοβουλίου κλήθηκε να ορίσει τέσσερα μέλη του διοικητικού συμβουλίου και αναμένουμε με χαρά να το πράξει.
<P>
Τέλος, η κ. Merkies ανέφερε την κοινωνική καινοτομία η οποία συζητήθηκε από την ITRE. " Επιτροπή έχει δεσμευτεί ότι θα δρομολογήσει έναν ευρωπαϊκό οδηγό κοινωνικής καινοτομίας που θα προσφέρει εμπειρογνωμοσύνη και έναν δικτυακό "εικονικό σταθμό" για κοινωνικούς επιχειρηματίες και τον δημόσιο και τριτογενή τομέα.
<P>
Σταματώ εδώ, διότι πιστεύω ότι απόψε βρισκόμαστε εδώ για να ακούσουμε τι έχουν να πουν τα μέλη του Ευρωπαϊκού Κοινοβουλίου ούτως ώστε, μετά τη συζήτηση, όταν αποχωρήσουμε με την έκθεση, να μπορέσουμε να δώσουμε απαντήσεις στις παρατηρήσεις τους.
<SPEAKER ID="643" NAME="Inese Vaidere" LANGUAGE="LV">
Κύριε Πρόεδρε, κυρίες και κύριοι, η χρηματοπιστωτική κρίση ανέδειξε ακόμη περισσότερο την ανάγκη για καινοτομία στην οικονομία της Ευρωπαϊκής Ένωσης και, συνεπώς, οι προτάσεις της Επιτροπής σχετικά με την "Ένωση Καινοτομίας" είναι ιδιαιτέρως ευπρόσδεκτες. Μια επιτυχής πολιτική καινοτομίας πρέπει να βασίζεται σε τρεις πυλώνες: πολιτική στήριξη, χρηματοδότηση και συστηματική νομοθεσία. Όπως τονίζουμε στη γνωμοδότηση της Επιτροπής Διεθνούς Εμπορίου, ο πρωταρχικός στόχος της Ένωσης Καινοτομίας πρέπει να είναι η μακρόπνοη ανάπτυξη και ανταγωνιστικότητα της ΕΕ, που θα βασίζονται στην τεχνολογία, τη γνώση και την ανάπτυξη της εκπαίδευσης. Παράλληλα με την αύξηση της επένδυσης στην έρευνα και την ανάπτυξη στο 3% του ακαθάριστου εγχώριου προϊόντος, πρέπει να διεξαγάγουμε διαρθρωτικές μεταρρυθμίσεις ώστε να διασφαλίσουμε την αποτελεσματική εφαρμογή του μέτρου και τη δυνατότητα πρόσβασης από τις μικρές και μεσαίες επιχειρήσεις. Μία σημαντική πτυχή είναι πώς αντιλαμβάνονται τις καινοτομίες οι επιχειρηματίες. Ως καινοτομίες δεν νοούνται μόνο η υψηλή τεχνολογία και οι ανακαλύψεις, αλλά επίσης καινοτομίες στην κοινωνία, τις επιχειρήσεις, τη διοίκηση, το μάρκετινγκ και άλλους τομείς, οι οποίες απαιτούν ιδιαιτέρως αποτελεσματική εφαρμογή της γνώσης και ακόμη πιο ενεργή συνεργασία με πανεπιστήμια και ερευνητικά κέντρα. Είναι σημαντικό να εντοπίζουμε τις ισχυρές πτυχές της έρευνας χωρίς ωστόσο να υπερβάλλουμε ως προς την ιεράρχησή τους με αποτέλεσμα όλοι να ερευνούν το ίδιο πράγμα. Τα ευρωπαϊκά διπλώματα ευρεσιτεχνίας είναι αυτήν τη στιγμή 15 φορές πιο ακριβά από τα διπλώματα των "ΠΑ, συνεπώς πρέπει να θεσπίσουμε το ευρωπαϊκό δίπλωμα ευρεσιτεχνίας το συντομότερο δυνατό και να μειώσουμε το κόστος του. Πολύτιμες εφευρέσεις γίνονται σε πολλά από τα νέα κράτη μέλη, αλλά λόγω της έλλειψης χρηματοδότησης οι ερευνητές αναγκάζονται να τις πωλούν σε άλλες χώρες και εταιρείες για μερικές χιλιάδες ευρώ, τη στιγμή που η πραγματική τους αξία ανέρχεται σε εκατομμύρια. Όσον αφορά τα διπλώματα ευρεσιτεχνίας που λαμβάνονται με δημόσιους πόρους, είναι σημαντικό τα πανεπιστήμια και οι ιδιώτες να έχουν πρόσβαση σε αυτά τα προϊόντα διανοητικής ιδιοκτησίας. " Ευρωπαϊκή Ένωση πρέπει συνεπώς να ενισχύσει την προστασία της διανοητικής ιδιοκτησίας προκειμένου να προστατεύσει την τεχνολογία και την τεχνογνωσία μας από την πειρατεία και την απάτη, ιδίως μέσω συμφωνιών με τρίτες χώρες. Από την πλευρά τους, οι κυβερνήσεις πρέπει να εκπονήσουν προγράμματα για την ανάπτυξη της καινοτομίας. Ίσως να μην μπορούμε να ξεπεράσουμε την Κίνα και την Ινδία σε ποσότητα έρευνας, αλλά σίγουρα μπορούμε να διακριθούμε από την άποψη της ποιότητας και των καλύτερων συνθηκών για την υλοποίηση ιδεών. Σας ευχαριστώ.
<SPEAKER ID="644" NAME="Sari Essayah" LANGUAGE="FI">
Κύριε Πρόεδρε, εμείς, τα μέλη της Επιτροπής Απασχόλησης και Κοινωνικών Υποθέσεων, έχουμε υποστηρίξει την άποψη ότι οι καινοτομίες είναι απολύτως αναγκαίες για την οικονομική ανάπτυξη και τη βελτίωση της απασχόλησης, τώρα που η Ευρώπη αναζητεί τρόπους για να βγει από την κρίση.
<P>
Οι επενδύσεις στην Ε&Α έχουν την τάση να μειώνονται σε περιόδους οικονομικής κρίσης, αν και έχει αποδειχθεί ότι οι εταιρείες και τα κράτη μέλη που επενδύουν περισσότερο κατά τη διάρκεια αυτών των περιόδων είναι αυτά που κερδίζουν τα μεγαλύτερα συγκριτικά πλεονεκτήματα της αγοράς. Είναι επίσης αυτά που ανακάμπτουν ταχύτερα από την ύφεση. Γι' αυτό είναι εξαιρετικά σημαντικό τα κράτη μέλη να επιτύχουν τον στόχο της στρατηγικής Ευρώπη 2020 και να επενδύσουν τουλάχιστον 3% του ΑΕγχΠ στην έρευνα και την ανάπτυξη.
<P>
" Επιτροπή Απασχόλησης τονίζει ότι η πολιτική καινοτομίας πρέπει να ειδωθεί ευρέως, όχι απλώς ως τεχνολογική καινοτομία, αλλά -περισσότερο από ό,τι μέχρι σήμερα- ως κοινωνική καινοτομία και ως καινοτομία στην παροχή υπηρεσιών, η οποία συμβάλλει στην επίλυση των προκλήσεων που αντιμετωπίζει η κοινωνία όπως για παράδειγμα η γήρανση του πληθυσμού, η υγειονομική περίθαλψη και οι αλλαγές στο περιβάλλον, στο κλίμα και στην ενεργειακή αποδοτικότητα. Ένα καλό παράδειγμα είναι το πιλοτικό έργο που είναι γνωστό ως "ευρωπαϊκή σύμπραξη καινοτομίας με θέμα την ενεργό και υγιή γήρανση".
<P>
Οι τεχνολογίες των πληροφοριών και των επικοινωνιών (ΤΠΕ) είναι σημαντικές για κάθε καινοτόμο δραστηριότητα. Οι δεξιότητες στον τομέα των ΤΠΕ εξαρτώνται από βελτιώσεις στην ποιότητα της κατάρτισης, από τη στήριξη της διά βίου μάθησης και την παροχή ευκαιριών στους ήδη απασχολούμενους να αναβαθμίζουν διαρκώς τις γνώσεις τους και τις δεξιότητές τους.
<P>
Οι περισσότερες από τις πρωτοβουλίες που θα καταστήσουν δυνατή την καινοτομία προέρχονται από τον επιχειρηματικό κόσμο και συνεπώς είναι ζωτικής σημασίας η στενότερη συνεργασία με πανεπιστήμια και ερευνητικά κέντρα. Από την άλλη, η εμπορική εκμετάλλευση των αποτελεσμάτων της πανεπιστημιακής έρευνας στην ΕΕ είναι ανεπαρκής ή πολύ αργή. Γι' αυτό χρειαζόμαστε εκκολαπτήρια επιχειρήσεων που θα διασυνδέουν τον επιχειρηματικό κόσμο με τα πανεπιστήμια και θα αναλάβουν την προώθηση της εμπορικής εκμετάλλευσης των αποτελεσμάτων της έρευνας.
<P>
" Επιτροπή Απασχόλησης θεωρεί ότι είναι απολύτως αναγκαία η δημιουργία ενός ευρωπαϊκού χώρου έρευνας, με την άρση κάθε εμποδίου στην κινητικότητα των ερευνητών και τη δημιουργία προηγμένης ευρωπαϊκής υποδομής έρευνας. Πρέπει συνεπώς να αποτρέψουμε τη διαρροή εγκεφάλων από την Ευρώπη σε άλλα μέρη -αντίθετα, η Ευρώπη θα έπρεπε να είναι ένας χώρος που προσελκύει ερευνητές από άλλες χώρες.
<SPEAKER ID="645" NAME="Joao Ferreira" LANGUAGE="PT">
Κύριε Πρόεδρε, κυρία Επίτροπε, η δυνατότητα ισχυρής τόνωσης της οικονομικής και κοινωνικής ανάπτυξης που τόσο χρειαζόμαστε στις μέρες μας είναι ουσιαστικά συνυφασμένη με την καινοτομία. Μπορούμε να πάμε ακόμη παραπέρα και να πούμε ότι η καινοτομία αποτελεί απαραίτητο μέσο βοήθειας για την αντιμετώπιση πολλών από τα προβλήματα και τις προκλήσεις που αντιμετωπίζει σήμερα η ανθρωπότητα.
<P>
Ως συντάκτης της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων, επιχείρησα να υποστηρίξω αυτήν την ιδέα εφιστώντας την προσοχή σε ορισμένες από τις κυριότερες προκλήσεις που αντιμετωπίζουμε στους ακόλουθους τομείς, ενδεικτικά: έλλειψη και αποδοτική χρήση πόρων, ανάκτηση και επεξεργασία αποβλήτων, ποιότητα και ασφάλεια τροφίμων, δημογραφική αλλαγή, νέες επιδημίες και διατήρηση της φύσης και της βιοποικιλότητας.
<P>
Θέλησα να τεκμηριώσω την άποψη ότι η καινοτομία πρέπει να βασίζεται, πρωτίστως, στα κριτήρια της προάσπισης του δημόσιου συμφέροντος, της βελτίωσης της ποιότητας ζωής των ανθρώπων, της προώθησης της κοινωνικής πρόνοιας, και της προστασίας του περιβάλλοντος και της φυσικής ισορροπίας. Πρέπει να αποτελεί βασικό συστατικό της δημόσιας πολιτικής σε τομείς όπως περιβάλλον, ύδατα, ενέργεια, μεταφορές, τηλεπικοινωνίες, υγεία και εκπαίδευση.
<P>
Επέστησα την προσοχή στο γεγονός ότι, όπως αναγνωρίστηκε από την Ευρωπαϊκή Ομάδα Καινοτομίας του 2009, η οικονομική και χρηματοπιστωτική κρίση έχει δυσανάλογο αντίκτυπο σε ορισμένες χώρες και περιφέρειες, υπονομεύοντας έτσι τον στόχο της σύγκλισης. Οι περιορισμοί που επιβάλλονται επί του παρόντος στα κράτη μέλη είναι πιθανόν να οδηγήσουν σε αυξημένα εμπόδια στις επενδύσεις στην επιστήμη, στην τεχνολογία και στην καινοτομία, ιδίως στις πλέον ευάλωτες χώρες. Αντί για την αναγγελθείσα "Ένωση Καινοτομίας", το αποτέλεσμα θα μπορούσε να είναι ένα πραγματικό χάσμα καινοτομίας μεταξύ των χωρών και των περιοχών που καλλιεργούν περισσότερο την καινοτομία και των υπολοίπων.
<P>
Δυστυχώς, το σχέδιο γνωμοδότησης που κατέθεσα αποδυναμώθηκε από τις τροποποιήσεις που ψηφίστηκαν στην επιτροπή. Αντί για την έμφαση που δικαίως έδωσα στο δημόσιο συμφέρον, στην ανάπτυξη, στη συνοχή, στην πρόοδο και την κοινωνική πρόνοια, τελικά κυριάρχησαν οι λεγόμενες επιχειρηματικές ευκαιρίες, ο ανταγωνισμός και η αξιοποίηση της καινοτομίας για επιχειρηματικούς σκοπούς.
<P>
Αυτό είναι το όραμα που κυριαρχεί και στην ανακοίνωση της Επιτροπής, δεν είναι όμως το δικό μας όραμα. Δεν είναι το όραμα του μέλλοντος που έχουμε ανάγκη.
<SPEAKER ID="646" NAME="Κυριάκος Τριανταφυλλίδης">
συντάκτης γνωμοδότησης της Επιτροπής Εσωτερικής Αγοράς και Προστασίας των Καταναλωτών. - Κύριε Πρόεδρε, κεντρικό σημείο της γνωμοδότησης της Επιτροπής Εσωτερικής Αγοράς και Προστασίας των Καταναλωτών είναι η δημιουργία μιας Ένωσης Καινοτομίας με αυξημένο κοινωνικό προφίλ, με βασικό προσανατολισμό τη δημιουργία νέων θέσεων απασχόλησης. Θα πρέπει να υιοθετηθούν καινοτόμες υπηρεσίες και προϊόντα, οι οποίες θα στοχεύουν τόσο τον ιδιωτικό όσο και το δημόσιο τομέα, ώστε να διευκολυνθεί η υλοποίηση των διοικητικών διαδικασιών, να ενισχυθεί η δημόσια διοίκηση και να μειωθεί η γραφειοκρατία και η δυσκαμψία του δημόσιου τομέα. Επιπροσθέτως, η υιοθέτηση καινοτόμων λύσεων είναι άρρηκτα συνδεδεμένη με τις προεμπορικές συμβάσεις οι οποίες επιλύουν ζητήματα που αδυνατεί να καλύψει η αγορά ή οι λύσεις που προτείνονται είναι ασύμφορες.
<P>
Στον ιδιωτικό τομέα θα πρέπει να ενθαρρύνουμε τις μικρομεσαίες επιχειρήσεις, αλλά και τις πολύ μικρές που έχουν ιδιαίτερες δυσκολίες προσαρμογής στην αγορά, αφενός να αυξήσουν τη χρήση καινοτόμων προϊόντων, και αφετέρου να αναζητήσουν και να δημιουργήσουν καινοτόμες λύσεις. Ιδιαίτερη αναφορά θα πρέπει να υπάρξει και για τις πολύ μικρές επιχειρήσεις των περιφερειακών και αγροτικών περιοχών οι οποίες αντιμετωπίζουν προβλήματα επιβίωσης λόγω της έλλειψης χρηματοδότησης, ώστε να βρούμε τρόπους ενθάρρυνσης στις χρήσεις καινοτόμων λύσεων ενισχύοντας τη βιωσιμότητά τους. Παράλληλα, θα πρέπει να ενθαρρυνθούν προγράμματα καινοτομίας σε σχέση με το περιβάλλον ώστε να καλύψουν κενά που υπάρχουν στην προσπάθεια αντιμετώπισης των κλιματικών αλλαγών, αλλά και στην προώθηση λύσεων φιλικών προς το περιβάλλον.
<P>
Πέρα από την ενίσχυση της καινοτομίας, θα πρέπει να δούμε πώς αυτή θα έχει άμεσα αποτελέσματα για τους πολίτες της Ευρωπαϊκής Ένωσης. " χρήση καινοτόμων λύσεων θα πρέπει να οδηγήσει και σε χαμηλότερο κόστος για τις επιχειρήσεις, αλλά και στη δυνατότητα για τους καταναλωτές να απολαμβάνουν φθηνότερα και ποιοτικότερα προϊόντα.
<SPEAKER ID="647" NAME="Danuta Maria Hubner" LANGUAGE="EN">
Κύριε Πρόεδρε, θα ήθελα να πω στην Επίτροπο ότι τα τελευταία χρόνια η καινοτομία έχει αναχθεί σε σύμβολο ενός μέσου πολιτικής που μπορεί να λύσει όλα μας τα προβλήματα. Αυτό σημαίνει ότι υπάρχουν τεράστιες προσδοκίες και ότι πρέπει να επιδείξουμε έργο.
<P>
Φυσικά, η διακυβέρνηση διαδραματίζει σημαντικότατο ρόλο στην επιτυχή υλοποίηση των ιδεών, και ένα πλαίσιο διακυβέρνησης για την καινοτομία πρέπει σήμερα να βασίζεται σε ρεαλιστικές βάσεις και να τεθεί επειγόντως σε εφαρμογή· ταυτόχρονα, πρέπει να εξυπηρετεί το περιεχόμενο των πολιτικών.
<P>
Όλοι συμφωνούμε πως η Ευρώπη πρέπει να καινοτομήσει, ειδάλλως θα χάσει τη μάχη με τους ανταγωνιστές της. Κάθε κρίκος στην αλυσίδα της ευρωπαϊκής καινοτομίας πρέπει να ενισχυθεί και η πολιτική για την καινοτομία πρέπει να επικεντρωθεί στις προκλήσεις. Αυτό προσφέρει κατά τη γνώμη μου η Ένωση Καινοτομίας.
<P>
Σήμερα διατρέχουμε τον κίνδυνο όχι μόνο οι εταιρείες, αλλά και οι κυβερνήσεις να μειώσουν τις επενδύσεις στην καινοτομία. Αυτή είναι η λογική που επιβάλλει η κρίση και οι περικοπές στους εθνικούς προϋπολογισμούς. Οι αντιδράσεις της ΕΕ σε επίπεδο χάραξης πολιτικής και οι κοινοτικοί δημοσιονομικοί μηχανισμοί πρέπει να κινηθούν σταθερά κατά της λογικής αυτής.
<P>
Στην Ευρώπη, η καινοτομία δεν είναι απλώς μια έννοια που μπορεί να περιοριστεί σε συγκεκριμένα κέντρα καινοτομίας. Πρέπει να βρει εφαρμογή στο σύνολο της ευρωπαϊκής επικράτειας. " Ευρώπη είναι πολύ μικρή και δεν έχει την πολυτέλεια της ύπαρξης ελλειμμάτων καινοτομίας οπουδήποτε στην επικράτειά της.
<P>
" έρευνα και η καινοτομία προφανώς δεν ταυτίζονται και συμφωνούμε ξεκάθαρα μαζί σας. " διακυβέρνηση για την καινοτομία θα πρέπει συνεπώς να κάνει κάτι περισσότερο από το να υποστηρίζει απλώς τις πολιτικές στους τομείς της έρευνας και της ανάπτυξης. " προώθηση της ανάπτυξης που έχει ως κινητήρια δύναμη την καινοτομία δεν περιορίζεται στην αύξηση της αριστείας στις υποδομές Ε&Α. Αυτές είναι μεν σημαντικές, αλλά η βασική παράμετρος είναι η αξιοποίηση των ταλέντων και των νέων ιδεών.
<P>
" διακυβέρνηση για την καινοτομία πρέπει να εκληφθεί ως ένας τρόπος δημιουργίας νέων συμπράξεων που να οδηγούν σε αποδοτικά συστήματα καινοτομίας τα οποία με τη σειρά τους θα κινητοποιούν το ακαδημαϊκό και επιχειρηματικό δυναμικό, ανακαλύπτοντας ταυτόχρονα τους "κοιμώμενους" καινοτόμους -οι οποίοι είναι πολλοί στην Ευρώπη- μέσω ενός επιχειρηματικού περιβάλλοντος που προάγει την καινοτομία, και ιδίως για τις ΜΜΕ, που καλύπτει όλους τους τομείς της οικονομίας.
<P>
Κλείνοντας, θα ήθελα να συμπληρώσω ότι δεν διαθέτουμε ακόμη ένα πλήρως λειτουργικό ευρωπαϊκό μοντέλο για την καινοτομία, αλλά είναι προφανές ότι αυτό το μοντέλο πρέπει να βασίζεται σε μια καλά συντονισμένη, απτή, ισχυρή και κοινή προσπάθεια του δημόσιου και του ιδιωτικού τομέα. Ελπίζω ότι η Ένωση Καινοτομίας θα μας οδηγήσει με επιτυχία σε αυτό το μοντέλο.
<SPEAKER ID="648" NAME="Amalia Sartori" LANGUAGE="IT">
Κύριε Πρόεδρε, η έκθεση της κ. Merkies -την οποία ευχαριστώ για το έργο που επιτέλεσε- είναι η πρώτη σημαντική συνεισφορά του Κοινοβουλίου στην πρόταση της Επιτροπής για την πρωτοβουλία σχετικά με την Ένωση Καινοτομίας. Τα τελευταία έτη, πολλές από τις σημαντικότερες χώρες παγκοσμίως επεδίωξαν επίμονα να επικεντρώσουν τις πολιτικές ανταγωνισμού τους σε ορισμένους τομείς-κλειδιά, οι οποίοι τους εξασφάλισαν μεγέθυνση και ανάπτυξη μέσω της έμφασης στην καινοτομία. Ο τομέας της υψηλής τεχνολογίας είναι ένα καλό παράδειγμα.
<P>
" Ευρώπη αναγνωρίζει επίσης την ανάγκη επιδίωξης στόχων που στοχεύουν στην οικονομική και βιομηχανική ανάπτυξη, μέσω της επικέντρωσης των πόρων και των επενδύσεων σε πολιτικές υπέρ της καινοτομίας, χωρίς ωστόσο να εγκαταλείψει τον δρόμο που ακολουθεί τις τελευταίες δεκαετίες ως πρωτοπόρος και πηγή έμπνευσης σε θέματα οικονομικής και κοινωνικής ανάπτυξης. Ο πυρήνας αυτής της έκθεσης καταδεικνύει την ανάγκη για μια διατομεακή προσέγγιση, για την προώθηση της καινοτομίας σε όλους τους τομείς των επιχειρήσεων, της οικονομίας και της κοινωνίας εν γένει.
<P>
Οι μικρές και μεσαίες επιχειρήσεις -ήτοι οι επιχειρήσεις στις οποίες οφείλουμε κατά κύριο λόγο τις οικονομικές επιδόσεις της Ευρώπης ακόμη και σε δύσκολες περιόδους κρίσης- ξεχωρίζουν ως μέρη όπου η καινοτομία είναι καθημερινό φαινόμενο. Σήμερα, οι ικανότητες αυτές πρέπει να αναγνωριστούν, να ανταμειφθούν και να τεθούν στην υπηρεσία της μεγέθυνσης και της ανάπτυξης όλης της ηπείρου. Καθίσταται επίσης σαφές ότι η καινοτομία και η έρευνα είναι δύο όψεις του ίδιου νομίσματος. " καινοτομία μπορεί να απορρέει από την έρευνα, αλλά μπορεί επίσης να συνίσταται σε μια γενικότερη ικανότητα για αλλαγή των πραγμάτων προς το καλύτερο σε όλους τους τομείς της καθημερινής ζωής. " επιτυχία σε αυτόν τον τομέα θα είναι μια πρόκληση για την Ευρώπη. Ίσως να μην καταφέρουμε να δημιουργήσουμε τη δική μας Silicon Valley με την πρώτη, αλλά τουλάχιστον μπορούμε να αποκτήσουμε το δικό μας πανεπιστήμιο Stanford.
<SPEAKER ID="649" NAME="Teresa Riera Madurell" LANGUAGE="ES">
Κύριε Πρόεδρε, κυρία Επίτροπε, θα ήθελα να συγχαρώ την εισηγήτριά μας κ. Merkies για την εξαιρετική δουλειά της, διότι κατάφερε να ενοποιήσει το περιεχόμενο της έκθεσης και να επικεντρωθεί στις πλέον σημαντικές πτυχές για την Ομάδα μας, όπως η κοινωνική καινοτομία -ήτοι η καινοτομία που προέρχεται από τους εργαζομένους και τους πολίτες- τα κίνητρα που παρέχονται μέσω των δημόσιων συμβάσεων με αντικείμενο καινοτόμα και πράσινα προϊόντα και υπηρεσίες, και η ανάγκη για βελτίωση της πρόσβασης των ΜΜΕ σε πηγές χρηματοδότησης. Αυτό μου επιτρέπει να επικεντρωθώ και να σχολιάσω μια συγκεκριμένη πτυχή της έκθεσης: την ανάγκη κατάρτισης δεικτών.
<P>
Κυρίες και κύριοι, εάν εκλαμβάνουμε την καινοτομία μόνο στο επίπεδο των νέων προϊόντων, διαδικασιών και υπηρεσιών που συνεπάγονται αύξηση της οικονομικής δραστηριότητας, πρέπει οπωσδήποτε να εξοπλιστούμε με τα κατάλληλα μέσα για την ακριβή μέτρηση των δυνατοτήτων μας στον τομέα της καινοτομίας με οικονομικούς όρους, και να βασίσουμε τη μέτρηση αυτή σε παραμέτρους όπως οι ιδιωτικές επενδύσεις και Ε&Α, η απασχόληση ή ο αριθμός καινοτόμων επιχειρήσεων. Πρέπει να καταρτίσουμε δείκτες οι οποίοι να αντικατοπτρίζουν την ικανότητα της καινοτομίας να παραγάγει μεγέθυνση, απασχόληση και αύξηση του ΑΕγχΠ και που να μας επιτρέπουν να συγκρίνουμε την κατάστασή μας, σε όρους έντασης, με τις οικονομίες των χωρών που μας ανταγωνίζονται.
<P>
Θα ήθελα να κλείσω με δυο λόγια ως μέλος μιας αντιπροσωπείας που αντιτάχθηκε στη χρήση της ενισχυμένης συνεργασίας στον τομέα του ενιαίου ευρωπαϊκού διπλώματος ευρεσιτεχνίας και να πω ότι υιοθετήσαμε αυτήν τη στάση διότι πιστεύουμε ότι η ενισχυμένη συνεργασία μπορεί να επηρεάσει άμεσα την εσωτερική αγορά, την εδαφική συνοχή και το δικαίωμα των πολιτών όλων των κρατών μελών στην μέγιστη δυνατή ασφάλεια δικαίου.
<SPEAKER ID="650" NAME="Vladko Todorov Panayotov">
εξ ονόματος της Ομάδας ALDE. - (BG) Κύριε Πρόεδρε, η Ευρώπη αντιμετωπίζει αυτήν τη στιγμή έναν σχετικά νέο, αλλά πολύ σοβαρό κίνδυνο, τον κίνδυνο της υστέρησης ή ακόμη και της κάμψης στον παγκόσμιο ανταγωνισμό στον τομέα της επιστήμης και της τεχνολογίας. Μια τέτοια εξέλιξη θα ασκούσε έντονες πιέσεις στην ευημερία μας, την οικονομική μας πρόοδο και την κοινωνική μας κατάσταση. Με πιο απλά λόγια, η Ευρώπη διατρέχει τον κίνδυνο να γίνει ένας μετρίου διαμετρήματος παίκτης στην παγκόσμια επιστημονική και οικονομική σκηνή. " Ευρώπη χρειάζεται τώρα επειγόντως καινοτομία.
<P>
Συγχαίρω την κ. Merkies για την εξαιρετική της έκθεση. Με χαρά άκουσα επίσης τις εξαιρετικές ιδέες της Επιτρόπου Geoghegan-Quinn. Με αυτά τα δεδομένα η επιτυχία είναι εγγυημένη, διότι η Ένωση Καινοτομίας είναι κυρίως μια στρατηγική για την οικονομική ανάπτυξη της Ευρωπαϊκής Ένωσης. Για να στεφθεί με επιτυχία η προσπάθειά μας χρειαζόμαστε τα εξής: Πρώτον, πρέπει να έχουμε καλύτερη πρόσβαση σε πιστώσεις και χρηματοδοτική στήριξη· χρειαζόμαστε περισσότερες επενδύσεις στην επιστημονική έρευνα και ανάπτυξη· σαφείς κανόνες που να παρέχουν μακροπρόθεσμη προοπτική στον τομέα της καινοτομίας· απλουστευμένες διαδικασίες για την πρόσβαση σε ευρωπαϊκά και εθνικά προγράμματα στήριξης, και φθηνά και απλά ευρωπαϊκά διπλώματα ευρεσιτεχνίας.
<SPEAKER ID="651" NAME="Evzen Tosenovsky" LANGUAGE="CS">
Κύριε Πρόεδρε, σήμερα συζητούμε στην Ολομέλεια για δεύτερη φορά τη στρατηγική για την καινοτομία. Σε πολλές από τις συζητήσεις μας για τη θέση των ευρωπαϊκών χωρών στις παγκόσμιες αγορές, σχολιάζουμε τακτικά τη σημασία της τόνωσης της ανταγωνιστικότητας της ευρωπαϊκής οικονομίας. " θέση της ΕΕ στις παγκόσμιες αγορές θα επηρεαστεί έντονα στο μέλλον από την επιτυχία των καινοτομιών και από την ταχύτητα των κύκλων καινοτομίας. Τα ευρωπαϊκά κράτη είναι σαφές ότι διαθέτουν πολύ υψηλό επίπεδο ερευνητικών έργων. Το μακροπρόθεσμο πρόβλημα, ωστόσο, είναι η βραδεία εφαρμογή αυτής της γνώσης στην πράξη, λόγω της περίπλοκης γραφειοκρατίας.
<P>
Το κονδύλι για την επιστήμη και την έρευνα είναι μεταξύ των μεγαλύτερων κονδυλίων της ΕΕ. Πρέπει συνεπώς να θέσουμε ως στόχο τον όσο το δυνατόν μεγαλύτερο περιορισμό της γραφειοκρατίας κατά τη μεταφορά των αποτελεσμάτων της έρευνας στην πράξη, και κατά συνέπεια να παράσχουμε τη μέγιστη δυνατή στήριξη στην καινοτομία ενισχύοντας έτσι την ανταγωνιστικότητα της ΕΕ. Πρέπει να σκεφτούμε πώς θα χειριστούμε την εμπορική εκμετάλλευση των αποτελεσμάτων της έρευνας εντός του πλαισίου των μέτρων υπέρ της καινοτομίας. Εάν περιπλέξουμε την εφαρμογή της ευρωπαϊκής έρευνας στην σφαίρα του εμπορίου, θα δυσκολευτούμε να επιταχύνουμε τον κύκλο της καινοτομίας.
<SPEAKER ID="652" NAME="Philippe Lamberts" LANGUAGE="FR">
Κύριε Πρόεδρε, κυρίες και κύριοι, η πολιτική έρευνας και καινοτομίας είναι ένας από τους τρεις βασικούς πυλώνες των πολιτικών της Ευρωπαϊκής Ένωσης. Θα ήθελα επίσης να πω ότι θα καθίσταται ολοένα περισσότερο ένα στρατηγικό εργαλείο που είναι απολύτως αναγκαίο για το μέλλον μας. Γιατί; Διότι έχουμε την τύχη, ή και την πρόκληση, να ζούμε στο λυκαυγές μιας νέας εποχής για τον πολιτισμό μας.
<P>
Σκεφτείτε το. Πρέπει να διασφαλίσουμε τις προϋποθέσεις μιας αξιοπρεπούς ζωής για όλους, όχι μόνο εδώ και τώρα, αλλά και σε άλλα μέρη, καθώς και για τις μελλοντικές γενιές. Αυτό, από μόνο του, συνιστά ήδη μείζονα πρόκληση. Εκτός όμως από αυτό, και για πρώτη φορά στην ιστορία της ανθρωπότητας, πρέπει να το πετύχουμε χωρίς να υπερβούμε τις φυσικές αντοχές του πλανήτη. Αυτό φυσικά μεταβάλλει ριζικά τους όρους του παιχνιδιού.
<P>
Είναι πεποίθησή μας ότι η Ευρώπη μπορεί να αναδειχθεί σε παγκόσμιο ηγέτη αυτής της εκ βάθρων μεταβολής, όχι μόνο των υποδομών και των οργανισμών μας, αλλά επίσης, και κυρίως, του μοντέλου παραγωγής, κατανάλωσης και διαβίωσης που ακολουθούμε. Κατά τη γνώμη μας, μόνο κατακτώντας μία θέση μεταξύ των ηγετών θα μπορέσουμε να διασφαλίσουμε με τον βέλτιστο δυνατό τρόπο την ανταγωνιστικότητα της Ευρωπαϊκής Ένωσης. Δράττομαι της ευκαιρίας για να πω ότι η ανταγωνιστικότητα δεν είναι αυτοσκοπός. Σκοπός μας είναι να μπορέσουμε να αντιμετωπίσουμε τις προκλήσεις που, ας μην ξεχνάμε, απειλούν την ίδια την ύπαρξη της ανθρωπότητας στον πλανήτη. Αν κατακτήσουμε μια θέση μεταξύ των πρώτων, η ανταγωνιστικότητά μας θα είναι φυσικά εγγυημένη.
<P>
Έχουν λεχθεί πολλά με τα οποία συμφωνούμε. Θα ήθελα να θίξω μόνο δύο σημεία.
<P>
Πρώτον, πρέπει να μεγιστοποιήσουμε τον αντίκτυπο κάθε δαπανώμενου ευρώ. Αυτό προϋποθέτει καλύτερη εναρμόνιση μεταξύ των διαφόρων πολιτικών της ΕΕ και μεταξύ όσων γίνονται στο επίπεδο της Ευρωπαϊκής Ένωσης και στο επίπεδο των κρατών μελών. Αυτό σημαίνει ότι πρέπει να αφήσουμε πίσω μας τη λογική των επιδοτήσεων και των απαλλαγών, του δανεισμού και του επιμερισμού του κινδύνου ως γενικού κανόνα και να περάσουμε σε μια λογική με κύριο στόχο τη χρήση των δημόσιων πόρων ως καταλύτη για τις ιδιωτικές επενδύσεις. Ο καλύτερος τρόπος να το επιτύχουμε αυτό δεν είναι πάντα παρέχοντας μη επιστρεπτέες ενισχύσεις.
<P>
Τέλος, πρέπει να βρούμε το θάρρος να καταργήσουμε ορισμένα πολύ ασύμφορα προγράμματα, όπως το πρόγραμμα ITER που απορροφά δυσανάλογα μεγάλο μέρος των ευρωπαϊκών κονδυλίων για την έρευνα -7 δισ. ευρώ επί συνόλου 60 δισ. -για φανταστείτε το! Πρέπει να απαλλαγούμε από αυτό.
<SPEAKER ID="653" NAME="Νίκη Τζαβέλα" LANGUAGE="EN">
Κύριε Πρόεδρε, θα ήθελα να ευχαριστήσω την κ. Merkies για τις προσπάθειές της και τον συντονιστικό ρόλο που ανέλαβε για όσο διάστημα αυτή η έκθεση τελούσε υπό διαπραγμάτευση μεταξύ των πολιτικών Ομάδων. Πιστεύω ότι έκανε πολύ καλά τη δουλειά της. Θέλω να θίξω τρία σημεία.
<P>
Χαίρομαι που η εισηγήτρια έθεσε επί τάπητος τον ρόλο των ευρυζωνικών δικτύων. Ο ψηφιακός κόσμος και οι ΤΠΕ είναι κινητήριες δυνάμεις της καινοτομίας, και τα ευρωζωνικά δίκτυα υψηλών ταχυτήτων πρέπει να θεωρούνται εκ των ων ουκ άνευ για όλες τις ευρωπαϊκές συμπράξεις καινοτομίας.
<P>
Δεύτερον, ενόψει του ΠΠ8 πρέπει να ενισχύσουμε ακόμη περισσότερο την παρακολούθηση και την εκ των υστέρων αξιολόγηση των αποτελεσμάτων των δραστηριοτήτων έρευνας και καινοτομίας που χρηματοδοτούνται από την ΕΕ. Βλέπουμε συνεπώς ότι ορθά η κ. Merkies συμπεριέλαβε στην έκθεσή της μια παράγραφο όπου καλεί την Επιτροπή να αναπτύξει ένα ολοκληρωμένο σύστημα δεικτών ώστε να καταστεί δυνατή η καλύτερη παρακολούθηση και αξιολόγηση της προόδου και του μετρήσιμου αντίκτυπου των πολιτικών και προγραμμάτων στον τομέα της καινοτομίας στην ΕΕ.
<P>
Κλείνοντας, θα ήθελα να θυμίσω ότι πριν από μερικές ημέρες ο Πρόεδρος του Ευρωπαϊκού Συμβουλίου κ. Van Rompuy δήλωσε ότι οι Ευρωπαίοι δεν καινοτομούν επειδή πάσχουν από κατάθλιψη. Αυτό είναι πράγματι ένα καινοτόμο συμπέρασμα, αλλά κατά τη γνώμη μου είναι περισσότερο θέμα χαρακτήρα. Πρέπει να καλλιεργήσουμε μια φιλοσοφία μάθησης, περιέργειας και ανάληψης κινδύνων.
<SPEAKER ID="654" NAME="Franz Obermayr" AFFILIATION="NI">
(DE) Κύριε Πρόεδρε, αντιμετωπίζουμε μείζονες κοινωνιακές προκλήσεις: την οικονομική κρίση, τη γήρανση του πληθυσμού, την έλλειψη πόρων και την ανάγκη διατήρηση της διεθνούς μας ανταγωνιστικότητας.
<P>
Αυτό καθιστά ακόμη πιο επιτακτική την ανάγκη της προώθησης της καινοτομίας, ως αντίβαρο σε αυτά τα προβλήματα μέσω της παροχής δημιουργικών ιδεών και λύσεων. Δεν πρόκειται μόνο για τεχνολογικές καινοτομίες, αλλά και για κοινωνικο-πολιτικές καινοτομίες. Για παράδειγμα, προκειμένου να αντιμετωπίσουμε το πρόβλημα του γηράσκοντος πληθυσμού, χρειαζόμαστε αφενός τις λεγόμενες κλασικές καινοτομίες, π.χ. νέα φάρμακα, και αφετέρου πρέπει να αρχίσουμε να εξετάζουμε καινοτόμα μοντέλα κοινωνικών, συνταξιοδοτικών και υγειονομικών συστημάτων. Πρέπει να δημιουργήσουμε σήμερα ένα περιβάλλον που να προάγει τις καινοτομίες του αύριο, μεταξύ άλλων μέσω επενδύσεων στην έρευνα και ανάπτυξη, μέσω της προστασίας της διανοητικής ιδιοκτησίας και κυρίως της χρήσης της νομοθεσίας περί ευρεσιτεχνιών, και μέσω της ενθάρρυνσης των δημιουργικών δεξιοτήτων ήδη από τις σχολικές αίθουσες.
<P>
Τέλος, θα ήθελα να αναφέρω ένα ιδιαίτερο πρόβλημα που αφορά τη χρήση των πόρων. Οι καινοτομίες πρέπει να διασφαλίζουν τη μακρύτερη διάρκεια ζωής των προϊόντων. Αυτό θα ωφελήσει τόσο τους καταναλωτές όσο και το περιβάλλον. Δυστυχώς, υπάρχουν επίσης καινοτομίες που έχουν το αντίθετο αποτέλεσμα. Σχεδιάζονται εσκεμμένα προϊόντα με αδυναμίες οι οποίες μειώνουν τη χρήσιμη ζωή τους και αυξάνουν την κατανάλωση, π.χ. φορητοί υπολογιστές και έξυπνα τηλέφωνα. " Ένωση Καινοτομίας πρέπει να συμβάλει στην καταπολέμηση αυτού του φαινομένου.
<SPEAKER ID="655" NAME="Herbert Reul" AFFILIATION="PPE">
(DE) Κύριε Πρόεδρε, κυρία Geoghegan-Quinn, κυρίες και κύριοι, πρώτα από όλα θα ήθελα να ευχαριστήσω ειλικρινά την κ. Merkies για την εξαίρετη δουλειά της. Θα ήθελα επίσης να ευχαριστήσω την πληθώρα των βουλευτών που συνεισέφεραν, καθώς και την Επιτροπή για τη στήριξή της.
<P>
Σε γενικές γραμμές είμαστε όλοι σύμφωνοι σχετικά με αυτό το θέμα. Με το πέρασμα των χρόνων εγκρίναμε εδώ μεγάλο αριθμό προγραμμάτων και εγγράφων, από τη Στρατηγική της Λισαβόνας ως την "Ευρώπη 2020", μεταξύ πολλών άλλων. Ανέκαθεν λέγαμε ότι το μέλλον της Ευρώπης θα εξαρτηθεί από το εάν θα καταφέρουμε να λύσουμε το θέμα της καινοτομίας. Συμφωνούμε όλοι ότι αυτό αφορά όλες τις πτυχές της εκπαίδευσης, της κατάρτισης και της έρευνας και ότι η πλευρά της επιχειρηματικότητας είναι επίσης σημαντική. Ωστόσο, είναι αλήθεια ότι, όπως μόλις είπε και κάποιος από τους προηγούμενους ομιλητές, άλλες χώρες έχουν προφανώς την ικανότητα να κινητοποιούν ταλέντα και ιδέες πολύ πιο αποτελεσματικά από εμάς.
<P>
Κατά συνέπεια, πρέπει να κοντοσταθούμε και να διερωτηθούμε γιατί συμβαίνει αυτό. Είναι επειδή παρέχουμε πολύ λίγη χρηματοδότηση ή επειδή δεν μπορούμε να βρούμε τον σωστό τρόπο να αξιοποιήσουμε το δυναμικό που διαθέτουμε; Σε αυτό αναφέρθηκε η κ. Merkies στην ομιλία της.
<P>
Θα ήθελα να αναφερθώ εν συντομία σε ένα άλλο θέμα. Ήμουν μεταξύ των μελών μιας αντιπροσωπείας που πραγματοποίησε επίσκεψη στην Καλιφόρνια και ένα βράδυ συναντηθήκαμε με νέους επιχειρηματίες και ανθρώπους που ήθελαν να δημιουργήσουν νέες εταιρείες. Ποτέ δεν θα ξεχάσω εκείνη τη βραδιά. Τα μάτια τους έλαμπαν, ήταν γεμάτοι ενθουσιασμό και τόσο οι ίδιοι όσοι και οι άλλοι πίστευαν ότι μπορούν να καταφέρουν κάτι. Ήθελαν ένα μόνο πράγμα. Ήθελαν βοήθεια για όποιον επιθυμούσε να ιδρύσει τη δική του επιχείρηση, για να έχουν μια ευκαιρία, να έχουν την ελευθερία να δράσουν αντί να αναλώνονται σε γραφειοκρατικά θέματα.
<P>
Δεν θα το ξεχάσω γιατί για μένα ήταν ένα πάρα πολύ σημαντικό σημάδι. Πώς μπορούμε να αυξήσουμε την αποτελεσματικότητα των επενδύσεών μας στην έρευνα; Πιστεύω ότι η συνεισφορά του Ευρωπαϊκού Συμβουλίου Έρευνας και του Ευρωπαϊκού Ινστιτούτου Καινοτομίας και Τεχνολογίας στον τομέα της έρευνας είναι ενδιαφέρουσα και συναρπαστική και θα μπορούσε να δώσει καλά αποτελέσματα. Τα ερωτήματα που άπτονται των κεφαλαίων επιχειρηματικού κινδύνου και των ανθρώπων ίσως μπορέσουν να απαντηθούν καλύτερα εάν εμείς ως πολιτικοί δεν επιχειρούμε να αξιολογούμε όλα τα ερωτήματα, να καταλήγουμε σε μια απόφαση και να εκπονούμε κατευθυντήριες γραμμές. Ίσως να χρειάζονται μόνο μερικοί κανονισμοί. Όπως είπε και η κ. Merkies, συχνά, ουκ εν τω πολλώ το ευ.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="656" NAME="Judith A. Merkies" LANGUAGE="NL">
Κύριε Πρόεδρε, κ. Reul, σας ευχαριστώ για την αγόρευσή σας. Πώς πιστεύετε ότι μπορούμε στο πλαίσιο της Ένωσης Καινοτομίας να ενσωματώσουμε αυτές τις φιλοδοξίες στο έργο που επιτελούμε στην Επιτροπή Βιομηχανίας, Έρευνας και Ενέργειας, σε όλα τα άλλα έγγραφα που πρόκειται να εκπονηθούν, στο κοινό πλαίσιο στρατηγικής, στις χρηματοδοτήσεις για την έρευνα και στα μελλοντικά προγράμματα; Πώς μπορεί η Επιτροπή να διασφαλίσει ότι, τελικά, ένα ενιαίο νήμα θα διατρέχει όλες αυτές τις πτυχές των πολιτικών ώστε τελικά να επιτύχουμε τους στόχους που τίθενται στην Ένωση Καινοτομίας;
<SPEAKER ID="657" NAME="Herbert Reul" AFFILIATION="PPE">
(DE) Κύριε Πρόεδρε, εξακολουθώ να πιστεύω σε ό,τι είναι καλό και θετικό. Εμπνεόμενος από τους νέους ανθρώπους που συναντήσαμε στην Καλιφόρνια, θέλω να πω ότι μπορούμε να το πετύχουμε. Ωστόσο, ίσως δεν χρειάζεται να επιβάλλουμε κανονισμούς που να καλύπτουν και την παραμικρή λεπτομέρεια.
<SPEAKER ID="658" NAME="Britta Thomsen" AFFILIATION="S&amp;D">
(DA) Κύριε Πρόεδρε, κυρία Επίτροπε, κυρίες και κύριοι, θα ήθελα καταρχάς να συγχαρώ την εισηγήτρια για την έκθεσή της. Το αποτέλεσμα είναι εξαιρετικό. Στη στρατηγική "Ευρώπη 2020" αναγνωρίσαμε ότι εάν θέλουμε να διατηρήσουμε το τρέχον επίπεδο ευημερίας στην Ευρώπη πρέπει να αυξήσουμε την παραγωγικότητά μας. Πρέπει συνεπώς να δώσουμε έμφαση στην καινοτομία. Ωστόσο, είναι σημαντικό να μην περιορίσουμε την έννοια της καινοτομίας στην έρευνα και την τεχνολογία. Αν πάρουμε σοβαρά την καινοτομία, πρέπει πρωτίστως να επενδύσουμε στο ανθρώπινο στοιχείο. " καινοτομία εμπεριέχει δημιουργικές διεργασίες που μπορούν να διδαχθούν και που πρέπει να ενταχθούν στις μεθόδους διδασκαλίας που χρησιμοποιούνται στα κράτη μέλη, διότι χρειαζόμαστε εργαζομένους που να έχουν καλές προτάσεις για το πώς μπορεί να βελτιωθεί η δουλειά τους και για μοντέλα λύσεων για τον χειρισμό των νέων καθηκόντων. Ωστόσο, αυτό σημαίνει ότι πρέπει να παρέχουμε εκπαίδευση και συμπληρωματική κατάρτιση στο εργατικό δυναμικό μας. Είμαστε επίσης αντιμέτωποι με το τεράστιο έργο της εκπαίδευσης των επιχειρήσεων ώστε να μπορούν να αξιοποιούν στον μέγιστο βαθμό το δυναμικό καινοτομίας των εργαζομένων τους. " καινοτομία με πρωτοβουλία του εργαζομένου όχι μόνο ωφελεί την επιχείρηση, αλλά αυξάνει και την ικανοποίηση που αντλεί ο εργαζόμενος από τη δουλειά του και μπορεί να βοηθήσει ώστε να μειωθεί το εργασιακό στρες. Θα ήθελα να καλέσω την Επιτροπή να αρχίσει συζητήσεις με εργοδότες και εργαζομένους ώστε να δούμε πώς μπορούμε να προαγάγουμε με τον βέλτιστο δυνατό τρόπο την καινοτομία των εργαζομένων στην Ευρώπη.
<SPEAKER ID="659" NAME="Marek Henryk Migalski" AFFILIATION="ECR">
(PL) Κύριε Πρόεδρε, φυσικά είμαστε όλοι υπέρ της καινοτομίας, ιδίως όταν πρόκειται για την επιστήμη και τη βιομηχανία, και αυτό το λέω όχι μόνο ως πολιτικός, αλλά και ως κάποιος που εργάστηκε στο παρελθόν σε πανεπιστήμιο, αφού προτού γίνω πολιτικός ήμουν λέκτορας. Στην πραγματικότητα ωστόσο -και ορισμένοι από τους ομιλητές ήδη το ανέφεραν- χάνουμε τη μάχη για την καινοτομία από χώρες όπως οι "ΠΑ και οι χώρες της Άπω Ανατολής. Γι' αυτό και ζητούμε η συνεργασία μας στον τομέα της καινοτομίας να επεκταθεί ώστε να συμπεριλάβει και τις χώρες εκτός ΕΕ.
<P>
Χαίρομαι ιδιαιτέρως με την υπερψήφιση της τροπολογίας που κατέθεσα, η οποία είναι πλέον η παράγραφος 167 και αφορά τη συνεργασία με τις χώρες της Ανατολικής Εταιρικής Σχέσης, και ελπίζω ότι θα τροποποιηθεί αναλόγως και η παράγραφος 71. " παράγραφος αυτή αναφέρεται βέβαια στις χώρες της Μεσογείου, αλλά πρέπει να διευρυνθεί ώστε να καλύψει όλες τις χώρες που συμμετέχουν στην Ευρωπαϊκή Πολιτική Γειτονίας.
<SPEAKER ID="660" NAME="Νικόλαος Σαλαβράκος" AFFILIATION="EFD">
Κύριε Πρόεδρε, εξαιρετική η έκθεση της κ. Merkies και τη συγχαίρω. Βέβαια, έχουμε και την στρατηγική 2020, έχουμε πολλές προσπάθειες και πολλές εκθέσεις σχετικά με την καινοτομία και την απασχόληση των νέων, στα χαρτιά, που πρέπει να τις κάνουμε πράξη. Οι νέοι στην Ευρώπη είναι άνεργοι σε ποσοστό 9,6%, όσον αφορά το γενικό ποσοστό ανεργίας, ειδικότερα όμως για τους νέους ηλικίας 19-27 ετών το ποσοστό υπερβαίνει το 20,2% και, βέβαια, οι άνθρωποι βρίσκονται αυτοί σε κατάθλιψη. " εργασία δεν είναι μόνο βιοπορισμός, πρέπει να το καταλάβουμε, πρέπει να δώσουμε τη δυνατότητα εργασίας στους νέους, διότι έτσι θα τους δώσουμε την αυτοεκτίμησή τους.
<P>
Όλοι οι πολίτες πρέπει να έχουμε τη δυνατότητα, βεβαίως, να αναπτύξουμε καινοτόμες δράσεις συμμετέχοντες στο πρόγραμμα της καινοτομίας και να μεταμορφώσουμε την Ευρώπη. Κυρία Επίτροπε, στην ανακοίνωση της Επιτροπής γίνεται λόγος για εταιρικές συνεργασίες στον τομέα της καινοτομίας. Πώς προτίθεται η Επιτροπή να προωθήσει τη στενότερη συμμετοχή των περιφερειών, ποία τα μέσα και ποία η χρηματοδότηση;
<SPEAKER ID="661" NAME="Angelika Werthmann" AFFILIATION="NI">
(DE) Κύριε Πρόεδρε, οι μείζονες προκλήσεις που αντιμετωπίζει η Ένωση Καινοτομίας είναι μεταξύ άλλων η γήρανση του πληθυσμού και η διατήρηση των συστημάτων υγείας. Προκειμένου να διασφαλίσουμε ότι τα συστήματα αυτά είναι βιώσιμα και σταθερά, πρέπει να τα εξετάσουμε και να τα αναλύσουμε λαμβάνοντας υπόψη όλες τις σχετικές παραμέτρους. Μόνο εξετάζοντας τις σχέσεις μεταξύ των συστημάτων θα μπορέσουμε να βρούμε επιτυχείς λύσεις.
<P>
Έως το 2050, ο λόγος των ευρωπαίων πολιτών που αποτελούν τον ενεργό πληθυσμό έναντι αυτών που είναι άνω των 65 θα πέσει από 4:1 σε 2:1. Κατά συνέπεια, οι δαπάνες για τις συντάξεις και την υγεία είναι βέβαιο ότι θα αυξηθούν. Ωστόσο, η επικέντρωση αποκλειστικά και μόνο στη νομοθεσία περί συντάξεων και στην αύξηση των εισφορών των ασφαλισμένων δεν θα μας δώσει τη δυνατότητα να επιτύχουμε τους στόχους μας.
<P>
Οι σωστές λύσεις θα πρέπει επίσης να λάβουν υπόψη τις ανεπάρκειες των πολιτικών μας στους τομείς της εκπαίδευσης και της αγοράς εργασίας. Θα είναι αναγκαίο να επενδύσουμε στην κατάρτιση και να αλλάξουμε τον προσανατολισμό της πολιτικής μας στον τομέα της κατάρτισης προκειμένου να αντισταθμίσουμε μια κατάσταση στην οποία ολοένα και περισσότερες θέσεις εργασίας σε κλάδους υψηλής εξειδίκευσης δεν θα μπορούν να καλυφθούν, ενώ την ίδια στιγμή ανάλογος αριθμός ανθρώπων χαμηλής εξειδίκευσης θα εξαρτάται από την κοινωνική πρόνοια.
<P>
Στο πλαίσιο της στρατηγικής μας για την αγορά εργασίας, θα πρέπει να συντονίσουμε τις πολιτικές μας στους τομείς της οικογένειας και της ισότητας, αντί να τις θεωρούμε ασυμβίβαστες.
<SPEAKER ID="662" NAME="Maria Da Graca Carvalho" AFFILIATION="PPE">
(PT) Κύριε Πρόεδρε, κυρία Επίτροπε, θα ήθελα πρώτα από όλα να συγχαρώ την εισηγήτρια για την εξαίρετη εργασία της.
<P>
" Ευρώπη χρειάζεται ένα βιώσιμο και ανταγωνιστικό οικονομικό μοντέλο το οποίο θα ανταποκρίνεται στις μείζονες κοινωνικές προκλήσεις της εποχής μας και θα διασφαλίζει περισσότερες και καλύτερες θέσεις εργασίας. " πρωτοβουλία της Ένωσης Καινοτομίας προτείνει μια στρατηγική ευρωπαϊκή πολιτική για την καινοτομία η οποία είναι ολοκληρωμένη και προσανατολισμένη προς τις επιχειρήσεις και τους ανθρώπους. " έννοια της καινοτομίας πρέπει να υπερβεί τα στενά όρια της τεχνολογικής καινοτομίας: πρέπει να συσχετιστεί όχι μόνο με προϊόντα, αλλά και με διαδικασίες, υπηρεσίες, μετακινήσεις, συστήματα και οργανωτικές δομές.
<P>
Ειδικότερα, η κοινωνική καινοτομία αποσκοπεί στην εξεύρεση νέων και αποτελεσματικών λύσεων για επιτακτικές κοινωνικές ανάγκες. Επιπλέον, οι νέοι άνθρωποι είναι η κινητήρια δύναμη της καινοτομίας: πρέπει συνεπώς να εφαρμόσουμε πολιτικές που να προάγουν την πρόσβαση των νέων στην αγορά εργασίας. Είναι επίσης αναγκαίο να δημιουργήσουμε κατάλληλους μηχανισμούς στήριξης για μικρές και μεσαίες επιχειρήσεις.
<P>
" επιτυχία της πολιτικής μας στον τομέα της καινοτομίας θα εξαρτηθεί από την ύπαρξη ενός απλού, αποδοτικού και μη γραφειοκρατικού συστήματος για την επιστήμη και την ανώτατη εκπαίδευση. " κατάλληλη χρηματοδότηση αυτών των δύο τομέων είναι αναγκαία συνθήκη για την ανάπτυξη καινοτομίας.
<P>
Κατά συνέπεια, δεδομένου του στόχου του 3% του ακαθάριστου εγχώριου προϊόντος για την τεχνολογική έρευνα και ανάπτυξη, καλώ την Επιτροπή να εξετάσει το ενδεχόμενο δημιουργίας ενός αποτελεσματικού πανευρωπαϊκού συστήματος για την επίτευξη αυτού του στόχου, ενόψει αυτού που συμβαίνει με την οικονομική διακυβέρνηση.
<SPEAKER ID="663" NAME="Catherine Trautmann" AFFILIATION="S&amp;D">
(FR) Κύριε Πρόεδρε, κυρία Επίτροπε, κυρίες και κύριοι, όταν θέτουμε στους εαυτούς μας τον στόχο της ενίσχυσης της ικανότητάς μας για καινοτομία και επενδύσεις ή της εξασφάλισης ανταγωνιστικού πλεονεκτήματος έναντι των "ΠΑ και της Κίνας, αναφερόμαστε σίγουρα στην οικονομική ανάπτυξη, αλλά ειδικότερα μιλούμε επίσης για τη δημιουργία θέσεων απασχόλησης. Για αυτόν τον λόγο, πρέπει να εξασφαλίσουμε τα μέσα για την ενίσχυση της καινοτομίας.
<P>
Θα ήθελα να συγχαρώ την κ. Merkies για την μονοαπευθυντική διαδικασία, τη στρατηγική χρηματοδότησης, και την αναγνώριση της αξίας της ανάληψης κινδύνων από τους ερευνητές. " έκθεσή της μας οδηγεί προς τη σωστή κατεύθυνση και προτείνει ένα πλαίσιο που ευνοεί τις μικρές και μεσαίες επιχειρήσεις (ΜΜΕ), οι οποίες είναι ζωτικής σημασίας για την επιτυχία της Ευρωπαϊκής Ένωσης.
<P>
" καινοτομία σημαίνει ελκυστικότητα και ανταγωνιστικότητα των επιμέρους περιοχών, και η συμμετοχή των περιφερειακών και τοπικών αρχών είναι ουσιαστική στο επίπεδο της χορήγησης πιστώσεων, της μείωσης των ανισοτήτων και της ενίσχυσης του ενεργού ρόλου που πρέπει να αναλάβουν οι πολίτες. Επιτόπου θα μπορέσουμε να δούμε ότι το μέτρο που προτείνει η έκθεση θα συμβάλει αποτελεσματικά στην υλοποίηση των στόχων της στρατηγικής Ευρώπης 2020.
<SPEAKER ID="664" NAME="Edvard Kozusnik" AFFILIATION="ECR">
(CS) Κύριε Πρόεδρε, Ευρώπη και καινοτομία. Θα ήθελα να πω εδώ δυο λόγια σχετικά με τα όσα ανέφεραν οι συνάδελφοι κκ. Migalski και Tosenovsky. Πού βρισκόμαστε αυτήν τη στιγμή; Οι "ΠΑ μας έχουν ξεπεράσει, το ίδιο και η Ιαπωνία, ενώ η Βραζιλία, η Ινδία και η Κίνα μας ακολουθούν κατά πόδας. Κατά τη γνώμη μου το πρόγραμμα "Ένωση Καινοτομίας" έρχεται κυριολεκτικά στο παρά πέντε. Κατά πάσα πιθανότητα, είναι η τελευταία μας ευκαιρία να κερδίσουμε το χαμένο έδαφος στον τομέα της καινοτομίας και να μην επιτρέψουμε σε αυτές τις χώρες να μας φτάσουν. Κάθε αποτυχία σε αυτόν τον τομέα από την Ευρώπη ως ήπειρο θα έχει μοιραίες συνέπειες -όπως είπαν όλοι οι άλλοι συνάδελφοι- για την ανταγωνιστικότητα της Ευρώπης, την ποιότητα ζωής των κατοίκων της και, τελικά, για τις αξίες που εκπροσωπεί η Ευρώπη για τον κόσμο.
<P>
Χαίρομαι συνεπώς που το Ευρωπαϊκό Κοινοβούλιο κατάφερε να κινήσει τη διαδικασία θέσπισης ειδικών νομοθετικών μέτρων, όπως η μεγαλύτερη συνεργασία για την καθιέρωση ενός ευρωπαϊκού διπλώματος ευρεσιτεχνίας. Θεωρώ επίσης τον τομέα της τυποποίησης πολύ σημαντικό όσον αφορά την μεταφορά των καινοτομιών στην πράξη, καθώς και την εφαρμογή τους από μικρές και μεσαίες επιχειρήσεις.
<SPEAKER ID="665" NAME="Zbigniew Ziobro" AFFILIATION="ECR">
(PL) Κύριε Πρόεδρε, στην ομιλία μου εδώ στο Στρασβούργο τον περασμένο Νοέμβριο, τόνισα τις σημαντικές διαφορές μεταξύ των παλαιών και των νέων κρατών μελών της ΕΕ όσον αφορά τη χρηματοδοτική στήριξη στον τομέα της έρευνας και της ανάπτυξης. Μακροπρόθεσμα αυτό θα οδηγήσει σε σοβαρές ανισορροπίες στην ανάπτυξη των επιμέρους κρατών μελών και στο φαινόμενο στο οποίο οι δημοσιογράφοι έδωσαν την άσχημη ονομασία "διαρροή εγκεφάλων", το οποίο εσφαλμένα αναφέρεται στην έκθεση ως διανοητική κινητικότητα. Προκειμένου να διασφαλίσουμε τη βιώσιμη ανάπτυξη στην Ευρώπη -και τονίζω τη λέξη "βιώσιμη" η ΕΕ πρέπει να προβλέψει περισσότερα κονδύλια για την ανάπτυξη σχεδίων καινοτομίας και έρευνας στα νέα κράτη μέλη, στο πλαίσιο των δαπανών για τη βιώσιμη ανάπτυξη στον προϋπολογισμό της.
<P>
Αξίζει επίσης τον κόπο να ενθαρρυνθούν οι εθνικές κυβερνήσεις να αυξήσουν τα ποσά που διαθέτουν κάθε χρόνο στον προϋπολογισμό τους για την έρευνα και επίσης να ορίσουν ένα ελάχιστο ποσοστό του προϋπολογισμού τους που θα διατίθεται για έργα αυτού του είδους. Ένα ακόμη σημαντικό ζήτημα είναι η χρηματοδότηση της καινοτομίας στον τομέα των ΜΜΕ, στην οποία πρέπει να δώσουμε μεγαλύτερη έμφαση.
<SPEAKER ID="666" NAME="Lambert van Nistelrooij" AFFILIATION="PPE">
(NL) Κύριε Πρόεδρε, κυρία Επίτροπε, η βασική πρόκληση είναι πώς θα κάνουμε τα πράγματα με διαφορετικό τρόπο -με πολύ μικρότερο κατακερματισμό ώστε να περιοριστεί η παράλληλη δραστηριοποίηση των κρατών μελών και της Ευρωπαϊκής Ένωσης- καθώς και να είναι οι επενδύσεις μας καλύτερα στοχευμένες. Πιστεύω ότι οι επιχειρήσεις και οι πολίτες μας παρακολουθούν. " έκθεση και η πρότασή σας για την Ένωση Καινοτομίας δημιουργούν προσδοκίες. Πράγματι, ορθώς έχουμε υψηλές προσδοκίες από την Ένωση Καινοτομίας, αλλά θα ήθελα να τονίσω μερικά λειτουργικά σημεία, κυρίως και πτυχές που αφορούν την Ευρωπαϊκή Ένωση.
<P>
Πρώτα από όλα, πρέπει να διασφαλίσουμε ότι η χρηματοδότηση θα απλουστευθεί και ότι θα προβλεφθούν περισσότερες επιδοτήσεις και κίνητρα για τα κεφάλαια επιχειρηματικού κινδύνου. Δεύτερον, διαθέτουμε ήδη τα ταμεία, αλλά είναι χωρισμένα και διέπονται από διαφορετικούς κανόνες: περιφερειακά ταμεία, ταμεία για τη γεωργία κ.ο.κ. Πρέπει να μεταβούμε σε μια πολυταμειακή προσέγγιση. Θα συμφωνήσετε με αυτό στους επερχόμενους κανονισμούς; Με τι είδους προτάσεις θα ρυθμιστεί το θέμα αυτό;
<P>
Το επόμενο σημείο που θέλω να θίξω είναι ότι όπως μόλις είδαμε, οι επενδύσεις στην έρευνα και ανάπτυξη καταλήγουν σε μεγάλο βαθμό στα δώδεκα "παλαιά" κράτη μέλη, οπότε πρέπει να βελτιώσουμε τον επιμερισμό των κονδυλίων. Χρειαζόμαστε μια επανεξισορρόπηση. Πώς μπορούν να υποστηριχθούν οι επιχειρήσεις και οι πολίτες στα "νέα" κράτη μέλη από αυτήν την άποψη;
<P>
Τέλος, θα ήθελα να πω ότι αυτή είναι μια διαδικασία που θα θέλαμε να σας βοηθήσουμε να εξετάσετε. Πώς θα διεξαγάγετε τώρα τον διάλογο; Στην ανακοίνωσή σας αναφέρετε ότι στο τέλος του 2011 θα διοργανώσετε μια συνέλευση και θα προβείτε σε μερικές ακόμη ενέργειες. Είχα ήδη την ευκαιρία να συνομιλήσω μαζί σας μερικές φορές, μεταξύ άλλων και στο πλαίσιο διαλόγου, στις συνόδους κορυφής του φόρουμ "Γνώση για την καινοτομία" στο Κοινοβούλιο. Πώς θα το οργανώσετε από εδώ και πέρα; Θέλουμε να δούμε περισσότερα από εσάς. Για να είμαι ειλικρινής, έχω μεγάλη πίστη σε αυτό. Αυτήν τη στιγμή συντονίζετε τέτοιες πρωτοβουλίες στην Επιτροπή, και αυτό δεν συνέβαινε στο παρελθόν. Μαζί με την κ. Merkies, θα σας παρακολουθούμε στενά.
<SPEAKER ID="667" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, συγχαίρω την εισηγήτρια κ. Merkies για την εξαίρετη έκθεσή της. Προκειμένου να διασφαλίσουμε ότι η πρωτοβουλία "Ένωση Καινοτομίας" θα συμβάλει στη βιώσιμη ανάπτυξη, πρέπει να εκσυγχρονιστεί το εκπαιδευτικό σύστημα, να απλοποιηθούν και να συγχωνευτούν οι κανόνες που διέπουν την πρόσβαση τους υπάρχοντες χρηματοδοτικούς μηχανισμούς, χρειαζόμαστε προβλέψεις σχετικά με τις απαιτούμενες δεξιότητες, πρέπει να ενθαρρυνθούν οι συμπράξεις μεταξύ πανεπιστημίων και επιχειρήσεων, το ίδιο και η τυποποίηση, και, τέλος, πρέπει να προστατευθεί η διανοητική ιδιοκτησία. " ευρυζωνικότητα είναι απολύτως αναγκαία για την Ένωση Καινοτομίας, δεδομένου ότι βελτιώνει το επίπεδο συμμετοχής των πολιτών.
<P>
Απευθύνουμε έκκληση για αύξηση των κονδυλίων για την καινοτομία, αλλά πιστεύω ότι για λόγους συνέπειας, όπως κάναμε και σε άλλες περιπτώσεις, πρέπει να αποφύγουμε την υπονόμευση μέσω της έκθεσης αυτής του μέλλοντος της πολιτικής συνοχής, της κοινής γεωργικής πολιτικής και του πολυετούς δημοσιονομικού πλαισίου. Ελπίζω ότι αυτή η τροπολογία θα υπερψηφιστεί αύριο.
<P>
Τέλος, καλούμε την Επιτροπή να μεταφέρει την πολιτική καινοτομίας της Ένωσης σε ένα σχέδιο δράσης με συγκεκριμένες επιδιώξεις και μετρήσιμους στόχους.
<SPEAKER ID="668" NAME="Francesco De Angelis" AFFILIATION="S&amp;D">
(IT) Κύριε Πρόεδρε, κυρίες και κύριοι, θα ήθελα να συγχαρώ την κ. Merkies για την εξαιρετική δουλειά της. Πιστεύω ότι πρέπει να επενδύσουμε περισσότερο στην καινοτομία, στην έρευνα και στη γνώση, και μάλιστα με μεγαλύτερη τόλμη. " καινοτομία δεν πρέπει να υποσκελίζεται από την έρευνα. " καινοτομία και η έρευνα δεν είναι το ίδιο πράγμα και επικροτώ το γεγονός ότι η έκθεση υπογραμμίζει αυτήν τη στρατηγικής σημασίας διάκριση.
<P>
" έκθεση θέτει μερικούς σημαντικούς στόχους: απευθύνεται στους απλούς πολίτες και τους εργαζομένους μέσω της κοινωνικής καινοτομίας· προτείνει μέτρα για τη διευκόλυνση της πρόσβασης σε πίστωση και χρηματοδότηση για τις ΜΜΕ· και, κυρίως, εγκαθιδρύει μια ολοένα πιο στενή και άμεση σχέση μεταξύ επιχειρήσεων, ερευνητικών κέντρων και πανεπιστημίων.
<P>
" διευκόλυνση των μικρομεσαίων επιχειρήσεων μέσω μιας μονοαπευθυντικής διαδικασίας και η επικέντρωση στο ταλέντο, τη δημιουργικότητα και τις καινοτόμες ιδέες είναι αναγκαίες συνθήκες για την μεγέθυνση και την ανάπτυξη. " Ευρώπη πρέπει να πάρει σοβαρά τις πολιτικές στον τομέα της καινοτομίας εάν θέλουμε να βγούμε από την κρίση και να οικοδομήσουμε ένα καλύτερο μέλλον για τις επόμενες γενιές.
<SPEAKER ID="669" NAME="Ioan Enciu" AFFILIATION="S&amp;D">
(RO) Κύριε Πρόεδρε, αυτήν τη στιγμή η έρευνα και η ανάπτυξη αποτελούν προνόμιο των πλέον ανεπτυγμένων κρατών μελών, γεγονός που είναι επιζήμιο για την Ευρωπαϊκή Ένωση. " Ευρωπαϊκή Ένωση πρέπει να λάβει αυτό το στοιχείο υπόψη και να προαγάγει την εξισορρόπηση των δυνατοτήτων ανάπτυξης καινοτομίας στο σύνολο της ΕΕ. Πρέπει να υποστηριχθούν τα νέα κράτη μέλη ώστε να αναπτύξουν την ερευνητική τους υποδομή, μέσω της διάθεσης επιπλέον πόρων, όπως υποσχέθηκε η Επίτροπος Quinn πριν από λίγο. Αυτός είναι ο μόνος σίγουρος τρόπος για να βεβαιωθούμε πως δεν θα μεγαλώσει το χάσμα μεταξύ Ανατολής και Δύσης στην ΕΕ στον τομέα της έρευνας και της καινοτομίας, πράγμα που θα μας δώσει τη δυνατότητα να επιτύχουμε τον στόχο μας για τη δημιουργία μιας πραγματικής Ένωσης Καινοτομίας.
<P>
Μια ιδέα που προωθείται είναι η χρήση των διαρθρωτικών ή των γεωργικών ταμείων για τη χρηματοδότηση της καινοτομίας και της έρευνας. Νομίζω ότι αυτό δεν είναι ούτε εφικτό ούτε δίκαιο. Μια ρεαλιστική λύση είναι η δημιουργία συγκεκριμένων μέσων που θα διατίθενται αποκλειστικά για έρευνα και καινοτομία.
<SPEAKER ID="670" NAME="Antonio Fernando Correia De Campos" AFFILIATION="S&amp;D">
(PT) Κύριε Πρόεδρε, κυρία Επίτροπε, κυρία Merkies, η στρατηγική αυτή είναι σημαντική για όλες τις ευρωπαϊκές χώρες, ιδίως για εκείνες οι οικονομίες των οποίων δεν είναι αρκετά ανταγωνιστικές. Είναι αναγκαία για τη σύσταση μικρών και μεσαίων επιχειρήσεων. Σήμερα, η δημιουργία θέσεων εργασίας είναι πιο δυναμική. Είναι αναγκαία και για τα πανεπιστήμια και τα εργαστήρια, η επιβίωση των οποίων εξαρτάται, εν μέρει, από τη σχέση τους με τους παραγωγικούς κλάδους. Είναι αναγκαία για το χρηματοπιστωτικό σύστημα, το οποίο θα βρει στην καινοτομία μια νέα αγορά τώρα που το παραδοσιακό μεταποιητικό μοντέλο πνέει τα λοίσθια.
<P>
" καινοτομία βρίσκεται στην κορυφή της ευρωπαϊκής ημερήσιας διάταξης και, ως πυλώνας της στρατηγικής "Ευρώπη 2020", θα πρέπει να έχει νέα χρηματοδοτικά μέσα προκειμένου να μην πληγεί από τους δημοσιονομικούς περιορισμούς που υφίστανται υπό τις τρέχουσες συνθήκες.
<P>
Τέλος, θα ήθελα να συγχαρώ την εισηγήτρια κ. Merkies για τη σημαντική της συμβολή στην ανάδειξη μιας πιο καινοτόμου Ευρώπης, με μια οικονομία που βασίζεται περισσότερο στη γνώση.
<SPEAKER ID="671" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, θα ήθελα και εγώ με τη σειρά μου να συγχαρώ τη συνάδελφο από την Ομάδα μου για την εξαιρετική της έκθεση. " Ευρωπαϊκή Ένωση βρίσκεται σε ένα κρίσιμο σταυροδρόμι. Αφενός, πρέπει να αντιμετωπίσουμε κατεπειγόντως τα προβλήματα που μας έχει δημιουργήσει η κρίση, και αφετέρου, πρέπει να θεσπίσουμε μέτρα τώρα ώστε να είμαστε σε θέση να ανταποκριθούμε επαρκώς και να υλοποιήσουμε επιτυχώς τις μακροπρόθεσμες δεσμεύσεις μας ως προς την αντιμετώπιση προκλήσεων όπως η κλιματική αλλαγή, η ασφάλεια του ενεργειακού εφοδιασμού, η επισιτιστική ασφάλεια, η γήρανση του πληθυσμού κλπ.
<P>
Στο σημερινό παγκόσμιο περιβάλλον, η πολιτική στον τομέα της καινοτομίας έχει τεράστιο αντίκτυπο σε όλους τους τομείς της ζωής, και μελλοντικά θα αναχθεί στον βασικό πυλώνα της οικονομικής, πολιτιστικής και κοινωνικής ανάπτυξης της Ευρωπαϊκής Ένωσης. Μέχρι σήμερα, η πολιτική αυτή χαρακτηριζόταν από κατακερματισμό και από μεγαλύτερο προσανατολισμό στην ακαδημαϊκή και επιστημονική έρευνα, αντί να επικεντρώνεται στη μετατροπή των καινοτόμων ιδεών σε πραγματικά ή προσαρμοσμένα προϊόντα ή υπηρεσίες που θα μπορούσαν να τονώσουν την ανάπτυξη και την απασχόληση.
<P>
Υποστηρίζω την ολιστική προσέγγιση στην πολιτική της καινοτομίας και πιστεύω ότι πρέπει να εκπονήσουμε από κοινού μια στρατηγική και ολοκληρωμένη πολιτική της ΕΕ στον τομέα της καινοτομίας η οποία θα στοχεύει στην πρακτική εφαρμογή των καινοτομιών.
<SPEAKER ID="672" NAME="Miroslav Mikolasik" AFFILIATION="PPE">
(SK) Κύριε Πρόεδρε, η καινοτομία είναι μία από τις κύριες κινητήριες δυνάμεις της ευρωπαϊκής ανταγωνιστικότητας, χωρίς την οποία θα ήταν αδύνατο να επιτύχουμε τους στρατηγικούς στόχους που έχουμε θέσει. Για παράδειγμα, είναι επιτακτική η ανάγκη για καινοτομία στους τομείς της δημόσιας υγείας και της προστασίας του περιβάλλοντος.
<P>
" Ένωση και τα κράτη μέλη πρέπει συνεπώς να παράσχουν χρηματοδοτικά ή φορολογικά κίνητρα σε επιχειρήσεις και ιδιώτες, ώστε η επιστημονική και τεχνολογική έρευνα και ανάπτυξη να επικεντρωθούν σε τομείς που μπορεί να είναι λιγότερο επικερδείς, αλλά αποφέρουν σημαντικά οφέλη για το ευρύ κοινό. Κατά τη γνώμη μου, εξακολουθούμε να διαθέτουμε σχετικά μικρά ποσά του προϋπολογισμού στη έρευνα και ως εκ τούτου θα ήθελα να τονίσω την ανάγκη πρόβλεψης χρηματοδοτικών μέσων για αυτόν τον σκοπό στους μελλοντικούς προϋπολογισμούς της ΕΕ.
<P>
Ο τομέας της ευρωπαϊκής έρευνας θα ευνοούνταν επίσης από τη θέσπιση ενός ενιαίου ευρωπαϊκού διπλώματος ευρεσιτεχνίας το οποίο, εκτός από την προστασία της διανοητικής ιδιοκτησίας όσων καινοτομούν, θα μπορούσε επίσης να απλοποιήσει τις χρονοβόρες και δαπανηρές γραφειοκρατικές διαδικασίες και να καταστήσει περιττές τις πολλαπλές αιτήσεις από τον ίδιο αιτούντα σε όλα τα κράτη μέλη.
<SPEAKER ID="674" NAME="Claudiu Ciprian Tănăsescu" AFFILIATION="S&amp;D">
(RO) Κυρία Πρόεδρε, εάν επιτευχθεί ο στόχος της στρατηγικής "Ευρώπη 2020" για αύξηση των επενδύσεων σε έρευνα και ανάπτυξη στο 3% του ΑΕγχΠ θα δημιουργηθούν 3,7 εκατ. θέσεις εργασίας και το ετήσιο ΑΕγχΠ θα αυξηθεί έως και 795 δισ. ευρώ έως το 2025.
<P>
Για να γίνει ωστόσο πράξη αυτό, θα χρειαστούμε 1 εκατομμύριο νέους ερευνητές, σε μια περίοδο που πολλοί από αυτούς στρέφονται προς χώρες εκτός Ευρώπης όπου υπάρχουν οι κατάλληλοι μηχανισμοί άρσης των εμποδίων και οι ιδέες φτάνουν απρόσκοπτα στην αγορά. Ο κατακερματισμός των ερευνητικών συστημάτων και των αγορών, η ανεπαρκής αξιοποίηση των δημόσιων συμβάσεων για την τόνωση της καινοτομίας, η ανασφάλεια της χρηματοδότησης και η βραδεία διαδικασία τυποποίησης είναι τα προβλήματα που εξακολουθούν να αντιμετωπίζουν οι χώρες της Ευρωπαϊκής Ένωσης. Ωστόσο, ελπίζουμε ότι θα αντιμετωπιστούν σοβαρά εφόσον θέλουμε το πρόγραμμα της Ένωσης Καινοτομίας να αποτελέσει μία από τις επιτυχίες της στρατηγικής "Ευρώπη 2020". Αυτός είναι ο μόνος τρόπος για να μπορέσουμε να πετύχουμε βιώσιμη ανάπτυξη στην Ευρώπη και να αντισταθούμε στις εντεινόμενες πιέσεις της παγκοσμιοποίησης.
<SPEAKER ID="675" NAME="Elena Băsescu" AFFILIATION="PPE">
(RO) Κυρία Πρόεδρε, η πρωτοβουλία "Ένωση Καινοτομίας" προάγει μια στρατηγική ευρωπαϊκή πολιτική προσανατολισμένη στις επιχειρήσεις. Πρέπει να δοθεί ιδιαίτερη προσοχή στους στόχους της στρατηγικής "Ευρώπη 2020". " καινοτομία πρέπει να έχει ως γνώμονα το δημόσιο συμφέρον, τη βελτίωση της ποιότητας ζωής και την προαγωγή της κοινωνικής ευημερίας. Αυτό σημαίνει ότι η παγκοσμιοποίηση και η έρευνα είναι δύο βασικοί παράγοντες όσον αφορά την ανταγωνιστικότητα στο εξωτερικό και την οικονομική ανάπτυξη. Άλλοι, συμπληρωματικοί, παράγοντες είναι μεταξύ άλλων η ενεργός συμμετοχή των μικρών και μεσαίων επιχειρήσεων και η εμπλοκή των ευρωπαίων πολιτών.
<P>
" Επιτροπή θα πρέπει να δώσει έμφαση σε τεχνολογίες που υποστηρίζουν πιο έξυπνα, βιώσιμα συστήματα. Όλες οι στρατηγικές που συνδέονται με την προσαρμογή της ΕΕ στις συνθήκες μετά την κρίση πρέπει να έχουν ως στόχο τη δημιουργία βιώσιμων θέσεων απασχόλησης. Σε αυτό το πλαίσιο, τα κράτη μέλη πρέπει να προαγάγουν σταθερά οικονομικά μοντέλα βασισμένα στη δημιουργικότητα.
<SPEAKER ID="676" NAME="Vasilica Viorica Dăncilă" AFFILIATION="S&amp;D">
(RO) Κυρία Πρόεδρε, σε μια Ευρώπη χωρίς σύνορα και με τη διαδικασία της παγκοσμιοποίησης σε εξέλιξη, η καινοτομία μπορεί και πρέπει να διαδραματίσει σημαντικό ρόλο στην ενίσχυση της κοινωνικής συνοχής μέσω της βελτίωσης των παρεχόμενων υπηρεσιών, ανεξαρτήτως κλάδου.
<P>
Ωστόσο, οι καλύτερες υπηρεσίες προϋποθέτουν τη βελτίωση της επαγγελματικής κατάρτισης. Κατά συνέπεια, θεωρώ ότι θα είναι χρήσιμο να δρομολογηθούν εξειδικευμένα προγράμματα επαγγελματικής κατάρτισης, με έμφαση στην καινοτομία και την ενθάρρυνση της δημιουργικότητας, δύο στοιχεία που μπορούν να καλλιεργηθούν, να διδαχθούν και να ενισχυθούν σε διαφορετικά στάδια της διαδικασίας κατάρτισης. " Ευρωπαϊκή Επιτροπή πρέπει να ενθαρρύνει και να υποστηρίξει τα κράτη μέλη προκειμένου να συμπεριλάβουν σε μεγαλύτερο βαθμό ως μέρος των συνιστωσών των εθνικών τους εκπαιδευτικών συστημάτων, και στοιχεία όπως η καινοτομία και η δημιουργικότητα, και επίσης να ενθαρρύνει την καλύτερη συνεργασία μεταξύ των εκπαιδευτικών συστημάτων και του επιχειρηματικού κόσμου αναπτύσσοντας νέα προγράμματα σπουδών και διδακτορικά προγράμματα, μεταξύ άλλων και σε διασυνοριακό επίπεδο.
<SPEAKER ID="677" NAME="Pat the Cope Gallagher" AFFILIATION="ALDE">
(GA) Κυρία Πρόεδρε, ευχαριστώ που μου δίνετε την ευκαιρία να μιλήσω σχετικά με αυτό το θέμα.
<P>
- (EN) Κυρία Πρόεδρε, είναι δική μας ευθύνη να μεταδώσουμε επιτυχώς στα ιδρύματα τριτοβάθμιας εκπαίδευσης, στα ερευνητικά ιδρύματα και, φυσικά, στις εταιρείες του ιδιωτικού τομέα το μήνυμα που αφορά τις ευκαιρίες που προσφέρονται στο πλαίσιο του εβδόμου προγράμματος πλαισίου (ΠΠ7) για την έρευνα και την ανάπτυξη. Πρέπει, με κάθε ευκαιρία, να τονίζουμε τα οφέλη που μπορούν να αποκομίσουν οι μικρές και μεσαίες επιχειρήσεις από το μεγαλύτερο ερευνητικό πρόγραμμα παγκοσμίως με δημόσια χρηματοδότηση.
<P>
" στήριξη της έρευνας και της καινοτομίας είναι ζωτικής σημασίας για την περιφέρεια της Ένωσης εάν θέλει να παραμείνει ανταγωνιστική σε έναν ολοένα και πιο ανταγωνιστικό κόσμο. Από ιρλανδική οπτική γωνία, το ΠΠ7 μας βοηθά να αναπτύξουμε έρευνα η οποία με τη σειρά της δημιουργεί θέσεις απασχόλησης και φέρνει νέα προϊόντα και υπηρεσίες στην αγορά. Ιρλανδικοί φορείς έχουν ήδη αντλήσει 270 εκατομμύρια ευρώ ως χρηματοδοτήσεις στους τομείς της γεωργίας, των τροφίμων, της αλιείας, της υγείας, της ενέργειας, των μεταφορών και των ΤΠΕ.
<P>
Κλείνοντας, δηλώνω ότι αυτό είναι υψίστης σημασίας ιδίως δεδομένων των δύσκολων οικονομικών συνθηκών που επικρατούν, τόσο στην Ιρλανδία όσο και ανά την ΕΕ.
<SPEAKER ID="679" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, σε μια συγκυρία σοβαρής οικονομικής και κοινωνικής κρίσης όπως αυτή που αντιμετωπίζουν αρκετά κράτη μέλη της Ευρωπαϊκής Ένωσης είναι ευπρόσδεκτος ο διάλογος σχετικά με την καινοτομία σε όλους τους τομείς της γνώσης, της οικονομίας και της κοινωνίας. Ωστόσο, η καινοτομία αυτή πρέπει να βασίζεται στα κριτήρια της προάσπισης του δημόσιου συμφέροντος, της βελτίωσης της ποιότητας ζωής των ανθρώπων, της προώθησης της κοινωνικής πρόνοιας, και της προστασίας του περιβάλλοντος και της φυσικής ισορροπίας.
<P>
Σε αυτό το πλαίσιο, είναι αναγκαίο να μην λησμονούμε την ανεργία, η οποία ήδη πλήττει το ένα τέταρτο περίπου των νέων, πολλοί από τους οποίους έχουν ολοκληρώσει σπουδές τριτοβάθμιας εκπαίδευσης· να μην λησμονούμε ότι οι θέσεις εργασίας είναι ολοένα και πιο επισφαλείς, ιδίως για τις γυναίκες και τους νέους· και να μην λησμονούμε την αύξηση της φτώχειας και του κοινωνικού αποκλεισμού.
<P>
Είναι συνεπώς καιρός να περάσουμε από τα λόγια στις πράξεις και να απαιτήσουμε τα αναγκαία κονδύλια και πολιτικές που θα αναγνωρίζουν την πραγματική αξία των ανθρώπων, της δημιουργικότητάς τους και της ικανότητάς τους για καινοτομία και θα δείχνουν σεβασμό στην αξιοπρέπεια των εργαζομένων.
<SPEAKER ID="680" NAME="Sean Kelly" AFFILIATION="PPE">
(EN) Κυρία Πρόεδρε, μια πρόσφατη έρευνα της GE κατέληξε στο συμπέρασμα ότι 85% των ιθυνόντων πιστεύουν ότι η καινοτομία είναι ο δρόμος προς τη μελλοντική ευημερία της ΕΕ. Άλλο βέβαια να διαπιστωθεί αυτό και άλλο να γίνει πράξη. Αυτή είναι η πρόκληση που αντιμετωπίζουμε.
<P>
Είχα το προνόμιο να συντάξω το σχέδιο γνωμοδότησης της Επιτροπής Πολιτισμού και Εκπαίδευσης σχετικά με την Ένωση Καινοτομίας και υπογράμμισα μια σειρά σημείων. Ένα από αυτά ήταν η ανάγκη να αποφύγουμε τις αλληλοεπικαλύψεις. Αυτό προήλθε από μια απάντηση που έδωσε η Επίτροπος στην ακρόαση, όταν μας ανέφερε ότι ένα συγκεκριμένο στέλεχος σαλμονέλας αποτελούσε αντικείμενο έρευνας σε 40 διαφορετικά ινστιτούτα -ένα ξεκάθαρο παράδειγμα απουσίας κοινής σκέψης και κατασπατάλησης χρημάτων. Χρειαζόμαστε επίσης παραγωγική συνεργασία μεταξύ των διαφόρων ενδιαφερόμενων μερών. Είδα ένα πολύ καλό παράδειγμα μιας τέτοιας συνεργασίας στο πανεπιστήμιο Santiago de Compostela, με την έρευνα να παρακολουθείται μέχρι τη στιγμή της ίδρυσης μιας εταιρείας. Τρίτον, πρέπει να αναπτύξουμε το ευρωπαϊκό δίπλωμα ευρεσιτεχνίας.
<SPEAKER ID="681" NAME="Maire Geoghegan-Quinn" LANGUAGE="EN">
Κυρία Πρόεδρε, θα ήθελα να ευχαριστήσω τους βουλευτές που συμμετείχαν στη συζήτηση. Νομίζω ότι όλοι εδώ συμφωνούμε πως πρέπει να βελτιώσουμε τις συνθήκες για την καινοτομία.
<P>
Οι περισσότεροι ομιλητές αναφέρθηκαν στην απασχόληση. Αυτή είναι η ουσία της Ένωσης Καινοτομίας. Μιλάμε στην ουσία για την αξιοποίηση της πολύ βασικής, καθαρά ακαδημαϊκής έρευνας στην οποία διακρίνεται η Ευρωπαϊκή Ένωση ώστε να μεταφραστεί σε προϊόντα και υπηρεσίες στην αγορά και οι θέσεις εργασίας να δημιουργούνται εντός της ΕΕ αντί να δημιουργούνται στο εξωτερικό.
<P>
Ορισμένοι από τους ομιλητές αναφέρθηκαν στον ρόλο των περιφερειών. Αυτός είναι πραγματικά σημαντικός και πρέπει να αναπτύξουμε συνέργειες μεταξύ αφενός της χρηματοδότησης της έρευνας και ανάπτυξης και αφετέρου των διαρθρωτικών ταμείων. Εξάλλου και η κ. Merkies υπογραμμίζει αυτήν την παράμετρο στην έκθεσή της. Όλες οι περιφέρειες της Ευρώπης πρέπει να αξιοποιήσουν τα πλεονεκτήματά τους. Σε λίγες εβδομάδες θα επισκεφθώ την πόλη Debrecen στην Ουγγαρία, στο πλαίσιο της "Εβδομάδας καινοτόμων περιφερειών της Ευρώπης" όπου όλες οι περιφέρειες θα συναντηθούν για να συζητήσουν το θέμα της έξυπνης εξειδίκευσης.
<P>
Ορισμένες από τις λιγότερο προηγμένες περιφέρειες είναι προφανές ότι μπορούν ωφεληθούν από τη δικτύωση και την τεχνογνωσία που προάγουν τα προγράμματα έρευνας και καινοτομίας, αξιοποιώντας φυσικά τα διαρθρωτικά ταμεία ώστε να δημιουργήσουν τις ερευνητικές υποδομές που χρειάζονται.
<P>
Ο κ. van Nistelrooij αναφέρθηκε στη Συνέλευση Καινοτομίας και θα ήθελα να δηλώσω ότι βρίσκεται σε πολύ καλό δρόμο. Στο πλαίσιο της προετοιμασίας, καλέσαμε τον κ. Reul, πρόεδρο της Επιτροπής Βιομηχανίας, Έρευνας και Ενέργειας, να μας μιλήσει σχετικά με την εκπροσώπηση της επιτροπής στο επίκεντρο της Συνέλευσης Καινοτομίας. Φυσικά, καλέσαμε επίσης εκπροσώπους των κυβερνήσεων των κρατών μελών, επικεφαλής επιχειρήσεων, ενδιαφερόμενα μέρη κάθε είδους, υπεύθυνους χάραξης πολιτικής κ.ο.κ.
<P>
Πιστεύουμε ότι αυτό είναι πολύ σημαντικό διότι ένα από τα πράγματα που θεωρώ αναγκαία όσον αφορά την καινοτομία είναι η ύπαρξη ενός "ζωντανού εγγράφου": με άλλα λόγια, να έχουμε τη δυνατότητα, σε τακτική βάση -στο Κοινοβούλιο, διεθνώς στη Συνέλευση Καινοτομίας, καθώς επίσης σε επίπεδο αρχηγών κρατών ή κυβερνήσεων- να παρακολουθούμε την πρόοδο και να ασκούμε πίεση ώστε να επιταχύνεται όποτε εμφανίζει σημάδια επιβράδυνσης. Αυτό είναι πολύ σημαντικό εάν θέλουμε αυτή η πρωτοβουλία να στεφθεί με επιτυχία, να δημιουργήσουμε το είδος των θέσεων εργασίας που επιθυμούμε και να πετύχουμε όσα θέλουμε τελικά να πετύχουμε.
<SPEAKER ID="682" NAME="Judith A. Merkies" LANGUAGE="EN">
Κυρία Πρόεδρε, θα ήθελα να ευχαριστήσω τους συναδέλφους και τους καινοτόμους πολίτες για την πολύτιμη συνεισφορά τους. Ήταν μια διαδικασία ανοικτή σε όλους. Είμαστε όλοι σύμφωνοι εδώ: θέλουμε να τονώσουμε την οικονομική ανάπτυξη και να μεταβούμε σε ένα διαφορετικό, βιώσιμο κοινωνικό μοντέλο. Θέλουμε να τονώσουμε τις ΜΜΕ και τις νέες επιχειρήσεις· θέλουμε να αναβαθμίσουμε τις δεξιότητες μας μέσω της διά βίου μάθησης και θέλουμε κοινωνική καινοτομία. Θέλουμε τα χρήματά μας να δαπανώνται για την έρευνα και την ανάπτυξη και όχι να μένουν στα ταμεία μας.
<P>
Συμφωνούμε ότι η έρευνα δεν είναι συνώνυμο της καινοτομίας· η καινοτομία είναι κάτι διακριτό, παρόλο που μπορεί να απορρέει από την έρευνα. Αμφότερες είναι εξαιρετικά σημαντικές, αλλά η καινοτομία είναι αυτή που χρειάζεται μια επιπλέον ώθηση. Για να διευκρινιστεί το θέμα της χρηματοδότησης από τα γεωργικά ή τα διαρθρωτικά ταμεία: η πρόθεσή μας δεν είναι να μεταφέρουμε κονδύλια από την ΚΓΠ ή τα διαρθρωτικά ταμεία στα ταμεία στην καινοτομία, αλλά να δώσουμε έμφαση στην οριζόντια διάσταση της καινοτομίας. Χρειαζόμαστε καινοτομία και στη γεωργία και στην περιφερειακή πολιτική: τη χρειαζόμαστε παντού.
<P>
Ποιο είναι λοιπόν το επόμενο βήμα; Ας μην σταματήσουμε σε αυτήν την έκθεση. Δεν μπορούμε να αφήσουμε το θέμα να λήξει εδώ. Ας το προχωρήσουμε μαζί με τα κράτη μέλη. Ας προσπαθήσουμε πραγματικά να αλλάξουμε νοοτροπία. Ας δαπανήσουμε τα χρήματα, αλλά ας αλλάξουμε και την πολιτική. Ας αλλάξουμε το οικονομικό μας μοντέλο και ας μεταβούμε σε ένα βιώσιμο μοντέλο δημιουργώντας θέσεις απασχόλησης.
<P>
" έκθεση αναφέρει ότι η καινοτομία δεν είναι απλώς ένα προϊόν, μια διαδικασία ή μια υπηρεσία, αλλά είναι επίσης ένα κίνημα. Ας γίνουμε λοιπόν σήμερα όλοι εδώ καινοτόμοι. Ας δημιουργήσουμε ένα κίνημα: ένα κίνημα υπέρ της καινοτομίας.
<SPEAKER ID="683" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="686" NAME="Edit Herczog" LANGUAGE="HU">
Καινοτομία σημαίνει επιτυχή εφαρμογή των ιδεών στην πράξη. Δεν πρέπει να αφήσουμε την Ένωση Καινοτομίας να παραμείνει απλώς μια ωραία ιδέα, ένας πολιτικός στόχος. Στην Επιτροπή Προϋπολογισμών εργαζόμαστε για τη θεμελίωση της εμβληματικής πρωτοβουλίας "Ευρώπη 2020" στην ευρύτερη στρατηγική της ΕΕ μέσω ενός ανεξάρτητου χρηματοδοτικού πλαισίου. " Ένωση Καινοτομίας μπορεί να διαδραματίσει σημαντικό ρόλο στη μεταμόρφωση της επιβαρυμένης από την κρίση οικονομίας της Ευρώπης, με γνώμονα τη δημιουργία βιώσιμων θέσεων εργασίας. Εάν πράγματι διατεθεί 3% του ΑΕγχΠ στην έρευνα και την ανάπτυξη έως το 2020, θα δημιουργηθούν 3,7 εκατ. νέες θέσεις εργασίας, κάτι που θα αυξήσει το ετήσιο ΑΕγχΠ κατά περίπου 800 εκατ. ευρώ έως το 2025.
<P>
Πρέπει να θεωρούμε δεδομένο ότι το κλειδί και ταυτόχρονα το μοναδικό αποτελεσματικό μέσο για την οικονομική ανάκαμψη της ΕΕ είναι η έρευνα και η καινοτομία. Για αυτό πρέπει να υποστηρίξουμε ομόφωνα τα κράτη μέλη που διαθέτουν 1% του ακαθάριστου εγχώριου προϊόντος τους στην έρευνα και την τεχνολογική ανάπτυξη. " προθυμία για ανάληψη κινδύνων είναι απαραίτητη προϋπόθεση για επιτυχή καινοτομία, αλλά αυτό δεν σημαίνει για τα κράτη μέλη ριψοκίνδυνες επενδύσεις τώρα. " απόδοση είναι εγγυημένη.
<P>
Προκειμένου να διαφυλαχθεί η ευρωπαϊκή ανταγωνιστικότητα, απαιτείται αλλαγή προσέγγισης, με βασικά συστατικά στοιχεία την ενίσχυση του δυναμικού καινοτομίας και την ενθάρρυνση περισσότερων ανθρώπων στην Ευρώπη να γίνουν επιχειρηματίες. Αυτός είναι εξάλλου ο λόγος που αναθεωρήσαμε την "Small Business Act" ώστε να συνάδει με την πράξη για την Ενιαία Αγορά, πράγμα που μπορεί να μπορεί να εμφανίσει συνέργεια και με την Ένωση Καινοτομίας. Τα μέτρα μας πρέπει να είναι εναρμονισμένα, διότι έτσι η αποδοτικότητα θα αυξηθεί πολλαπλάσια.
<SPEAKER ID="684" NAME="Jarosław Kalinowski" LANGUAGE="PL">
Καινοτομία, ανταγωνιστικότητα, βιώσιμη ανάπτυξη, δημιουργικότητα, αποδοτικότητα -ωραίες λέξεις που εναρμονίζονται με τις τρέχουσες τάσεις στην πολιτική, στην οικονομία και στην αγορά εργασίας. Υπάρχουν όμως χειροπιαστά μέτρα ή πραγματικά έργα πίσω από αυτές τις λέξεις; Όσοι τις ακούν σίγουρα αντιδρούν θετικά στη χρήση τους, και είναι βέβαιο ότι οι λέξεις αυτές θα συμβάλουν στην προβολή των ιδανικών που εκφράζουν και στην εξασφάλιση υποστήριξης προς αυτές. Ας μην ξεχνούμε ωστόσο ότι πρόκειται για συνθήματα που πρέπει να συνοδεύονται από πρακτικά μέτρα, και ότι πρέπει να ληφθούν οι δέουσες νομοθετικές αποφάσεις και να εφαρμοστεί η αναγκαία νομοθεσία ώστε να εκπληρωθούν οι στόχοι που προαναφέρθηκαν, ήτοι οι στόχοι της στρατηγικής "Ευρώπη 2020". " Ευρώπη και οι Ευρωπαίοι διαθέτουν τεράστιες δυνατότητες· η δική μας δουλειά είναι να δημιουργήσουμε τις κατάλληλες συνθήκες για την πλήρη αξιοποίησή τους.
<SPEAKER ID="685" NAME="Joanna Senyszyn" LANGUAGE="PL">
Ως μέλος της Επιτροπής Πολιτισμού και Εκπαίδευσης, τάσσομαι υπέρ της πρωτοβουλίας "Ένωση Καινοτομίας". Θα ήθελα να τονίσω τον ρόλο της εκπαίδευσης, της επαγγελματικής κατάρτισης και της κοινωνικής έρευνας (όσον αφορά την καταπολέμηση της φτώχειας και του κοινωνικού αποκλεισμού) στο πλαίσιο αυτής της πρωτοβουλίας. Είναι σημαντικό να απλοποιηθούν οι διοικητικές διαδικασίες που απαιτούνται για την υποβολή αιτήσεων για τα προγράμματα της ΕΕ που αφορούν την επιστημονική έρευνα και καινοτομία, κατά τρόπο ώστε περισσότερες επιχειρήσεις και επιστημονικά ιδρύματα να μπορέσουν να συμμετάσχουν σε αυτά. " απλοποίηση των διαδικασιών θα διασφαλίσει επίσης την αποτελεσματικότερη και αποδοτικότερη χρήση των δημόσιων πόρων, καθώς και τη μείωση του διοικητικού φόρτου.
<P>
" πολιτική στον τομέα της καινοτομίας δεν μπορεί να διαχωριστεί από την πολιτική στον τομέα της επαγγελματικής κατάρτισης και της αγοράς εργασίας. Τα νέα προϊόντα και υπηρεσίες αναμένεται ότι θα συμβάλουν στην αύξηση των επιπέδων απασχόλησης και ότι θα διευκολύνουν την πρόβλεψη των μελλοντικών τάσεων και των προσόντων που θα απαιτούνται στην αγορά εργασίας. Δεδομένου ότι οι γυναίκες αποτελούν μόνο 30% των ευρωπαίων ερευνητών και μόλις 13% των διευθυντικών στελεχών στα ευρωπαϊκά ερευνητικά ιδρύματα, θα ήθελα να τονίσω την ανάγκη η Ένωση Καινοτομίας να συμπεριλάβει στο μέλλον κατευθυντήριες γραμμές σχετικά με την πιο ισόρροπη εκπροσώπηση των δύο φύλων στους επιστημονικούς κλάδους. Ζητώ επίσης τέτοιου είδους κατευθυντήριες γραμμές να εφαρμοστούν αποτελεσματικά και από τα κράτη μέλη.

<CHAPTER ID="005">
Σταθεροποίηση του Αφγανιστάν: προκλήσεις για την ΕΕ και τη διεθνή κοινότητα (συζήτηση) 
<SPEAKER ID="061" NAME="Πρόεδρος">
" ημερήσια διάταξη προβλέπει τη συζήτηση της έκθεσης του André Brie, εξ ονόματος της Επιτροπής Εξωτερικών Υποθέσεων, σχετικά με τη σταθεροποίηση του Αφγανιστάν: προκλήσεις για την ΕΕ και τη διεθνή κοινότητα
<P>
.
<SPEAKER ID="062" NAME="André Brie" LANGUAGE="DE">
Κύριε Πρόεδρε, Επίτροπε, κ. Jouyet, κυρίες και κύριοι, εχθές η Καμπούλ γνώρισε την πιο αιματηρή επίθεση από το 2001 με περισσότερους από 40 νεκρούς και 140 τραυματίες Αφγανούς και Ινδούς. Θέλουμε να εκφράσουμε τη συμπαράστασή μας στα θύματα και την οργή μας για τους δολοφόνους οι οποίοι ευθύνονται για αυτή την κατάσταση.
<P>
Όσοι παρακολουθούν τα ευρωπαϊκά μέσα ενημέρωσης και όσοι, παραδείγματος χάρη, διάβασαν τη σημερινή έκδοση της Daily Outlook Afghanistan, θα γνωρίζουν ότι η βία στο Αφγανιστάν έχει καταστεί ακόμη πιο διαδεδομένο και κοινό φαινόμενο. Καθημερινά σημειώνονται δολοφονίες δασκάλων, κάτι το οποίο αποτελεί μια από τις πιο κυνικές πτυχές της στρατηγικής των Ταλιμπάν. Τα σχολεία, και ιδίως τα σχολεία θηλέων, γίνονται στάχτη ή εξαναγκάζονται να κλείσουν, γέφυρες και δρόμοι ανατινάσσονται. Κάτι το οποίο δεν αναφέρθηκε στην Ευρώπη ήταν η επίθεση των συμμαχικών δυνάμεων υπό την ηγεσία των "ΠΑ στη διάρκεια γαμήλιου εορτασμού στην επαρχία Nangarhar, την Κυριακή, η οποία οδήγησε στο θάνατο 23 ανθρώπων, συμπεριλαμβανομένης και της νύφης. Ένα παρόμοιο περιστατικό σημειώθηκε επίσης στη γειτονική επαρχία Urusgan. Ο πρόεδρος Karsai έχει διατάξει τη διεξαγωγή έρευνας.
<P>
Είναι σαφές ότι η κατάσταση της ασφάλειας στο Αφγανιστάν έχει επιδεινωθεί τα τελευταία τρία χρόνια. Ωστόσο, πρέπει επίσης να εξετασθούν πολλές σαφώς θετικές εξελίξεις: πρόοδοι στην εκπαιδευτική πολιτική και στην πολιτική για την υγεία, περιφερειακή επιτυχία στο πρόγραμμα ανασυγκρότησης και στην εξάλειψη των ναρκωτικών, δημιουργία κριτικών και ανεξάρτητων μέσων ενημέρωσης χάρη σε ορισμένους απίστευτα θαρραλέους δημοσιογράφους, και η δημιουργία σε πολλές περιοχές ενεργούς κοινωνίας των πολιτών σε συνδυασμό με τη σύσταση δυναμικών γυναικείων οργανώσεων.
<P>
Ωστόσο, η έκθεση περιλαμβάνει και αρνητικές πτυχές, όπως το γεγονός ότι η καλλιέργεια οπιούχων παπαρούνων έχει φθάσει σε επίπεδα ρεκόρ σε εθνική κλίμακα, και ότι από αυτή την καλλιέργεια εξαρτάται διαρκώς περισσότερο η γενική οικονομία, καθώς και τα κλιμακούμενα επίπεδα εγκληματικότητας και διαφθοράς, και οι δραστηριότητες ομάδων ανταρτών.
<P>
" διεθνής επισιτιστική κρίση είχε δραματικές συνέπειες για εκατομμύρια Αφγανούς. " διαφθορά είναι διαδεδομένη στους κυβερνητικούς κύκλους και μάλιστα πηγάζει από εκεί. Το κράτος δικαίου δεν έχει εδραιωθεί επαρκώς και μπορεί να συγκριθεί με το Γκουαντανάμο ή με τις αμερικανικές φυλακές στο Bagram, ενώ αμφισβητείται κατ' ουσία από διεθνείς κυβερνήσεις.
<P>
Οι φονταμενταλιστικές ιδεολογίες έχουν σαφώς κερδίσει έδαφος τα τελευταία χρόνια, ακόμη και σε βασικούς τομείς της κυβέρνησης και του κοινοβουλίου, και αυτό αποτελεί απειλή για την ελευθερία του τύπου και των μέσων ενημέρωσης και, πιο συγκεκριμένα, για τις ελπίδες των αφγανών γυναικών και των κοριτσιών για έναν ίσο ρόλο στην κοινωνία.
<P>
" τρομερή βία που διαπράττεται καθημερινά σε βάρος γυναικών και κοριτσιών, σε οικιακό, οικογενειακό και τοπικό επίπεδο, κατ' εμένα εξακολουθεί να είναι το πιο σοβαρό και σκανδαλώδες πρόβλημα, και ένα πρόβλημα το οποίο παραγνωρίζουν περισσότερο τα δικά μας μέσα ενημέρωσης. Με θλίβει το γεγονός ότι λόγω έλλειψης χρόνου δεν κατορθώνω να υπεισέλθω σε περισσότερες λεπτομέρειες σχετικά με αυτό το θέμα. Το Αφγανιστάν και ο λαός του αξίζουν τη μέγιστη αφοσίωσή μας. Μετά από 30 έτη πολέμου, με περισσότερους από ενάμιση εκατομμύριο νεκρούς, η διεθνής κοινότητα είναι υποχρεωμένη να φανεί πλήρως αλληλέγγυα απέναντι στο Αφγανιστάν.
<P>
" χώρα και η κοινωνία της έχουν καταστραφεί από τις πολιτικές και τον πόλεμο κατοχής που διεξήγαγε η Σοβιετική Ένωση, από την εσωτερική διαμάχη των ομάδων των Μουτζαχεντίν, εξοπλισμένων με όπλα από τις "ΠΑ, το Πακιστάν, το Ιράν και άλλες χώρες, και από το σκοτεινό καθεστώς των Ταλιμπάν.
<P>
" έκθεσή μας παρουσιάζει μια ακριβή και ρεαλιστική εικόνα. Αναγνωρίζει τις σημαντικές επιτυχίες του αφγανικού λαού και προσδιορίζει τα πολιτικά μειονεκτήματα της αφγανικής και άλλων διεθνών κυβερνήσεων. Εκφράζει την πλήρη υποστήριξή μας και καθιστά σαφές ότι δεσμευόμαστε απόλυτα για την εδραίωση της δημοκρατίας και των ανθρωπίνων δικαιωμάτων, ιδίως των δικαιωμάτων των γυναικόπαιδων του Αφγανιστάν. Δεν είναι μόνο ζήτημα γενικής αρχής, αλλά είναι και συγκεκριμένη απαίτηση, όσον αφορά τους Malalai Dschoja, Pervez Kambasch και Latif Petram.
<P>
Με την έκθεση αυτή, το Ευρωπαϊκό Κοινοβούλιο ζητεί μια νέα στρατηγική για τη διεθνή κοινότητα και την αφγανική κυβέρνηση, στο επίκεντρο της οποίας θα βρίσκεται η ανοικοδόμηση της κοινωνίας των πολιτών. Αυτή είναι η πολιτική η οποία προωθείται από τον ειδικό εκπρόσωπο του Ο"Ε για το Αφγανιστάν, Kai Eide. Αυτή είναι η σημαντικότερη κίνηση και είμαι χαρούμενος που εμείς σε αυτό Κοινοβούλιο στείλαμε ένα τέτοιο μήνυμα.
<P>
Θα ήθελα να εκφράσω τις ευχαριστίες μου προς τους συναδέλφους μου από τις άλλες πολιτικές ομάδες, προς την Επιτροπή - και, Επίτροπε, έχετε μια υπέροχη ομάδα στην Καμπούλ και στις Βρυξέλλες που ασχολείται με το πρόβλημα του Αφγανιστάν - και προς τον ειδικό εκπρόσωπο του Συμβουλίου, καθώς και προς πολλούς συμμετέχοντες αφγανικούς και διεθνείς μη κυβερνητικούς οργανισμούς.
<P>
Πρέπει επομένως να πω ότι αυτό καθιστά ακόμη δυσκολότερη για εμένα την απόσυρση του ονόματός μου από την έκθεση. Δεν κατάφερα να πείσω την πλειοψηφία ότι τα προβλήματα του Αφγανιστάν είναι αδύνατον να λυθούν με στρατιωτικά μέσα. Εάν μια πλειοψηφία στο Κοινοβούλιο θα ζητούσε τώρα την ενίσχυση των στρατευμάτων και να αγνοηθούν κατ' αυτόν τον τρόπο οι επιφυλάξεις των κρατών μελών, αυτό θα υποβάθμιζε τα πραγματικά ζητήματα τα οποία θίγει η έκθεση και θα ήταν αντίθετο προς τους προσωπικούς μου προβληματισμούς. Το γεγονός ότι οι επιθυμίες της πλειοψηφίας των λαών της Ευρώπης δεν λαμβάνονται υπόψη, είναι απαράδεκτο για το Αφγανιστάν - τα περιστατικά των τελευταίων ημερών το αποδεικνύουν - και ως πολιτική είναι απολύτως λανθασμένη.
<SPEAKER ID="063" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, είναι τιμή μου και προνόμιο για εμένα να αγορεύω εδώ, ενώπιον του Ευρωπαϊκού Κοινοβουλίου για πρώτη φορά. Πριν ξεκινήσω, όπως ο κ. Brie, και εγώ επιθυμώ να καταδικάσω σθεναρά, εξ ονόματος της Προεδρίας, τη χθεσινή επίθεση εναντίον της ινδικής πρεσβείας στην Καμπούλ, κατά την οποία σκοτώθηκαν περισσότεροι από 40 άμαχοι πολίτες, συμπεριλαμβανομένων αρκετών υπαλλήλων της πρεσβείας, και εκατοντάδες τραυματίστηκαν. " επίθεση είχε ως στόχο την αποσταθεροποίηση της εν εξελίξει διαδικασίας εδραίωσης και ανασυγκρότησης του Αφγανιστάν. " Ευρωπαϊκή Ένωση είναι απολύτως αποφασισμένη να στηρίξει την αφγανική κυβέρνηση και τον αφγανικό λαό στις προσπάθειές τους να οικοδομήσουν ένα σταθερό και δημοκρατικό κράτος, και αυτά τα τραγικά γεγονότα επισημαίνουν τη σημασία και την επείγουσα ανάγκη διεξαγωγής συζητήσεων σήμερα το πρωί.
<P>
Όπως το Κοινοβούλιο, και το Συμβούλιο είναι πεπεισμένο για την ανάγκη μακροπρόθεσμης δέσμευσης στο Αφγανιστάν. Στόχος μας πρέπει να είναι να βοηθήσουμε την κυβέρνηση να αναπτύξει τις δομές οι οποίες απαιτούνται για ένα σύγχρονο και δημοκρατικό κράτος, το οποίο μπορεί να λειτουργήσει κατάλληλα, εξασφαλίζοντας την ασφάλεια των πολιτών του, τον σεβασμό του κράτους δικαίου, και την προώθηση οικονομικής και κοινωνικής ανάπτυξης.
<P>
Θα ήθελα να επισημάνω ότι η συνδυασμένη προσπάθεια των αφγανικών αρχών και της διεθνούς κοινότητας έχει παραγάγει ορισμένα εντυπωσιακά αποτελέσματα που θα πρέπει να επισημανθούν: 25% μείωση του ποσοστού βρεφικής θνησιμότητας και φοίτηση στο σχολείο 6 εκατομμυρίων παιδιών, από τα οποία το ένα τρίτο είναι κορίτσια. Βάσει αυτών, οφείλω να επαινέσω το έργο το οποίο έφερε εις πέρας η Επίτροπος Ferrero-Waldner και η Επιτροπή εν γένει στον τομέα αυτό και σε όλες τις παραμέτρους οι οποίες αφορούν την αποκατάσταση του κράτους δικαίου.
<P>
Πρέπει να αξιοποιήσουμε αυτές τις επιτυχίες, αλλά πρέπει, επίσης, να έχουμε επίγνωση της έκτασης των προκλήσεων που πρόκειται να ακολουθήσουν, ιδίως όσων επεσήμανε ο κ. Brie: διακυβέρνηση, ανασφάλεια, διαφθορά και ναρκωτικά που συνοδεύονται από αρνητικές επιπτώσεις στη φυσιολογική λειτουργία των θεσμών και στη βιώσιμη ανάπτυξη της χώρας.
<P>
Πρέπει επομένως να συνεργαστούμε με άλλους εταίρους στο πεδίο των ναρκωτικών για να διασφαλίσουμε την εφαρμογή του ψηφίσματος αριθ. 1817 του Συμβουλίου Ασφαλείας, το οποίο ψηφίσθηκε στις 11 Ιουνίου, και θα επιτρέπει στη διεθνή κοινότητα να εντείνει την καταπολέμηση της διακίνησης πρόδρομων χημικών ουσιών που χρησιμοποιούνται για την παραγωγή ηρωίνης.
<P>
Όπως το Κοινοβούλιο, έτσι και το Συμβούλιο προσδίδει ύψιστη σημασία στη δημοκρατική διαδικασία στο Αφγανιστάν. Στη διάρκεια των εκλογών του 2004 και του 2005, ο αφγανικός λαός επέλεξε σαφέστατα και αποφασιστικά τη δημοκρατία και τη σταθερότητα, και πρέπει να τους συνδράμουμε στην εδραίωση των βέλτιστων δυνατών συνθηκών για τις προετοιμασίες των επερχόμενων προεδρικών εκλογών του 2009 και των γενικών εκλογών του 2010.
<P>
Το Συμβούλιο ενδιαφέρθηκε ιδιαίτερα για την έκθεση του Κοινοβουλίου σχετικά με το Αφγανιστάν, την οποία παρουσίασε συνοπτικά ο κ. Brie, και επιθυμεί να επισημάνει τρεις συγκεκριμένες παραμέτρους. " πρώτη είναι ότι το Συμβούλιο ελπίζει ότι η αφγανική κυβέρνηση θα αναλάβει μεγαλύτερο μερίδιο ευθύνης για την ανοικοδόμηση του Αφγανιστάν και την αναπτυξιακή διαδικασία. Επιπλέον, σε όλους τους τομείς θα πρέπει να δοθεί έμφαση στην ανάληψη υποχρεώσεων από τον αφγανικό λαό και στην ανάγκη παροχής εγγυήσεων στον τομέα της καλής διακυβέρνησης, εξ ου και η υποχρέωση των αφγανικών αρχών να εκπληρώσουν εν προκειμένω τις δεσμεύσεις τους.
<P>
Δεύτερον, το Συμβούλιο υπογραμμίζει τη σημασία της προόδου σε στενή συνεργασία με την αφγανική κυβέρνηση προς ένα ενιαίο όραμα στα πλαίσια μιας διεθνούς κοινότητας ως προς τον τρόπο επίτευξης κοινών στόχων, διασφαλίζοντας συγκεκριμένα τη συνοχή των ενεργειών ως προς τη στρατιωτική και την πολιτική τους διάσταση. Αυτή είναι η εντολή η οποία δίδεται στον νέο ειδικό εκπρόσωπο των "νωμένων Εθνών, κ. Kai Eide, και το Συμβούλιο επιθυμεί να εκφράσει την πλήρη υποστήριξή του προς τον ίδιο και την αποστολή του. Στο ίδιο πλαίσιο, το Συμβούλιο φρονεί ότι είναι αναγκαίο να ενισχύσει τις δυνατότητες της UNAMA (Αποστολής Βοήθειας του Ο"Ε στο Αφγανιστάν), προκειμένου να διευρύνει την παρουσία της σε ολόκληρη την επικράτεια, ιδίως στο νότιο και στο δυτικό τμήμα της χώρας.
<P>
" τρίτη και τελευταία μας παρατήρηση σχετικά με την έκθεση του κ. Brie είναι ότι πρέπει να βελτιωθούν η συνεργασία και οι σχέσεις μεταξύ του Αφγανιστάν και των γειτόνων του, προκειμένου να διασφαλιστεί η μόνιμη σταθερότητα στη χώρα, ιδίως δεδομένης της πολυδιάστατης φύσης ορισμένων προβλημάτων που επεσήμανε σαφώς ο κ. Brie, ιδίως της παραγωγής και της διακίνησης ναρκωτικών.
<P>
Εν πάση περιπτώσει, αυτά τα σύντομα σχόλια επί της έκθεσης την οποία παρουσίασε το Κοινοβούλιο ουδόλως αναιρούν το γεγονός ότι γενικά το Συμβούλιο και το Κοινοβούλιο έχουν πολύ παρόμοιες απόψεις σχετικά με την πολιτική, η οποία πρέπει να εφαρμοστεί στο Αφγανιστάν. Θα ήθελα να αδράξω αυτή την ευκαιρία για να χαιρετίσω και να ενθαρρύνω την πρωτοβουλία την οποία παρουσίασε ο κ. Brie στην έκθεσή του που έχει ως στόχο την ενίσχυση της συνεργασίας μεταξύ του Ευρωπαϊκού Κοινοβουλίου και του αφγανικού κοινοβουλίου.
<P>
Για όλους αυτούς τους λόγους η Ένωση θα συνεχίσει να αναλαμβάνει δράση και να διαδραματίζει μείζονα ρόλο στην κινητοποίηση της διεθνούς κοινότητας με στόχο την παροχή συνδρομής στο Αφγανιστάν. Ο στόχος αυτός αποτέλεσε τη βάση των συμπερασμάτων του Συμβουλίου της 26ης Μαΐου, τα οποία εμπνεύστηκαν σε μεγάλο βαθμό από το έργο το οποίο διεκπεραιώθηκε στη διεθνή διάσκεψη για την ενίσχυση του Αφγανιστάν, η οποία διεξήχθη στο Παρίσι στις 12 Ιουνίου. " διάσκεψη αυτή ήταν μια μεγάλη επιτυχία για το Αφγανιστάν, όπως και για την Ευρωπαϊκή Ένωση, η οποία κατόρθωσε να επιβάλει τις θέσεις της σε σχέση με βασικές πτυχές της ανάπτυξης της χώρας.
<P>
Θα ήθελα να επισημάνω ότι λίγους μήνες νωρίτερα, στη Σύνοδο Κορυφής του ΝΑΤΟ που πραγματοποιήθηκε από τις 2 έως τις 4 Απριλίου, ο Ύπατος Εκπρόσωπος για την Κοινή Εξωτερική Πολιτική και την Πολιτική Ασφάλειας, μαζί με τον πρόεδρο Karzai και τον Γενικό Γραμματέα των "νωμένων Εθνών, παρευρέθησαν στη συνάντηση αρχηγών κρατών και κυβερνήσεων σχετικά με το Αφγανιστάν. Οι χώρες οι οποίες συνεισφέρουν στην IFAS, για την οποία τα κράτη μέλη της ΕΕ εξασφαλίζουν το μισό προσωπικό, ενέκριναν στο Βουκουρέστι μια νέα στρατηγική για την κοινή τους δέσμευση, η οποία καθοδηγείται από τέσσερις αρχές, τις οποίες αναφέρω ακολούθως: μια διαρκή και κοινή μακροπρόθεσμη δέσμευση· υποστήριξη για την ενίσχυση της αφγανικής ηγεσίας και ευθύνης σε θέματα ασφάλειας· μια ολοκληρωμένη προσέγγιση της ανασυγκρότησης από τη διεθνή κοινότητα· και κοινή πολιτική στρατηγική η οποία θα αφορά τους γείτονες του Αφγανιστάν, ιδίως το Πακιστάν.
<P>
Εν κατακλείδι, θα ήθελα να επισημάνω συγκεκριμένους τομείς, στους οποίους συμβάλλει σημαντικά η Ευρωπαϊκή Ένωση και στους οποίους η δράση της έχει ουσιαστική σημασία για την ενίσχυση των κρατικών δυνατοτήτων και την εδραίωση του κράτους δικαίου στο Αφγανιστάν. Πρώτα απ' όλα, όπως γνωρίζετε, η Ένωση διαθέτει έναν Ειδικό Εκπρόσωπο από το 2002, αξίωμα το οποίο επί του παρόντος κατέχει ο κ. Francesc Vendrell. Οι δυσκολίες οι οποίες προέκυψαν αρχικά κατά τη δημιουργία της αποστολής της EUPOL, οι οποίες ήταν διοικητικής φύσεως, έχουν πλέον αντιμετωπιστεί. " EUPOL συμμετέχει ιδιαίτερα στη μεταρρύθμιση του Υπουργείου Εσωτερικών και στην ανάπτυξη μιας στρατηγικής για την αφγανική αστυνομία.
<P>
Τέλος, ήθελα να επισημάνω ότι αποφασίζοντας στο πλαίσιο του τελευταίου Συμβουλίου Γενικών Υποθέσεων και Εξωτερικών Σχέσεων της 26ης Μαΐου, ότι στόχος ήταν να διπλασιαστεί το προσωπικό το οποίο συμμετέχει στην αστυνομική αποστολή της στο Αφγανιστάν, η Ευρωπαϊκή Ένωση απέστειλε ένα σαφές μήνυμα τόσο στους αφγανούς εταίρους της όσο και στη διεθνή κοινότητα σχετικά με την ενισχυμένη δέσμευσή της για το Αφγανιστάν. Αυτή η αύξηση του μεγέθους της αποστολής EUPOL θα πρέπει να βελτιώσει τη διαφάνεια και την αποτελεσματικότητα της δράσης μας στους βασικούς τομείς που αφορούν τη μεταρρύθμιση της αστυνομίας, παρά τα βίαια γεγονότα που σημειώθηκαν πρόσφατα.
<SPEAKER ID="064" NAME="Benita Ferrero-Waldner">
μέλος της Επιτροπής. - (DE) Κύριε Πρόεδρε, κύριε Προεδρεύοντα του Συμβουλίου, αξιότιμοι βουλευτές του Ευρωπαϊκού Κοινοβουλίου, κύριε Brie, θα ήθελα αρχικά να πω ορισμένα πράγματα στη γερμανική γλώσσα και να σας ευχαριστήσω για αυτή την πολύ σημαντική και έξοχη έκθεση, και για τον εξαιρετικό τρόπο με τον οποίο συνεργαστήκατε με το επιτελείο μου τόσο στην Καμπούλ, όσο και στις Βρυξέλλες. Επιδοκιμάζω επίσης όσα αναφέρατε εσείς, κύριε Πρόεδρε, και ο Προεδρεύων του Συμβουλίου. Είναι πράγματι τραγικό που εχθές βιώσαμε ξανά μια τέτοια συμφορά, όπως η τρομοκρατική αυτή επίθεση. Αφενός, πρέπει να δηλώσουμε ότι αποδοκιμάζουμε ρητά αυτή την ενέργεια, αφετέρου όμως πρέπει να σκεφθούμε και τα θύματα. Δυστυχώς, με φόντο ακριβώς αυτή την κατάσταση πρέπει να διεξαχθεί αυτή η συζήτηση.
<P>
Επιτρέψτε μου να πω ότι πιστεύω πως αυτή η πολύ περιεκτική έκθεση είναι πολύ σημαντική στο πλαίσιο αυτής της δύσκολης και επισφαλούς κατάστασης από την άποψη της ασφάλειας και δεν μπορούμε να επιτρέψουμε, ούτε προτιθέμεθα να επιτρέψουμε, να επικρατήσουν όσοι επιθυμούν την οπισθοδρόμηση του Αφγανιστάν.
<P>
Κατά τους τελευταίους μήνες, και ιδίως κατά την προετοιμασία της παρούσας έκθεσης, συνεργαστήκαμε πολύ στενά με τον εισηγητή. Θα ήθελα να σας ευχαριστήσω για το ενδιαφέρον σας, όπως αποδείχθηκε πρώτον, από τις δύο επισκέψεις τις οποίες πραγματοποίησε εκεί το Ευρωπαϊκό Κοινοβούλιο και, δεύτερον, τον Νοέμβριο του 2007, όταν πάλι υποδεχθήκατε βουλευτές από το Wolesi Jirga στις Βρυξέλλες, κάτι το οποίο τους έδωσε ένα σημαντικό μήνυμα. Εργαστήκαμε μαζί με μια ειδική αντιπροσωπεία για τις σχέσεις με το Αφγανιστάν· παρακολουθείτε τις εξελίξεις στη χώρα πολύ στενά, και εμείς προσπαθούμε να βοηθήσουμε όπου είναι δυνατόν.
<P>
Τέλος, η έκθεσή σας θίγει το κεντρικό ζήτημα: πώς μπορούμε να επιτύχουμε τη σταθεροποίηση του Αφγανιστάν, ποιες είναι οι προκλήσεις που αντιμετωπίζει η διεθνής κοινότητα, και πώς μπορούμε να τις αντιμετωπίσουμε; Στο ίδιο κλίμα, στη σημαντική διάσκεψη που διεξήχθη στο Παρίσι δηλώσαμε ρητά ότι θέλαμε να ξεπεράσουμε την απειλή της τρομοκρατίας· αλλά, ταυτόχρονα αντιμετωπίζουμε και μια πρόκληση όσον αφορά την κοινή γνώμη παντού, επειδή οι πολίτες δεν εκτιμούν πάντοτε τις προκλήσεις και δεν καταβάλλουν κάθε δυνατή προσπάθεια για την αντιμετώπιση αυτής της απειλής.
<P>
Πιστεύω ότι η Διάσκεψη του Παρισιού ήταν μια πολύ σημαντική και καλή ευκαιρία να επανεξετάσουμε τη στρατηγική μας, να την εστιάσουμε στους στόχους με ακόμη μεγαλύτερη σαφήνεια. " Επιτροπή έχει δεσμεύσει 1,2 δισεκατομμύρια ευρώ από το 2002-2007. Συγκεκριμένα, εργαστήκαμε ακολούθως: πρώτον, παρείχαμε καλύτερη ασφάλεια στο Αφγανιστάν με τη χρηματοδότηση των μισθών των αστυνομικών, επιχειρώντας μια στενή σύνδεση με την παροχή στήριξης προς την αστυνομία του Αφγανιστάν και τη μεταρρύθμισή της· δεύτερον, παρέχοντας εναλλακτικούς βιοτικούς πόρους αντί της καλλιέργειας οπιούχου παπαρούνας, βοηθώντας έτσι στην εξάλειψη των ναρκωτικών· τρίτον, βελτιώνοντας τις ζωές των Αφγανών - στο σημείο αυτό επικεντρωθήκαμε ειδικότερα στην υγειονομική περίθαλψη, όπου συμβάλλαμε στην αναμφισβήτητη επιτυχία των τελευταίων χρόνων, και θα έλεγα επίσης ότι εργαστήκαμε για την υποδομή και την περιφερειακή ολοκλήρωση με υποδομές διαμετακόμισης, όπως ο σημαντικός δρόμος από το Jalalabad έως την Καμπούλ.
<P>
Ωστόσο, η Διάσκεψη του Παρισιού παρείχε επίσης ένα ξεχωριστό πολιτικό μήνυμα σχετικά με τις καθυστερημένες αλλαγές. Οι αλλαγές αυτές είναι απολύτως απαραίτητες, εάν θέλουμε να υλοποιήσουμε τις αμοιβαίες υποχρεώσεις μας στο πλαίσιο της συμφωνίας του Αφγανιστάν και να οδηγήσουμε τις διεθνείς προσπάθειες - όλες τις προσπάθειές μας - σε επιτυχία στην επίμαχη περιοχή. Επομένως, όλοι γνωρίζουμε ότι απαιτείται περισσότερος και καλύτερος συντονισμός μεταξύ όλων των εμπλεκόμενων παραγόντων. Μπορώ επίσης να επαινέσω τον κ. Kai Eide, τον οποίο γνωρίζω εδώ και πολλά χρόνια και είναι ένας εξαιρετικός άνθρωπος. Θα διαδραματίσει κεντρικό ρόλο και σας διαβεβαιώνω ότι όλοι θα συνεργαστείτε μαζί του πολύ στενά.
<P>
Αλλά, φυσικά, κατανοούμε επίσης την αναγκαιότητα ουσιαστικής δέσμευσης από την πλευρά των αφγανών εταίρων μας. Πρέπει πραγματικά να επιδιώξουν περισσότερη κυριαρχία στη διαδικασία οικοδόμησης του κράτους τους, και αυτή, φυσικά, συνεπάγεται κάποια ευθύνη και ένα όραμα για μια σταθερή χώρα στο μέλλον. Βαδίζουμε προς τις εκλογές του 2009 και του 2010· αναμφισβήτητα για την κυβέρνηση θα είναι κρίσιμης σημασίας να ανακτήσει τη νομιμότητά της, η οποία αμαυρώθηκε από τη διαφθορά και την κακή διακυβέρνηση, ιδίως στις επαρχίες, και επομένως αναζητούμε τρόπους για την καλύτερη υποστήριξη της εκλογικής διαδικασίας.
<P>
Το Αφγανιστάν βρίσκεται σε μια κρίσιμη καμπή. Πολλά από τα πρώτα επιτεύγματα της οικοδόμησης δημοκρατικού κράτους - ιδίως τα ανθρώπινα δικαιώματα, η ελευθερία της έκφρασης και των μέσων ενημέρωσης - βρίσκονται υπό ορισμένη πίεση. " ανάδυση της κοινωνίας των πολιτών θα είναι δύσκολη υπό αυτές τις συνθήκες. Στο πλαίσιο αυτό, η δέσμευσή σας εδώ στο Κοινοβούλιο - και ευχαριστώ τον εισηγητή για άλλη μία φορά - και η συνεργασία σας με το αφγανικό κοινοβούλιο, το Wolesi Jirga, έχουν τεράστια σημασία. Πιστεύω ότι μπορείτε να συμβάλετε σε αυτή την προαγωγή της δημοκρατικής διαδικασίας.
<P>
Ως ΕΕ - και κλείνω με αυτό - έχουμε υποχρέωση να στηρίξουμε το Αφγανιστάν προς όφελος όχι μόνο του λαού αυτής της χώρας, αλλά και της σταθερότητας ολόκληρης της περιοχής, αλλά και της Ευρώπης. Αυτό είναι κάτι το οποίο επίσης οφείλουμε να δηλώσουμε ρητά στους φορολογούμενούς μας.
<SPEAKER ID="066" NAME="Carlo Fatuzzo">
εξ ονόματος της Ομάδας PPE-DE. - (IT) Κύριε Πρόεδρε, κυρίες και κύριοι, γνώριζα ότι είχα στη διάθεσή μου δύο λεπτά, αλλά δεν θα σταθώ σε αυτό. Θα ήθελα να ευχαριστήσω τον κ. Brie για την αφοσίωση και τον ενθουσιασμό που επέδειξε κατά τη σύνταξη της έκθεσης, και θα του ζητούσα να μην αποσύρει το όνομά του από αυτήν, επειδή εργάστηκε πολύ καλά, μαζί με τους υπόλοιπους σκιώδεις εισηγητές και εμένα. Τι μπορούμε να πούμε; Τι μπορούμε να κάνουμε, σε μια τόσο κρίσιμη στιγμή για το Αφγανιστάν; Αυτό που συνέβη εχθές καταδεικνύει ότι η δέσμευση της Ευρώπης και άλλων για το Αφγανιστάν είναι υψίστης σημασίας.
<P>
Αυτό που ζητούμε σε αυτή την έκθεση είναι, πρώτον, μια ισχυρότερη δέσμευση όσον αφορά τη στρατιωτική παρουσία, επειδή χωρίς αυτή δεν καταλήγουμε πουθενά· δεύτερον, ενίσχυση της δέσμευσης για τη βελτίωση των δημοκρατικών δομών στη νέα Δημοκρατία του Αφγανιστάν, η οποία έχει περιπέσει σε κατάσταση απόλυτης ανομίας κατά τα τελευταία 30 ή πλέον χρόνια και, το χειρότερο απ' όλα, βρίσκεται στην καρδιά της διεθνούς τρομοκρατίας.
<P>
Όταν ξεκινήσαμε να στρέφουμε την προσοχή μας στο φαινόμενο της διεθνούς τρομοκρατίας μετά την 11η Σεπτεμβρίου, μεταβήκαμε στο Αφγανιστάν και μετά στο Ιράκ και διαπιστώσαμε ότι βρισκόμασταν στη φωλιά του λύκου. Το τελευταίο προπύργιο - όπως ήταν ο Χίτλερ στο οχυρό του στο Βερολίνο - των τρομοκρατών παγκοσμίως είναι αυτή τη στιγμή το Αφγανιστάν. Προσπαθούν να ανασυνταχθούν, να πάρουν εκδίκηση στο Αφγανιστάν για την ήττα την οποία υπέστησαν και εξακολουθούν να υφίστανται στο Ιράκ.
<P>
Εμείς στο Ευρωπαϊκό Κοινοβούλιο μπορούμε να στείλουμε ένα μήνυμα βάσει όλων αυτών, προκειμένου να ψηφίσουν υπέρ της έκθεσης όσο περισσότεροι είναι δυνατόν.
<SPEAKER ID="067" NAME="Ana Maria Gomes">
εξ ονόματος της Ομάδας PSE. - (PT) Συγχαίρω τον εισηγητή, André Brie, για την προσεκτική του ανάλυση των σοβαρών προβλημάτων που αντιμετωπίζουμε στο Αφγανιστάν και, συγκεκριμένα, για την προσπάθεια του να καταλήξει σε μια διατύπωση η οποία θα έδινε τη δυνατότητα σε όλες τις πολιτικές ομάδες να ψηφίσουν υπέρ των συμβιβαστικών τροπολογιών.
<P>
Δυστυχώς, στη διάρκεια της ψηφοφορίας στην επιτροπή, δυο σημαντικές ιδέες οι οποίες περιλαμβάνονταν στις συμβιβαστικές τροπολογίες έπεσαν θύματα της πολιτικής προκατάληψης των συναδέλφων, οι οποίοι προτιμούν να παραβλέπουν τα προβλήματα που αντιμετωπίζει η διεθνής κοινότητα στο Αφγανιστάν, προβλήματα τα οποία αναδείχθηκαν με φρικαλέο τρόπο από τη χθεσινή επίθεση αυτοκτονίας στην ινδική πρεσβεία στην Καμπούλ. Ως αποτέλεσμα, η αναφορά στην ανάγκη να αξιολογήσει εκ νέου η διεθνής κοινότητα την πολιτική της και τη στρατιωτική της στρατηγική δεν ευοδώθηκε, όπως και το απόσπασμα το οποίο επισημαίνει την εντεινόμενη δυσαρέσκεια του λαού για τη διαφθορά η οποία επικρατεί στους κυβερνητικούς θεσμούς.
<P>
Βάσει των ανωτέρω, ζητώ από τους συνάδελφους βουλευτές να στηρίξουν τις τροπολογίες τις οποίες επανεισήγαγε η Ομάδα ΕΣΚ, προκειμένου φέρει ξανά ισορροπία στην έκθεση. Πώς μπορεί μια έκθεση του Ευρωπαϊκού Κοινοβουλίου να μην αναφέρει τον ρόλο του Πακιστάν και του στρατιωτικού του καθεστώτος που κακοδιοικούσε για τόσο πολλά χρόνια τη χώρα; Πώς μπορούμε εμείς, ως βουλευτές του Ευρωπαϊκού Κοινοβουλίου, να αγνοήσουμε τις μυστικές φυλακές των αμερικανών συμμάχων μας στην Καμπούλ και όχι μόνον αυτό; Γιατί ορισμένοι βουλευτές απορρίπτουν τη νόμιμη κριτική του αφγανικού δικαστικού συστήματος; " θέση της Ομάδας ΕΣΚ είναι σαφής: είναι δυνατόν να στηρίζουμε την αυξημένη παρουσία διεθνών στρατευμάτων στο Αφγανιστάν ενώ, την ίδια στιγμή υπερασπιζόμαστε την ανάγκη εκ νέου αξιολόγησης της στρατιωτικής στρατηγικής της ISAF (Διεθνής Δύναμη Αρωγής για την Ασφάλεια). Μπορούμε να είμαστε υπέρ της στενής συνεργασίας μεταξύ της Ευρώπης και των "νωμένων Πολιτειών στο Αφγανιστάν, χωρίς να κλείνουμε τα μάτια στα εγκλήματα που διαπράττονται από την κυβέρνηση Bush, στο όνομα της καταπολέμησης της τρομοκρατίας.
<P>
Τέλος, μπορούμε να στηρίζουμε τους αφγανικούς θεσμούς, και ταυτόχρονα να εφιστούμε την προσοχή στους σημαντικούς περιορισμούς των δυνατοτήτων τους. " Ευρώπη θα καταφέρει να αναλάβει στρατηγικό ρόλο στο Αφγανιστάν, μόνο όταν πάψει να φοβάται να παρουσιάσει το δικό της όραμα για το μέλλον της χώρας. Γιατί να μην ξεκινήσει εδώ και τώρα με αυτή την έκθεση;
<SPEAKER ID="068" NAME="Samuli Pohjamo">
εξ ονόματος της Ομάδας ALDE. - (FI) Κύριε Πρόεδρε, θα ήθελα και εγώ να συγχαρώ τον κ. Brie για την καλή έκθεση. Πραγματεύτηκε το δύσκολο αυτό θέμα διεξοδικά και από διάφορες οπτικές γωνίες.
<P>
Οι βασικές προκλήσεις για το Αφγανιστάν είναι η αποκατάσταση της ασφάλειας και η δημιουργία ενός λειτουργικού κράτους. Πρόκειται για ένα δύσκολο έργο, επειδή η κατάσταση της ασφάλειας στο Αφγανιστάν έχει μάλλον υποβαθμιστεί, αντί να βελτιωθεί. " βελτίωση της κατάστασης της ασφάλειας αποτελεί βασική προϋπόθεση για την ανάπτυξη εν γένει, όμως η στρατιωτική λύση δεν αρκεί από μόνη της για την αντιμετώπιση των πολύπλοκων προβλημάτων της χώρας, όπως ανέφερε ο εισηγητής.
<P>
" ανασυγκρότηση ολόκληρης της κοινωνίας, η εφαρμογή του κράτους δικαίου, η βελτίωση της δημοκρατίας και των ανθρωπίνων δικαιωμάτων, η προώθηση της ισότητας και η δημιουργία μιας λειτουργικής κυβέρνησης, εκπαιδευτικών ιδρυμάτων και η παροχή υγειονομικής περίθαλψης για ολόκληρη τη χώρα είναι τεράστια καθήκοντα. Το Αφγανιστάν χρειάζεται επίσης ένα πρόγραμμα για την ολοκληρωμένη ανάπτυξη των αγροτικών περιοχών και τη δημιουργία εναλλακτικών επιλογών για τους καλλιεργητές οπίου.
<P>
Όλα αυτά απαιτούν επίσης μεγαλύτερες εισφορές από την Ευρωπαϊκή Ένωση για την ενίσχυση και την ανασυγκρότηση του Αφγανιστάν. " ΕΕ πρέπει επίσης να προσπαθήσει να καταστήσει τις δραστηριότητες της διεθνούς κοινότητας αποτελεσματικότερες, συντονίζοντάς τις.
<P>
Θα ήθελα ακόμη να τονίσω τη σημασία της κοινωνίας των πολιτών η οποία αναπτύσσεται στο Αφγανιστάν για την ενίσχυση του κράτους δικαίου και της δημοκρατίας και για την πάταξη της κουλτούρας της βίας. Στο έργο αυτό είναι εξαιρετικά σημαντική η ανάπτυξη και η ελευθερία δράσης ανεξάρτητων, πλουραλιστικών μέσων επικοινωνίας. Χρειάζεται ακόμη πολλή δουλειά στον τομέα αυτό στο Αφγανιστάν.
<SPEAKER ID="069" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, στα τελευταία 30 χρόνια της ιστορίας του, το Αφγανιστάν έχει γνωρίσει σοβιετική κατοχή, εμφύλιο πόλεμο και μετά το καθεστώς των Ταλιμπάν. Για τον λόγο αυτό, η επιχείρηση "Διαρκής Ελευθερία", η οποία ξεκίνησε από τις "ΠΑ, το "νωμένο Βασίλειο, την Πολωνία, τη Τσεχική Δημοκρατία, τη Γαλλία και τη Ρουμανία, μαζί με την τρέχουσα αποστολή της ISAF, η οποία συνιστά ένα στρατιωτικό συνασπισμό ο οποίος συγκεντρώνει σχεδόν όλα τα κράτη μέλη της Ευρωπαϊκής Ένωσης, θα πρέπει να θεωρείται επιτυχία. Το εκπαιδευτικό σύστημα λειτουργεί καλύτερα, το σύστημα υγειονομικής περίθαλψης λειτουργεί καλύτερα και η κυβέρνηση του κ. Hamid Karzai ελέγχει ένα σημαντικό μέρος της χώρας κάτω από πολύ δύσκολες συνθήκες. " αναβίωση της τρομοκρατίας το 2007, ένα μόνο πράγμα μπορεί να σημαίνει για εμάς: Αυτό που χρειάζεται το Αφγανιστάν από την Ευρωπαϊκή Ένωση και το ΝΑΤΟ είναι αυξημένη οικονομική, πολιτική και στρατιωτική υποστήριξη. Μια διαφορετική προσέγγιση, η οποία μπορεί να παρατηρηθεί στις τροπολογίες που έχει υποβάλει η Αριστερά, θα αποτελούσε ένδειξη εγωισμού, υποκρισίας και έλλειψης διορατικότητας.
<SPEAKER ID="070" NAME="Angelika Beer">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, βρισκόμαστε σε μια παράδοξη κατάσταση. " Ομάδα μου συνιστά να διαβάσουν όλοι την αρχική έκθεση του κ. Brie, έτσι ώστε να κατανοήσουν όλοι τη φύση των προκλήσεων που αντιμετωπίζουμε στο Αφγανιστάν. Αυτό το οποίο συνέβη στη συνέχεια ήταν ότι μια πλειοψηφία της Επιτροπής Εξωτερικών Υποθέσεων απλώς τροποποίησε και διέγραψε τα μέτρα, η εφαρμογή των οποίων ήταν τόσο επιτακτική. Δεν μπορούμε απλώς να λέμε: περισσότερα στρατεύματα, να συνεχίσουν όλα όπως πριν, όλα βαίνουν καλώς. Τίποτα δεν πηγαίνει καλά! Αυτό το απέδειξε η χθεσινή επίθεση. Πρέπει να αναθεωρήσουμε τη στρατιωτική στρατηγική· πρέπει να συγκεντρώσουμε μαζί όλες τις διαφορετικές πρωτοβουλίες. Αυτός ήταν ο στόχος που στην πραγματικότητα θέλαμε να επιτύχουμε μαζί.
<P>
" Ομάδα μου κατέθεσε τις τροπολογίες σε συνεργασία με τη Σοσιαλιστική Ομάδα, προκειμένου να αγωνιστεί τώρα, κύριε Brie, για να επιτύχει αυτόν τον σημαντικό σκοπό. Το λέω αυτό με όλο τον σεβασμό που έχω για το έργο το οποίο φέρατε εις πέρας τα τελευταία χρόνια: επιχειρηματολογούμε εδώ για το ποια είναι η σωστή θέση την οποία πρέπει να τηρήσουμε και είναι άνανδρο από την πλευρά σας - απλώς επειδή η Ομάδα σας σάς μαχαίρωσε πισώπλατα, και για την απειροελάχιστα διαφορετική θέση, ότι χρειαζόμαστε στρατεύματα, αλλά πρέπει να το πράξουμε με τον κατάλληλο τρόπο - απλώς να σκύβετε το κεφάλι και να λέτε ότι θα αποσύρετε το όνομά σας. Αυτό δεν βοηθάει τον αφγανικό λαό, ούτε και το Κοινοβούλιο να αναπτύξει μια συνεκτική στρατηγική για το Αφγανιστάν.
<P>
Θα ζητούσα από όλους να ψηφίσουν υπέρ των τροπολογιών, τότε θα εκπληρώσουμε τις υποχρεώσεις μας: τις υποχρεώσεις μας προς όσους στέλνουμε εκεί, τους αστυνομικούς και τους στρατιώτες, και προς όσους επιθυμούμε να βοηθήσουμε, δηλαδή το λαό του Αφγανιστάν.
<SPEAKER ID="071" NAME="Vittorio Agnoletto">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, είμαι ιδιαίτερα ευγνώμων προς τον André Brie για το έργο το οποίο επιτέλεσε και στηρίζω πλήρως την απόφασή του να αποσύρει την υπογραφή του. Το ψήφισμα έχει τροποποιηθεί και τώρα περιγράφει μια χώρα στην οποία, σύμφωνα με στοιχεία, η προσέλευση στις εκλογές ήταν τεράστια, ξεχνώντας ότι ο πληθυσμός ψήφισε κάτω από τη διαρκή απειλή ένοπλων ομάδων.
<P>
Δεν έγινε καμία αναφορά στην παρουσία πολεμάρχων στην κυβέρνηση Karzai· δεν υφίσταται συνολική καταδίκη για την επιχείρηση "Διαρκής Ελευθερία", η οποία προξενεί θύματα μεταξύ των αμάχων όλης της χώρας. Υποστηρίζεται η δράση του ΝΑΤΟ, αγνοώντας το γεγονός ότι η παρουσία του στο Αφγανιστάν αποτελεί μείζονα αιτία της παντελούς έλλειψης ασφάλειας στη χώρα αυτή επί του παρόντος. Επιπλέον, αντιμετωπίζοντας τη συνεχιζόμενη αύξηση της παραγωγής οπίου, δεν γίνεται καμία αναφορά στη δυνατότητα δρομολόγησης πιλοτικών έργων για τη χρήση του οπίου για την παραγωγή μορφίνης, αν και το Ευρωπαϊκό Κοινοβούλιο έχει εγκρίνει για αυτόν τον σκοπό ένα συγκεκριμένο ψήφισμα.
<P>
Μια θετική παράμετρος είναι αναμφισβήτητα η ανησυχία η οποία εκφράζεται για την τύχη του Malalai Joya και άλλων ακτιβιστών, αυτό όμως από μόνο του δεν επαρκεί για να εμποδίσει την αντιπροσωπεία μου να καταψηφίσει την έκθεση.
<SPEAKER ID="072" NAME="Bastiaan Belder" LANGUAGE="NL">
Πολίτες από τα κράτη μέλη της Ευρωπαϊκής Ένωσης και πέρα από τα σύνορά μας δίνουν απάντηση στο ζήτημα της ειρήνευσης και της ανασυγκρότησης του Αφγανιστάν με την ίδια τους τη ζωή. Όλοι τους αξίζουν τον μεγαλύτερο σεβασμό και την πλήρη υποστήριξη του Κοινοβουλίου, ακόμη και τις προσευχές μας για Θεία προστασία, επειδή η αποστολή τους εξακολουθεί να είναι ιδιαίτερα επικίνδυνη. " δολοφονική επίθεση που σημειώθηκε χθες το πρωί στην Καμπούλ το αποδεικνύει για άλλη μια φορά.
<P>
Θα ζητούσα από το Συμβούλιο και την Επιτροπή να ασχοληθούν με δύο συγκεκριμένα προβλήματα της πολύπλοκης κατάστασης στο Αφγανιστάν. Χωρίς μια αποτελεσματική στρατηγική κατά της "ταλιμπανοποίησης" του Βόρειου Πακιστάν, η σταθεροποίηση του Αφγανιστάν παραμένει απλώς επιθυμία της Δύσης. Οι δυνάμεις του ΝΑΤΟ στην πραγματικότητα δρουν υπό περιορισμό εξαιτίας αυτής της κατάστασης.
<P>
Το δεύτερο πρόβλημα στο Αφγανιστάν είναι η επείγουσα ανάγκη εκσυγχρονισμού της γεωργίας. Το μεγαλύτερο μειονέκτημά της είναι η ανασφάλεια που επικρατεί σε μεγάλα τμήματα της χώρας. Στατιστικές των "νωμένων Εθνών καθιστούν απόλυτα σαφές ότι: όσο περισσότερο ανασφαλής είναι η περιοχή, τόσο πλουσιότερη θα είναι η ετήσια παραγωγή των καλλιεργειών παπαρούνας. Συμβούλιο και Επιτροπή, σας εύχομαι όσο το δυνατόν περισσότερη σοφία και καρτερικότητα στην ενεργή σταθεροποίηση του Αφγανιστάν.
<SPEAKER ID="073" NAME="Koenraad Dillen" AFFILIATION="NI">
- (NL) Είμαστε όλοι σύμφωνοι ότι η κατάσταση στην τέταρτη λιγότερο αναπτυγμένη χώρα στον κόσμο παραμένει τραγική, παρά τα ορισμένα ενθαρρυντικά σημάδια από τότε που ξεκίνησε η ανασυγκρότηση της χώρας. Φυσικά, τα προβλήματα δεν είναι μόνο στρατιωτικής και στρατηγικής φύσεως, όμως η απόλυτη συντριβή των Ταλιμπάν παραμένει, βεβαίως, απαραίτητη προϋπόθεση για την οικοδόμηση ενός βιώσιμου κράτους με ανεξάρτητο δικαστικό σύστημα και κριτικά μέσα ενημέρωσης. Όσον αφορά το τελευταίο αυτό σημείο, επικροτώ το γεγονός ότι η έκθεση αυτή επισημαίνει ότι το αφγανικό Σύνταγμα εξακολουθεί να μην εξασφαλίζει τη θρησκευτική ελευθερία, επειδή η έλλειψη πίστης προς το Ισλάμ παραμένει ποινικό αδίκημα. Το καθεστώς το οποίο στηρίζεται από τη Δύση πρέπει, επομένως, να καταβάλει περαιτέρω προσπάθειες.
<P>
Αυτό το οποίο κατά τη γνώμη μου λείπει από αυτή την έκθεση, είναι μια δήλωση ότι η ήττα των Ταλιμπάν απαιτεί μια στρατηγική όσον αφορά το Πακιστάν, η επικράτεια του οποίου εξακολουθεί να αποτελεί καταφύγιο για τους τρομοκράτες: όλοι γνωρίζουν ότι παρέχει υλικοτεχνική υποστήριξη σε αυτούς τους τρομοκράτες, όπως φάνηκε εχθές ξανά στην επίθεση εναντίον της ινδικής πρεσβείας στην Καμπούλ. Μια πολιτική για το Αφγανιστάν πρέπει επομένως να αποτελεί μια ολοκληρωμένη πολιτική για ολόκληρη την περιφέρεια· διαφορετικά, θα είναι καταδικασμένη να αποτύχει.
<SPEAKER ID="074" NAME="Nickolay Mladenov" AFFILIATION="PPE-DE">
(EN) Κύριε Πρόεδρε, επιτρέψτε μου να ξεκινήσω προσθέτοντας και εμένα σε όσους καταδίκασαν την επίθεση εναντίον της ινδικής πρεσβείας και να απευθύνω τα συλλυπητήρια μας, ιδίως προς τον ταξίαρχο Mehta και τον κ. Rao από την ινδική πρεσβεία και τις οικογένειές τους. Ελπίζω ότι αυτή η επίθεση δεν θα αποτρέψει την Ινδία, έναν σημαντικό σύμμαχο στην ανασυγκρότηση του Αφγανιστάν, να συνεχίσει να προσφέρει τη συνδρομή της.
<P>
Υπάρχει μεγαλύτερη τραγωδία στο Αφγανιστάν από την καταστροφή των κτιρίων, και είναι η καταστροφή ανθρώπινων ζωών και ατόμων κατά τα τελευταία 35 χρόνια. Θα χρειαστεί μεγαλύτερη προσπάθεια από όση μπορούμε να φανταστούμε και περισσότερος χρόνος για να ανασυγκροτήσουμε και να βοηθήσουμε αυτές τις ζωές να ξαναδημιουργηθούν σε μια τόσο κατακερματισμένη χώρα.
<P>
Το πρώτο πράγμα, ωστόσο, που χρειάζεται το Αφγανιστάν είναι περισσότερη ασφάλεια, όχι λιγότερη. Χαιρετίζω το γεγονός ότι η έκθεση αντανακλά μια ομοφωνία, η οποία υφίσταται και στο Αφγανιστάν, βάσει της οποίας μια πολιτική λύση είναι πιθανή μόνο αν συνεχίσουμε να ασκούμε στρατιωτική πίεση στους Ταλιμπάν και στην ανταρσία. Πρέπει να εξακολουθήσουμε να ασκούμε πίεση, προκειμένου να διασφαλίσουμε μια πολιτική λύση της κατάστασης. Πρέπει να στηρίξουμε την πολιτική της αφγανικής κυβέρνησης ότι η διεξαγωγή συνομιλιών με παράγοντες των Ταλιμπάν είναι δυνατή, μόνο με όσους αποδέχονται το σύνταγμα και κατεβάζουν τα όπλα. Αυτοί μπορούν να επιστρέψουν στην πολιτική διαδικασία.
<P>
Πρέπει να υποστηρίξουμε τον κ. Karzai και την αφγανική κυβέρνηση στην ανάκτηση του ελέγχου της χώρας και των πρωτοβουλιών πολιτικής στη δική τους χώρα. Επομένως, επικροτώ ιδιαίτερα όσα ανέφερε η Επίτροπος Ferrero-Waldner περί επικέντρωσης στις εκλογές του ερχόμενου έτους. Το Αφγανιστάν χρειάζεται μια ισχυρή κυβέρνηση, μια αφοσιωμένη κυβέρνηση που ατενίζει το μέλλον και δεν μένει προσκολλημένη στο παρελθόν.
<P>
Τέλος, επιτρέψτε μου ξανά να πω ότι πιστεύω πως η Επιτροπή καταβάλλει μια υπέροχη προσπάθεια για την οργάνωση προγραμμάτων μας για την παροχή ενίσχυσης στο Αφγανιστάν. Συγκεκριμένα, ο πρέσβης, κ. Kretschmer, και φυσικά ο ειδικός εκπρόσωπος, κ. Vendrell, επιτελούν ένα εξαιρετικό έργο εκπροσωπώντας την Ευρωπαϊκή Ένωση. Σήμερα πρέπει να στείλουμε ένα ισχυρό μήνυμα υποστήριξης προς τους ανθρώπους μας που βρίσκονται στο Αφγανιστάν, προς τις υπηρεσίες μας και προς το Συμβούλιο, για να συνεχίσουν το έργο τους.
<SPEAKER ID="075" NAME="Libor Rouček" AFFILIATION="PSE">
(CS) Κυρίες και κύριοι, προκειμένου να ξεπεράσουμε με επιτυχία τα προβλήματα ασφάλειας, τα πολιτικά, οικονομικά και κοινωνικά προβλήματα τα οποία ταλανίζουν το Αφγανιστάν, μια απλή στρατιωτική λύση δεν είναι αρκετή. " στρατιωτική πίεση που ασκείται στους αντάρτες πρέπει να συνδυαστεί με μια εντατική πολιτική διαδικασία και με διάλογο με όλα τα τμήματα του πολιτισμού τα οποία αναγνωρίζουν το Σύνταγμα και είναι πρόθυμα να καταθέσουν τα όπλα. Είμαι της άποψης ότι η Ευρωπαϊκή Ένωση θα πρέπει να διαδραματίσει έναν αυξημένο ρόλο όσον αφορά την υποστήριξη του Αφγανιστάν για την οικοδόμηση του κράτους του, με ισχυρότερους δημοκρατικούς θεσμούς, ικανούς να διασφαλίσουν την εδαφική ακεραιότητα, την κρατική ενότητα, και την οικονομική και κοινωνική ανάπτυξη. Αυτή τη στιγμή, απαιτείται επειγόντως η υποστήριξη ειδικότερα του νότιου τμήματος της χώρας. " ενίσχυση των διοικητικών θεσμών και μια σταδιακή ανάληψη των αρμοδιοτήτων για τη διοίκηση της χώρας από τις αφγανικές αρχές πρέπει, ωστόσο, να συνοδεύεται από αποτελεσματική προστασία των ανθρωπίνων δικαιωμάτων για όλους, στο πλαίσιο του κράτους δικαίου. " διαρκής και βιώσιμη επιτυχία δεν είναι δυνατόν να διασφαλισθεί χωρίς αυτή την προστασία.
<SPEAKER ID="076" NAME="Gerard Batten" AFFILIATION="IND/DEM">
(EN) Κύριε Πρόεδρε, όλοι θυμόμαστε γιατί έγινε η εισβολή στο Αφγανιστάν κατά πρώτο λόγο: ακολούθησε μετά την τρομοκρατική επίθεση της 11ης Σεπτεμβρίου εναντίον των "ΠΑ, εγκέφαλος της οποίας ήταν η al-Qa'ida από βάσεις οι οποίες βρίσκονταν στο Αφγανιστάν υπό την προστασία των Ταλιμπάν. Οι "ΠΑ, μαζί με τους συμμάχους τους, ιδίως το "νωμένο Βασίλειο, εξαπέλυσαν μια επιτυχημένη επίθεση για να εκτοπίσουν την al-Qa'ida από το προπύργιό της. Οι μεγάλες στρατιωτικές δυνάμεις της Δύσης έπραξαν ό,τι ήταν απαραίτητο για την αντιμετώπιση της τρομοκρατίας.
<P>
" έκθεση αυτή αναφέρει ότι η παρουσία του ΝΑΤΟ είναι ουσιαστικής σημασίας για τη διασφάλιση του μέλλοντος της χώρας. Είναι γεγονός ότι μόνο μια συνδυασμένη στρατιωτική δύναμη του ελεύθερου και δημοκρατικού κόσμου, ενωμένου στα πλαίσια του ΝΑΤΟ, μπορεί να υπερασπιστεί τις δημοκρατικές μας ελευθερίες από την επίθεση, αμφιβάλλω όμως πολύ για τις πιθανότητες καλλιέργειας της δημοκρατίας σε μια χώρα που δεν έχει προηγούμενο ιστορικό, ειδικότερα όπου το μονοπώλιο της θρησκευτικής ιδεολογίας είναι εχθρικό προς την άποψη της Δύσης περί φιλελεύθερης δημοκρατίας.
<SPEAKER ID="077" NAME="Slavi Binev" AFFILIATION="NI">
(BG) Συνάδελφοι, το Αφγανιστάν αποτελεί σκηνή στρατιωτικής δράσης εδώ και σχεδόν επτά έτη. Τον Ιούνιο του 2008, η Ευρωπαϊκή Ένωση στηρίζει ένα στρατιωτικό επιτελείο άνω των 23.000 ατόμων. " διεθνής κοινότητα παρέχει σημαντική οικονομική ενίσχυση προς το Αφγανιστάν, ενώ καταβάλλονται διαρκείς προσπάθειες για την αποκατάσταση της υποδομής στη χώρα. Ως αποτέλεσμα όλων αυτών των προσπαθειών, η κυβέρνηση ελέγχει μόλις ένα τρίτο της επικράτειας του Αφγανιστάν.
<P>
Βάσει αυτών των αποτελεσμάτων, δεν μπορώ να κατανοήσω την επιθυμία αύξησης της οικονομικής συνδρομής της Ευρωπαϊκής Ένωσης για το Αφγανιστάν. Γιατί θα πρέπει να χρήματα των ευρωπαίων φορολογουμένων να δαπανώνται για πρωτοβουλίες που αποδεδειγμένα δεν έχουν σημαντικά αποτελέσματα; " επιθυμία για την κυριαρχία του νόμου και τη βελτίωση του δικαστικού συστήματος υπάρχει, θα μπορέσει όμως η παρούσα κυβέρνηση να τις στηρίξει, λαμβάνοντας υπόψη ότι δεν μπορεί να διασφαλίσει την κυριαρχία της δικής της εξουσίας στη χώρα; Συμβάλλουμε στην αποκατάσταση της αστυνομικής δύναμης του Αφγανιστάν, όμως γιατί υπάρχουν στελέχη που δεν σέβονται τα ανθρώπινα δικαιώματα και χρησιμοποιούν καταχρηστικά το αξίωμά τους;
<P>
Προφανώς, εάν θέλουμε μια μέρα το Αφγανιστάν να πάψει να αποτελεί πηγή εντάσεων και να λάβει τη θέση που του αξίζει στη διεθνή κοινότητα, εμείς στα ευρωπαϊκά θεσμικά όργανα θα πρέπει να εξετάσουμε σοβαρά εκ νέου τις τρέχουσες πολιτικές μας και τις στρατηγικές οι οποίες χρησιμοποιούνται.
<SPEAKER ID="078" NAME="Robert Evans" AFFILIATION="PSE">
(EN) Κύριε Πρόεδρε, αναφέρομαι στο σημείο 16 του ψηφίσματος, όπου δηλώνουμε ότι "τα προβλήματα του Αφγανιστάν στον τομέα της ασφάλειας είναι πιο σύνθετα από τον πόλεμο κατά της τρομοκρατίας και, ως εκ τούτου, απαιτούν κάτι περισσότερο από μια στρατιωτική λύση". Αυτό είναι το σημείο το οποίο νομίζω ότι σχολίασαν νωρίτερα οι συνάδελφοί μου κ. Rouček και κ. Pohjamo. Γνωρίζουμε πολλά παραδείγματα στην ιστορία που δείχνουν ότι η στρατιωτική εξουσία σε πολλές περιπτώσεις μπορεί να επιβάλει τη λήξη μιας διαμάχης και να δημιουργήσει μια οιονεί ειρηνευτική λύση, γνωρίζουμε όμως επίσης από όσα μας έχει διδάξει η ιστορία ότι μόνο οι δημοκρατικοί θεσμοί, με την υποστήριξη του λαού αυτών των χωρών, μπορούν να διασφαλίσουν μια διαρκή λύση.
<P>
Σημειώνουμε πρόοδο στον τομέα αυτό στο Αφγανιστάν, και η Επίτροπος Ferrero-Waldner έχει δίκιο όταν λέει ότι η αφγανική κυβέρνηση πρέπει τώρα να επιδείξει σαφή σεβασμό των ανθρωπίνων δικαιωμάτων και της ελευθερίας της έκφρασης, προκειμένου να αποκατασταθεί. Στις τελευταίες εκλογές, είδα τις γυναίκες να ψηφίζουν στο Αφγανιστάν, το οποίο είναι ένα μεγάλο βήμα προόδου. Αυτά είναι τα στοιχεία στα οποία πρέπει να βασιστούμε, και οφείλουμε να συνεργαστούμε με το Πακιστάν, έτσι ώστε να αποκαταστήσουμε την ειρήνη στην περιοχή.
<SPEAKER ID="079" NAME="Emilio Menéndez del Valle" AFFILIATION="PSE">
(ES) Κύριε Πρόεδρε, περισσότεροι στρατιώτες διεθνών αποστολών έχασαν τη ζωή τους τον Ιούνιο στο Αφγανιστάν από ό,τι στο Ιράκ. Επίσης τον Ιούνιο, η παρουσία και η εξουσία των Ταλιμπάν ήταν ιδιαίτερα εμφανής στην Peshawar, μια σημαντική πακιστανική πόλη που εμπλέκεται στη σύγκρουση.
<P>
Στο Πακιστάν διατυπώνονται ισχυρισμοί ότι οι ένοπλες δυνάμεις έχουν συνάψει μυστικές συμφωνίες ειρήνης με την αφγανική και την πακιστανική ηγεσία των Ταλιμπάν, και ότι ο πακιστανικός στρατός θα ασχολούταν περισσότερο με τα ινδικά σύνορα παρά με τα αφγανικά. Επιπλέον, όπως πολλοί ομιλητές ανέφεραν ήδη, σαράντα άνθρωποι σκοτώθηκαν χθες μπροστά στις πύλες της ινδικής πρεσβείας στην Καμπούλ.
<P>
Το ερώτημά μου είναι: δεν έχει έρθει η ώρα να μελετήσουμε ένα διαφορετικό είδος στρατηγικής;
<SPEAKER ID="081" NAME="Vural Öger" AFFILIATION="PSE">
- (DE) Κυρία Πρόεδρε, ο Ιούνιος υπήρξε ο πιο αιματηρός μήνας για τους ξένους στρατιώτες από την πτώση του καθεστώτος των Ταλιμπάν το 2001. Περισσότεροι από 48 στρατιώτες των συμμαχικών δυνάμεων έχασαν τη ζωή τους, αριθμός που υπερβαίνει αυτόν όσων έχασαν τη ζωή τους κατά την ίδια περίοδο στο Ιράκ. Από την αρχή του έτους η βία στο Αφγανιστάν στοίχισε τη ζωή σε περισσότερους από 2 200 ανθρώπους. Αυτό που συμβαίνει στο Αφγανιστάν δεν είναι μια μεμονωμένη σύγκρουση αλλά ένας περιφερειακός πόλεμος ο οποίος θα μπορούσε να επεκταθεί περαιτέρω. " κατάσταση είναι σήμερα πιο σοβαρή από ό,τι ήταν το 2001.
<P>
Ενόψει αυτής της ανησυχητικής κατάστασης, το Αφγανιστάν πρέπει να αποτελέσει απόλυτη προτεραιότητα για την Ευρώπη. " παρουσία ευρωπαϊκών στρατευμάτων και πολιτικών επιχειρήσεων της ΕΕ στη χώρα, διαδραματίζουν καθοριστικό ρόλο. Μετά από μακρόχρονες διαπραγματεύσεις στην επιτροπή, στηρίζω την τελική εκδοχή της πρότασης ψηφίσματος η οποία περιλαμβάνει πολλά σημαντικά στοιχεία, συμπεριλαμβανόμενης της συστηματικής εκπαίδευσης των δυνάμεων ασφαλείας του Αφγανιστάν, της μεγαλύτερης προσοχής στην ανοικοδόμηση της κοινωνίας των πολιτών και τον ενισχυμένο συντονισμό μεταξύ των διεθνών οργάνων.
<SPEAKER ID="082" NAME="Anna Ibrisagic" AFFILIATION="PPE-DE">
(SV) Κυρία Πρόεδρε, αφού άκουσα τη συζήτηση σήμερα και διάβασα όλες τις τροπολογίες, έχω την αίσθηση ότι ορισμένοι άνθρωποι πιστεύουν ότι μόνο ο διάλογος είναι καλός και μπορεί να βοηθήσει και ότι οποιαδήποτε στρατιωτική παρουσία είναι κακή και αντιπαραγωγική. Δεν γνωρίζω πόσοι βουλευτές στο Κοινοβούλιο είναι πρόσφυγες πολέμου, αλλά εγώ είμαι μία. Γνωρίζω ότι τόσο η πολιτική συνεργασία, όσο και η στρατιωτική παρουσία είναι απαραίτητα στοιχεία. " εμπειρία μου από τον πόλεμο είναι ότι αυτοί που είναι καλύτερα προετοιμασμένοι για τον διάλογο δεν έχουν δύναμη και ότι οι βίαιοι άνθρωποι, οι λαθρέμποροι και οι στρατιωτικοί ηγέτες οι οποίοι έχουν εξουσία, είναι σπανίως σε θέση να διεξάγουν οποιοδήποτε διάλογο. Αυτό που απαιτείται ωστόσο είναι ένας συνδυασμός στρατιωτικής και πολιτικής ανάπτυξης δυνάμεων, αν θέλουμε πραγματικά να σπάσουμε τον φαύλο κύκλο της βίας και της φτώχειας στο Αφγανιστάν.
<SPEAKER ID="083" NAME="Miroslav Mikolášik" AFFILIATION="PPE-DE">
(SK) Είμαστε μάρτυρες μιας μεγάλης αύξησης των τρομοκρατικών πράξεων και των βίαιων επεισοδίων στο Αφγανιστάν. " διεθνής κοινότητα δεν πρέπει να ανεχτεί και να ενδώσει στις τρομοκρατικές οργανώσεις που χρηματοδοτούνται μέσω του εμπορίου ναρκωτικών.
<P>
Κύριος στόχος αυτών των τρομοκρατικών οργανώσεων είναι να σπείρουν τη διχόνοια μεταξύ των συμμάχων του ΝΑΤΟ, δημιουργώντας έτσι την εντύπωση πως είναι αδύνατο να υπάρξει ειρήνη στο Αφγανιστάν. Για να γίνει αυτό, απειλούν την ασφάλεια όχι μόνο της περιφέρειας, αλλά και όλου του κόσμου. " πολιτική ασφάλειας της ΕΕ για το Αφγανιστάν πρέπει επομένως να είναι πιο δυναμική και αποτελεσματική, και να περιλαμβάνει συγκεκριμένα, βραχυπρόθεσμα και μακροπρόθεσμα μέτρα που αποσκοπούν στην αποκατάσταση της κοινωνίας του Αφγανιστάν, των θεσμών και του κράτους δικαίου, καθώς και στη στήριξη του Προέδρου Karzai. H Ευρωπαϊκή Κοινότητα πρέπει να συνεχίσει να στηρίζει τα μέτρα που έχουν ήδη συμβάλει στην πρόοδο στη χώρα, κυρίως αυτά που συμβάλλουν στην κάλυψη των βασικών αναγκών του πληθυσμού και στην παροχή υγειονομικής περίθαλψης.
<SPEAKER ID="084" NAME="Dragoş Florin David" AFFILIATION="PPE-DE">
(RO) Το Αφγανιστάν παραμένει η μεγαλύτερη πρόκληση για τη διεθνή κοινότητα λόγω της τρομοκρατικής του δραστηριότητας, της αύξησης της παραγωγής ναρκωτικών και του αριθμού βίαιων πράξεων.
<P>
Σε αυτό το πλαίσιο, ζητώ από την Επιτροπή και το Συμβούλιο, καθώς και τους διεθνείς οργανισμούς, να λάβουν υπόψη τους τρεις κύριες δράσεις ως προτεραιότητα για το βραχυπρόθεσμο σχέδιο: αναγνώριση και απομόνωση των δικτύων διανομής ναρκωτικών στο Αφγανιστάν, μεγαλύτερη συμμετοχή των χωρών της περιφέρειας στην εφαρμογή των διεθνών στρατηγικών, συνεκτίμηση της πολιτιστικής και θρησκευτικής εγγύτητας, μεγαλύτερη χρηματοοικονομική ενίσχυση και συμμετοχή για την ανοικοδόμηση και την ανθρώπινη και διοικητική επισιτιστική βοήθεια.
<P>
Πιστεύω επίσης ότι η εντατικοποίηση του πολιτικού, πολιτισμικού και θρησκευτικού διαλόγου με το Αφγανιστάν αποτελεί μια βιώσιμη λύση για την επίτευξη των στόχων σταθερότητας στην περιφέρεια.
<P>
Συγχαίρω τον κ. André Brie για την έκθεση που συνέταξε.
<SPEAKER ID="085" NAME="Geoffrey Van Orden" AFFILIATION="PPE-DE">
(EN) Κυρία Πρόεδρε, μόλις επέστρεψα από τη Helmand και την Kandahar. Συμφωνώ πως δεν θα υπάρξει πρόοδος χωρίς σταθερότητα σταθερότητα σημαίνει χρηστή διακυβέρνηση, σημαίνει στρατεύματα, σημαίνει αστυνομία.
<P>
Πιστεύω πως ορισμένοι από τους ευρωπαίους συμμάχους μας επιδεικνύουν απλώς υποκριτική αφοσίωση όσον αφορά το τι κάνουν στο Αφγανιστάν. Χρειαζόμαστε περισσότερες ένοπλες δυνάμεις εκεί· χρειαζόμαστε μεγαλύτερη ευελιξία· χρειαζόμαστε μεγαλύτερη στήριξη για την αποστολή ISAF στο Αφγανιστάν. Όσον αφορά την αστυνομική αποστολή, η ΕΕ κάνει καλή δουλειά, αλλά δεν κάνει τίποτα σε σύγκριση με την κλίμακα της αμερικανικής προσπάθειας. Πρέπει να υπάρξει σωστός συντονισμός μεταξύ αυτού που κάνουν οι Ευρωπαίοι και οι Αμερικανοί όσον αφορά την αστυνομική εκπαίδευση.
<P>
Τέλος, θα ήθελα να καταδικάσω τις παρατηρήσεις που έκανε ο κ. Brie μιλώντας για τους Ταλιμπάν και τους Αμερικανούς ταυτόχρονα: Νομίζω πως αυτό ήταν απαράδεκτο. Οι Ταλιμπάν δολοφονούν τον ίδιο τους τον πληθυσμό, οι Σύμμαχοι στηρίζουν τον τοπικό πληθυσμό.
<SPEAKER ID="086" NAME="Vytautas Landsbergis" AFFILIATION="PPE-DE">
(EN) Κύριε Πρόεδρε, η παράγραφος 11 της πρότασης ψηφίσματος αναφέρει ότι το Ευρωπαϊκό Κοινοβούλιο "στηρίζει τις προσπάθειες των δυνάμεων του ΝΑΤΟ να βελτιώσουν την ασφάλεια στη χώρα και να πατάξουν την τοπική και διεθνή τρομοκρατία και θεωρεί την παρουσία των εν λόγω δυνάμεων ουσιαστική για τη διασφάλιση του μέλλοντος της χώρας".
<P>
" τροπολογία 9, την οποία κατέθεσε ο εισηγητής, αντιτίθεται σε αυτήν τη θέση και συστήνει τη διαγραφή της παραγράφου. Θα ήταν πολύ καλύτερο αν αντίθετα ο εισηγητής δήλωνε ότι το Κοινοβούλιο στηρίζει την τοπική και διεθνή τρομοκρατία και θεωρεί την παρουσία των δυνάμεων του ΝΑΤΟ εμπόδιο στη διασφάλιση του μέλλοντος της χώρας υπό το καθεστώς των Ταλιμπάν. Μια τέτοια τροπολογία 9 θα αποτελούσε ένα δίκαιο παιχνίδι εναντίον του Αφγανιστάν και εναντίον του ΝΑΤΟ.
<SPEAKER ID="087" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, σήμερα μια από τις πιο σημαντικές προκλήσεις που αντιμετωπίζει η Ένωση είναι η δημιουργία ενός αποτελεσματικού μηχανισμού για τον συντονισμό σχεδίων και την ανταλλαγή πληροφοριών μεταξύ των εμπλεκομένων στο Αφγανιστάν. Ένας τέτοιος μηχανισμός είναι ζωτικής σημασίας προκειμένου τα σχέδια που έχουν αναλάβει οντότητες οι οποίες εργάζονται στο Αφγανιστάν να είναι αμοιβαία συμπληρωματικά. " διεθνής και τοπική τρομοκρατία πρέπει να καταπολεμηθούν προκειμένου να βελτιωθεί η ασφάλεια στη χώρα και, με αυτόν τον τρόπο, να υπάρξει περαιτέρω ανάπτυξή της. Για αυτόν τον λόγο πρέπει να δράσουμε μαζί για να στηρίξουμε την κοινωνία του Αφγανιστάν και τα σχέδια συμφιλίωσης. Επιπλέον, πρέπει να εργαστούμε για τη σταθεροποίηση της κατάστασης στο Αφγανιστάν, μέσω της ενίσχυσης των τοπικών οργάνων και της ικανοποίησης των βασικών αναγκών διαβίωσης του πληθυσμού. Ένα σημαντικό βήμα για τη δημοκρατική ανοικοδόμηση της χώρας είναι η επίτευξη της ανεξαρτησίας και της ελευθερίας των ΜΜΕ. Αυτό πρέπει να το ενισχύσουμε.
<SPEAKER ID="088" NAME="Jean-Pierre Jouyet">
Προεδρεύων του Συμβουλίου. - (FR) Κυρία Πρόεδρε, κύριε Brie, κυρία Επίτροπε, φίλη μου Benita, κυρίες και κύριοι, θα ήθελα για ακόμη μια φορά να εκφράσω τη στήριξή μου για την έκθεση του κ. Brie και την ικανοποίησή μου για το ότι υπάρχει τόσο ευρεία συναίνεση όσον αφορά το γεγονός ότι το Αφγανιστάν χρειάζεται περισσότερη ασφάλεια με την ευρύτερη έννοια και περισσότερη διακυβέρνηση σε μια εξαιρετικά δύσκολη εποχή, όπως όλοι σας επισημάνατε.
<P>
" συζήτησή μας τόνισε το γεγονός ότι αντιμετωπίζουμε μια εξαιρετικά περίπλοκη κατάσταση, η οποία απαιτεί κάτι περισσότερο από μια απλή στρατιωτική λύση· ότι αντιμετωπίζουμε μια εξαιρετικά δύσκολη κατάσταση· ότι η διεθνής κοινότητα πρέπει να αναλάβει μια μακροπρόθεσμη δέσμευση, η οποία είναι απαραίτητη και ένα κρίσιμο στοιχείο για την Ευρωπαϊκή Ένωση, όπως αναφέρατε· ότι θα χρειαστεί πολύς χρόνος να αναπτερωθούν οι ελπίδες των ανθρώπων· και ότι, όσον αφορά τη διακυβέρνηση συγκεκριμένα, όπως επεσήμανε η Επιτροπή, πρέπει να επικεντρωθούμε στις προετοιμασίες για τις επικείμενες εκλογές. Από την πλευρά του, το Συμβούλιο πρόκειται ασφαλώς να συνεχίσει να παρακολουθεί πολύ προσεκτικά τις προετοιμασίες των εκλογών.
<P>
Όσον αφορά τις πτυχές που σχετίζονται με τη διακυβέρνηση, ο σεβασμός για το κράτος δικαίου και οτιδήποτε συνδέεται με τις παραδόσεις μας δεν αποτελεί στοιχείο διχασμού· πρέπει να το πούμε και αυτό στις αρχές του Αφγανιστάν.
<P>
Όσον αφορά τους κανόνες ασφαλείας και την παρουσία στην περιοχή, θα ήθελα να επισημάνω ότι το προσωπικό της ΕΕ αντιστοιχεί σε ποσοστό μεγαλύτερο του 50% της ISAF και το Συμβούλιο θα επικεντρωθεί σε τέσσερις τομείς προτεραιότητας τους επόμενους μήνες. " πρώτη προτεραιότητα θα είναι η έγκριση της σημαντικής αύξησης του προσωπικού της EUPOL που αποφασίστηκε στο Συμβούλιο της 26ης Μαΐου. Σαφώς, όλες οι πτυχές που σχετίζονται με την αποτελεσματικότητα της αστυνομίας είναι σημαντικές και το Κοινοβούλιο δικαίως ανησυχεί για αυτό.
<P>
Δεύτερον, το Συμβούλιο θα καταβάλλει σημαντικές προσπάθειες να παρακολουθήσει την εφαρμογή των συμπερασμάτων της Διεθνούς Διάσκεψης για τη στήριξη του Αφγανιστάν: η Ευρωπαϊκή Ένωση πρέπει να διαδραματίσει πρωταγωνιστικό ρόλο όσον αφορά αυτό το θέμα, δεδομένης της οικονομικής συνεισφοράς της.
<P>
Τρίτον, η Ευρωπαϊκή Ένωση πρέπει να επιμείνει στην ανάγκη βελτίωσης των σχέσεων μεταξύ του Αφγανιστάν και του Πακιστάν - όπως αναφέρθηκε από πολλούς από εσάς - και να ενθαρρύνει και τις δύο χώρες να συνεχίσουν να εργάζονται ενεργά για την ενίσχυση της συνεργασίας τους, κυρίως για την καταπολέμηση της κοινής πρόκλησης που θέτει η τρομοκρατία και για όλα τα ζητήματα που σχετίζονται με την εμπορία ναρκωτικών.
<P>
Συμπερασματικά, είναι σημαντικό για το Συμβούλιο και την Επιτροπή να έχουν την πλήρη στήριξη του Ευρωπαϊκού Κοινοβουλίου όσον αφορά αυτό το ζήτημα, το οποίο είναι κρίσιμο για τη διεθνή κοινότητα και - όπως επίσης αρκετοί από εσάς επισημάνατε - για το μέλλον της Ευρώπης.
<SPEAKER ID="089" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, θα προσπαθήσω να είμαι σύντομη. Θα περιοριστώ σε τρεις παρατηρήσεις. " πρώτη αφορά το Πακιστάν. Είναι απολύτως σαφές ότι είναι εξαιρετικά σημαντικό να ασχοληθούμε και με την περιοχή των συνόρων επίσης, και επίσης να εκμεταλλευτούμε αυτήν την ευκαιρία που δημιουργήθηκε μετά τον νέο σχηματισμό της κυβέρνησης στο Πακιστάν.
<P>
Την ίδια στιγμή όμως παρατηρούμε ήδη εκεί μια αυξημένη ένταση και ελπίζουμε πως αυτή δεν θα υπονομεύσει τις κατά κάποιον τρόπο βελτιωμένες διμερείς συναλλαγές σε επίπεδο βάσης.
<P>
Εργαζόμαστε επομένως στις περιοχές των συνόρων και βλέπουμε πως αυτή η περιφερειακή συνεργασία, συμπεριλαμβανόμενης της διαχείρισης των συνόρων και των περιφερειακών εγκαταστάσεων εμπορίου είναι σημαντική, και στηρίζουμε επίσης την πρωτοβουλία διαλόγου της ομάδας G8 που ξεκίνησε με τη Γερμανία για το Αφγανιστάν και το Πακιστάν. Αυτή είναι η πρώτη μου παρατήρηση.
<P>
" δεύτερη παρατήρησή μου αφορά τη δικαιοσύνη. Πράγματι, πιστεύουμε πως η χρηστή διακυβέρνηση είναι ασφαλώς σημαντική και αυτό συμβαδίζει με την αστυνομία και τη δικαιοσύνη. Αν υπάρχει ατιμωρησία, η αστυνομία μπορεί να κάνει ό,τι θέλει. Πρέπει να υπάρχει ένα καλό σύστημα δικαιοσύνης. Επομένως, μαζί με το Συμβούλιο, το οποίο εργάστηκε όσον αφορά το ζήτημα της αστυνομίας, εμείς, η Επιτροπή δουλέψαμε πολύ σκληρά για το θέμα της δικαιοσύνης και συμβάλαμε, επομένως, ουσιαστικά στη διαμόρφωση της εθνικής στρατηγικής δικαιοσύνης του Αφγανιστάν και του προγράμματος, και πάλι αυτό πρέπει να είναι ένα βιώσιμο πρόγραμμα το οποίο στοχεύει μακροπρόθεσμα.
<P>
Υπάρχει ένα σημαντικό στοιχείο, το Ταμείο για την ανασυγκρότηση του Αφγανιστάν (ARTF) για τον τομέα της δικαιοσύνης, στο οποίο σκοπεύουμε να συνεισφέρουμε επίσης μέσω του διμερούς προγράμματος του Αφγανιστάν και υπήρξαν αποτελέσματα όσον αφορά τη διαδικασία και δέσμευση ήδη στη Διάσκεψη της Ρώμης, αλλά ασφαλώς είναι απαραίτητες πολλές μεταρρυθμίσεις.
<P>
" τρίτη και τελευταία μου παρατήρηση αφορά την αγροτική ανάπτυξη. " Διάσκεψη του Παρισιού έδειξε σαφώς ότι η προσοχή μας πρέπει να επικεντρωθεί ιδιαίτερα στην αγροτική ανάπτυξη. Πρέπει να πω πως τη θεωρήσαμε από την αρχή ως έναν από τους σημαντικούς τομείς και εργαστήκαμε πάνω σε αυτόν. Έχουμε δεσμευτεί ιδιαίτερα να συνεχίσουμε και να παράσχουμε οικονομικές εναλλακτικές για την παραγωγή της παπαρούνας οπίου.
<P>
Επίσης - και αυτό είναι ας το πούμε, η μεγάλη είδηση - να βελτιώσουμε τις γεωργικές υποδομές μέσω της διαχείρισης λεκανών απορροής και άρδευσης καθώς και να βελτιώσουμε τους τοπικούς σπόρους και την εκτροφή των ζώων. Και πιστεύω προσωπικά ότι είναι εξαιρετικά ενδιαφέρον να αναζητήσουμε μια περιφερειακή προσέγγιση, για παράδειγμα στο Βορρά, με τη συνεργασία με το Τατζικιστάν όσον αφορά την υδροηλεκτρική ενέργεια και την εξοικονόμηση νερού για την άρδευση των αγρών, επομένως προσφέροντας ασφαλώς πολύ καλύτερη παραγωγή τροφίμων για τον πληθυσμό του Αφγανιστάν, γεγονός που θα τους απομακρύνει από τα ναρκωτικά.
<P>
Επομένως προσβλέπουμε πράγματι σε μια συνεχή, στενή και εποικοδομητική συνεργασία με το Κοινοβούλιο, γιατί θα είμαστε για πολύ καιρό εδώ, και ελπίζω να λάβουμε τη στήριξή σας για την πολιτική ως έχει - για τη στρατηγική, αλλά και για την εφαρμογή. Γνωρίζουμε πως είναι χρήματα των φορολογουμένων αλλά νομίζω πως πρέπει να είμαστε εκεί και να εργαστούμε μαζί για την σταθερότητα του Αφγανιστάν.
<SPEAKER ID="090" NAME="André Brie" LANGUAGE="DE">
Κυρία Πρόεδρε, επιτρέψτε μου να κάνω τρία επιπλέον σχόλια. Πρώτον, θα ήθελα να πω στην κ. Beer ότι δεν φοβάμαι την ίδια μου την ομάδα και είμαι απολύτως έτοιμος για αυτή τη συζήτηση. Μια από τις πιο φρικτές τροπολογίες στην έκθεσή μου στην επιτροπή προέρχεται από την ομάδα μου: ανέφερε πως δεν έχουν συντελεστεί καθόλου θετικές αλλαγές στο Αφγανιστάν. " αλαζονεία αυτή πραγματικά με εξοργίζει. Πιστεύω πως πρέπει όλοι να υιοθετήσουμε μια πολύ ρεαλιστική και διορατική στάση απέναντι στο Αφγανιστάν. " χώρα αυτή έχει μια κοινωνία που δεν είναι μόνο πλούσια αλλά και αντιφατική και πολύπλευρη, και τα προβλήματα που αντιμετωπίζουμε είναι ακόμη περισσότερο.
<P>
Δεύτερον, πολλοί συνάδελφοί μας και συνάδελφοί μας βουλευτές, μου είπαν ότι πρέπει να αναλάβουμε τις ευθύνες μας απέναντι στο Αφγανιστάν όσον αφορά την αντιμετώπιση της τρομοκρατίας, της καλλιέργειας οπίου, της διαφθοράς κ.ο.κ. Πολλοί από τους αριστερούς συναδέλφους μου πιθανότατα θα πουν ότι αυτό ισχύει επίσης για την κατοχή. " δική μου προσωπική άποψη, την οποία προσπάθησα να καταστήσω σαφή, έχει να κάνει με τα συμφέροντα ενός λαού που έχει ζήσει εν μέσω πολέμου για 30 χρόνια. Νομίζω πως πολλά από αυτά αναφέρονται στην έκθεση και για αυτό θα ήθελα να ευχαριστήσω και πάλι όλους εκείνους και όλες τις ομάδες που συμμετείχαν.
<P>
Τρίτον, ενώ διαφωνώ με σημαντικά σημεία αυτού του κειμένου, με χαρά συνεχίζω την επεξεργασία της έκθεσης στο πλαίσιο της αφοσίωσής μου στο θέμα του Αφγανιστάν. Δεν υπάρχει αμφιβολία για αυτό.
<SPEAKER ID="091" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα.
<P>
Γραπτές δηλώσεις (Άρθρο 142 του Κανονισμού)
<SPEAKER ID="092" NAME="Bogusław Rogalski  " AFFILIATION="UEN">
γραπτώς. - (PL) Το Αφγανιστάν είναι μια χώρα που αντιμετωπίζει πολλά προβλήματα. Είναι μια χώρα που αντιμετωπίζει πολλές τρομοκρατικές επιθέσεις, επιδείνωση της εσωτερικής ασφάλειας και όπου δεν υπάρχει σεβασμός για τα ανθρώπινα δικαιώματα.
<P>
" χώρα παράγει τεράστιες ποσότητες οπίου, γεγονός το οποίο επίσης έχει αρνητικές επιπτώσεις στην ασφάλεια και την πολιτική, καθώς μια οικονομία που βασίζεται στην παραγωγή οπίου είναι πηγή διαφθοράς, που αποδυναμώνει τους δημόσιους θεσμούς, κυρίως το δικαστικό σύστημα.
<P>
Σχεδόν ο μισός πληθυσμός του Αφγανιστάν ζει κάτω από το όριο της φτώχειας, με την ανεργία να αγγίζει το 40% και η αποποίηση του Ισλάμ εξακολουθεί να αποτελεί ποινικό αδίκημα. Παρά το γεγονός ότι αυτή η χώρα ξεκίνησε μια περίπλοκη και επίπονη διαδικασία ανοικοδόμησης, πρέπει να ικανοποιήσει τις ανάγκες των κατοίκων της πολύ περισσότερο σε τομείς όπως για παράδειγμα η εκπαίδευση, η υγεία, η στέγαση, η διατροφή και η δημόσια ασφάλεια.
<P>
" βοήθεια που θα δοθεί στο Αφγανιστάν πρέπει να περιλαμβάνει βραχυπρόθεσμα και μακροπρόθεσμα μέτρα που θα γίνουν δυνατά με φιλόδοξες βελτιώσεις στο σύστημα διακυβέρνησης. " στήριξη της Ευρωπαϊκής Ένωσης πρέπει να βασίζεται στην εμπειρία και τη γνώση των αποστολών των κρατών μελών που είναι παρούσες στο εσωτερικό του Αφγανιστάν, με τη χρήση πολιτικών ή στρατιωτικών δυνάμεων ως διαμεσολαβητών. " παρουσία των δυνάμεων του ΝΑΤΟ είναι επίσης ζωτικής σημασίας για την καταπολέμηση της τρομοκρατίας. " μεγάλης κλίμακας συμμετοχή του πληθυσμού στις εκλογές πρέπει να έχει θετική επίπτωση στο μέλλον της χώρας και αυτό δείχνει μια επιθυμία δημιουργίας ενός δημοκρατικού κράτους. Είναι επίσης εξαιρετικά σημαντικό να συνεχίσουμε την καταπολέμηση της διαφθοράς και την ενθάρρυνση της δημιουργίας ενός δημοκρατικού κράτους. Είναι επίσης εξαιρετικά σημαντικό να συνεχιστεί η καταπολέμηση της διαφθοράς και η ενθάρρυνση της δημιουργίας νέων δομών στους θεσμούς του Αφγανιστάν. " αναδιάρθρωση και η κοινή διεθνής προσπάθεια μπορεί να έχει σημαντικές επιπτώσεις στο να απαλλάξει το Αφγανιστάν από τη δύσκολη κατάσταση στην οποία βρίσκεται, η οποία δημιουργήθηκε από την μακρόχρονη εσωτερική σύγκρουση.

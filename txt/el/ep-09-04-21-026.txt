<CHAPTER ID="026">
Αποτελεσματική εκτέλεση των δικαστικών αποφάσεων στην Ευρωπαϊκή Ένωση: η διαφάνεια των περιουσιακών στοιχείων του οφειλέτη (συνοπτική παρουσίαση)
<SPEAKER ID="232" NAME="Πρόεδρος">
Το επόμενο σημείο είναι η συνοπτική παρουσίαση της έκθεσης της κ. Gill, εξ ονόματος της Επιτροπής Νομικών Θεμάτων, σχετικά με την αποτελεσματική εκτέλεση των δικαστικών αποφάσεων στην Ευρωπαϊκή Ένωση: η διαφάνεια των περιουσιακών στοιχείων του οφειλέτη (2008/2233)(INI)).
<SPEAKER ID="233" NAME="Neena Gill">
εισηγήτρια. - Κ. Πρόεδρε, πίσω από το έγγραφο διαβούλευσης σχετικά με τα περιουσιακά στοιχεία του οφειλέτη κρύβεται η ανησυχία ότι η καθυστερημένη πληρωμή και η μη πληρωμή οφειλών απειλούν τα συμφέροντα των επιχειρήσεων και των καταναλωτών, ιδιαίτερα όταν ο δανειστής και οι αρχές εκτέλεσης δε διαθέτουν πληροφορίες για τον τόπο διαμονής ή τα περιουσιακά στοιχεία του οφειλέτη. Το πρόβλημα μπορεί να λυθεί όταν ο οφειλέτης κατέχει περιουσιακά στοιχεία στην ΕΕ, τα οποία δύνανται να εντοπιστούν και να κινηθούν νομικές διαδικασίες.
<P>
" Επιτροπή στην έκθεσή της συνιστά τη σύνταξη εγχειριδίου σχετικά με τις εθνικές διατάξεις και πρακτικές που διέπουν την εκτέλεση και τονίζει τη δυνατότητα βελτίωσης της πρόσβασης σε δημοτολόγια. Θέτει επίσης το ερώτημα αν πρέπει να βελτιωθεί η πρόσβαση των αρχών εκτέλεσης στα φορολογικά μητρώα καθώς και τα μητρώα κοινωνικής ασφάλισης. " πρόταση συνιστά τη βελτίωση της συνεργασίας μεταξύ των δημοσίων οργάνων εκτέλεσης και, τέλος, τη θέσπιση της ευρωπαϊκής δήλωσης περιουσιακών στοιχείων η οποία θα αναγκάζει τους οφειλέτες να γνωστοποιούν όλα τα περιουσιακά τους στοιχεία στον ευρωπαϊκό δικαστικό χώρο, με πιθανή επιβολή κυρώσεων σε περίπτωση μη συμμόρφωσης.
<P>
" έκθεσή μας, υπό τη μορφή που ψηφίστηκε από την επιτροπή, προτείνει να δοθεί η δυνατότητα στους πιστωτές, μέσω της θέσπισης μιας πιο απλής και ευέλικτης διαδικασίας η οποία θα ισχύει στο σύνολο της ΕΕ, να επιτυγχάνουν έκδοση διαταγής γνωστοποίησης πληροφοριών σχετικά με περιουσιακά στοιχεία του οφειλέτη, καθιστώντας έτσι δυνατή την έκδοση δικαστικής απόφασης εις βάρος του. Τέτοια μέτρα μπορούν να λάβουν τη μορφή προσωρινής διαταγής πληρωμής, εξασφαλίζοντας την άμεση εξόφληση του πιστωτή εν αναμονή της οριστικής επίλυσης της διαφοράς. " έκθεση ζητά επίσης να εξεταστούν, ο τρόπος λειτουργίας των ισχυόντων εθνικών συστημάτων, συγκρίνοντας χώρες κοινού δικαίου (common law), όπως η Μ. Βρετανία, με το δίκαιο άλλων ευρωπαϊκών χωρών, καθώς και ο τρόπος με τον οποίο μπορούν να βελτιωθούν οι υφιστάμενοι διακανονισμοί. Ομοίως, επισημαίνεται η ανάγκη να εξεταστούν τομείς στους οποίους η περαιτέρω συνεργασία με τα κράτη μέλη μπορεί να έχει θετικό αποτέλεσμα, καθώς και ο τρόπος με τον οποίον οι προτάσεις θα συνάδουν με την υφιστάμενη νομοθεσία για την προστασία των δεδομένων και τα ανθρώπινα δικαιώματα.
<P>
Προσπαθήσαμε να εκπονήσουμε την έκθεση υπό αυτό το πνεύμα, οι δε συμβιβασμοί στους οποίους κατέληξε η επιτροπή έχουν ήδη οδηγήσει στην εξάλειψη ορισμένων ανισοτήτων μεταξύ των νομικών συστημάτων των κρατών μελών. Πολλές από τις συμπληρώσεις σχεδιάστηκαν ώστε να καταστεί η έκθεση πιο διαφανής και εύχρηστη για τον πιστωτή.
<P>
Είναι συνεπώς απαραίτητο να διασφαλιστεί ότι το προτεινόμενο εγχειρίδιο σχετικά με τις εθνικές διατάξεις και πρακτικές που διέπουν την εκτέλεση θα ενημερώνεται συνεχώς και ότι οι πληροφορίες θα παρέχονται σε εύχρηστο μορφότυπο και θα συντάσσονται σε κατανοητή γλώσσα. Είναι επίσης σημαντικό η πρωτοβουλία να ενεργεί από κοινού αντί να αντικαθιστά το έργο των εθνικών δικαστηρίων. Αυτό προϋποθέτει τον περιορισμό της νομοθεσίας αποκλειστικά στις διασυνοριακές υποθέσεις. Έχοντας κατά νουν αυτόν τον περιοριστικό όρο, η νομοθεσίας θα εφαρμοστεί με τρόπο αποτελεσματικό και προορατικό.
<P>
Συνολικά η έκθεση θα συμβάλει σε μεγάλο βαθμό ώστε να υπερκεραστεί ένα σημαντικό εμπόδιο για την επιτυχία των μικρών επιχειρήσεων και των ανεξάρτητων επιχειρηματιών, που στερούνται των μέσων που διαθέτουν οι μεγάλες επιχειρήσεις για τον εντοπισμό των οφειλετών και την άσκηση ένδικων μέσων εναντίον τους. Οι μικρές επιχειρήσεις πλήττονται δυσανάλογα από άτομα που αθετούν τις υποχρεώσεις πληρωμών προς αυτές. Στο βαθμό που κάτι τέτοιο αποτρέπει τις εμπορικές δραστηριότητες των εν λόγω εταιρειών με το εξωτερικό, υπάρχει πραγματική απειλή για την ίδια τη λειτουργία της κοινής αγοράς. " προστασία των δραστηριοτήτων των μικρών επιχειρήσεων είναι ζωτικής σημασίας σ' αυτή τη δύσκολη συγκυρία διότι οι μικρομεσαίες επιχειρήσεις κατέχουν σημαντική θέση στην οικονομία μας.
<P>
Θα ήθελα να ευχαριστήσω και να επαινέσω την γραμματεία της Επιτροπής Νομικών Θεμάτων για την άψογη υποστήριξη που μας παρείχαν στην εκπόνηση της παρούσας έκθεσης, καθώς και τους συναδέλφους από άλλες ομάδες για τις πολύ εποικοδομητικές προτάσεις τους.
<P>
Αυτό που προέχει είναι κατά τη γνώμη μου να προωθηθεί η παρούσα νομοθεσία το ταχύτερο δυνατό. Καλώ την Επιτροπή να ενεργήσει κατεπειγόντως με βάση τις συστάσεις του Κοινοβουλίου. Μεγάλο μέρος του θετικού έργου που επιτελείται από τα κράτη μέλη ως απάντηση στην ύφεση της αγοράς πρέπει να επικεντρώνεται στις επιχειρήσεις μεγάλου μεγέθους.
<SPEAKER ID="234" NAME="Joe Borg">
Μέλος της Επιτροπής. - Κ. Πρόεδρε, χαίρομαι ιδιαίτερα που μου δίδεται η ευκαιρία να συζητήσω για τις ανησυχίες του κοινοβουλίου σχετικά με το ζήτημα της ανάκτησης χρεών από οφειλέτες του εξωτερικού. Θα ήθελα επίσης να ευχαριστήσω την κ. Gill για την παρούσα έκθεση.
<P>
Ας δούμε τι διακυβεύεται. Κοινοβούλιο και Επιτροπή συμφωνούν ότι τα προβλήματα που σχετίζονται με τη διασυνοριακή είσπραξη απαιτήσεων συνιστούν σοβαρό εμπόδιο στην ελεύθερη κυκλοφορία των εντολών πληρωμής εντός της Ευρωπαϊκής Ένωσης και μπορούν να δυσχεράνουν την πρόσβαση στη δικαιοσύνη. Επιπλέον, αυτό αποτελεί βασικό παράγοντα για την επιβίωση των μικρών επιχειρήσεων δεδομένου του παρόντος οικονομικού περιβάλλοντος.
<P>
Ποιοι θα πρέπει να είναι οι στόχοι της κοινότητας μέσα σ' αυτό το πλαίσιο και δυνάμει των αρχών της επικουρικότητας και της αναλογικότητας; " Ευρωπαϊκή Ένωση διαθέτει εντυπωσιακή δέσμη νομικών μέτρων για τη διασφάλιση της πρόσβασης στη δικαιοσύνη σε διασυνοριακές υποθέσεις και για τη διευκόλυνση της ελεύθερης κυκλοφορίας αστικών και εμπορικών αποφάσεων στο εσωτερικό της Ευρωπαϊκής Ένωσης.
<P>
Εντούτοις, δεν υπάρχει αμφιβολία ότι, όπως αναφέρεται και στο πρόγραμμα αμοιβαίας αναγνώρισης της Χάγης που εγκρίθηκε από το Ευρωπαϊκό Συμβούλιο, η εκτέλεση των αποφάσεων της δικαιοσύνης στο πλαίσιο της Ευρωπαϊκής Ένωσης θα μπορούσε πράγματι να καταστεί ευκολότερη, εάν υπήρχε τρόπος να γίνεται γνωστή με ακρίβεια η οικονομική κατάσταση των οφειλετών.
<P>
Το Μάρτιο του 2008 η Επιτροπή εξέδωσε πράσινη βίβλο για τη διαφάνεια των περιουσιακών στοιχείων του οφειλέτη, το σύνολο δε των απαντήσεων καθώς και μια σύνοψη, είναι προσβάσιμες μέσω του δημόσιου ιστοχώρου.
<P>
" πλειονότητα των ερωτηθέντων συμφώνησε με την ανάγκη λήψης μέτρων σε κοινοτικό επίπεδο με στόχο την αύξηση της διαφάνειας των περιουσιακών στοιχείων του οφειλέτη, μολονότι οι απόψεις διαφέρουν ως προς τι είναι εφικτό στην πράξη.
<P>
Ευχαριστώ το Κοινοβούλιο για την παρουσίαση μιας τόσο λεπτομερούς απάντησης σχετικά με την πράσινη βίβλο. " έκθεση εκφράζει κάποιο σκεπτικισμό για τις ιδέες που έχουν τεθεί στην πράσινη βίβλο και θεωρεί ότι το κύριο πρόβλημα έγκειται στους απειθείς οφειλέτες, οι οποίοι είναι ασυνείδητοι.
<P>
Επίσης η έκθεση εκφράζει έντονη ανησυχία για ζητήματα προστασίας δεδομένων/σεβασμού της ιδιωτικής ζωής που σχετίζονται με την παροχή πληροφοριών για την οικονομική κατάσταση των ατόμων. " Επιτροπή είναι αποφασισμένη να προστατεύσει την ιδιωτική ζωή και τα προσωπικά δεδομένα των πολιτών.
<P>
Αντί αυτού η έκθεση ζητά την κατάρτιση εθνικών καταλόγων αλλοδαπών δικηγόρων που εργάζονται σε άλλα κράτη μέλη, ως τρόπο παροχής βοήθειας στους πιστωτές και συνιστά τη λήψη ενός προσωρινού κοινοτικού μέτρου.
<P>
Θα ήθελα να ενημερώσω το Κοινοβούλιο ότι η βελτίωση της πρακτικής εφαρμογής των δικαστικών αποφάσεων αποτελεί υψηλή προτεραιότητα της Επιτροπής στο πλαίσιο του μελλοντικού προγράμματος της Στοκχόλμης στον τομέα της ελευθερίας, της ασφαλείας και της δικαιοσύνης για την περίοδο 2010 - 2014, το οποίο θα παρουσιάσει η Επιτροπή εντός του 2009.
<P>
Ωστόσο, η Επιτροπή δεν έχει ακόμα προβλέψει κάποιο συγκεκριμένο νομοθετικό μέτρο ως συνέχεια στην πράσινη βίβλο.
<P>
Τέλος, υπό το πρίσμα των πρώτων αποτελεσμάτων της διαβούλευσης, η Επιτροπή εκτιμά ότι η παρούσα πρόταση, δηλαδή η σύνταξη εγχειριδίου σχετικά με τις εθνικές διατάξεις που διέπουν την εκτέλεση, η βελτίωση της πρόσβασης σε εμπορικά μητρώα και δημοτολόγια, η βελτίωση της συνεργασίας μεταξύ των αρχών εκτέλεσης και η θέσπιση υποχρεωτικής δήλωσης περιουσιακών στοιχείων του οφειλέτη, βρίσκονται στη σωστή κατεύθυνση και θα συμβάλουν στην εκπλήρωση των στόχων μας.
<P>
Σ' αυτό το πλαίσιο, η Επιτροπή θα μελετήσει φυσικά με προσοχή το ψήφισμα του Κοινοβουλίου σχετικά με τα διάφορα ζητήματα που συμπεριλήφθησαν σ' αυτήν την έκθεση.
<SPEAKER ID="235" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 22 Απριλίου 2009.

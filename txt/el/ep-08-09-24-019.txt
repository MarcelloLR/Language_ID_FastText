<CHAPTER ID="019">
Συλλογική διαχείριση επιγραμμικών δικαιωμάτων πνευματικής ιδιοκτησίας (συζήτηση) 
<SPEAKER ID="442" NAME="Πρόεδρος">
" ημερήσια διάταξη προβλέπει το προφορικό ερώτημα του Giuseppe Gargani σχετικά με τη συλλογική διαχείριση δικαιωμάτων πνευματικής ιδιοκτησίας ηλεκτρονικά - B6-0459/2008).
<SPEAKER ID="443" NAME="Jacques Toubon" LANGUAGE="FR">
Κυρία Πρόεδρε, πρόκειται για κεντρικό ερώτημα για το μέλλον της ευρωπαϊκής πολιτιστικής οικονομίας. Παρά την ύπαρξη της οδηγίας για τα δικαιώματα δημιουργού στην κοινωνία της πληροφορίας, η κατάσταση όσον αφορά τη συλλογική διαχείριση των δικαιωμάτων πνευματικής ιδιοκτησίας και των συναφών δικαιωμάτων για τις ηλεκτρονικές υπηρεσίες είναι εξαιρετικά περίπλοκη, ιδίως λόγω του εδαφικού χαρακτήρα της νομοθεσίας περί δικαιωμάτων πνευματικής ιδιοκτησίας και την απουσία ενός πανευρωπαϊκού συστήματος αδειοδότησης. " κατάσταση αυτή έχει περιπλακεί ακόμη περισσότερο λόγω της έλλειψης συνεκτικής πολιτικής από την πλευρά της Ευρωπαϊκής Επιτροπής, με την αρμόδια για την ενιαία αγορά και τα δικαιώματα πνευματικής ιδιοκτησίας Γενική Διεύθυνση, αφενός, και τη ΓΔ πολιτικής ανταγωνισμού, αφετέρου, να ενεργούν συχνά η καθεμιά για λογαριασμό της και χωρίς να έχουν γενική άποψη του σχετικού τομέα, ιδίως όσον αφορά τα συμφέροντα των δημιουργικών ταλέντων της Ευρώπης.
<P>
Στην πραγματικότητα, αρνούμενη να νομοθετήσει, αγνοώντας τα διάφορα ψηφίσματα που εγκρίθηκαν από το Κοινοβούλιο και επιλέγοντας, αντ' αυτών, να επιχειρήσει να ρυθμίσει τον εν λόγω τομέα μέσω συστάσεων και διοικητικών αποφάσεων, η Γενική Διεύθυνση Εσωτερικής Αγοράς και Υπηρεσιών έχει δημιουργήσει κλίμα νομικής αβεβαιότητας. Και μετά από αυτά, έχουμε τώρα τη Γενική Διεύθυνση Ανταγωνισμού να ασκεί αγωγή κατά ενός οργανισμού που απλώς προσπαθούσε να ενεργήσει σύμφωνα με τη σύσταση της Επιτροπής του 2005.
<P>
Έτσι, τον Ιούλιο, η Επιτροπή έλαβε αυτή την απόφαση κατά της CISAC. Δεν επέβαλε οικονομικές κυρώσεις, αλλά επιδίωξε μάλλον να αλλάξει τον τρόπο λειτουργίας της CISAC και των ενώσεων-μελών της. " κατάσταση αυτή αντικατοπτρίζει το γεγονός ότι η Ευρωπαϊκή Επιτροπή επέλεξε να αγνοήσει τις προειδοποιήσεις που είχε εκφράσει το Κοινοβούλιο, ιδίως με το ψήφισμά του της 13ης Μαρτίου 2007, στο οποίο περιλαμβάνονταν επίσης προτάσεις για ελεγχόμενο ανταγωνισμό καθώς και για την προστασία και ενθάρρυνση των πολιτιστικών παραδόσεων των μειονοτήτων στην Ευρωπαϊκή Ένωση.
<P>
Επίσης, έκτοτε σταθήκαμε μάρτυρες σειράς πρωτοβουλιών, εκ των οποίων μόνο μία ήταν νομοθετικού χαρακτήρα: μια υπερβολική εκτίμηση της σύστασης για τις εταιρείες συλλογικής διαχείρισης, μια έκθεση αξιολόγησης και πράσινη βίβλος για την οδηγία 2001, ερωτήματα σχετικά με την αναπαραγωγή για ιδιωτική χρήση, ελεύθερη πρόσβαση, μέσω απόφασης της Γενικής Διεύθυνσης Έρευνας, στο 20% των προσκλήσεων υποβολής προσφοράς στο πλαίσιο του 7ου προγράμματος-πλαίσιο, παράταση των δικαιωμάτων των καλλιτεχνών ερμηνευτών ή εκτελεστών, για την οποία πρέπει να εξεταστεί το ενδεχόμενο οδηγίας, και ούτω καθεξής.
<P>
Για αυτόν τον λόγο η επιτροπή νομικών υποθέσεων έθεσε το εξής ερώτημα: δεν θεωρεί η Επιτροπή ότι θα ήταν ευκταίο να διασφαλιστεί ότι οι τυχόν επιβαλλόμενες αλλαγές, για παράδειγμα όσον αφορά τα μέλη της CISAC, θα πρέπει να υπόκεινται σε ευρεία διαβούλευση όλων των ενδιαφερόμενων μερών προκειμένου να τεθεί τέλος στη δυσαρμονία της υφιστάμενης νομικής κατάστασης που έχει προκύψει από τις αποκλίνουσες θέσεις που ενέκρινε η Επιτροπή; Σκοπεύει η Ευρωπαϊκή Επιτροπή να επανεξετάσει την πολιτική της στον εν λόγω τομέα υπό το φως του ψηφίσματος του Κοινοβουλίου της 13ης Μαρτίου 2007 ούτως ώστε να είναι εφικτή η διαμόρφωση μιας συνολικής προσέγγισης που λαμβάνει υπόψη όχι μόνο τα συμφέροντα των χρηστών αλλά και τα συμφέροντα των κατόχων αδείας καθώς και της δημιουργικής κοινότητας; Είμαστε βέβαιοι ότι η υπόθεση CISAC αποδεικνύει ότι η προσέγγιση που υιοθέτησε η Επιτροπή διά της έγκρισης μη υποχρεωτικών διατάξεων, ή δια καθαρά διοικητικών αποφάσεων, δεν συνάδει και, μάλιστα, αντιτίθεται στην αρχή της ασφάλειας δικαίου διότι τα μέρη που επηρεάζονται από αυτή δεν διαθέτουν μέσο προσφυγής ή συζήτησης.
<P>
Αύριο η Επιτροπή σκοπεύει να συνεχίσει στην κατεύθυνση αυτής της προσέγγισης των μη υποχρεωτικών διατάξεων εκδίδοντας άλλη μια σύσταση, αυτή τη φορά σχετικά με το επιγραμμικό δημιουργικό περιεχόμενο, η οποία θα αφορά επίσης το ζήτημα της πολυεδαφικής αδειοδότησης. " σύσταση αυτή δεν προκύπτει βάσει της διαδικασίας συναπόφασης. Σκοπεύει η Επιτροπή να συνεργαστεί με το Κοινοβούλιο για την κατάρτιση αυτής της σύστασης με αποτελεσματικό τρόπο; Ή, σε αυτόν τον τόσο κρίσιμο για τη μελλοντική οικονομία και τον πολιτισμό της Ευρώπης τομέα, η Επιτροπή πρόκειται να αγνοήσει ακόμη μια φορά τους ανθρώπους που εκπροσωπούν τα κράτη μέλη και τους πολίτες τους;
<P>
Για αυτόν τον λόγο έχω να υποβάλω δύο προτάσεις. Πρώτον, όπως έπραξε και με την αναπαραγωγή για ιδιωτική χρήση, η Επιτροπή πρέπει να δημιουργήσει μια πλατφόρμα για όλους τους ενδιαφερόμενους, ούτως ώστε ο εν λόγω φάκελος να μπορεί να ανοιχτεί και να εξεταστεί από όσους έχουν ανάγκη να γνωρίζουν. Το Κοινοβούλιο, από την πλευρά του, θα δώσει τη γνωμοδότησή του έτσι κι αλλιώς. " επιτροπή νομικών υποθέσεων έχει πλέον συστήσει μια ad hoc ομάδα εργασίας για τα ζητήματα δικαιωμάτων πνευματικής ιδιοκτησίας με αποστολή να παρουσιάσει σε όλους τους ενδιαφερόμενους ένα σαφές μακροπρόθεσμο όραμα σχετικά με την πνευματική και καλλιτεχνική ιδιοκτησία και το ρόλο της στην οικονομία της γνώσης και του πολιτισμού. " εν λόγω ομάδα θα συνεδριάσει για πρώτη φορά αύριο το πρωί.
<SPEAKER ID="444" NAME="Charlie McCreevy">
Μέλος της Επιτροπής. - Κυρία Πρόεδρε, πιστεύω ότι αυτά τα ερωτήματα πρέπει να τεθούν σε ένα ευρύτερο πλαίσιο, καθώς η συζήτηση σχετικά με τον τρόπο αδειοδότησης της μουσικής στο Διαδίκτυο αναπτύσσεται δυναμικά. Στο Διαδίκτυο προσφέρεται μουσική στους καταναλωτές περισσότερο από ποτέ, εντούτοις, στο σύνολό της σχεδόν παρέχεται χωρίς την κατάλληλη αδειοδότηση. Ως εκ τούτου, δεν παράγει, στο σύνολό της σχεδόν, έσοδα για τους καλλιτέχνες ή τους μουσικούς παραγωγούς. Το 2006, η σχέση παράνομης και νόμιμης μεταφόρτωσης τραγουδιών ήταν 40 προς 1, ενώ πάνω από 20 εκατομμύρια ηχογραφήσεις μεταφορτώνονται παρανόμως κάθε χρόνο. Είναι προφανές ότι κάτι δεν πάει καλά εδώ.
<P>
Οι διαδικτυακές επιχειρήσεις αναφέρουν ότι η αδειοδότηση στην Ευρώπη είναι υπερβολικά περίπλοκη, γεγονός που εξηγεί το γιατί δεν υπάρχει ακόμη νόμιμη διαδικτυακή υπηρεσία σε κανένα από τα νέα κράτη μέλη.
<P>
Αυτό είναι το φόντο στα ερωτήματα που λάβαμε από τον κ. Gargani. Όλοι συμφωνούν ότι πρέπει να απλοποιήσουμε την αδειοδότηση της μουσικής για τις διαδικτυακές μεταφορτώσεις και τα κινητά τηλέφωνα. Κανείς όμως δεν θέλει να χάσει στην πορεία.
<P>
Υπάρχει ένας απλός τρόπος να επιτευχθεί αδειοδότηση που να καλύπτει όλα τα πνευματικά δικαιώματα σε όλη την Ευρώπη; Απαντώντας σε αυτό το ερώτημα, πρέπει να έχουμε υπόψη ότι οι περισσότεροι δημιουργοί, συνθέτες και ερμηνευτές ή εκτελεστές βιοπορίζονται από τα έσοδα που παράγουν τα δικαιώματα πνευματικής ιδιοκτησίας. Έτσι τα βγάζουν πέρα κάθε μήνα.
<P>
Πώς, λοιπόν, μπορούμε να εξισορροπήσουμε την αποτελεσματικότητα με την ισότητα; " Επιτροπή εξέδωσε τις συστάσεις της το 2005. Όπως δείχνει και η έκθεση αξιολόγησης του 2008 σχετικά με τις εν λόγω συστάσεις, ορισμένοι κάτοχοι δικαιωμάτων πνευματικής ιδιοκτησίας, όπως οι εκδοτικοί οίκοι μουσικών έργων, ακολούθησαν τη συμβουλή μας και δημιούργησαν άδειες που καλύπτουν όλη την Ευρώπη. Αν και οι μικρές εταιρείες συλλογικής διαχείρισης φοβούνται ότι αυτές οι πλατφόρμες δεν αφήνουν περιθώριο για το ρεπερτόριο που αφορά περιορισμένο αριθμό ακροατών, πρέπει πλέον να διασφαλίσουμε το αντίθετο. Οι ενδείξεις είναι ενθαρρυντικές. Υπάρχουν ήδη κοινοτικές άδειες για μικρούς εκδοτικούς οίκους μουσικών έργων. Παρά το γεγονός ότι οι εν λόγω προσπάθειες βρίσκονται σε εξέλιξη, δεν θα πρέπει να νομοθετήσουμε πρόωρα. Πρέπει να δώσουμε το περιθώριο στην εν εξελίξει αναδιάρθρωση να φέρει αποτελέσματα. Πρέπει επίσης να επαγρυπνούμε ώστε να μην αδικηθεί το ρεπερτόριο για μικρά ακροατήρια.
<P>
Επιτρέψτε μου τώρα να πω κάτι για την απόφαση σχετικά με τον τομέα των περιοριστικών συμφωνιών και των καταχρήσεων δεσπόζουσας θέσης που εξέδωσε πρόσφατα η Επιτροπή στο πλαίσιο της υπόθεσης CISAC. " απόφαση απαγορεύει τις αντίθετες προς τον ανταγωνισμό πρακτικές που προέρχονται από ευρωπαϊκές εταιρείες συλλογικής διαχείρισης και οι οποίες περιορίζουν τη δυνατότητά τους να παρέχουν τις υπηρεσίες τους στους δημιουργούς και στις επιχειρήσεις του Διαδικτύου. " κατάργηση των περιορισμών θα δώσει τη δυνατότητα στους δημιουργούς να επιλέγουν την εταιρεία συλλογικής διαχείρισης που διαχειρίζεται τα δικαιώματα πνευματικής ιδιοκτησίας τους. Επίσης, θα διευκολύνει τις διαδικτυακές επιχειρήσεις να αποκτούν άδειες εκμετάλλευσης σε αρκετές χώρες από μία και μόνο εταιρεία συλλογικής διαχείρισης της επιλογής τους.
<P>
" σύσταση του 2005 και η απόφαση για τη CISAC διέπονται από τις ίδιες αρχές: και οι δύο ενθαρρύνουν την κατάργηση των περιορισμών που εμποδίζουν τους δημιουργούς και τους συνθέτες να επιλέγουν ελεύθερα τις εταιρείες συλλογικής διαχείρισης που επιθυμούν, και τους διαχειριστές δικαιωμάτων πνευματικής ιδιοκτησίας να παρέχουν πολυεδαφικές άδειες.
<P>
Όσον αφορά την κατάρτιση της σύστασης σχετικά με το επιγραμμικό δημιουργικό περιεχόμενο, η Επιτροπή σκοπεύει να εκδώσει τη σύσταση αυτή το πρώτο τρίμηνο του 2009. " δημόσια διαβούλευση του 2008 σχετικά με το επιγραμμικό δημιουργικό περιεχόμενο κατέδειξε ότι το θέμα της πολυεδαφικής αδειοδότησης για τα οπτικοακουστικά έργα δεν είναι ώριμο ώστε να θιγεί στο πλαίσιο της προγραμματισθείσας σύστασης.
<P>
" Επιτροπή προκήρυξε διαγωνισμό υποβολής προσφορών για ανεξάρτητη μελέτη σχετικά με την πολυεδαφική αδειοδότηση των οπτικοακουστικών έργων, με στόχο την ανάλυση της οικονομικής και της πολιτισμικής πτυχής τέτοιων πρακτικών. " Επιτροπή αναλύει επί του παρόντος τις προσφορές και τα αποτελέσματα της μελέτης θα πρέπει να καταστούν διαθέσιμα έως το τέλος του 2009. Συνεργαζόμαστε στενά με το Ευρωπαϊκό Κοινοβούλιο και τα κράτη μέλη επί των εξελίξεων που αφορούν το επιγραμμικό δημιουργικό περιεχόμενο, ιδίως διά της συμμετοχής στις διάφορες ακροάσεις που διοργανώνει το Ευρωπαϊκό Κοινοβούλιο και στις συζητήσεις στο πλαίσιο της ομάδας εργασίας για τα οπτικοακουστικά έργα του Συμβουλίου των Υπουργών.
<P>
Δεδομένου ότι οι εξελίξεις όσον αφορά το επιγραμμικό δημιουργικό περιεχόμενο είναι ταχείες, δεν υπάρχουν ενοποιημένες πρακτικές βάσει των οποίων να μπορούμε να διαμορφώσουμε σε αυτό το στάδιο υποχρεωτική νομοθεσία. Σε αυτή τη χρονική στιγμή, η διαμόρφωση μιας τέτοιας νομοθεσίας σε ευρωπαϊκό επίπεδο θα έθετε πιθανώς σε κίνδυνο την ανάπτυξη νέων επιχειρηματικών μοντέλων και τις διαδικασίες συνεργασίας μεταξύ των ενδιαφερομένων. Για αυτόν τον λόγο, η σύσταση μοιάζει να είναι το πλέον προσφυές μέσο ώστε να διευκολυνθεί η μετάβαση του τομέα δημιουργικού περιεχομένου στο επιγραμμικό περιβάλλον.
<P>
Ο κ. Toubon έκανε την ενδιαφέρουσα πρόταση ότι θα έπρεπε ίσως να υπάρχει μια ομάδα εργασίας για τις μικρές εταιρείες συλλογικής διαχείρισης, και προσωπικά πιστεύω ότι πρόκειται για εξαιρετική ιδέα. " Επιτροπή θα ήταν έτοιμη να διευκολύνει και να επιχειρήσει να αναζητήσει ένα ρόλο για τις μικρές εταιρείες συλλογικής διαχείρισης στον κόσμο του Διαδικτύου, κατά συνέπεια θα υιοθετήσουμε την πρότασή του.
<SPEAKER ID="445" NAME="Manuel Medina Ortega">
εξ ονόματος της Ομάδας PSE. - (ES) Ο κ. Toubon παρείχε μια θαυμάσια έκθεση σχετικά με το πρόβλημα από νομικής άποψης. Αυτό με απαλλάσσει από την υποχρέωση αντιμετώπισης της εν λόγω πτυχής.
<P>
Θα ήθελα, ως εκ τούτου, να εξετάσω το εν λόγω ζήτημα από πολύ περισσότερο πρακτική σκοπιά. Στο θέμα των δικαιωμάτων πνευματικής ιδιοκτησίας, η Γενική Διεύθυνση Ανταγωνισμού ξεκινά βάσει της παραδοχής ότι ο ρόλος των δημιουργών βαρύνει το ίδιο με τον ρόλο των πολυεθνικών εταιρειών που διαχειρίζονται τον κόσμο των μέσων. Αυτό δεν ευσταθεί.
<P>
Οι δημιουργοί και οι ερμηνευτές ή οι εκτελεστές είναι, στην πραγματικότητα, εργαζόμενοι. Μπορεί, πράγματι, να υπάρχουν μερικοί αστέρες - όπως όσοι εμφανίζονται στα περιοδικά - οι οποίοι έχουν κάποια περιθώρια επιλογής. Ωστόσο, η συντριπτική πλειονότητα των δημιουργών και των ερμηνευτών και εκτελεστών δεν έχουν αυτά τα περιθώρια επιλογής. " θέση τους είναι ουσιαστικά η ίδια με τη θέση εργαζομένων που είναι οργανωμένοι μέσω των εταιρειών τους για τα δικαιώματα πνευματικής ιδιοκτησίας.
<P>
Ο ισχυρισμός ότι αυτοί οι χιλιάδες, οι δεκάδες χιλιάδες, ακόμη και οι εκατοντάδες χιλιάδες δημιουργών που εργάζονται στην Ευρώπη καθημερινά και που αποκτούν το εισόδημά τους μέσω των εταιρειών τους δημιουργών, λειτουργούν σαν να ήταν πολυεθνικές εταιρείες αποτελεί φαντασία που δεν έχει καμία σχέση με την πραγματικότητα.
<P>
Εάν δεν αποδεχθούμε εξαρχής ότι οι υφιστάμενες ευρωπαϊκές εταιρείες δημιουργών αντιπροσωπεύουν η καθεμιά τα συγκεκριμένα συμφέροντα χιλιάδων μελών και ότι δρουν ως τέτοιες, δεν θα αντιληφθούμε ποτέ την πραγματικότητα.
<P>
" γνώμη μου είναι ότι η Επιτροπή πιθανώς κάνει απλώς τη δουλειά της, αλλά όταν μιλά για μελέτες αρχίζω να νιώθω κάποια ανησυχία, διότι ποιος διεκπεραιώνει αυτές τις μελέτες, ποιος πληρώνει για αυτές τις μελέτες και ποιες ομάδες πίεσης τις επηρεάζουν;
<P>
Αυτός είναι ο λόγος για τον οποίο, στην Ευρωπαϊκή Ένωση, έχουμε ένα δημοκρατικό σύστημα μεταξύ των κρατών μελών και εντός των κρατών μελών. Αποτελεί ευθύνη των μελών του Ευρωπαϊκού Κοινοβουλίου να αναλάβουν ταπεινά το ρόλο να εκφράσουν, στο πλαίσιο αυτού του Κοινοβουλίου, την κοινωνική πραγματικότητα που δεν είναι δυνατόν πιθανώς να ανευρεθεί στα γραφεία ή στις μείζονες οικονομικές μελέτες.
<P>
Βρισκόμαστε σε μια κατάσταση όπου, εάν δεν είμαστε προσεκτικοί, εάν προσπαθήσουμε να απορυθμίσουμε αυτόν τον τομέα όπως έγινε και σε άλλους τομείς, θα καταλήξουμε να σκοτώσουμε τη δημιουργία, η οποία είναι ένα από τα μοναδικά περιουσιακά μας στοιχεία. Παρά τα προβλήματά της, η Ευρώπη χαρακτηρίζεται από τη μεγάλη δημιουργία. Θα καταλήξουμε με μια οπτικοακουστική βιομηχανία απολύτως κενής περιεχομένου· μπορείτε ήδη να το διαπιστώσετε σε άλλες χώρες. Συνεπώς, πιστεύω ότι, αυτή τη χρονική στιγμή, πρέπει να αφιερώσουμε κάποιες από τις προσπάθειές μας στο να παράσχουμε στους εν λόγω δημιουργούς ένα θεσμικό σύστημα που τους επιτρέπει να δράσουν.
<P>
Πιστεύω ότι το να δράσουμε σε ένα αφηρημένο πλαίσιο, θεωρώντας ότι ο άσημος μουσικός, ο άσημος συνθέτης μπορεί να υπερασπιστεί τον εαυτό του είναι παράλογο.
<P>
Εάν ο Μπετόβεν ζούσε σήμερα και δημιουργούσε συμφωνίες και εάν ήταν υποχρεωμένος να εισέλθει στη διεθνή αγορά για να ανταγωνιστεί με τις μεγαλύτερες πολυεθνικές εταιρείες της μουσικής βιομηχανίες, θα πέθαινε από την πείνα. " οικονομική του κατάσταση θα ήταν πολύ χειρότερη από αυτήν του 18ου και του 19ου αιώνα. Πιστεύω ότι αυτό είναι ένα σημείο κρίσιμης σημασίας που πρέπει να μεταδώσουμε.
<P>
Ο κ. Toubon αναφέρθηκε στην απόφαση της επιτροπής μας να συστήσει μια ομάδα εργασίας για την προστασία των δικαιωμάτων πνευματικής ιδιοκτησίας. Ελπίζουμε ότι η Επιτροπή, και ιδίως ο κ. McCreevy, ο οποίος υπήρξε πάντα πολύ καλός φίλος αυτής της επιτροπής νομικών υποθέσεων, θα είναι έτοιμοι να συνεργαστούν μαζί μας, να μας μεταφέρουν τους προβληματισμούς τους αλλά και να ακούσουν τους δικούς μας. Αυτή η ομάδα εργασίας θα ακούσει επίσης τις απόψεις των χιλιάδων ανθρώπων οι οποίοι, αυτή τη στιγμή, δραστηριοποιούνται ταπεινά σε πολύ σημαντική πνευματική εργασία και οι οποίοι παρέχουν το περιεχόμενο για τα οπτικοακουστικά μέσα που δημιουργούμε.
<P>
Διαφορετικά, υπάρχει πραγματικός κίνδυνος, όπως προανέφερα, να δημιουργήσουμε ένα εξαιρετικό σύστημα οπτικοακουστικών μέσων χωρίς κανένα περιεχόμενο, το οποίο θα μπορεί να περιλαμβάνει μόνο διαφημίσεις και καθόλου συγκεκριμένο περιεχόμενο.
<P>
Συμπερασματικά, κυρία Πρόεδρε, πιστεύω ότι η πρόταση, το προφορικό ερώτημα και η πρόταση ψηφίσματος που σκοπεύουμε να υποβάλουμε στοχεύουν στην ενίσχυση αυτής της ανεξαρτησίας και της μοναδικής ταυτότητας της ευρωπαϊκής πολιτιστικής παράδοσης, η οποία δεν μπορεί να αντικατασταθεί από κανενός είδους αφηρημένη ιδέα περί ελεύθερου ανταγωνισμού.
<SPEAKER ID="446" NAME="Eva Lichtenberger">
εξ ονόματος της Ομάδας Verts/ALE. - (DE) Κυρία Πρόεδρε, Επίτροπε, το 2004 η επιτροπή νομικών υποθέσεων διοργάνωσε ακρόαση η οποία επικεντρωνόταν, μεταξύ άλλων, στον ρόλο των εταιρειών συλλογικής διαχείρισης. Κάποιοι καλλιτέχνες Μερικοί καλλιτέχνες παρουσίασαν ενώπιον της επιτροπής μια πολύ εντυπωσιακή υπόθεση για να δείξουν τα προβλήματα που αντιμετωπίζουν στο πλαίσιο του ισχύοντος συστήματος που λειτουργεί μέσω των εταιρειών συλλογικής διαχείρισης. Στη συνέχεια, επιλέξατε τη νομοθετική - ή μάλλον τη μη νομοθετική - προσέγγιση των μη υποχρεωτικών διατάξεων, η οποία, εντωμεταξύ, απλώς δημιούργησε ακόμη περισσότερη νομική αβεβαιότητα, με αποτέλεσμα να ερχόμαστε αντιμέτωποι με ολοένα και περισσότερες καταγγελίες και οχλήσεις λόγω της έλλειψης σαφήνειας της κατάστασης. Αυτό είναι ένα πραγματικό πρόβλημα, Επίτροπε.
<P>
Το σύστημα που έχετε προτείνει θα έχει ως αποτέλεσμα την αύξηση του βαθμού συγκέντρωσης της αγοράς, την ενίσχυση των ισχυρών και την αγνόηση, για παράδειγμα, της σύμβασης για την πολιτιστική πολυμορφία όσον αφορά την τέχνη και τον πολιτισμό της Ευρώπης. Σε αυτό το σύστημα, οι πολιτιστικές παραδόσεις των μειονοτήτων, όσων δεν αποτελούν μέρος του συστήματος ή όσων χρησιμοποιούν μειονοτικές γλώσσες θα υποστούν αναπόφευκτα ζημιά απλώς και μόνο διότι το σύστημα δεν τις λαμβάνει υπόψη.
<P>
Όταν σας ρωτήσαμε, στην επιτροπή νομικών υποθέσεων, γιατί δεν είχατε παρουσιάσει προτάσεις όπως αυτές που σκιαγραφούνταν στην έκθεση Lévai στο Κοινοβούλιο, απαντήσατε ότι η αγορά θα κινούνταν ούτως ή άλλως προς αυτή την κατεύθυνση και, συνεπώς, δεν υπήρχε ανάγκη για αλλαγή σε αυτό το θέμα. Επίτροπε, οι αντικρουόμενες κρίσεις των οποίων πρόσφατα γίναμε μάρτυρες καταδεικνύουν ότι η προσέγγισή σας δεν ήταν η σωστή. Αυτό που χρειαζόμαστε τώρα, εάν επιθυμούμε να προστατεύσουμε το δημιουργικό δυναμικό, είναι μια λύση προσανατολισμένη στον πολιτισμό. Θεωρώ επίσης ότι θα πρέπει να σκεφτούμε περισσότερο την υποχρεωτικότητα των δικαιωμάτων γενικά. Είναι βιώσιμη μακροπρόθεσμα στην παλαιά της μορφή, με αυτόν τον προσανατολισμό προς το υλικό; Θα μπορέσουμε να επιτύχουμε τους απαιτούμενους στόχους ή όχι;
<P>
Επίτροπε, δεν πιστεύω ότι η πρόοδος στο εν λόγω θέμα βρίσκεται σε περισσότερες μελέτες και ακροάσεις. Δυστυχώς, έχουμε διαπιστώσει ότι προσκαλούνται πάντα οι ίδιοι άνθρωποι που εκπροσωπούν τους γίγαντες της αγοράς και όχι τους μικρούς παράγοντες των οποίων η γνώμη, ως εκ τούτου, αγνοείται. Χρειαζόμαστε μια διαφορετική προσέγγιση και μια σαφή νομοθετική πρόταση σχετικά με τον τρόπο που μπορούν και πρέπει οι εταιρείες συλλογικής διαχείρισης να προστατεύουν αυτά τα δικαιώματα και τα περιουσιακά στοιχεία.
<SPEAKER ID="447" NAME="Lidia Joanna Geringer de Oedenberg" AFFILIATION="PSE">
(PL) Κυρία Πρόεδρε, την περασμένη χρονιά το Ευρωπαϊκό Κοινοβούλιο ανταποκρίθηκε μέσω ψηφίσματος στη σύσταση της Επιτροπής του 2005 σχετικά με τη διασυνοριακή συλλογική διαχείριση των δικαιωμάτων πνευματικής ιδιοκτησίας. Στο ψήφισμά του, το Κοινοβούλιο ζήτησε να καταστεί επαρκώς σαφές ότι η εν λόγω σύσταση ισχύει μόνο για την πώληση των ηχογραφήσεων μουσικής στο Διαδίκτυο. Ζητήσαμε επίσης τη διεξαγωγή άμεσης δέουσας διαβούλευσης με τα ενδιαφερόμενα μέρη. Επιπλέον, ζητήσαμε την υποβολή προς το Κοινοβούλιο και το Συμβούλιο ενός σχεδίου κειμένου για ένα ευέλικτο πλαίσιο αναφορικά με τη συλλογική διαχείριση των δικαιωμάτων πνευματικής ιδιοκτησίας και συγγενικών δικαιωμάτων που σχετίζονται με τις διασυνοριακές επιγραμμικές υπηρεσίες μουσικής.
<P>
" διαχείριση των δικαιωμάτων πνευματικής ιδιοκτησίας και συγγενικών δικαιωμάτων σχετικά με τις επιγραμμικές υπηρεσίες μουσικής παραμένει ένα περίπλοκο και προβληματικό θέμα, παρά τη δεσμευτικού χαρακτήρα οδηγία για την εναρμόνιση ορισμένων πτυχών των δικαιωμάτων πνευματικής ιδιοκτησίας στην κοινωνία της πληροφορίας. Οι δυσκολίες οφείλονται κυρίως στην έλλειψη ευρωπαϊκών αδειών. Ένα ειδικό πρόβλημα είναι η ασαφής κατάρτιση της σύστασης. Αυτό σημαίνει ότι η σύσταση θα μπορούσε ίσως να έχει εφαρμογή και σε άλλες επιγραμμικές υπηρεσίες που περιλαμβάνουν ηχογραφήσεις, όπως οι υπηρεσίες μέσων μαζικής ενημέρωσης. " συνεπακόλουθη έλλειψη σαφήνειας όσον αφορά τη χρήση διαφορετικών συστημάτων αδειοδότησης δημιουργεί νομική αβεβαιότητα και έχει ως αποτέλεσμα ανεπιθύμητες επιπτώσεις, ιδίως όσον αφορά τις επιγραμμικές υπηρεσίες μέσων μαζικής ενημέρωσης.
<P>
Λυπούμαι επίσης που πρέπει να επισημάνω ότι η Επιτροπή δεν έχει λάβει υπόψη τις συστάσεις του Κοινοβουλίου. " Επιτροπή περιορίζεται αποκλειστικά στην παρακολούθηση και την εφαρμογή των συστάσεων του 2005. Οι εν λόγω συστάσεις δεν αντιμετωπίζουν, ωστόσο, ουδόλως τα συνεχιζόμενα προβλήματα του τομέα. Μεταξύ άλλων, η πολιτική της Επιτροπής αντικατοπτρίζει την απόφαση που ελήφθη σε σχέση με τη Confédération Internationale des Sociétés d'Auteurs et Compositeurs (CISAC). " Επιτροπή απέκλεισε τη δυνατότητα ανάληψης οποιουδήποτε είδους κοινής δράσης από τις εταιρείες, για παράδειγμα, όσον αφορά την πρόταση για τη δημιουργία ενός διαφανούς συστήματος δικαιωμάτων πνευματικής ιδιοκτησίας στην Ευρώπη. Αυτό ισοδυναμεί με την εγκατάλειψη της εξουσίας στα χέρια της ολιγαρχίας των μεγάλων εταιρειών που έχουν συνάψει διμερείς συμφωνίες με τους κορυφαίους ερμηνευτές και εκτελεστές. Πρέπει να αναμένεται ότι το αποτέλεσμα αυτής της απόφασης θα είναι ο περαιτέρω περιορισμός των δυνατοτήτων επιλογής και της εξαφάνισης των μικρών εταιρειών από την αγορά, εις βάρος της πολιτιστικής πολυμορφίας.
<SPEAKER ID="448" NAME="Zuzana Roithová" AFFILIATION="PPE-DE">
(CS) " τρέχουσα κατάσταση της αγοράς ψηφιακού περιεχομένου είναι μη βιώσιμη, κατακερματισμένη και άκαμπτη λόγω των μονοπωλίων. Ως εκ τούτου, χάρηκα όταν διαπίστωσα ότι η Επιτροπή ασχολήθηκε κάπως τον Ιούλιο με τη συλλογική διαχείριση. Ανησυχώ για τους άδικους συμβατικούς όρους και προϋποθέσεις που αφορούν όχι μόνο τους δημιουργούς αλλά και τους χρήστες. Θέλω να πιστεύω ότι, τώρα, οι Τσέχοι και άλλοι πολίτες μικρότερων χωρών θα έχουν τη δυνατότητα να αγοράζουν τα αγαπημένα τους τραγούδια, ψηφιακά βιβλία ή τηλεοπτικές σειρές από το Διαδίκτυο, για παράδειγμα, από το iTunes και άλλους διαδικτυακούς εμπορικούς οίκους, διασυνοριακά, κάτι που σήμερα είναι στην πραγματικότητα αδύνατο. Θέλω να πιστεύω ότι οι δημιουργοί θα μπορούν να επιλέγουν ελεύθερα συλλογική διαχείριση από οποιοδήποτε κράτος μέλος και να υποχρεώνουν αυτή τη διαχείριση να βελτιώνει την ποιότητα των υπηρεσιών και να μειώνει τις λειτουργικές δαπάνες. Ελπίζω ότι η συλλογική διαχείριση θα έχει τη δυνατότητα, με τη σειρά της, να παρέχει άδειες χωρίς τους περιορισμούς των συνόρων του κράτους έδρας, συμπεριλαμβανομένων των ευρωπαϊκών αδειών, πράγμα που, ωστόσο, δεν είναι και τόσο εύκολο. Δεν πιστεύω ότι η επιδρομή της Επιτροπής τον Ιούλιο στη φωλιά του λύκου θα επιφέρει πραγματικά συστημικές αλλαγές στην αγορά ψηφιακού περιεχομένου. Θα ήθελα τώρα να ζητήσω από την Επιτροπή να ζητήσει τη διεξαγωγή ανεξάρτητης μελέτης σχετικά με τη συλλογική διαχείριση στο σύνολό της και να υποβάλει νομοθετικό κείμενο προς το Κοινοβούλιο που να περιλαμβάνει αναλυτική εξέταση του συνόλου του συστήματος βάσει της δέουσας ανάλυσης όλων των ειδικών πτυχών του εν λόγω προβλήματος.
<SPEAKER ID="449" NAME="Jean-Paul Gauzès" AFFILIATION="PPE-DE">
(FR) Κυρία Πρόεδρε, Επίτροπε, έχετε επιδείξει προθυμία να ακούσετε και να δώσετε τη δέουσα προσοχή σε αυτά τα θέματα. Ωστόσο, θα ήθελα απλώς να σας θέσω ένα ερώτημα και να υποβάλω ένα αίτημα.
<P>
Το ερώτημα αφορά τον τρόπο με τον οποίο το Κοινοβούλιο πρόκειται να συμμετάσχει στο έργο που προτείνετε να αναλάβετε. Το αίτημα είναι ότι εάν δημιουργηθεί μια πλατφόρμα, μου φαίνεται απαραίτητο ότι τα πορίσματα, τα πορίσματα της πλατφόρμας, δεν θα πρέπει να είναι προαποφασισμένα αλλά θα πρέπει να είναι αποτέλεσμα γνήσιου διαλόγου, όπως επίσης πιστεύω ότι τα μέλη αυτής της πλατφόρμας θα πρέπει να είναι αντιπροσωπευτικά της οικονομικής και πολιτιστικής πολυμορφίας μας.
<SPEAKER ID="450" NAME="Charlie McCreevy">
Μέλος της Επιτροπής. - Θα ήθελα να ευχαριστήσω τα αξιότιμα μέλη για το εύρος των συζητήσεων τους.
<P>
Δεν πρέπει οι ρυθμιστές να λαμβάνουν όλες τις αποφάσεις. " Επιτροπή ενθαρρύνει ενεργά την ανάπτυξη της επιγραμμικής αγοράς αδειοδότησης για τη μουσική, αλλά η πρόωρη νομοθετική παρέμβαση, χωρίς πλήρη ανάλυση των αναγκών της αγοράς και των τάσεών της, δεν θα ήταν ο καλύτερος τρόπος ανάπτυξης μιας υγιούς επιγραμμικής αγοράς λιανικής στην Ευρώπη. Εντούτοις, εάν καταστεί προφανές ότι οι τρέχουσες παρεμβάσεις της Επιτροπής δεν μπορούν να διαμορφώσουν ένα μοντέλο επιγραμμικής αδειοδότησης κατάλληλο για τον 21ο αιώνα, τότε, θα εξετάσουμε το ενδεχόμενο μιας διαφορετικής προσέγγισης.
<P>
Αυτό που απαιτείται τώρα είναι η συνεργασία όλων των ενδιαφερομένων, των δημιουργών, ερμηνευτών και εκτελεστών, των εκδοτικών οίκων, των εταιρειών συλλογικής διαχείρισης και των δισκογραφικών εταιρειών με σκοπό τη διαμόρφωση μιας δομής αδειοδότησης που θα παρέχει τη δυνατότητα να αναδυθούν περισσότερες νόμιμες επιγραμμικές υπηρεσίες, προστατεύοντας ταυτόχρονα την αξιοπρέπεια των δημιουργών.
<P>
Ο κ. Medina Ortega έκανε μία νύξη στο γεγονός ότι η δημιουργία μιας υγιούς πολιτιστικής βιομηχανίας σε όλη την Ευρώπη είναι προς το συμφέρον όλων. Πιστεύω ότι εκφράζω ολόκληρη την Επιτροπή όταν λέω ότι αυτός ακριβώς είναι ο στόχος μας. Θεωρώ επίσης ότι πρέπει να επιχειρήσουμε να εισαγάγουμε ένα σύστημα βάσει του οποίου ωφελούνται όλοι από τη δημιουργικότητα και τον πολιτισμό - συμπεριλαμβανομένων των καλλιτεχνών - και ο καθένας μπορεί να απολαύσει αυτά τα αγαθά με ένα εύλογο κόστος.
<P>
Αυτό είναι, λοιπόν, που προσπαθούμε όλοι μας να επιτύχουμε. Μπορεί οι γνώμες μας να διαφέρουν όσον αφορά τον τρόπο. Τα τελευταία χρόνια είχα την ευκαιρία να ακούσω να εκφράζονται διαφορετικές απόψεις, τόσο στο πλαίσιο του Κοινοβουλίου όσο και από ομάδες εκτός αυτού. Δεν συμφωνούμε πάντοτε σχετικά με τον τρόπο που θα μπορούσαμε να επιτύχουμε αυτούς τους στόχους, αλλά, νομίζω, ότι όλοι γνωρίζουμε τι θέλουμε να επιχειρήσουμε να κάνουμε.
<P>
Όταν πρότεινα την πλατφόρμα - στην οποία αναφέρθηκε ο κ. Gauzès και άλλοι - το έπραξα λόγω της ανάγκης συμμετοχής των μικρών και των μεγάλων παραγόντων σε ένα ειδικό φόρουμ, ιδίως των μικρότερων εταιρειών συλλογικής διαχείρισης που, όπως καταλαβαίνω, νιώθουν ότι δεν συμμετέχουν στη συγκεκριμένη συζήτηση. Αυτό, λοιπόν, είχα προτείνει. Πιστεύω ότι οι στόχοι μας είναι κοινοί. Το βέβαιο είναι ότι επιθυμούμε να λάβουμε υπόψη όλα τα συμφέροντα και να καταλήξουμε σε ένα κατάλληλο σύστημα αδειοδότησης το οποίο θα είναι ένα μοντέλο κατάλληλο για το σύγχρονο κόσμο και όχι για τον κόσμο όπως ήταν πριν από ίσως 40 ή 50 χρόνια.
<SPEAKER ID="451" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 25 Σεπτεμβρίου 2008.

<CHAPTER ID="007-02">
2. Σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2011 όπως τροποποιήθηκε από το Συμβούλιο (ψηφοφορία) 
<SPEAKER ID="167" NAME="Martin Schulz" AFFILIATION="S&amp;D">
(DE) Κύριε Πρόεδρε, εξ ονόματος της Ομάδας μας θα ήθελα να προβώ στις ακόλουθες εξηγήσεις επί της τροπολογίας 13. Πρόκειται για μία τροπολογία η οποία κατατέθηκε από τον συνάδελφό μου κ. Färm στην Επιτροπή Προϋπολογισμών εξ ονόματος της Ομάδας μας. Δεν καταθέσαμε και πάλι αυτήν την τροπολογία, ωστόσο η Ομάδα των Πρασίνων/Ευρωπαϊκή Ελεύθερη Συμμαχία την κατέθεσε εκ νέου συνοδευόμενη από 40 υπογραφές. Θα απόσχουμε από την ψηφοφορία επί της τροπολογίας. Ωστόσο, συννενοήθηκα με την Ομάδα των Πρασίνων επ' αυτού και έχουμε την ίδια ακριβώς άποψη. Επειδή δηλώσαμε ως Ομάδα ότι δεν θα καταθέσουμε καμία νέα τροπολογία, απόσχουμε. Ωστόσο, θα ήθελα να ξεκαθαρίσω ότι στηρίζουμε αυτό το σημείο, τη φορολόγηση των χρηματοπιστωτικών συναλλαγών και ευελπιστούμε ότι οι βουλευτές της αντίθετης πλευράς αυτού του Σώματος θα μας στηρίξουν με την ψήφο τους στο άμεσο μέλλον.

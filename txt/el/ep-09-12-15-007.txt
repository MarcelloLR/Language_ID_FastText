<CHAPTER ID="007">
Σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2010 όπως τροποποιήθηκε από το Συμβούλιο (όλα τα τμήματα) - Σχέδιο διορθωτικού προϋπολογισμού αριθ. 10/2009 της Ευρωπαϊκής Ένωσης για το οικονομικό έτος 2009, τμήμα ΙΙΙ - Επιτροπή - Κινητοποίηση του μηχανισμού ευελιξίας - Δημοσιονομικό πλαίσιο 2007-2013: ευρωπαϊκό σχέδιο για την ανάκαμψη της οικονομίας, δεύτερη αναθεώρηση (τροποποίηση της διοργανικής συμφωνίας της 17ης Μαΐου 2006 για δημοσιονομική πειθαρχία και χρηστή δημοσιονομική διαχείριση) (συζήτηση)
<SPEAKER ID="012" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
του κ. Surján και του κ. Maňka, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2010, όπως τροποποιήθηκε από το Συμβούλιο (όλα τα τμήματα) (11902/2009 - C7 0127/2009 - και τις διορθωτικές επιστολές αριθ. 1/2010 (SEC(2009)1133 - 14272/2009 - C7-0215/2009), 2/2010 (SEC(2009)1462 - 16328/2009 - C7-0292/2009) και 3/2010 (SEC(2009)1635 - 16731/2009 - C7-0304/2009) επί του σχεδίου γενικού προϋπολογισμού της Ευρωπαϊκής Ένωσης για το οικονομικό έτος 2010,
<P>
της κ. Haug, εξ ονόματος της Επιτροπής Προϋπολογισμών, σχετικά με το σχέδιο διορθωτικού προϋπολογισμού αριθ. 10/2009 της Ευρωπαϊκής Ένωσης για το οικονομικό έτος 2009, τμήμα ΙΙΙ -Επιτροπή (16327/2009 - C7-0288/2009 -,
<P>
του κ. Böge, εξ ονόματος της Επιτροπής Προϋπολογισμών, σχετικά με την κινητοποίηση του μέσου ευελιξίας: σύμφωνα με το σημείο 27 της διοργανικής συμφωνίας της 17ης Μαΐου 2006 μεταξύ του Ευρωπαϊκού Κοινοβουλίου, του Συμβουλίου και της Επιτροπής για τη δημοσιονομική πειθαρχία και τη χρηστή δημοσιονομική διαχείριση,
<P>
του κ. Böge, εξ ονόματος της Επιτροπής Προϋπολογισμών, σχετικά με το δημοσιονομικό πλαίσιο 2007-2013: το ευρωπαϊκό σχέδιο για την ανάκαμψη της οικονομίας, δεύτερη αναθεώρηση (τροποποίηση της διοργανικής συμφωνίας της 17ης Μαΐου 2006 για δημοσιονομική πειθαρχία και χρηστή δημοσιονομική διαχείριση) - C7-0305/2009 -.
<SPEAKER ID="013" NAME="László Surján" LANGUAGE="HU">
Σας ευχαριστώ για το βήμα, κύριε Πρόεδρε. Κύριε Υπουργέ, κύριε Επίτροπε, κυρίες και κύριοι, ανοίγοντας την παρούσα συζήτηση για τον προϋπολογισμό, οφείλω να δηλώσω ότι θα ήθελα να εκφράσω περισσότερο τις ευχαριστίες μου παρά να προκαλέσω αντιπαραθέσεις. Θα ήθελα να ευχαριστήσω το Συμβούλιο και την Επιτροπή για τη γόνιμη συνεργασία, η οποία μας επέτρεψε να καταλήξουμε τελικά σε συμφωνία και να υποβάλουμε πλέον κοινή, κατά μία έννοια, πρόταση ενώπιον του παρόντος Σώματος. Οφείλω όμως να απευθύνω τις ευχαριστίες μου και στις διάφορες ομάδες αυτού του Σώματος, διότι εάν αυτές οι ομάδες δεν μπορούσαν να συνεργάζονται και να αντιπροσωπεύουν από κοινού σημαντικές για το Κοινοβούλιο και τους πολίτες της Ευρώπης αξίες, θα ήταν πραγματικά αδύνατη η κατάρτιση του προϋπολογισμού.
<P>
Πριν από έναν χρόνο, μου ανατέθηκε το έργο του εισηγητή για τον προϋπολογισμό του 2010. Ξεκινήσαμε ευθύς αμέσως με τη διατύπωση των πολιτικών προσδοκιών και οδηγιών του Κοινοβουλίου. Τα ζητήματα αυτά συζητήθηκαν στο Κοινοβούλιο την άνοιξη του τρέχοντος έτους. Κοιτάζοντας και προς το μέλλον, ήταν υψίστης σημασίας να ληφθεί μία απόφαση από την οποία θα μπορούσαν να συναχθούν συμπεράσματα, διότι το προσχέδιο του προϋπολογισμού έχει το προβάδισμα αρκετών μηνών. Με άλλα λόγια, η Ευρωπαϊκή Επιτροπή γνώριζε τη γνωμοδότηση του Κοινοβουλίου και, κατά το μάλλον ή ήττον, έλαβε και αυτό το στοιχείο υπόψη κατά την κατάρτιση του προσχεδίου του προϋπολογισμού.
<P>
Φρονώ ότι θα πρέπει να ακολουθήσουμε το ίδιο χρονοδιάγραμμα και σε μεταγενέστερα έτη. Ποιος ήταν ο επιδιωκόμενος στόχος μας; Γνωρίζαμε ότι η οικονομία της Ευρώπης διέρχεται κρίση. Θεωρήσαμε, και εξακολουθούμε να θεωρούμε, ότι ο παρών προϋπολογισμός πρέπει να διαδραματίσει αποφασιστικό ρόλο στη διαχείριση της κρίσης. Συζητήσαμε αυτό το σημείο με το Συμβούλιο, διότι μία άλλη προφανής λύση για την έξοδο από την κρίση είναι να μειώσουμε εμείς τις δαπάνες για την Ευρώπη. Δεν πρόκειται βεβαίως για πραγματική λύση του προβλήματος, αλλά μπορεί να βοηθήσει την κατάσταση. Εάν δαπανήσουμε με σύνεση τα χρήματα σε αυτόν τον τομέα και προσδώσουμε τεράστια έμφαση στην ορθή χρήση των πόρων, ο προϋπολογισμός της ΕΕ μπορεί να μην φαίνεται ως επαχθής επιβάρυνση, αλλά ως μέρος της λύσης για την έξοδο από την κρίση. Υπό αυτό το πρίσμα, θελήσαμε να ενισχύσουμε την ανταγωνιστικότητα, με τη χρήση ερευνητικών και αναπτυξιακών προγραμμάτων ως μέσο επίτευξης του στόχου αυτού. Θελήσαμε επίσης να θέσουμε τα θεμέλια για μία κοινή ενεργειακή πολιτική και να συμβάλουμε σε αυτήν.
<P>
Για τους σκοπούς αυτούς διατίθενται περισσότερα από 11 δισεκατομμύρια ευρώ. Θελήσαμε να τονώσουμε την οικονομία, ιδίως μέσω της πολιτικής συνοχής. " διευκόλυνση αυτή κοστίζει 36 δισεκατομμύρια ευρώ. Κατά τη διάρκεια του έτους, κατέστη σαφές ότι υπήρχαν σοβαρά προβλήματα στον τομέα των γαλακτοκομικών προϊόντων, για παράδειγμα, τα οποία δεν αποτελούσαν συνέπεια της γενικής οικονομικής κρίσης. Εντούτοις, το Κοινοβούλιο έκρινε σκόπιμο να στηρίξει τους γεωργούς, στάση που οδήγησε στη σύσταση ενός ταμείου για τον γαλακτοκομικό τομέα ύψους 300 εκατομμυρίων ευρώ το οποίο, μολονότι δεν είναι μόνιμο ταμείο, δεν παύει να αντιπροσωπεύει αύξηση της τάξης των 300 εκατομμυρίων ευρώ. Δεδομένου ότι οι συνολικοί διαθέσιμοι πόροι ανέρχονται περίπου σε 750 εκατομμύρια ευρώ, είναι δυνατή η παροχή μεγαλύτερης στήριξης στον τομέα των γαλακτοκομικών. Ωστόσο, επί του παρόντος, το Κοινοβούλιο θα ήθελε επίσης να επισημάνει ότι η ενίσχυση αυτή πρέπει να συνοδευθεί από πλήρη επανεξέταση των προβλημάτων του γαλακτοκομικού τομέα και την επακόλουθη αναδιάρθρωσή του.
<P>
Παράλληλα, έπρεπε να αντιμετωπίσουμε και το γεγονός ότι δεν είχαμε επαρκές περιθώριο ελιγμών. Σε ορισμένους τομείς του προϋπολογισμού δεν υπάρχει καθόλου περιθώριο, στοιχείο που καθιστά αναπόφευκτη την ενδιάμεση αναθεώρηση του πολυετούς δημοσιονομικού πλαισίου. " ανάγκη αυτής της αναθεώρησης είναι επιτακτική, όπως εξίσου επιτακτική είναι και η ανάγκη τα κράτη μέλη να χρησιμοποιούν τους πόρους που έχουν στη διάθεσή τους με πολύ πιο στοχοθετημένο και συνετό τρόπο, προκειμένου να ενθαρρυνθεί η ανάπτυξη. Μόνο τότε θα μπορέσουμε να κοιτάξουμε κατάματα τους πολίτες και φορολογούμενους της Ευρώπης, διότι τα δικά τους χρήματα δαπανούμε στην προσπάθειά μας να καταστήσουμε τη λειτουργία της ΕΕ πιο αποτελεσματική και επιτυχή.
<SPEAKER ID="014" NAME="Vladimír Maňka" LANGUAGE="SK">
Κύριε Πρόεδρε, κύριε Επίτροπε, κύριε υπουργέ, κυρίες και κύριοι, σήμερα δεν χρειάζεται να ανησυχώ μήπως παραλείψω να αναφέρω κάποιο σημαντικό στοιχείο από την έκθεσή μου. Όλα τα στοιχεία που αναπτύχθηκαν κατά τη διάρκεια ενός ολόκληρου έτους με τους συναδέλφους και συνεργάτες έχουν ήδη συζητηθεί επαρκώς στο πλαίσιο της Επιτροπής Προϋπολογισμών, των συνόδων Ολομέλειας και των εργασιών συνδιαλλαγής ή κατά τις τριμερείς συνεδριάσεις. Το σημαντικότερο δε είναι ότι, για όλα τα σημεία, παρέχεται ικανοποιητική στήριξη από αυτό το Σώμα.
<P>
Όταν ξεκινήσαμε τις εργασίες κατάρτισης του προϋπολογισμού στην αρχή του έτους, ήμουν περίεργος να δω έως ποιο σημείο θα μου επέτρεπαν να προχωρήσω οι σύμβουλοί μου, οι συντονιστές και η πολιτική μου ομάδα, διότι μου είχαν πει ότι ήδη υπερέβαλλα. Διαπίστωσα ότι υπήρχαν πολλές ανεκμετάλλευτες ευκαιρίες και ελλείψεις τις οποίες ήθελα να διευθετήσω. Περαιτέρω ευκαιρίες και εισηγήσεις για βελτίωση αναδείχθηκαν μέσα από δεκάδες συζητήσεις με ανώτερους εκπροσώπους των θεσμικών οργάνων, με διευθυντές τμημάτων και άλλα στελέχη προσωπικού.
<P>
Με δική τους πρωτοβουλία, στελέχη προσωπικού των θεσμικών οργάνων άρχισαν να διαβιβάζουν πληροφορίες και εισηγήσεις. Έχω την εντύπωση ότι ελπίζουν και πιστεύουν πως μπορούμε να διευθετήσουμε από κοινού την κατάσταση. Από τη μία πλευρά, με χαροποίησε το γεγονός ότι μου έδειξαν τόση εμπιστοσύνη και υπέβαλαν τις προτάσεις τους, αλλά, από την άλλη, θα αισθανόμουν ακόμα μεγαλύτερη χαρά εάν οι άμεσοι προϊστάμενοί τους μπορούσαν να ακούσουν τις απόψεις τους και να λύσουν τα προβλήματα.
<P>
Πιστεύω, ασφαλώς, ότι τα περισσότερα τμήματα επιτελούν επαγγελματικό και υψηλής ποιότητας έργο, ωστόσο, στην παρούσα φάση, και στον παρόντα χώρο, θα ήθελα να τονίσω τη σημασία του έργου του προσωπικού. Βάσει των τεκμηριωμένων ελλείψεων, κατορθώσαμε να εφαρμόσουμε περισσότερα συστημικά μέτρα. Εντούτοις, αυτός που μπορεί να φέρει στο φως και να λύσει όλα τα ζητήματα δεν είναι ο εισηγητής, αλλά ο Γενικός Γραμματέας του Ευρωπαϊκού Κοινοβουλίου ή ο ανώτερος εκπρόσωπος του εμπλεκόμενου ευρωπαϊκού θεσμικού οργάνου.
<P>
Ως εκ τούτου, επικροτώ θερμά τη συμφωνία που επιτεύχθηκε μέσω των εργασιών διαιτησίας με τη διοίκηση του Ευρωπαϊκού Κοινοβουλίου σχετικά με την εφαρμογή οργανωτικού ελέγχου. Για πρώτη φορά στην ιστορία του Ευρωπαϊκού Κοινοβουλίου, θα διενεργηθεί το επόμενο έτος λειτουργικός έλεγχος σε δύο σημαντικά τμήματά του, ήτοι στη Γενική Διεύθυνση Υποδομών και Διοικητικής Μέριμνας και στην υπηρεσία ασφάλειας. Στόχος είναι η αποδοτικότερη χρήση των πόρων.
<P>
Κατά το παρελθόν, το Ελεγκτικό Συνέδριο ήταν το μοναδικό θεσμικό όργανο που συμφωνούσε επί της διεξαγωγής εξωτερικών επιθεωρήσεων του έργου του. Το αποτέλεσμα ήταν ευεργετικό. Το Ελεγκτικό Συνέδριο κατόρθωσε να μειώσει τις διοικητικές δαπάνες του και να σημειώσει υψηλότερα ποσοστά αποδοτικότητας.
<P>
Θα ήθελα να αποδώσω εύσημα στη σουηδική Προεδρία για τον υψηλό επαγγελματισμό που επέδειξε. Ήδη τον προηγούμενο Απρίλιο, πριν από την ουσιαστική έναρξη ισχύος της εντολής μας, πραγματοποιήσαμε συνάντηση με τον υπουργό της σουηδικής κυβέρνησης Hans Lindblad και τους συναδέλφους του. Συμφωνήσαμε πολύ γρήγορα επί των προτεραιοτήτων και κατορθώσαμε από κοινού να καθορίσουμε ορθολογικά στοιχεία και σημεία αφετηρίας.
<P>
Στο πλαίσιο της σημερινής συνόδου Ολομέλειας, υποβάλλουμε κοινή δήλωση σχετικά με την πολιτική για τα κτίρια, τα οποία αποτελούν σημαντικό κονδύλιο στις διοικητικές δαπάνες των θεσμικών οργάνων. Φρονώ ότι κατορθώσαμε, από κοινού, να δρομολογήσουμε μία διαδικασία που θα οδηγήσει στην εξοικονόμηση δαπανών στον εν λόγω τομέα.
<P>
Κυρίες και κύριοι, μόνο μέσω κοινών προσπαθειών σε ευρωπαϊκό επίπεδο θα καταφέρουμε να αντιμετωπίσουμε τις μεγαλύτερες προκλήσεις του 21ου αιώνα: την κλιματική αλλαγή, τους κινδύνους και το κόστος των πρώτων υλών και της ενέργειας, την παγκοσμιοποίηση της οικονομίας και τις απειλές κατά της ασφάλειάς μας. Εάν η Ευρώπη θέλει να ξεπεράσει αυτά τα προβλήματα, πρέπει να έχει στη διάθεσή της αποτελεσματικά και σύνθετα μέσα. " Συνθήκη της Λισαβόνας θα μας παράσχει αυτά τα μέσα. Κατά το αρχικό στάδιο έναρξης ισχύος της Συνθήκης, η ΕΕ θα πρέπει να διαθέτει επαρκείς χρηματοδοτικούς πόρους προκειμένου να εφαρμόσει νέες πολιτικές.
<P>
Ακόμα και αν η σημερινή συζήτηση επί του προϋπολογισμού της ΕΕ για το έτος 2010 αποβεί πράγματι η τελευταία για το τρέχον έτος, το έργο αμφότερων των εισηγητών για τον προϋπολογισμό του 2010 δεν θα τερματιστεί, αλλά θα συνεχιστεί επί ένα τουλάχιστον τρίμηνο, για λόγους που συνδέονται με την εφαρμογή της Συνθήκης της Λισαβόνας. Θεωρώ ότι το έργο αυτό θα ευδοκιμήσει.
<SPEAKER ID="015" NAME="Jutta Haug" LANGUAGE="DE">
Κύριε Πρόεδρε, κύριε Προεδρεύων του Συμβουλίου, κύριε Επίτροπε, όταν συζητούσαμε τον προϋπολογισμό του τρέχοντος έτους τον προηγούμενο Δεκέμβριο, γνωρίζαμε ήδη, και εγώ προσωπικά, ως γενική εισηγήτρια του προϋπολογισμού για το 2009, το είχα αναφέρει κατά τη συζήτηση, ότι ο αντίκτυπος της κρίσης των χρηματοπιστωτικών αγορών και οι επιπτώσεις της στην πραγματική οικονομία επρόκειτο να γίνουν αισθητές σε όλα τα κράτη μέλη. Και αυτό ακριβώς συνέβη.
<P>
Τον Απρίλιο του 2009, το Κοινοβούλιο και το Συμβούλιο συμφώνησαν επί της χρηματοδότησης του πρώτου μέρους της οικονομικής τόνωσης που είχε προτείνει η Επιτροπή. Προκειμένου να καταστούν διαθέσιμα τα 2,6 δισεκατομμύρια ευρώ, έπρεπε να προβούμε σε αυτό που αναφερόταν ως ήσσονος σημασίας αναθεώρηση των δημοσιονομικών προοπτικών. Πώς αλλιώς θα μπορούσαμε να αντλήσουμε αυτούς τους πόρους, δεδομένων των αυστηρών δημοσιονομικών μας περιορισμών; Τα υπόλοιπα 2,4 δισεκατομμύρια ευρώ, τα οποία υπολείπονταν από το συνολικό ποσό των 5 δισεκατομμυρίων ευρώ, αναμενόταν να εξευρεθούν αυτό το φθινόπωρο. Σε αυτό το στάδιο βρισκόμαστε επί του παρόντος. Το φθινόπωρο έφτασε και, χάρη στη σημαντική συμφωνία επί του προϋπολογισμού για το 2010 στην οποία κατέληξαν το Κοινοβούλιο και το Συμβούλιο, έχουμε λύση. Ο προϋπολογισμός του 2009 συμβάλλει επίσης σημαντικά σε αυτήν τη λύση.
<P>
Ο διορθωτικός και συμπληρωματικός προϋπολογισμός του 2010 μειώνει τις πιστώσεις πληρωμών κατά περισσότερο από 3,4 δισεκατομμύρια ευρώ. Σύμφωνα με αυτό το στοιχείο, τα περιθώρια των μη χρησιμοποιηθεισών κατηγοριών στους διάφορους τομείς του προϋπολογισμού θα μειωθούν κατά σχεδόν 1,5 δισεκατομμύριο ευρώ. Όλα αυτά ισχύουν για τον προϋπολογισμό του 2009, ο οποίος συνίσταται σε πιστώσεις ανάληψης υποχρεώσεων ύψους 133,8 δισεκατομμυρίων ευρώ και σε πιστώσεις πληρωμών ύψους 116,1 δισεκατομμυρίων ευρώ, και δεν μπορεί, συνεπώς, να θεωρηθεί γενναιόδωρος. Παρατηρώντας τις γραμμές του προϋπολογισμού στις οποίες η Επιτροπή εξοικονόμησε τα απαραίτητα χρήματα, καθίσταται εξαιρετικά σαφές ότι, απλούστατα, η Επιτροπή δεν λαμβάνει σοβαρά υπόψη τα ψηφίσματα της αρμόδιας για τον προϋπολογισμό αρχής.
<P>
Θα ήθελα να θυμίσω στο Κοινοβούλιο ότι, το 2008, όταν εγκρίναμε τον προϋπολογισμό του 2009, οι προτεραιότητές μας ήταν και πάλι η ανταγωνιστικότητα της Ευρωπαϊκής Ένωσης, η ανάπτυξη και η απασχόληση. Αυτός ήταν ο λόγος για τον οποίο διαθέσαμε περισσότερα χρήματα από όσα πρότεινε η Επιτροπή σε γραμμές του προϋπολογισμού που προωθούσαν την κοινωνική συνιστώσα, δημιουργώντας περισσότερες και καλύτερες θέσεις απασχόλησης και στηρίζοντας μικρομεσαίες επιχειρήσεις. Ωστόσο, πρόκειται για αυτές ακριβώς τις γραμμές του προϋπολογισμού οι οποίες λεηλατούνται επί του παρόντος για μεταφορές πιστώσεων ή διορθωτικούς προϋπολογισμούς. Θα ήταν υπερβολικό να ζητηθεί από την Επιτροπή να εφαρμόσει τα ψηφίσματα του Κοινοβουλίου και του Συμβουλίου και να προσπαθήσει να διασφαλίσει ότι τα χρήματα θα φθάσουν στον επιδιωκόμενο προορισμό τους, εκεί όπου θα έχουν θετικό αντίκτυπο; Το σχέδιο προϋπολογισμού που μας κατέθεσε η Επιτροπή δεν βασίστηκε σε ακριβείς υπολογισμούς ή σε προσεκτικές εκτιμήσεις. Το 2009, είχαμε 50 και πλέον μεταφορές πιστώσεων και 10 διορθωτικούς και συμπληρωματικούς προϋπολογισμούς. Δεν είναι δυνατόν να μιλούμε για δημοσιονομική ακρίβεια και σαφήνεια σε αυτό το πλαίσιο, και η κατάσταση αυτή πρέπει να βελτιωθεί.
<P>
Οι συνάδελφοί μας στις ειδικές επιτροπές πρέπει να δίδουν μεγαλύτερη προσοχή στις εκθέσεις εφαρμογής κατά τη διάρκεια του οικονομικού έτους και η Επιτροπή πρέπει εν τέλει να δικαιώσει την καλή φήμη που εξακολουθεί να έχει ως αποτελεσματικού ευρωπαϊκού διοικητικού οργάνου. Ευελπιστώ να εργαστούμε όλοι προς αυτήν την κατεύθυνση.
<SPEAKER ID="016" NAME="Reimer Böge" LANGUAGE="DE">
Κύριε Πρόεδρε, κυρίες και κύριοι, μετά τη συμφωνία επί του προϋπολογισμού του έτους 2010, συζητούμε για αναλήψεις υποχρεώσεων ύψους 141,4 δισεκατομμυρίων ευρώ και πληρωμές ύψους 122,9 δισεκατομμυρίων ευρώ.
<P>
Καταρχάς, θα ήθελα να ευχαριστήσω θερμότατα αμφότερους τους εισηγητές για την αφοσίωσή τους και θα ήθελα επίσης να δηλώσω σε αυτό το σημείο ότι όλα όσα προανέφερε η κ. Haug σχετικά με τον προϋπολογισμό του έτους 2009 είναι απολύτως σωστά.
<P>
Παρατηρώντας αυτά τα αριθμητικά στοιχεία, θα διαπιστώσουμε ότι 11,2 δισεκατομμύρια ευρώ παραμένουν κάτω από το ανώτατο όριο πληρωμών για το πολυετές δημοσιονομικό πλαίσιο. Τούτο σημαίνει ότι, εφόσον απαιτείται, και εφόσον υπάρχει η πολιτική βούληση, το πολυετές δημοσιονομικό πλαίσιο μας επιτρέπει κάποια ελευθερία κινήσεων εντός των συμφωνηθέντων ορίων.
<P>
Κατά τα τελευταία έτη, έχουμε βρει επανειλημμένως τη λύση για απαραίτητες αλλαγές στον οικονομικό και πολιτικό χώρο, προσφεύγοντας στην ανακατανομή των πόρων, στη συστηματική συμπίεση των περιθωρίων και στις πολλαπλές αναθεωρήσεις. Οι μηχανισμοί αυτοί υπάρχουν, λαμβάνοντας όμως υπόψη τις δράσεις μας κατά το 2010, αγγίζουν αναμφίβολα τα όρια των δυνατοτήτων τους. Το ίδιο ισχύει και για τον τομέα 2 του προϋπολογισμού, στον οποίο, μετά το 2010 και δεδομένων των δυνητικών περιθωρίων, η δυνατότητα ελιγμών θα είναι ακόμα πιο περιορισμένη και, στην πραγματικότητα, αναμένεται να μην υπάρχει καν.
<P>
Προς το παρόν, έχουμε ενσωματώσει στις εν λόγω συμφωνίες το δεύτερο τμήμα των πόρων ύψους 2,4 δισεκατομμυρίων ευρώ για την αποκαλούμενη δέσμη μέτρων για την ανάκαμψη της οικονομίας. Ήταν ορθή η απόφαση να χρηματοδοτηθεί το δεύτερο τμήμα, το οποίο συνίσταται στο ποσό των 2,4 δισεκατομμυρίων ευρώ, κατά το έτος 2010 και να μην αναβληθεί επιμέρους χρηματοδότησή του έως το 2011. Βέβαια, δεν επρόκειτο για δέσμη μέτρων οικονομικής ανάκαμψης αυτή καθεαυτή. Στην πραγματικότητα, αφορούσε ορθές συμπληρωματικές πολιτικές προτεραιότητες στον ενεργειακό τομέα και την παροχή ευρυζωνικών υπηρεσιών σε αγροτικές περιοχές.
<P>
" χρήση του μηχανισμού ευελιξίας μας επέτρεψε να εξοικονομήσουμε ένα επιπλέον ποσό ύψους 120 εκατομμυρίων ευρώ για ενεργειακά έργα, καθώς και 75 εκατομμύρια ευρώ για τον σταθμό πυρηνικής ενέργειας του Κοζλοντούι. Θα ήθελα να επισημάνω στην Επιτροπή ότι ο τρόπος χειρισμού αυτού του θέματος ήταν αρκετά παράδοξος και οφείλω επίσης να δηλώσω ξεκάθαρα εν προκειμένω ότι θα δοθεί περαιτέρω συνέχεια σε αυτό το ζήτημα. Αναμένουμε συνολικό ποσό ύψους 300 εκατομμυρίων ευρώ. Σε αυτό το πλαίσιο, αναμένουμε επίσης από εσάς να συμπεριλάβετε τους υπό αναζήτηση πόρους για την αξιοποίηση του σταθμού πυρηνικής ενέργειας στην ενδιάμεση αναθεώρηση του προϋπολογισμού και να μην προβείτε στη χρηματοδότησή της μέσω περαιτέρω περικοπών στην κατηγορία 1 Β. Είναι σημαντικό να διατυπωθεί αυτό με απόλυτη σαφήνεια.
<P>
Επιπροσθέτως, εκπονήσαμε αναθεώρηση των μη χρησιμοποιηθέντων πόρων από το 2009, ούτως ώστε να χρησιμοποιηθεί συνολικό ποσό ύψους 1,9 δισεκατομμυρίου ευρώ για την ενέργεια και συμπληρωματικό ποσό 420 εκατομμυρίων ευρώ για τις ευρυζωνικές υπηρεσίες Διαδικτύου στην κατηγορία ΙΙ.
<P>
Σε αυτό το σημείο, θα ήθελα να δηλώσω ότι η εν λόγω απόφαση επί του συνολικού ποσού ήταν μεν ορθή, αλλά πρέπει επίσης να καταστήσουμε σήμερα σαφές ότι το επόμενο καθήκον μας συνίσταται στη δημοσιονομική εφαρμογή της Συνθήκης της Λισαβόνας. Ασφαλώς δεν μπορούμε να περιμένουμε έως το έτος 2014, δεδομένου ότι τότε θα βρισκόμαστε αντιμέτωποι με περισσότερες πολιτικές προτεραιότητες -τις οποίες η Ευρωπαϊκή Ένωση θα κληθεί να διευθετήσει στο πλαίσιο της διαδικασίας της παγκοσμιοποίησης- καθώς και με άλλα, νέα καθήκοντα.
<P>
Το ψήφισμα που αναμένεται να υποβληθεί την προσεχή Πέμπτη δηλώνει ξεκάθαρα ότι απευθύνουμε έκκληση στη νέα Επιτροπή να δημοσιεύσει έκθεση σχετικά με την εφαρμογή της διοργανικής συμφωνίας το ταχύτερο δυνατόν, όπως προβλέπεται στις εν λόγω συμφωνίες. Ταυτόχρονα, και θα ήθελα να το τονίσω ιδιαιτέρως αυτό, η Επιτροπή οφείλει να δεσμευθεί ως προς την προσαρμογή, την αναθεώρηση και την τροποποίηση του υφιστάμενου πολυετούς δημοσιονομικού πλαισίου για την περίοδο 2007-2013, καθώς και ως προς την παράτασή του έως το έτος 2015 ή 2016. Επιπλέον, πρέπει να κινητοποιήσει τη διαδικασία για το επόμενο πολυετές δημοσιονομικό πλαίσιο, προκειμένου να είναι σε θέση να προβεί σε ενδεδειγμένες ανοικτές και δημόσιες διαβουλεύσεις σχετικά με το επόμενο δημοσιονομικό πλαίσιο.
<P>
Αυτό είναι το έργο της νέας Επιτροπής και εμείς θα εκμεταλλευθούμε, ασφαλώς, τόσο τις ακροάσεις όσο και τις συζητήσεις κατά τη διάρκεια του προσεχούς τριμήνου για να ζητήσουμε σθεναρά από την Επιτροπή και το Συμβούλιο να λάβουν υπόψη αυτές τις πολιτικές προτεραιότητες. " ερχόμενη περίοδος διαγράφεται άκρως ενδιαφέρουσα για εμάς.
<SPEAKER ID="017" NAME="Hans Lindblad" LANGUAGE="SV">
Κύριε Πρόεδρε, είναι πραγματικά μεγάλη τιμή για εμένα που παρίσταμαι σήμερα εδώ για τη συζήτησή σας. " διαδικασία του προϋπολογισμού για το έτος 2010 ήταν υψηλών απαιτήσεων και εκφράζω την ικανοποίησή μου για τη συμφωνία που επιτεύχθηκε μεταξύ των θεσμικών μας οργάνων κατά τη διάρκεια της συνεδρίασης συνδιαλλαγής στα μέσα Νοεμβρίου. Αυτή η συμφωνία εξυπηρετεί δύο διαφορετικούς, αλλά εξίσου σημαντικούς, σκοπούς.
<P>
Από τη μία πλευρά, θεσπίζει το πλαίσιο για την κατάρτιση του προϋπολογισμού του έτους 2010 με στόχο να παράσχει στην Ευρωπαϊκή Ένωση τη δυνατότητα να λειτουργήσει κατά τον ομαλότερο δυνατό τρόπο και να εφαρμόσει την πολιτική της όπως θέλουμε να εφαρμοστεί, ενώ διασφαλίζει ταυτόχρονα μία ελεγχόμενη αύξηση των πληρωμών, ιδίως στην παρούσα χρονική συγκυρία για τα κράτη μέλη μας. Από την άλλη πλευρά, προβλέπει, μεταξύ άλλων, την πλήρη χρηματοδότηση του δεύτερου τμήματος του σχεδίου ανάκαμψης. Πρόκειται για σημαντική συμβολή εκ μέρους της Ευρωπαϊκής Ένωσης στην αντιμετώπιση της υφιστάμενης οικονομικής και χρηματοπιστωτικής κατάστασης.
<P>
Θα ήθελα επίσης να εκφράσω την ικανοποίηση του Συμβουλίου για τη συμφωνία στην οποία καταλήξαμε όσον αφορά την κοινή εξωτερική πολιτική και πολιτική ασφάλειας. Φρονώ ότι, συνολικά, ο προϋπολογισμός του έτους 2010 αποτυπώνει μία εξισορροπημένη συμβιβαστική λύση μεταξύ, αφενός, της απαιτούμενης δημοσιονομικής πειθαρχίας και της χρηστής δημοσιονομικής διαχείρισης και, αφετέρου, του καθήκοντός μας να ανταποκριθούμε στις προσδοκίες των πολιτών μας. Ο προϋπολογισμός αυτός αποτελεί επίσης συμβιβαστική λύση μεταξύ των διαφόρων πολιτικών ομάδων, των διαφόρων κρατών μελών και των διαφορετικών συμφερόντων του Συμβουλίου και του Κοινοβουλίου.
<P>
Δεν είναι ακριβώς ο προϋπολογισμός που επιθυμούσε αρχικά ούτε το Συμβούλιο ούτε το Κοινοβούλιο. Εντούτοις, θεωρώ ότι είναι ένας ικανοποιητικός συμβιβασμός, ο οποίος εξισορροπεί τους στόχους και τις προτεραιότητές μας κατά τον βέλτιστο δυνατό τρόπο. Εν προκειμένω, θα ήθελα να δηλώσω πόσο υπερήφανος είμαι που κατορθώσαμε, ήτοι το Κοινοβούλιο και το Συμβούλιο ως αρμόδια για τον προϋπολογισμό αρχή, με σημαντική συνδρομή εκ μέρους της Επιτροπής, να επιδείξουμε τις απαιτούμενες ηγετικές ικανότητες και το αίσθημα ευθύνης και να επιτύχουμε τη γενική συμφωνία στην οποία καταλήξαμε τον προηγούμενο Νοέμβριο. Εκτιμώ ότι τούτο στέλνει το σωστό μήνυμα όσον αφορά την έναρξη ισχύος της Συνθήκης της Λισαβόνας.
<P>
" διαδικασία αυτή δεν θα ήταν δυνατή χωρίς τις κοινές μας προσπάθειες, διότι έκαστο εμπλεκόμενο μέρος διαδραμάτισε τον δικό του ρόλο. Δεν θα ήταν, όμως, δυνατή και χωρίς το άριστο και εποικοδομητικό κλίμα στο οποίο εκτυλίχθηκε, κατά την άποψή μας, ολόκληρη η διαδικασία. Θα ήθελα, συνεπώς, να εκμεταλλευθώ την παρούσα ευκαιρία για να ευχαριστήσω τον πρόεδρο της Επιτροπής Προϋπολογισμών, κ. Lamassoure, για το σθένος, την ευθύτητα και τις δεξιότητές του ως διαπραγματευτή. Θα ήθελα επίσης να απευθύνω τις ευχαριστίες μου στους δύο εισηγητές, κ. Surján και κ. Maňka, για τη γόνιμη συνεργασία που είχαμε, και να εκφράσω την ευγνωμοσύνη μου στους συναδέλφους μου από το Συμβούλιο ECOFIN. Ειδικότερα, θα ήθελα να ευχαριστήσω τον Επίτροπο Šemeta, ο οποίος έφερε επιτυχώς εις πέρας την αποστολή του ως έντιμου μεσολαβητή.
<P>
Τέλος, είναι εξίσου σημαντικό να ευχαριστήσω όλο το προσωπικό και των τριών θεσμικών οργάνων το οποίο συνέδραμε, με εξαιρετικά επαγγελματικό τρόπο, στο να καταστεί δυνατή ολόκληρη η διαδικασία.
<SPEAKER ID="018" NAME="Algirdas Šemeta" LANGUAGE="EN">
Κύριε Πρόεδρε, χαίρομαι πολύ που μου παρέχεται η δυνατότητα να μιλήσω ενώπιον του Κοινοβουλίου πριν περατώσει τη δεύτερη ανάγνωσή του με την ψηφοφορία της προσεχούς Πέμπτης επί του προϋπολογισμού του έτους 2010 και του διορθωτικού προϋπολογισμού αριθ. 10/2009, ο οποίος συνέβαλε, εν μέρει, στην επιτυχή έκβαση της ετήσιας διαδικασίας του προϋπολογισμού.
<P>
Οι διαπραγματεύσεις επί του προϋπολογισμού του 2010 απαίτησαν συμβιβασμούς, ακόμα δε και θυσίες -τολμώ να πω- από όλα τα μέρη, προκειμένου να επιτευχθεί ο κοινός μας στόχος. Τούτο δεν θα ήταν δυνατό χωρίς τον εποικοδομητικό και υπεύθυνο ρόλο που διαδραμάτισαν το Ευρωπαϊκό Κοινοβούλιο και το Συμβούλιο καθ' όλη τη διάρκεια των διαπραγματεύσεων.
<P>
Θα ήθελα να εστιάσω την προσοχή σε τέσσερα βασικά σημεία.
<P>
Πρώτον, επιτρέψτε μου να επισημάνω ορισμένα καίρια στοιχεία του αποτελέσματος της συνδιαλλαγής. Ήδη από την κοινή δήλωση που συμφωνήθηκε τον προηγούμενο Απρίλιο, γνωρίζαμε ότι έπρεπε να επιτύχουμε μία λεπτή ισορροπία για την εξεύρεση μίας πηγής χρηματοδότησης για τα 2,4 δισεκατομμύρια ευρώ του ευρωπαϊκού σχεδίου για την ανάκαμψη της οικονομίας που εξακολουθούσαν να εκκρεμούν. Αυτό μπορούσε να επιτευχθεί μόνο μέσω ενός μηχανισμού αντιστάθμισης και της χρήσης όλων των δημοσιονομικών μέσων που παρέχονται από το πολυετές δημοσιονομικό πλαίσιο. Τούτο αποτελούσε πράγματι δυσχερή περιορισμό.
<P>
Παρά τον εν λόγω δυσχερή περιορισμό, κατορθώσαμε να χρηματοδοτήσουμε εξολοκλήρου το σχέδιο ανάκαμψης για το έτος 2010 και, όπως επισημαίνει ο γενικός εισηγητής, να συμφωνήσουμε επί ενός ευρωπαϊκού προϋπολογισμού που μπορεί να αποτελέσει μέσο για την έξοδο από την οικονομική κρίση.
<P>
Σε αυτούς τους χαλεπούς καιρούς, θεωρώ ότι το μήνυμα προς τους πολίτες είναι ακόμα πιο σθεναρό, δεδομένου ότι κατορθώσαμε παράλληλα να ανταποκριθούμε και στις απρόοπτες ειδικές ανάγκες των γαλακτοπαραγωγών, με την ουσιαστική υποστήριξη του Κοινοβουλίου.
<P>
Τελευταίο, αλλά εξίσου σημαντικό, είναι το γεγονός ότι τα δύο σκέλη της αρμόδιας για τον προϋπολογισμό αρχής αναγνώρισαν την ανάγκη παροχής περαιτέρω συνδρομής κατά το έτος 2010 στις προσπάθειες της Βουλγαρίας για τον παροπλισμό του σταθμού πυρηνικής ενέργειας του Κοζλοντούι, μέσω της χρήσης του μηχανισμού ευελιξίας.
<P>
Δεύτερον, όσον αφορά τα αποθεματικά, επιτρέψτε μου να ευχαριστήσω το Κοινοβούλιο και τον γενικό εισηγητή, κ. Surján, ειδικότερα, ο οποίος έλαβε υπόψη τις απαντήσεις που παρέσχε η Επιτροπή κατόπιν της πρώτης ανάγνωσης του Κοινοβουλίου, στην αποκαλούμενη "επιστολή περί της δυνατότητας εκτέλεσης".
<P>
Τούτο οδήγησε σε σημαντική μείωση των αποθεματικών που εγγράφηκαν στο σχέδιο προϋπολογισμού του 2010 κατά την πρώτη ανάγνωση του Κοινοβουλίου.
<P>
Τρίτον, θα ήθελα να υπογραμμίσω τη σημασία της ομαλής μετάβασης στη Συνθήκη της Λισαβόνας. " Συνθήκη της Λισαβόνας έχει πλέον εδραιωθεί οριστικά όσον αφορά τη διαδικασία του προϋπολογισμού. Παρά τις αβεβαιότητες που συνδέονται με την έναρξη ισχύος της νέας Συνθήκης, κατορθώσαμε να εξασφαλίσουμε την ομαλή μετάβαση προς το νέο νομοθετικό πλαίσιο.
<P>
" περίοδος που πρόκειται να διανύσουμε θα αποτελέσει πρόκληση για όλα τα θεσμικά όργανα, διότι θα προϋποθέτει την τροποποίηση της προσέγγισης και της συμπεριφοράς τους, σε συνδυασμό με την ανάγκη για ενισχυμένο διάλογο ήδη από την έναρξη της διαδικασίας του προϋπολογισμού. " Επιτροπή είναι διατεθειμένη να διαδραματίσει τον ρόλο που της αρμόζει και να συμβιβάσει θέσεις στο πλαίσιο της νέας επιτροπής συνδιαλλαγής, σεβόμενη, ταυτοχρόνως, τα δικαιώματα των δύο σκελών της αρμόδιας για τον προϋπολογισμό αρχής, επί ίσοις όροις.
<P>
Επί του παρόντος, γνωρίζουμε ότι πρέπει να καταβληθούν περαιτέρω προσπάθειες προκειμένου να τεθούν σε εφαρμογή όλα τα νέα νομοθετικά μέσα που απορρέουν από την έναρξη ισχύος της Συνθήκης. Παρόλα αυτά, επενδύοντας στην καλόπιστη διοργανική συνεργασία που αναπτύχθηκε κατά τις δύο τελευταίες δεκαετίες, κατορθώσαμε να συμφωνήσουμε επί μίας σειράς μεταβατικών μέτρων που θα επιτρέψουν την αποτελεσματική εκτέλεση του προϋπολογισμού για το έτος 2010.
<P>
Τέλος, υπάρχουν επίσης ο διορθωτικός προϋπολογισμός αριθ. 10/2009, η αναθεώρηση του δημοσιονομικού πλαισίου και η κινητοποίηση του μηχανισμού ευελιξίας. Επισημαίνω ότι το Κοινοβούλιο έχει επίσης συμφωνήσει να εγκρίνει τις προτάσεις επί της αναθεώρησης του πολυετούς δημοσιονομικού πλαισίου και, όπως έχει ήδη αναφερθεί, επί του μηχανισμού ευελιξίας και επί του διορθωτικού προϋπολογισμού αριθ. 10.
<P>
Θα ήθελα να ευχαριστήσω τον εισηγητή, κ. Böge, για την έγκριση των αποτελεσμάτων της συνδιαλλαγής. Αυτό καταδεικνύει ότι, για την επίτευξη του στόχου μας, μπορέσαμε να αξιοποιήσουμε κατά τον βέλτιστο δυνατό τρόπο τα μέσα που μας παρέχει η υφιστάμενη διοργανική συμφωνία.
<P>
Θα ήθελα επίσης να εκφράσω τις ευχαριστίες μου στην εισηγήτρια του προϋπολογισμού για το έτος 2009, την κ. Haug, για το έργο της, καθ' όλη τη διάρκεια του έτους, επί της εκτέλεσης του προϋπολογισμού του 2009, καθώς και για τη συνδρομή της στον διορθωτικό προϋπολογισμό αριθ. 10/2009, ο οποίος αποτελεί τμήμα της "δέσμης μέτρων" που συνδέεται με την αναθεώρηση του πολυετούς δημοσιονομικού πλαισίου και τη χρηματοδότηση του σχεδίου για την ανάκαμψη.
<P>
Επίσης, έλαβα υπόψη τις επικριτικές παρατηρήσεις σας προς την Επιτροπή σχετικά με την ανάγκη να βελτιώσει την απόδοσή της σε ό,τι αφορά την εκτέλεση του προϋπολογισμού.
<P>
Ο διορθωτικός προϋπολογισμός του τρέχοντος έτους προβλέπει μείωση της τάξης των 3,2 δισεκατομμυρίων ευρώ στις πιστώσεις πληρωμών, ποσό αισθητά χαμηλότερο από το αντίστοιχο ποσό των 4,9 δισεκατομμυρίων του προηγούμενου έτους, και υπαγορεύει βελτίωση της εκτέλεσης ενός προϋπολογισμού ο οποίος, μετά την προταθείσα μείωση, καθορίζεται στο ποσό των 113 δισεκατομμυρίων ευρώ για το έτος 2009.
<P>
Εντούτοις, ο τομέας αυτός επιδέχεται οπωσδήποτε περαιτέρω βελτίωση, και μπορώ να σας διαβεβαιώσω ότι η Επιτροπή θα συνεχίσει να καταβάλλει κάθε δυνατή προσπάθεια ώστε να αξιοποιήσει με τον καλύτερο δυνατό τρόπο τις εγκριθείσες πιστώσεις του προϋπολογισμού κατά το έτος 2010.
<P>
Όσον αφορά το ζήτημα της απλοποίησης των διαδικασιών με στόχο την ταχύτερη εκτέλεση των δαπανών, μολονότι μπορεί να διερευνηθεί αυτή η οδός, φρονώ ότι πρέπει να επιτευχθεί προσεκτική εξισορρόπηση μεταξύ της πραγματικής απλοποίησης και της ανάγκης τήρησης των κανόνων, προκειμένου να διασφαλισθούν τα οικονομικά συμφέροντα της ΕΕ.
<P>
Θα ήθελα να εκφράσω, για ακόμα μία φορά, τις ευχαριστίες μου στη διαπραγματευτική ομάδα του Κοινοβουλίου, και ιδιαίτερα στον πρόεδρο της Επιτροπής Προϋπολογισμών, κ. Lamassoure, και στους εισηγητές του προϋπολογισμού για το 2010, κ. Surján και κ. Maňka.
<P>
Θα ήθελα επίσης να ευχαριστήσω τη διαπραγματευτική ομάδα του Συμβουλίου, και, ειδικότερα, τον υπουργό, κ. Lindblad, για το εποικοδομητικό έργο που επιτέλεσαν κατά τη διαδικασία του προϋπολογισμού.
<P>
Ευελπιστώ η σημερινή συζήτηση να είναι γόνιμη και παραγωγική και να οδηγήσει στην υπερψήφιση του προϋπολογισμού για το έτος 2010 την προσεχή Πέμπτη.
<SPEAKER ID="019" NAME="José Manuel Fernandes" LANGUAGE="PT">
Κύριε Πρόεδρε, κυρίες και κύριοι, ο παρών προϋπολογισμός αποτελεί απάντηση στην οικονομική κρίση, με το επίκεντρο του ενδιαφέροντός του σταθερά εστιασμένο στους πολίτες της Ευρώπης. Πρόκειται για έναν προϋπολογισμό ο οποίος κατατείνει στην καταπολέμηση της ανεργίας και την τόνωση της οικονομίας. Ως εκ τούτου, δίνουμε προτεραιότητα στο ευρωπαϊκό σχέδιο για την ανάκαμψη της οικονομίας, με χρηματοδότηση ύψους 2,4 δισεκατομμυρίων ευρώ για το προσεχές έτος. Δέον είναι επίσης να επισημανθεί ότι προωθούμε την οικονομική ανάκαμψη όταν αυξάνουμε τις πιστώσεις πληρωμών για τους βασικούς τομείς του προϋπολογισμού.
<P>
Όσον αφορά την ανεργία γενικά και την ανεργία των νέων ειδικότερα, θα ήθελα να υπογραμμίσω την πρόταση σχετικά με την αναθεώρηση του προγράμματος Erasmus. Επικροτούμε τη χορήγηση του ποσού των 300 εκατομμυρίων ευρώ υπό τη μορφή συμπληρωματικής ενίσχυσης του γαλακτοκομικού τομέα, αλλά θα ήθελα να υπογραμμίσω ότι είναι σκόπιμη η δημιουργία μίας γραμμής του προϋπολογισμού για τη θέσπιση ενός μόνιμου ταμείου για τον συγκεκριμένο τομέα.
<P>
Θεωρούμε επίσης λίαν σημαντική την αναθεώρηση του τρέχοντος πολυετούς δημοσιονομικού πλαισίου για την περίοδο 2007-2013 και την παράτασή του έως τα οικονομικά έτη 2015-2016, όπως έχουμε προτείνει. Οφείλω να επισημάνω ότι η αντιμετώπιση της κλιματικής αλλαγής, καθώς και η ενεργειακή ασφάλεια συνιστούν προτεραιότητες της ΕΕ οι οποίες δεν προβάλλονται επαρκώς στον παρόντα προϋπολογισμό. Όσο για τους προϋπολογισμούς του Κοινοβουλίου και των λοιπών θεσμικών οργάνων, οι οποίοι έχουν πλέον υποβληθεί στη διαδικασία της δεύτερης ανάγνωσης, είναι πανομοιότυποι με εκείνους που εγκρίναμε σε πρώτη ανάγνωση.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) επαναλαμβάνει ότι η αυστηρότητα και η διαφάνεια είναι υψίστης σημασίας και, ως εκ τούτου, τάσσεται υπέρ της μακροπρόθεσμης πολιτικής για τα κτίρια, της εκτέλεσης του προϋπολογισμού σε μηδενική βάση κατά την έναρξη εκάστης κοινοβουλευτικής περιόδου και της ανάλυσης κόστους/οφέλους πολιτικών όπως η πολιτική επικοινωνιών του Κοινοβουλίου. Όσον αφορά τις νέες απαιτήσεις που προκύπτουν από την έναρξη ισχύος της Συνθήκης της Λισαβόνας, στηρίζουμε την αριστεία στη νομοθέτηση και το αίτημα για την επάρκεια πόρων προς την επίτευξη του στόχου αυτού.
<SPEAKER ID="020" NAME="Göran Färm" LANGUAGE="SV">
Κύριε Πρόεδρε, θα ήθελα να ευχαριστήσω θερμά όλους όσοι συμμετείχαν στη διαδικασία. Οι διαπραγματεύσεις αυτές απέδωσαν αποτελέσματα. Υπολείπονται μερικά προβλήματα που χρήζουν επίλυσης ενόψει της δεύτερης ανάγνωσης, και όλα τα ενδιαφερόμενα μέρη έχουν συνδράμει εποικοδομητικά προς αυτήν την κατεύθυνση.
<P>
Μολονότι χρειάστηκε πολύς χρόνος, ήταν αδιαμφισβήτητα σημαντικό για εμάς να κατορθώσουμε να χρηματοδοτήσουμε το σχέδιο για την οικονομική ανάκαμψη χωρίς να μεταθέσουμε την εξεύρεση των λύσεων σε μεταγενέστερη ημερομηνία. Χαιρόμαστε που το Συμβούλιο αποδέχθηκε τελικά την άποψή μας ότι η λύση απαιτούσε νέα κεφάλαια, καθώς και τη χρήση του "μηχανισμού ευελιξίας", όπως ακριβώς στην περίπτωση του Κοζλοντούι.
<P>
Ωστόσο, δεν παύει να με εκπλήσσει η θέση του Συμβουλίου και της σουηδικής Προεδρίας σε ορισμένα σημεία. Για παράδειγμα, δεν πίστευα ότι η πρόταση του Κοινοβουλίου για τη χορήγηση νέων ειδικών πόρων στη νέα στρατηγική για τη Βαλτική Θάλασσα θα προσέκρουε σε αντιθέσεις. Χαίρομαι, ωστόσο, διότι και αυτό το σημείο έγινε αποδεκτό. Το δεύτερο στοιχείο που με εκπλήσσει -και δεν έχει διευθετηθεί πλήρως ακόμα- είναι το πρόγραμμα Progress και ο νέος μηχανισμός χορήγησης μικροπιστώσεων. Κατά την άποψη του Κοινοβουλίου, η ιδέα συνίσταται στο ότι η ΕΕ θα πρέπει να αυξήσει τις επενδύσεις στην καινοτομία με στόχο την καταπολέμηση του κοινωνικού αποκλεισμού και της ανεργίας. Τούτο θα έπρεπε να είναι ιδιαίτερα σημαντικό, δεδομένου ότι το 2010 είναι το Ευρωπαϊκό Έτος για την κοινωνική ένταξη. Δύσκολα, λοιπόν, γίνεται κατανοητός ο λόγος για τον οποίο το Συμβούλιο και η σουηδική Προεδρία δείχνουν να αγωνίζονται τόσο σκληρά, μέχρι τελικής πτώσης, για την εξεύρεση της χρηματοδότησης του νέου μέσου για τις μικροπιστώσεις μέσω περικοπών από το πρόγραμμα Progress.
<P>
Εν προκειμένω, θα ήθελα να υποβάλω στη σουηδική Προεδρία μία άμεση ερώτηση.
<P>
Λαμβάνοντας υπόψη το υψηλό ποσοστό ανεργίας, τη συνεχιζόμενη ανοδική πορεία του κοινωνικού αποκλεισμού, τα τεράστια προβλήματα ένταξης και το πρόγραμμα Progress που λειτουργεί εξαιρετικά καλά, γιατί το Συμβούλιο επιμένει να ζητά περικοπές από το πρόγραμμα Progress;
<P>
Οι διαπραγματεύσεις για τον προϋπολογισμό του τρέχοντος έτους οδήγησαν στο συμπέρασμα ότι όλες σχεδόν οι νέες προτεραιότητες πρέπει να χρηματοδοτηθούν από μεταβολές στα ανώτατα όρια του μακροπρόθεσμου πλαισίου και από τη χρήση του μηχανισμού ευελιξίας. Δεν έχει απομείνει σχεδόν κανένα περιθώριο. Το παρόν πλαίσιο θα εξακολουθήσει να ισχύει για άλλα τρία έτη, αλλά η διατήρηση των υφιστάμενων συνθηκών για τόσο μεγάλο χρονικό διάστημα θα είναι εντελώς απαράδεκτη. Ως εκ τούτου, θα ήθελα να υποβάλω ακόμα μία ερώτηση τόσο στην Επιτροπή όσο και στο Συμβούλιο.
<P>
Ποια είναι η θέση σας έναντι του αιτήματος του Κοινοβουλίου για την ταχεία και δραστική αναθεώρηση του δημοσιονομικού πλαισίου για την περίοδο 2011-2013;
<P>
Φρονούμε ότι οι διαπραγματεύσεις επί του προϋπολογισμού κατά τα τρία εναπομείναντα έτη θα είναι προβληματικές εάν δεν επέλθουν αλλαγές, λαμβανομένου ιδίως υπόψη του γεγονότος ότι επίκειται νέος κύκλος διεύρυνσης και βρισκόμαστε αντιμέτωποι με νέες μείζονες δεσμεύσεις στον τομέα του κλίματος. Κατά την άποψή μου, η εφαρμοστέα αρχή θα πρέπει να είναι η κατανομή νέων πόρων για νέα καθήκοντα. " αρχή αυτή εφαρμόζεται συνήθως σε εθνικό επίπεδο και δέον είναι να εφαρμοστεί και στο επίπεδο της ΕΕ. Θα εκτιμούσα ιδιαιτέρως τη διατύπωση των δικών σας σκέψεων επί αυτού το θέματος.
<SPEAKER ID="021" NAME="Anne E. Jensen" LANGUAGE="DA">
Κύριε Πρόεδρε, θα ήθελα να ευχαριστήσω τον κ. Surján για το θετικό αποτέλεσμα των διαπραγματεύσεων. Όπως έκαναν και άλλοι, θα ήθελα να εκφράσω την ικανοποίησή μου για το γεγονός ότι εμείς, το Κοινοβούλιο, κατορθώσαμε να διατηρήσουμε τις σημαντικές προτεραιότητές μας και κατά τη δεύτερη ανάγνωση, παρότι χρειάστηκε να προβούμε σε ορισμένες περικοπές στο πλαίσιο της συμφωνίας που είχαμε με το Συμβούλιο. Πέραν των ενεργειακών επενδύσεων στο σχέδιο ανάκαμψης, επιτύχαμε επίσης να διατεθούν επιπλέον πόροι σε τομείς του προϋπολογισμού που αποσκοπούν στην έρευνα και την καινοτομία στον τομέα της ενέργειας. Κατορθώσαμε να διασφαλίσουμε τα πειραματικά μας προγράμματα και τις προπαρασκευαστικές δράσεις, που αποτελούν νέες πρωτοβουλίες που προάγει το Κοινοβούλιο και, σε πιο προσωπικό επίπεδο, θα ήθελα να δηλώσω ότι εμείς, η Ομάδα της Συμμαχίας Φιλελευθέρων και Δημοκρατών για την Ευρώπη, είμαστε χαρούμενοι που εξασφαλίσαμε πόρους για τη στρατηγική σχετικά με τη Βαλτική Θάλασσα.
<P>
Όπως έκαναν και άλλοι, θα ήθελα να επισημάνω δύο στοιχεία. Πρώτον, την έλλειψη ευελιξίας, σχετικά με την οποία θα επιθυμούσα ο κ. Šemeta, ο οποίος συνεχίζει, φυσικά, το έργο του από άλλη θέση στην Επιτροπή, να λάβει υπόψη το γεγονός ότι όντως χρειαζόμαστε αυτήν την ενδιάμεση αναθεώρηση του προϋπολογισμού και θα ήθελα η Επιτροπή -η νέα Επιτροπή- να το λάβει σοβαρά υπόψη αυτό. Δεύτερον, χρειάζεται να εξετάσουμε προσεκτικά τα πράγματα και να διερωτηθούμε εάν υπάρχουν νέες προτεραιότητες τις οποίες πρέπει να καθορίσουμε εντός του εν λόγω πλαισίου. Υπάρχουν προγράμματα που δεν λειτουργούν πολύ καλά; Μπορούν να αλλάξουν οι προτεραιότητες εντός του υφιστάμενου πλαισίου ή χρειάζεται να αναθεωρήσουμε το ίδιο το πλαίσιο; Είχαμε, ασφαλώς, το πλεονέκτημα να έχουμε στη διάθεσή μας πόρους, ως αποτέλεσμα του γεγονότος ότι πολλά κεφάλαια χορηγήθηκαν πρωτίστως στη γεωργία εντός του πολυετούς δημοσιονομικού πλαισίου. Ωστόσο, τούτο δεν είναι πλέον δυνατό, επομένως, τα πράγματα θα δυσκολέψουν, όπως επεσήμανε ο κ. Böge. Πλησιάζει πλέον η στιγμή της αλήθειας. Τα προσεχή έτη, κατά τα οποία θα χρειαστεί να επιδείξουμε ευελιξία, θα είναι πάρα πολύ δύσκολα εάν δεν κατορθώσουμε να πείσουμε τους υπουργούς Οικονομικών να χορηγήσουν περισσότερους πόρους, και πιστεύω ότι αυτό θα είναι ακόμα πιο δύσκολο από ό,τι συνήθως λόγω του παρόντος οικονομικού κλίματος.
<P>
Υπάρχει ακόμα ένα ζήτημα που θα ήθελα επίσης να θίξω, και το οποίο θα ήθελα να λάβετε και εσείς υπόψη κατά τις μελλοντικές εργασίες σας, κύριε Šemeta. Ο κ. Maňka έχει επιτελέσει εξαιρετικό έργο στον τομέα των διοικητικών δαπανών και, επί του παρόντος, παρατηρούμε λαϊκιστές πολιτικούς να δηλώνουν ότι δεν πρέπει να δώσουμε στο προσωπικό της ΕΕ τις μισθολογικές αυξήσεις που ουσιαστικά δικαιούνται να λάβουν. Στην Ομάδα μου, δεν τασσόμαστε υπέρ της παραβίασης των υφιστάμενων συμφωνιών. Εάν οι άνθρωποι δεν είναι ικανοποιημένοι από το σύστημα, πρέπει να αλλάξουν αυτό το σύστημα. Δεν είναι σωστό να είναι κάποιος απλώς δυσαρεστημένος με το αποτέλεσμα του καθιερωμένου συστήματος. Θεωρώ ότι υπάρχουν βάσιμοι λόγοι να εξεταστεί το καθεστώς των υπαλλήλων της ΕΕ και, πρωτίστως και κατ' εξοχήν, να εξεταστεί εάν οι κανόνες που έχουμε θεσπίσει για το προσωπικό εντός του συστήματος της ΕΕ παρέχουν επίσης τις δυνατότητες επίδειξης ηγετικών ικανοτήτων που χρειαζόμαστε προκειμένου να επιτύχουμε την αποτελεσματική εφαρμογή των πολιτικών της ΕΕ. Έχουν περάσει πλέον αρκετά χρόνια από τη μεταρρύθμιση Kinnock. Έχουν περάσει πέντε χρόνια από τη διεύρυνση. Είναι πλέον καιρός να αναθεωρήσουμε τα πράγματα για ακόμα μία φορά. Και αυτό ακριβώς είναι κάτι που πρέπει να σκεφθείτε, κύριε Šemeta.
<SPEAKER ID="022" NAME="Helga Trüpel" LANGUAGE="DE">
Κύριε Πρόεδρε, κύριε Επίτροπε, κύριε Lindblad, κυρίες και κύριοι, και η Ομάδα των Πρασίνων/Ευρωπαϊκή Ελεύθερη Συμμαχία θεωρεί ότι ο προϋπολογισμός για το έτος 2010, επί του οποίου διαπραγματευθήκαμε και συμφωνήσαμε, συνιστά εύλογη συμβιβαστική λύση. Κατά την έναρξη των διαβουλεύσεων για τον προϋπολογισμό, εξακολουθούσαν να υπάρχουν αρκετά ανοικτά θέματα και χάσματα των οποίων εκκρεμούσε η χρηματοδότηση. Κατά το μάλλον ή ήττον, αυτά τα προβλήματα τα έχουμε πλέον επιλύσει. Το Κοινοβούλιο θα συνεισφέρει κατά το ένα τρίτο και το Συμβούλιο κατά τα δύο τρίτα για την κάλυψη των εν λόγω χασμάτων, συνεπώς, από την πλευρά μας, κρίνουμε ότι πρόκειται για εύλογο συμβιβασμό και είμαστε σε θέση να περάσουμε στο νέο έτος.
<P>
Εντούτοις, θα ήθελα να ξεκινήσω εξετάζοντας τα προβλήματα που αφορούν τη διάρθρωση και την έλλειψη ευελιξίας του ευρωπαϊκού προϋπολογισμού. Έχουμε ήδη ενημερωθεί σχετικά με τα πολιτικά συμπτώματα. Το γεγονός ότι είχαμε 50 μεταφορές πιστώσεων και 10 συμπληρωματικούς και διορθωτικούς προϋπολογισμούς κατά το έτος 2009 πρέπει να καθιστά προφανές σε όλους ότι οι στόχοι αυτού του προϋπολογισμού, με τους αυστηρούς περιορισμούς και την άκαμπτη διάρθρωση, δεν είναι πλέον επίκαιροι. Πρέπει να συνεργαστούμε όλοι ώστε να αλλάξει αυτή η κατάσταση, εάν θέλουμε να δρούμε καλύτερα στο μέλλον.
<P>
Για τον λόγο αυτόν, θα προχωρήσω τώρα στα ζητήματα που αφορούν την επικείμενη αναθεώρηση. Ο προϋπολογισμός που πρόκειται να εγκρίνουμε είναι ένας προϋπολογισμός για περιόδους κρίσης. Ο χαρακτηρισμός αυτός αποδίδεται στον κ. Surján. Σε αυτό το πλαίσιο, η κρίση αφορά τόσο τη χρηματοπιστωτική όσο και την οικονομική κρίση. Ωστόσο, ενώ η διάσκεψη της Κοπεγχάγης είναι σε εξέλιξη, θα ήθελα να προσθέσω το ακόλουθο σημείο. Βρισκόμαστε, ασφαλώς, αντιμέτωποι με μία κρίση η οποία απειλεί την ίδια μας της ύπαρξη, άλλως ειπείν, με το ερώτημα εάν εμείς, και εννοώ οι άνθρωποι σε ολόκληρο τον κόσμο, είμαστε ικανοί να διασώσουμε τον πλανήτη μας και να περιορίσουμε την υπερθέρμανσή του στους 2 °C. Προς τον σκοπό αυτόν, πρέπει όλοι να δράσουμε από κοινού όσον αφορά τους προϋπολογισμούς μας, τη διαχείριση των πόρων μας και τον τρόπο με τον οποίο ζούμε και διαχειριζόμαστε τα οικονομικά μας. Πρέπει να στραφούμε σε ανανεώσιμες πηγές ενέργειας. Πρέπει να μειώσουμε δραστικά τις εκπομπές διοξειδίου του άνθρακα. Πρέπει να καθιερώσουμε την οικονομία χαμηλών εκπομπών άνθρακα. Φυσικά, πρέπει επίσης να αυξήσουμε πολύ περισσότερο τις δαπάνες για την έρευνα στον τομέα της αειφορίας, των νέων υλικών και των νέων προϊόντων. Πρόκειται για το μοναδικό μέσο δημιουργίας νέων θέσεων απασχόλησης.
<P>
Τούτο οφείλουμε να το πράξουμε κατά τέτοιον τρόπο ώστε να επωφεληθεί η ευρωπαϊκή εσωτερική αγορά και να ανοιχθούν νέοι ορίζοντες ευκαιριών για την Ευρωπαϊκή Ένωση στην παγκόσμια αγορά, με πράσινες τεχνολογίες και φιλικά προς το περιβάλλον προϊόντα. Πρόκειται για τη μοναδική μας ελπίδα να πείσουμε τους πολίτες της Ευρώπης ότι το ευρωπαϊκό εγχείρημα έχει κάποιο μέλλον. Αυτό σημαίνει επίσης ότι εμείς -τα κράτη μέλη και η Ευρωπαϊκή Ένωση- πρέπει να επενδύσουμε από κοινού περισσότερο στην εκπαίδευση. " εκπαίδευση συνιστά το θεμελιώδες μέσο που διαθέτουμε στην Ευρωπαϊκή Ένωση. Οφείλουμε να την στηρίξουμε με τελείως διαφορετικό τρόπο, ούτως ώστε να παρέχονται στους νέους μας δυνατότητες τόσο στην Ευρώπη όσο και σε ολόκληρο τον κόσμο.
<P>
Θα ήθελα να προσθέσω και κάτι ακόμα. Οφείλουμε επίσης να προβούμε σε ριζικές αλλαγές της γεωργικής μας πολιτικής και των εξαγωγικών γεωργικών μας επιδοτήσεων και να εστιάσουμε στα διαρθρωτικά ταμεία. Τα τελευταία πρέπει να υποβληθούν σε εξίσου σημαντικές αλλαγές ως προς την αποκατάσταση παλαιών κτιρίων και την πολιτική για τις βιώσιμες μεταφορές. Τι θέλω να πω με αυτό; Ο προϋπολογισμός για το έτος 2010 αντιπροσωπεύει μεν ένα βήμα προς τη σωστή κατεύθυνση, αλλά ουδόλως είναι επαρκές. Εμείς, η Ομάδα Verts/ALE χρησιμοποιήσαμε για πρώτη φορά τον όρο "η πράσινη νέα συμφωνία", διότι είμαστε πεπεισμένοι ότι μόνο μία κοινή προσπάθεια εκ μέρους των κρατών μελών, της Επιτροπής και του Ευρωπαϊκού Κοινοβουλίου στο πνεύμα της Ευρώπης θα μπορέσει να δημιουργήσει το πολιτικό σθένος και την πεποίθηση ώστε να εφαρμοστούν μείζονες αλλαγές, να μετασχηματιστεί η οικονομία μας και να δημιουργηθούν νέες θέσεις απασχόλησης.
<P>
Μόνον όταν θα μπορέσουμε να δημιουργήσουμε το πολιτικό σθένος για να επιφέρουμε πραγματικές αλλαγές θα είμαστε σε θέση να τροποποιήσουμε τον ευρωπαϊκό προϋπολογισμό και τους εθνικούς προϋπολογισμούς με τον ίδιο τρόπο. Όσον αφορά τη διάσκεψη της Κοπεγχάγης, φιλοδοξούμε ότι, κατά τα προσεχή έτη, θα είμαστε επίσης σε θέση να καταστήσουμε διαθέσιμες χρηματοδοτήσεις ώστε να μπορέσουν οι φτωχές χώρες, και, ειδικότερα, οι χώρες της υποσαχάριας Αφρικής, να θέσουν σε εφαρμογή νέα πρότυπα ανάπτυξης. Είναι σημαντικό να μην αναπαραγάγουν τα δικά μας σφάλματα, αλλά, αντιθέτως, να συνεργαστούμε όλοι -τα βιομηχανικά κράτη, οι αναδυόμενες οικονομίες και οι αναπτυσσόμενες χώρες- με στόχο την καθιέρωση ενός νέου τρόπου συνύπαρξης και μίας νέας μορφής οικονομίας. Μόνον έτσι θα μπορέσουν να ευδοκιμήσουν οι προσπάθειές μας σε ολόκληρη την Ευρώπη και σε παγκόσμια κλίμακα.
<SPEAKER ID="023" NAME="Lajos Bokros" LANGUAGE="EN">
Κύριε Πρόεδρε, ο προϋπολογισμός της ΕΕ πάσχει από πολλά διαρθρωτικά προβλήματα. Είναι υπερβολικά μεγάλος και εξακολουθεί να διογκώνεται. Υπάρχουν ενσωματωμένες αυτόματες αυξήσεις για πολλές θέσεις του προϋπολογισμού, ιδίως για τις λειτουργικές δαπάνες της γραφειοκρατίας, χωρίς εμφανή βελτίωση της απόδοσης των αποτελεσμάτων.
<P>
Θεωρείται ότι όλοι οι προϋπολογισμοί αντικατοπτρίζουν ορισμένες εκτιμήσεις οικονομικής πολιτικής. Ο προϋπολογισμός της ΕΕ αποτελεί εξαίρεση. Δεν αντικατοπτρίζει κανένα συνεπές σύνολο κοινών αξιών. Αντιθέτως, προσπαθεί να αιτιολογήσει μία πανευρωπαϊκή πολιτική νεοκεϋνσιανής διαχείρισης της ζήτησης, με περισσότερες δαπάνες σε μεγάλο ποσοστό θέσεων του προϋπολογισμού, χωρίς καμία υποκείμενη διαρθρωτική μεταρρύθμιση.
<P>
Πάρτε το παράδειγμα του Ταμείου Προσαρμογής στην Παγκοσμιοποίηση. Υποτίθεται ότι μισό δισεκατομμύριο ευρώ δαπανάται για τον μετριασμό των αρνητικών επιπτώσεων της παγκοσμιοποίησης. Πλην όμως, τα κράτη μέλη δυσκολεύονται να καταρτίσουν εύλογες προτάσεις για μερικές δεκάδες εκατομμυρίων. Από τη μία πλευρά, τούτο αποτελεί τεράστια σπατάλη λιγοστών πόρων· από την άλλη, συνιστά εξαίρετο παράδειγμα διαστρέβλωσης των κανόνων δημιουργικής καταστροφής στο πλαίσιο του καπιταλισμού.
<P>
" Επιτροπή Προϋπολογισμών διαπίστωσε με λύπη την εγγραφή μίας νέας θέσης του προϋπολογισμού -το κόστος παροπλισμού του σταθμού πυρηνικής ενέργειας στο Κοζλοντούι- την τελευταία στιγμή. Ήταν ένδειξη κακού σχεδιασμού. Παρόλα αυτά, όχι μόνο ο παροπλισμός του Κοζλοντούι, αλλά ακόμα και η στήριξη για την κατασκευή νέου σταθμού πυρηνικής ενέργειας θα ήταν πιο σημαντική από τις δαπάνες στο ταμείο για τον γαλακτοκομικό τομέα, δεδομένης αυτής της άκαιρης και ανεπαρκούς αύξησης.
<P>
" γραφειοκρατία της ΕΕ λαμβάνει αδικαιολόγητες και περιττές μισθολογικές αυξήσεις, σαν να επρόκειτο για κάποιο είδος ευεργετικής προώθησης της ζήτησης. Σε μία συγκυρία που η ΕΕ πασχίζει να αντιμετωπίσει μία τόσο σπάνια σοβαρή οικονομική ύφεση, είναι απλώς ανάρμοστο να θωρακίζουμε εαυτούς και τα διοικητικά μας όργανα έναντι των αρνητικών επιπτώσεων. Δεν θα άρμοζε περισσότερο να αποδεχθούμε μία έστω και ονομαστική μισθολογική μείωση και να δώσουμε, κατά τον τρόπο αυτόν, ώθηση στην απασχόληση εν ονόματι της ευρωπαϊκής αλληλεγγύης;
<P>
Εξίσου ανησυχητική ένδειξη πλημμελούς σχεδιασμού αποτελεί η αυξανόμενη απόκλιση μεταξύ των αναλήψεων υποχρεώσεων και των πιστώσεων πληρωμών στην περίπτωση μεγάλου αριθμού θέσεων του προϋπολογισμού. Εφόσον δεν μπορούμε να επιβαρυνθούμε με έλλειμμα, μεταθέτουμε ολοένα και περισσότερες δεσμεύσεις για το μέλλον. Τούτο ισοδυναμεί με την υποθήκευση του μέλλοντος της ΕΕ και την ανεπανόρθωτη υπονόμευση της διακριτικής ευχέρειας στον τομέα των δαπανών.
<P>
Πολλοί βουλευτές του ΕΚ επικεντρώνουν την προσοχή τους σε "προσφιλή" έργα και δαπάνες δημόσιου κορβανά. Ο προϋπολογισμός δεν θα πρέπει να χρησιμοποιείται ως μέσο προσανατολισμού προς το παρελθόν για τη διατήρηση της κρατούσας κατάστασης, αλλά ως μέσο προσανατολισμού προς το μέλλον με στόχο την ενίσχυση του θεσμικού ρυθμιστικού πλαισίου της ΕΕ, το οποίο θα πρέπει, με τη σειρά του, να στοχεύει στην ισχυροποίηση της ενιαίας αγοράς. Το "κλειδί" για να αποφύγει η ΕΕ τον καταποντισμό της ως παγκόσμιου παράγοντα είναι η μικρότερη προστασία των κεκτημένων συμφερόντων.
<SPEAKER ID="024" NAME="Miguel Portas" LANGUAGE="PT">
Κύριε Πρόεδρε, κυρίες και κύριοι, θεωρώ ότι, με τον παρόντα προϋπολογισμό, κινδυνεύουμε να χάσουμε το δάσος βλέποντας το δέντρο. Το ερώτημα που σας θέτω, με κάθε ειλικρίνεια, είναι το εξής: εάν δεν υπήρχε η κρίση, κατά πόσο θα διέφερε άραγε ο εν λόγω προϋπολογισμός από αυτό που είναι; Όλοι γνωρίζουμε ότι δεν θα διέφερε. Αυτό είναι το καίριο ζήτημα. Αυτός είναι, στην πραγματικότητα, ο λόγος για τον οποίο η έκθεση, επί της οποίας πρόκειται να ψηφίσουμε την ερχόμενη Πέμπτη, αναγνωρίζει ότι το Συμβούλιο δεν προτίθεται να αυξήσει τα διαθέσιμα κεφάλαια για την αντιμετώπιση της κρίσης, μειώνει τις πιστώσεις για τα διαρθρωτικά ταμεία και το Ταμείο Συνοχής τη στιγμή ακριβώς που λαμβάνει χώρα η κρίση, και είναι αυστηρό, ενώ, επαναλαμβάνω, δεν προσδίδει στην κλιματική αλλαγή την προτεραιότητα που της αρμόζει.
<P>
" έκθεση αυτή καθεαυτή προσθέτει περαιτέρω επικρίσεις, όπως εκείνες που διατύπωσε η κ. Haug. Για παράδειγμα, υπάρχει τεράστια απόκλιση μεταξύ του ποσοστού των δαπανών που έχουν εγκριθεί και των πληρωμών που καταβλήθηκαν· οι δαπάνες παραμένουν σε χαμηλότερο επίπεδο από τα προβλεφθέντα όρια· και, επί της ουσίας, δεν γνωρίζουμε καν εάν οι δαπανηθέντες πόροι δαπανήθηκαν με ορθό τρόπο. Λαμβάνοντας υπόψη μια τέτοια επιβαρυντική αξιολόγηση, πώς είναι δυνατόν το παρόν Σώμα να εγκρίνει αυτόν τον προϋπολογισμό; Υπάρχει μόνο μία εξήγηση: το Κοινοβούλιο αποτελεί τον αδύναμο κρίκο της αρμόδιας για τον προϋπολογισμό αρχής. Ακόμα και τα παιδιά γνωρίζουν ότι όποιος πληρώνει έχει και το γενικό πρόσταγμα, και, εν προκειμένω, πληρώνουν τα κράτη μέλη.
<P>
Κυρίες και κύριοι, σήμερα συζητούμε επίσης για το μέλλον, διότι, σε έναν χρόνο από σήμερα, οι Ευρωπαίοι θα βρεθούν αντιμέτωποι με το σημαντικότερο πρόγραμμα δημοσιονομικής προσαρμογής στην ιστορία έκαστου κράτους μέλους μας. Για τον μέσο πολίτη, το ζήτημα είναι πολύ απλό: όταν τελειώνει μία κρίση, ξεκινά κάποια άλλη, αυτήν τη φορά, όμως, για να αναδιαρθρώσει φαινομενικά τους δημόσιους λογαριασμούς. " πολιτική αυτή στερείται υπευθυνότητας, διατηρώντας, εν τω μεταξύ, μηδενικό το έλλειμμα στον ευρωπαϊκό προϋπολογισμό. Δεν είναι δυνατόν να συνεχίσουν να επωμίζονται τις δυσκολίες πάντα οι ίδιοι άνθρωποι: οι άνεργοι, οι περιστασιακοί εργαζόμενοι και οι συνταξιούχοι, μέσω περικοπών στις συντάξεις τους.
<P>
" Ένωση θα πάψει να αποτελεί μέρος του προβλήματος μόνο όταν αρχίσει να αποστέλλει τους λογαριασμούς στις σωστές διευθύνσεις. Εάν δεν κλείσουμε τους υπεράκτιους φορολογικούς παραδείσους, εάν δεν φορολογήσουμε τις χρηματοπιστωτικές συναλλαγές και εάν δεν εκδώσουμε ομολογίες, δεν θα κατορθώσουμε ποτέ να καταπολεμήσουμε την κρίση με το μοναδικό μέσο αντίδρασης που μπορεί πράγματι να θέσει τέρμα σε αυτήν: την κοινωνική δικαιοσύνη. Μπορείτε, συνεπώς, να υπολογίζετε στην Αριστερά για μία δυναμική, ριζική και αναδιανεμητική αναθεώρηση των δημοσιονομικών προοπτικών έως το έτος 2016, αλλά μην υπολογίζετε στην Αριστερά για να εξωραΐσετε έναν μέτριο προϋπολογισμό, ο οποίος ούτε εγκύπτει στην κοινωνική κρίση ούτε επιδεικνύει την απαιτούμενη φιλοδοξία για την αντιμετώπιση της κλιματικής αλλαγής.
<SPEAKER ID="025" NAME="Marta Andreasen" LANGUAGE="EN">
Κύριε Πρόεδρε, η πρόταση για τη δεύτερη ανάγνωση του προϋπολογισμού του έτους 2010 εξακολουθεί να παρουσιάζει αύξηση ύψους 6% έναντι του έτους 2009. " εν λόγω πρόταση φαίνεται να προέρχεται από άλλον πλανήτη - έναν πλανήτη όπου δεν υπάρχει χρηματοπιστωτική κρίση. Μετά τη συνεδρίαση συνδιαλλαγής του Νοεμβρίου, το Κοινοβούλιο επιμένει να εκφράζει τη λύπη του για την άρνηση του Συμβουλίου να αυξήσει τη χρηματοδότηση προγραμμάτων στο πλαίσιο της μείζονος κατηγορίας "Ανταγωνιστικότητα για ανάπτυξη και απασχόληση". Το Συμβούλιο πρέπει να έχει απόλυτη επίγνωση του τρόπου με τον οποίο χρησιμοποιούνται οι εν λόγω πόροι.
<P>
Το Κοινοβούλιο επικρίνει επίσης το Συμβούλιο σχετικά με την μείωση των πληρωμών, ισχυριζόμενο ότι η μείωση αυτή δεν συμβάλει στη μείωση της απόκλισης μεταξύ των αναλήψεων υποχρεώσεων και των πληρωμών. Το Συμβούλιο πρέπει να γνωρίζει πολύ καλά ότι αυτή η απόκλιση οφείλεται στην έλλειψη ευφυΐας και διαβουλεύσεων που χαρακτηρίζει τη διαδικασία του προϋπολογισμού. Το Ελεγκτικό Συνέδριο επέστησε προσφάτως την προσοχή μας στο γεγονός ότι το ποσό των αναλήψεων υποχρεώσεων που απομένει να εκκαθαρισθούν ανέρχεται ήδη σε 155 δισεκατομμύρια ευρώ - ή σε 126% του τρέχοντος ετήσιου προϋπολογισμού. Σας λέει κάτι αυτό;
<P>
Το Κοινοβούλιο επικροτεί την αύξηση των διοικητικών δαπανών - αύξηση που περιλαμβάνει επίσης τις αποδοχές των βουλευτών. Είναι ανήθικο εκ μέρους μας να ψηφίζουμε υπέρ της αύξησης των δικών μας αποδοχών, τις οποίες καλούνται να πληρώσουν εξολοκλήρου φορολογούμενοι που χάνουν την εργασία τους και την κοινωνική τους ασφάλιση εξαιτίας των μειώσεων στους εθνικούς προϋπολογισμούς. Υπό τις παρούσες συνθήκες, θα έπρεπε να αρνηθούμε οιαδήποτε αύξηση. Το Ευρωπαϊκό Κοινοβούλιο απορρίπτει τις δημοσιονομικές περικοπές που εισηγήθηκε το Συμβούλιο για τα διαρθρωτικά ταμεία και το Ταμείο Συνοχής. Κύριοι συνάδελφοι, γνωρίζετε ότι πρόκειται για τους τομείς στους οποίους το Ελεγκτικό Συνέδριο διαπίστωσε τα υψηλότερα ποσοστά σφαλμάτων; Φρονεί το Ευρωπαϊκό Κοινοβούλιο ότι είναι σκόπιμο να διοχετεύσουμε περισσότερα κεφάλαια σε προγράμματα στα οποία είμαστε βέβαιοι ότι συντελούνται καταχρήσεις;
<P>
Επιπλέον, το κοινό θα πρέπει να γνωρίζει ότι ο εν λόγω προϋπολογισμός δεν καλύπτει τις δαπάνες για την εφαρμογή της Συνθήκης της Λισαβόνας, οι οποίες θα προστεθούν μέσω διορθωτικών προϋπολογισμών - ήτοι από την "πίσω πόρτα". Ενδέχεται κάποιος να ρωτήσει πόσο θα κοστίσει αυτό. "Τι σημασία έχει;", είναι η απάντηση, "Πρόκειται για χρήματα των φορολογουμένων". Όπως επεσήμανα τον προηγούμενο Οκτώβριο, οι βρετανοί πολίτες θα διαπιστώσουν ότι οι συνεισφορές τους στην Ευρωπαϊκή Ένωση αυξάνονται από 45 εκατομμύρια λίρες στερλίνες ημερησίως σε 50 εκατομμύρια λίρες στερλίνες ημερησίως, ενώ η βρετανική κυβέρνηση θα περιορίσει τις δημόσιες υπηρεσίες προκειμένου να εξοικονομήσει 12 εκατομμύρια λίρες στερλίνες από τον εθνικό προϋπολογισμό. Πρόκειται για το ίδιο σχεδόν ποσό που το "νωμένο Βασίλειο συνεισφέρει στην Ευρωπαϊκή Ένωση. Αδιαμφισβήτητα, ο συγκεκριμένος προϋπολογισμός συνιστά επαχθή επιβάρυνση και όχι μέσο εξόδου από την κρίση.
<P>
Κύριοι συνάδελφοι, ακούστε τη συνείδησή σας και καταψηφίστε αυτόν τον προϋπολογισμό.
<SPEAKER ID="027" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, είτε διαμένουμε σε αστικές περιοχές είτε στην ύπαιθρο, είμαστε όλοι μέλη μίας κοινωνίας πληροφόρησης και γνώσης. Οι άνθρωποι, οι επιχειρήσεις και οι οργανώσεις που είναι σε θέση να χρησιμοποιούν σύγχρονες τεχνολογίες πληροφόρησης κατά τον πλέον αποτελεσματικό τρόπο έχουν σημαντικό ανταγωνιστικό πλεονέκτημα. Εντούτοις, τούτο προϋποθέτει επίσης τη διάθεση της αναγκαίας χρηματοδότησης για την ανάπτυξη και την επέκταση των τεχνολογικών υποδομών υπό τη μορφή ευρυζωνικών υπηρεσιών Διαδικτύου στις αγροτικές περιοχές ειδικότερα. Σε αυτό το σημείο υπεισέρχεται το δεύτερο τμήμα του ευρωπαϊκού σχεδίου για την ανάκαμψη της οικονομίας και, ευλόγως, αυτό υποστηρίζει και η Συνθήκη της Λισαβόνας.
<P>
" ενεργειακή ασφάλεια, τόσο για το παρόν όσο και για το μέλλον, αποτελεί σημαντικό ζήτημα σε ευρωπαϊκό επίπεδο. " Βουλγαρία έχει αποφασίσει να κλείσει άμεσα τον σταθμό πυρηνικής ενέργειας του Κοζλοντούι. Τούτο θα κοστίσει εκατοντάδες εκατομμύρια ευρώ, αλλά τα ραδιενεργά απόβλητα θα συνεχίσουν να συνιστούν μόνιμο παράγοντα κινδύνου, ο οποίος θα απειλεί την υγεία και την ασφάλεια των μελλοντικών γενεών. Με ενδιαφέρουν οι πραγματικές, εξωτερικές δαπάνες για τη χρήση της πυρηνικής ενέργειας και ο τρόπος με τον οποίο πρέπει να υπολογίζονται.
<P>
Είναι πλέον η κατάλληλη στιγμή, όχι μόνο να διερευνήσουμε και να προωθήσουμε εναλλακτικές τεχνολογίες ανανεώσιμων πηγών ενέργειας, αλλά και να τις εφαρμόσουμε σε ευρύτερη κλίμακα. " κοινή δήλωση σχετικά με την πολιτική για τα κτίρια τονίζει τη σημασία της μεσο-μακροπρόθεσμης προσέγγισης όσον αφορά τα κτίρια. Κατ' εμέ, τρία στοιχεία είναι σημαντικά στον εν λόγω τομέα. Πρώτον, τα κτίρια ενεργειακής απόδοσης μπορούν να οδηγήσουν σε μείωση των εκπομπών διοξειδίου του άνθρακα έως και κατά ένα τρίτο. Δεύτερον, η χρήση δομικών υλικών που είναι επιβλαβή για την υγεία, όπως ο αμίαντος, πρέπει να αποφεύγονται με οιοδήποτε τίμημα. Τρίτον, τάσσομαι, όπως πάντα, υπέρ της διαφάνειας και της διαχειρισιμότητας της πολιτικής, και τούτο ισχύει και για τον κτιριακό και οικιστικό σχεδιασμό.
<SPEAKER ID="028" NAME="Alain Lamassoure" AFFILIATION="PPE">
(FR) Κύριε Πρόεδρε, θα ήθελα, με τη σειρά μου, να εκφράσω την ικανοποίησή μου για τη συμφωνία που επιτεύχθηκε κατά τη διαδικασία της συνδιαλλαγής. Χρειάστηκε η ευφυΐα της σουηδικής Προεδρίας, η αποτελεσματική συμβολή της Επιτροπής, η ικανότητα των εισηγητών μας και το συμβιβαστικό πνεύμα των εκπροσώπων των πολιτικών ομάδων. Ας εκφράσουμε σε όλους τις ευχαριστίες μας.
<P>
Ωστόσο, η σπουδαία είδηση της ημέρας δεν είναι, κατά την άποψή μου, αυτή η συμφωνία. Όσον αφορά το μέλλον του ευρωπαϊκού προϋπολογισμού, το μείζον γεγονός της εβδομάδας δεν εξελίσσεται στο Στρασβούργο, αλλά στην Κοπεγχάγη. Εκεί, οι μεγάλοι εθνικοί ηγέτες μας χρειάστηκαν δύο ημέρες για να συμφωνήσουν ως προς την εξεύρεση 2 400 000 000 ευρώ με σκοπό τη χρηματοδότηση της επονομαζόμενης ευρωπαϊκής ενίσχυσης των μειονεκτούντων κρατών που πλήττονται από την κλιματική αλλαγή, και αυτό μόνο για το έτος 2010. Εμείς, οι βουλευτές του ΕΚ, θα θεωρούμασταν ανεύθυνοι εάν δεν κατορθώναμε να εξοικονομήσουμε 81 εκατομμύρια ευρώ από τον προϋπολογισμό της ΕΕ, και διαπιστώνουμε, στην προκειμένη περίπτωση, ότι απομυζούνται μυστηριωδώς 2 400 000 000 ευρώ.
<P>
Επικροτώ το τελικό αποτέλεσμα, αλλά κανένας δημοκράτης δεν μπορεί να αποδεχθεί μία τόσο σκοτεινή διαδικασία, η οποία στερείται κάθε δημοκρατικού ελέγχου -όλα τα κοινοβούλια, το Ευρωπαϊκό Κοινοβούλιο και τα εθνικά κοινοβούλια, πρόκειται να βρεθούν προ τετελεσμένου γεγονότος- και η οποία επισύρει τόσο άδικες συνέπειες για ορισμένα κράτη μέλη, διότι κάποια κράτη θα καταβάλουν διπλάσια ή τριπλάσια ποσά από κάποια άλλα, εξίσου εύπορα, κράτη.
<P>
Μολαταύτα, ας επικροτήσουμε την εξής "πρωτιά": οι αρχηγοί κρατών και κυβερνήσεων της ΕΕ αναγνωρίζουν ότι οι κοινές ευρωπαϊκές πολιτικές δεν μπορούν πλέον να αρκούνται σε έναν προϋπολογισμό που περιορίζεται στο 1% του ακαθάριστου εγχώριου προϊόντος. Επαναπροσδιορίζουν τον ευρωπαϊκό προϋπολογισμό, αλλά υπό μία μορφή παράλληλου προϋπολογισμού. Υπολογίζω στη συνδρομή της νέας Ευρωπαϊκής Επιτροπής και της ισπανικής Προεδρίας ώστε να μπορέσουμε να θέσουμε τα θεμέλια της νέας δημοσιονομικής Ευρώπης, η αναγκαιότητα της οποίας δεν αμφισβητείται πλέον από κανέναν.
<SPEAKER ID="029" NAME="Francesca Balzani" AFFILIATION="S&amp;D">
(IT) Κύριε Πρόεδρε, κυρίες και κύριοι, όταν φθάνουμε στο τέλος μίας διαδικασίας προϋπολογισμού και είναι πλέον δυνατή η αξιολόγηση του επιτελεσθέντος έργου στο σύνολό του, θεωρώ ότι οφείλουμε να θέσουμε ένα ειλικρινές, ξεκάθαρο ερώτημα: είναι ένας χρήσιμος προϋπολογισμός;
<P>
Ο παρών προϋπολογισμός είναι ένας μεταβατικός προϋπολογισμός, ένας προϋπολογισμός που σηματοδοτεί τη στροφή προς την Ευρώπη της Συνθήκης της Λισαβόνας, μία στροφή στο πλαίσιο της μείζονος οικονομικής και χρηματοπιστωτικής κρίσης που έχει πλήξει ολόκληρο τον κόσμο. Ως εκ τούτου, ο παρών προϋπολογισμός είναι δυσχερής από δύο απόψεις. Πρέπει να ανταποκρίνεται στην κρίση, αλλά και να αποτυπώνει τη συναίσθηση ότι, εν μέσω κρίσης, οι διαθέσιμοι πόροι είναι πενιχροί. Πρέπει να συνεισφέρει θετικά στην οικονομική ανάκαμψη, αλλά και να εξοικονομεί, να μειώνει και να περιστέλλει τις δαπάνες, όπου είναι εφικτό.
<P>
Ο προϋπολογισμός αυτός θα καταστήσει διαθέσιμο το ποσό των 141 δισεκατομμυρίων ευρώ για το προσεχές έτος. Το ποσό αυτό δεν είναι πολύ μεγαλύτερο από το αντίστοιχο διαθέσιμο ποσό για το έτος 2009, αλλά έχουν καταβληθεί τεράστιες προσπάθειες και έχει επιτελεστεί μεγάλος όγκος εργασιών επί των προτεραιοτήτων και επί της διοχέτευσης των διαθέσιμων πόρων προς τις τρέχουσες προτεραιότητες. Το ενδιαφέρον εστιάζεται σε δύο γραμμές του προϋπολογισμού: στην ανταγωνιστικότητα και στο περιβάλλον. Στην ανταγωνιστικότητα, διότι περιλαμβάνει κοινωνικές πολιτικές, πολιτικές για την απασχόληση, καθώς και την ακανθώδη πρόκληση που παρουσιάζουν τα διαρθρωτικά ταμεία, τα οποία εξακολουθούν να αποτελούν τον ακρογωνιαίο λίθο των αναδιανεμητικών πολιτικών εντός της Ευρώπης. Στην εν λόγω γραμμή του προϋπολογισμού θα διατεθούν περίπου 65 δισεκατομμύρια ευρώ για το προσεχές έτος.
<P>
Επίσης, στο περιβάλλον, το οποίο περιλαμβάνει τη γεωργική πολιτική, θα διατεθούν περί τα 60 δισεκατομμύρια ευρώ. Εντούτοις, ο παρών προϋπολογισμός για το 2010 αφορά, πάνω από όλα, το σχέδιο για την ανάκαμψη της οικονομίας. Το σχέδιο αυτό έλαβε σθεναρή υποστήριξη το προηγούμενο έτος, αλλά δεν χρηματοδοτήθηκε πλήρως κατά το 2009. Σήμερα, χάρη σε σημαντικές προσπάθειες για την αναδιάταξη των πόρων, 2,5 δισεκατομμύρια ευρώ μπορούν επιτέλους να διατεθούν σε ενεργειακές υποδομές και σε ευρυζωνικές υπηρεσίες.
<P>
Ωστόσο, έχουν καταβληθεί επίσης ουσιαστικές προσπάθειες για τη διαμόρφωση του παρόντος προϋπολογισμού σύμφωνα με τη Συνθήκη της Λισαβόνας, για την παροχή ακόμα περισσότερων πόρων από εκείνους που παρέσχε η Επιτροπή στο σχέδιο του προϋπολογισμού για το πρόγραμμα Erasmus, για τη διά βίου μάθηση, διότι υπάρχει ένα ερώτημα που οφείλουμε να θέσουμε με ειλικρίνεια στον εαυτό μας, ήτοι εάν πρόκειται για έναν χρήσιμο προϋπολογισμό· αλλά, πρωτίστως και κατ' εξοχήν, έχουμε ένα θεμελιώδες κριτήριο αξιολόγησης: η χρησιμότητα του προϋπολογισμού πρέπει να προσαρμόζεται στους πολίτες της Ευρώπης.
<P>
Πρέπει να είναι ένας χρήσιμος προϋπολογισμός για έκαστο πολίτη της Ευρώπης, και, επί τη βάσει αυτής ακριβώς της χρησιμότητας, ήτοι της προσαρμογής στους πολίτες, φρονώ ότι οφείλουμε να ξεκινήσουμε και να συνεχίσουμε διαβουλεύσεις σχετικά με το ευαίσθητο ζήτημα της αναθεώρησης των περιθωρίων διαθεσιμότητας και των πόρων που επιθυμούμε να παράσχουμε στην Ευρώπη για τις πολιτικές της.
<SPEAKER ID="030" NAME="Ivars Godmanis" AFFILIATION="ALDE">
(LV) Κύριε Πρόεδρε, θα ήθελα να αναφερθώ στα διαρθρωτικά ταμεία της Ευρώπης. Αντιστοιχούν σε ποσοστό περίπου 35,5% επί του συνολικού προϋπολογισμού της Ευρώπης. Συγκεκριμένα, για την περίοδο από το 2007 έως το 2013, το Ευρωπαϊκό Ταμείο Περιφερειακής Ανάπτυξης και το Ευρωπαϊκό Ταμείο Συνοχής συμποσούνται σε 308 δισεκατομμύρια ευρώ. Το 2010, αναλογούν σε αναλήψεις υποχρεώσεων ύψους 39 δισεκατομμυρίων ευρώ και σε πληρωμές ύψους περίπου 31 δισεκατομμυρίων ευρώ. Τι είδους κίνδυνοι και προβλήματα μπορούν να διαπιστωθούν; Τα από 1ης Οκτωβρίου 2009 τελευταία στοιχεία έχουν ως εξής: βρισκόμαστε στο τέλος του δεύτερου έτους, η γραμμική εφαρμογή ενδέχεται να αντιστοιχεί σε ποσοστό 28,5%, το ποσοστό των πληρωμών ανέρχεται στο 24,35%, και εδώ ακριβώς εμφανίζονται τα πρώτα προβλήματα. Το 55% των κρατών μελών βρίσκεται κάτω από αυτόν τον μέσο όρο. Ο δείκτης στο κράτος που βρίσκεται στη χειρότερη κατάσταση είναι κατά 40% χαμηλότερος από τον μέσο όρο, και η διαφορά μεταξύ των κρατών που βρίσκονται στην καλύτερη και στη χειρότερη κατάσταση όσον αφορά την απορρόφηση κεφαλαίων ισοδυναμεί με ποσοστό 370%, ήτοι συντελεστή της τάξης του 3,7. Εάν εξετάσουμε τα μεμονωμένα ταμεία, τότε στο Ταμείο Ανασυγκρότησης και Περιφερειακής Ανάπτυξης, το 22% των κρατών μελών βρίσκεται κάτω από τον μέσο όρο, με το χειρότερο ποσοστό να είναι κατά 50% χαμηλότερο από τον μέσο όρο, και με διαφορά μεταξύ της καλύτερης και της χειρότερης κατάστασης ίση προς 500%. Υπάρχουν χώρες στις οποίες το ποσοστό απορρόφησης πόρων είναι πέντε φορές χαμηλότερο έναντι των χωρών με τα βέλτιστα ποσοστά απορρόφησης! Στο Ευρωπαϊκό Κοινωνικό Ταμείο, το 22% των χωρών βρίσκεται κάτω από τον μέσο όρο, με το κράτος που βρίσκεται στη χειρότερη θέση να παρουσιάζει κατά 43% χαμηλότερο ποσοστό από τον μέσο όρο, και με διαφορές ενός συντελεστή της τάξης του 3,7. Όσον αφορά το Ευρωπαϊκό Ταμείο Συνοχής, η χώρα που βρίσκεται στη χειρότερη κατάσταση παρουσιάζει κατά 68% χαμηλότερο ποσοστό από τον μέσο όρο, ενώ η διαφορά μεταξύ της καλύτερης και της χειρότερης κατάστασης ανέρχεται σε ποσοστό 300%. Πού έγκειται ο κίνδυνος; Εάν εξετάσουμε τα στοιχεία αυτά συγκριτικά με την περίοδο 2000-2006, όταν δεν υπήρχε κρίση, θα μπορέσουμε να διαπιστώσουμε ότι τα κράτη που υστερούν επί του παρόντος στη απορρόφηση πόρων συγκαταλέγονται μεταξύ των χωρών που δεν είχαν λάβει προγενέστερα πόρους. Ειδικότερα, εκκρεμούν πληρωμές ύψους 16 δισεκατομμυρίων ευρώ που δεν έχουν εκκαθαριστεί από το παλαιό ταμείο για την περίοδο 2000-2006. Στο Ταμείο Ανασυγκρότησης και Ανάπτυξης, έχουν χαθεί συνολικά 2,4 δισεκατομμύρια ευρώ. Αυτό σημαίνει ότι το 20% των κρατών μελών δεν έχει λάβει τα εν λόγω κεφάλαια ούτε πρόκειται να τα λάβει τώρα. Στο Ευρωπαϊκό Κοινωνικό Ταμείο, ο αριθμός αυτός ανέρχεται σε 1,9 δισεκατομμύριο ευρώ, δεδομένου ότι το 16% των κρατών μελών δεν έχει χρησιμοποιήσει πλήρως τα αντίστοιχα ποσά. Συνολικά, τούτο σημαίνει ότι 4,3 δισεκατομμύρια ευρώ προορίζονταν για...
<SPEAKER ID="031" NAME="James Nicholson" AFFILIATION="ECR">
(EN) Κύριε Πρόεδρε, έχουμε όλοι γνώση του υπολειπόμενου ποσού των 2,4 δισεκατομμυρίων ευρώ για το ευρωπαϊκό σχέδιο οικονομικής ανάκαμψης το οποίο έχει εγγραφεί στον προϋπολογισμό του έτους 2010, και επικροτώ, εν προκειμένω, την προσπάθεια που καταβάλλεται προκειμένου η Ευρώπη να αντεπεξέλθει στην παρούσα δύσκολη οικονομική συγκυρία. Θεωρώ ότι το εν λόγω σχέδιο θα πρέπει να εστιάσει στην καινοτομία και την απασχόληση και, κατά μείζονα λόγο, στον περιορισμό της απώλειας θέσεων εργασίας. Ευελπιστώ αυτά τα χρήματα να δαπανηθούν σωστά και να μην σπαταληθούν. Οι συγκεκριμένοι πόροι πρέπει να διατεθούν κατά τον δέοντα τρόπο και να αξιοποιηθούν αποτελεσματικά και αποδοτικά από τα κράτη μέλη.
<P>
Χαίρομαι που εξασφαλίσθηκε το υποσχεθέν ποσό των 420 εκατομμυρίων ευρώ για τις ευρυζωνικές υπηρεσίες σε αγροτικές περιοχές. Πρόκειται για πολύ σημαντική πρωτοβουλία σε πολλές αγροτικές περιοχές και, εάν εφαρμοστεί καταλλήλως, αναμένεται να ενθαρρύνει την ανάπτυξη των μικρομεσαίων επιχειρήσεων στις εν λόγω περιοχές.
<P>
Επιδοκιμάζω το γεγονός ότι δημιουργήθηκε ταμείο για τον γαλακτοκομικό τομέα. Φρονώ ότι ήταν απολύτως αναγκαίο και αποτελεί σαφή ένδειξη του επιτεύγματος του παρόντος Κοινοβουλίου όσον αφορά την κατάρτιση του προϋπολογισμού, με τη χρήση πόρων -ας μου επιτραπεί να το θέσω έτσι- που δεν χρησιμοποιούνταν σε άλλους τομείς.
<P>
Θα ήθελα να αναφερθώ εν συντομία στις προσδοκίες μου όσον αφορά τον προϋπολογισμό για το μέλλον. Προσδοκώ οι άνθρωποι που θα έχει βοηθήσει να είναι τα θύματα της βίας, τα θύματα της τρομοκρατίας, διότι πιστεύω ότι μπορούμε να κάνουμε περισσότερα πράγματα σε αυτόν τον τομέα. Πρόκειται για ανθρώπους που δεν έχουν λάβει βοήθεια. Δεν λαμβάνουν επαρκή βοήθεια ούτε από εμάς ούτε από τις εθνικές κυβερνήσεις τους. Στον τόπο από όπου κατάγομαι, υπάρχουν πολλές περιοχές που τυγχάνουν συνδρομής επί του παρόντος μέσω υφιστάμενων πόρων, αλλά υπάρχουν και άλλες περιοχές στις οποίες θα μπορούσαμε να βοηθήσουμε περισσότερο. Μετά το 2014, δεν θα υπάρχουν διαθέσιμοι πόροι για τις περιοχές αυτές, και απευθύνω έκκληση στο παρόν Σώμα να ξεκινήσει να αναζητά τρόπους με τους οποίους θα μπορέσουμε πραγματικά να συνδράμουμε τα θύματα της τρομοκρατικής βίας. Ελπίζω ότι η επερχόμενη ισπανική Προεδρία θα είναι σε θέση να με βοηθήσει στον εν λόγω τομέα.
<P>
Επιτρέψτε μου να εκμεταλλευθώ την ευκαιρία για να εκφράσω εν συντομία τις ανησυχίες μου σχετικά με τη διαχείριση πόρων ύψους 60 εκατομμυρίων ευρώ στη Βόρεια Ιρλανδία. Ευελπιστώ ο παριστάμενος Επίτροπος που είναι αρμόδιος σε θέματα προϋπολογισμών να λάβει υπόψη το συγκεκριμένο σημείο. " διαχείριση των πόρων εμπίπτει στο πεδίο αρμοδιότητας της συνέλευσης της Βόρειας Ιρλανδίας, η οποία έχει καθυστερήσει 18 μήνες στην κατανομή των προαναφερθέντων πόρων. Εάν σκοπεύει πράγματι να διαχειρισθεί αυτούς τους πόρους, θα ήθελα να της ζητήσω να το πράξει αποδοτικά, να το πράξει αποτελεσματικά και να το πράξει με σύνεση σε μία συγκυρία που οι άνθρωποι έχουν ανάγκη να εργασθούν.
<SPEAKER ID="032" NAME="Jacky Hénin" AFFILIATION="GUE/NGL">
(FR) Κύριε Πρόεδρε, στην Ένωσή μας, η πρόσβαση σε αξιόπιστη παροχή ηλεκτρικού ρεύματος χαμηλών εκπομπών διοξειδίου του άνθρακα θα έπρεπε να αναγνωρίζεται ως θεμελιώδες δικαίωμα για έκαστο ευρωπαίο πολίτη. Προς τον σκοπό αυτόν, η Ένωσή μας πρέπει να ασκεί μία πραγματική ευρωπαϊκή πολιτική για τη δημόσια ενέργεια και να μην χρηματοδοτεί, μέσω της διαδικασίας του προϋπολογισμού, τον παροπλισμό ενός σταθμού πυρηνικής ενέργειας στη Βουλγαρία.
<P>
" οικοδόμηση μιας Ευρώπης με ενέργεια για όλους σημαίνει την αναγνώριση της πρόσβασης στην ενέργεια ως δημόσιου δικαιώματος για την ανθρωπότητα και όχι ως καταναλωτικού προϊόντος. Σημαίνει την κατάργηση όλων των οδηγιών σχετικά με την απορρύθμιση και την ελευθέρωση του ανταγωνισμού στον ενεργειακό τομέα, διασφαλίζοντας την υπαγωγή ολόκληρου του τομέα της πυρηνικής ενέργειας στη δημόσια ρύθμιση και ιδιοκτησία, συμπεριλαμβανομένων των ζητημάτων που αφορούν τον παροπλισμό και την υπεργολαβία. Σημαίνει τη δημιουργία ενός ευρωπαϊκού οργανισμού ενέργειας ο οποίος θα συντονίζει και θα συνδυάζει τις προσπάθειες που καταβάλλουν όλα τα κράτη μέλη για την έρευνα και την ασφάλεια στον ενεργειακό τομέα και θα διασφαλίζει ισότιμη πρόσβαση στην ενέργεια για όλους τους πολίτες της ΕΕ, καθώς και τη συγκρότηση μιας ομάδας οικονομικών συμφερόντων η οποία θα συγκεντρώνει όλες τις ευρωπαϊκές επιχειρήσεις, δημοσίου και ιδιωτικού δικαίου, που δραστηριοποιούνται στον τομέα της ενέργειας.
<P>
Αυτή η ομάδα οικονομικών συμφερόντων θα επέτρεπε την υλοποίηση μεγάλων έργων -έργα δικτύων διανομής, παραγωγής ενέργειας χαμηλών εκπομπών διοξειδίου του άνθρακα, έρευνας και ασφάλειας- σε ένα πλαίσιο συνεργασίας. Κατά συνέπεια, τα χρήματα των Ευρωπαίων θα μπορούσαν να χρησιμοποιούνται σωστά· θα μπορούσαν να προάγουν την ανάπτυξη και όχι να αυξάνουν μονάχα την απόδοση των επενδυτικών κεφαλαίων.
<SPEAKER ID="033" NAME="Bastiaan Belder" AFFILIATION="EFD">
(NL) Κύριε Πρόεδρε, ο προϋπολογισμός για το έτος 2010 εγκρίνεται στο πλαίσιο της οικονομικής κρίσης, και απαιτείται ιδιαίτερη προσοχή όσον αφορά τη χρηματοδότηση των πόρων της ΕΕ. Με αυτό το σκεπτικό, το Συμβούλιο υποχρέωσε το Ευρωπαϊκό Κοινοβούλιο να θέσει προτεραιότητες. " νοσούσα οικονομία και οι επενδύσεις στη αειφορία τέθηκαν, και πολύ σωστά, στις υψηλές προτεραιότητες της ημερήσιας διάταξης. Στην παρούσα έκθεση, ο κ. Surján τονίζει επισταμένως τις προτεραιότητες της οικονομικής ανάπτυξης και της απασχόλησης.
<P>
Οι προτεραιότητες αυτές αποτυπώνονται στις μεταβολές μεταξύ των διαφόρων τομέων του προϋπολογισμού του πολυετούς δημοσιονομικού πλαισίου, ενώ μπορούν επίσης να εντοπισθούν στη χρηματοδότηση του ευρωπαϊκού σχεδίου για την ανάκαμψη της οικονομίας, το οποίο ορθώς δίνει ιδιαίτερη έμφαση στις νέες τεχνολογίες. Ιδιαιτέρως συναφής εν προκειμένω είναι η στήριξη έργων που αφορούν τις βιώσιμες πηγές ενέργειας και τη βελτίωση των συνδέσμων ενεργειακών δικτύων με τρίτες χώρες. Προς τον σκοπό αυτόν, οφείλουμε να συμβάλουμε στην επιτακτικώς αναγκαία διαφοροποίηση των προμηθευτών ενέργειας. Τούτο συνιστά επιτυχή καθορισμό προτεραιοτήτων.
<P>
Εντούτοις, θα ήθελα να κάνω μία παρατήρηση σε σχέση με το ζήτημα αυτό. Θα έπρεπε να επιδείξουμε μεγαλύτερη αυστηρότητα. Εάν η Ευρωπαϊκή Ένωση θέλει να επιτελεί αξιόπιστο έργο, θα πρέπει να περιορίζεται στα πρωταρχικά της καθήκοντα και να μην διογκώνει τον δικό της ρόλο στην καταπολέμηση της κρίσης. Τα ζητήματα που δεν εμπίπτουν στο πεδίο των ευρωπαϊκών αρμοδιοτήτων περιλαμβάνουν, μεταξύ άλλων, την εκπαίδευση, τον πολιτισμό και την ιδιότητα του πολίτη. Ωστόσο, το αίτημα για τη διάθεση περισσότερων πόρων, το οποίο επαναλαμβάνεται κάθε χρόνο, είναι αντιφατικό. Δεν θα έπρεπε να είναι απαραίτητη η κινητοποίηση του μηχανισμού ευελιξίας για την κάλυψη του χρηματοδοτικού ελλείμματος.
<P>
Απεναντίας, ο αυστηρότερος καθορισμός προτεραιοτήτων θα μπορούσε να καταστήσει το Σώμα μας δημιουργικό εταίρο του Συμβουλίου, ιδίως εν μέσω οικονομικής κρίσης, σε μία συγκυρία που τα κράτη μέλη παρουσιάζουν ελλείμματα και υποχρεούνται να προβούν σε δραστικές περικοπές. Εν ολίγοις, θα ήθελα να ευχαριστήσω τον εισηγητή, κ. Surján, που έκανε το βήμα προς τη σωστή κατεύθυνση και προσέδωσε έμφαση στην ανάκαμψη της οικονομίας, χωρίς να παραβλέψει, ωστόσο, τις κοινωνικές πτυχές της πολιτικής της ΕΕ, όπως η κατ' οίκον φροντίδα τέκνων, ιδιαίτερα στη Βουλγαρία.
<SPEAKER ID="034" NAME="Frank Vanhecke" AFFILIATION="NI">
(NL) Κύριε Πρόεδρε, έχοντας κάποιος στη διάθεσή του ένα λεπτό για να μιλήσει σχετικά με έναν προϋπολογισμό ύψους 141 δισεκατομμυρίων ευρώ, υποχρεούται φυσικά να περιορισθεί στα στοιχειώδη, ήτοι στο γεγονός ότι, σε όλα τα επίπεδα -κοινοτικό, εθνικό, περιφερειακό, ακόμα δε και χαμηλότερα- τα αποκαλούμενα "ευρωπαϊκά" χρήματα δαπανώνται πράγματι με λιγότερο αποδοτικό και προσεκτικό τρόπο από ό,τι τα χρήματα που δαπανώνται σε εγγύτερο προς τους φορολογούμενους επίπεδο. Για να παραθέσω ένα παράδειγμα, το ίδιο το Ευρωπαϊκό Ελεγκτικό Συνέδριο δήλωσε ότι, μέχρι προσφάτως, περίπου 11% του τεράστιου Ταμείου Συνοχής αποδιδόταν με παντελώς εσφαλμένο τρόπο. Για το έτος 2010, το αντίστοιχο ποσό εκτιμάται σε περίπου 4 δισεκατομμύρια ευρώ, ποσό διόλου ευκαταφρόνητο. Αυτό είναι άτοπο και ανεπίτρεπτο. Επί του παρόντος, διαθέτουμε επιπλέον ποσό ύψους 2,4 δισεκατομμυρίων ευρώ από τον προϋπολογισμό του έτους 2010 για το σχέδιο οικονομικής ανάκαμψης. Δεν διαφωνώ ως προς αυτό, αλλά δεν παύω να διερωτώμαι εάν το ευρωπαϊκό επίπεδο είναι πραγματικά κατάλληλο, και εάν θα ήταν ενδεχομένως προτιμότερο η Ευρώπη να περιορισθεί στον αποδοτικό συντονισμό απτών, αποφασιστικών δράσεων σε εθνικό επίπεδο.
<P>
Τέλος, εξακολουθώ να διαμαρτύρομαι για τις τεράστιες σπατάλες που αποτελούν σύνηθες φαινόμενο σε όλα τα ευρωπαϊκά θεσμικά όργανα.
<SPEAKER ID="035" NAME="Salvador Garriga Polledo" AFFILIATION="PPE">
(ES) Κύριε Πρόεδρε, θα ήθελα, ασφαλώς, να συγχαρώ τους δύο εισηγητές, τον κ. Lindblad, ως εκπρόσωπο του Συμβουλίου, και, ιδιαιτέρως, τον Επίτροπο, κ. Šemeta, ο οποίος είναι αρμόδιος για τον προϋπολογισμό εδώ και μερικούς μόλις μήνες. Πιστεύω ειλικρινά ότι έχει επιτελέσει άριστο έργο και κατόρθωσε να επιτύχει σημαντική συναίνεση στο πλαίσιο της συνδιαλλαγής τον προηγούμενο Νοέμβριο. Για αυτόν ειδικά τον λόγο θα ήθελα να εκφράσω τα συγχαρητήριά μου στον κύριο Επίτροπο.
<P>
Είναι η τελευταία χρονιά που καταρτίζουμε προϋπολογισμούς με αυτόν τον τρόπο. Θεωρώ ότι το παρόν σύστημα έχει ολοκληρώσει τον κύκλο ζωής του και φρονώ ότι οι πολιτικές ομάδες θα πρέπει να προβληματιστούν πολύ σοβαρά κατά τους προσεχείς μήνες σχετικά με τον τρόπο με τον οποίο θα μεταβούμε σε μία νέα διαδικασία του προϋπολογισμού που να συνάδει με την πραγματικότητα της Συνθήκης της Λισαβόνας.
<P>
Θα σας δώσω ένα παράδειγμα. Κατά το τρέχον έτος πραγματοποιήσαμε στον γεωργικό τομέα συζητήσεις οι οποίες ήταν μεν θεωρητικές, ωστόσο απέφεραν πρακτικό αποτέλεσμα. Το προσεχές έτος, οι συζητήσεις θα είναι εξαρχής ουσιαστικές, διότι θα έχουμε τη συνήθη νομοθετική διαδικασία, και, ως εκ τούτου, θα αποτελεί άσκηση ευθύνης για όλους τους βουλευτές του ΕΚ.
<P>
Τέλος, θα πρόκειται για πραγματικό προϋπολογισμό και, όπως ανέφερε προ ολίγου ο κ. Lamassoure, θα είναι ένας προϋπολογισμός που δεν θα επιτρέπει πλέον στο Συμβούλιο να λαμβάνει ευφυείς αποφάσεις επί των γραμμών του προϋπολογισμού στο πλαίσιο ολίγων συνόδων κορυφής εκτός Κοινοβουλίου, μετά από τις οποίες η Ευρωπαϊκή Επιτροπή και το Ευρωπαϊκό Κοινοβούλιο θα πρέπει να προβαίνουν σε ορισμένα χρηματοδοτικά ταχυδακτυλουργικά τεχνάσματα προκειμένου να μπορούν να εγγράψουν αυτές τις νέες και ευφυείς υποσχέσεις του Συμβουλίου στον προϋπολογισμό. Αυτή η τακτική ανήκει πλέον στο παρελθόν, και προσδοκία μας από 1ης Ιανουαρίου του προσεχούς έτους είναι όλοι όσοι συμμετέχουν στα θεσμικά όργανα να αναλάβουν τις ευθύνες που τους αναλογούν ούτως ώστε να είμαστε σε θέση να καταρτίζουμε προϋπολογισμούς οι οποίοι αντικατοπτρίζουν την πολιτική πραγματικότητα και την οικονομική και χρηματοπιστωτική κατάσταση της Ευρώπης.
<SPEAKER ID="036" NAME="Eider Gardiazábal Rubial" AFFILIATION="S&amp;D">
(ES) Κύριε Πρόεδρε, θεωρώ ότι θα πρέπει να μας χαροποιεί το αποτέλεσμα των διαπραγματεύσεων μεταξύ του Κοινοβουλίου και του Συμβουλίου σχετικά με την οριστική έγκριση του προϋπολογισμού της Ένωσης για το έτος 2010.
<P>
Θα πρέπει επίσης να μας χαροποιεί το γεγονός ότι κατορθώσαμε να διατηρήσουμε τη χρηματοδότηση για τον γαλακτοκομικό τομέα την οποία εγκρίναμε στο Κοινοβούλιο σε πρώτη ανάγνωση, χρηματοδότηση που μπορεί να συνδράμει τους γεωργούς μας να αντεπεξέλθουν στην τρέχουσα περίοδο κρίσης. Ελπίζω ότι θα καταφέρουμε να βρούμε μία μόνιμη λύση και ότι οι γεωργοί μας θα είναι σύντομα σε θέση να διακρίνουν φως στην άκρη του τούνελ.
<P>
Μπορεί επίσης να μας χαροποιεί η επίτευξη συμφωνίας για τη χρηματοδότηση με νέους πόρους ενός μηχανισμού μικροχρηματοδοτήσεων για την Ευρωπαϊκή Ένωση. Μπορούμε να είμαστε επίσης ευχαριστημένοι για κάτι που μοιάζει να είναι προφανές, αλλά μετά βίας αναφέρεται: δεν αμφισβητήθηκαν οι γεωργικές δαπάνες και οι δαπάνες συνοχής, οι οποίες αποτελούν τις δύο σημαντικότερες πολιτικές της Ευρωπαϊκής Ένωσης. " αλήθεια είναι ότι σήμερα μπορούμε να θεωρούμε το στοιχείο αυτό ως επιτυχία.
<P>
Μπορούμε να είμαστε ιδιαίτερα χαρούμενοι διότι εξασφαλίσαμε 2,4 δισεκατομμύρια ευρώ από νέους πόρους για τη χρηματοδότηση του δεύτερου τμήματος του ευρωπαϊκού σχεδίου για την ανάκαμψη της οικονομίας.
<P>
Ωστόσο, πίσω από όλο αυτό το πανηγυρικό κλίμα κρύβεται μια πολύ λιγότερο ευχάριστη πραγματικότητα. Δεν υπάρχουν πόροι για τη χρηματοδότηση των πολιτικών που έχουμε όλοι αναθέσει στην Ένωση, ή, μάλλον, οι πόροι υπάρχουν, αλλά φαίνεται ότι στο Συμβούλιο υπάρχει ένα ακλόνητο δόγμα: ούτε ένα επιπλέον ευρώ από τα ποσά που εγκρίθηκαν το 2006 για το υφιστάμενο δημοσιονομικό πλαίσιο. Κύριε Προεδρεύων του Συμβουλίου, αυτό δεν είναι δημοσιονομική αυστηρότητα, είναι έλλειψη οικονομικής και πολιτικής διορατικότητας.
<P>
Μόλις πριν από έναν χρόνο, η Ευρωπαϊκή Επιτροπή πρότεινε ένα ευρωπαϊκό σχέδιο για την οικονομική ανάκαμψη στην Ευρωπαϊκή Ένωση. Επρόκειτο για σχετικά ταπεινό σχέδιο συγκριτικά με τα αντίστοιχα σχέδια που υπήρχαν στα κράτη μέλη, αλλά επικεντρωνόταν στην τόνωση των μελλοντικών τομέων των οικονομιών μας.
<P>
Το Συμβούλιο προέβαλε αρχικά αντιρρήσεις, διότι προτεινόταν η ενίσχυση του δημοσιονομικού πλαισίου κατά 5 δισεκατομμύρια ευρώ. Μετά από εκτενείς διαπραγματεύσεις και διαβουλεύσεις, αποδεχθήκατε το σχέδιο, αλλά έπρεπε να το υλοποιήσουμε σε δύο έτη. Υποχρεώσατε την Ευρωπαϊκή Επιτροπή να προβεί σε ορισμένους έξυπνους και ευρηματικούς λογιστικούς ελιγμούς ώστε τα χρήματα αυτά να μπορέσουν να χρησιμοποιηθούν, περνώντας σχεδόν απαρατήρητα από το δημοσιονομικό πλαίσιο.
<P>
Μιλούμε συνεχώς για διαφάνεια και απλοποίηση, αλλά η Επιτροπή χρειάστηκε να μας σχεδιάσει ένα κατατοπιστικότατο διάγραμμα, προκειμένου να μπορέσουμε να κατανοήσουμε την πρότασή της όλοι εμείς που εργαζόμαστε για τον προϋπολογισμό. Κύριε Προεδρεύων του Συμβουλίου, σας προκαλώ να εξηγήσετε αυτήν τη συμφωνία σε κάποιον πολίτη που εξακολουθεί να ενδιαφέρεται για τις δραστηριότητές μας στο Ευρωπαϊκό Κοινοβούλιο.
<P>
Αυτό σημαίνει ότι δεν δημιουργούμε την Ευρώπη που όλοι θέλουμε, ήτοι την Ευρώπη που βρίσκεται κοντά στους πολίτες. Τούτο δεν το λέω επειδή διακατέχομαι από επικριτική διάθεση, αλλά επειδή η ευρωπαϊκή ολοκλήρωση θα είναι ισχυρή μόνον εάν το Συμβούλιο αλλάξει την πολιτική του.
<P>
Μόλις υπογράψαμε μια νέα Συνθήκη. Πρέπει, όμως, να αναπτερώσουμε το φρόνημά μας. Είτε θα πάψουμε να θεωρούμε ότι κάθε ευρώ που δαπανάται στην Ευρώπη διασπαθίζεται είτε θα συνταχθούμε με τους ευρωσκεπτικιστές.
<P>
Την ερχόμενη Πέμπτη, θα εγκρίνουμε ψήφισμα με το οποίο ζητείται η αναθεώρηση του δημοσιονομικού πλαισίου, προκειμένου να ανταποκρίνεται στις νέες ανάγκες της Ένωσης. Συμφωνώ απολύτως με αυτήν την άποψη, αλλά σας προειδοποιώ ότι οιαδήποτε αναθεώρηση του δημοσιονομικού πλαισίου πρέπει να επιφέρει αύξηση. Οι νέες ανάγκες δεν είναι δυνατόν να χρηματοδοτηθούν από περικοπές στις υφιστάμενες προτεραιότητες. Για να γίνω πιο σαφής -και με αυτό θα ολοκληρώσω- δεν πρόκειται να δεχθούμε περικοπές στις πολιτικές συνοχής ή στη γεωργική πολιτική.
<SPEAKER ID="037" NAME="Gerben-Jan Gerbrandy" AFFILIATION="ALDE">
(NL) Κύριε Πρόεδρε, συζητούμε τον τελευταίο προϋπολογισμό βάσει της Συνθήκης της Νίκαιας. Το επόμενο έτος, τα πράγματα θα είναι πολύ διαφορετικά: παραδείγματος χάριν, θα εκχωρηθούν για πρώτη φορά στο Κοινοβούλιο εξουσίες επί της γεωργικής πολιτικής και επί των δαπανών για την αλιεία. Το αντίστοιχο τμήμα του προϋπολογισμού θα ενταχθεί τελικά στις αρμοδιότητες του Κοινοβουλίου, και σας διαβεβαιώ ότι αδημονώ για αυτό. Εν πάση περιπτώσει, το θέμα της παρούσας συζήτησης είναι ο προϋπολογισμός του έτους 2010. Θα ήθελα να κάνω μερικές σύντομες παρατηρήσεις.
<P>
Οι πρόσθετοι πόροι για την ενέργεια και την έρευνα, καθώς και για τον παροπλισμό του σταθμού πυρηνικής ενέργειας του Κοζλοντούι στη Βουλγαρία, συνιστούν θετικές πτυχές, αλλά το ζήτημα που θέλω να θίξω είναι οι γενικές γραμμές του προϋπολογισμού της ΕΕ. Θα καταστήσουν πράγματι κατάλληλη την οικονομία μας για το μέλλον οι ευρωπαϊκές συνεισφορές; " απάντηση είναι "όχι". Ας μην αυταπατώμεθα. Ας εκμεταλλευθούμε την επικείμενη αναθεώρηση των χρηματοδοτικών προοπτικών για να στρέψουμε το βλέμμα μας προς το μέλλον. Προς τούτο, απευθύνω έκκληση στο Συμβούλιο και την Επιτροπή να λάβουν πραγματικά σοβαρά υπόψη αυτήν την αναθεώρηση και να μην την αντιμετωπίζουν ως ελαφρώς αστεία υπόθεση. Ο τρέχων προϋπολογισμός εξακολουθεί να επενδύει σε μεγάλο βαθμό στην οικονομία του παρελθόντος: διαπιστώνεται υπερβολικά μεγάλο ποσοστό των παλαιών ενισχύσεων προς τη γεωργία και τις περιφέρειες, ενώ είναι υπερβολικά περιορισμένες οι επενδύσεις σε ό,τι είναι πραγματικά σημαντικό, ήτοι στη βιωσιμότητα και την καινοτομία. Βρισκόμαστε σε κρίσιμη καμπή. Θέλουμε να μετατρέψουμε την Ευρώπη σε ένα υπαίθριο μουσείο, όπου Αμερικανοί, Κινέζοι και Ινδοί θα μπορούν να απολαμβάνουν υψηλό πολιτισμό και καλό φαγητό, ή θέλουμε να την μετασχηματίσουμε σε μια δυναμική, προοδευτική περιοχή, μια περιοχή που θα την εποφθαλμιά ο υπόλοιπος κόσμος; Με άλλα λόγια, επιλέγουμε τη στασιμότητα ή την πρόοδο; " απάντησή μου είναι αυτονόητη.
<P>
Ας εξετάσουμε επίσης πιο προσεκτικά τη χρηματοδότηση της Ευρωπαϊκής Ένωσης. Οπωσδήποτε θα χρειαστεί να στραφούμε προς ένα σύστημα ιδίων πόρων. Απαντώντας σε αίτημα της Ομάδας μας, της Ομάδας της Συμμαχίας Φιλελευθέρων και Δημοκρατών για την Ευρώπη, η Επιτροπή θα υποβάλει σχετική πρόταση. Την περιμένω με ανυπομονησία. Το υφιστάμενο σύστημα παρέχει στην Ένωση ελάχιστο περιθώριο κινήσεων και έχει την παράδοξη επίδραση στα κράτη μέλη να ενδιαφέρονται περισσότερο για το ύψος των κεφαλαίων που μπορούν εκείνα να αντλήσουν σε αντάλλαγμα, παρά να διερωτώνται εάν η ευρωπαϊκή συνεισφορά είναι όντως αποτελεσματική. Είμαι επίσης της άποψης ότι χρειάζεται να αναπτύξουμε μεγαλύτερη δράση με στόχο την ανάσχεση της υποβάθμισης της παγκόσμιας βιοποικιλότητας.
<SPEAKER ID="038" NAME="Τάκης Χατζηγεωργίου" AFFILIATION="GUE/NGL">
Κύριε Πρόεδρε, εμάς δεν μας βρίσκει σύμφωνους ο πολιτικός προσανατολισμός αυτού του προϋπολογισμού, γιατί ενισχύει τις στρατιωτικές δαπάνες και γιατί σταθερά και επίμονα συγχωνεύει την πολιτική της με την πολιτική του ΝΑΤΟ. Αυτό ουσιαστικά αποκλείει μόνιμα τη δυνατότητα μιας αείποτε ανεξάρτητης εξωτερικής πολιτικής της Ευρωπαϊκής Ένωσης. Το πενταετές δημοσιονομικό πλαίσιο μειώνει τις αγροτικές δαπάνες, ενώ αποτυγχάνει να υποστηρίξει την οικονομία των νοικοκυριών, τη συνοχή και τον αγώνα για τη διατήρηση του κλίματος.
<P>
Εμείς θέλουμε μία Ευρωπαϊκή Ένωση που να προστατεύει με νομοθεσία τους καταναλωτές από την αισχροκέρδεια και τους πολίτες από το αδιάκριτο μάτι της εξουσίας. Έχουμε ήδη μετατραπεί όλοι σε a priori ύποπτους.
<P>
Θέλω να ξεκαθαρίσω κάτι· είμαστε εναντίον του προϋπολογισμού, με επιχειρήματα τελείως αντίθετα από όσα άκουσα προηγουμένως από τους Μη Εγγεγραμμένους που προέρχονται από το "νωμένο Βασίλειο. Εμείς πιστεύουμε στη διασύνδεση των συμφερόντων των λαών και δεν δεχόμαστε ότι είναι σωστό κάθε λαός να κλειστεί στο καβούκι του. Αυτό οδηγεί μόνο στην έχθρα και τελικά στη σύγκρουση.
<SPEAKER ID="039" NAME="Zoltán Balczó" AFFILIATION="NI">
(HU) " Ευρωπαϊκή Επιτροπή σχεδιάζει να προβεί σε εκτροπή σημαντικών πόρων σε δύο τομείς στο πλαίσιο του διορθωτικού προϋπολογισμού του έτους 2009. Ο ένας τομέας είναι η ανταγωνιστικότητα, η οποία περιλαμβάνει τα προγράμματα πλαίσια για την έρευνα και την ανάπτυξη, παρότι θεωρείτο έως σήμερα τομέας προτεραιότητας. Εάν επιρρίψουμε ευθύνες στους υποψηφίους στον εν λόγω τομέα, αυτό σημαίνει ότι θα καταστεί ακόμα επιτακτικότερη η ανάγκη για τη μείωση της γραφειοκρατίας. Ο άλλος τομέας είναι το Ευρωπαϊκό Γεωργικό Ταμείο Αγροτικής Ανάπτυξης, το οποίο υποβλήθηκε σε μείωση ύψους 1,6 δισεκατομμυρίου ευρώ. Το Ταμείο αυτό προορίζεται για χρήση σε αγροτικές περιοχές, με στόχο τη διατήρηση ή την αποκατάσταση του πληθυσμού τους. " Ουγγαρία πλήττεται ιδιαίτερα σοβαρά από το συγκεκριμένο πρόβλημα. Στην ουγγρική γεωργία δεσπόζουν μεγάλες γεωργικές εκμεταλλεύσεις. Αυτές λαμβάνουν τις πληρωμές στον εν λόγω τομέα, μολονότι χρησιμοποιούν ελάχιστα εργατικό δυναμικό. Ο εισηγητής χρησιμοποίησε δριμείς χαρακτηρισμούς για τον διορθωτικό προϋπολογισμό. Δήλωσε ότι η Επιτροπή λεηλατεί τους βασικούς τομείς. Το ερώτημά μου είναι το εξής: γιατί εξακολουθεί να στηρίζει την έγκριση αυτού του διορθωτικού προϋπολογισμού;
<SPEAKER ID="040" NAME="Ingeborg Gräßle" AFFILIATION="PPE">
(DE) Κύριε Πρόεδρε, κύριε Επίτροπε, κύριε Lindblad, κυρίες και κύριοι, θα ήθελα να αναφερθώ στην έκκληση που απηύθυνε ο κ. Garriga για ρεαλιστικούς προϋπολογισμούς. Ποιες είναι οι δαπάνες της Συνθήκης της Λισαβόνας; Τούτο αποτελεί πλέον κατεπείγον πρόβλημα. Γιατί δεν μπορούμε να είμαστε περισσότερο ρεαλιστές όσον αφορά τα διαρθρωτικά ταμεία; Έχουν καταλήξει να αποτελούν για εμάς θέμα ταμπού. Έχουμε ήδη εκκρεμούσες πιστώσεις από μία περίοδο δυόμισι ετών, οι οποίες δεν έχουν ακόμα εκκαθαριστεί, ενώ συσσωρεύουμε επί του παρόντος τουλάχιστον άλλα 30 δισεκατομμύρια ευρώ, τα οποία προστίθενται στις εν λόγω πιστώσεις.
<P>
Αντιμετωπίζουμε ένα πρόβλημα στα Βαλκάνια, όπου υπάρχουν χώρες που ετοιμάζονται για προσχώρηση στην Ευρωπαϊκή Ένωση. Εξαιτίας αρνητικών ψηφισμάτων από τους Σοσιαλιστές και τους Φιλελεύθερους, ελάχιστα μας ενδιαφέρει να διερευνήσουμε τι πραγματικά συμβαίνει στα Βαλκάνια. Για παράδειγμα, με ποιον τρόπο συνεργάζονται μεταξύ τους στο Κοσσυφοπέδιο τα διάφορα όργανα της ΕΕ, ο αριθμός των οποίων έχει πλέον αυξηθεί; Όλα αυτά αποτέλεσαν σημαντικές τροπολογίες, τις οποίες απέρριψε το παρόν Σώμα, και στις οποίες φρονώ ότι όλοι εμείς θα πρέπει να δώσουμε συνέχεια, διότι έχουμε να επιτελέσουμε έργο επί αυτών των θεμάτων.
<P>
Πού είναι η πρόοδος στις εκθέσεις προόδου; Ψηφίσαμε υπέρ της έκθεσης του Ελεγκτικού Συνεδρίου, στην οποία ζητήσαμε να χρησιμοποιηθεί το σύστημα επισήμανσης με χρώματα φωτεινού σηματοδότη, αλλά η Επιτροπή Προϋπολογισμών αρνήθηκε αργότερα να καλύψει αυτό το σύστημα με τα αντίστοιχα αποθεματικά. Όλα αυτά συνιστούν αντιφάσεις και, κατά την άποψή μου, το Σώμα δεν είναι ακόμα έτοιμο να υιοθετήσει ρεαλιστική θέση ή να στηρίξει τα ίδια του τα ψηφίσματα.
<P>
Θα ήθελα να απευθύνω έκκληση για μια ρεαλιστική προσέγγιση του θέματος του Κοζλοντούι. " ειδική έκθεση της Επιτροπής σχετικά με τη χρήση ευρωπαϊκών πόρων στη Βουλγαρία έως αυτό το καλοκαίρι δεν ανέφερε το Κοζλοντούι, μολονότι έλαβε πόρους στο πλαίσιο του προγράμματος PHARE. Έως το τέλος του 2009, για το Κοζλοντούι δαπανήθηκαν τουλάχιστον 602 εκατομμύρια ευρώ. Επιχείρησα να διερευνήσω τι απέγιναν τα χρήματα αυτά και ανακάλυψα ότι τίποτα ακόμα δεν έχει τεθεί οριστικά εκτός λειτουργίας. Απλώς εκπονήθηκαν σχέδια για τη διαχείριση της διαδικασίας παροπλισμού. Το Κοζλοντούι μου απέδειξε την άγνοια της Επιτροπής όσον αφορά την τύχη των χρημάτων μας. Κατέδειξε επίσης ότι οι πολυάριθμοι επικουρικοί προϋπολογισμοί που έχουν προκύψει δυσχεραίνουν ακόμα περισσότερο τον έλεγχο της κατάστασης και συντελούν στην απώλεια της γενικής εποπτείας εκ μέρους της Επιτροπής. Επομένως, το λιγότερο που μπορούμε να κάνουμε είναι να σταματήσουμε να πιέζουμε για τους επικουρικούς προϋπολογισμούς, διότι καταλήγουμε τελικά να μην μπορούμε ούτε εμείς οι ίδιοι να καταλαβαίνουμε τι συμβαίνει.
<SPEAKER ID="041" NAME="Edit Herczog" AFFILIATION="S&amp;D">
(HU) Κύριε Επίτροπε, κυρίες και κύριοι, εν μέσω της παρούσας χρηματοπιστωτικής και οικονομικής κρίσης, ιδιαίτερη προσοχή πρέπει να δοθεί στην ανάπτυξη, στην ανταγωνιστικότητα, στις θέσεις εργασίας και στην αποδοτικότερη και απλούστερη εκτέλεση του Ταμείου Συνοχής και των διαρθρωτικών ταμείων. Άλλοι στόχοι προτεραιότητας, πλην των προαναφερθέντων, περιλαμβάνουν την ενίσχυση της ασφάλειας του ενεργειακού εφοδιασμού και της συναφούς μεταφοράς, την εσωτερική ασφάλεια, τις δημογραφικές προκλήσεις και το ζήτημα της κλιματικής αλλαγής.
<P>
Αυτός ακριβώς είναι ο λόγος για τον οποίο επικροτούμε τις μείζονες κοινοβουλευτικές επιτυχίες στο πλαίσιο του σχεδίου του προϋπολογισμού που υποβλήθηκε ενώπιον ημών, και αφορούν το σχέδιο οικονομικής ανάκαμψης και τη στήριξη των ενεργειακών επενδύσεων. Επικροτούμε επίσης τις μικρότερες επιτυχίες, όπως η ενίσχυση προς τους γαλακτοπαραγωγούς ή ο μηχανισμός μικροχρηματοδοτήσεων για τις ΜΜΕ, οι οποίες επιτεύχθηκαν μετά από παρατεταμένες διαβουλεύσεις. Επιπλέον, θα ήθελα να αναφερθώ στα προγράμματα ευφυούς ενέργειας και τη στήριξη της διά βίου μάθησης. Πρέπει να υπογραμμίσουμε το γεγονός ότι η άντληση των 2,4 δισεκατομμυρίων ευρώ για την οικονομική ανάκαμψη συνιστά πραγματικό αποτέλεσμα της προσπάθειάς μας. Με χαροποιεί επίσης το γεγονός ότι κατορθώσαμε να εξασφαλίσουμε την επικύρωση του προϋπολογισμού για το πρόγραμμα Galileo.
<P>
Σχεδόν 2 δισεκατομμύρια ευρώ έχουν διατεθεί σε ενεργειακά προγράμματα, γεγονός που συνιστά ενδεχομένως το σημαντικότερο αποτέλεσμα για το οποίο μπορεί να λάβει εύσημα το Ευρωπαϊκό Κοινοβούλιο. Κατορθώσαμε επίσης να παράσχουμε ενίσχυση για το ασφαλές κλείσιμο του σταθμού πυρηνικής ενέργειας του Κοζλοντούι στη Βουλγαρία, και, εν προκειμένω, θα ήθελα να τονίσω ιδιαιτέρως την πτυχή της ασφάλειας. Καταφέραμε να περιληφθεί στον προϋπολογισμό ενίσχυση για τους γαλακτοπαραγωγούς, κατόπιν αιτήματος του Ευρωπαϊκού Κοινοβουλίου. Επιπροσθέτως, πρέπει να επισημάνουμε ότι το Κοινοβούλιο έλαβε υπεύθυνες αποφάσεις, και να αναγνωρίσουμε ότι διαθέσαμε με σύνεση τα περιθώρια του προϋπολογισμού.
<P>
Εντούτοις, τα περιθώριά μας μειώνονται. Το Κοινοβούλιο μπορεί να είναι υπερήφανο για τον προϋπολογισμό του έτους 2010. Θα ήθελα να συγχαρώ για αυτό τους εισηγητές, τον κ. Surján και τον κ. Maňka. Το καθήκον μας για το μέλλον είναι να διασφαλίσουμε όχι μόνο ότι η Συνθήκη της Λισαβόνας θα ενισχύσει το πεδίο αρμοδιοτήτων του Κοινοβουλίου, αλλά και ότι, χάρη στη μεταρρύθμισή του, ο προϋπολογισμός της ΕΕ θα διευκολύνει την καθημερινότητα των επιχειρηματιών και των πολιτών της Ευρώπης. Για την επίτευξη του στόχου αυτού, εύχομαι σε όλους εμάς δύναμη και επιμονή για τα επόμενα χρόνια. Σας ευχαριστώ για την προσοχή σας.
<SPEAKER ID="042" NAME="Nathalie Griesbeck" AFFILIATION="ALDE">
(FR) Κύριε Πρόεδρε, κύριε Επίτροπε, κυρίες και κύριοι, είναι σειρά μου να αποτίσω φόρο τιμής στα θεσμικά μας όργανα για την ευρηματικότητα που επέδειξαν και τις προσπάθειες που κατέβαλαν για την αποδέσμευση -μέσω ορισμένων δημοσιονομικών τεχνικών, όπως ανέφερε ο κ. Lamassoure, ως εκ θαύματος- των λίαν σημαντικών χρηματικών ποσών που αντιστοιχούν στη δεύτερη φάση του σχεδίου για την οικονομική ανάκαμψη, ήτοι 2 400 000 000 ευρώ. Θα ήθελα επίσης να εκφράσω τη μεγάλη ικανοποίησή μου για το ποσό των 300 εκατομμυρίων ευρώ που κατορθώσαμε να αντλήσουμε για να ανταποκριθούμε, βραχυπρόθεσμα, στην πολύ σοβαρή κρίση που πλήττει επί του παρόντος τους γεωργούς. Ελπίζω ότι αυτά τα χρηματικά ποσά και αυτές οι δυσκολίες θα μας οδηγήσουν στην υιοθέτηση μιας ρεαλιστικής προσέγγισης όσον αφορά το μέλλον τους. Εύσημα θα πρέπει επίσης να αποδώσουμε στα πειραματικά έργα και στις προπαρασκευαστικές δράσεις που θα δώσουν, όπως επεσήμανε η κ. Jensen, νέα πνοή στον προϋπολογισμό μας.
<P>
Εκτός από τις προαναφερθείσες παρατηρήσεις, οι οποίες διατυπώθηκαν πολύ εύστοχα, θα ήθελα να υπογραμμίσω δύο σημεία. Θα ήθελα, πρώτον, να θέσω ένα ερώτημα και, δεύτερον, να προβώ σε μία πολιτική τοποθέτηση. Το ερώτημα είναι το εξής: θα ήθελα μια επίσημη εξήγηση σχετικά με τη θέση που θα λάβει η Ένωση όσον αφορά την πολιτική συνοχής και τα διαρθρωτικά ταμεία, στοιχεία που φαίνεται ότι βρέθηκαν στο επίκεντρο των αντιπαραθέσεων που αφορούν ορισμένους εταίρους της ΕΕ. Φρονώ ότι τούτο είναι ενδεικτικό της κατάστασης που επικρατεί στην Ευρώπη.
<P>
(Ο Πρόεδρος διακόπτει την ομιλήτρια)
<SPEAKER ID="043" NAME="Elisabeth Jeggle" AFFILIATION="PPE">
(DE) Κύριε Πρόεδρε, κυρίες και κύριοι, το Ευρωπαϊκό Κοινοβούλιο τα πήγε καλά σε αυτές τις διαπραγματεύσεις. Θα ήθελα να ευχαριστήσω όλους τους συναδέλφους βουλευτές που έλαβαν μέρος στις διαπραγματεύσεις και που διατύπωσαν με σαφήνεια την άποψή τους στην Επιτροπή και το Συμβούλιο.
<P>
Αυτό που έχει τώρα σημασία για εμάς είναι να εξετάσουμε δεόντως όλα τα θέματα που σχετίζονται με τη Συνθήκη της Λισαβόνας, συμπεριλαμβανομένου ολόκληρου του δημοσιονομικού τομέα. Αποδείξαμε ότι το Κοινοβούλιο πρέπει να λαμβάνεται σοβαρά υπόψη, και ότι είναι εύλογο το Κοινοβούλιο να λαμβάνεται σοβαρά υπόψη. Τούτο κατέστη απολύτως σαφές από τις εν λόγω διαπραγματεύσεις επί του προϋπολογισμού. Πολλοί από τους συναδέλφους βουλευτές ανέφεραν ήδη το γεγονός ότι έχουμε επιτύχει τους πλέον σημαντικούς στόχους μας.
<P>
Ως εισηγήτρια του γεωργικού προϋπολογισμού στην Επιτροπή Γεωργίας και Ανάπτυξης της Υπαίθρου, μπορώ να δηλώσω ότι, μολονότι ο προϋπολογισμός μας -το γεωργικό τμήμα- συμπιέσθηκε σε πολύ μεγάλο βαθμό, εξακολουθούμε να παραμένουμε εντός των περιθωρίων μας. Κάναμε οικονομία. Τούτο το κατορθώσαμε εμείς στην επιτροπή μας, και προσδίδω ιδιαίτερη βαρύτητα σε αυτό. Είναι επιτυχία για το Κοινοβούλιο η εξασφάλιση 300 εκατομμυρίων ευρώ για το ταμείο για τον γαλακτοκομικό τομέα, παρά όλα αυτά τα αντεπιχειρήματα που προέβαλλε επί σειρά ετών η Επιτροπή, αλλά και το Συμβούλιο, λαμβάνοντας ιδίως υπόψη τη δύσκολη κατάσταση στην οποία βρίσκονται οι γαλακτοπαραγωγοί.
<P>
Επί του παρόντος, προβλήματα αντιμετωπίζουν και άλλοι τομείς της γεωργικής παραγωγής. " κατάσταση αυτή δεν επηρεάζει μόνο τη γεωργία και τους γεωργούς, αλλά και πολλές θέσεις απασχόλησης στα επόμενα στάδια παραγωγής. Δεδομένης της παρούσας κατάστασης, αυτό δημιουργεί ακόμα περισσότερες δυσκολίες. Χρειαζόμαστε μία μόνιμη γραμμή του προϋπολογισμού για το ταμείο για τον γαλακτοκομικό τομέα, και σκοπεύουμε να υλοποιήσουμε αυτόν τον στόχο στο μέλλον. Εγγράψαμε περισσότερους πόρους στον προϋπολογισμό του 2010 από ό,τι στον προϋπολογισμό του 2009. Αυτό είναι το αποτέλεσμα της παρούσας κατάστασης, και το γνωρίζουμε. Θα δράσουμε αναλόγως και θα καταβάλουμε κάθε δυνατή προσπάθεια ώστε να διασφαλισθεί ότι η γεωργική μας πολιτική είναι βιώσιμη και καινοτόμα.
<SPEAKER ID="044" NAME="Estelle Grelier" AFFILIATION="S&amp;D">
(FR) Κύριε Πρόεδρε, η ψηφοφορία επί του προϋπολογισμού συνιστά, κατ' ουσίαν, βαθιά πολιτική πράξη, και πρέπει να διδαχθούμε ένα πολιτικό μάθημα -ένα μείζον, θεμελιώδες πολιτικό μάθημα- από τον προϋπολογισμό που μας προτείνεται.
<P>
Ο προϋπολογισμός της Ευρωπαϊκής Ένωσης, και ειδικότερα ο παρών προϋπολογισμός, αντικατοπτρίζει την έλλειψη ευρωπαϊκού πολιτικού σχεδίου, παρά το γεγονός ότι, στο πλαίσιο της τρέχουσας κρίσης και της έναρξης των νέων εντολών μας, οι ευρωπαίοι πολίτες το χρειάζονται περισσότερο από ποτέ. Ο παρών προϋπολογισμός σφραγίζει την απουσία ενός σφαιρικού οράματος για την Ευρώπη.
<P>
Το Συμβούλιο και η Επιτροπή επέλεξαν να αφήσουν τα κράτη μέλη να αναπτύξουν τα δικά τους, συχνά ανταγωνιστικά, σχέδια ανάκαμψης, και εγκατέλειψαν τις προσπάθειες να συντονίσουν μία οικονομική, κοινωνική και περιβαλλοντική ανάκαμψη σε ευρωπαϊκό επίπεδο. Δεν υπήρξε καμία απόπειρα μόχλευσης, ούτε ενίσχυσης της ευρωπαϊκής αλληλεγγύης.
<P>
Το Συμβούλιο και η Επιτροπή καθησυχάζουν τη συνείδησή τους, εφαρμόζοντας τμηματικά ένα σχέδιο ανάκαμψης. Πράγματι, ο προϋπολογισμός του 2010 παρέχει χρηματοδότηση για το δεύτερο τμήμα του σχεδίου ανάκαμψης η οποία ανέρχεται σε 5 δισεκατομμύρια ευρώ, ποσό ασήμαντο. Βέβαια θα διατεθούν 300 εκατομμύρια ευρώ στο ταμείο για τον γαλακτοκομικό τομέα, αλλά το ποσό αυτό είναι ανεπαρκές όταν γνωρίζουμε ότι στη Γαλλία, για παράδειγμα, το καθαρό εισόδημα των γεωργών μειώθηκε το 2009 κατά 34%.
<P>
Ο προϋπολογισμός του 2010 προβλέπει το ποσό των 25 εκατομμυρίων ευρώ για τη μικροχρηματοδότηση και, παρά τις υποδείξεις του Συμβουλίου, επιτρέπει τη διατήρηση του σχεδίου προϋπολογισμού σχετικά με τις παρεμβάσεις του Ταμείου Συνοχής.
<P>
Ως εκ τούτου, θα υπερψηφίσουμε μάλλον αυτόν τον προϋπολογισμό ελλείψει εναλλακτικής λύσης και "εξ ορισμού", διότι η Ευρώπη -οι πολίτες- χρειάζεται οπωσδήποτε τις παρεμβάσεις της, ακόμα και αν αυτές είναι ανεπαρκείς. Μολαταύτα, οφείλουμε από κοινού να επανεξετάσουμε -και τούτο επείγει- τις μεθόδους χρηματοδότησης των φιλόδοξων πολιτικών με τις οποίες πρέπει να εφοδιαστεί η Ευρώπη, καθώς και της απόσπασης του ευρωπαϊκού προϋπολογισμού από το υφιστάμενο περιορισμένο και ακατάλληλο πλαίσιο του.
<P>
Πάνω και πέρα από ηχηρές πολιτικές δηλώσεις, ο Πρόεδρος της Επιτροπής, κ. Barroso, πρέπει να μας αναφέρει με ποιον τρόπο προτίθεται να χρηματοδοτήσει τις μελλοντικές ευρωπαϊκές πολιτικές για τις οποίες μιλά τόσο πολύ, ιδίως δε εκείνες που σχετίζονται με τη νέα στρατηγική για την ανάπτυξη και την κλιματική αλλαγή. Εφεξής, οι πολιτικές αυτές δεν θα μπορούν να αρκούνται σε έναν τόσο ισχνό προϋπολογισμό όπως είναι αυτός που μας προσφέρεται σήμερα.
<SPEAKER ID="045" NAME="Pat the Cope Gallagher" AFFILIATION="ALDE">
(GA) Κύριε Πρόεδρε, στηρίζω απόλυτα την απόφαση του Ευρωπαϊκού Κοινοβουλίου να δώσει προτεραιότητα στη χρηματοδότηση του ευρωπαϊκού σχεδίου για την ανάκαμψη της οικονομίας. Ένα σχέδιο ανάκαμψης αυτού του είδους είναι απαραίτητο για την αύξηση της οικονομικής ζήτησης και για τον επαναπροσδιορισμό της ανταγωνιστικής ικανότητας της περιοχής.
<P>
Συνεπεία της οικονομικής κρίσης, τα ποσοστά ανεργίας αυξάνονται στην Ευρώπη και αυτό αποτελεί σοβαρό πλήγμα για την ευρωπαϊκή οικονομία. Δυστυχώς, εκείνοι που πλήττονται περισσότερο είναι οι νέοι που αναζητούν εργασία για πρώτη φορά στη ζωή τους. Είναι υψίστης σημασίας η λήψη μέτρων για την προστασία εκείνων που βρίσκονται στην πλέον μειονεκτική θέση.
<P>
Πρέπει να θεσπίσουμε προγράμματα επανακατάρτισης ούτως ώστε οι εργαζόμενοι που χάνουν τη δουλειά τους σήμερα να μπορούν να προσληφθούν άμεσα σε άλλη θέση εργασίας στο μέλλον.
<P>
Το σχέδιο ανάκαμψης προορίζεται να λειτουργήσει με το Ευρωπαϊκό Κοινωνικό Ταμείο και το Ευρωπαϊκό Ταμείο Προσαρμογής στην Παγκοσμιοποίηση.
<P>
Από το 1973, όταν η Ιρλανδία συμφώνησε να γίνει μέλος της Ευρωπαϊκής Οικονομικής Κοινότητας, η Ευρωπαϊκή Ένωση έχει επανειλημμένως διαδραματίσει πρωταγωνιστικό ρόλο -εφόσον απαιτείτο- στην καταπολέμηση του προβλήματος της ανεργίας στη χώρα, μέσω του Ευρωπαϊκού Κοινωνικού Ταμείου.
<P>
" Ένωση ανέλαβε και πάλι αυτόν τον θετικό ρόλο στην Ιρλανδία, και, ως προς αυτό, το σχέδιο ανάκαμψης είναι ζωτικής σημασίας.
<SPEAKER ID="046" NAME="Πρόεδρος">
Σας ευχαριστώ, κύριε Gallagher. Ως Αντιπρόεδρος αρμόδιος σε θέματα πολυγλωσσίας, θα ήθελα να δηλώσω πόσο ευτυχείς είμαστε ακούγοντάς σας να εκφράζεστε στη γαελική γλώσσα στο Κοινοβούλιο.
<SPEAKER ID="047" NAME="Danuta Maria Hübner" AFFILIATION="PPE">
(EN) Κύριε Πρόεδρε, θα ήθελα να σχολιάσω τέσσερα σημεία.
<P>
Πρώτον, επιτρέψτε μου να τονίσω την ανάγκη να χρησιμοποιήσουμε τον προϋπολογισμό μας για το έτος 2010, και, ειδικότερα, τα χρηματοδοτικά μέσα της ευρωπαϊκής πολιτικής συνοχής, με τη μέγιστη δυνατή αποδοτικότητα, προκειμένου να τονώσουμε την οικονομική δραστηριότητα σε όλες τις περιφέρειες και τις πόλεις της Ένωσης και να δημιουργήσουμε τις προϋποθέσεις της απαιτούμενης μόχλευσης για την αναζωογόνηση των οικονομιών των κρατών μελών. " πολιτική συνοχής παρέχει την ισχυρή και αναγκαία γέφυρα μεταξύ της ανάκαμψης από την κρίση και του μακροπρόθεσμου διαρθρωτικού μετασχηματισμού της ευρωπαϊκής οικονομίας.
<P>
Δεύτερον, αυτός είναι ο λόγος που η Επιτροπή Περιφερειακής Ανάπτυξης ενθάρρυνε την Επιτροπή και τα κράτη μέλη όχι μόνο να χρησιμοποιήσουν τους διαθέσιμους χρηματοδοτικούς πόρους για να επενδύσουν στους τομείς που συνιστούν τις προτεραιότητες της πολιτικής συνοχής 2007-2013 -κλιματική αλλαγή, γνώση και καινοτομία, ενεργειακή ασφάλεια, ανανεώσιμες πηγές ενέργειας, ευρυζωνικές υπηρεσίες, βιώσιμες αστικές μεταφορές και ανανέωση των δεξιοτήτων- αλλά και να προωθήσουν τη λειτουργία μόχλευσης της πολιτικής συνοχής· αυτό προϋποθέτει την αποδοτική χρήση όλων των μέσων χρηματοοικονομικής τεχνικής που έχει δημιουργήσει η πολιτική συνοχής σε συνεργασία με την Ευρωπαϊκή Τράπεζα Επενδύσεων, με στόχο να συνδράμει τις μικρομεσαίες επιχειρήσεις να επιβιώσουν μεν από την παρούσα δύσκολη περίοδο, αλλά, πάνω από όλα, να μην εγκαταλείψουν τον αγώνα, να προσαρμοστούν στη μεταβαλλόμενη μορφή της παγκόσμιας οικονομίας, η οποία μετασχηματίζεται επίσης, και να ανταποκριθούν στην πρόκληση -και συνάμα στην ευκαιρία- της κλιματικής αλλαγής.
<P>
Τρίτον, επιτρέψτε μου να ενημερώσω τους βουλευτές ότι έχουν χρησιμοποιηθεί πλήρως όλες οι αιτήσεις πληρωμής για το Ευρωπαϊκό Ταμείο Περιφερειακής Ανάπτυξης και το Ταμείο Συνοχής από τον προϋπολογισμό του 2009 οι οποίες συμποσούνται σε 25,5 δισεκατομμύρια ευρώ· τούτο συμβάλλει, επομένως, στην ανάκαμψη, τη διαρθρωτική αλλαγή, την ανάπτυξη, την απασχόληση και την ενεργειακή απόδοση βάσει της κλιματικής αλλαγής.
<P>
Τέλος, στο πλαίσιο αυτό, εκφράζω τη λύπη μου για τις περικοπές στην ενίσχυση των υποψηφίων χωρών, στο μέσο περιφερειακής ανάπτυξης και ανθρωπίνων πόρων του ΜΠΒ, το οποίο άπτεται τομέων όπως οι επενδύσεις στην απασχόληση, τον κοινωνικό αποκλεισμό και την εκπαίδευση -περικοπή ύψους 7 εκατομμυρίων ευρώ, η οποία αντιστοιχεί σε ποσοστό 0,5% των διαθέσιμων λειτουργικών πιστώσεων που κατανέμονται στη διοίκηση- χωρίς να ληφθούν υπόψη η ανάγκη διασφάλισης ορθής τοπικής διοίκησης και οι βασικές αρχές χρηστής χρηματοδοτικής διαχείρισης, η οποία είναι ιδιαίτερα προσφιλής στο παρόν Σώμα.
<SPEAKER ID="048" NAME="Cătălin Sorin Ivan" AFFILIATION="S&amp;D">
(RO) Θα ήθελα να ξεκινήσω συγχαίροντας τους εισηγητές για τα αποτελέσματα που κατόρθωσαν να επιτύχουν κατά τις διαπραγματεύσεις επί του προϋπολογισμού για το έτος 2010. Οι πολίτες της Ευρώπης χρειάζονται πλέον περισσότερο από ποτέ έναν ουσιαστικό ευρωπαϊκό προϋπολογισμό για την αντιμετώπιση της οικονομικής κρίσης και των προβλημάτων τους.
<P>
Οι προϋπολογισμοί των κρατών μελών παρουσιάζουν επί του παρόντος σοβαρές δυσκολίες όσον αφορά την αντιμετώπιση της οικονομικής κρίσης, ιδίως εφόσον πολλά από τα προβλήματα στα οποία πασχίζουν να αντεπεξέλθουν εκτείνονται πέρα από το εθνικό πεδίο δράσης. Πρόκειται για παγκόσμιες δυσκολίες και απαιτούν συντονισμένες δράσεις σε υψηλότερο επίπεδο. Για τον λόγο αυτόν, χαίρομαι που είμαστε σε θέση να παρουσιάσουμε σήμερα στο παρόν Σώμα έναν προϋπολογισμό ο οποίος θα χρηματοδοτήσει εξολοκλήρου τη δεύτερη φάση του ευρωπαϊκού σχεδίου για την ανάκαμψη της οικονομίας με ποσό που ανέρχεται σε 1 980 εκατομμύρια ευρώ. Τα πρώτα δείγματα οικονομικής ανάκαμψης αναμένονται κατά πάσα πιθανότητα το 2010· ωστόσο, οι εθνικοί προϋπολογισμοί θα έχουν πληγεί εξαιρετικά σοβαρά από τις καταβληθείσες προσπάθειες κατά τη διάρκεια του προηγούμενου έτους. Επιπροσθέτως, εκτιμάται ότι η ανεργία θα παρουσιάσει ποσοστό αύξησης ρεκόρ στα κράτη μέλη.
<P>
" μελλοντική Επιτροπή θα επωμισθεί την ευθύνη να συνδράμει τα κράτη μέλη και τους πολίτες της Ευρωπαϊκής Ένωσης ώστε να αντεπεξέλθουν σε αυτές τις δοκιμασίες. Εντούτοις, θέλω να επιστήσω την προσοχή των κρατών μελών στη δική τους ευθύνη για την πρόσβαση στους ευρωπαϊκούς πόρους. Είναι ανώφελο να πασχίζουμε να διαπραγματευτούμε την άντληση πόρων για τις πολιτικές συνοχής εάν δεν χρησιμοποιούνται εν τέλει αυτοί οι πόροι. Συντάσσομαι με τους συναδέλφους βουλευτές οι οποίοι απευθύνουν έκκληση για την κατεπείγουσα αναθεώρηση του πολυετούς δημοσιονομικού πλαισίου 2007-2013· διότι εάν δεν αναθεωρηθεί, δεν θα κατορθώσουμε να επιστρέψουμε στην παρούσα Αίθουσα με τον προϋπολογισμό για το έτος 2011.
<P>
Θα ήθελα να υπογραμμίσω ακόμα ένα σημείο, το οποίο είναι και το τελευταίο. Ο προϋπολογισμός του 2010 θα εισαγάγει επίσης ένα καινοτόμο στοιχείο, το οποίο μπορεί να φαίνεται ήσσονος σημασίας σε πολλούς, αλλά αυτό δεν είναι αληθές. Αναφέρομαι, εν προκειμένω, στην έναρξη των προπαρασκευαστικών εργασιών για τη δημιουργία ενός κοινού ευρωπαϊκού πλαισίου για τη Μαύρη Θάλασσα. " δράση αυτή αποτελεί την αναγνώριση της Μαύρης Θάλασσας ως σημαντικού ευρωπαϊκού ζητήματος και μειώνει τη διαφορά μεταξύ της Μαύρης Θάλασσας και της Βαλτικής Θάλασσας ως προς τον τρόπο αντιμετώπισής τους στο πλαίσιο των πολιτικών της Ευρωπαϊκής Ένωσης.
<SPEAKER ID="049" NAME="Jean-Pierre Audy" AFFILIATION="PPE">
(FR) Κύριε Πρόεδρε, κύριε Επίτροπε, κύριε υπουργέ, θα ήθελα να συγχαρώ τους εισηγητές, καθώς και τον πρόεδρο της Επιτροπής Προϋπολογισμών τους Σώματός μας, και φίλο μου, κ. Lamassoure.
<P>
Έχω να διατυπώσω πέντε παρατηρήσεις. " πρώτη αφορά την έρευνα, και, ειδικότερα, το έκτο και το έβδομο πρόγραμμα πλαίσιο. Για λόγους ασφάλειας του δικαίου, εμείς, η Επιτροπή Ελέγχου του Προϋπολογισμού επαναλαμβάνουμε ότι θέλουμε η Ευρωπαϊκή Επιτροπή να αποφύγει τον εκ νέου υπολογισμό, μέσω νέων ερμηνειών των κριτηρίων επιλεξιμότητας, δημοσιονομικών καταστάσεων για ολοκληρωμένα έργα που έχει ήδη εγκρίνει και εκκαθαρίσει. Επαναλαμβάνουμε το αίτημά μας προς την Επιτροπή να μην παρεκκλίνει από τα διεθνή λογιστικά και ελεγκτικά πρότυπα.
<P>
" δεύτερη παρατήρηση αφορά τη συμπερίληψη των συντάξεων προσωπικού της ΕΕ στον προϋπολογισμό. Προτείνουμε την εγγραφή των οφειλών των κρατών μελών όσον αφορά τις συντάξεις προσωπικού -37 δισεκατομμύρια ευρώ στις 31 Δεκεμβρίου 2008, ήτοι αύξηση 4 δισεκατομμυρίων ευρώ έναντι του έτους 2007- στις οικονομικές καταστάσεις υπό τη μορφή στοιχείων ενεργητικού, και προτείνουμε την εκπόνηση μελέτης σχετικά με τη δημιουργία ενός ταμείου συντάξεων της ΕΕ.
<P>
" τρίτη παρατήρηση συνίσταται στην ανάγκη ενίσχυσης της Υπηρεσίας Καταπολέμησης της Απάτης. Είναι σκόπιμο να ενισχυθεί ώστε να μπορεί να επιτελεί καλύτερα το έργο της, ιδίως όταν πρόκειται για παρεμβάσεις εκτός της ΕΕ.
<P>
" τέταρτη παρατήρηση είναι ότι θα θέλαμε από την Επιτροπή να μας παράσχει τα μέσα ώστε να μπορέσουμε να συγκαλέσουμε διοργανική διάσκεψη με στόχο την απόκτηση θετικής δήλωσης αξιοπιστίας από το Ευρωπαϊκό Ελεγκτικό Συνέδριο. Στην εν λόγω διάσκεψη θα συμμετάσχουν τα εθνικά ελεγκτικά συνέδρια, το Ευρωπαϊκό Ελεγκτικό Συνέδριο, τα εθνικά κοινοβούλια και οι εμπλεκόμενες διοικητικές αρχές.
<P>
" τελευταία παρατήρηση αφορά το γεγονός ότι η Ευρωπαϊκή Ένωση δεν προβαίνει σε επαρκείς επενδύσεις, και αυτή είναι προσωπική μου πρόταση: δεν είναι πλέον καιρός να συμπεριλάβουμε στον προϋπολογισμό μας ένα τμήμα για τις επενδύσεις και, σε συνεργασία με την Ευρωπαϊκή Τράπεζα Επενδύσεων -σχετικά με την οποία προτείνω, εφόσον έχουμε πλέον νομική οντότητα, την ανάπτυξη εταιρικής σχέσης με την Ευρωπαϊκή Ένωση, όπως ισχύει για τα κράτη μέλη- να διαθέτουμε επενδυτικό σχέδιο, ιδίως επί των διευρωπαϊκών δικτύων; Το σχέδιο αυτό θα καλύπτει την ενέργεια, τους αυτοκινητόδρομους, τις σιδηροδρομικές συνδέσεις υψηλής ταχύτητας, τις πλωτές οδούς, τα πανεπιστήμια, την εκπαίδευση, τα ευρυζωνικά δίκτυα, την υγεία, το διάστημα και ούτω καθεξής.
<SPEAKER ID="050" NAME="Derek Vaughan" AFFILIATION="S&amp;D">
(EN) Κύριε Πρόεδρε, αυτός είναι ο πρώτος μου προϋπολογισμός στο παρόν Κοινοβούλιο, και με εντυπωσίασε τόσο η συναίνεση σχετικά με τον καθορισμό των προτεραιοτήτων του Κοινοβουλίου όσο και η συναίνεση σχετικά με την ανάγκη να προστατεύσουμε τις εν λόγω προτεραιότητες. Θέλω να ευχαριστήσω όλους όσοι συμμετείχαν σε αυτήν τη διαδικασία.
<P>
Πετύχαμε πολλά. Όχι όλα, αλλά χαίρομαι που επιτύχαμε τόσο πολλά. Ειδικότερα, χαίρομαι με τις δηλώσεις επί των διαρθρωτικών ταμείων και την πολιτική συνοχής. Ελπίζω ότι θα θυμόμαστε ακόμα τις συγκεκριμένες δηλώσεις όταν θα αποφασίζουμε για την πολιτική μετά το 2013. Εντούτοις, υπολείπονται ακόμα δύσκολες αποφάσεις για το Κοινοβούλιο, όπως η απόφαση για τη χρηματοδότηση του μηχανισμού μικροχρηματοδοτήσεων -ευελπιστώ τα κράτη μέλη να συνεχίσουν να τον θεωρούν προτεραιότητα-, η απόφαση για τη διασφάλιση της εξεύρεσης χρηματοδοτικών πόρων για το Κοζλοντούι κατά τα προσεχή τρία έτη, καθώς και η απόφαση για τη χρηματοδότηση νέων προτεραιοτήτων: οι προτεραιότητες που προκύπτουν από τη διάσκεψη της Κοπεγχάγης, οι προτεραιότητες που απορρέουν από την εφαρμογή της Συνθήκης της Λισαβόνας και οι προτεραιότητες που παρουσιάζονται από τη νέα στρατηγική 2020 θα αποτελέσουν αντικείμενο των συζητήσεών μας το προσεχές έτος.
<P>
Καλούμαστε να λύσουμε όλα αυτά τα προβλήματα, γνωρίζοντας ότι τα περιθώρια είναι περιορισμένα και ότι το Συμβούλιο δεν θα είναι πρόθυμο να παράσχει επιπλέον χρηματοδότηση. Για αυτόν ακριβώς τον λόγο είναι απολύτως απαραίτητη η θεμελιώδης αναθεώρηση του προϋπολογισμού στο μέλλον. Πρέπει να βεβαιωθούμε ότι οι μελλοντικοί προϋπολογισμοί θα ανταποκρίνονται στις προτεραιότητές μας.
<P>
Χρειάζεται επίσης να εξετάσουμε το ενδεχόμενο νέας γραμμής του προϋπολογισμού για το Ταμείο Προσαρμογής στην Παγκοσμιοποίηση, αντί να συνεχίσουμε να αντλούμε πόρους από άλλες γραμμές προς τον σκοπό αυτόν. Επιπλέον, πρέπει να βεβαιωθούμε ότι διατίθενται επαρκείς πόροι δυνάμει του μηχανισμού ευελιξίας ούτως ώστε να είμαστε σε θέση να αντιδρούμε και να αλλάζουμε τις προτεραιότητές μας. Προς το παρόν, τα αντίστοιχα ποσά δεν είναι αρκετά. Εάν μπορέσουμε να υλοποιήσουμε όλους αυτούς τους στόχους, τότε θα ανταποκριθούμε και στις προτεραιότητές μας και, το σημαντικότερο, θα μπορέσουμε να αποδείξουμε στους πολίτες της Ευρώπης ότι το παρόν Κοινοβούλιο έχει ουσιαστικό λόγο.
<P>
Ο προϋπολογισμός μας θα πρέπει να ακολουθεί τις δικές μας προτεραιότητες, αλλά θα πρέπει να ακολουθεί και τις προτεραιότητες των πολιτών μας. Αυτό είναι το καίριο μήνυμα για εμάς, ως Κοινοβούλιο· αποτελεί όμως εξίσου καίριο μήνυμα και για την Επιτροπή και το Συμβούλιο.
<SPEAKER ID="051" NAME="Csaba Őry" AFFILIATION="PPE">
(HU) Δεν είναι ενδεχομένως συμπτωματικό το γεγονός ότι η προετοιμασία του προϋπολογισμού για το έτος 2010 προσελκύει τόσο μεγάλο ενδιαφέρον. Όλο αυτό το ενδιαφέρον δικαιολογείται απολύτως ενόψει της επιδεινούμενης ανεργίας και των δυσχερειών που προκαλεί η οικονομική κρίση. Ως συντάκτης της γνωμοδότησης της Επιτροπής Απασχόλησης και Κοινωνικών Υποθέσεων, θα ήθελα να εκφράσω τις ευχαριστίες μου στον εισηγητή, κ. Surján, για τον επαγγελματικό τρόπο με τον οποίο χειρίστηκε τους συναφείς φακέλους.
<P>
Στη γνωμοδότηση της Επιτροπής Απασχόλησης και Κοινωνικών Υποθέσεων την οποία εισηγήθηκα, προσδιορίσαμε νωρίτερα τις ακόλουθες προτεραιότητες. Ύψιστη προτεραιότητα δώσαμε προφανώς σε μέσα που στοχεύουν στον μετριασμό των επιπτώσεων της χρηματοπιστωτικής και οικονομικής κρίσης στους πολίτες της Ευρώπης. Στηρίξαμε κάθε πρόταση, συμπεριλαμβανομένης της αύξησης της τάξης του 8,4% που προορίζεται για την τόνωση της ανταγωνιστικότητας, η οποία ελπίζουμε ότι θα διατηρήσει θέσεις εργασίας ή θα δημιουργήσει νέες και θα συνεισφέρει στο σχέδιο οικονομικής ανάκαμψης, στην ανανεωμένη στρατηγική της Λισαβόνας, καθώς και στο πρόγραμμα της διά βίου μάθησης.
<P>
Δώσαμε επίσης έμφαση στα καθήκοντα που συνδέονται με το Κοινωνικό Ταμείο, την επαγγελματική κατάρτιση, την απόκτηση τεχνικών προσόντων και τη διά βίου μάθηση. Θεωρώ ότι είναι ιδιαίτερα σημαντικό να κατορθώσουμε το 2010 να διαθέσουμε πόρους ύψους 25 εκατομμυρίων ευρώ για τον μελλοντικό μηχανισμό μικροχρηματοδοτήσεων. Συζητήσαμε εχθές αυτόν τον νέο μηχανισμό. Αισιοδοξούμε ότι θα είμαστε σε θέση να καταλήξουμε γρήγορα σε συμφωνία και επί των λοιπών χρηματοδοτικών λεπτομερειών.
<P>
Φρονώ ότι είναι σημαντικό ο προϋπολογισμός να τονίσει τη σημασία της άντλησης πόρων για τις δραστηριότητες και τις πολιτικές της γραμμής του προϋπολογισμού 1α. Οι πόροι αυτοί θα συμβάλουν στη βιώσιμη ανάπτυξη και στη δημιουργία θέσεων απασχόλησης. Θα ήθελα να εκφράσω ιδιαιτέρως την ικανοποίησή μου για τις θέσεις του προϋπολογισμού που προορίζονται για τη βελτίωση της κατάστασης των μικρομεσαίων επιχειρήσεων, καθώς και για τη στήριξη που παρέχεται στο πρόγραμμα Progress, στο δίκτυο παροχής συμβουλών και πληροφοριών EURES και σε πιλοτικά προγράμματα, όπως το Ευρωπαϊκό Ταμείο Προσαρμογής στην Παγκοσμιοποίηση.
<P>
Λαμβάνοντας υπόψη όλα τα προαναφερθέντα, θεωρώ ότι οι στόχοι που καθορίστηκαν από την Επιτροπή Απασχόλησης και Κοινωνικών Υποθέσεων μπορούν να διαδραματίσουν μείζονα ρόλο στον προϋπολογισμό, για την κατάρτιση του οποίου οφείλουμε να εκφράσουμε την ευγνωμοσύνη μας στους εισηγητές.
<SPEAKER ID="052" NAME="Gay Mitchell" AFFILIATION="PPE">
(EN) Κύριε Πρόεδρε, στο προηγούμενο Κοινοβούλιο αποδόθηκε ιδιαίτερη προσοχή στα καθεστώτα των βουλευτών και των βοηθών, και θεωρώ ότι ορθώς έγινε. Πλην όμως, κατά την έναρξη της εντολής του παρόντος Κοινοβουλίου και της νέας Επιτροπής, είναι καιρός να στρέψουμε την προσοχή μας σε άλλα στελέχη προσωπικού των τριών θεσμικών οργάνων και να εξετάσουμε τον ρόλο τους.
<P>
Έχουμε το εξαιρετικό προνόμιο να πλαισιωνόμαστε από ανθρώπους με υψηλό αίσθημα επαγγελματισμού και αφοσίωσης οι οποίοι εργάζονται για το Κοινοβούλιο, το Συμβούλιο και την Επιτροπή, αλλά η πραγματικότητα είναι ότι, στην παρούσα Αίθουσα, δεν αντιλαμβανόμαστε ποιο ακριβώς είναι το έργο που επιτελούν πολλά από αυτά τα στελέχη προσωπικού. Εκτελούν επί σειρά ετών τα καθήκοντά τους, όποια και αν είναι αυτά.
<P>
Όταν υπάρχουν 27 κράτη μέλη που εκπροσωπούνται στο παρόν Κοινοβούλιο, 27 Επίτροποι από αυτά τα κράτη μέλη που συγκεντρώνονται στην Επιτροπή και υπουργοί του Συμβουλίου που επιστρέφουν στα εθνικά τους κοινοβούλια και επανέρχονται στο παρόν Σώμα, είναι πολύ εύκολο το προσωπικό που έχει εκλεγεί για να μας υπηρετεί να καλύψει ουσιαστικά την ημερήσια διάταξη.
<P>
Αυτό που ζητώ ήδη από την έναρξη της εντολής του παρόντος Σώματος είναι η επερχόμενη Επιτροπή -δεν γνωρίζω, συμπτωματικά, το ποσοστό του προϋπολογισμού για τη στελέχωση του προσωπικού, αλλά ξέρω ότι είναι σημαντικό- να ζητήσει την εκπόνηση μελέτης σχετικά με τα καθήκοντα των στελεχών προσωπικού των τριών θεσμικών οργάνων, προκειμένου να διασφαλισθεί ότι επιτελούν το έργο τους αποτελεσματικά, αποδοτικά και, πάνω από όλα, με διαφάνεια και υπευθυνότητα. Εκτιμώ ότι μόνον έτσι είναι εφικτή η παροχή σημαντικών δημόσιων υπηρεσιών.
<P>
Διαπιστώνεται ένα είδος αυξανόμενης πεποίθησης ότι υφίσταται μια απρόσωπη γραφειοκρατία. Δεν συμμερίζομαι αυτήν την άποψη, και δεν το λέω αυτό εν είδει έμμεσης φιλοφρόνησης, διότι έχουμε ορισμένα πολύ καλά στελέχη προσωπικού· εντούτοις, τούτο δεν συνιστά μέτρο αποδοτικότητας και αποτελεσματικότητας. Πρέπει να γνωρίζουμε τα καθήκοντα του προσωπικού και, εάν θέλουμε πραγματικά να διαθέτουμε μια ατζέντα της Λισαβόνας με μια αποδοτική και αποτελεσματική οικονομία, τότε πρέπει να είμαστε βέβαιοι ότι τα στελέχη προσωπικού που εργάζονται για τα τρία θεσμικά μας όργανα ασκούν τα καθήκοντά τους αποτελεσματικά, αποδοτικά και υπεύθυνα. Θεωρώ ότι σε κάθε θεσμικό όργανο πρέπει να υπάρχει αναπληρωτής γενικός γραμματέας, ο οποίος θα ενημερώνει από καιρό σε καιρό τα αντίστοιχα όργανα για την αποδοτικότητα και την αποτελεσματικότητα του προσωπικού.
<P>
Θα ήθελα να ζητήσω από την Επιτροπή να εξετάσει το ζήτημα αυτό ανεξάρτητα και αμερόληπτα στο πλαίσιο των πρώτων δραστηριοτήτων της νέας Επιτροπής.
<SPEAKER ID="053" NAME="Tadeusz Zwiefka" AFFILIATION="PPE">
(PL) Κύριε Πρόεδρε, κατά τη διάρκεια της συζήτησης επί του προϋπολογισμού, φαίνεται πως αξίζει επίσης να επισημανθεί ότι το δίκαιο αποτελεί θεμελιώδες στοιχείο για τη ζωή στην κοινωνία, και η συνεκτικότητά του ενώνει την ήπειρό μας. Το Δικαστήριο των Ευρωπαϊκών Κοινοτήτων διαδραματίζει σημαίνοντα ρόλο σε αυτόν τον τομέα, και αυτός είναι ο λόγος για τον οποίο η Επιτροπή Νομικών Θεμάτων πρότεινε μία σειρά τροπολογιών με στόχο την αποκατάσταση των μέσων που προβλέπονται στο αρχικό σχέδιο του προϋπολογισμού, το οποίο μετά βίας επιτρέπει στο Δικαστήριο να ανταποκριθεί στις πλέον θεμελιώδεις ανάγκες του.
<P>
Ένα από τα πιεστικότερα προβλήματα είναι το θέμα της αύξησης των δημοσιονομικών μέσων για το έτος 2010 σε σχέση με τη μετάφραση των ερωτημάτων που παραπέμπονται για έκδοση προδικαστικών αποφάσεων, διαδικασία που αποτελεί βασικό μέσο προσφυγής των εθνικών δικαστηρίων, προκειμένου να μπορέσουν να προσαρμόσουν την εθνική δικαιοδοσία στην ευρωπαϊκή δικαιοδοσία. Το ΔΕΚ δεν διαθέτει επαρκή μέσα για την αύξηση των πόρων του όσον αφορά τη στελέχωση του προσωπικού του που εργάζεται στην υπηρεσία μετάφρασης, και αυτό δημιουργεί καθυστερήσεις στις δικαστικές διαδικασίες. " χορήγηση συμπληρωματικών μέσων στο Δικαστήριο θα συμβάλει στην αύξηση της αποτελεσματικότητας της λειτουργίας στον συγκεκριμένο τομέα, αλλά και στον περιορισμό των καθυστερήσεων στις δικαστικές διαδικασίες των κρατών μελών. " μείωση των μέσων από το Συμβούλιο πλήττει τα ήδη ιδιαίτερα περιορισμένα στρατηγικά έργα ΤΠ που έχει προτείνει το Δικαστήριο για το έτος 2010, στοχεύοντας στη βελτίωση της ποιότητας των υπηρεσιών του με ταυτόχρονη μείωση του απασχολούμενου προσωπικού. Είναι επιτακτική η ανάγκη να αποκατασταθούν τα μέσα που προβλέπονται στο κοινό σχέδιο του προϋπολογισμού. " τεχνολογία των πληροφοριών συνιστά θεμελιώδη τομέα ο οποίος επιτρέπει την αντιμετώπιση των νέων προκλήσεων των καιρών μας, αποφέρει μακροπρόθεσμη εξοικονόμηση πόρων και προσφέρει στους πολίτες καλύτερες υπηρεσίες.
<P>
Θα ήθελα επίσης να υπογραμμίσω την ανάγκη στήριξης των σχεδίων πλαισίων αναφοράς. Τον Φεβρουάριο του 2009, μία ομάδα ακαδημαϊκών παρουσίασε την οριστική έκδοση μίας σύνοψης των σχεδίων πλαισίων αναφοράς, τα οποία θα μπορούν να χρησιμοποιούν τα ευρωπαϊκά θεσμικά όργανα ως βάση για τη δημιουργία ευρωπαϊκού δικαίου των συμβάσεων. Σε αυτό το στάδιο, είναι υψίστης σημασίας η διάθεση των εν λόγω πλαισίων σε όσο τον δυνατόν περισσότερες επίσημες γλώσσες ούτως ώστε πολιτικές και νομικές ομάδες, καθώς και άλλα ενδιαφερόμενα μέρη, να μπορέσουν να διεξαγάγουν μία εμπεριστατωμένη συζήτηση σχετικά με το μέλλον του ευρωπαϊκού δικαίου των συμβάσεων. Χαίρομαι που το Ευρωπαϊκό Κοινοβούλιο θα επανορθώσει αυτά τα σφάλματα του Συμβουλίου και θα επιτρέψει στο Δικαστήριο να λειτουργεί με καλύτερο τρόπο.
<SPEAKER ID="055" NAME="György Schöpflin" AFFILIATION="PPE">
(EN) Κύριε Πρόεδρε, όπως όλοι, έτσι και εγώ θεωρώ ότι πρόκειται για έναν εξαιρετικά καλό προϋπολογισμό. Έχει εκπονηθεί μεγάλος όγκος εργασιών για αυτό, και συγχαρητήρια σε όλους όσοι συμμετείχαν στις εν λόγω εργασίες.
<P>
Εκείνο που θα ήθελα να κάνω στο παρόν στάδιο της συζήτησης είναι να παρατηρήσω τη γενική εικόνα. " συμβολή σε συγκεκριμένα ζητήματα ήταν εξαιρετικά σημαντική, αλλά πρέπει να εξετάσουμε το ευρύτερο ευρωπαϊκό πλαίσιο προκειμένου να κατανοήσουμε τη σημασία των θεμάτων τα οποία συζητούμε. Έχω την εντύπωση ότι, σε μία δημοκρατία, έκαστο θεσμικό όργανο πρέπει να έχει δικό του προϋπολογισμό, και έκαστο θεσμικό όργανο οφείλει να λογοδοτεί για τις δαπάνες του σε αυτούς που πραγματικά καταβάλλουν τις εισφορές και παρέχουν τους πόρους.
<P>
Κατά συνέπεια, ο συγκεκριμένος προϋπολογισμός είναι επιφορτισμένος με ευθύνες. Στην πραγματικότητα, είναι επιφορτισμένος με την ευθύνη του ότι αποτελεί τον προϋπολογισμό ενός θεσμικού οργάνου που είναι ιδιαιτέρως προσηλωμένο στη διαφάνεια και την υπευθυνότητα. Δεδομένης, μεταξύ άλλων, της δέσμευσής μας για διαφάνεια και υπευθυνότητα, τούτο θα ενισχύσει τη χρηστή διακυβέρνηση και, σε έναν ιδανικό κόσμο, θα αυξήσει την εμπιστοσύνη μεταξύ εκείνων που δαπανούν και εκείνων που παρέχουν. Θα πρέπει ενδεχομένως να τονίσω ότι αυτά συμβαίνουν σε έναν ιδανικό κόσμο - η πραγματικότητα συχνά διαφέρει. " ιδιαίτερη σημασία αυτής της διαφάνειας έγκειται στο γεγονός ότι μπορεί να συνδράμει στη σύγκλιση της απόστασης που χωρίζει τους πολίτες από εκείνους που ασκούν την εξουσία. " απόσταση αυτή -νομίζω ότι όλοι μπορούμε να συμφωνήσουμε σε αυτό- αποτελεί αναπόδραστο χαρακτηριστικό της σύγχρονης ζωής, και, επομένως, έκαστο θεσμικό όργανο θα πρέπει να καταβάλει κάθε δυνατή προσπάθεια για τη γεφύρωση αυτού του χάσματος.
<P>
Επιπλέον, αναμένονται δύσκολοι καιροί για την Ευρώπη, και φρονώ ότι τούτο ενισχύει την ανασφάλεια μεταξύ των πολιτών. Εκείνο που μπορούμε να κάνουμε εν προκειμένω είναι να αποσαφηνίσουμε τα εν λόγω θέματα, προάγοντας τον διάλογο και τη συζήτηση που ενδέχεται, κατά περίσταση, να περιλαμβάνουν διαφωνίες. Υπό αυτό το πρίσμα, θεωρώ ότι ο προϋπολογισμός αποτελεί ένα βήμα προς τη σωστή κατεύθυνση, και θα ήθελα να παράσχω τη σθεναρή υποστήριξή μου.
<SPEAKER ID="056" NAME="Peter Šťastný" AFFILIATION="PPE">
(EN) Κύριε Πρόεδρε, ο προϋπολογισμός για το έτος 2010 πόρρω απέχει από τη γενναιοδωρία - όπως και κάθε άλλος προϋπολογισμός. Υπό τις παρούσες συνθήκες, πρέπει να επικεντρωθούμε σε ό,τι έχουμε εμπρός μας, και αυτό που έχουμε εμπρός μας είναι η προτεραιότητα των επιπτώσεων μίας μείζονος παγκόσμιας κρίσης. Όλα τα άλλα είναι δευτερεύοντα.
<P>
Ως εισηγητής για την Επιτροπή Διεθνούς Εμπορίου (INTA), θέλω να ελπίζω ότι τα ενισχυμένα ποσά στον τομέα 4 (" ΕΕ ως παγκόσμιος παράγων) θα επενδυθούν και θα παρακολουθηθούν σωστά ούτως ώστε να προωθηθεί η αύξηση των ροών στις εμπορικές συναλλαγές, και ότι, μαζί με την άρση των φραγμών, θα επιτύχουμε ισχυρότερη ανάπτυξη του ΑΕγχΠ και της απασχόλησης.
<P>
Το Αναπτυξιακό Πρόγραμμα της Ντόχα στο πλαίσιο του ΠΟΕ αποτελεί άριστη πολυμερή πλατφόρμα για την εκπλήρωση αυτού του σκοπού, ιδίως στις αναπτυσσόμενες χώρες. Κατά συνέπεια, υπάρχουν ισχυρά κίνητρα για την κατάληξη αυτής της μακροχρόνιας εποποιίας σε επιτυχές ψήφισμα, διότι τότε θα είμαστε σε θέση να καταπολεμήσουμε τις οδυνηρές συνέπειες της παγκοσμιοποίησης με τη βοήθεια ενός πραγματικά ισχυρού μέσου.
<SPEAKER ID="057" NAME="Czesław Adam Siekierski" AFFILIATION="PPE">
(PL) Κυρίες και κύριοι, ο προϋπολογισμός για το έτος 2010 αποτελεί δύσκολο συμβιβασμό. Από τη μία πλευρά, υποτίθεται ότι λειτουργεί για να περιορίσει την οικονομική κρίση και, από την άλλη, χρηματοδοτούμε προσπάθειες για την καταπολέμηση της κλιματικής αλλαγής, ιδίως μέσω του περιορισμού των εκπομπών διοξειδίου του άνθρακα. Αυτό είναι θετικό, αλλά είναι βέβαιο ότι, βραχυπρόθεσμα, εμποδίζει την ανάπτυξη, η οποία αποτελεί έναν τομέα στον οποίο συνεχίζουμε να δαπανούμε ελάχιστα.
<P>
" αύξηση των δαπανών για την έρευνα και την καινοτομία είναι δικαιολογημένη. Θα βελτιώσει την ανταγωνιστικότητά μας. Κατά τα φαινόμενα, εξακολουθούμε να έχουμε περιορισμένες δαπάνες στον τομέα της εκπαίδευσης, περιλαμβανομένου του προγράμματος ανταλλαγών Erasmus. Είναι θετικό το γεγονός ότι εξευρέθηκαν πόροι -αν και όχι επαρκείς- για το ταμείο για τον γαλακτοκομικό τομέα, διότι το 2009 ήταν μια δύσκολη χρονιά για τους ευρωπαίους γεωργούς. Εάν θέλουμε να τονώσουμε τις οικονομικές συνθήκες και να μειώσουμε την ανεργία και τον κοινωνικό αποκλεισμό, θα πρέπει να αυξήσουμε τους πόρους για τον μηχανισμό μικροχρηματοδοτήσεων. " χρηματοδότηση των ευρυζωνικών υπηρεσιών Διαδικτύου σε αγροτικές περιοχές είναι σημαντική για την ανάπτυξη, αλλά φυσικά, όπως προανέφερα, ο παρών προϋπολογισμός αποτελεί συμβιβαστική λύση.
<SPEAKER ID="058" NAME="Nathalie Griesbeck" AFFILIATION="ALDE">
(FR) Κύριε Πρόεδρε, θα ήθελα να λάβω τον λόγο βάσει της διαδικασίας "catch-the-eye" διότι, προηγουμένως, μου παραχωρήθηκε χρόνος ομιλίας ενός μόνο λεπτού, ενώ στην ημερήσια διάταξη προβλεπόταν χρόνος ομιλίας δύο λεπτών. Θα ήθελα απλώς να προσθέσω κάτι: μολονότι θα συνταχθώ με τα υπόλοιπα μέλη της Ομάδας μου και θα ψηφίσω, την ερχόμενη Πέμπτη, υπέρ του προϋπολογισμού για τον οποίο συζητούμε, θα ήθελα να υπογραμμίσω ότι δεν βιώνουμε μόνο μία οικονομική, χρηματοπιστωτική και περιβαλλοντική κρίση -όπως επισημάνθηκε νωρίτερα- αλλά και μία βαθύτατη κοινωνική κρίση που συνδέεται με την αύξηση της ανεργίας.
<P>
Παρότι ο προϋπολογισμός επιτυγχάνει μία λεπτή ισορροπία, εγώ, από την πλευρά μου, εκφράζω τη λύπη μου για το γεγονός ότι τα κράτη μέλη δεν έλαβαν υπόψη τα ηχηρά πολιτικά μηνύματα που εστάλησαν σε εκείνους ακριβώς τους ανθρώπους που αντιμετωπίζουν δυσχέρειες. Εκφράσθηκε η επιθυμία να παρασχεθούν συμπληρωματικοί πόροι ως μέρος του σχεδίου για την παροχή αρωγής στους φτωχότερους πολίτες, αλλά, δυστυχώς, δεν δόθηκε περαιτέρω συνέχεια. Λυπούμαι για αυτό, διότι θα μπορούσε να στείλει ένα ισχυρό μήνυμα ότι κινούμαστε προς την κατεύθυνση μιας πιο κοινωνικής Ευρώπης.
<SPEAKER ID="059" NAME="Zigmantas Balčytis" AFFILIATION="S&amp;D">
(LT) Σας ευχαριστώ, κύριε Πρόεδρε, κύριοι εκπρόσωποι του Συμβουλίου και της Επιτροπής, κυρίες και κύριοι, ο προϋπολογισμός του έτους 2010 αποτελεί πράγματι παράδειγμα καλής συμβιβαστικής λύσης. Διαφωνώ καθέτως με τους συναδέλφους που δήλωσαν ότι ο προϋπολογισμός του 2010 είναι προϋπολογισμός κρίσης. Οι εκπρόσωποι ορισμένων κρατών μελών γνωρίζουμε πολύ καλά τι σημαίνει προϋπολογισμός κρίσης, έχοντας βιώσει μείωση των εσόδων του προϋπολογισμού πάνω από 30% σε δύο έτη.
<P>
Οφείλουμε να συγχαρούμε την Επιτροπή για ορισμένες προτεραιότητες: μαζί με το Συμβούλιο και το Κοινοβούλιο, κινητοποίησε περισσότερους πόρους, ιδίως για τη χρηματοδότηση του σχεδίου οικονομικής ανάκαμψης, επί παραδείγματι, για την αύξηση της πρόσβασης στις ευρυζωνικές υπηρεσίες Διαδικτύου, αλλά και για τη χρηματοδότηση του ευρωπαϊκού στρατηγικού σχεδίου ενεργειακών τεχνολογιών. Θα ήθελα επίσης να αναφέρω ότι υπάρχουν ορισμένοι προβληματικοί τομείς.
<P>
Θα ήθελα, ωστόσο, να επιστήσω την προσοχή στην ομιλία του συναδέλφου μου, κ. Godmanis, στην οποία ανέφερε ότι επί ένα και πλέον έτος, μεμονωμένα κράτη δεν κατόρθωσαν να διαχειριστούν τη χρηματοδοτική ενίσχυση. Συνεπώς, θεωρώ πραγματικά ότι πρόκειται για έναν καλό προϋπολογισμό, πρέπει να τον στηρίξουμε και να συγχαρούμε την Επιτροπή.
<SPEAKER ID="060" NAME="Ivars Godmanis" AFFILIATION="ALDE">
(EN) Κύριε Πρόεδρε, εν συντομία, θέλω να υπογραμμίσω ένα σημείο, δεδομένου ότι παρίσταται και η Επιτροπή.
<P>
Έχουμε ένα πρόβλημα: στην Επιτροπή Περιφερειακής Ανάπτυξης, συνεχίζουμε να εργαζόμαστε επί των προτάσεων για αλλαγές, σύμφωνα με τις οποίες η Ευρωπαϊκή Επιτροπή δεν θα ζητήσει συγχρηματοδότηση από τα κράτη μέλη για την περίοδο 2009-2010. Το συνολικό ποσό των πόρων ανέρχεται σε περισσότερα από 6,6 δισεκατομμύρια ευρώ. Εγκρίναμε τον προϋπολογισμό του έτους 2010, αλλά δεν υπάρχουν χρήματα στον προϋπολογισμό αυτό για την ικανοποίηση αυτών των αναγκών· ο προϋπολογισμός του 2009 έχει τελειώσει.
<P>
" Επιτροπή Περιφερειακής Ανάπτυξης εξακολουθεί να περιμένει την νέα πρόταση της Ευρωπαϊκής Επιτροπής, διότι η προηγούμενη πρόταση απορρίφθηκε από το Συμβούλιο. Πρέπει να είμαστε απολύτως σαφείς σχετικά με τις επόμενες ενέργειες στις οποίες θα προβούμε. Αντιλαμβάνομαι ότι δεν υπάρχει περιθώριο για τη συγκεκριμένη πρόταση, αλλά η κατάσταση πρέπει να αποσαφηνισθεί. Εάν δεν γίνει αυτό, η Επιτροπή Περιφερειακής Ανάπτυξης θα συνεχίζει να εργάζεται προς μία συγκεκριμένη κατεύθυνση, ενώ εμείς, στην Επιτροπή Προϋπολογισμών, δεν θα ξέρουμε τι μπορούμε να κάνουμε, επειδή δεν έχουμε άλλους πόρους για τις εν λόγω προτάσεις στον επικείμενο προϋπολογισμό του έτους 2010.
<SPEAKER ID="061" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, εν μέσω της οικονομικής και κοινωνικής κρίσης, η οποία έχει τρομακτικό αντίκτυπο στην απασχόληση και στις συνθήκες διαβίωσης των ανθρώπων, δηλώνω μετά λύπης ότι το παρόν σχέδιο του κοινοτικού προϋπολογισμού για το 2010 δεν είναι αρκούντως ικανοποιητικό. Δεν λαμβάνει καν υπόψη τις δημοσιονομικές προοπτικές, στις οποίες προτείνεται 1,1% του ακαθάριστου εθνικού εισοδήματος της Κοινότητας, αλλά ούτε και το σχέδιο του προϋπολογισμού που υποβλήθηκε και εγκρίθηκε σε πρώτη ανάγνωση, το οποίο έκανε λόγο για 1,08% του ΑΕΕ της Κοινότητας.
<P>
Το σχέδιο που υποβάλλεται επί του παρόντος προς έγκριση συνεχίζει να διατηρεί έναν προϋπολογισμό που καθιστά προτεραιότητα και χρηματοδοτεί τις νεοφιλελεύθερες και στρατοκρατικές τάσεις της Ευρωπαϊκής Ένωσης. Δέον είναι να σημειωθεί ότι αυτός ο πρώτος προϋπολογισμός βάσει της Συνθήκης της Λισαβόνας καταρτίστηκε εις βάρος της περιλάλητης πολιτικής οικονομικής και κοινωνικής συνοχής, η οποία λαμβάνει επί του παρόντος πολύ μικρότερη μερίδιο. Επί του συνόλου των πληρωμών, οι περικοπές στις δαπάνες συνοχής ανέρχονται χονδρικά στο ποσό των 2,5 δισεκατομμυρίων ευρώ συγκριτικά με τις εγκριθείσες δαπάνες σε πρώτη ανάγνωση.
<P>
Για όλους αυτούς τους λόγους, δεν μπορούμε να συμφωνήσουμε με το παρόν σχέδιο του προϋπολογισμού, ο οποίος είναι κατά 11 δισεκατομμύρια ευρώ μικρότερος από εκείνον που είχε προγραμματιστεί στο πολυετές δημοσιονομικό πλαίσιο για το έτος 2010.
<SPEAKER ID="062" NAME="Hans Lindblad" LANGUAGE="SV">
Κύριε Πρόεδρε, θεωρώ ότι η παρούσα συζήτηση ήταν εξαιρετικά ενδιαφέρουσα. Είχαμε διαφορετικές απόψεις, και αυτό ήταν το ζητούμενο. Ορισμένοι θέλουν να περιορίσουν τον προϋπολογισμό. Εντούτοις, πολλοί άλλοι δεν θα είναι απολύτως ικανοποιημένοι εάν δεν μεταφερθούν όλοι οι εθνικοί προϋπολογισμοί στην ΕΕ. Ευτυχώς, η μεταβίβαση όλων των εξουσιών στο Ευρωπαϊκό Κοινοβούλιο δεν αποτελεί κατά πάσα πιθανότητα επιθυμία των ψηφοφόρων μας.
<P>
Μου υποβλήθηκε απευθείας ερώτηση από τον κ. Färm. Ακούγοντας τον κ. Färm, θα έλεγε κανείς ότι δεν θα μπορέσουμε να έχουμε πολιτική για την απασχόληση στην Ευρώπη εάν δεν διαθέτουμε μικροπιστώσεις. Ασφαλώς αυτό δεν ισχύει. Τα διάφορα κράτη μέλη επενδύουν τεράστια χρηματικά ποσά στη στήριξη της οικονομίας και της απασχόλησης. Επιπλέον, η Ευρώπη προβαίνει σε σημαντικές γενικές αυξήσεις στου προϋπολογισμού, συμπεριλαμβανομένης της παροχής 5 δισεκατομμυρίων ευρώ μέσω του σχεδίου ανάκαμψης. Τέλος, έχουμε επίσης την ιδιαίτερα επεκτατική πολιτική της Ευρωπαϊκής Κεντρικής Τράπεζας. Κατά συνέπεια, διαθέτουμε αδιαμφισβήτητα μία πολύ ισχυρή πολιτική για την απασχόληση και την ανάπτυξη.
<P>
Εάν ο κ. Färm εκτιμά ότι οι μικροπιστώσεις αποτελούν μία πτυχή που χρήζει προτεραιότητας, τούτο σημαίνει, φυσικά, ότι θα πρέπει να δοθεί μικρότερη προτεραιότητα σε κάποια άλλη πτυχή. Είναι ζήτημα επιλογών. Μολαταύτα, σαφώς δεν αποτελεί αποδεκτή λύση το να θέλουμε απλώς περισσότερα και να στέλνουμε τον λογαριασμό στα διάφορα κράτη μέλη.
<SPEAKER ID="063" NAME="Vladimír Maňka" LANGUAGE="SK">
Κυρίες και κύριοι, σας ευχαριστώ για τις διαφωτιστικές σας ομιλίες. Θα ήθελα να ευχαριστήσω τους εκπροσώπους των ευρωπαϊκών θεσμικών οργάνων, την Προεδρία του Ευρωπαϊκού Κοινοβουλίου, τους σκιώδεις εισηγητές, τους συντονιστές και όλους εσάς.
<P>
Όλες οι εργασίες κατά το τρέχον έτος πραγματοποιήθηκαν με επικεφαλής δύο προέδρους της Επιτροπής Προϋπολογισμών. Επικεφαλής κατά το πρώτο εξάμηνο του έτους ήταν ο κ. Böge, και κατά το δέυτερο εξάμηνο ο κ. Lamassoure. Κύριε Böge, κύριε Lamassoure, είμαι βέβαιος ότι δεν είμαι ο πρώτος που σας δηλώνει ότι αμφότεροι συμβάλατε σημαντικά στο έργο της επιτροπής και σε ολόκληρη τη διαδικασία του προϋπολογισμού.
<P>
Είμαι ευγνώμων στη σουηδική Προεδρία και στην Επιτροπή για τη συνεργασία τους. Εκείνοι που δεν αναφέρονται επισήμως είναι οι σύμβουλοι, οι βοηθοί και τα μέλη του διοικητικού προσωπικού μας. Δεν παύουν, όμως, να είναι άνθρωποι κλειδιά. Χωρίς αυτούς, δεν θα μπορούσαμε να επιτύχουμε το σημερινό αποτέλεσμα. Θα ήθελα να εκφράσω σε όλους τις ευχαριστίες μου.
<P>
Κυρίες και κύριοι, η Συνθήκη της Λισαβόνας θα έχει αντίκτυπο σε όλο το φάσμα των υπηρεσιών του Ευρωπαϊκού Κοινοβουλίου και των λοιπών θεσμικών οργάνων. Για το Ευρωπαϊκό Κοινοβούλιο, η διαδικασία συναπόφασης θα ενισχυθεί εντυπωσιακά, καλύπτοντας έως και το 95% της νομοθεσίας σε τομείς όπως η ελευθερία, η ασφάλεια και δικαιοσύνη, η γεωργία, η αλιεία, η έρευνα και τα διαρθρωτικά ταμεία. Θα εφαρμοσθεί ευρέως η ψηφοφορία με ειδική πλειοψηφία στο Συμβούλιο και θα δημιουργηθούν αρκετές νέες νομικές βάσεις σε τομείς όπως ο τουρισμός, ο αθλητισμός, η ενέργεια, η πολιτική προστασία και η διοικητική συνεργασία. Τα στοιχεία αυτά θα αυξήσουν τις νομοθετικές δραστηριότητες της ΕΕ εν γένει, με σημαντικό συνολικό αντίκτυπο στις εξουσίες του Ευρωπαϊκού Κοινοβουλίου και τις δραστηριότητές του και, επομένως, και στην ανάγκη τόνωσης των διοικητικών δραστηριοτήτων.
<P>
Κατά τους προσεχείς μήνες, θα εξετάσουμε και θα συνεκτιμήσουμε τους χρηματοδοτικούς πόρους που απαιτούνται για την εφαρμογή των νέων πολιτικών της ΕΕ που συνδέονται με τη Συνθήκη της Λισαβόνας. Πιστεύω ότι, από κοινού, θα κατορθώσουμε να καθορίσουμε την επόμενη διαδικασία του προϋπολογισμού.
<SPEAKER ID="064" NAME="Jutta Haug" LANGUAGE="DE">
Κύριε Πρόεδρε, θα ήθελα να ευχαριστήσω όλους τους συναδέλφους μου. Καταφέραμε να καταλήξουμε σε κοινή θέση με το Συμβούλιο. Εν προκειμένω όμως, θα ήθελα επίσης να ευχαριστήσω θερμά το Συμβούλιο και την Προεδρία του Συμβουλίου. Όσοι με γνωρίζουν θα ξέρουν ότι συνήθως είμαι πολύ φειδωλή στους επαίνους και τις ευχαριστίες. Εντούτοις, θα ήθελα να εκφράσω την ειλικρινή ευγνωμοσύνη μου στη σουηδική Προεδρία και, ιδίως, στον κ. Lindblad, για το έργο και τη συνεχή παρουσία τους κατά τη διάρκεια των διαβουλεύσεων για τα θέματα του προϋπολογισμού. Ήταν μία ευχάριστη αντίθεση σε σχέση με τις άλλες Προεδρίες του Συμβουλίου που γνώρισα κατά τη διάρκεια της μακράς σταδιοδρομίας μου ως βουλευτού του Κοινοβουλίου. Σας ευχαριστώ πάρα πολύ.
<P>
Πολλοί βουλευτές έλαβαν μέρος σήμερα το πρωί στη συζήτηση, και θεωρώ ότι, με αυτήν την ευκαιρία, συμμετείχε πολύ μεγαλύτερος αριθμός βουλευτών από ό,τι συνήθως. Στην πλειονότητά τους, αναφέρθηκαν στους περιορισμούς του προϋπολογισμού και στη διάρθρωσή του. Κυρίες και κύριοι, μπορούμε να δηλώσουμε με βεβαιότητα ότι ο προϋπολογισμός του 2010 θα είναι ο τελευταίος του είδους του, ο τελευταίος που θα παρουσιάζει τη συγκεκριμένη διάρθρωση, πράγμα που μας οδηγεί στην πεποίθηση ότι θα μπορέσουμε έτσι να χρηματοδοτήσουμε τις απαραίτητες πολιτικές της Ευρωπαϊκής Ένωσης και τις νέες προκλήσεις και καθήκοντά της.
<P>
Ευελπιστούμε η νέα Επιτροπή να προβεί άμεσα στην ενδιάμεση αναθεώρηση, δεδομένου ότι, δυνάμει των συμφωνιών του 2006, θα έπρεπε να υποβληθεί το αργότερο έως το τέλος του έτους 2009, με άλλα λόγια, μέχρι το τέλος του τρέχοντος έτους. Για να γίνω απολύτως σαφής, αναμένουμε επίσης πρόταση αναθεώρησης για τις υφιστάμενες δημοσιονομικές προοπτικές. Δεν μπορούμε να περιμένουμε έως το 2014 για να προβούμε σε μεταρρύθμιση. Χρειαζόμαστε βιώσιμα μέσα τώρα, ώστε να μπορέσει η Ευρωπαϊκή Ένωση να αντιμετωπίσει της προκλήσεις του άμεσου μέλλοντος με δημοκρατική νομιμότητα, για την οποία μόλις απηύθυνε έκκληση, εξ ονόματος όλων ημών, ο πρόεδρος της Επιτροπής Προϋπολογισμών, κ. Lamassoure.
<SPEAKER ID="065" NAME="Reimer Böge" LANGUAGE="DE">
Κύριε Πρόεδρε, εφόσον έχουμε πλέον συμφωνήσει όλοι για τον προϋπολογισμό του 2010, βάσει των πολιτικών πραγματικοτήτων, οφείλουμε τώρα να επικεντρώσουμε την προσοχή μας στα θέματα που ανοίγονται εμπρός μας για τους προσεχείς μήνες.
<P>
Λαμβανομένου υπόψη ότι το Ευρωπαϊκό Συμβούλιο χορήγησε στον εαυτό του το ποσό των 23,5 εκατομμυρίων ευρώ χρησιμοποιώντας μία άκρως μεροληπτική διαδικασία, πρέπει και εμείς να θέσουμε άμεσα σε εφαρμογή συμπληρωματικές χρηματοδοτήσεις για τον προϋπολογισμό του Κοινοβουλίου, προκειμένου να διατηρήσουμε την ισορροπία μεταξύ των θεσμικών οργάνων και να διασφαλίσουμε την ικανότητα του Κοινοβουλίου να ανταποκρίνεται στις προκλήσεις που εγείρει η Συνθήκη της Λισαβόνας. Επίσης, θα πρέπει να αποδώσουμε ιδιαίτερη προσοχή στην ικανότητα των ομάδων, των επιτροπών και, ιδίως, των μεμονωμένων κρατών μελών να αναπτύσσουν δράση σχετικά με τα καθήκοντα που εμείς αναλαμβάνουμε.
<P>
Επιπλέον, θα πρέπει να διενεργήσουμε, κατά τους προσεχείς μήνες, γενικές συζητήσεις σχετικά με προσαρμογές, επανεξετάσεις και αναθεωρήσεις. Τα θέματα αυτά αφορούν την προσαρμογή, την ανανέωση και την ενίσχυση της διοργανικής συμφωνίας. Αφορούν τη σύνδεση τμημάτων της διοργανικής συμφωνίας σε ένα πολυετές δημοσιονομικό πλαίσιο, το οποίο προβλέπει διαφορετική διαδικασία λήψης αποφάσεων βάσει της Συνθήκης της Λισαβόνας. Αφορούν τη διαδικασία συναπόφασης στον δημοσιονομικό κανονισμό. Επιπλέον, σχετίζονται, για παράδειγμα, με την ευρεία δέσμη μέτρων για την ανάπτυξη της Ευρωπαϊκής Υπηρεσίας Εξωτερικής Δράσης όσον αφορά τη διασφάλιση των δημοσιονομικών δικαιωμάτων του Κοινοβουλίου, αλλά και τις δυνητικές προσαρμογές των νομικών βάσεων που ενδέχεται να χρειαστούν για τα πολυετή προγράμματα της Ευρωπαϊκής Υπηρεσίας Εξωτερικής Δράσης.
<P>
Για τον λόγο αυτόν, θα ήθελα να δηλώσω, για ακόμα μία φορά, ότι τίποτα δεν μπορεί να γίνει χωρίς προσαρμογές, επανεξετάσεις και αναθεωρήσεις. Δεν μπορούμε να αναβάλλουμε επ' αόριστον την αναγκαία διαδικασία της κλιμακωτής αντιμετώπισης των δημοσιονομικών προκλήσεων της Συνθήκης της Λισαβόνας. Προσδοκώ από τη νέα Επιτροπή να ξεκινήσει άμεσα τις εργασίες της και να υποβάλει προτάσεις που διασφαλίζουν τα δικαιώματα του Κοινοβουλίου σε όλους τους τομείς και δεν επιχειρούν να τροποποιήσουν μεμονωμένα δικαιώματα "από την πίσω πόρτα", διότι κάτι τέτοιο θα ήταν εις βάρος του Κοινοβουλίου. Γνωρίζουμε τον τρόπο για να θέσουμε τέρμα σε αυτήν την πρακτική.
<SPEAKER ID="066" NAME="László Surján" LANGUAGE="HU">
Εάν θέλουμε να ενισχύσουμε το αίσθημα ασφάλειας των Ευρωπαίων το 2010, πρέπει να προβούμε στην εκτέλεση του παρόντος προϋπολογισμού με αποτελεσματικό και πρακτικό τρόπο. Αυτός ακριβώς είναι ο λόγος για τον οποίο αυξήσαμε την ενεργειακή ασφάλεια, στηρίζουμε την δημιουργία νέων θέσεων εργασίας και εισάγουμε έναν μηχανισμό μικροχρηματοδοτήσεων. Στηρίζουμε επίσης την έρευνα και την ανάπτυξη, καθώς και τη διά βίου μάθηση. Θέλουμε να συνδράμουμε τον γαλακτοκομικό τομέα και να μετριάσουμε, στο μέτρο του δυνατού, τις επιβλαβείς επιπτώσεις της κλιματικής αλλαγής.
<P>
Τούτο το επιτύχαμε όλοι, δαπανώντας ακόμα και την τελευταία "δεκάρα" των πόρων που λάβαμε μέσω του πολυετούς δημοσιονομικού πλαισίου. Αυτό σημαίνει, ωστόσο, ότι ο προϋπολογισμός έχει καταστεί δύσκαμπτος και αδυνατεί να παράσχει επαρκή περιθώρια. Αυτός είναι ένας άλλος λόγος για τον οποίο κρίνεται επείγουσα η ενδιάμεση αναθεώρηση, και το επαναλαμβάνω και εγώ. " Επιτροπή και τα κράτη μέλη επωμίζονται από κοινού ιδιαίτερες ευθύνες για τη μελλοντική επιτυχία. Θα μπορούμε να κοιτούμε κατάματα τους φορολογούμενους μόνο εάν χρησιμοποιήσουμε το διαθέσιμο πλαίσιο με σύννομο αλλά και αποφασιστικό τρόπο.
<P>
Εάν υπάρχουν διαθέσιμοι πόροι για τη δημιουργία νέων θέσεων εργασίας, θα αυξηθεί ουσιαστικά και ο αριθμός των θέσεων εργασίας. Εάν υπάρχουν άλλοι διαθέσιμοι πόροι που επιτρέπουν στις υπανάπτυκτες χώρες να καλύψουν την καθυστέρηση που παρουσιάζουν στην ανάπτυξη, θα αυξηθεί ουσιαστικά και το ΑΕγχΠ που παράγεται τοπικά στις εν λόγω περιοχές. Μόνον όταν θα έχουμε αποκτήσει τον έλεγχο επί αυτών των συνθηκών θα μπορούμε να δηλώνουμε ότι τα χρήματά μας εξυπηρέτησαν τον επιδιωκόμενο σκοπό και ότι άξιζε πράγματι η θυσία των πολιτών της Ευρώπης· διότι η υφιστάμενη συνεισφορά ύψους 123 δισεκατομμυρίων ευρώ στον προϋπολογισμό της ΕΕ αποτελεί αναμφίβολα θυσία.
<P>
Κύριε Πρόεδρε, κύριε Υπουργέ, κύριε Επίτροπε, ευελπιστώ ότι το Κοινοβούλιο θα παράσχει τη σθεναρή του υποστήριξη στην υποβληθείσα έκθεση, και ότι, την προσεχή Πέμπτη, θα παρουσιάσουμε στους πολίτες της Ευρώπης έναν καλό προϋπολογισμό, ο οποίος δεν θα είναι μόνο νομικά, αλλά και ηθικά ορθός.
<SPEAKER ID="067" NAME="Πρόεδρος">
- " συζήτηση έληξε.
<P>
" ψηφοφορία επί της έκθεσης της Jutta Haug θα διεξαχθεί αύριο.
<P>
" ψηφοφορία επί των εκθέσεων Surján, Maňka και Böge θα διεξαχθεί την Πέμπτη.
<P>
Γραπτές δηλώσεις (άρθρο 149 του Κανονισμού)
<SPEAKER ID="068" NAME="Ádám Kósa  " LANGUAGE="HU">
Οι συνάδελφοί μου από την Ομάδα του Ευρωπαϊκού Λαϊκού Κόμματος (Χριστιανοδημοκράτες), κ. Surján και κ. Maňka, επιτέλεσαν ένα σημαντικό έργο. Ακριβώς όπως και στο πλαίσιο των συζητήσεων του προϋπολογισμού σε οιοδήποτε εθνικό κοινοβούλιο, οφείλουμε και εμείς να καθιστούμε απολύτως σαφές στο παρόν Σώμα το ακριβές περιεχόμενο ενός σχεδίου προϋπολογισμού και το μήνυμα που μεταφέρει στην κοινωνία. Παρά το γεγονός ότι στην έκθεση δεν γίνεται αναφορά στην προσβασιμότητα, θα ήθελα να επιστήσω την προσοχή σας στο εξής στοιχείο: βάσει της απόφασης που έλαβε το Συμβούλιο Γενικών Υποθέσεων στις 26 Νοεμβρίου, η ΕΕ προσχώρησε, ως περιφερειακός οργανισμός, στη Σύμβαση των "νωμένων Εθνών για τα δικαιώματα των ατόμων με αναπηρία. Υπό αυτό το πρίσμα, και σύμφωνα με την παράγραφο 43 και τις διατάξεις που περιέχονται στο παράρτημα 2 της έκθεσης, θα θέλαμε να εκφράσουμε την ικανοποίησή μας για την κοινή δήλωση που διατυπώθηκε σχετικά με την πολιτική για τα κτίρια.
<P>
Εντούτοις, είναι λίαν σημαντική η συμπερίληψη της προσβασιμότητας στην περίπτωση των κατασκευαστικών έργων, αλλά και άλλων επενδύσεων σε υποδομές, σε συνδυασμό με τη συμμόρφωση προς τις λοιπές εξίσου σημαντικές απαιτήσεις (π.χ. εξοικονόμηση ενέργειας). Οι επιπρόσθετες δαπάνες για την προσβασιμότητα είναι πάντα πολύ υψηλότερες. Σε αυτό το πλαίσιο, είναι υψίστης σημασίας το Ευρωπαϊκό Κοινοβούλιο να εξετάσει επίσης την περίπτωση των ατόμων με προβλήματα όρασης σε ό,τι αφορά τις προδιαγραφές ασφαλείας. Για παράδειγμα, κατά τον σχεδιασμό κτιρίων και την προετοιμασία τη χρήσης τους, πρέπει να χρησιμοποιούνται απολύτως ευδιάκριτα σήματα, μαζί με απτικής αντίληψης σήμανση δαπέδου, προκειμένου να διευκολύνεται ο προσανατολισμός των ατόμων με προβλήματα όρασης. Επιπλέον, όσον αφορά τα γλωσσικά δικαιώματα, θεωρώ σημαντικό ότι, εκτός από την προσβασιμότητα των κτιρίων, τα έγγραφα (συμπεριλαμβανομένων των ηλεκτρονικών εκδόσεων) θα πρέπει να περιέχουν κατάλληλες πληροφορίες σχετικά τη δυνατότητα πρόσβασης των ατόμων με προβλήματα όρασης (ποια είναι τα συνιστώμενα λογισμικά πακέτα).
<SPEAKER ID="069" NAME="Andreas Mölzer  " LANGUAGE="DE">
Εν μέσω οικονομικής κρίσης, όταν οι πολίτες της Ευρώπης πλήττονται από κύματα απολύσεων και περικοπές στις κοινωνικές υπηρεσίες, η Ευρώπη οφείλει επίσης να κάνει οικονομίες. Το επόμενο έτος, η ΕΕ σχεδιάζει να δαπανήσει περί τα 123 δισεκατομμύρια ευρώ, ήτοι 7 δισεκατομμύρια ευρώ περισσότερα σε σχέση με το τρέχον έτος. Σε χαλεπούς οικονομικούς καιρούς, χρειάζεται, ασφαλώς, η λήψη μέτρων για την τόνωση της οικονομίας, αλλά εγείρονται αμφιβολίες ως προς το εάν μέσα όπως το ευρωπαϊκό σχέδιο για την ανάκαμψη της οικονομίας μπορούν να επιτύχουν τον σκοπό αυτόν. Κατά το παρελθόν, περιλάλητα προγράμματα της ΕΕ έμειναν μόνο στα χαρτιά. Επίσης, διάφορες επιχορηγήσεις της ΕΕ κατέληξαν να αποτελέσουν πρόσκληση σε καταχρήσεις διαφόρων ειδών. Επί χρόνια, το Ευρωπαϊκό Ελεγκτικό Συνέδριο διαπιστώνει στις ετήσιες εκθέσεις του κραυγαλέα σφάλματα στα γεωργικά και στα διαρθρωτικά ταμεία. Αυτό σημαίνει ότι τα κερδισμένα με μόχθο χρήματα των φορολογουμένων διαρρέουν μέσω μυστηριωδών οδών. Οι πολυσύνθετοι κανονισμοί, τους οποίους συχνά βρίσκουν περίπλοκους ακόμα και οι γραφειοκράτες των Βρυξελλών, συντελούν σημαντικά στην ελαττωματική φύση του συστήματος. " ΕΕ δεν μπορεί να ελέγξει ούτε την ανάκτηση των κεφαλαίων που έχουν αποδοθεί εσφαλμένα. Ως εκ τούτου, η συνεχιζόμενη διόγκωση του προϋπολογισμού της ΕΕ συνιστά εσφαλμένη γραμμή πλεύσης. Απεναντίας, τα σφάλματα θα πρέπει να εξαλειφθούν από το σύστημα μέσω φιλόδοξων μέτρων επανεθνικοποίησης, για παράδειγμα, στον γεωργικό τομέα. " δράση αυτή θα επιτρέψει στα κράτη μέλη να λαμβάνουν τα ίδια αποφάσεις σχετικά με τους τομείς που θέλουν να επιδοτήσουν. Όσον αφορά τα μέτρα τόνωσης της οικονομίας, πρέπει να υπάγονται σε συντονισμένη προσέγγιση από τα κράτη μέλη.
<SPEAKER ID="070" NAME="Siiri Oviir  " LANGUAGE="ET">
Τον Μάρτιο του 2009, με το σχέδιο οικονομικής ανάκαμψης που εγκρίθηκε από το Ευρωπαϊκό Συμβούλιο, διατυπώθηκε η πρόθεση να διατεθούν, το 2009 και το 2010, 5 δισεκατομμύρια ευρώ μη χρησιμοποιηθέντων πόρων του κοινοτικού προϋπολογισμού για επενδύσεις σε έργα που αφορούν τη διασύνδεση ενεργειακών δικτύων και την ανάπτυξη δικτύων ευρυζωνικών υπηρεσιών. Με χαρά επισημαίνω ότι, όσον αφορά το δεύτερο έτος (2010) χρηματοδότησης του σχεδίου για την ανάκαμψη της ευρωπαϊκής οικονομίας, επιτεύχθηκε αποτέλεσμα στο πλαίσιο της επιτροπής συνδιαλλαγής, μέσω της διερεύνησης του δημοσιονομικού πλαισίου 2007-2013 και της μεταφοράς πόρων, πράγμα που εξασφαλίζει χρηματοδότηση ύψους 2,4 δισεκατομμυρίων ευρώ για το επόμενο έτος, και καθιστά επίσης δυνατή την εφαρμογή των στόχων που καθορίζονται στο σχέδιο οικονομικής ανάκαμψης. Εάν οι αλλαγές που πραγματοποιήθηκαν στο δημοσιονομικό πλαίσιο σε σχέση με το σχέδιο ανάκαμψης για την ευρωπαϊκή οικονομία αφήνουν ελάχιστα χρηματοδοτικά περιθώρια το 2010 για την κάλυψη των αναμενόμενων δημοσιονομικών αναγκών, τότε συμφωνώ με τη θέση του εισηγητή ότι το ισχύον πολυετές δημοσιονομικό πλαίσιο δεν ανταποκρίνεται στις χρηματοδοτικές ανάγκες της Ευρωπαϊκής Ένωσης, καθώς και ότι η Ευρωπαϊκή Επιτροπή θα πρέπει να υποβάλει άμεσα πρόταση σχετικά με την ενδιάμεση αναθεώρηση του ισχύοντος πολυετούς δημοσιονομικού πλαισίου.
<SPEAKER ID="071" NAME="Pavel Poc  " LANGUAGE="CS">
Θα ήθελα να ξεκινήσω δηλώνοντας τον θαυμασμό μου για όλους όσοι εργάστηκαν για τον προϋπολογισμό. " προετοιμασία ευρωπαϊκού προϋπολογισμού υπό τις συνθήκες τις οικονομικής κρίσης και της μεταβατικής περιόδου από τη Συνθήκη της Νίκαιας στη Συνθήκη της Λισαβόνας ήταν πολύ δύσκολο έργο. Ο προϋπολογισμός για το έτος 2010 αποτελεί τον τελευταίο προϋπολογισμό με τη συγκεκριμένη διάρθρωση. Εντούτοις, η Συνθήκη της Λισαβόνας έχει τεθεί πλέον σε ισχύ και θα είναι δύσκολη η εκτέλεση των εργασιών στο πλαίσιο ενός προϋπολογισμού του οποίου η διάρθρωση δεν αντικατοπτρίζει τις νέες συνθήκες. Όσο πολύπλοκη και αν ήταν εν τέλει η επικύρωση της Συνθήκης της Λισαβόνας, δεν μπορεί να αποτελέσει δικαιολογία για την Επιτροπή, η οποία δεν υπέβαλε το σχέδιο του νέου προϋπολογισμού εγκαίρως. " Επιτροπή οφείλει να περατώσει αυτό το έργο αμελλητί. Ο προϋπολογισμός του έτους 2010 είναι πολύ προσεκτικά ισορροπημένος, διότι κάνει πλήρη χρήση των δυνατοτήτων που παρέχονται για την κατανομή των δαπανών. Συνεπεία τούτου, αλλά και των οικονομικών διακυμάνσεων λόγω της ταραχώδους περιόδου της οικονομικής κρίσης, ο προϋπολογισμός ενδέχεται να είναι ευπαθής. Ο παρών προϋπολογισμός πρέπει να υποστηριχθεί, με την επίγνωση ότι έχει καταρτιστεί με υπερβολική ενδεχομένως για την τρέχουσα περίοδο ανασφάλειας δεξιότητα, ώστε η χρήση του κατά το έτος 2010 θα απαιτήσει κατά πάσα πιθανότητα κάποιον βαθμό ευελιξίας.
<SPEAKER ID="073" NAME="Γεώργιος Σταυρακάκης  " AFFILIATION="S&amp;D">
γραπτώς. - Κύριε Πρόεδρε, Αγαπητοί συνάδελφοι, θα ήθελα να εκφράσω και εγώ την ικανοποίησή μου για τη συμφωνία όσον αφορά τον προϋπολογισμό του 2010. Παράλληλα όμως θα πρέπει να επισημανθεί το γεγονός ότι τα διαθέσιμα περιθώρια είναι εξαιρετικά περιορισμένα για τα επόμενα χρόνια. Αυτό αφήνει μικρά περιθώρια αντίδρασης σε περίπτωση που η ΕΕ πρέπει να ανταποκριθεί σε απρόβλεπτες ανάγκες ή θελήσει να αντιδράσει σε καινούριες πολιτικές προκλήσεις όπως τη στρατηγική της ΕΕ για το 2020 ή σε νέα μέτρα για την αντιμετώπιση της κλιματικής αλλαγής.
<P>
Είμαι ιδιαίτερα ευχαριστημένος, διότι καταφέραμε χάρη στην επιμονή του Ευρωπαϊκού Κοινοβουλίου να διασφαλίσουμε τη χρηματοδότηση ενεργειακών δικτύων και υποδομών στο πλαίσιο του Σχεδίου Ανάκαμψης της Οικονομίας, δίνοντας έμφαση σε "πράσινες τεχνολογίες", στην καινοτομία , έρευνα καθώς και τη δημιουργία υποδομών ευρυζωνικότητας στην ύπαιθρο.
<P>
Επίσης ιδιαίτερα σημαντικό είναι ότι επιτύχαμε να διασφαλίσουμε τη βιωσιμότητα των υπαρχουσών κοινοτικών υποδομών και εργαλείων στον τομέα της πολιτικής Προστασίας, ειδικότερα την περαιτέρω ενίσχυση της Ικανότητας Ταχείας Αντίδρασης της ΕΕ σε περιπτώσεις φυσικών καταστροφών, ανοίγοντας έτσι τον δρόμο για τη μελλοντική δημιουργία μιας Ευρωπαϊκής Δύναμης Πολιτικής Προστασίας.
<P>
Τέλος, όλοι συμφωνούμε νομίζω, ότι δεν μπορούμε να μιλάμε για μια καλύτερη Ευρώπη, για μια Ευρώπη πιο κοντά στους πολίτες χωρίς ανάλογα χρηματοδοτικά μέσα.
<SPEAKER ID="999" NAME="Silvia-Adriana Ţicău  " LANGUAGE="RO">
Ο προϋπολογισμός του έτους 2010 είναι ο τελευταίος προϋπολογισμός που πρόκειται να εγκριθεί δυνάμει της Συνθήκης της Νίκαιας. " νέα Συνθήκη εκχωρεί στο Ευρωπαϊκό Κοινοβούλιο περισσότερες εξουσίες και τον τελευταίο λόγο όσον αφορά την έγκριση του προϋπολογισμού. Το Κοινοβούλιο και το Συμβούλιο θα έχουν ίσες εξουσίες ως νομοθέτες σε τομείς όπως η γεωργία, η ενέργεια, η μετανάστευση, η δικαιοσύνη και οι εσωτερικές υποθέσεις, η υγεία και τα διαρθρωτικά ταμεία, συμπεριλαμβανομένων προφανώς των συναφών προϋπολογισμών τους. Ο προϋπολογισμός του 2010 κατανέμει σημαντικά ποσοστά των πόρων του στη διατήρηση και τη διαχείριση των φυσικών πόρων, στην κοινωνική και οικονομική συνοχή, στην ανάπτυξη και την απασχόληση, στην ανταγωνιστικότητα και την καινοτομία, στην περιφερειακή ανάπτυξη, τη γεωργία και την αγροτική ανάπτυξη. Το ευρωπαϊκό σχέδιο για την ανάκαμψη της οικονομίας εγγράφεται στον προϋπολογισμό της ΕΕ για το 2010 με τη διάθεση 2,4 δισεκατομμυρίων ευρώ για τη χρηματοδότηση στρατηγικών έργων που αφορούν την ενέργεια, τις μεταφορές, την ανάπτυξη ευρυζωνικών δικτύων σε αγροτικές περιοχές, καθώς και για τη στήριξη των αγροτικών κοινοτήτων. Εκφράζω την ικανοποίησή μου για το γεγονός ότι το Ευρωπαϊκό Κοινοβούλιο κατόρθωσε να διαθέσει το ποσό των 300 εκατομμυρίων ευρώ για την ενίσχυση των γαλακτοπαραγωγών. " οικονομική κρίση έχει αντίκτυπο στο ΑΕγχΠ των κρατών μελών και θα επηρεάσει τις συνεισφορές των κρατών μελών στον προϋπολογισμό της ΕΕ. Ευελπιστώ η ενδιάμεση αναθεώρηση του δημοσιονομικού πλαισίου 2007-2013 το έτος 2010 να επιτρέψει στα κράτη μέλη να απορροφήσουν καλύτερα τα διαρθρωτικά ταμεία, ιδίως στον τομέα των μεταφορών και της ενεργειακής απόδοσης των οικιστικών κτιρίων.
<P>
(" συνεδρίαση διακόπτεται στις 11.25 και συνεχίζεται στις 12.00)

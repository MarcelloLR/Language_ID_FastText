<CHAPTER ID="015">
Εκλογικά δικαιώματα ψήφου των άνευ ιθαγενείας κατοίκων της Λετονίας στις δημοτικές εκλογές (συζήτηση) 
<SPEAKER ID="474" NAME="Πρόεδρος">
" ημερήσια διάταξη προβλέπει τη συζήτηση για την προφορική ερώτηση προς την Επιτροπή αναφορικά με τα εκλογικά δικαιώματα των άνευ ιθαγενείας κατοίκων της Λετονίας στις δημοτικές εκλογές, που υπέβαλλε ο David Hammerstein, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, η Alexandra Dobolyi, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, ο Willy Meyer Pleite, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, και η Marian Harkin, εξ ονόματος της Ομάδας της Συμμαχίας Φιλελεύθερων και Δημοκρατών για την Ευρώπη - B6-0007/2009).
<SPEAKER ID="475" NAME="David Hammerstein">
ερωτών. - (ES) Κύριε Πρόεδρε, υπάρχει ένα κράτος μέλος της Ευρωπαϊκής Ένωσης που χρησιμοποιεί την έννοια του 'άνευ ιθαγενείας κατοίκου' για να χαρακτηρίσει εκατοντάδες χιλιάδες ανθρώπους οι οποίοι διαμένουν στη χώρα αυτή. " μεγάλη πλειονότητα γεννήθηκαν σε αυτήν τη χώρα, εργάζονται σε αυτήν τη χώρα αλλά παρ'όλ'αυτά χαρακτηρίζονται ως 'άνευ ιθαγενείας κάτοικοι'. Αυτό αποτελεί μία ανωμαλία στην Ευρωπαϊκή Ένωση.
<P>
Πρόκειται για μία ανωμαλία γιατί η Ευρωπαϊκή Ένωση βασίζεται στην έννοια της κατάργησης των διακρίσεων, στην αρχή της ισότητας, την οποία σήμερα αρνούνται στη συγκεκριμένη χώρα: αρνείται να αναγνωρίσει τα δικαιώματα αυτών των ανθρώπων και υποβάλλει μια κοινωνική ομάδα σε ιστορικής φύσης διακρίσεις καθαρά και μόνο λόγω της εθνικής καταγωγής τους. Αυτό είναι απαράδεκτο.
<P>
Εξετάσαμε συγκεκριμένες περιπτώσεις στην Επιτροπή Αναφορών. " πρώτη υπόθεση ήταν εκείνη ενός άντρα ο οποίος ήρθε και είπε 'η πρώτη φορά που μπόρεσα να ψηφίσω ήταν όταν σπούδαζα στη Γερμανία. Μου δόθηκε η δυνατότητα να ψηφίσω στις γερμανικές δημοτικές εκλογές, αλλά στη δική μου χώρα δεν έχω μπορέσει ακόμα να ψηφίσω, γιατί δεν με αναγνωρίζουν. Δεν έχω άλλο διαβατήριο. Δεν έχω άλλη χώρα. Έχω μόνο αυτήν τη χώρα και δεν μπορώ να ψηφίσω.' Αυτό είναι μια ανωμαλία.
<P>
Χειριστήκαμε και μια ακόμα υπόθεση στην Επιτροπή Αναφορών η οποία αφορούσε έναν άντρα ο οποίος έχει περάσει τις εξετάσεις γλώσσας στη Λετονία, ο οποίος γνωρίζει όλους τους νόμους και στον οποίο, παρ' όλ' αυτά, δεν δίνουν υπηκοότητα γιατί το κράτος θεωρεί ότι - και επαναλαμβάνω αυτό που μας είπε ο Πρέσβης - 'αυτός ο άντρας δεν είναι πιστός στο κράτος'. Πώς είναι δυνατόν κάτι τέτοιο; Πώς είναι δυνατόν αυτή η κατάσταση να επηρεάζει το 20-25% του πληθυσμού μιας χώρας μέλους της Ευρωπαϊκής Ένωσης;
<P>
Ζητάμε τα θεμελιώδη δικαιώματα των ανθρώπων να γίνουν σεβαστά και όλοι να μάθουν για αυτήν την κατάσταση, δεδομένου ότι ορισμένες χώρες έχουν προσχωρήσει στην Ευρωπαϊκή Ένωση χωρίς να πληρούν τα κριτήρια της Κοπεγχάγης. Ζητάμε επίσης να ασκηθεί πίεση στην Επιτροπή αφού, έως τώρα, η Ευρωπαϊκή Επιτροπή έχει δείξει μόνο αδυναμία και απόλυτη απουσία ενδιαφέροντος ή ανησυχίας.
<SPEAKER ID="476" NAME="Alexandra Dobolyi">
ερωτούσα. - Κύριε Πρόεδρε, είναι λυπηρό να παρατηρούμε σήμερα, σχεδόν πέντε χρόνια μετά τη διεύρυνση, ότι υπάρχουν λίγα στοιχεία που να συνηγορούν ότι η Λετονία έχει επιδείξει σεβασμό στη μεγαλύτερη μειονότητά της. Οι συστάσεις του Ευρωπαϊκού Κοινοβουλίου και αρκετών άλλων θεσμικών οργάνων έχουν αγνοηθεί πλήρως.
<P>
Ένα μεγάλο κομμάτι του πληθυσμού της Λετονίας έχει αποξενωθεί από το κράτος και τους θεσμούς του. Δεν προκαλεί απορία ότι ο ρυθμός πολιτογράφησης είναι αργός. Το να καθιστάς τους ανθρώπους αλλοδαπούς και να τους εκδίδεις διαβατήριο αλλοδαπού δεν τους εμπνέει αισθήματα συνδέσμου με το κράτος. Δεν συμμετέχουν. Δεν λαμβάνουν αποφάσεις. Δεν ψηφίζουν, ούτε καν στις πόλεις όπου αντιπροσωπεύουν έως το 40% του πληθυσμού και όπου οι πολιτικές αποφάσεις επηρεάζουν άμεσα τη ζωή τους.
<P>
Είναι αυτή η κατάσταση καλή ή κακή για την Ευρωπαϊκή Ένωση; Αυτό είναι ένα ερώτημα που πρέπει να απαντηθεί από την Επιτροπή και το Συμβούλιο. " Δημοκρατία δεν μπορεί να ακμάσει χωρίς κοινωνία των πολιτών και δεν υπάρχει κοινωνία των πολιτών χωρίς συμμετοχή. " συμμετοχή ξεκινά σε επίπεδο τοπικής κοινωνίας.
<P>
Αυτοί οι άνθρωποι γεννήθηκαν στη χώρα ή έχουν περάσει το μεγαλύτερο μέρος της ζωής τους εκεί και μιλάμε για περίπου πάνω από το 15% του πληθυσμού της Λετονίας ή κάπου 372 000 ανθρώπους. " ΕΕ πρέπει να προβεί σε ενέργειες για λογαριασμό τους. Γιατί η Επιτροπή δεν προβαίνει σε καμία ενέργεια; Πολίτες άλλων κρατών μελών της ΕΕ που διαμένουν στη Λετονία μπορούν να ψηφίσουν και να θέσουν υποψηφιότητα στις δημοτικές εκλογές και τις ευρωεκλογές, αλλά εκατοντάδες χιλιάδες άνθρωποι οι οποίοι γεννήθηκαν στη χώρα ή έχουν ζήσει το μεγαλύτερο μέρος της ζωής τους εκεί δεν απολαμβάνουν αυτό το δικαίωμα.
<P>
Θα ήθελα να ρωτήσω την Επιτροπή και το Συμβούλιο τι έχουν κάνει προκειμένου να αντιμετωπίσουν αυτό το ζήτημα με τις λετονικές αρχές και να λάβουν περαιτέρω μέτρα χωρίς καμία καθυστέρηση.
<SPEAKER ID="477" NAME="Willy Meyer Pleite">
ερωτών. - (ES) Κύριε Πρόεδρε, η Ομάδα μου, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πράσινων των Βορείων Χωρών, δεν δίστασε να υποβάλλει αυτή την προφορική ερώτηση στην Επιτροπή όταν, στη διάρκεια αρκετών συνεδριάσεων στην Επιτροπή Αναφορών, λάβαμε γνώση της κατάστασης στην οποία βρίσκονται πολλοί πολίτες στη Λετονία.
<P>
Μέλη της Επιτροπής, Επίτροπε, είναι απαράδεκτο να βλέπουμε περιπτώσεις πολιτών οι οποίοι είναι θύματα διακρίσεων στην Ευρωπαϊκή Ένωση του 21ου αιώνα. Αυτό δεν συνάδει με την Ευρωπαϊκή Ένωση, τις αρχές της ή τις αξίες της. Σε ένα κράτος το οποίο είναι μέλος της Ευρωπαϊκής Ένωσης από το 2004, με ένα πληθυσμό μόλις και μετά βίας 2,5 εκατομμυρίων κατοίκων, εφαρμόζεται σήμερα ένας νόμος ο οποίος εμποδίζει μισό εκατομμύριο ανθρώπους, πολύ απλά, από το να ασκούν τα δικαιώματά τους ως πολίτες.
<P>
Αυτοί άνθρωποι καλούνται άνευ ιθαγενείας κάτοικοι. Έχουν ένα διαβατήριο χρώματος μαύρο και για το λόγο αυτό τους αποκαλούν 'μαύρους' ή 'μελιτζάνες'. Αυτοί οι χαρακτηρισμοί χρησιμοποιούνται ακόμα και από την ίδια τη διοίκηση, την Πολιτεία, την κυβέρνηση και είναι πολίτες οι οποίοι δεν απολαμβάνουν το νόμιμο δικαίωμά τους να μπορούν να εκλέγουν ή να εκλέγονται.
<P>
Πιστεύουμε, για το λόγο αυτό, ότι η Ευρωπαϊκή Επιτροπή θα πρέπει να ασκήσει σημαντική πίεση στην κυβέρνηση προκειμένου να αποτρέψει την αδυναμία της να τηρήσει πολλές συστάσεις που έχουν γίνει από αρκετά θεσμικά όργανα, όπως η Επιτροπή για τα Ανθρώπινα Δικαιώματα των "νωμένων Εθνών, η Επιτροπή για την Εξάλειψη των Φυλετικών Διακρίσεων των "νωμένων Εθνών, η Κοινοβουλευτική Συνέλευση του Συμβουλίου της Ευρώπης, το Κογκρέσο Τοπικών και Περιφερειακών Αρχών του Συμβουλίου της Ευρώπης, ο Επίτροπος για τα Ανθρώπινα Δικαιώματα του Συμβουλίου της Ευρώπης και την ίδια τη σύσταση που έγινε από αυτό το Κοινοβούλιο στη συζήτηση για την προσχώρηση της Λετονίας, το Ψήφισμα της 11ης Μαρτίου, στο οποίο διατυπώθηκε με σαφήνεια ότι έπρεπε να βρεθεί μια πραγματική λύση για το πρόβλημα των διακρίσεων και το ζήτημα αυτών των πολιτών οι οποίοι απαιτείται να αποδείξουν εάν γεννήθηκαν πριν το 1940. Αυτό, με απλά λόγια, είναι απαράδεκτο.
<P>
Δεν πιστεύω ότι πρέπει να υπάρξει άλλη ανοχή. Δεν μπορούμε να συνυπάρχουμε στην Ευρωπαϊκή Ένωση ενώ συνεχίζεται αυτή η κατάσταση και, για το λόγο αυτό, πιστεύουμε ότι είναι πολύ σημαντικό η Επιτροπή, οι αρχές της Ευρωπαϊκής Ένωσης και όλοι μας να καταθέσουμε προτάσεις που να κινούνται στο ίδιο πνεύμα ώστε να θέσουμε ένα τέλος σε αυτήν την κατάσταση.
<P>
Για το σκοπό αυτό, η ομάδα μας περιμένει από την Επιτροπή να κάνει συγκεκριμένες προτάσεις για τα ζητήματα που θίγουμε στην παρούσα συζήτηση. Όσον αφορά τη γλώσσα, μας προβληματίζει επίσης το γεγονός ότι, δυνάμει νέων κανονισμών - και διοργανώθηκαν φοιτητικές πορείες πέρσι - το 60% των προγραμμάτων σπουδών πρέπει να διδάσκεται στη Λετονική, δημιουργώντας έτσι σαφή διάκριση έναντι της ρωσικής γλώσσας.
<P>
Θυμάμαι ότι στη διάρκεια της δικτατορίας του Φράνκο στην πατρίδα μου την Ισπανία, απαγορευόταν να μιλάς στη Βασκική, τα Καταλανικά ή τη Γαλικιανή. Αυτές οι γλώσσες ήταν απλά απαγορευμένες. Σήμερα, αυτό που ισχύει είναι να είναι από κοινού επίσημες. Πιστεύω ότι αυτή είναι μια κατάσταση που επίσης θα πρέπει να τεθεί σε ισχύ ούτως ώστε, τελικώς, κανένας πολίτης της Ευρωπαϊκής Ένωσης να μην εμποδίζεται να εκφράσει τον εαυτό του στη μητρική του γλώσσα, στη δική του γλώσσα, η οποία θα πρέπει να έχει ισότιμο καθεστώς επίσημης γλώσσας με οποιαδήποτε άλλη γλώσσα που μπορεί να χρησιμοποιείται σε αυτό το κράτος.
<P>
Για το λόγο αυτό, καλώ την Επιτροπή να ενεργήσει δυναμικά μια και καλή, ώστε να αποτρέψει τις διακρίσεις που υφίστανται σε αυτήν τη χώρα μέλος της Ευρωπαϊκής Ένωσης.
<SPEAKER ID="478" NAME="Christopher Beazley" AFFILIATION="PPE-DE">
Κύριε Πρόεδρε, για ένα θέμα διαδικασίας, οι βουλευτές αυτού του Σώματος μπορεί να έχουν διαφορετικές απόψεις για το υπό συζήτηση ζήτημα, όπως και ο Πρόεδρός μας, έχει το δικαίωμα, και το καθήκον μάλιστα, να συμβουλέψει τους συναδέλφους για τον τρόπο με τον οποίο μπορούν να εκφράσουν αυτές τις απόψεις τις οποίες δικαιούνται να εκφράσουν.
<P>
Πιστεύω ότι η τελευταία δήλωση περιείχε στοιχεία τα οποία ήταν σχεδόν συκοφαντικά για μια κυβέρνηση της Ευρωπαϊκής Ένωσης. Αυτό το θεωρώ προσβλητικό. Πιστεύω, εάν εξετάσουμε τον Κανονισμό, ότι η ορθή διεξαγωγή των συζητήσεων σε αυτό το Σώμα δεν επιτρέπει σε βουλευτές να χρησιμοποιούν το είδος της γλώσσας στο οποίο μόλις μας υπέβαλλαν.
<SPEAKER ID="479" NAME="Πρόεδρος">
Καθώς δεν ερμήνευσα το λόγο του βουλευτή κατά τον τρόπο που μόλις ισχυριστήκατε, δεν κατέφυγα στις εξουσίες που μου έχουν παραχωρηθεί σύμφωνα με τον Κανονισμό.
<SPEAKER ID="480" NAME="Willy Meyer Pleite" AFFILIATION="GUE/NGL">
(ES) Κύριε Πρόεδρε, δεδομένου ότι έγινε αναφορά στο όνομά μου, θέλω να πω ότι εμμένω σε όλα όσα είπα στην ομιλία μου.
<SPEAKER ID="481" NAME="Jacques Barrot" LANGUAGE="FR">
Κύριε Πρόεδρε, μόλις θίχτηκε το παράδειγμα της Ισπανίας, αλλά στην πραγματικότητα είναι η ισπανική Πολιτεία αυτή που έχει ουσιαστικά αντιμετωπίσει το πρόβλημα.
<P>
" Επιτροπή γνωρίζει τις συγκεκριμένες συνθήκες τις οποίες αντιμετωπίζει η ρωσόφωνη μειονότητα στη Λετονία. Πολλές προσπάθειες καταβλήθηκαν στο πλαίσιο της στρατηγικής προ της ένταξης, ώστε να προαχθεί η πολιτογράφηση και ένταξη αυτών των ανθρώπων, σύμφωνα με τις συστάσεις του Οργανισμού για την Ασφάλεια και τη Συνεργασία στην Ευρώπη και του Συμβουλίου της Ευρώπης.
<P>
" Επιτροπή έχει επανειλημμένα δώσει έμφαση ότι όλα τα εμπλεκόμενα μέρη, συμπεριλαμβανομένης της ίδιας της μειονότητας, χρειάζεται να συμβάλλουν σε αυτήν την περίπλοκη διαδικασία και να βρεθούν λύσεις.
<P>
Όσον αφορά το συγκεκριμένο ζήτημα της συμμετοχής των άνευ ιθαγενείας κατοίκων της Λετονίας στις δημοτικές εκλογές, το μόνο που εγγυάται η συνθήκη για την ίδρυση της Ευρωπαϊκής Κοινότητας, από άποψη εκλογικών δικαιωμάτων, είναι η συμμετοχή των πολιτών της ΕΕ στις ευρωεκλογές και τις δημοτικές εκλογές στο κράτος μέλος διαμονής τους, ακόμα κι αν δεν είναι υπήκοοι αυτού του κράτους.
<P>
" συμμετοχή σε εκλογές ανθρώπων οι οποίοι δεν είναι υπήκοοι χώρας της ΕΕ κι επομένως δεν είναι πολίτες της ΕΕ δεν είναι ζήτημα που να καλύπτεται από το κοινοτικό δίκαιο.
<P>
" Επιτροπή επομένως δεν μπορεί να μιλήσει στη Λετονία όσον αφορά το ζήτημα της συμμετοχής αυτών των ανθρώπων στις δημοτικές εκλογές. Τα κράτη μέλη είναι αυτά που καλούνται να αποφασίσουν για τέτοια ζητήματα.
<P>
Κατανοώ την κατάσταση η οποία αποτυπώνεται από τους βουλευτές που από κοινού υποβάλλουν την προφορική ερώτηση, αλλά δυστυχώς, δεν μπορώ να τους δώσω κάποια άλλη απάντηση, επομένως είμαστε αναγκασμένοι να αφήσουμε τη Λετονία μόνη της να τακτοποιήσει αυτό το πρόβλημα, το οποίο η Ένωση δεν είναι στην κατάλληλη νομική θέση να επιλύσει.
<SPEAKER ID="482" NAME="Rihards Pīks">
εξ ονόματος της Ομάδας PPE-DE. - (LV) Σας ευχαριστώ, κύριε Πρόεδρε, πρέπει να σας υπενθυμίσω ότι στη μικρή μου χώρα, τη Λετονία, υπάρχουν 2,3 εκατομμύρια κάτοικοι, από τους οποίους περίπου το 1,6 εκατομμύριο έχουν λετονική καταγωγή. Παρ' όλ' αυτά, στη Λετονία, η πρωτοβάθμια εκπαίδευση παρέχεται από το κράτος και την τοπική αυτοδιοίκηση σε οκτώ μειονοτικές γλώσσες, κάποιες από τις οποίες, όπως τα Ρουμανικά και τα Εσθονικά, είναι πολύ μικρές. Όταν μιλάμε για τους ρωσόφωνους άνευ ιθαγενείας κατοίκους δεν μπορούμε να χρησιμοποιούμε την έννοια της 'παραδοσιακής μειονότητας'. Όπως την αντιλαμβάνονται οι χώρες της Δυτικής Ευρώπης, θα μπορούσαν να θεωρηθούν νεοαφιχθέντες ή μετανάστες οι οποίοι, στη διάρκεια της σοβιετικής κατοχής, έφτασαν στη Λετονία και απολάμβαναν πολλά προνόμια. Πρώτον, είχαν το προνόμιο να μη διδάσκονται τη γλώσσα της χώρας και των ανθρώπων όπου είχαν έρθει, αλλά να μιλούν μόνο Ρώσικα. " χώρα μου έχει θεσπίσει μία από τις πιο γενναιόδωρες νομοθεσίες πολιτογράφησης στην Ευρώπη, ακριβώς προκειμένου να υπάρξει κάποιος συμβιβασμός με αυτούς τους ανθρώπους. Στη διάρκεια των δέκα χρόνων που ισχύει αυτός ο νόμος, περίπου το 50% των άνευ ιθαγενείας κατοίκων έχουν αποκτήσει δικαιώματα πολίτη. Όταν πραγματοποιήθηκε μια απογραφή πρόσφατα, όμως, στα τέλη του 2008, μεταξύ των ανθρώπων οι οποίοι δεν είχαν πολιτογραφηθεί, το 74% δεν επιθυμούσε να αποκτήσει τη λετονική υπηκοότητα. Δεύτερον, μόνο το ένα τρίτο των άνευ ιθαγενείας κατοίκων έκανε χρήση του δικαιώματος καταχώρησης στο ληξιαρχείο ως Λετονούς πολίτες των παιδιών που γεννήθηκαν αφού η Λετονία απέκτησε και πάλι την ανεξαρτησία της - μόλις το ένα τρίτο. Γιατί συμβαίνει αυτό, δεν γνωρίζω. " κυρία Ždanoka, η οποία εκλέχτηκε από τη Λετονία και εκπροσωπεί του Λετονούς πολίτες ρωσικής καταγωγής, δεν κρύβει το γεγονός ότι αφού εξασφαλιστούν τα εκλογικά δικαιώματα στους άνευ ιθαγενείας κατοίκους, το επόμενο βήμα θα ήταν η ρωσική γλώσσα να αποκτήσει το καθεστώς της δεύτερης γλώσσας του κράτους ή επίσημης γλώσσας. Τι σημαίνει αυτό; Πρώτον σημαίνει τη διατήρηση του προνομιούχου καθεστώτος για τους ανθρώπους που έρχονται στη Λετονία από τη Ρωσία, και δεύτερον, θα ήταν η υπογραφή της θανατικής ποινής για τη λετονική γλώσσα και τον πολιτισμό αφού, πίσω από τους ρωσόφωνους, υπάρχουν 140 εκατομμύρια περισσότεροι στη Ρωσία, με αυξανόμενες εθνικιστικές φιλοδοξίες. Για τη λετονική γλώσσα, δεν είναι δυνατόν, τόσο μικροί που είμαστε, τόσοι λίγοι στον αριθμό που είμαστε. Τέλος, προσχωρήσαμε στην Ευρωπαϊκή Ένωση όχι για να διατηρήσουμε τη διχασμένη κοινωνία που δημιούργησε η σοβιετική κατοχή, αλλά προκειμένου να την ξεπεράσουμε και να διατηρήσουμε την ταυτότητά μας. Σας ευχαριστώ.
<SPEAKER ID="483" NAME="Proinsias De Rossa">
εξ ονόματος της Ομάδας PSE. - Κύριε Πρόεδρε, η απάντηση του Επιτρόπου Barrot ήταν πολύ απογοητευτική. Θα περίμενα μια περισσότερο θετική απάντηση από αυτόν, παρά τους νομικούς περιορισμούς υπό τους οποίους λειτουργεί. Πίστευα ότι θα έλεγε ότι θα έκανε ότι μπορούσε για να προάγει την αλλαγή στη Λετονία μέσα στο πνεύμα της αρχής της πολυμορφίας της Ευρωπαϊκής Ένωσης.
<P>
Εγώ κατάγομαι από την Ιρλανδία, μιλάω Αγγλικά. Τα αγγλικά είναι η μητρική μου γλώσσα, αλλά δεν είμαι Άγγλος: Είμαι Ιρλανδός. " αλήθεια είναι ότι η Ευρωπαϊκή Ένωση απαρτίζεται από πολλά κράτη. Ουσιαστικά όλα μας τα κράτη έχουν μειονότητες και πλειονότητες με ιστορίες που σχετίζονται με το να ανήκεις σε μια αυτοκρατορία ή να είσαι μια αυτοκρατορία ή αποικία. Πρέπει να το αντιμετωπίσουμε αυτό.
<P>
Εάν μετακόμιζα στη Λετονία και ζούσα και εργαζόμουν εκεί για κάποιο διάστημα, θα μπορούσα να ψηφίσω στις δημοτικές εκλογές. Εντούτοις, υπάρχουν εκατοντάδες χιλιάδες άνθρωποι στη Λετονία οι οποίοι γεννήθηκαν στη Λετονία αλλά δεν μπορούν να ψηφίσουν στις δημοτικές εκλογές. Αυτό είναι μια αδικία, αλλά - θα έλεγα στον κύριο Pīks - είναι επίσης αυτοκαταστροφικό γιατί, προκειμένου να ξεπεραστούν οι δυσκολίες και οι φόβοι, πρέπει όλοι οι άνθρωποι στα κράτη μας να είναι ευπρόσδεκτοι. Πρέπει να τους ενθαρρύνουμε να συμμετέχουν ως πολίτες. Δίνοντας τη δυνατότητα στους ανθρώπους να ψηφίσουν στις δημοτικές εκλογές θα τους έκανε να νιώθουν κομμάτι της τοπικής κοινωνίας τους και κομμάτι της διαχείρισης των δικών τους τοπικών κοινοτήτων και θα βοηθούσε, όπως συνηθίζω να λέω, στο να ξεπεραστούν τα εμπόδια.
<P>
Μία από τις μεγαλύτερες κοινότητες μεταναστών στην Ιρλανδία είναι Βρετανοί. Όλοι τους μπορούν να ψηφίσουν στις δημοτικές εκλογές στην Ιρλανδία. Δεν μπορούν όλοι να ψηφίσουν στις εθνικές εκλογές, γιατί δεν διαθέτουν ιρλανδική υπηκοότητα, αλλά όλοι ψηφίζουν στις ιρλανδικές δημοτικές εκλογές και συμβάλλουν σημαντικά στον ιρλανδικό πολιτικό βίο. Επομένως, θα ήθελα να απευθύνω έκκληση σε όλους τους βουλευτές σε αυτό το Σώμα οι οποίοι προέρχονται από τη Λετονία - και μάλιστα από οποιοδήποτε άλλο κράτος μέλος μας που έχει προβλήματα με κάποια μειονότητα ή ακόμα και πλειονότητα - να έχουν κατά νου ότι, προκειμένου να ξεπεραστούν αυτές οι δυσκολίες και να υπερβούμε το φόβο, πρέπει να κάνουμε τους ανθρώπους να νιώσουν ευπρόσδεκτοι και να τους ενσωματώσουμε στις διαδικασίες των πολιτών, όχι να τους αποκλείουμε.
<SPEAKER ID="484" NAME="Georgs Andrejevs">
εξ ονόματος της Ομάδας ALDE. - Κύριε Πρόεδρε, πρώτ' απ' όλα, πρέπει να θυμόμαστε ότι μετά το 1945, καθώς οι Βρετανοί, οι Γάλλοι, οι Βέλγοι και οι Ολλανδοί αποχωρούσαν από τις αποικίες τους, οι Ρώσοι άρχισαν να προχωρούν προς αυτές. Επίσης το 1949, όταν η Σύμβαση της Γενεύης απαγόρευε την εγκατάσταση πολιτών σε κατεχόμενα εδάφη, η ρωσικοποίηση της Λετονίας εντατικοποιήθηκε και ένα κύμα δύο εκατομμυρίων μεταναστών διοργανώθηκε από τις σοβιετικές αρχές.
<P>
Μπορούμε επομένως να πούμε ότι, όταν η Δημοκρατία της Λετονίας ανάκτησε την ανεξαρτησία της το 1991, οι νεοαφιχθέντες από τη σοβιετική εποχή βρίσκονταν στη Λετονία παρανόμως. Επομένως, σήμερα χορηγείται στους Ρώσους υπηκοότητα μέσω πολιτογράφησης ως μια ανθρωπιστική πράξη εκ μέρους της λετονικής κυβέρνησης και όχι επειδή το δικαιούνται.
<P>
Σύμφωνα με το Χάρτη των "νωμένων Εθνών, κανονικά οι νόμοι της ιθαγένειας ανήκουν στις εσωτερικές υποθέσεις μια χώρας και καμία άλλη χώρα δεν μπορεί να αναμιχθεί σε αυτούς, ούτε ο ίδιος ο Ο"Ε. Επομένως, η θέση των λετονικών αρχών όσον αφορά την πιθανότητα να δοθούν εκλογικά δικαιώματα στους άνευ ιθαγενείας κατοίκους είναι σταθερή και αμετάκλητη: το δικαίωμα της ψήφου αποτελεί αναπόσπαστο κομμάτι της υπηκοότητας.
<P>
Αυτή η θέση είναι επίσης σύμφωνη με το διεθνές δίκαιο και τη διεθνή πρακτική. Παράλληλα, η Λετονία, με σημαντική οικονομική βοήθεια από άλλες χώρες - με εξαίρεση τη Ρωσία - έχει καταβάλλει σημαντικές προσπάθειες να διευκολύνει τη διαδικασία πολιτογράφησης και ένταξης των άνευ ιθαγενείας κατοίκων της Λετονίας, κατεβάζοντας το ποσοστό των άνευ ιθαγενείας κατοίκων σε 16% στο τέλος του 2008.
<P>
Στόχος μας είναι να εξασφαλίσουμε όλοι οι κάτοικοι της Λετονίας να μπορούν να υποβάλλουν αίτηση για πολιτογράφηση και να απολαμβάνουν τα δικαιώματά τους πλήρως και αποτελεσματικά. " Λετονία αποσκοπεί να έχει πολίτες με πλήρη δικαιώματα, αντί άνευ ιθαγενείας κατοίκους με πολλά δικαιώματα.
<P>
Κατανοώ ότι αυτή η θέση της Λετονίας είναι αντίθετη με την πολιτική που δημοσιεύτηκε στη ρωσική Diplomatic Herald από τον κύριο Karaganov το 1992, καθώς επίσης και τους υποστηρικτές του εδώ στο Ευρωπαϊκό Κοινοβούλιο, αλλά ποτέ δεν θα εγκαταλείψουμε την προσπάθεια να προστατεύομε τη χώρα μας από αυτές τις εκστρατείες παραπληροφόρησης.
<SPEAKER ID="485" NAME="Ģirts Valdis Kristovskis" LANGUAGE="LV">
Επίτροπε, κυρίες και κύριοι, ο φιλελεύθερος νόμος της Λετονίας σε όλους να επιβεβαιώσουν την πίστη τους στο λετονικό κράτος και τις δυτικές δημοκρατικές αρχές. Ως αποτέλεσμα αυτού, από το 1993, ο αριθμός των άνευ ιθαγενείας κατοίκων έχει πέσει κατά 59%. " πλειονότητα των επιχειρήσεων της Λετονίας ανήκουν σε ρώσους επιχειρηματίες. Αυτά είναι επιχειρήματα που μας επιτρέπουν να απορρίψουμε τις καταγγελίες κατά του κράτους της Λετονίας. Επιπροσθέτως, αξίζει να σημειωθεί το γεγονός ότι υπάρχουν άνθρωποι που ζουν στη Λετονία οι οποίοι, ως μέλη της ομάδας Interfront, πολέμησαν κατά της ανεξαρτησίας της Λετονίας, ζητούσαν τη διατήρηση της χαλεπούς αυτοκρατορίας της Σοβιετικής Ένωσης, εξακολουθούν να αρνούνται το γεγονός της κατοχής της Λετονίας, εξακολουθούν να δικαιολογούν τα εγκλήματα του σοβιετικού ολοκληρωτισμού στα κράτη της Βαλτικής και ψήφισαν κατά της προσχώρησης της Λετονίας στην Ευρωπαϊκή Ένωση και το ΝΑΤΟ. Υπάρχει πιθανότητα αυτές οι πεποιθήσεις τους να τους εμποδίζουν ουσιαστικά από το να επιθυμούν να αποκτήσουν τη λετονική υπηκοότητα. Ας μην τους εμποδίσουμε λοιπόν να ζουν στο δικό τους κόσμο των ξεπερασμένων αξιών!
<SPEAKER ID="486" NAME="Tatjana Ždanoka">
εξ ονόματος της Ομάδας Verts/ALE. - Κύριε Πρόεδρε, συζητάμε την περίπτωση της Λετονίας ακριβώς επειδή είναι μοναδική. Οι Λετονοί άνευ ιθαγενείας κάτοικοι δεν είναι υπήκοοι οποιουδήποτε κράτους και δεν έχουν δικαίωμα συμμετοχής σε οποιεσδήποτε εκλογές. Όλοι οι ενήλικες φέροντες το καθεστώς του άνευ ιθαγενείας κατοίκου της Λετονίας ήταν μόνιμοι κάτοικοι της χώρας στις αρχές της δεκαετίας του 1990. " τελευταία φορά που τους δόθηκε η δυνατότητα να απολαύσουν εκλογικά δικαιώματα ήταν 19 χρόνια πριν, ήτοι τον Μάρτιο του 1990, όταν εκλέχτηκε το Ανώτατο Συμβούλιο της Λετονίας. Ενάμιση χρόνο αργότερα, το ίδιο ακριβώς Ανώτατο Συμβούλιο στέρησε από το ένα τρίτο των ίδιων του των ψηφοφόρων τα εκλογικά τους δικαιώματα. Αυτό αποτελεί μια πρωτοφανή περίπτωση στην κοινοβουλευτική ιστορία.
<P>
Ο Επίτροπος μίλησε μόνο για την ένταξη των άνευ ιθαγενείας κατοίκων στην κοινωνία και την πολιτογράφησή τους. Ωστόσο, μια τέτοια προσέγγιση αντιστρέφει τη σειρά των πραγμάτων: οι άνευ ιθαγενείας κάτοικοι αποτελούν ήδη κομμάτι της κοινωνίας - το 32% γεννήθηκε στον τόπο αυτό - και για πολλούς, η διαδικασία της υποβολής αίτησης πολιτογράφησης στην ίδια τους τη χώρα είναι ταπεινωτική και δεν επιλέγουν να υποβληθούν σε αυτήν τη διαδικασία λόγω αρχής.
<P>
Για τη λετονική πολιτική ελίτ, η στέρηση από αυτό το ουσιαστικό τμήμα του μειονοτικού πληθυσμού των βασικών δικαιωμάτων τους αποτελεί ένα εργαλείο διατήρησης της εξουσίας τους. Χρησιμοποιούν την παλιά μέθοδο του διαίρει και βασίλευε και, επομένως, ενέργειες για λογαριασμό των άνευ ιθαγενείας κατοίκων της Λετονίας πρέπει να πραγματοποιηθούν από την Ευρωπαϊκή Ένωση.
<P>
Είμαι πεπεισμένη ότι οι θεμελιώδεις αρχές της ΕΕ, όπως η κατάργηση των διακρίσεων λόγω εθνοτικής καταγωγής και η συμμετοχική δημοκρατία, πρέπει να υπερισχύσουν της εθνικής εξουσίας.
<SPEAKER ID="487" NAME="Christopher Beazley" AFFILIATION="PPE-DE">
Κύριε Πρόεδρε, ακούσαμε σε αυτήν τη συζήτηση με ποιο τρόπο η δημοκρατία της Λετονίας, η ανεξαρτησία της και όλοι οι αξιοπρεπείς κανόνες της κοινωνίας συντρίφτηκαν από τους δύο εγκληματικούς δικτάτορες του προηγούμενου αιώνα. Τη Λετονία κατέλαβε ο Στάλιν, έπειτα ο Χίτλερ κι έπειτα ξανά ο Στάλιν. Ο πληθυσμός της Λετονίας υπέστη ακολούθως φυλακίσεις, απελάσεις και εκτελέσεις. Στη συνέχεια, ο Στάλιν εισήγαγε όχι μόνο ρωσόφωνους, αλλά και ουκρανόφωνους και λευκορωσόφωνους.
<P>
Όλοι μας, συμπεριλαμβανομένης της κυρίας Ždanoka, θα καταδικάζαμε τον Στάλιν και το έργο του σήμερα αλλά τι κάνουμε γι' αυτό, Επίτροπε; Θα επιβεβαιώνατε τώρα δημοσίως, ότι όχι μόνο δεν έχετε καμία δικαιοδοσία να παρέμβετε, αλλά ότι όλα τα κράτη μέλη της Ένωσης θα πρέπει να σέβονται όλες τις νομικές απαιτήσεις τους όσον αφορά τον εκλογικό νόμο; Πιστεύω ότι αυτό είναι σημαντικό, όχι μόνο για τη Λετονία, αλλά για όλες τις χώρες μας.
<P>
Ασφαλώς η απάντηση είναι ότι εάν είστε αποφασισμένοι, όπως αυτοί οι πολλοί ρωσόφωνοι Λετονοί οι οποίοι έχουν υπηκοότητα, θα έπρεπε να πάρετε την υπηκοότητα της χώρας για την οποία είστε περήφανος, όπου γεννηθήκατε και όπου ζείτε. Μην την απορρίπτετε. Μην ζητάτε προνόμια, εάν δεν είστε διατεθειμένος να παίξετε το ρόλο που σας αναλογεί. Μπορείτε να πάρετε την υπηκοότητα.
<P>
Υπήρξε περίπτωση ενός Παλαιστίνου πρόσφυγα ο οποίος πήρε τη λετονική υπηκοότητα. Εάν αυτός μπόρεσε να μάθει τη γλώσσα, είμαι βέβαιος ότι αυτοί οι ρωσόφωνοι Λετονοί μπορούν να κάνουν το ίδιο. Ασφαλώς μας υπενθυμίζουν ότι η μεγάλη πλειονότητα έχει πάρει την υπηκοότητα. Εάν ανήκεις σε μια χώρα, πιστεύω ότι έχεις δικαιώματα και καθήκοντα.
<SPEAKER ID="488" NAME="Csaba Sándor Tabajdi" AFFILIATION="PSE">
(HU) Θα ήθελα να συγχαρώ την Alexandra Dobolyi και τους άλλους ερωτώντες. Αυτό είναι ένα από τα πιο σοβαρά ζητήματα ανθρωπίνων δικαιωμάτων στην Ευρωπαϊκή Ένωση σήμερα. Κατανοώ όλες τις ιστορικές πληγές των Λετονών φίλων μας, δεδομένου ότι υπέστησαν φρικτές πρακτικές αφομοίωσης στη διάρκεια της σταλινικής σοβιετικής εποχής. Γνωρίζω καλά αυτήν την πρακτική, αλλά τίποτα δεν μπορεί να δικαιολογήσει την ιστορική εκδίκηση. Θα συμβούλευα τους Λετονούς φίλους να ακολουθήσουν το παράδειγμα της Φινλανδίας, η οποία υπέστη καταπίεση από τη Σουηδία για πολλούς αιώνες κι όμως η Φινλανδία ποτέ δεν εκδικήθηκε τους σουηδόφωνους Φιλανδούς πολίτες της. Είναι αδύνατον είτε να απελαθούν είτε να αφομοιωθούν αρκετές εκατοντάδες χιλιάδες άνθρωποι κι επομένως οφείλετε να τους παραχωρήσετε τα δικαιώματά τους ως πολίτες της ΕΕ. Με θλίβουν ιδιαίτερα τα λόγια του Επιτρόπου Barrot, γιατί αντί η ΕΕ να εκπέμψει ένα ξεκάθαρο μήνυμα ότι η κατάσταση είναι αβάσιμη και αντίθετη με τις θεμελιώδεις αξίες της ΕΕ, ο κύριος Barrot σηκώνει τα χέρια και λέει ότι η Ευρωπαϊκή Ένωση δεν μπορεί να κάνει τίποτα. Λοιπόν, αυτό είναι πολύ λυπηρό. Πρέπει να βρεθεί ένας ιστορικός συμβιβασμός ανάμεσα στη λετονική πλειονότητα και τη ρωσική μειονότητα. Αυτή είναι η μοναδική λύση, δεν υπάρχει άλλη. Σας ευχαριστώ για την προσοχή σας.
<SPEAKER ID="489" NAME="Inese Vaidere" AFFILIATION="UEN">
(LV) Κυρίες και κύριε, πέρσι το φθινόπωρο υπέβαλλα μια γραπτή ερώτηση στην Επίτροπο Ferrero-Waldner, εκφράζοντας τους φόβους μου ότι το προνόμιο που δίνεται από τη Ρωσία στους άνευ ιθαγενείας κατοίκους της Λετονίας και της Εσθονίας να εισέρχονται στη Ρωσία χωρίς θεωρήσεις θα είχε αρνητική επίδραση στην επιθυμία τους να πολιτογραφηθούν. " κυρία Ferrero-Waldner συμφώνησε μαζί μου, αλλά σήμερα ορισμένοι βουλευτές - ερωτώντες - επιδεικνύουν απόλυτη έλλειψη κατανόησης για την κατάσταση της Λετονίας. Εάν προσθέσουμε ακόμα περισσότερα δικαιώματα των άνευ ιθαγενείας κατοίκων και συμπεριλάβουμε τα εκλογικά δικαιώματα για τις δημοτικές εκλογές, ο αριθμός των άνευ ιθαγενείας κατοίκων, ο οποίος έχει μειωθεί στο ήμισυ από το 1995, κατά πάσα πιθανότητα δεν θα μειωθεί περαιτέρω. " νόμος της ιθαγένειας της Λετονίας είναι ένας από τους πιο γενναιόδωρους στην Ευρώπη. Οποιοσδήποτε μη πολίτης μπορεί να αποκτήσει πλήρη δικαιώματα, συμπεριλαμβανομένου του εκλογικού δικαιώματος, με πολιτογράφηση. Οι άνευ ιθαγενείας κάτοικοι της Λετονίας προέκυψαν ως άμεσο αποτέλεσμα της πενηντάχρονης σοβιετικής κατοχής. Ορισμένες πολιτικές δυνάμεις, οι οποίες υποστηρίζουν τη λεγόμενη πολιτική προστασίας συμπατριωτών του Κρεμλίνου, συνεχίζουν να ελίσσονται, μέσω αυτών των ανθρώπων, για την αύξηση του δικού τους πολιτικού κεφαλαίου. Σας ευχαριστώ.
<SPEAKER ID="490" NAME="Roberts Zīle" AFFILIATION="UEN">
(LV) Κύριε Πρόεδρε, Επίτροπε, ο βαθμός στον οποίο αυτή η συζήτηση ενδιαφέρει τους βουλευτές που υπέβαλλαν την ερώτηση φαίνεται από το γεγονός ότι κανένας από αυτούς δεν βρίσκεται πλέον στην Αίθουσα κι έτσι δεν θα έχουν ακούσει τα όσα μόλις είπε η Inese Vaidere - ότι η πραγματική πολιτική των θεωρήσεων της Ρωσίας ήταν ένα όπλο που χρησιμοποίησε όχι για να προάγει τη διαδικασία πολιτογράφησης στη Λετονία, αλλά για να πετύχει ακριβώς το αντίθετο. Δυστυχώς, οι δημοσκοπήσεις επιβεβαιώνουν ότι η πλειονότητα αυτών των ανθρώπων δεν θα γίνουν ποτέ Λετονοί πατριώτες, αλλά η πλειονότητα αυτών είναι ήδη πατριώτες μια άλλης χώρας. Εάν ήταν να αποκτήσουν εξουσία στην τοπική αυτοδιοίκηση, το επόμενο βήμα θα ήταν, ασφαλώς, αιτήματα για αυτονομία και για επίσημο καθεστώς της γλώσσας τους. Μπορούμε ήδη να δούμε ποια θα μπορούσαν να ήταν τα επόμενα βήματα, όπως φαίνεται από την εξέλιξη της μακρόχρονης κατάστασης σε μέρη όπως η Αμπχαζία και η Νότια Οσσετία - τα ρώσικα διαβατήρια θα μοιράζονταν σε αυτές τις αυτοδιοικούμενες περιοχές. Σας ευχαριστώ.
<SPEAKER ID="491" NAME="Laima Liucija Andrikien" AFFILIATION="PPE-DE">
(LT) Υπό κανονικές συνθήκες, θα ήταν δυνατόν να προτείνουμε οι μόνιμοι κάτοικοι να συμμετέχουν στις εκλογές των δημοτικών συμβουλίων, αλλά γνωρίζουμε όλοι μας πολύ καλά ότι η πλειονότητα των άνευ ιθαγενείας κατοίκων της Λετονίας δύσκολα θα μπορούσε να ειπωθεί ότι έφτασε στη χώρα υπό φυσιολογικές συνθήκες. " άφιξή τους αποτελεί άμεση συνέπεια της κατοχής της Λετονίας που εφάρμοσε η Σοβιετική Ένωση. Αποτελεί επίσης το αποτέλεσμα της διαδικασίας ρωσικοποίησης που συντελούνταν επί πέντε δεκαετίας, παραβιάζοντας τους κανόνες του διεθνούς δικαίου. Όλοι μας έχουμε το δικαίωμα της επιλογής - να είμαστε πολίτες ή να είμαστε πιστοί στο κράτος μας, έτσι δεν είναι; Εντούτοις, κάθε επιλογή έχει επίσης κάποιες συνέπειες και για το λόγο αυτό μόνο τους εαυτούς μας μπορούμε να κατηγορήσουμε, όχι το κράτος που εξασφάλισε αυτήν την ελευθερία επιλογής.
<SPEAKER ID="492" NAME="Henrik Lax" AFFILIATION="ALDE">
(SV) Ποιες είναι οι συνέπειες για τους Λετονούς της πενηντάχρονης σοβιετικής κατοχής; Γιατί ένα μεγάλο κομμάτι του ρωσόφωνου πληθυσμού δεν θέλει να κάνει αίτηση πολιτογράφησης; Ποιος είναι ο ρόλος της Ρωσίας σε όλα αυτά; " Λετονία χρειάζεται την υποστήριξή μας, όχι την καταδίκη μας, προκειμένου να μπορέσει να ενθαρρύνει τους άνευ ιθαγενείας κατοίκους τους να υποβάλλουν αιτήσεις πολιτογράφησης. Στον κύριο Tabajdi, θα ήθελα να θέσω το εξής ερώτημα: γιατί να θέλει η Φινλανδία εκδίκηση από τη Σουηδία και τι σχέση έχει αυτό με το συγκεκριμένο ζήτημα;
<SPEAKER ID="493" NAME="Paul Rübig" AFFILIATION="PPE-DE">
(DE) Κύριε Πρόεδρε, Επίτροπε, κυρίες και κύριοι, είναι φυσιολογικό οι λαοί της Ευρώπης να υποβάλλονται στην υποχρεωτική εκπαίδευση. Αυτό απαιτείται για να αποκτήσετε εξοικείωση με τα ήθη και τα έθιμα και τον πολιτισμό της χώρας στην οποία ζείτε, ώστε να μπορείτε να ζείτε εκεί. " υποχρεωτική εκπαίδευση περιλαμβάνει τη διδασκαλία της γλώσσας της χώρας και ενδεχομένως και άλλες γλώσσες. Επίσης αποτελεί τη βάση για την επαγγελματική κατάρτιση και δείχνει με ποιο τρόπο αναπτύχθηκε ο πολιτισμός της χώρας και προς τα πού βαδίζει. Επιπλέον, οι μαθητές μαθαίνουν ιστορία. " υποχρεωτική εκπαίδευση, όπως την αντιλαμβανόμαστε, βοηθά τους ανθρώπους να ζουν μαζί αρμονικά. Εάν ζείτε σε μια χώρα, είναι προφανές ότι θα πρέπει επίσης να μπορείτε να καταλαβαίνετε τη γλώσσα αυτής της χώρας. Αυτόν το σκοπό εξυπηρετεί ένα καλό υποχρεωτικό εκπαιδευτικό σύστημα. Πάνω σε αυτή τη βάση, θα ήθελα να πω ότι πολλά από τα προβλήματα στην Ευρώπη θα μπορούσαν να λυθούν από την αποτελεσματική εξασφάλιση υποχρεωτικής εκπαίδευσης όλων των κατοίκων μιας χώρας.
<SPEAKER ID="494" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, άκουσα προσεκτικά και τις δύο πλευρές.
<P>
Είναι πολύ δύσκολο, σε αυτό το πλαίσιο, η Επιτροπή να αναλάβει το ρόλο του λετονικού Κράτους για να αντιμετωπίσει αυτό το πρόβλημα. Το μόνο που μπορώ να κάνω σε αυτήν την κατάσταση είναι να τους ενθαρρύνω να ανοίξουν έναν εσωτερικό διάλογο, κάτι το οποίο πιστεύω ότι θα ήταν επιθυμητό. Δυστυχώς, μόνο αυτό μπορώ να πω.
<SPEAKER ID="495" NAME="Πρόεδρος">
" συζήτηση έληξε.

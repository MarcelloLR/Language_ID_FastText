<CHAPTER ID="023">
Διαχείριση της γρίπης H1N1 (συνοπτική παρουσίαση) 
<SPEAKER ID="188" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Rivasi, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την αξιολόγηση της διαχείρισης της γρίπης H1N1 στην ΕΕ το 2009-2010.
<SPEAKER ID="189" NAME="Michèle Rivasi" LANGUAGE="FR">
Κύριε Πρόεδρε, όλοι θυμόμαστε ότι η γρίπη H1N1 ήταν πρωτοσέλιδη είδηση το 2009. Τα πρώτα κρούσματα αναφέρθηκαν πριν από δύο σχεδόν χρόνια -στις 25 Μαρτίου 2009- και η ΠΟΥ κήρυξε την φάση επιπέδου συναγερμού 6 στις 11 Ιουνίου 2009.
<P>
Αυτό το ανώτατο επίπεδο συναγερμού που εξέδωσε η ΠΟΥ πυροδότησε σειρά μέτρων στην Ευρώπη, περιλαμβανομένης της ενεργοποίησης εκστρατειών ανοσοποίησης σε αρκετά κράτη μέλη οι οποίες όχι μόνον ήταν πολύ δαπανηρές αλλά υπερεκτιμήθηκαν επίσης σε σχέση με τη γνωστή σοβαρότητα του ιού, η οποία, όπως δήλωσε τότε η ΠΟΥ τον Μάιο του 2009, ήταν μέτρια.
<P>
Όσον αφορά τη σοβαρότητα, έως τα τέλη Απριλίου 2010, αυτή η γρίπη είχε προκαλέσει περίπου 2.900 θανάτους στην Ευρώπη, με άλλα λόγια, μια πολύ χαμηλότερη θνησιμότητα από αυτή που σχετίζεται με την εποχική γρίπη, η οποία υπολογίζεται ότι προκαλεί 40.000 - 220.000 θανάτους ετησίως ανάλογα με το έτος.
<P>
Εν τω μεταξύ, το εκτιμώμενο κόστος πλησίασε τα 1,3 δισεκατομμύρια ευρώ στο "νωμένο Βασίλειο και πάνω από 700 εκατομμύρια ευρώ στη Γαλλία σύμφωνα με την τελευταία έκθεση του Ελεγκτικού Συνεδρίου.
<P>
" αξιολόγηση της διαχείρισης της γρίπης H1N1 δείχνει ότι υπήρξε δυσανάλογη αντίδραση στην Ευρωπαϊκή Ένωση και τα κράτη μέλη. Συνεπώς, εγώ και οι συνάδελφοί μου, τους οποίους θα ήθελα να ευχαριστήσω για τις τροπολογίες τους, προσπαθήσαμε να παρουσιάσουμε μια εποικοδομητική έκθεση η οποία αποσκοπεί στην αποκατάσταση της εμπιστοσύνης των ευρωπαίων πολιτών στα υγειονομικά όργανά τους.
<P>
" έκθεση διαρθρώνεται γύρω από τρία σημαντικά θέματα: συνεργασία, διαφάνεια και ανεξαρτησία.
<P>
Όσον αφορά τη συνεργασία, επιθυμούμε να τονίσουμε την ανάγκη συνοχής, αποτελεσματικότητας, αυτονομίας και ευελιξίας. Τα μελλοντικά σχέδια πρόληψης της γρίπης, επί παραδείγματι, πρέπει να αναθεωρηθούν κατά τρόπο ώστε να εγγυώνται μεγαλύτερη συνοχή και αποτελεσματικότητα και πρέπει να καθίστανται αρκετά αυτόνομα και ευέλικτα ώστε να μπορούν να προσαρμόζονται σε πραγματικό χρόνο σύμφωνα με τα πλέον πρόσφατα διαθέσιμα δεδομένα. Αυτού του είδους η ευελιξία θα είχε γλυτώσει τα δημόσια ταμεία από σημαντικές μη αναγκαίες δαπάνες. Ταυτόχρονα, είναι σημαντικό να οριστούν με σαφήνεια οι ρόλοι και οι αρμοδιότητες των βασικών παραγόντων, υπεύθυνων για τη διαχείριση των κινδύνων υγείας. Ο ίδιος ο ορισμός της πανδημίας πρέπει να αναθεωρηθεί έτσι ώστε να περιλαμβάνει την έννοια της σοβαρότητας και να μην λαμβάνει μόνο υπόψη τη γεωγραφική εξάπλωση. Πράγματι, η ΠΟΥ μας ενημέρωσε ότι αυτό το έχει κάνει. " ομαδική αγορά εμβολίων είναι μια δυνατότητα, υπό τον όρο ότι οι παρασκευαστές παραμένουν υπεύθυνοι για την ποιότητα, την ασφάλεια και την αποτελεσματικότητα των προϊόντων τους. Σε καμιά περίπτωση δεν πρέπει να καθίστανται υπεύθυνες οι κυβερνήσεις για τις παρενέργειες των εμβολίων τα οποία υποτίθεται ότι είναι ασφαλή.
<P>
Όσον αφορά την ανεξαρτησία, η διαδικασία ταχείας έγκρισης έχει επισημάνει το πρόβλημα της έλλειψης διαθέσιμων επιστημονικών δεδομένων. " έρευνα για τα εμβόλια και την αντιική θεραπεία πρέπει να διεξάγεται με πλήρη ανεξαρτησία από τις φαρμακευτικές εταιρείες.
<P>
Όσον αφορά τη διαφάνεια, χρειάζεται πλήρης διαφάνεια σχετικά με την αξιολόγηση φαρμάκων τα οποία χρησιμοποιούνται για υγειονομικές κρίσεις, με πλήρη πρόσβαση σε διαθέσιμες κλινικές δοκιμές. Όλες οι δηλώσεις συμφερόντων εκ μέρους των εμπειρογνωμόνων που είναι υπεύθυνοι για τις αξιολογήσεις πρέπει να καθίστανται δημόσιες. Λυπάμαι για ένα πράγμα: Θα προτιμούσα να ελέγχονται από τις υπηρεσίες που προσλαμβάνουν αυτούς τους εμπειρογνώμονες, αλλά αυτή η τροπολογία δεν εγκρίθηκε.
<P>
Τέλος, θα ήθελα να επισημάνω τις περιπτώσεις ναρκοληψίας σε παιδιά που αναφέρθηκαν στη Φινλανδία και Σουηδία μετά τον εμβολιασμό με το εμβόλιο GSK κατά της γρίπης H1N1. Αυτές οι περιπτώσεις χρειάζονται την προσοχή μας.
<P>
Καταρχάς, αποδεικνύουν σαφώς ότι εξακολουθούν να υπάρχουν γκρίζες ζώνες, τόσο σε σχέση με την πραγματική τοξικότητα των εμβολίων και των ανοσοενισχυτικών όσο και σε σχέση με πιθανούς κινδύνους ακόμη άγνωστους και στους ίδιους τους παρασκευαστές. " Φινλανδία έχει αναστείλει τη χρήση αυτού του εμβολίου έως ότου υπάρξουν διαθέσιμα περισσότερα στοιχεία. Ο Ευρωπαϊκός Οργανισμός Φαρμάκων (EMA) δεν έχει αυτή τη θέση, και αντίθετα αποφάσισε να αναμείνει έως ότου υπάρξουν διαθέσιμα περισσότερα στοιχεία πριν εκδώσει τη γνώμη του για την απαγόρευση της χρήσης αυτού του εμβολίου. Θα ήθελα να δω την Επιτροπή να υιοθετεί την ίδια θέση που έχει υιοθετήσει η Φινλανδία. Είναι καιρός η αρχή της προφύλαξης να ωφελήσει έστω και για μια φορά τους ασθενείς παρά να ωφελεί πάντοτε τις εταιρείες.
<SPEAKER ID="190" NAME="Anne Delvaux" AFFILIATION="PPE">
(FR) Κύριε Πρόεδρε, είμαστε προετοιμασμένοι να αντιμετωπίσουμε μια πανδημία στην Ευρώπη; " απάντηση είναι "ναι, αλλά". Κατά τη διάρκεια του επεισοδίου της γρίπης H1N1 την περίοδο 2009-2010, είδαμε έκαστο κράτος μέλος να ενεργεί μόνο του, με πολύ λίγη συνοχή ή έστω αλληλεγγύη.
<P>
Ως σκιώδης εισηγήτρια σε αυτόν το φάκελο, πιστεύω ότι ήταν απαραίτητο να διατυπώσουμε αυτές τις παρατηρήσεις αλλά, προπαντός, να προχωρήσουμε περαιτέρω, να είμαστε εποικοδομητικοί και να λάβουμε πρακτικά μέτρα εξ ονόματος των συμπολιτών μας, οι οποίοι, πρέπει να ειπωθεί, και πιστεύω ότι αποτελεί μια από τις πλέον επιβλαβείς συνέπειες, αναμφίβολα απώλεσαν κάποιο βαθμό εμπιστοσύνης στα μηνύματα δημόσιας υγείας.
<P>
" έκθεση της κ. Rivasi, επί της οποίας θα ψηφίσουμε αύριο, λαμβάνει υπόψη αυτές τις θεμελιώδεις προτεραιότητες. Αυτές περιλαμβάνουν συστηματικά την ενίσχυση της συνεργασίας μεταξύ των κρατών μελών, αποτελεσματικότερο συντονισμό με τα ευρωπαϊκά υγειονομικά όργανα, αποσαφήνιση των ρόλων των ευρωπαϊκών δομών διαχείρισης κινδύνου και αξιολόγηση των στρατηγικών ανοσοποίησης και επικοινωνίας που εφαρμόστηκαν στα κράτη μέλη.
<P>
Συνεπώς, πρόκειται για μια καλή έκθεση, και συγχαίρω την εισηγήτρια. Ωστόσο, πρέπει, φυσικά, να διασφαλίσουμε ότι αυτή δεν θα απευθύνεται σε ώτα μη ακουόντων. Αυτό είναι η ευθύνη των κρατών μελών μας, τα οποία έχουν το μεγαλύτερο μέρος της δικαιοδοσίας σε αυτόν τον τομέα, και συνεπώς έχουν σοβαρή ευθύνη έναντι των συμπολιτών μας.
<SPEAKER ID="191" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, κατά τη διάρκεια της πανδημίας γρίπης του 2009, τα κράτη μέλη της ΕΕ ήσαν τα πλέον προετοιμασμένα. Ταυτόχρονα, συμφωνώ απολύτως με την προηγηθείσα ομιλήτρια: υπήρξε πλήρης έλλειψη συντονισμού μεταξύ των κρατών μελών. Αυτή μπορεί να προκάλεσε την κρίση στις εσωτερικές υποθέσεις στη χώρα μου, παρότι η πρώην σοσιαλιστική κυβέρνηση η οποία ήταν τότε στην εξουσία έλαβε επιτυχή μέτρα για να αντιμετωπίσει την πανδημία. Ωστόσο, δεν υπάρχει αριστερός και δεξιός ιός γρίπης H1N1· πρέπει να καταπολεμηθεί με κοινή προσπάθεια. Συμφωνώ πλήρως με την έκθεση στην οποία αναφέρεται ότι τα κράτη μέλη πρέπει να συντονίζουν την αγορά εμβολίων, να ανταλλάσσουν πληροφορίες και να δημιουργούν καλύτερη διαφάνεια. Πρέπει να ανταλλάσσουμε στοιχεία όχι μόνο όσον αφορά τη γεωγραφική εξάπλωση της επιδημίας, αλλά επίσης και όσον αφορά τη σοβαρότητα και τη θνησιμότητά της. Αν το πετύχουμε αυτό, στο μέλλον, μπορούμε να λαμβάνουμε αξιόλογα μέτρα σε αυτόν τον τομέα για ...
<P>
(Ο Πρόεδρος διακόπτει τον ομιλητή)
<SPEAKER ID="192" NAME="Marina Yannakoudakis" AFFILIATION="ECR">
(ΕΝ) Κύριε Πρόεδρε, πριν από ένα και πλέον έτος, μια ομάδα βουλευτών του ΕΚ, η εισηγήτρια και εγώ συγκεντρωθήκαμε στις Βρυξέλλες για μια ανεπίσημη σύσκεψη με έναν κοινό στόχο - να κάνουμε κάτι σχετικά με τον ιό της γρίπης H1N1.
<P>
Καθώς οι συσκέψεις συνεχίζονταν, διαπίστωσα ότι οι σκοποί μας ήσαν μεν ίδιοι, αλλά ότι είχαμε διαφορετική προσέγγιση. " έκθεση πρωτοβουλίας ήταν μια ευκαιρία για το Κοινοβούλιο να αναλάβει θετική δράση στην προετοιμασία αντιμετώπισης μιας επιδημίας. Φοβάμαι ότι αυτή η ευκαιρία χάθηκε.
<P>
Υπάρχουν πολλά σημεία σε αυτή την έκθεση τα οποία είναι αμφισβητήσιμης αξίας. " έκθεση προτείνει ρόλο για το ΕΚΠΕΝ ο οποίος δεν είναι εφικτός, και θα μπορούσε να οδηγήσει σε εσφαλμένη αντίληψη ασφάλειας. Αυτό το οποίο χρειαζόταν ήταν μια προσέγγιση "άντλησης διδαγμάτων" και μια βάση για να οικοδομήσουμε πάνω σε αυτή. Αυτό που πετύχαμε ήταν εν μέρει μια έκθεση που κατονομάζει και καταδικάζει, η οποία φοβάμαι ότι θα αποξενώσει πολλούς από τους ενδιαφερόμενους φορείς. Αυτό που πετύχαμε ήταν μια έκθεση η οποία ήταν περισσότερο πολιτική παρά πρακτική.
<SPEAKER ID="193" NAME="João Ferreira" AFFILIATION="GUE/NGL">
(PT) Κύριε Πρόεδρε, μεταξύ των διδαγμάτων τα οποία πρέπει να εξαχθούν από τα προβλήματα που προέκυψαν με τη διαχείριση της γρίπης H1N1 είναι ότι πρέπει να αναγνωρίζουμε την ανάγκη εκ μέρους των χωρών για συστήματα δημόσιας υγείας, μαζί με υπηρεσίες επέκτασης στον τομέα της δημόσιας υγείας, τα οποία να είναι ικανά να επεμβαίνουν σε ευρύ φάσμα τομέων. Παραδείγματα αυτών των τομέων περιλαμβάνουν την αξιολόγηση στοιχείων για συνιστώμενη φαρμακευτική αγωγή σε περίπτωση υγειονομικής κρίσης, ειδικά σε καταστάσεις πανδημίας, και την προετοιμασία και αξιολόγηση επιστημονικών μελετών -ανεξάρτητων από τη φαρμακευτική βιομηχανία- συνιστώμενων ομάδων στόχων όσον αφορά την αποτελεσματικότητα, την ασφάλεια, και την σχέση κινδύνου-οφέλους των εμβολίων και των αντιικών φαρμάκων. Είναι επίσης σημαντικό να ενισχυθεί η ικανότητα διαχείρισης και πρόβλεψης κινδύνων, και η ικανότητα έρευνας και ανάπτυξης σε αυτούς τους τομείς, καθώς και σε προληπτικά μέτρα δημόσιας υγείας. Τέλος, είναι επίσης σημαντικό να βελτιωθεί η συνεργασία μεταξύ των διαφόρων εθνικών υπηρεσιών, και μεταξύ αυτών των υπηρεσιών και των οικείων οργάνων και οργανισμών, σε διεθνές και περιφερειακό επίπεδο.
<SPEAKER ID="194" NAME="Jaroslav Paška" AFFILIATION="EFD">
(SK) Κύριε Πρόεδρε, τον Απρίλιο του 2009, το πρώτο κρούσμα γρίπης των χοίρων σε άνθρωπο αναφέρθηκε στο Μεξικό. Δύο μήνες αργότερα, η Παγκόσμια Οργάνωση Υγείας (ΠΟΥ) κήρυξε πανδημία γρίπης.
<P>
Το καταστροφικό σενάριο το οποίο παρουσιάστηκε από τις υγειονομικές αρχές, περιλαμβανομένης της ΠΟΥ και του Ευρωπαϊκού Κέντρου Πρόληψης και Ελέγχου Νόσων (ΕΚΠΕΝ), οδήγησαν σε μια κατάσταση κατά την οποία οι χώρες άρχισαν να ανταγωνίζονται μεταξύ τους για να εξασφαλίσουν τη μεγαλύτερη δυνατή ποσότητα εμβολίων το συντομότερο δυνατόν, προκειμένου να προστατέψουν τους πολίτες τους.
<P>
Σύμφωνα με τις συστάσεις της ΠΟΥ και του ΕΚΠΕΝ, η Σλοβακία επίσης αγόρασε πάνω από 1 εκατομμύριο εμβόλια, τα οποία παραδόθηκαν στις αρχές του 2010. Ωστόσο, όταν ο αρχίατρος της Σλοβακικής Δημοκρατίας ζήτησε από τον πληθυσμό να εμβολιαστεί, αυτό κατάντησε αστείο και ουδείς τον πίστεψε. Δεν πίστεψαν ούτε αυτόν, ούτε και τον φημισμένο οργανισμό υγείας μας, το ΕΚΠΕΝ. Τότε, όλοι γνώριζαν ότι ο ιός H1N1 δεν αντιπροσωπεύει κίνδυνο σαν αυτόν που φαινόταν αρχικά. Ωστόσο, η ΠΟΥ και το ΕΚΠΕΝ τήρησαν επίμονη σιωπή.
<P>
Ούτε επαναξιολόγηση της κατάστασης, ούτε πρόσθετες συστάσεις, απλά τίποτε ...
<P>
(Ο Πρόεδρος διακόπτει τον ομιλητή)
<SPEAKER ID="195" NAME="Anna Záborská" AFFILIATION="PPE">
(SK) Κύριε Πρόεδρε, θα ήθελα να ευχαριστήσω την κ. Rivasi για την εξαντλητική έκθεση. Αποκάλυψε τα αδύνατα σημεία των συστημάτων υγειονομικής περίθαλψης, όχι μόνο σε ευρωπαϊκό επίπεδο, αλλά και σε παγκόσμιο επίπεδο.
<P>
" έκθεση παρέχει επίσης μακρύ κατάλογο μέτρων τα οποία πρέπει να εγκριθούν για να αποφευχθεί η επανάληψη της κατάστασης που επικράτησε την περίοδο 2009-2010. Αυτό που συνέβη με την κήρυξη πανδημίας γρίπης H1N1 συνιστά σκάνδαλο.
<P>
Τα κράτη μέλη της ΕΕ, περιλαμβανομένης της Σλοβακίας, σπατάλησαν εκατοντάδες εκατομμύρια ευρώ για να αποδείξουν ότι προστάτευαν τους πολίτες τους από μη υφιστάμενη απειλή. Θα ήταν ενδιαφέρον να μάθουμε ποιος ωφελήθηκε από αυτό, για να μην αναφέρω ποιος θα αναλάβει την ευθύνη για την επακολουθήσασα κατάσταση.
<P>
Κατά τη γνώμη μου, το μόνο που έλειπε από την έκθεση ήταν μια πρόταση για τον τρόπο θέσπισης προσωπικής ευθύνης στο υγειονομικό σύστημα. Σε τελική ανάλυση, η επίρριψη ευθύνης σε άλλους μπορεί να μην είναι θανατηφόρος, ωστόσο όμως εξαπλώνεται ακόμη ταχύτερα και από τη γρίπη.
<SPEAKER ID="196" NAME="Åsa Westlund" AFFILIATION="S&amp;D">
(SV) Κύριε Πρόεδρε, πιστεύω ότι όλοι θα συμφωνήσουμε ότι η εφαρμογή διαφορετικών συστάσεων σε διαφορετικά κράτη μέλη προκάλεσε μεγάλη σύγχυση. Επί παραδείγματι, στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, είχαμε την επίσκεψη του σουηδού υπουργού -ο οποίος ήταν τότε Προεδρεύων του Ευρωπαϊκού Συμβουλίου- για να μιλήσει σχετικά με αυτό το ζήτημα την ίδια ημέρα που μας επισκέφθηκε και ο διευθυντής του Ευρωπαϊκού Κέντρου Πρόληψης και Ελέγχουν Νόσων, και αυτά τα δύο άτομα έλεγαν εντελώς διαφορετικά πράγματα. Ο ένας εξ αυτών συνιστούσε τον εμβολιασμό των παιδιών και ο άλλος έλεγε ότι ο εμβολιασμός των παιδιών θα εμπεριείχε κινδύνους.
<P>
Αυτή η κατάσταση προκαλούσε μεγάλη σύγχυση και αντιφάσεις, ιδιαίτερα για τους γονείς οι οποίοι αναζητούσαν αξιόπιστη ενημέρωση. Ωστόσο, υπήρχαν επίσης πολύ σημαντικές διαφορές ως προς τον τρόπο χειρισμού του ζητήματος από πρακτική άποψη στα κράτη μέλη. Στη χώρα μου, υπήρξε μεγάλη ζήτηση για εμβόλια, η οποία είχε ως αποτέλεσμα να δημιουργηθούν εξαιρετικά χαώδεις σκηνές έξω από τα κέντρα υγείας. Ορισμένα κέντρα υγείας τα οποία ήσαν ανοικτά δεν είχαν εμβόλια και ορισμένα κέντρα υγείας τα οποία ήσαν κλειστά είχαν μεγάλα αποθέματα εμβολίων. Χρειάζεται να εξετάσουμε προσεκτικότερα την εφαρμογή καθεαυτή.
<SPEAKER ID="197" NAME="Zuzana Roithová" AFFILIATION="PPE">
(CS) Κύριε Πρόεδρε, σήμερα, εκ των υστέρων, μπορούμε να δούμε ότι η δαπάνη δισεκατομμυρίων ευρώ για την καταπολέμηση του ιού H1N1 ήταν υπερβολική δεδομένης της πραγματικής σοβαρότητας της επιδημίας της γρίπης. Ως γιατρός, πιστεύω ότι είναι ιδιαίτερα διαφωτιστικό το γεγονός ότι στην Πολωνία, όπου η κυβέρνηση δεν υπέκυψε στην πίεση να εκτελέσει εθνικής κλίμακας πρόγραμμα εμβολιασμού, το ποσοστό θνησιμότητας δεν ήταν υψηλότερο από το ποσοστό χωρών με υψηλό ποσοστό εμβολιασμού. Εντυπωσιακό. Ευχαριστώ την κ. Rivasi για αυτήν τη χρήσιμη έκθεση και θέλω να ελπίζω ότι τα κράτη μέλη και όλοι οι διεθνείς οργανισμοί διδάχθηκαν από αυτή την κρίση· ιδιαίτερα δε, ότι τα φάρμακα πρέπει να αγοράζονται από κοινού. Ακόμη σημαντικότερο, ελπίζω να βελτιώσουν τις μεθόδους αξιολόγησης επιδημιολογικών στατιστικών και να αποκαταστήσουν την εμπιστοσύνη του πληθυσμού στις συστάσεις που απευθύνονται προς τους πολίτες στην Ευρωπαϊκή Ένωση.
<SPEAKER ID="198" NAME="Edite Estrela" AFFILIATION="S&amp;D">
(PT) Κύριε Πρόεδρε, οι αμφιβολίες σχετικά με το εμβόλιο της γρίπης H1N1 έχουν ήδη αναφερθεί εδώ. Είναι φυσικό η κοινή γνώμη να θέτει ερωτήματα και να είναι λίγο καχύποπτη δεδομένου ότι, το 2009, υπήρξε διαφημιστική εκστρατεία σε όλα τα κράτη μέλη, έγινε ευρείας κλίμακας επένδυση σε εμβόλια, και η Παγκόσμια Οργάνωση Υγείας κήρυξε πανδημία, και έπειτα η κατάσταση φαίνεται ξαφνικά να έχει αλλάξει εντελώς. Με άλλα λόγια, το 2010, δεν υπήρξε πρακτικά συζήτηση για γρίπη H1N1. Συνεπώς, είναι φυσικό οι άνθρωποι να θέτουν ερωτήματα σχετικά με το αν ήμασταν κινδυνολόγοι τότε ή αν δεν το αντιμετωπίζουμε αρκετά σοβαρά τώρα. Το ζήτημα είναι ...
<P>
(Ο Πρόεδρος διακόπτει την ομιλήτρια)
<SPEAKER ID="199" NAME="Karin Kadenbach" AFFILIATION="S&amp;D">
(DE) Κύριε Πρόεδρε, κυρία Επίτροπε, μπορούμε να θεωρήσουμε τους εαυτούς μας τυχερούς σήμερα για το γεγονός ότι η επιδημία δεν είχε την εξέλιξη που φοβόμαστε, η οποία ήταν ότι θα προκαλούσε πολλούς θανάτους. Κάθε μεμονωμένος θάνατος είναι αρκούντως τραγικός.
<P>
Θα ήθελα να ευχαριστήσω όλους εκείνους που συνεισέφεραν στη συζήτηση. Αυτή η συζήτηση αντικατόπτρισε με μεγάλη σαφήνεια την κατάσταση στην ΕΕ: οι εθνικές εμπειρίες ποίκιλαν σε πολύ μεγάλο βαθμό. Έχουμε διαφορετικά συστήματα υγείας. " δομή και η παροχή υγειονομικής περίθαλψης είναι ζήτημα εθνικής αρμοδιότητας, όμως στην περίπτωση επιδημίας ή πανδημίας, χρειάζεται να συνεργαζόμαστε σε εθνικό επίπεδο. Έχουμε δει ότι έχουμε να διδαχθούμε πολλά ακόμη και πολλά να προλάβουμε να κάνουμε εδώ σε πολλούς τομείς.
<P>
Όπως έχει ήδη αναφερθεί σήμερα πάνω από μια φορά, χρειάζεται, σε κάθε περίπτωση, να ξανακερδίσουμε την εμπιστοσύνη του κόσμου. Ο χειρισμός της κατάστασης με τη γρίπη H1N1 έδειξε ότι εδώ υπάρχουν αδυναμίες. Χρειαζόμαστε καλύτερο συντονισμό στο μέλλον.
<SPEAKER ID="200" NAME="Μαρία Δαμανάκη" LANGUAGE="EN">
Κύριε Πρόεδρε, θα ήθελα να ευχαριστήσω την εισηγήτρια, την κ. Rivasi, για αυτή την έκθεση, η οποία αποτελεί πολύτιμη συμβολή στις προσπάθειές μας να αντλήσουμε διδάγματα από την πανδημία του 2009. Συμφωνώ μαζί σας ότι πρέπει να διδαχθούμε από αυτή την πανδημία καθώς και ότι χρειάζεται να επανεξετάσουμε με κριτικό πνεύμα την αντίδρασή μας. Για να διασφαλιστεί η προστασία των ευρωπαίων πολιτών από τέτοιες απειλές στην υγεία, πρέπει να βελτιώσουμε την ετοιμότητα και τον σχεδιασμό μας ώστε να μπορούμε να διαχειριστούμε παρόμοιες διασυνοριακές απειλές για την υγεία.
<P>
" ΕΕ διέθετε ήδη ανεξάρτητη ικανότητα και εμπειρογνωμοσύνη για την πανδημία γρίπης. Μόνον στον τομέα της έρευνας η Ευρωπαϊκή Επιτροπή έχει χρηματοδοτήσει πάνω από 50 προγράμματα για τη γρίπη από το 2000, επένδυση η οποία ανέρχεται σε 150 εκατομμύρια ευρώ. Οι οργανισμοί μας, το Ευρωπαϊκό Κέντρο Πρόληψης και Ελέγχου Νόσων και ο Ευρωπαϊκός Οργανισμός Φαρμάκων, παρείχαν επιστημονικές συμβουλές κατά τη διάρκεια της πανδημίας για την υποστήριξη της Ένωσης και των κρατών μελών της.
<P>
Επιπλέον, οι υπηρεσίες της Επιτροπής υποστήριξαν ενεργά τα κράτη μέλη στη διαχείριση της απειλής μέσω της Επιτροπής Ασφάλειας της Υγείας της ΕΕ. Ωστόσο, οφείλω να παραδεχθώ ότι, παράλληλα με την έκθεση του Κοινοβουλίου, διάφορες αξιολογήσεις της απόκρισής μας εντόπισαν σειρά ελλείψεων και προκλήσεων οι οποίες πρέπει να αντιμετωπιστούν.
<P>
Αυτές περιλαμβάνουν την προμήθεια πανδημικών εμβολίων, την ανάγκη καλύτερου συντονισμού των στρατηγικών εμβολιασμού, την ανάγκη μεγαλύτερης ευελιξίας στα σχέδια ετοιμότητάς μας και την ανάγκη καλύτερης επικοινωνίας με τους πολίτες. " Επιτροπή, με τη στήριξη των επιστημονικών οργανισμών και με τα κράτη μέλη, επειδή αυτή είναι κοινή αρμοδιότητα με τα κράτη μέλη, δεσμεύεται να προχωρήσει όσον αφορά αυτά τα ζητήματα.
<P>
Αυτές τις προκλήσεις θα τις αντιμετωπίσουμε βάσει δύο πρωτοβουλιών. Πρώτον, η Επιτροπή θα παρουσιάσει μια πρωτοβουλία υγειονομικής ασφάλειας πριν από τα τέλη αυτού του έτους ενισχύοντας τις ικανότητες συντονισμού μας, και δεύτερον, η Επιτροπή θα θέσει επίσης σε λειτουργία κοινό μηχανισμό προμηθειών για εμβόλια πανδημιών και αντιικά για εκείνα τα κράτη μέλη που επιθυμούν να συμμετάσχουν. Αυτό θα ενισχύσει την αλληλεγγύη στην ΕΕ με την εγγύηση ελάχιστου επιπέδου ισότιμης πρόσβασης σε εμβόλια. Αυτό θα ενίσχυε επίσης την αγοραστική δύναμή μας ώστε να πετυχαίνουμε καλύτερους συμβατικούς όρους.
<P>
" Επιτροπή χαιρετίζει τη στήριξη την οποία εξέφρασε η εισηγήτρια για αυτές τις πρωτοβουλίες. " Επιτροπή σχεδιάζει επίσης να χρηματοδοτήσει πρόσθετη έρευνα όσον αφορά πτυχές συμπεριφοράς και στρατηγικές επικοινωνίας, κυρίως, για τη βελτίωση της ενημέρωσης σχετικά με τα εμβόλια.
<P>
Τέλος, σχετικά με τα ζητήματα διαφάνειας και ανεξαρτησίας τα οποία ηγέρθησαν, θεωρούμε ότι αυτά είναι πολύ σημαντικά και πιστεύω πράγματι ότι εδώ πρέπει κάτι να κάνουμε. " Επιτροπή και οι οικείοι οργανισμοί θα συνεργαστούν για να βελτιώσουν τις διαδικασίες μας όσον αφορά τις δηλώσεις συμφερόντων και δυνητικών συγκρούσεων συμφερόντων.
<P>
Πιστεύουμε ότι χρειάζεται να συνεχίσουμε να συνεργαζόμαστε προς τον κοινό στόχο μας που είναι η διασφάλιση ότι είμαστε καλύτερα προετοιμασμένοι για να προστατεύσουμε τους πολίτες μας από μελλοντικές απειλές στην υγεία.
<SPEAKER ID="201" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 8 Μαρτίου.
<P>
Γραπτές δηλώσεις (άρθρο 149 του Κανονισμού)
<SPEAKER ID="201" NAME="János Áder" LANGUAGE="HU">
Το σημαντικότερο συμπέρασμα το οποίο εξάγεται από το πασίγνωστο σκάνδαλο της γρίπης H1N1 είναι ότι η εμπιστοσύνη του κόσμου έχει κλονιστεί. " Παγκόσμια Οργάνωση Υγείας κήρυξε αδικαιολόγητα συναγερμό και με τις προβλέψεις της που ενίσχυαν την υστερία ανάγκασε τα κράτη μέλη να λάβουν μέτρα τα οποία ήταν δυσανάλογα προς τη γνωστή και ελεγμένη σοβαρότητα της επιδημίας H1N1. Στο τέλος, σημαντικά λιγότεροι άνθρωποι νόσησαν και απεβίωσαν από το στέλεχος H1N1 της γρίπης παγκοσμίως παρά από τη συνήθη εποχική γρίπη, ενώ οι μεμονωμένες χώρες δαπάνησαν απίστευτα ποσά δημόσιου χρήματος για την αγορά εμβολίων τα οποία ήταν δύο έως τρεις φορές ακριβότερα από το μέσο εμβόλιο. Εδώ, αξίζει να αναφερθεί η περίπτωση της Πολωνίας: η κυβέρνηση δεν εμβολίασε τον πληθυσμό κατά της γρίπης H1N1, ωστόσο το ποσοστό θνησιμότητας δεν ήταν υψηλότερο από το ποσοστό χωρών των οποίων ο πληθυσμός είχε εμβολιαστεί. Αυτό συνέβη σε ένα πλαίσιο όπου ο παρασκευαστής του εμβολίου, παρά τα τεράστια κέρδη του, είχε το θράσος να αρνηθεί να αναλάβει την ευθύνη για τις παρενέργειες του εμβολίου. Είναι μια άκρως επαίσχυντη ενέργεια να λυμαίνεται κανείς τους φόβους των ανθρώπων και το αίσθημα ευθύνη τους έναντι των οικογενειών και των αγαπημένων τους, αποκλειστικά με βάση την ταπεινή απληστία για κέρδη. Το γεγονός ότι, με τις αστήρικτες προειδοποιήσεις της για πανδημία, η ΠΟΥ συνέβαλε σε όλη αυτή την κατάσταση, απαιτεί η ΕΕ να αναλάβει την πλέον αποφασιστική δράση. Πρέπει να αντληθούν διδάγματα, και στην ΕΕ πρέπει να δοθεί μεγαλύτερος βαθμός ανεξαρτησίας όταν αξιολογεί περιπτώσεις οι οποίες εγείρουν την πιθανότητα επιδημίας παρόμοιας με της γρίπης H1N1. Τελικά, κάποια ημέρα ο λύκος μπορεί πραγματικά να εμφανιστεί.
<SPEAKER ID="202" NAME="Sergio Berlato" LANGUAGE="IT">
Τα κράτη μέλη και τα ευρωπαϊκά θεσμικά όργανα έχουν εφαρμόσει σειρά δαπανηρών μέτρων τα οποία ήσαν, σε πολλές περιπτώσεις, εντελώς δυσανάλογα προς την πραγματική σοβαρότητα της γρίπης H1N1. Στην Ευρώπη, σύμφωνα με εκτιμήσεις του Ευρωπαϊκού Κέντρου Ελέγχου και Πρόληψης Νόσων, η γρίπη H1N1 προκάλεσε περίπου 2.900 θανάτους το 2009. Αυτά τα στοιχεία είναι σημαντικά χαμηλότερα από τις επίσημες εκτιμήσεις θανάτων που προκλήθηκαν από εποχική γρίπη μόνο και αποτελούν απόδειξη της μέτριας σοβαρότητας αυτού του ιού γρίπης.
<P>
Συνεπώς, φρονώ ότι πρέπει να δοθεί η μεγαλύτερη δυνατή προσοχή σε αυτό το ζήτημα έτσι ώστε η Παγκόσμια Οργάνωση Υγείας (ΠΟΥ) να μπορέσει να διεξάγει επανεξέταση για να εκδώσει ένα νέο ορισμό των κριτηρίων που θα χρησιμοποιούνται για την κήρυξη παγκόσμιου πανδημικού συναγερμού, ο οποίος θα λαμβάνει υπόψη όχι μόνο τη γεωγραφική διάδοση της νόσου, αλλά επίσης και την λοιμοτοξικότητά της. Επιπλέον, μια ανάλυση της διαχείρισης κρίσης της γρίπης H1N1 από την ΕΕ φανερώνει με σαφήνεια, κατ' εμέ, μια αναδυόμενη ανάγκη για ενίσχυση της συνεργασίας μεταξύ των υγειονομικών αρχών των κρατών μελών και των ευρωπαϊκών θεσμικών οργάνων.
<P>
Τέλος, δεδομένου ότι για να διασφαλιστεί η επιτυχία ή η αποτυχία μιας δοκιμής εμβολίου, είναι ουσιώδες να διεξαχθούν μελέτες σχετικά με τα εμβόλια και τα αντιικά φάρμακα οι οποίες να είναι ανεξάρτητες από τις φαρμακευτικές εταιρείες, συμφωνώ πλήρως με το αίτημα της εισηγήτριας να δημοσιοποιείται το όνομα όλων των πραγματογνωμόνων τους οποίους συμβουλεύονται οι ευρωπαϊκές αρχές δημόσιας υγείας.
<SPEAKER ID="203" NAME="Jolanta Emilia Hibner" LANGUAGE="PL">
Όταν πρόκειται για την αξιολόγηση επιδημιολογικών κινδύνων, πρέπει κανείς να χρησιμοποιεί τις γνώσεις ανεξάρτητων εμπειρογνωμόνων οι οποίοι δεν συνδέονται με φαρμακευτικές εταιρείες. " ανεξαρτησία της Ευρωπαϊκής Ένωσης στην αξιολόγηση της σοβαρότητας της γρίπης AH1N1 και του απορρέοντος κινδύνου είναι κρίσιμης σημασίας. Δεν πρέπει να βασιζόμαστε αποκλειστικά σε μελέτες εμπειρογνωμόνων οι οποίες χρηματοδοτούνται από φαρμακευτικές εταιρείες.
<P>
Μια άλλη αινιγματική πτυχή είναι η ταχεία διαδικασία η οποία χρησιμοποιείται για την έγκριση και διάθεση εμβολίων στην αγορά κατά της γρίπης H1N1, τα οποία δεν είχαν δοκιμαστεί και ελεγχθεί επαρκώς. Το 2009, οι φαρμακευτικές εταιρείες αξιολόγησαν τον κίνδυνο που συνδέεται με τον ιό ως πολύ υψηλό, ενώ αποδείχθηκε ότι ήταν πολύ λιγότερο επικίνδυνος από τη συνήθη γρίπη. Τον Μάιο 2009, η ΠΟΥ ανέφερε ότι ο ιός δεν ήταν τόσο επικίνδυνος. Ωστόσο, λόγω αντικρουόμενων πληροφοριών, πολλές χώρες υποχώρησαν στην πίεση και αγόρασαν εκατομμύρια ακριβών εμβολίων, τα οποία δεν χρησιμοποιήθηκαν, και τώρα έχουν καταστεί μη χρησιμοποιήσιμα. Υπάρχει ανάγκη μεγαλύτερης διαφάνειας των θεσμικών οργάνων της ΕΕ στον τομέα διαχείρισης νόσων και επανεξέτασης των υφιστάμενων διαδικασιών. " μεγαλύτερη και στενότερη συνεργασία μεταξύ χωρών είναι επίσης ουσιώδης για να ενισχυθεί η διαπραγματευτική μας θέση όσον αφορά τις αγορές εμβολίων.
<P>
Θα ήθελα να αναφέρω ότι η χώρα μου, η Πολωνία, έδωσε το παράδειγμα ήδη από την αρχή για το πώς να μην μας καταλαμβάνει ο πανικός και για το πώς να ζητούμε εγγυήσεις για την ασφάλεια των εμβολίων.
<SPEAKER ID="204" NAME="Bogusław Sonik" LANGUAGE="PL">
Το έργο για την έκθεση σχετικά με την πανδημία της γρίπης A/H1N1 το 2009-2010 διήρκεσε σχεδόν ένα έτος. " συζήτηση που άρχισε στο Ευρωπαϊκό Κοινοβούλιο τελείωσε με μια έκθεση πρωτοβουλίας από την Επιτροπή Περιβάλλοντος, Δημόσιας Υγείας και Ασφάλειας των Τροφίμων για τη γρίπη των χοίρων, η οποία περιείχε σημεία τα οποία επισήμαιναν τις δεοντολογικές και διαδικαστικές παρατυπίες που συνέβησαν κατά την καταπολέμηση της νόσου.
<P>
Ανησυχούσαμε σχετικά με τον τρόπο με τον οποίο οι φαρμακευτικές εταιρείες δημοσιοποίησαν το ζήτημα της γρίπης των χοίρων, παρουσιάζοντας τον ιό ως πολύ επικίνδυνο και λοιμοτοξικό. Ο ιός αποδείχθηκε ότι ήταν πολύ λιγότερο επικίνδυνος από τη συνήθη γρίπη. Ο αριθμός θανάτων έφθασε τους 2.900, ενώ ο εκτιμώμενος αριθμός κρουσμάτων που αποδίδονται στην εποχική γρίπη ανέρχεται σε 40.000 ετησίως.
<P>
" έκθεση σχετικά με την αξιολόγηση της διαχείρισης της γρίπης H1N1 στην Ευρωπαϊκή Ένωση ζητεί η ΕΕ να είναι ανεξάρτητη όσον αφορά την ανάπτυξη της δικής της αξιολόγησης για την σοβαρότητα απειλών και των κινδύνων που απορρέουν από αυτές, παρά να βασίζεται στην έρευνα εμπειρογνωμόνων η οποία χρηματοδοτείται από φαρμακευτικές εταιρείες. Ταυτόχρονα, η ύποπτη ταχεία διαδικασία που χρησιμοποιήθηκε για τη διάθεση στην αγορά εμβολίων κατά της γρίπης H1N1, χωρίς επαρκείς δοκιμές και ελέγχους, εγείρει επίσης κριτική.
<P>
Θα ήθελα να τονίσω την ανάγκη αυξημένης διαφάνειας σχετικά με τις δραστηριότητες των θεσμικών οργάνων της ΕΕ στον τομέα τα διαχείρισης νόσων, επανεξέτασης των υφιστάμενων διαδικασιών και τροποποίησής τους προς την κατεύθυνση μεγαλύτερης ευελιξίας, και αποφυγής συγκρούσεων συμφερόντων μεταξύ των αξιολογητών και των υπευθύνων λήψης αποφάσεων. Θεωρώ ότι η έκκληση για συνεργασία των χωρών που θα ενισχύσει τη διαπραγματευτική τους θέση όταν αγοράζουν φάρμακα αποτελεί προτεραιότητα. Ωστόσο, θα ήθελα να διατηρηθεί η εθελοντική αρχή όταν πρόκειται για την αγορά εμβολίων.
<SPEAKER ID="204" NAME="Artur Zasada" LANGUAGE="PL">
Συγχαίρω την κ. Rivasi για την εξαιρετική έκθεση. Συμφωνώ ότι πρέπει να αναπτυχθεί ένα σύστημα που θα επιτρέπει τον προσδιορισμό με ακρίβεια του μεγέθους του κινδύνου και της ισχύος του ιού για να αποφεύγονται μελλοντικές δαπάνες οι οποίες θα ήσαν δυσανάλογες προς την απειλή. Χαίρομαι ιδιαίτερα για το γεγονός ότι η πολωνική κυβέρνηση δεν υπέκυψε στον πανικό όσον αφορά αυτό το ζήτημα, ή μάλλον, στο αποτελεσματικό λόμπι των φαρμακευτικών εταιρειών.
<P>
Θεωρώ ότι είναι ιδιαίτερα σημαντικό οι εμπειρογνώμονες και οι ερευνητές οι οποίοι παρέχουν γνωμοδοτήσεις σχετικά με την ανάγκη αγοράς φαρμάκων ή εμβολίων να είναι εντελώς ανεξάρτητοι από τις φαρμακευτικές εταιρείες. Στηρίζω την πρόταση της εισηγήτριας τους εμπειρογνώμονες που εργάζονται στη φαρμακευτική βιομηχανία να τους συμβουλευόμαστε μόνον και να αποκλείονται από τη διαδικασία λήψης αποφάσεων. Πρέπει να σημειώσω με λύπη ότι έως αυτήν τη στιγμή δεκάδες εκατομμύρια δόσεων εμβολίων δεν έχουν ακόμη χρησιμοποιηθεί σε ορισμένα κράτη μέλη. Αυτό είχε ως αποτέλεσμα τεράστιες οικονομικές ζημίες, ενώ τα χρήματα που χάθηκαν θα μπορούσαν να είχαν χρησιμοποιηθεί επιτυχώς με μεγαλύτερη περίσκεψη και αποτελεσματικότητα για την προστασία της υγείας των ευρωπαίων πολιτών.

<CHAPTER ID="013">
Ώρα των ερωτήσεων (Επιτροπή) 
<SPEAKER ID="350" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0006/09).
<P>
Οι ακόλουθες ερωτήσεις απευθύνονται προς την Επιτροπή.
<P>
Πρώτο μέρος
<P>

<P>
Θέμα: Διαδικασίες σύναψης δημόσιων συμβάσεων έργων, προμηθειών και υπηρεσιών στον τομέα της άμυνας και της ασφάλειας
<P>
Οι ευρωπαϊκές αγορές εξοπλισμών χαρακτηρίζονται από κατακερματισμό. Τούτο είχε αρνητικές οικονομικές συνέπειες ήδη από την δεκαετία του 90. Κατά την τελευταία εικοσαετία, οι δαπάνες για την άμυνα στην Ευρώπη μειώθηκαν κατά το ήμισυ, με αποτέλεσμα μείωση επίσης των πωλήσεων, των θέσεων εργασίας και των επενδύσεων στην έρευνα και την τεχνολογία. Ωστόσο, ακόμα και τα μεγαλύτερα κράτη μέλη δυσκολεύονται να αντιμετωπίσουν το οικονομικό βάρος που απορρέει από το κόστος της ανάπτυξης νέων συστημάτων εξοπλισμού. " εμφάνιση, από το τέλος του ψυχρού πολέμου, νέων δομών στις ένοπλες δυνάμεις οδήγησε στην ελάττωση μεν των παραδοσιακών αμυντικών εξοπλισμών αλλά σε νέες απαιτήσεις ποιότητας.
<P>
Δεν θεωρεί η Επιτροπή ότι για τις χώρες που είναι κυρίως αγοραστές, όπως η Πορτογαλία, το γεγονός ότι η πρόταση αυτή δεν καθιερώνει το σύστημα των αντισταθμίσεων που θα επέτρεπε στα κράτη μέλη να επιτυγχάνουν κάποια βιομηχανική αντιπαροχή, στρατιωτικού ή μη στρατιωτικού χαρακτήρα, κατά την αγορά αμυντικών αγαθών και εξοπλισμών, αποτελεί μειονέκτημα; Είναι διατεθειμένη η Επιτροπή να δεχτεί το σύστημα των αντισταθμίσεων;
<SPEAKER ID="353" NAME="Charlie McCreevy">
μέλος της Επιτροπής. - Πριν από ένα μήνα, το Κοινοβούλιο ενέκρινε ένα ψήφισμα σχετικά με την πρόταση οδηγίας σχετικά με τη σύναψη συμβάσεων για την παροχή εξοπλισμού ασφάλειας και άμυνας. Αυτό σημαίνει ότι η πρόταση έχει περάσει επιτυχώς από τη διαδικασία πρώτης ανάγνωσης και ότι σύντομα θα εγκριθεί από το Συμβούλιο.
<P>
" νέα οδηγία αποτελεί ένα τεράστιο βήμα προόδου για την καθιέρωση μιας κοινής ευρωπαϊκής αγοράς άμυνας. Θα εισαγάγει δίκαιους και διαφανείς κανόνες για τη σύναψη συμβάσεων, οι οποίοι θα εφαρμόζονται σε ολόκληρη την Ένωση. Αυτό θα ενισχύσει τη διαφάνεια των αγορών άμυνας μεταξύ των κρατών μελών προς όφελος όλων. Οι ευρωπαϊκές βιομηχανίες θα αποκτήσουν μια πολύ μεγαλύτερη εγχώρια αγορά και θα καταστούν ανταγωνιστικότερες· οι ένοπλες δυνάμεις μας θα εξασφαλίσουν καλύτερη αποδοτικότητα των δαπανών τους, γεγονός το οποίο θα συμβάλει στη βελτίωση των αμυντικών δυνατοτήτων της Ευρώπης· εξίσου, εν κατακλείδι, σημαντικό είναι ότι οι φορολογούμενοι θα ωφεληθούν από τη μεγαλύτερη αποτελεσματικότητα των δημοσίων δαπανών.
<P>
Ένα από τα αμφιλεγόμενα θέματα στη διάρκεια της συζήτησης σχετικά με την οδηγία ήταν οι "συμψηφισμοί" - δηλαδή, η οικονομική αντιστάθμιση για την αγορά αμυντικών αγαθών από ξένους προμηθευτές. Ορισμένα κράτη μέλη πρότειναν να συμπεριληφθεί στην οδηγία ένα σύστημα αντισταθμίσεων, το οποίο θα τους επιτρέπει να διασφαλίσουν τις βιομηχανικές αντιπαροχές από τις επενδύσεις άμυνας.
<P>
Οι συμψηφισμοί αποσκοπούν στην προώθηση της βιομηχανίας του κράτους μέλους, το οποίο πραγματοποιεί αγορές αμυντικού εξοπλισμού από το εξωτερικό. Ως εκ τούτου μπορούν να οδηγήσουν σε στρέβλωση της εσωτερικής αγοράς και να οδηγήσουν σε διακρίσεις εις βάρος εταιρειών από άλλα κράτη μέλη με βάση την εθνικότητα του προμηθευτή. " Συνθήκη ΕΚ απαγορεύει τις διακρίσεις λόγω εθνικότητας, και μια οδηγία, ως δευτερογενές δίκαιο, πρέπει να συμμορφώνεται προς τη Συνθήκη.
<P>
" νομική υπηρεσία του Συμβουλίου επιβεβαίωσε στη γνωμοδότηση την οποία εξέδωσε στις 28 Οκτωβρίου 2008 ότι, και παραθέτω, "περιοριστικά μέτρα για τη σύναψη συμβάσεων τα οποία έχουν σχεδιαστεί για την προώθηση της εγχώριας βιομηχανίας δεν συνάδουν με τις γενικές αρχές της Συνθήκης ΕΚ". Κατά συνέπεια, συμψηφισμοί των δημόσιων συμβάσεων για την άμυνα επιτρέπονται μόνο εάν είναι αναγκαίοι για την προστασία βασικών συμφερόντων ασφαλείας ή εάν δικαιολογούνται βάσει προέχουσας απαίτησης γενικού ενδιαφέροντος. Τα οικονομικά συμφέροντα, αντίθετα, δεν επαρκούν. " συντριπτική πλειοψηφία των κρατών μελών και το Κοινοβούλιο συμφώνησαν με αυτή την εκτίμηση.
<P>
Δεν επρόκειτο, επομένως, απλώς για νομική υποχρέωση, αλλά και για πολιτική ομοφωνία για τον αποκλεισμό από την οδηγία των αντισταθμίσεων οι οποίες προορίζονταν για την προώθηση των εθνικών βιομηχανιών. Κατά συνέπεια, ούτε η Επιτροπή στην πρότασή της, ούτε οι συννομοθέτες, δηλαδή το Συμβούλιο και το Ευρωπαϊκό Κοινοβούλιο, δεν συμπεριέλαβαν ειδικούς κανόνες για τους συμψηφισμούς στο κείμενο της οδηγίας σχετικά με την άμυνα.
<P>
" οδηγία σχετικά με την άμυνα, ωστόσο παρέχει εναλλακτικές επιλογές για τους συμψηφισμούς. Τα κράτη μέλη τα οποία αποτελούν κατά κύριο λόγο τους αγοραστές αμυντικού εξοπλισμού, συνήθως επιδιώκουν να αιτιολογήσουν την επιθυμία τους για τους συμψηφισμούς είτε με την ασφάλεια των αναγκών εφοδιασμού ή με την αναγκαιότητα ανοίγματος αμυντικών αγορών για τις ΜΜΕ τους. " οδηγία σχετικά με την άμυνα θα λύσει αυτούς τους προβληματισμούς. Αφενός, επιτρέπει στις αναθέτουσες αρχές να ζητούν από τους υποβάλλοντες προσφορά να αναλαμβάνουν συγκεκριμένες δεσμεύσεις προκειμένου να ικανοποιούν τις απαιτήσεις τους για την ασφάλεια του εξοπλισμού. Αφετέρου, περιέχει διατάξεις σχετικά με την υπεργολαβία οι οποίες καθιστούν δυνατή την απαίτηση από τους υποβάλλοντες προσφορά να ανοίξουν τις αλυσίδες εφοδιασμού στον πανευρωπαϊκό ανταγωνισμό και να διευκολύνουν την πρόσβαση των ΜΜΕ, καθώς αυτό θα συμβάλει στη συμφιλίωση των νόμιμων συμφερόντων στον τομέα της ασφάλειας και των οικονομικών συμφερόντων των κρατών μελών, τα οποία είναι αγοραστές και αποφεύγουν την ανάγκη καταφυγής σε αντισταθμίσεις ή συμψηφισμούς.
<SPEAKER ID="354" NAME="Armando França" AFFILIATION="PSE">
(PT) Ευχαριστώ τον Επίτροπο για την τόσο πλήρη απάντηση που μόλις έλαβα. Ωστόσο, θα ήθελα να τονίσω την ανησυχία μου, η οποία αφορά επίσης την κρίσιμη κατάσταση στην οποία βρισκόμαστε σήμερα, όπως όλοι γνωρίζουμε, και το γεγονός ότι βρισκόμαστε σε έτος διεξαγωγής εκλογών, γεγονός το οποίο μπορεί, σε μεγάλο βαθμό, να συμβάλει σε μείωση του ενδιαφέροντος και του ενθουσιασμού στον τομέα αυτό.
<P>
Παρόλα αυτά, κύριε Επίτροπε, είμαι υποχρεωμένος να σας πω ότι δεν πρέπει να αποσπάται η προσοχή μας από το βασικό, κατά τη δική μας άποψη, ζήτημα, και το βασικό ζήτημα, κατά τη δική μας άποψη, είναι να αποφευχθεί η πιθανότητα αγοράστριες χώρες, όπως η Πορτογαλία και άλλες, να βρεθούν σε δυσμενή θέση.
<SPEAKER ID="355" NAME="Charlie McCreevy">
μέλος της Επιτροπής. - Είναι βέβαιο ότι μπορώ να αναγνωρίσω τις πολιτικές συνέπειες, και παραδέχθηκα τη φράση ότι βρισκόμαστε σε έτος εκλογών. Ωστόσο, όπως θα γνωρίζει ο αξιότιμος βουλευτής, σε αυτή τη συγκεκριμένη οδηγία, η οποία πέρασε μέσω του συστήματος, τα ζητήματα αυτά εξετάστηκαν και υπήρξε ομοφωνία για το ότι τα κράτη μέλη και το Ευρωπαϊκό Κοινοβούλιο δεν έπρεπε να ακολουθήσουν αυτή τη συγκεκριμένη οδό.
<P>
Υπήρξε έντονη αντιπαράθεση στις διάφορες ομάδες εργασίας, αλλά η ομοφωνία, για τους λόγους τους οποίους υπογράμμισα στην επίσημη απάντησή μου, δεν προέβλεπε να ακολουθηθεί η οδός την οποία πρότεινε ο αξιότιμος βουλευτής. Για τους λόγους τους οποίους υπογράμμισα νωρίτερα, θα χαιρόμουν ιδιαίτερα για όσα έχουμε επιτύχει με αυτούς τους συμβιβασμούς, οι οποίοι είναι ό,τι καλύτερο για όλες τις οικονομίες της Ευρώπης.
<SPEAKER ID="356" NAME="Mairead McGuinness" AFFILIATION="PPE-DE">
Αδράττομαι της ευκαιρίας να συνεχίσω από το πρώτο σκέλος της ερώτησης αυτής και να τοποθετηθώ επί του ζητήματος της ανάθεσης δημοσίων συμβάσεων εν γένει και των διαγωνισμών περιορισμένης συμμετοχής, οι οποίοι για πολλούς εμφανίζουν, ή συνεπάγονται, μικρή αξία, από οικονομική άποψη. Ίσως η Επιτροπή κάποια στιγμή - ίσως ναι, αλλά όχι τώρα - να επιληφθεί του ζητήματος αυτού, ιδίως στο πλαίσιο των οικονομικών δυσχερειών τις οποίες αντιμετωπίζουν πολλά κράτη μέλη μας, και να εξετάσει εκ νέου το ζήτημα των συμβάσεων και των διαγωνισμών και, ιδίως, των διαγωνισμών περιορισμένης συμμετοχής.
<SPEAKER ID="357" NAME="Charlie McCreevy">
μέλος της Επιτροπής. - Όπως θα γνωρίζει η κ. McGuinness, στη συνεδρίαση του Ευρωπαϊκού Συμβουλίου τον περασμένο Δεκέμβριο, οι ευρωπαίοι αρχηγοί κρατών συμφώνησαν ότι θα πρέπει να καθιερωθεί μια βραχύτερη περίοδος για την υποβολή προσφορών το 2009 και το 2010. Αυτό στην πραγματικότητα συνάδει με την ευελιξία την οποία προσφέρουν οι ισχύουσες οδηγίες επειδή, στο πλαίσιο των οικονομικών δυσχερειών τις οποίες αντιμετωπίζουν όλες οι οικονομίες της Ευρώπης, οι αρχηγοί κρατών σκέφθηκαν ότι αυτός θα ήταν ο κατάλληλος τρόπος να πορευτούν, και ότι κάτι τέτοιο επιτρέπεται δυνάμει των ισχυουσών οδηγιών.
<P>
Γνωρίζω τα ζητήματα τα οποία έθιξε η βουλευτής σχετικά με τους διαγωνισμούς περιορισμένης συμμετοχής, αλλά περιοδικά αναθεωρούμε τις οδηγίες μας για τις δημόσιες συμβάσεις και θα μεριμνήσω ώστε οι παρατηρήσεις της κ. McGuinness να εισαχθούν στο σύστημα.
<P>
Θέμα: Εμπορικές σχέσεις ΕΕ-Ισραήλ
<P>
Υπό το φως της συνεχιζόμενης στρατιωτικής δράσης στη Γάζα, της υπερβολικής και δυσανάλογης χρήσης ισχύος εκ μέρους του Ισραήλ, των χιλιάδων θυμάτων και της θανάτωσης αθώων παλαιστινίων πολιτών, με ποιό τρόπο η Επιτροπή σχεδιάζει να επανεξετάσει τις εμπορικές της σχέσεις με το Ισραήλ;
<SPEAKER ID="359" NAME="Siim Kallas">
Αντιπρόεδρος της Ευρωπαϊκής Επιτροπής. - " Επιτροπή έχει καταδικάσει δριμύτατα τη χρήση βίας στη Γάζα. " κρίση αυτή αποδεικνύει για άλλη μια φορά ότι η ισραηλινοπαλαιστινιακή διένεξη δεν έχει στρατιωτική λύση. Μόνο οι διαπραγματεύσεις με πλήρη δέσμευση των αντιμαχόμενων μερών μπορούν να φέρουν οριστική λύση.
<P>
" Επιτροπή χαιρετίζει την πρόσφατη κατάπαυση των εχθροπραξιών στη Γάζα. Είναι ζωτικής σημασίας για όλα τα μέρη να εξασφαλίσουν τη μονιμότητα της τωρινής εκεχειρίας μέσω της πλήρους υλοποίησης του ψηφίσματος 1860 του Συμβουλίου Ασφαλείας. Πρέπει να εξεταστούν χωρίς καθυστέρηση πολλά ζητήματα, και ειδικότερα, το άνοιγμα όλων των σημείων διέλευσης από και προς τη Γάζα, η οριστική παύση των επιθέσεων ρουκετών κατά του Ισραήλ και η εξεύρεση αποτελεσματικών μέσων για την πάταξη του λαθρεμπορίου όπλων στη Γάζα.
<P>
Τώρα που φαίνεται να έχουν σταματήσει οι εχθροπραξίες, θα είναι σημαντικό να δρομολογηθούν νέες συνομιλίες με στόχο την επίτευξη συνολικής ειρήνης το συντομότερο δυνατόν. " ΕΕ έχει ζητήσει τη συμβολή των εταίρων της για την πρόοδο της ειρηνευτικής διαδικασίας. " άμεση προτεραιότητα της Επιτροπής είναι να μετριάσει την ανθρώπινη οδύνη του πληθυσμού της Γάζας. Οι εμπορικές σχέσεις μεταξύ της ΕΕ και του Ισραήλ θα συνεχιστούν. " απομόνωση, η επιβολή κυρώσεων ή οιεσδήποτε άλλες μορφές μποϋκοτάζ θα ήταν επιζήμιες για τις συνομιλίες και τις διαπραγματεύσεις οι οποίες αποσκοπούν στην επίτευξη μιας βιώσιμης λύσης στη διένεξη. Επιπλέον, ενώ θα είχαν ως στόχο τα ισραηλινά συμφέροντα, θα απέβαιναν επίσης εις βάρος των κατεχόμενων παλαιστινιακών εδαφών, τα οποία εξαρτώνται οικονομικά από το Ισραήλ, ως κύριος προορισμός των εξαγωγών του και τόπος απασχόλησης του εργατικού του δυναμικού.
<SPEAKER ID="360" NAME="David Martin" AFFILIATION="PSE">
- Θα ήθελα να ευχαριστήσω τον Επίτροπο για την απάντησή του και να χαιρετίσω το γεγονός ότι επανέλαβε την καταδίκη της Επιτροπής για τις ενέργειες του Ισραήλ. Εντούτοις, κύριε Επίτροπε, όλες οι εμπορικές μας συμφωνίες περιλαμβάνουν μια ρήτρα για τα ανθρώπινα δικαιώματα. Και εγώ, όπως και πολλοί ψηφοφόροι μου, αδυνατώ να κατανοήσω πώς, όταν μια χώρα παραδέχεται ότι προβαίνει σε δυσανάλογες στρατιωτικές ενέργειες εναντίον αμάχων - σκοπίμως βάλλει σχολεία, σκοπίμως βάλλει κτίρια ειρηνικών και ουδέτερων διεθνών οργανώσεων - εξακολουθούμε να μην πιστεύουμε ότι έχει παραβίασει τις ρήτρες σχετικά με τα ανθρώπινα δικαιώματα τις οποίες έχει υπογράψει. Πότε παραβιάζονται τα ανθρώπινα δικαιώματα, εάν όχι σε αυτές τις περιστάσεις.
<SPEAKER ID="361" NAME="Siim Kallas">
Αντιπρόεδρος της Ευρωπαϊκής Επιτροπής. - Οφείλω να αναφέρω ότι ολόκληρη η πολιτική μας αυτή τη συγκεκριμένη περίοδο της διένεξης στο Ισραήλ και την Παλαιστίνη, είναι ότι η Επιτροπή τώρα επικεντρώνεται στην ανθρωπιστική βοήθεια και στην ενίσχυση του λαού της Γάζας, και ότι όλα τα άλλα ζητήματα θα εξεταστούν αργότερα. " εμπορική μας πολιτική δεν πρόκειται να αλλάξει, και οι περαιτέρω εξελίξεις εξαρτώνται από τις περιστάσεις.
<P>
Γνωρίζω, βεβαίως, ότι μπορείτε να λάβετε λεπτομερείς πληροφορίες σχετικά με τις έρευνες οι οποίες έχουν ξεκινήσει σχετικά με την πιθανή παραβίαση των ανθρωπίνων δικαιωμάτων και με εγκλήματα τα οποία έχουν διαπραχθεί στη διάρκεια αυτής της διένεξης. " Επιτροπή παρακολουθεί στενά αυτές τις έρευνες και, μετά το πέρας αυτών των ερευνών, θα αποφασίσει και θα παρακολουθήσει τις εξελίξεις και θα λάβει τις επόμενες αποφάσεις.
<SPEAKER ID="362" NAME="Πρόεδρος">
Πολλοί έχουν ζητήσει τη δυνατότητα υποβολής συμπληρωματικών ερωτήσεων σχετικά με το εν λόγω ζήτημα. Μπορώ να δεχθώ μόνο δύο βάσει του Κανονισμού μας και, τηρώντας κατά συνέπεια σειρά προτεραιότητας, στα πλαίσια της διασφάλισης της πολιτικής ισορροπίας. Θα δεχθώ, επομένως, συμπληρωματικές ερωτήσεις από τον κ. Allister και τον κ. Rack. <BRK>
<SPEAKER ID="363" NAME="Jim Allister" AFFILIATION="NI">
Κύριε Επίτροπε, χαιρετίζω τη διαβεβαίωση της συνέχισης των εμπορικών σχέσων, και σας προτρέπω να μην πτοείστε από τον χείμαρρο της προπαγάνδας κατά του Ισραήλ, και ζητώ από την Επιτροπή να θυμηθεί ότι, καθώς το Ισραήλ αποτελεί μία από τις ελάχιστες δημοκρατίες της περιοχής, είναι σημαντικό να μην το εξοστρακίσουμε ή να το αποξενώσουμε, κάτι το οποίο διόλου δεν θα προωθούσε την ειρήνη. Ούτε θα σύναδε η ενέργεια αυτή με την ανοχή την οποία έχει επιδείξει η ΕΕ σε πολλά δεσποτικά καθεστώτα σε ολόκληρο τον κόσμο.
<SPEAKER ID="364" NAME="Reinhard Rack" AFFILIATION="PPE-DE">
(DE) Χαιρετίζω το γεγονός ότι η Ευρωπαϊκή Ένωση αναλαμβάνει την ανθρωπιστική δέσμευση να βοηθήσει όσους υποφέρουν στη Λωρίδα της Γάζας. Χαιρετίζω επίσης το γεγονός ότι καταδικάσαμε κάτι το οποίο προφανώς αποτελεί δυσανάλογη αντίδραση από την πλευρά του Ισραήλ και υποδείξαμε ορθώς ότι αυτός δεν είναι ο κατάλληλος τρόπος για να διασφαλιστεί η ειρήνη επειδή, αντιθέτως, θέτει σε κίνδυνο την ειρήνη. Ωστόσο, θα πρέπει επίσης να φροντίσουμε να εξηγήσουμε εκ μέρους της Ευρωπαϊκής Ένωσης ότι άνθρωποι οι οποίοι βρίσκονται στη Λωρίδα της Γάζας έχουν διαπράξει παράνομες βίαιες πράξεις οι οποίες έχουν άμεσο και ολέθριο αντίκτυπο στους κατοίκους του Ισραήλ. Θα χαιρόμουν εάν η Ευρωπαϊκή Ένωση μπορούσε να ανταποκριθεί με ισορροπημένο τρόπο εν προκειμένω.
<SPEAKER ID="365" NAME="Siim Kallas">
Αντιπρόεδρος της Ευρωπαϊκής Επιτροπής. - Σας διαβεβαιώ ότι η Επιτροπή πάντοτε προσπαθεί να είναι ισορροπημένη. Δεδομένου ότι οι συνάδελφοί μου, οι Επίτροποι Michel και Ferrero-Waldner, έχουν επίσης καταδικάσεις τις επιθέσεις εναντίον του Ισραήλ, έχουν καταδικάσει και τις δύο πλευρές για τη χρήση βίαιων μέσων και τη χρήση βίας. Προσπαθούμε να είμαστε δίκαιοι και να εξετάζουμε όλες τις παραμέτρους αυτής της πολύπλοκης διένεξης.
<P>
Θέμα: Πρόγραμμα "Ασφαλέστερο Διαδίκτυο"
<P>
Με την Απόφαση του Ευρωπαϊκού Κοινοβουλίου και του Συμβουλίου, αριθ. 1351/2008/ΕΚ της 16ης Δεκεμβρίου 2008, θεσπίζεται πολυετές κοινοτικό πρόγραμμα σχετικά με την προστασία των παιδιών που χρησιμοποιούν το Διαδίκτυο και άλλες τεχνολογίες της επικοινωνίας. Με βάση την Απόφαση αυτή, η Επιτροπή θα πρέπει να εκπονεί ετήσια προγράμματα στο πλαίσιο του προγράμματος "Ασφαλέστερο Διαδίκτυο". Ο στόχος του προγράμματος είναι η προώθηση της ασφαλέστερης χρήσης του Διαδικτύου και των νέων τεχνολογιών επικοινωνίας. Λαμβάνοντας υπόψη τους κινδύνους που συνεπάγεται μια απεριόριστη πρόσβαση σε όλες τις τεχνολογίες και πληροφορίες, είναι απαραίτητο τα παιδιά και οι νέοι να τυγχάνουν ιδιαίτερης προστασίας. Τα κονδύλια που έχουν προβλεφθεί για την υλοποίηση του προγράμματος κατά το διάστημα από 1η Ιανουαρίου 2009 έως 31 Δεκεμβρίου 2013 ανέρχονται σε 55 000 000 ευρώ.
<P>
Μπορεί η Επιτροπή να διευκρινίσει το ακριβές περιεχόμενο του σχεδίου δράσης και να αναφέρει αναλυτικά το κόστος που συνδέεται με το πρόγραμμα "Ασφαλές Διαδίκτυο" κατά τα διαδοχικά έτη της υλοποίησης του προγράμματος; Ποιοί φορείς μπορούν να υποβάλουν υποψηφιότητα για συμμετοχή στο πρόγραμμα; Με ποιόν τρόπο και για ποιές δραστηριότητες μπορεί να ζητηθεί χρηματοδότηση στο πλαίσιο του προγράμματος "Ασφαλές Διαδίκτυο";
<SPEAKER ID="367" NAME="Siim Kallas">
Αντιπρόεδρος της Ευρωπαϊκής Επιτροπής. - Το πρόγραμμα "Ασφαλέστερο Διαδίκτυο", το οποίο προηγήθηκε του προγράμματος που υλοποιείται τώρα, θεωρήθηκε πραγματική επιτυχία. " Επιτροπή είναι βέβαιη ότι το επόμενο πρόγραμμα θα στεφθεί και πάλι με επιτυχία.
<P>
Το πρόγραμμα "Ασφαλέστερο Διαδίκτυο" αποτελεί μια μοναδική πανευρωπαϊκή πρωτοβουλία μέσω της οποίας η ΕΕ συμβάλει στην καταπολέμηση του παράνομου περιεχομένου και της επικίνδυνης συμπεριφοράς στο διαδίκτυο, και στην αύξηση της ευαισθητοποίησης του ευρωπαϊκού κοινού σχετικά με την ασφάλεια των παιδιών στο διαδίκτυο. Διευκολύνει με συντονισμένο τρόπο την υλοποίηση εθνικών δράσεων και πρωτοβουλιών.
<P>
Όπως επεσήμανε ο αξιότιμος βουλευτής, το νέο πρόγραμμα "Ασφαλέστερο Διαδίκτυο", το οποίο θα διαρκέσει πέντε έτη από το 2009 έως ο 2013, έχει συνολικό προϋπολογισμό 55 εκατομμύρια ευρώ και θα υλοποιηθεί μέσω ετήσιων προγραμμάτων εργασίας. Το πρόγραμμα εργασίας για το 2009 υποβάλλεται επί του παρόντος διϋπηρεσιακή διαβούλευση στους κόλπους της Επιτροπής. " Επιτροπή στη συνέχεια θα ζητήσει ευνοϊκή γνωμοδότηση από την Επιτροπή Διαχείρισης του Προγράμματος. Κατόπιν τούτης, το έγγραφο αυτό θα τηλεφορτωθεί στο μητρώο της επιτροπολογίας προκειμένου το Ευρωπαϊκό Κοινοβούλιο να ασκήσει το δικαίωμα διενέργειας ελέγχου 30 ημερών, ο οποίος πραγματοποιείται μεταξύ τέλους Μαΐου και αρχών Απριλίου. Το πρόγραμμα εργασίας καθορίζει τα κριτήρια του περιεχομένου και τον ενδεικτικό προϋπολογισμό της πρόσκλησης υποβολής προτάσεων η οποία θα προκηρυχθεί το 2009.
<P>
" πρόσκληση υποβολής προτάσεων θα είναι ανοικτή σε όλα τα νομικά πρόσωπα τα οποία είναι εγκατεστημένα στα κράτη μέλη. Είναι επίσης ανοικτή σε νομικά πρόσωπα τα οποία είναι εγκατεστημένα σε κράτη ΕΖΕΣ τα οποία είναι συμβαλλόμενα μέρη στη συμφωνία ΕΟΧ - Νορβηγία, Ισλανδία και Λιχτενστάιν. Είναι, επίσης, ανοικτή σε νομικά πρόσωπα τα οποία είναι εγκατεστημένα σε άλλες χώρες δεδομένου ότι έχουν συνάψει διμερή συμφωνία.
<P>
Το πρόγραμμα εργασίας για το 2009 είναι το πρώτο από συνολικά πέντε προγράμματα, και επομένως θα αποτελέσει θεμέλιο για τις δραστηριότητες οι οποίες πρόκειται να διεξαχθούν καθ' όλη τη διάρκεια του προγράμματος. Σύμφωνα με το ισχύον σχέδιο, οι προτεραιότητές του είναι να ενισχύσει και να προστατεύσει τα παιδιά εγκαινιάζοντας νέες δράσεις και συνεχίζοντας δράσεις οι οποίες ξεκίνησαν στο πλαίσιο του προηγούμενου προγράμματος "Ασφαλέστερο Διαδίκτυο", διασφαλίζοντας την κάλυψη δραστηριοτήτων ευαισθητοποίησης, τηλεφωνικών γραμμών βοήθειας και γραμμών επικοινωνίας σε όλα τα κράτη μέλη, ενδυναμώνοντας τον συντονισμό σε ευρωπαϊκό επίπεδο, και επίσης διασφαλίζοντας την αποδοτικότητα των δαπανών με την επίτευξη του μέγιστου αντικτύπου με τους διαθέσιμους χρηματοδοτικούς πόρους, ήτοι 11 εκατομμύρια ευρώ ετησίως.
<SPEAKER ID="368" NAME="Bogusław Sonik" AFFILIATION="PPE-DE">
(PL) Κυρία Πρόεδρε, κύριε Επίτροπε, χαιρετώ θερμά αυτή τη σημαντική πρωτοβουλία. Θα ήθελα απλώς να θέσω ένα ερώτημα. Το πρόγραμμα αναφέρεται στην ιδέα της δημιουργίας ειδικών σημείων επαφής σε κάθε χώρα, τα οποία θα ασχολούνται με το συντονισμό του προγράμματος. Διαθέτει ο Επίτροπος οιεσδήποτε πληροφορίες σχετικά με αυτό και σχετικά με το τι ακριβώς μελετάται;
<SPEAKER ID="369" NAME="Siim Kallas">
Αντιπρόεδρος της Ευρωπαϊκής Επιτροπής. - Δυστυχώς, δεν διαθέτω λεπτομερή στοιχεία σχετικά με τα σημεία επαφής, γνωρίζω όμως γενικά ότι η απόφαση λαμβάνεται στα κράτη μέλη και εξαρτάται σε μεγάλο βαθμό από τη διάρθρωση της κυβέρνησης και τις κυβερνητικές δομές.
<P>
Γνωρίζω πού θα βρίσκεται αυτό το σημείο επαφής στη χώρα μου, αλλά προς το παρόν δεν διαθέτω γενική εικόνα σχετικά με το πού βρίσκονται τα σημεία επαφής σε άλλες χώρες.
<P>
Βεβαίως, υπάρχει η δυνατότητα να σας παρουσιάσω τις απαραίτητες πληροφορίες, εάν σας ενδιαφέρει.
<SPEAKER ID="370" NAME="Jörg Leichtfried" AFFILIATION="PSE">
(DE) Οι κίνδυνοι τους οποίους ενέχει το διαδίκτυο μεταβάλλονται διαρκώς, και είδαμε, φερ'ειπείν, το διαδίκτυο να αναβαθμίζεται από την έκδοση 1.0 στην έκδοση 2.0. Ουσιαστικά, αυτό σημαίνει ότι έχει εξασφαλιστεί γενικά μεγαλύτερη διάδραση. Έχουν παρουσιαστεί περιπτώσεις στις οποίες νεαρά άτομα έχουν οδηγηθεί σε αυτοκτονία από διαδικτυακές πλατφόρμες και διαδικτυακές κοινότητες αυτού του τύπου.
<P>
Το ερώτημα που τίθεται τώρα είναι: Πιστεύτε ότι γενικά οι εξελίξεις αυτές είναι κάτι καλό ή κάτι κακό; " κατάσταση αυτή θα καταστεί περισσότερο ή λιγότερο επικίνδυνη; Εάν καταστεί επικινδυνότερη, ποια είναι τα σχέδια της Επιτροπής όσον αφορά ειδικότερα αυτή την αλλαγή του διαδικτύου;
<SPEAKER ID="371" NAME="Paul Rübig" AFFILIATION="PPE-DE">
(DE) Το ζήτημα είναι να δαπανηθούν ορθά 55 εκατομμύρια ευρώ. Μπορείτε να φανταστείτε να δώσετε στις μικρές και μεσαίες επιχειρήσεις μικρά ποσά απλώς για να σχεδιάσουν καλύτερα προγράμματα, καθιερώνοντας αξιολογήσεις προγραμμάτων για νεαρά άτομα, ώστε να μπορούν να αποφασίσουν εάν τους ενδιαφέρει το πρόγραμμα ή όχι, όπως και με τις ταινίες, δημοσιεύοντας ένα όριο ηλικία το οποίο υποδεικνύει εάν το περιεχόμενο είναι επιθυμητό και ότι έχει οριστεί ένα συγκεκριμένο όριο ηλικίας; Μπορείτε να φανταστείτε την κατανομή της χρηματοδότησης του προγράμματος με τον ίδιο τρόπο όπως και στο πρόγραμμα Eurostars;
<SPEAKER ID="372" NAME="Siim Kallas">
Αντιπρόεδρος της Ευρωπαϊκής Επιτροπής. - Οι κίνδυνοι του διαδικτύου και η ανάπτυξη του διαδικτύου είναι ένα τεράστιο ζήτημα. Όλοι γνωρίζουμε πόσο νέο είναι για εμάς το διαδίκτυο και πώς έχει εξελιχθεί ραγδαία κατά τα τελευταία έτη. Ως εκ τούτου, τόσο τα πλεονεκτήματα όσο και τα μειονεκτήματά του είναι πολύ καινούρια για την κοινωνία και τις κυβερνητικές δομές.
<P>
Φυσικά, οι κυβερνητικές δομές, συμπεριλαμβανομένων των ευρωπαϊκών θεσμών, πρέπει να αξιολογήσουν επαρκώς όλες τις πιθανές απειλές, και είμαι βέβαιος ότι το κάνουν αυτό. Το πρόγραμμα "Ασφαλέστερο Διαδίκτυο" είναι μια απάντηση στις απειλές οι οποίες έχουν ήδη διαπιστωθεί. Μια άλλη απειλή η οποία έχει διαπιστωθεί είναι οι επιθέσεις στον κυβερνοχώρο και διάφορες προσπάθειες επίθεσης και παρακώλυσης της ομαλής λειτουργίας μέσω του διαδικτύου. Οι εγκληματίες χρησιμοποιούν επίσης το διαδίκτυο, και οι οργανισμοί επιβολής του νόμου εργάζονται ενεργά για την εξεύρεση τρόπων αντιμετώπισης αυτών των πιθανών απειλών.
<P>
Επομένως, πιστεύω ότι μία από τις κύριες προτεραιότητες των κυβερνήσεων - αλλά και των ευρωπαϊκών θεσμών - είναι να ανταποκρίνονται επαρκώς· και υπό την έννοια αυτή, "επαρκώς" σημαίνει ότι δεν θα πρέπει να περιορίζουμε τα τεράστια πλεονεκτήματα τα οποία προσφέρει σε όλους τους χρήστες το διαδίκτυο.
<P>
Εντούτοις, ενώ όλες οι διαφορετικές πτυχές των απειλών και των πιθανοτήτων της ανάπτυξης - και οι αντίστοιχες επαρκείς αντιδράσεις - αποτελούν σίγουρα ένα ζήτημα για τους ειδικούς του τομέα αυτού, αφορούν επίσης και όλους τους χρήστες του διαδικτύου. Μπορώ να σας διαβεβαιώσω ότι η Επιτροπή και οι σχετικές υπηρεσίες της παρακολουθούν εντατικά την κατάσταση.
<P>
Όσον αφορά τη συμμετοχή στο πρόγραμμα αυτό, η στάση της Επιτροπής είναι ότι οι αιτήσεις μπορούν να προέρχονται από πληθώρα πιθανών αιτούντων, συμπεριλαμβανομένων μικρών και μεσαίων επιχειρήσεων, και ότι οι επιχειρήσεις αυτές είναι κυρίως οι πάροχοι αυτού του είδους των υπηρεσιών. Επομένως, πιστεύω ότι θα ήταν καλό και για αυτές τις επιχειρήσεις.
<P>
Εάν αντελήφθην σωστά σχετικά με τη δυνατότητα των νεώτερων γενεών να συμμετάσχουν σε αυτό το πρόγραμμα, δεν μπορώ να σας δώσω μια σαφή απάντηση επί του παρόντος, αλλά η Επιτροπή είναι ιδιαίτερα ανοικτή στη συγκέντρωση όσο το δυνατόν περισσότερων συμμετεχόντων, οι οποίοι θα εργαστούν για αυτό το πρόγραμμα. Ωστόσο, δεν μπορώ να δώσω συγκεκριμένη απάντηση σήμερα σχετικά με το ζήτημα της συμμετοχής νεώτερων ανθρώπων.
<P>
Θέμα: Ο ειδικός σύμβουλος Richard Bοοmer και το Heysel-Areal
<P>
Από την 1η Απριλίου 2006 απασχολείται ο βέλγος επιχειρηματίας ακινήτων Richard Bοοmer ως ειδικός σύμβουλος του Επιτρόπου Kallas με θέματα ακινήτων. " σύμβαση προσλήψεώς του παρατάθηκε.
<P>
Τι ώθησε τον Επίτροπο σε παράταση των καθηκόντων συμβούλου; Ποιες αποφάσεις του Επιτρόπου επηρέασε ο κ. Bοοmer; Σε ποιες εσωτερικές συνεδριάσεις στην Επιτροπή συμμετείχε ο κ. Bοοmer από της παρατάσεως της συμβάσεώς του;
<P>
Εν τω μεταξύ φαίνεται ότι ένας άλλος βέλγος επιχειρηματίας ακινήτων προσπαθεί να ασκήσει πίεση προκειμένου να διαθέσει στις Βρυξέλλες στην περιοχή του Heysel-Areal ορισμένα γραφεία στην Επιτροπή. Θα μπορούσε η Επιτροπή να ενημερώσει ποιες είναι οι σκέψεις της όσον αφορά αυτό το χώρο; Ποιο είναι το χρονοδιάγραμμα των αποφάσεων; Πότε θα γίνουν γνωστά τα αποτελέσματα του αρχιτεκτονικού διαγωνισμού της οδού de la Lοi;
<SPEAKER ID="375" NAME="Siim Kallas">
Αντιπρόεδρος της Ευρωπαϊκής Επιτροπής. - Το ζήτημα αυτό το γνωρίζω πολύ καλά και έχει ήδη εξεταστεί πολλές φορές. Πρέπει να αναφέρω ότι, πρώτον, ο κ. Richard Boomer δεν είναι επιχειρηματίας ακινήτων, όπως αναφέρθηκε στην ερώτηση. Όλες οι πληροφορίες σχετικά με αυτόν είναι διαθέσιμες στην ιστοσελίδα. Ήταν ειδικός μου σύμβουλος από την 1η Απριλίου 2006 και η θητεία του ανανεώθηκε το 2008 για την περίοδο από 1η Απριλίου 2008 έως 31 Μαρτίου 2009.
<P>
Τα καθήκοντά του ως ειδικός σύμβουλος προβλέπουν τα εξής: παροχή συμβουλών στον αντιπρόεδρο ο οποίος είναι υπεύθυνος για τη διοίκηση, τον έλεγχο και την πρόληψη της απάτης όσον αφορά την πολιτική ιδιοκτησίας· βελτίωση των σχέσεων με τις αρμόδιες αρχές στις Βρυξέλλες και το Λουξεμβούργο και βελτιστοποίηση της αποτελεσματικότητας των επενδύσεων οι οποίες πραγματοποιούνται από την Επιτροπή.
<P>
Οφείλω να δηλώσω ότι μας έχει προσφέρει πολύτιμη εμπειρογνωμοσύνη, γνωρίζοντας τα τεκταινόμενα στον τομέα των ακινήτων στις Βρυξέλλες ή το Βέλγιο κυρίως, αν και όχι τόσο στο Λουξεμβούργο. Οι συμβουλές του ήταν πολύτιμες και πρέπει να πω ότι και οι γραμμές της διοίκησης στο θέμα της πολιτικής ιδιοκτησίας στην Επιτροπή είναι πολύ σαφείς. Ο καθορισμός της πολιτικής ιδιοκτησίας εμπίπτει στην αρμοδιότητα της ΓΔ Προσωπικό και Διοίκηση υπό την εποπτεία του αντιπροέδρου ο οποίος είναι αρμόδιος για τη διοίκηση. " πολιτική αυτή υλοποιείται από το Γραφείο Υποδομής και Διοικητικής Υποστηρίξης στις Βρυξέλλες (για τις Βρυξέλλες) και το Γραφείο Υποδομής και Διοικητικής Υποστηρίξης στο Λουξεμβούργο (για το Λουξεμβούργο). Με την ιδιότητά του ως ειδικός σύμβουλος, ο κ. Boomer, όπως όλοι οι ειδικοί σύμβουλοι της Επιτροπής, προσφέρει συμβουλές σχετικά με την πολιτική και τις προοπτικές σε μακροπρόθεσμη βάση σε ζητήματα τα οποία καθορίζονται στο πλαίσιο της θητείας του.
<P>
Δεν συμμετέχει στη διαδικασία λήψης αποφάσεων ή στις υποκείμενες διαδικασίες διαχείρισης όπως είναι, για παράδειγμα, η αγορά κτιρίων ή η παράταση μακροχρόνιας εκμίσθωσης.
<P>
Στην τρίτη ερώτηση, η οποία αφορά ανώνυμο βέλγο επιχειρηματία ακινήτων, η Επιτροπή δεν γνωρίζει τις πιέσεις τις οποίες υπαινίχθηκε η αξιότιμη βουλευτής.
<P>
Σχετικά με την τελευταία ερώτηση - τη μεγαλύτερη - βρίσκομαι στην ευχάριστη θέση να πληροφορήσω την αξιότιμη βουλευτή ότι η Ευρωπαϊκή Επιτροπή ανακοίνωσε δημοσίως, σε μια ανακοίνωση σχετικά με την πολιτική της σε ζητήματα ιδιοκτησίας στις 5 Σεπτεμβρίου, τη θέλησή της να διατηρήσει μια ισχυρή συμβολική παρουσία στο κέντρο του ευρωπαϊκού χώρου, αναπτύσσοντας παράλληλα έως και τρεις επιπρόσθετες επιχειρήσεις εκτός αυτού του χώρου. " πολιτική αυτή καθιστά δυνατή τη διασφάλιση της βέλτιστης προστιθέμενης αξίας για τη χρήση δημόσιου χρήματος και μειώνει το υψηλό επίπεδο των τιμών στον ευρωπαϊκό χώρο. Σύμφωνα με αυτή την πολιτική, η Επιτροπή δημοσίευσε τον Ιούνιο του 2008 μια πρόσκληση παροχής πληροφοριών η οποία απευθυνόταν στην αγορά προκειμένου να αποκτήσει καλύτερη γνώση των υφιστάμενων δυνατοτήτων για τη δημιουργία χώρου εκτός της ευρωπαϊκής περιοχής από το 2014. " πρόσκληση αυτή καταρτίστηκε με πλήρη διαφάνεια, μέσω δημοσίευσης στην Επίσημη Εφημερίδα. " Επιτροπή έλαβε εννέα προσφορές και επί του παρόντος διεξάγει τον τεχνικό τους έλεγχο τους.
<P>
" Επιτροπή διαβεβαιώνει τους αξιότιμους βουλευτές ότι η επιλογή του χώρου, η οποία πρόκειται να πραγματοποιηθεί το 2009, θα βασιστεί σε προσεκτική εξέταση των πλεονεκτημάτων κάθε προσφοράς, βάσει σαφών διαδικασιών και προς όφελος της Ευρωπαϊκής Επιτροπής και των χρημάτων των φορολογουμένων. Έως ότου ληφθεί αυτή η απόφαση, η Επιτροπή δεν θα εκφέρει άποψη για καμία από τις προσφορές οι οποίες εξετάστηκαν.
<P>
Στην ερώτηση για το πότε θα γίνουν γνωστά τα αποτελέσματα του αρχιτεκτονικού διαγωνισμού της οδού de la Loi, η Επιτροπή μπορεί μόνο να αναφέρει ότι η ερώτηση αυτή δεν εμπίπτει στην αρμοδιότητα της Ευρωπαϊκής Επιτροπής, αλλά πρέπει να υποβληθεί στην περιφέρεια των Βρυξελλών, η οποία προκήρυξε αυτόν τον πολεοδομικό διαγωνισμό. Σύμφωνα με τις πληροφορίες τις οποίες διαθέτει η Ευρωπαϊκή Επιτροπή, τα τελικά αποτελέσματα αναμένονται την άνοιξη του 2009.
<P>
Απολογούμαι για τη μακροσκελή απάντηση, αλλά οι λεπτομέρειες ήταν εξίσου σημαντικές.
<SPEAKER ID="376" NAME="Ingeborg Gräßle" AFFILIATION="PPE-DE">
(DE) Κύριε Επίτροπε, χαίρομαι πάντοτε να ακούω όσα έχετε να πείτε και να συζητάω μαζί σας διάφορα θέματα. Έχω σχεδιάσει ένα διάγραμμα το οποίο παρουσιάζει την καριέρα του ειδικού σας συμβούλου. Θα ήθελα να σας ρωτήσω με ποιον τρόπο διασφαλίζετε την αποφυγή συγκρουόμενων συμφερόντων. Στο διάγραμμα εμφανίζεται και ένας από τους ανθρώπους οι οποίοι συμμετέχουν στις νέες σας προσφορές. Πρόκειται για κάποιον ο οποίος είχε επαγγελματική σχέση με τον ειδικό σας σύμβουλο για μεγάλο χρονικό διάστημα. Επομένως, πώς διασφαλίζετε την αποφυγή συγκρουόμενων συμφερόντων;
<SPEAKER ID="377" NAME="Siim Kallas">
Αντιπρόεδρος της Ευρωπαϊκής Επιτροπής. - Όπως ανέφερα, πρέπει να γνωρίζει πολλούς ανθρώπους. Είμαι απολύτως βέβαιος ότι δεν τίθεται ζήτημα σύγκρουσης συμφερόντων. Δεν έχει προτείνει τίποτε σχετικά με τις μελλοντικές μας αποφάσεις πολιτικής.
<P>
Είμαι απολύτως βέβαιος ότι θα το μάθετε όταν ληφθεί αυτή η απάντηση. Έχουν προταθεί εννέα χώροι, αλλά δεν γνωρίζω πού βρίσκονται. Έχω διαβάσει στις εφημερίδες για ορισμένες προτάσεις οι οποίες έχουν υποβληθεί. Μπορείτε να το διασταυρώσετε αργότερα και τότε θα έχετε πλήρη εικόνα των λόγων για τους οποίους ελήφθη η μία ή η άλλη απόφαση. Μέχρι τώρα τίποτε δεν είναι σαφές, και επομένως θα με ενδιέφερε πολύ να δω όλες αυτές τις προτάσεις.
<P>
Ο σύμβουλός μου έχει ελέγξει το ζήτημα αυτό από όλες τις απόψεις και είμαι απολύτως βέβαιος ότι τα συμφέροντά του δεν συγκρούονται και ειδικότερα, βεβαίως, ότι δεν έχει λάβει μέρος σε αυτού του είδους τη λήψη αποφάσεων.
<SPEAKER ID="378" NAME="Markus Pieper" AFFILIATION="PPE-DE">
(DE) Θα ήθελα να ρωτήσω ξανά κάτι. Κατανοούμε ότι αναζητείται έκταση εκτός του ευρωπαϊκού χώρου. Ωστόσο, πιστεύω ότι χρησιμοποιούνται ευρωπαϊκά φορολογητέα χρήματα και ότι το Ευρωπαϊκό Κοινοβούλιο θα πρέπει να συμμετέχει σε μια διαφανή διαδικασία.
<P>
" ερώτησή μου είναι η εξής: Όπως είπατε και εσείς, κύριε Επίτροπε, εννέα μέρη έχουν εκφράσει ενδιαφέρον στο πλαίσιο αυτής της πρόσκλησης παροχής πληροφοριών και επί του παρόντος υποβάλλονται σε αξιολόγηση. Ωστόσο, σε μία τοποθεσία, το Heysel, έχουν λάβει χώρα συγκεκριμένες αλλαγές χρήσης. Πώς συνδέονται οι πληροφορίες τις οποίες μας δώσατε μόλις με τα όσα προφανώς προετοιμάζονται ήδη στον χώρο αυτό; Θα θέλαμε ορισμένες πιο συγκεκριμένες πληροφορίες, ειδικότερα ως προς το πότε θα ενημερωθούμε σχετικά με τη συνολική κατάσταση και τη διαδικασία.
<SPEAKER ID="379" NAME="Siim Kallas">
Αντιπρόεδρος της Ευρωπαϊκής Επιτροπής. - Θα ενημερωθείτε με σαφήνεια σχετικά με τη συνολική διαδικασία και υπάρχει επίσης η δυνατότητα ελέγχου. Θα είναι μια πολύ σαφής και διαφανής απόφαση. Ο λόγος ο οποίος βρίσκεται πίσω από την ιδέα της εξασφάλισης των λεγόμενων "άλλων χώρων" έξω από την ευρωπαϊκή συνοικία, είναι ακριβώς ότι επιθυμούμε την αποτελεσματικότερη χρήση των χρημάτων.
<P>
Εάν συγκεντρώσουμε όλες τις υπηρεσίες μας στην ευρωπαϊκή συνοικία, τότε αυτό δίνει τεράστιες δυνατότητες στους επιχειρηματίες ακινήτων να ζητήσουν πολύ υψηλές τιμές, κάτι το οποίο έχουμε ήδη δει να συμβαίνει σε πολλές περιπτώσεις. Επομένως, είναι αναγκαίο να έχουμε και άλλους χώρους, ιδίως για να μειώσουμε το κόστος. Αυτή είναι η βασική ιδέα.
<P>
Διαθέτουμε ήδη ορισμένα κτίρια και ορισμένους χώρους εκτός της ευρωπαϊκής συνοικίας. Έχουμε κτίρια στο Beaulieu, έχουμε κτίρια στην οδό de Genève και μερικά άλλα ακόμη. Μας ενδιαφέρει η αναζήτηση. Έχουμε ζητήσει να υποβληθούν προτάσεις για 70.000 τετραγωγικά μέτρα και στη συνέχεια θα εξετάσουμε όλες τις δυνατότητες.
<P>
Αναφέρατε το Heysel. Διάβασα σχετικά στις εφημερίδες. Δεν γνωρίζω τίποτε σχετικά με το Heysel. Ναι, από τότε που το διάβασα αυτό, πολλοί βέλγοι πολιτικοί με έχουν προσεγγίσει και μου έχουν μιλήσει υπέρ και κατά της τοποθεσίας, αλλά ουδέποτε θεωρήθηκε ως προτιμώμενη επιλογή. Τίποτε δεν έχει αποφασιστεί. " διαδικασία βρίσκεται σε εξέλιξη.
<P>
Έχει μεγάλη σημασία για τους πολιτικούς του Βελγίου και των Βρυξελλών, η τοποθεσία αυτή των χώρων, και την περιφέρεια των Βρυξελλών την ενδιαφέρει η μετακίνησή μας εκτός της ευρωπαϊκής συνοικίας, επομένως θα λάβουμε αυτή την απόφαση. Διαθέτουμε μια επιτροπή αξιολόγησης η οποία εξετάζει επί του παρόντος την πρόταση, η οποία στη συνέχεια θα περάσει από το συμβούλιο του Γραφείου Υποδομής και Διοικητικής Υποστήριξης στις Βρυξέλλες και μετέπειτα από την Επιτροπή. Θα είναι μια διαφανής διαδικασία. Προτείνω, εντούτοις, να μείνουμε μακριά από βελγικές εσωτερικές συζητήσεις και εθνικά συμφέροντα.
<P>
Θέμα: Παραχάραξη του χαρτονομίσματος και του κέρματος του ευρώ
<P>
Θα μπορούσε η Επιτροπή να παράσχει πληροφορίες για την υφιστάμενη κατάσταση όσον αφορά την παραχάραξη των τραπεζογραμματίων και των κερμάτων του ευρώ, καθώς και μια ανάλυση των ενεργειών στις οποίες προβαίνει η ΕΕ για την καταπολέμηση της παραχάραξης;
<SPEAKER ID="381" NAME="Siim Kallas">
Αντιπρόεδρος της Ευρωπαϊκής Επιτροπής. - " Ευρωπαϊκή Κοινότητα έχει αναπτύξει πολλές ενέργειες για να προστατεύσει το ευρώ από την παραχάραξη, αλλά σε απάντηση στην ερώτησή σας, όσον αφορά την κατάσταση σχετικά με την καταπολέμηση της παραχάραξης, έχουν υλοποιηθεί οι ακόλουθες ενέργειες:
<P>
Το 2008, σύμφωνα με στοιχεία τα οποία δημοσίευσε η Ευρωπαϊκή Κεντρική Τράπεζα, συνολικά 666.000 πλαστά τραπεζογραμμάτια του ευρώ αποσύρθηκαν από την κυκλοφορία - επομένως, λίγο περισσότερα από 600.000 σε σύγκριση με τα 20 δισεκατομμύρια γνήσια τραπεζογραμμάτια του ευρώ: ο αριθμός αυτός δεν είναι υπερβολικά ανησυχητικός. Για την ιστορία, το χαρτονόμισμα των 50 ευρώ ήταν το συχνότερα παραχαραγμένο τραπεζογραμμάτιο, αλλά στο δεύτερο εξάμηνο του 2008 - για πρώτη φορά - το συχνότερα παραχαραγμένο τραπεζογραμμάτιο ήταν αυτό των 20 ευρώ.
<P>
Όσον αφορά τα νομίσματα του ευρώ, συνολικά 100.095 πλαστά νομίσματα αποσύρθηκαν από την κυκλοφορία το 2008, αριθμός ο οποίος συνιστά μείωση της τάξης του 7% σε σύγκριση με το 2007, και το νόμισμα των 2 ευρώ υπήρξε πάντοτε με διαφορά το συχνότερα παραχαραγμένο νόμισμα του ευρώ.
<P>
Παρακολουθείται, λοιπόν, στενά. Οι ρόλοι έχουν μοιραστεί. " Ευρωπαϊκή Κεντρική Τράπεζα είναι αρμόδια για το συντονισμό της καταπολέμησης της παραχάραξης των τραπεζογραμματίων του ευρώ. " Επιτροπή, και ειδικότερα οι υπηρεσίες της OLAF, ασχολείται με την παραχάραξη των νομισμάτων.
<P>
" πραγματική επιβολή του νόμου παραγματοποιείται στο επίπεδο των κρατών μελών, ο συντονισμός όμως διεξάγεται από την Ευρωπαϊκή Κεντρική Τράπεζα. Διαθέτουμε ένα Τεχνικό και Επιστημονικό Κέντρο, όπου διενεργείται η ανάλυση και η ταξινόμηση των νέων πλαστών νομισμάτων.
<P>
Πρέπει να αναφέρουμε ότι η Europol διαδραματίζει σημαντικό ρόλο στην καταπολέμηση της παραχάραξης. Αυτή, λοιπόν, είναι η κατάσταση όσον αφορά την παραχάραξη τραπεζογραμματίων και νομισμάτων του ευρώ.
<SPEAKER ID="382" NAME="Liam Aylward" AFFILIATION="UEN">
Κύριε Επίτροπε, ενώ στην απάντησή σας μπορεί να αναφέρετε ότι πρόκειται για ένα πολύ μικρό πρόβλημα σε γενικά πλαίσια, παρόλα αυτά, λαμβάνω πάρα πολλές διαμαρτυρίες από μικρές επιχειρήσεις ότι η κατάσταση αυτή καθίσταται ολοένα δυσκολότερη για αυτούς, και ότι αντιμετωπίζουν περισσότερα προβλήματα.
<P>
Για να αντιμετωπιστεί το ζήτημα της παραχάραξης, πιστεύω ότι είναι ζωτικής σημασίας να επιτύχουμε τη μέγιστη δυνατή συνεργασία μεταξύ της αστυνομίας, της Ευρωπαϊκής Κεντρικής Τράπεζας, την οποία έχετε ήδη αναφέρει, και της Ευρωπαϊκής Επιτροπής.
<P>
Θα μπορούσατε να μου περιγράψετε την παρούσα κατάσταση όσον αφορά το επίπεδο της συνεργασίας, και εάν είστε ειδικότερα πεπεισμένος ότι το επιπεδο της συνεργασίας είναι αρκετά καλό και αρκετά ισχυρό;
<SPEAKER ID="383" NAME="Siim Kallas">
Αντιπρόεδρος της Ευρωπαϊκής Επιτροπής. - Είμαι άμεσα αρμόδιος για την OLAF,και η OLAF ασχολείται, όπως ανέφερα, με τα πλαστά νομίσματα. Δεν έχω παρατηρήσει καμία ένδειξη ότι η συνεργασία μεταξύ των κρατών μελών και μεταξύ των ευρωπαϊκών θεσμών είναι κακή, συμπεριλαμβανομένης της Europol, από την οποία έχω περάσει και έχω δει την τεχνολογία ανίχνευσης πλαστών τραπεζογραμματίων και νομισμάτων.
<P>
Επομένως, πιστεύω ότι η κατάσταση είναι λίγο-πολύ ικανοποιητική, σε σύγκριση με πολλούς άλλους τομείς στους οποίους η συνεργασία δεν είναι και τόσο καλή. Στον τομέα όμως της παραχάραξης, η Επιτροπή δεν διαθέτει ενδείξεις για την ύπαρξη προβλήματος στη συνεργασία μεταξύ της Europol και των εθνικών οργανισμών επιβολής του νόμου. Αντιθέτως, η Europol διαθέτει εμπειρογνώμονες από εθνικούς οργανισμούς επιβολής του νόμου, και συνεργάζονται στενά για την καταπολέμηση της παραχάραξης.
<SPEAKER ID="384" NAME="Μανώλης Μαυρομμάτης" AFFILIATION="PPE-DE">
(EL) Κυρία Πρόεδρε, κύριε Επίτροπε με αφορμή την επέτειο των δέκα χρόνων της κυκλοφορίας του ευρώ και μέσα σε μια παγκόσμια οικονομική κρίση θα ήθελα να ρωτήσω την Επιτροπή εάν σκοπεύει να ζητήσει από την Κεντρική Ευρωπαϊκή Τράπεζα να εγκρίνει την έκδοση χαρτονομισμάτων του ενός και των δύο ευρώ, γιατί αυτά είναι κατά κύριο λόγο τα δύο νομίσματα τα οποία έχουμε διαπιστώσει ότι έχουν παραχαραχθεί, με τελευταίο κρούσμα την τουρκική λίρα η οποία, από ό,τι τουλάχιστον γνωρίζετε, μοιάζει με το νόμισμα των 2 ευρώ και έτσι η παραχάραξη συνεχίζεται.
<SPEAKER ID="385" NAME="Gay Mitchell" AFFILIATION="PPE-DE">
Θα ήθελα να ευχαριστήσω τον Επίτροπο για τις απαντήσεις του και να τον ρωτήσω κατά πόσον, εάν υπήρχαν τρεις παραχαράκτες - ο "Α" στη Γερμανία, ο "Β" στην Ιρλανδία και ο "Γ" στη Σλοβακία - θα τιμωρούνταν και οι τρεις με την ίδια ποινή, εάν συλλαμβάνονταν για παραχάραξη.
<P>
Επιτρέψτε μου να αναδιατυπώσω το συλλογισμό μου - υπάρχει κανένα κίνητρο, εάν κανείς είναι παραχαράκτης, υπάρχει κανένα κίνητρο ώστε να προτιμά να ασκεί το επάγγελμά του σε ένα συγκεκριμένο κράτος και όχι σε ένα άλλο, επειδή οι ποινές εκεί είναι λιγότερο αυστηρές; Στις "νωμένες Πολιτείες, η παραχάραξη του νομίσματος θεωρείται σοβαρό έγκλημα. Στην Ευρωπαϊκή Ένωση τηρούμε την ίδια στάση;
<SPEAKER ID="386" NAME="Siim Kallas">
Αντιπρόεδρος της Ευρωπαϊκής Επιτροπής. - Πρώτον, γνωρίζω πολύ καλά την τουρκική λίρα. Το ζήτημα αυτό δεν αφορά την Ευρωπαϊκή Κεντρική Τράπεζα, αλλά εγώ ο ίδιος, στη διάρκεια επίσκεψής μου στην Τουρκία, συζήτησα το θέμα αυτό με μέλη της τουρκικής κυβέρνησης, και υποσχέθηκαν να αποσύρουν σταδιακά το νόμισμα αυτό και να το αντικαταστήσουν ώστε να μην μοιάζει με ευρωπαϊκά νομίσματα. Αυτή τουλάχιστον ήταν η υπόσχεσή τους. Έχουν περάσει ήδη μερικά χρόνια από τότε και το ζήτημα αυτό δεν τέθηκε εκ νέου προς συζήτηση, επομένως η διαδικασία αυτή βρίσκεται μάλλον σε εξέλιξη.
<P>
Όσον αφορά τη συνεργασία, στις αρχές του 2009, στήθηκε μια τεράστια επιχείρηση εναντίον των παραχαρακτών μαζί με τις ιταλικές αρχές, συνεπώς η συνεργασία αποδίδει.
<P>
Όσον αφορά τις δικαστικές ποινές, πρόκειται φυσικά για ένα ζήτημα του οποίου επιλαμβάνονται οι εθνικές δικαστικές αρχές, και αποτελεί περισσότερο μία ερώτηση για τον συνάδελφό μου κ. Barrot, αλλά δεν έχω ακούσει ποτέ την Ευρωπαϊκή Ένωση να εγκαινιάζει καμία πρωτοβουλία για αυτές τις ποινές. Ωστόσο, ξέρω από τη χώρα την οποία γνωρίζω καλύτερα, και από τις άλλες χώρες, ότι η παραχάραξη αποτελεί παντού σοβαρό έγκλημα.
<P>
Φυσικά, όπως είπα, υπάρχει μεγάλη συνεργασία μεταξύ των οργανισμών επιβολής του νόμου όσον αφορά την καταπολέμηση όσων εμπλέκονται στις εν λόγω δραστηριότητες αλλά, από όσον γνωρίζω, δεν έχει εκφραστεί καμία πρωτοβουλία για την εναρμόνιση της νομοθεσία αυτής σε ολόκληρη την Ευρώπη.
<P>
Θέμα: Αποτελεσματικότητα της εκτέλεσης του προϋπολογισμού της ΕΕ
<P>
Τώρα που αρχίζει να ισχύει ο προϋπολογισμός της ΕΕ για το 2009, επιθυμώ να ερωτήσω την Επιτροπή με ποιο τρόπο θα συνεχίσει να διασφαλίζει ότι το χρήμα των φορολογουμένων της ΕΕ θα χρησιμοποιείται με τη μεγίστη αποτελεσματικότητα και ότι η σπατάλη θα περιορίζεται στο απολύτως ελάχιστο;
<SPEAKER ID="388" NAME="Siim Kallas">
Αντιπρόεδρος της Ευρωπαϊκής Επιτροπής. - Θα μπορούσα, φυσικά, να μιλάω για τουλάχιστον μία ώρα για αυτά τα θέματα. Οι πράξεις μας στον τομέα αυτό αντανακλώνται στη συνεχιζόμενη διαδικασία απαλλαγής και σε πολλές ανακοινώσεις της Επιτροπής, σε πολλά ψηφίσματα απαλλαγής και σε πολλές ομιλίες στο πλαίσιο της Επιτροπής Ελέγχου των Προϋπολογισμών. Πρώτον, λοιπόν, μπορώ να σας διαβεβαιώσω ότι χειριζόμαστε τα θέματα αυτά με μεγάλη σοβαρότητα και ότι η κατάσταση βελτιώνεται.
<P>
Το σύστημα έχει ως εξής: " αρμόδια για τον προϋπολογισμό αρχή, ήτοι το Κοινοβούλιο, εξουσιοδοτεί την Επιτροπή να χρησιμοποιεί χρήματα, και τα οποία χρήματα μπορούν να χρησιμοποιηθούν για την υλοποίηση κοινοτικών πολιτικών. Υπάρχει ένα ειδικό πρόγραμμα δαπανών, το οποίο διαθέτει τη δική του νομική βάση. Το Κοινοβούλιο επίσης σχεδιάζει αυτή τη νομική βάση, επομένως οι κανόνες αποφασίζονται από την αρμόδια για τον προϋπολογισμό αρχή όσον αφορά τον προϋπολογισμό.
<P>
Στη συνέχεια ακολουθεί η υλοποίηση, όπου υπάρχουν διάφορα επίπεδα. Ένα από αυτά είναι, βεβαίως, η Επιτροπή, η οποία αποτελεί τον κύριο παράγοντα ο οποίος είναι υπεύθυνος για την υλοποίηση του προϋπολογισμού. Οι δραστηριότητες όσον αφορά τη βελτίωση της δημοσιονομικής διακυβέρνησης αντανακλώνται στις ετήσιες εκθέσεις δραστηριοτήτων, και το Ελεγκτικό Συνέδριο έχει εκτιμήσει ότι βελτιώνονται διαρκώς και ότι αντανακλούν επαρκώς την κατάσταση.
<P>
Αυτό είναι ένα εσωτερικό μέρος. Ένα άλλο είναι τα συστήματα ελέγχου και εποπτείας, τα οποία έχουν επίσης ενισχυθεί κατά τα τελευταία έτη, παραδείγματος χάριν στις εσωτερικές πολιτικές της κοινότητας έρευνας, όπου αυξήσαμε το προσωπικό ελέγχου και εποπτείας. Αυτό το οποίο είναι επίσης σημαντικό στο συγκεκριμένο αυτό μέρος είναι η κοινή διαχείριση. Πολλά επίσης εξαρτώνται από τη συμβολή, και τις προσπάθειες, των κρατών μελών για τον περιορισμό των σφαλμάτων τους και την αποφυγή της κατάχρησης χρημάτων. Βελτίωση έχει σημειωθεί και σε αυτόν τον τομέα. Έχει θεσπιστεί ένα εντελώς νέο μέσο - η λεγόμενη ετήσια σύνοψη όλων των εκθέσεων των οργανισμών πληρωμών. Οι εκθέσεις αυτές εξετάστηκαν προσεκτικά για πρώτη φορά πέρυσι και τώρα γίνεται ξανά το ίδιο.
<P>
Επομένως, η κατάσταση βελτιώνεται. " έκθεση του Ελεγκτικού Συνεδρίου, η οποία έχει επίσης τροποποιηθεί σημαντικά από την αρχή της περιόδου μας, τώρα ποσοτικοποιεί τις αλλαγές. " εν λόγω ποσοτικοποίηση των αλλαγών δείχνει επίσης ότι έχει σημειωθεί βελτίωση. Επομένως, η διαχείριση των ευρωπαϊκών χρημάτων πραγματοποιείται με αρκετή αυστηρότητα - ακόμη και υπερβολικά αυστηρά σε ορισμένους τομείς. Μπορούμε να αποδείξουμε τι έχει γίνει. Μπορούμε επίσης να δηλώσουμε κατηγορηματικά ότι όλα αυτά δεν λειτουργούν τέλεια. Πρόκειται για μια τεράστια μηχανή η οποία πρέπει να λειτουργεί ομαλά. Σύμφωνα με τις εκτιμήσεις του Ελεγκτικού Συνεδρίου, στους περισσότερους τομείς, 98% όλων των συναλλαγών διεξάγονται χωρίς σφάλματα. Στα Διαρθρωτικά Ταμεία, το ποσοστό αυτό είναι περίπου 90%, επομένως στη συντριπτική πλειοψηφία των συναλλαγών δεν περιλαμβάνονται σφάλματα, και τυχόν σφάλματα θα διορθωθούν. Ο αριθμός των διορθωτικών αποφάσεων σε σχέση με τα διαρθρωτικά ταμεία έχει αυξηθεί τρομερά κατά τη διάρκεια της τρέχουσας περιόδου. Μπορώ, βεβαίως, να σας παρουσιάσω πολλά αριθμητικά στοιχεία, εάν κρίνεται απαραίτητο. Τα στοιχεία αυτά αναφέρονται ενδεικτικά, αλλά είναι φυσικά σαφές ότι όλα αυτά δεν καλύπτουν πλήρως την απάντηση στο απλό ερώτημα: "Πώς διαχειρίζεστε τον ευρωπαϊκό προϋπολογισμό;"
<SPEAKER ID="389" NAME="Gay Mitchell" AFFILIATION="PPE-DE">
Γνωρίζει ο Επίτροπος ότι το Ελεγκτικό Συνέδριο ανέφερε ότι υπήρξαν απαράδεκτα σφάλματα σχετικά με δαπάνες σε όλους πλην δύο εκ των επτά τομέων πολιτικής οι οποίοι καλύπτονται από τον προϋπολογισμό των 140 δισ. ευρώ; Και, ναι, έχουν υπάρξει βελτιώσεις: οι ελεγκτές εκτίμησαν ότι τουλάχιστον 12% του Ταμείου Συνοχής δεν είχε καταβληθεί πέρυσι και κατά το τρέχον έτος μειώθηκε σε 11% - αυτό είναι βελτίωση. Όμως το 11% αντιστοιχεί σε 462 εκατομμύρια ευρώ. Θεωρεί ο Επίτροπος ότι αυτό είναι αποδεκτό;
<P>
Σε άλλους τομείς πολιτικής - γεωργία, περιβάλλον, εξωτερική βοήθεια, ανάπτυξη και διεύρυνση, έρευνα, ενέργεια και μεταφορές, εκπαίδευση και συμμετοχή στα κοινά - το ποσοστό σφάλματος (εγώ χρησιμοποιώ τη λέξη "σφάλμα") ήταν μεταξύ 2% και 5% και οι ελεγκτές παρατήρησαν ένα "δυσανάλογα" (αυτή είναι η δική τους λέξη) μεγάλο ποσοστό σφάλματος στον τομέα ανάπτυξης της υπαίθρου, ο οποίος αντιστοιχεί τώρα σε 20% των γεωργικών δαπανών, ποσοστό το οποίο σημειώνει αύξηση.
<P>
Αυτό είναι χάος, κύριε Επίτροπε! Μπορούμε να προσδοκούμε ότι η κατάσταση αυτή θα βελτιωθεί;
<SPEAKER ID="390" NAME="Siim Kallas">
Αντιπρόεδρος της Ευρωπαϊκής Επιτροπής. - Βεβαίως και πρέπει να βελτιωθεί, αλλά πρέπει επίσης να κατανοήσετε ότι μιλούμε για σφάλματα. Παραδείγματος χάριν, το ποσοστό του 12% για το περασμένο έτος βασίζεται σε δειγματοληπτικό έλεγχο του Ελεγκτικού Συνεδρίου, κατά την οποία χρησιμοποιήθηκε απολύτως ορθή μεθοδολογία. Τα δείγματα αυτά ισοδυναμούν με 63 εκατομμύρια ευρώ. Όλα αυτά τα δείγματα έχουν διορθωθεί, ανακτηθεί και έχουν διατεθεί τα αναγκαία έγγραφα. Επομένως, το ζήτημα του 12% από το 2006 έχει επιλυθεί.
<P>
Τα σφάλματα δεν αποτελούν σπατάλη χρημάτων: τα σφάλματα είναι σφάλματα τα οποία διορθώνονται. Όλα τα αριθμητικά στοιχεία είναι διαθέσιμα, από την Επιτροπή Ελέγχου των Προϋπολογισμών, για τις ενέργειες οι οποίες υλοποιήθηκαν για την ανάκτηση εσφαλμένα καταβληθέντων χρημάτων.
<P>
Παραδείγματος χάριν, κατά το τρέχον έτος το Ταμείο Περιφερειακής Ανάπτυξης έλαβε αποφάσεις για την ανάκτηση περίπου 2,3 δισ. ευρώ από τα κράτη μέλη - με την προϋπόθεση ότι δεν υφίστανται άλλες διορθώσεις, αλλά ότι πρόκειται για μια διαδικασία κατά την οποία, πέρυσι, ήμαστε πολύ αυστηρότεροι από ό,τι παλαιότερα· και πάλι, πρέπει να κατανοήσετε ότι μιλούμε για σφάλματα.
<P>
Εν τω μεταξύ, το Ελεγκτικό Συνέδριο, κατέθεσε αυτή την απαλλαγή, αυτή την έκθεση. Βάσει αυτής της έκθεσης, υπέβαλε και τις δύο περιπτώσεις στην OLAF για περαιτέρω διερεύνηση - η μία υπόθεση έχει κλείσει, ενώ η άλλη είναι υπό έρευνα. Αυτές είναι οι πιθανές περιπτώσεις απάτης. Οφείλω να πω ότι η κατάσταση αυτή δεν είναι και τόσο κακή, αν και πρέπει βεβαίως να διασφαλίσουμε ότι τα χρήματα χρησιμοποιούνται παντού δεόντως.
<SPEAKER ID="391" NAME="Justas Vincas Paleckis" AFFILIATION="PSE">
Κύριε Επίτροπε, ως αποτέλεσμα της χρηματοπιστωτικής κρίσης, ως ένδειξη αλληλεγγύης, οι μισθοί των υπουργών, των βουλευτών του Κοινοβουλίου και επίσης των βουλευτών του Ευρωπαϊκού Κοινοβουλίου και άλλων αξιωματούχων έχουν μειωθεί κατά 10%, 15% ή 20% σε ορισμένες χώρες της ΕΕ.
<P>
Υποστηρίζετε αυτή την ιδέα; Γνωρίζω ότι είναι πολύπλοκο να υλοποιηθεί, αλλά να υλοποιηθεί έστω θεωρητικά στο στην Ευρωπαϊκή Επιτροπή;
<SPEAKER ID="392" NAME="Silvia-Adriana Ţicău" AFFILIATION="PSE">
(RO) Δεδομένου ότι η ενεργειακή απόδοση αποτελεί έναν από τους τομείς προτεραιότητας για την οικονομική ανάκαμψη της ΕΕ και για την καταπολέμηση της αλλαγής του κλίματος, έχω την αίσθηση ότι είναι αναγκαίο να συσταθεί ένα ευρωπαϊκό ταμείο για την ενεργειακή απόδοση και την ανανεώσιμη ενέργεια με στόχο τη συγκέντρωση δημόσιας και ιδιωτικής χρηματοδότησης για την υλοποίηση συγκεκριμένων έργων στην Ευρωπαϊκή Ένωση. Αυτό θα αποτελούσε ένα πρότυπο αποδοτικότητας για τη χρησιμοποίηση ευρωπαϊκών δημοσίων χρημάτων. Θα ήθελα να ρωτήσω την Επιτροπή ποια είναι η απόψή της επ' αυτού.
<SPEAKER ID="393" NAME="Siim Kallas">
Αντιπρόεδρος της Ευρωπαϊκής Επιτροπής. - Δεν γνωρίζω ποια είναι η θέση του Κοινοβουλίου επί του ζητήματος των μισθών. Είναι ένα ζήτημα το οποίο αφορά το άνοιγμα του κανονισμού υπηρεσιακής κατάστασης, το οποίο είναι ένα ιδιαίτερα πολύπλοκο ζήτημα. " Επιτροπή αποφάσισε αρχικά να μην ανοίξει τον κανονισμό υπηρεσιακής κατάστασης, αλλά να καταστήσει δυνατή την ομαλή λειτουργία αυτού του μηχανισμού. Κανείς μέχρι στιγμής, λαμβάνοντας υπόψη την πολυπλοκότητα του ανοίγματος του κανονισμού υπηρεσιακής κατάστασης υπαλλήλων, δεν έχει προτείνει το εκ νέου άνοιγμά του.
<P>
Φυσικά, εάν πορευτούμε με μια τέτοια πρόταση, πρέπει να διαπραγματευτούμε με τους κοινωνικούς μας εταίρους, τις συνδικαλιστικές οργανώσεις. Μπορούμε να διαπραγματευτούμε για αυτό ή να τους θέσουμε οριστικά αυτά τα ερωτήματα, αλλά είναι πολύ λίγες οι πιθανότητες να ανοίξουμε τον κανονισμό υπηρεσιακής κατάστασης υπαλλήλων πριν τη λήξη της θητείας του Κοινοβουλίου και της Επιτροπής.
<P>
Όσον αφορά τα κεφάλαια, δεν αντελήφθην την ερώτηση. " πρότασή σας ήταν ότι θα πρέπει να συγχωνευθούν όλα τα κεφάλαια; Θα μπορούσατε να επαναλάβετε την ερώτηση;
<SPEAKER ID="394" NAME="Silvia-Adriana Ţicău" AFFILIATION="PSE">
Προτείνω τη δημιουργία ενός ευρωπαϊκού ταμείου αφιερωμένου στην ενεργειακή απόδοση, αλλά για έργα τα οποία υλοποιούνται εντός της Ευρωπαϊκής Ένωσης. Πιστεύω ότι θα ήταν πολύ ωφέλιμο για την αειφόρο οικονομική ανάπτυξη της Ευρωπαϊκής Ένωσης.
<SPEAKER ID="395" NAME="Siim Kallas">
Αντιπρόεδρος της Ευρωπαϊκής Επιτροπής. - Αυτή είναι ένα μεγάλο ερώτημα. Το μόνο που μπορώ να κάνω είναι να το μεταφέρω στους συναδέλφους μου.
<P>
Εμείς, μαζί με το Κοινοβούλιο, ρωτούμε τα κράτη μέλη κατά πόσον τα χρήματα αυτά - αυτά τα 5 δισεκατομμύρια ευρώ - μπορούν να διατεθούν αποκλειστικά για την ενεργειακή απόδοση. Μέχρι στιγμής η αντιπαράθεση στο Συμβούλιο ήταν ιδιαίτερα έντονη.
<P>
Υπάρχουν ορισμένες δυνατότητες υποστήριξης της ενεργειακής απόδοσης μέσω των Διαρθρωτικών Ταμείων. Αλλά η ίδρυση ενός νέου ταμείου θα οδηγήσει πιθανώς σε πολλές μακροσκελείς συζητήσεις. Δεν γνωρίζω πόση καλή είναι αυτή η ιδέα, επειδή η ενέργεια δεν εμπίπτει ακόμη στο πεδίο αρμοδιότητας της Κοινότητας - πρόκειται για ένα αυστηρά εθνικό θέμα.
<P>
Βλέποντας τι συμβαίνει με αυτά τα 5 δισεκατομμύρια ευρώ, δεν είμαι τόσο αισιόδοξος για τη συνεργασία μεταξύ των κρατών μελών όσον αφορά την ίδρυση διαφορετικών χρηματοοικονομικών μέσων. " ιδέα, βεβαίως, είναι το μόνο το οποίο μπορώ να υποστηρίξω.
<P>
Θέμα: Συμφωνίες με τις χώρες της Κοινότητας των Άνδεων
<P>
Δεδομένων των θεσμικών δυσκολιών με τις οποίες βρίσκεται σήμερα αντιμέτωπη η Κοινότητα των Άνδεων, θεωρεί η Επιτροπή ότι είναι ακόμα δυνατή μια κοινή συμφωνία με την Κοινότητα των Άνδεων ή θεωρεί πιο εφικτή τη σύναψη ξεχωριστών συμφωνιών με ένα ή περισσότερα μέλη της;
<SPEAKER ID="397" NAME="Siim Kallas">
Αντιπρόεδρος της Ευρωπαϊκής Επιτροπής. - Σας ευχαριστώ για την ευκαιρία αναφοράς στο ιδιαίτερα ενδιαφέρον ζήτημα της εξωτερικής μας πολιτικής στην Κοινότητα των Άνδεων.
<P>
Οι διαπραγματεύσεις μεταξύ των περιφερειών με την Κοινότητα των Άνδεων οδηγήθηκαν σε αδιέξοδο κατά το περασμένο καλοκαίρι λόγω της ανικανότητας της Κοινότητας των Άνδεων να συμφωνήσει σε κοινές διαπραγματευτικές θέσεις σε συγκεκριμένους τομείς οι οποίοι συνδέονται με το εμπόριο. Οι διαφορές αυτές αντανακλούν, σε ένα συγκεκριμένο βαθμό, τις διαφορετικές προσεγγίσεις των διαφόρων χωρών στην περιοχή σχετικά με οικονομικές και εμπορικές πολιτικές.
<P>
Παρά τις προσπάθειες ορισμένων χωρών της Κοινότητας των Άνδεων για την έξοδο από αυτό το αδιέξοδο, η Επιτροπή κατάφερε μόνο να παρατηρήσει ότι δεν υπήρχε πλέον ομοφωνία για τη συνέχιση των διαπραγματεύσεων. Υπό αυτές τις περιστάσεις, και χωρίς να εγκαταλείπεται ο μεσοπρόθεσμος στόχος δημιουργίας σύνδεσης μεταξύ της Κοινότητας των Άνδεων και της Ευρωπαϊκής Ένωσης, η Επιτροπή πρότεινε στο Συμβούλιο έναν νέο τύπο διαπραγμάτευσης διπλής προσέγγισης, ο οποίος εγκρίθηκε από το Συμβούλιο στις 19 Ιανουαρίου.
<P>
Πρώτον, και με στόχο τη διατήρηση και την ενίσχυση των σχέσεων μεταξύ της Ευρωπαϊκής Ένωσης και της Κοινότητας των Άνδεων, η Επιτροπή προτείνει τον εμπλουτισμό και την ανανέωση της συμφωνίας πολιτικού διαλόγου και συνεργασίας του 2003.
<P>
Δεύτερον, η Επιτροπή προτείνει να διαπραγματευτεί την πολυμερή εμπορική συμφωνία εκτός του πλαισίου της Κοινότητας των Άνδεων με τις χώρες οι οποίες έτοιμες και ικανές να δεσμευτούν με φιλόδοξες, ολοκληρωμένες και συμβατές με τον ΠΟΕ εμπορικές διαπραγματεύσεις. Φυσικά, όλες είναι ευπρόσδεκτες.
<P>
Λαμβάνοντας υπόψη τις αντιφάσεις μεταξύ των χωρών της Κοινότητας των Άνδεων από την εμπορική πλευρά των συμφωνιών σύνδεσης, η Επιτροπή πιστεύει ότι η προτεινόμενη προσέγγιση είναι η πλέον κατάλληλη ώστε να μας επιτρέψει να προχωρήσουμε με ρεαλιστικό και εποικοδομητικό τρόπο, εξακολουθώντας να στηρίζουμε την Κοινότητα των Άνδεων και την ολοκλήρωσή τους.
<SPEAKER ID="398" NAME="Manuel Medina Ortega" AFFILIATION="PSE">
(ES) Κύριε Πρόεδρε, συμφωνώ με την παρατήρησή σας ότι αυτός είναι ο πλέον κατάλληλος τρόπος να συνεχίσουμε. Πέρασα τις τελευταίες ημέρες στη Δημοκρατία της Βολιβίας και παρακολουθούσα τα γεγονότα σε καθημερινή βάση.
<P>
" συγκεκριμένη ερώτηση την οποία θα ήθελα να σας θέσω είναι η εξής: όταν βρισκόμουν εκεί, εκφράστηκε το επιχείρημα ότι οι συμφωνίες αυτές ενδεχομένως να ήταν αντίθετες προς τη Συμφωνία της Καρθαγένης - η συμφωνία στην οποία βασίζεται η Κοινότητα των Άνδεων - και ότι ίσως αυτή η Συμφωνία να πρέπει να τροποποιηθεί.
<P>
Επί του παρόντος, μπορεί η Επιτροπή να αναφέρει κατά πόσον είναι δυνατή η σύναψη των συμφωνιών χωρίς τροποποίηση του βασικού κειμένου της Κοινότητας των Άνδεων;
<SPEAKER ID="399" NAME="Siim Kallas">
Αντιπρόεδρος της Ευρωπαϊκής Επιτροπής. - Αυτή η συγκεκριμένη ερώτηση θεωρώ ότι είναι αρκετά δύσκολη. Από ό,τι έχω διαβάσει σε αυτό το ενημερωτικό σημείωμα, πιστεύω ότι, βάσει της συμφωνίας της Κοινότητας των Άνδεων, είναι δυνατόν να προχωρήσει η διαδικασία, αλλά θα χαιρόμουν ιδιαίτερα να παράσχω λεπτομερέστερες πληροφορίες μέσω των υπηρεσιών μας.
<SPEAKER ID="400" NAME="Reinhard Rack" AFFILIATION="PPE-DE">
(DE) Το Ευρωπαϊκό Κοινοβούλιο έχει μεταφέρει τη σχέση του με τη Λατινική Αμερική σε ένα νέο επίπεδο, επειδή τώρα έχουμε αμοιβαίες σχέσεις μεταξύ του Ευρωπαϊού Κοινοβουλίου και όλων σχεδόν των κοινοβουλίων της Λατινικής Αμερικής, συμπεριλαμβανομένου του Κοινοβουλίου των Άνδεων, μέσω της EuroLat. Είναι άραγε αυτή η ενισχυμένη, ρεαλιστική επιστροφή στις διμερείς συμφωνίες η ορθή προσέγγιση ή θα πρέπει να επιδιώξουμε τη διεξαγωγή εντατικού διαλόγου με τη Λατινική Αμερική συνολικά και να εξετάσουμε συγκεκριμένες μόνο απαιτήσεις στο πλαίσιο ειδικών διακανονισμών;
<SPEAKER ID="401" NAME="Siim Kallas">
Αντιπρόεδρος της Ευρωπαϊκής Επιτροπής. - Ναι, μπορώ να πω με βεβαιότητα ότι αυτή είναι η προσέγγιση της Επιτροπής. Πάντοτε τασσόμασταν υπέρ συμφωνιών μεταξύ πολυμερών οργανισμών και πάντοτε διακρίνουμε τους κινδύνους των διμερών συμφωνιών, οι οποίες μπορούν εύκολα να καταλήξουν σε σύγχυση.
<P>
Χαίρομαι ιδιαίτερα που χρειάστηκε να μεταβώ στα Μπαρμπάντος για την υπογραφή μιας Συμφωνίας Ελευθέρων Συναλλαγών μεταξύ της Ευρωπαϊκής Ένωσης και 14 χωρών της Καραϊβικής. Ήταν ένα πραγματικά μεγάλο κατόρθωμα. Ενθάρρυνε και τόνωσε σημαντικά τις συναλλαγές μεταξύ των χωρών αυτών, και επικροτήθηκε ως ένα πολύ θετικό μέτρο. Επομένως, θα προσπαθήσουμε φυσικά να ακολουθήσουμε αυτή την πολυμερή προσέγγιση.
<P>
Θέμα: " διαγραφή των Μουτζαχεντίν του Ιράν από τον κατάλογο τρομοκρατικών οργανώσεων της ΕΕ
<P>
Στις 4 Δεκεμβρίου 2008 το Ευρωπαϊκό Πρωτοδικείο ακύρωσε την απόφαση του Συμβουλίου της 15ης Ιουλίου 2008 να παραμείνει η Λαϊκή Οργάνωση των Μουτζαχεντίν του Ιράν στον κατάλογο τρομοκρατικών οργανώσεων της ΕΕ.
<P>
" απόφαση τονίζει ότι το Συμβούλιο παραβίασε το δικαίωμα της παραπάνω οργάνωσης στην υπεράσπιση και την αποτελεσματική νομική προστασία ενώ δεν απέδειξε ότι εμπλέκεται στην τρομοκρατία. " απόφαση προσθέτει ότι ο φάκελος τον οποίο υπέβαλε η γαλλική κυβέρνηση δεν βασιζόταν σε "σοβαρά και αξιόπιστα στοιχεία" και αναφερόταν σε άτομα, για τα οποία υπήρχαν υπόνοιες ότι ανήκαν στην οργάνωση, και όχι στην ίδια την οργάνωση.
<P>
Αυτή η απόφαση είναι η τελευταία από έξι αποφάσεις που εξέδωσαν το Ανώτατο Δικαστήριο και το Πρωτοδικείο της Βρετανίας καθώς και το Ευρωπαϊκό Πρωτοδικείο υπέρ της εν λόγω οργάνωσης. Όλες τονίζουν ότι η εν λόγω οργάνωση δεν εμπλέκεται σε τρομοκρατία και δεν προτίθεται να αναλάβει τρομοκρατική δράση.
<P>
Ποια είναι η θέση της Επιτροπής, η οποία οφείλει εν προκειμένω να διαφυλάσσει την τήρηση του νόμου;
<P>
Ποιο ρόλο έχει η Επιτροπή στη διασφάλιση της δέουσας διαδικασίας και της φυσικής δικαιοσύνης για οποιαδήποτε οργάνωση μπορεί να βρεθεί σε ανάλογη θέση;
<SPEAKER ID="403" NAME="Siim Kallas">
Αντιπρόεδρος της Ευρωπαϊκής Επιτροπής. - Όπως όλοι γνωρίζετε, η Ευρωπαϊκή Ένωση καταδικάζει την τρομοκρατία σε όλες της τις μορφές και πιστεύει ακράδαντα ότι η καταπολέμηση της τρομοκρατίας πρέπει να σέβεται τα ανθρώπινα δικαιώματα προκειμένου να είναι αποτελεσματική και αξιόπιστη.
<P>
Οι κυρώσεις εναντίον τρομοκρατών επιβάλλονται στο πλαίσιο της κοινής εξωτερικής πολιτικής και της πολιτικής ασφάλειας, και η Επιτροπή συνδέεται με αποφάσεις οι οποίες λαμβάνονται ομόφωνα από τα κράτη μέλη στο Συμβούλιο. " Επιτροπή, λοιπόν, παρατήρησε το γεγονός ότι, στην απόφασή του στις 4 Δεκεμβρίου 2008, το Πρωτοδικείο ακύρωσε την απόφαση του Συμβουλίου της 15ης Ιουλίου 2008, η οποία ενέτασσε τη Λαϊκή Οργάνωση των Μουτζαχεντίν του Ιράν στον κατάλογο τρομοκρατικών οργανώσεων.
<P>
Το Δικαστήριο υποστήριξε ότι παραβιάστηκε το δικαίωμα υπεράσπισης και το δικαίωμα αποτελεσματικής νομικής προστασίας της Λαϊκής Οργάνωσης των Μουτζαχεντίν του Ιράν. Συγκεκριμένα, δεν είχαν ανακοινωθεί οι λόγοι της ένταξής της στον κατάλογο τρομοκρατικών οργανώσεων πριν από την έκδοση της απόφασης. " οργάνωση, συνεπώς, δεν ήταν σε θέση να καταστήσει γνωστές τις απόψεις της πριν από τη λήψη της απόφασης. Κατ' εφαρμογή της εν λόγω απόφασης, το Συμβούλιο ενέκρινε, στις 26 Ιανουαρίου 2009, ένα νέο κατάλογο προσώπων και οντοτήτων που υπόκεινται σε περιοριστικά μέτρα τα οποία ισχύουν για τις τρομοκρατικές οργανώσεις, και η Λαϊκή Οργάνωση των Μουτζαχεντίν του Ιράν δεν περιλαμβανόταν σε αυτό τον κατάλογο.
<P>
Εν προκειμένω, πρέπει επίσης να σημειωθεί ότι, σε συνημμένο έγγραφο της 23ης Οκτωβρίου 2008, το Ευρωπαϊκό Δικαστήριο επιβεβαίωσε ότι η τρέχουσα διαδικασία για την ένταξη τρομοκρατικών οργανώσεων στον κατάλογο, όπως εφαρμόζεται από το Συμβούλιο στην περίπτωση κυρώσεων οι οποίες δεν βασίζονται σε κυρώσεις των "νωμένων Εθνών, σέβεται τα ανθρώπινα δικαιώματα των εμπλεκόμενων προσώπων και οργανώσεων. " διαδικασία αυτή περιλαμβάνει την ακρόαση και των δύο πλευρών, οι λόγοι της ένταξης στον κατάλογο δηλώνονται εκ των προτέρων και το πρόσωπο ή η οντότητα που κατηγορείται μπορούν να ανακοινώσουν τις απόψεις τους.
<SPEAKER ID="404" NAME="Avril Doyle" AFFILIATION="PPE-DE">
Θα ήθελα να ευχαριστήσω τον Επίτροπο. Πράγματι, όταν κατέθεσα την ερώτηση αυτή στις 17 Δεκεμβρίου 2008, δεν γνώριζα την ευχάριστη είδηση η οποία προέκυψε από τη συνεδρίαση των Υπουργών Εξωτερικών στις 26 Δεκεμβρίου.
<P>
Επιτρέψτε μου να διευκρινίσω ότι καταδικάζω την τρομοκρατία σε όλες της τις μορφές. Συγχρόνως, όμως, πρέπει να σας ρωτήσω εάν είναι αποδεκτό κάθε Συμβούλιο Υπουργών να αρνείται επίμονα να τηρήσει το γράμμα του νόμου και να αγνοεί τις αποφάσεις του Πρωτοδικείου.
<P>
Τέλος, έλαβε η Επιτροπή καμία απάντηση - επίσημη ή μη - από το τωρινό ιρανικό καθεστώς μετά την απόφαση των ευρωπαίων Υπουργών Εξωτερικών της 26ης Ιανουαρίου;
<SPEAKER ID="405" NAME="Siim Kallas">
Αντιπρόεδρος της Ευρωπαϊκής Επιτροπής. - Όπως ανέφερα, ήταν απόφαση του Δικαστηρίου, και τώρα το Δικαστήριο έχει καταδείξει τις ελλείψεις αυτής της απόφασης. Υποθέτω ότι το Συμβούλιο και τα άλλα ευρωπαϊκά όργανα θα ακολουθήσουν τις αποφάσεις του Δικαστηρίου.
<P>
Το Δικαστήριο είπε ότι η απόφαση δεν πληρούσε τις ουσιαστικές και διαδιακαστικές απαιτήσεις, και το Συμβούλιο ακολούθησε αυτή την απάντηση. " περίπτωση αυτή συζητήθηκε στο ΣΓΥΕΣ, και το Συμβούλιο αποφάσισε να μην διατηρήσει την εν λόγω οργάνωση στο νέο κατάλογο των τρομοκρατικών οργανώσεων, ο οποίος εγκρίθηκε στις 26 Ιανουαρίου 2009.
<P>
Δεν έχω ενημερωθεί όμως για το αν έχουμε λάβει καμία απάντηση από την ιρανική κυβέρνηση. Αντιθέτως, οι συνάδελφοι με ενημερώνουν ότι δεν υπήρξε καμία αντίδραση από την ιρανική κυβέρνηση.
<P>
Πιστεύω ότι αυτές οι διαδικασίες θα βοηθήσουν επίσης να αντεπεξέλθουμε σε όλες τις εκφάνσεις της ένταξης οργανώσεων ή προσώπων στον κατάλογο τρομοκρατικών οργανώσεων, και θα καταστήσουν δυνατή τη διατύπωση αντεπιχειρημάτων. Προσωπικά θεωρώ ότι είναι ένα καλό βήμα.
<SPEAKER ID="406" NAME="Andreas Mölzer" AFFILIATION="NI">
(DE) Ο κατάλογος τρομοκρατικών οργανώσεων έχει προφανώς δημιουργηθεί βάσει πληροφοριών οι οποίες δεν είναι πάντοτε αξιόπιστες. Μετά την απομάκρυνση της Λαϊκής Οργάνωσης των Μουτζαχεντίν του Ιράν από τον κατάλογο των τρομοκρατικών οργανώσεων, υπάρχουν σχέδια για μια γενική επανεξέταση και ενημέρωση του καταλόγου τρομοκρατικών οργανώσεων της ΕΕ;
<SPEAKER ID="407" NAME="Siim Kallas">
Αντιπρόεδρος της Ευρωπαϊκής Επιτροπής. - Ο κατάλογος αυτός, φυσικά, αναθεωρείται διαρκώς. Εάν ένα κράτος μέλος προτείνει μια άλλη προσέγγιση, να αφαιρεθεί μια οντότητα από τον κατάλογο ή να προστεθεί κάτι, αυτό αποτελεί σίγουρα ένα λόγο για την αναθεώρηση ολόκληρου του καταλόγου. Πρόκειται, λοιπόν, για μια δυναμική διαδικασία: δεν μένει αμετάβλητη για πάντα. Πρέπει να υπάρχουν λόγοι για κάθε νέα προσέγγιση, μπορεί όμως να αναθεωρηθεί εάν υπάρξουν νέοι λόγοι.
<P>
Θέμα: Οι μελλοντικές σχέσεις ΕΕ - Ισλανδίας
<P>
" Ισλανδία είναι μέλος της ΕΖΕΣ , οι περισσότερες από τις οικονομικές σχέσεις ΕΕ - Ισλανδίας εμπίπτουν στον ΕΟΧ, η Ισλανδία είναι συνδεδεμένο μέλος της συμφωνίας Σένγκεν και έχει πολλούς άλλους εμπορικούς, οικονομικούς και κοινωνικούς δεσμούς με την ΕΕ. Λόγω της χρηματοπιστωτικής κρίσης συζητήθηκε το ενδεχόμενο να ενταχθεί η Ισλανδία στην Ευρωζώνη παραμένοντας εκτός ΕΕ. Ποιος θα ήταν ο αντίκτυπος μιας τέτοιας κίνησης επί των σχέσεων ΕΕ - Ισλανδίας, ιδίως στους τομείς της περιβαλλοντικής και θαλάσσιας/ αλιευτικής συνεργασίας; Έχει η Επιτροπή σχέδια αντιμετώπισης τέτοιων εξελίξεων; Υπάρχει το ενδεχόμενο μετά από τέτοια κίνηση, αν τυχόν γίνει, να ακολουθήσουν ανάλογες συμφωνίες με άλλα κράτη εκτός ΕΕ;
<SPEAKER ID="409" NAME="Siim Kallas">
Αντιπρόεδρος της Ευρωπαϊκής Επιτροπής. - Το θέμα αυτό έχει σίγουρα αποτελέσει ένα ζήτημα ιδιαίτερα εντατικών συζητήσεων τις οποίες δεν θα μπορούσαμε να έχουμε φανταστεί ένα χρόνο πριν. Δεν θα μπορούσαμε να έχουμε φανταστεί ότι θα συζητούσαμε τις πιθανές ραγδαίες μεταβολές των σχέσεων ΕΕ-Ισλανδίας. Το ζήτημα είναι τι επιπτώσεις θα είχε στις σχέσεις ΕΕ-Ισλανδίας η υιοθέτηση του ευρώ - χωρίς να ενταχθεί η Ισλανδία στην ΕΕ.
<P>
Επιτρέψτε μου καταρχάς να τονίσω ότι αυτή τη στιγμή που μιλάμε στην Ισλανδία βρίσκεται σε εξέλιξη μια έντονη συζήτηση για τις σχέσεις της με την ΕΕ, αλλά και το ζήτημα της ένταξης στην Ευρωπαϊκή Ένωση. " Επιτροπή παρακολουθεί στενά αυτή τη συζήτηση.
<P>
Το ζήτημα της υποβολής αίτησης για την προσχώρηση της Ισλανδίας στην ΕΕ επαφίεται αποκλειστικά στην απόφαση του ισλανδικού λαού και, αν υποβληθεί αίτηση από την Ισλανδία, η Επιτροπή και τα κράτη μέλη θα ενεργήσουν σύμφωνα με τις καθιερωμένες διαδικασίες οι οποίες ορίζονται στη Συνθήκη. Σας διαβεβαιώ ότι θα χειριστούμε την αίτηση όσο το δυνατόν αποτελεσματικότερα.
<P>
Όσον αφορά το συγκεκριμένο ζήτημα της υιοθέτησης του ευρώ από την Ισλανδία χωρίς να ενταχθεί στην ΕΕ, η Ισλανδία μπορεί φυσικά να λάβει μονομερώς αυτή την απόφαση, αλλά θα πρέπει να είμαστε σαφείς ότι πάγια θέση της Επιτροπής, αλλά και της Ευρωπαϊκής Κεντρικής Τράπεζας, είναι ότι η μονομερής εισαγωγή του ενιαίου νομίσματος μέσω "ευρω-ποίησης" δεν αποτελεί επιθυμητή πολιτική λύση για την Ισλανδία. Μια τέτοια θέση δεν θα είχε θετικό αντίκτυπο στις σχέσεις ΕΕ-Ισλανδίας.
<P>
" Ισλανδία είναι δυνητική υποψήφια χώρα προς ένταξη στην ΕΕ, επομένως η Ισλανδία θα πρέπει να επιδιώξει μια μακροπρόθεσμη νομισματική ενοποίηση με τη ζώνη του ευρώ μόνο στο πλαίσιο μιας προοπτικής ένταξης στην ΕΕ. Αυτό σημαίνει ότι η Ισλανδία θα πρέπει να υιοθετήσει το ευρώ μόνο μετά την προσχώρησή της στην ΕΕ, αφότου θα πληροί τους όρους οι οποίοι προβλέπονται στη Συνθήκη.
<SPEAKER ID="410" NAME="Seán Ó Neachtain" AFFILIATION="UEN">
- (GA) Κύριε Επίτροπε, όσον αφορά τις παρατηρήσεις σας σχετικά με αίτημα της Ισλανδίας να ενταχθεί στην Ευρωπαϊκή Ένωση, εάν υποβαλόταν ποτέ αυτό το αίτημα - υπό το φως της τωρινής επιτακτικότητας της οικονομικής κατάστασης - θα διέθετε η Ευρωπαϊκή Ένωση ένα σύστημα ή μια διαδικασία για την υλοποίηση αυτού του αιτήματος; Πώς θα κατάφερνε η Ένωση να χειριστεί με ταχύτητα το αίτημα αυτό, εάν αυτό ήταν εφικτό;
<SPEAKER ID="411" NAME="Siim Kallas">
Αντιπρόεδρος της Ευρωπαϊκής Επιτροπής. - Δεν νομίζω πως μπορεί να υπάρξει ειδική μεταχείριση για την Ισλανδία. Στο παρελθόν διεξήγαμε διαπραγματεύσεις με χώρες οι οποίες τώρα είναι κράτη μέλη της Ευρωπαϊκής Ένωσης, και τώρα πραγματοποιούμε διπαραγματεύσεις με χώρες οι οποίες θα ήθελαν να ενταχθούν στην Ευρωπαϊκή Ένωση: η προσέγγιση πρέπει να είναι ισοδύναμη - πρέπει να είναι απολύτως ίδια για όλους. Οι διαπραγματεύσεις θα είναι οι ίδιες όπως και με όλες τις άλλες υποψήφιες χώρες. Δεν νομίζω ότι υπάρχει δυνατότητα για οποιαδήποτε επιτάχυνση αυτών των διαπραγματεύσεων.
<P>
Το αν η Ισλανδία είναι, ενδεχομένως, αρκετά καλά προετοιμασμένη για να ενταχθεί, αυτό είναι ένα άλλο θέμα. Δεν γνωρίζω σε ποιον βαθμό έχει ήδη εγκρίνει νομοθεσία παρόμοια με την κοινοτική νομοθεσία, επειδή πρόκειται για ένα τεράστιο ζήτημα.
<P>
Εν πάση περιπτώσει, είμαι βέβαιος ότι τα κράτη μέλη θα είναι της άποψης ότι η τοποθέτησή μας πρέπει να είναι επιμελώς δίκαιη και ίση για όλους τους πιθανούς υποψηφίους. Αυτή είναι η άποψή μου. Δεν έχει συζητηθεί ποτέ στην Επιτροπή καμία δυνατότητα ειδικής μεταχείρισης ή επίσπευσης διαδικασιών.
<SPEAKER ID="412" NAME="Andreas Mölzer" AFFILIATION="NI">
(DE) Εάν η Ισλανδία ενταχθεί στην ΕΕ ή στη ζώνη του ευρώ, πώς προτίθεται η Επιτροπή να αποτρέψει τη διακύβευση της σταθερότητας του ευρώ ή ακόμη και τον κλονισμό των θεμελίων του από την παραπαίουσα ισλανδική οικονομία και το χρηματοπιστωτικό της σύστημα;
<SPEAKER ID="413" NAME="Avril Doyle" AFFILIATION="PPE-DE">
Ως αντιπρόεδρος της Επιτροπής Αλιείας, θα μπορούσα να ζητήσω από τον Επίτροπο να εκθέσει τις απόψεις του ως προς το ποιες μπορεί να είναι οι επιπτώσεις της ένταξης στην ΕΕ στη συμφωνία συνεργασίας Ισλανδίας-ΕΕ για την αλιεία;
<SPEAKER ID="414" NAME="Siim Kallas">
Αντιπρόεδρος της Ευρωπαϊκής Επιτροπής. - Και οι δύο ερωτήσεις είναι αρκετά σαφείς. Για άλλη μία φορά, πρέπει να επισημάνω τη βασική θέση ότι αυτές οι διαπραγματεύσεις πρέπει να είναι οι ίδιες με αυτές οι οποίες διεξήχθησαν με άλλα κράτη μέλη.
<P>
Φυσικά, όμως, η Ισλανδία έχει πληθυσμό λίγο λιγότερο από 300.000, επομένως είναι μικρή και δεν θα επιβάρυνε σημαντικά την ευρωπαϊκή οικονομία. Πιστεύω ότι η βασική ιδέα είναι ότι θα μπορούσε να συνεισφέρει, πρόκειται δηλαδή για μια οικονομία η οποία μπορεί να ξεπεράσει τις τωρινές δυσχέρειες.
<P>
Θεωρώ ότι τα κράτη μέλη θα την παρακολουθήσουν πολύ προσεκτικά και θα της ζητήσουν πρώτα να διευθετήσει τις εσωτερικές της υποθέσεις. Αυτή είναι η πρώτη απαίτηση και στη συνέχεια μπορεί να τεθεί το ζήτημα της συνεισφοράς την οποία θα μπορούσε να προσφέρει η Ισλανδία στην οικονομία της Ένωσης.
<P>
Όσον αφορά τη συμφωνία για την αλιεία, αυτή είναι και πάλι μια πολύ συγκεκριμένη ερώτηση. Ωστόσο, από ό,τι θυμούμαι το ζήτημα αυτό είχε αναφερθεί πολλές φορές στις προηγούμενες διαπραγματεύσεις για τη διεύρυνση.
<P>
Πιστεύω ότι το ζήτημα της αλιείας θα είναι το πιο πολύπλοκο στις διαπραγματεύσεις με την Ισλανδία, επειδή διαθέτει μεγάλα προνόμια τα οποία σίγουρα θα αμφισβητηθούν από ορισμένα κράτη μέλη. Πιστεύω ότι αυτό θα είναι το βασικό στοιχείο των μελλοντικών διαπραγματεύσεων.
<P>
Δεν γνωρίζω σε ποιον βαθμό η ισχύουσα συμφωνία μπορεί να εφαρμοστεί ή είναι κατάλληλη για τις μελλοντικές σχέσεις μεταξύ της Ισλανδίας και άλλων κρατών μελών της ΕΕ. Ως μέλος αυτής της επιτροπής, ωστόσο, θα γνωρίζετε ότι αυτό ήταν ένα πολύ καυτό θέμα στις διαπραγματεύσεις μεταξύ της Νορβηγίας και ορισμένων κρατών μελών. Ωστόσο, πιστεύω ότι, τουλάχιστον σήμερα, κανείς δεν μπορεί να πει με ακρίβεια ποιες θα είναι οι υποσχέσεις ή οι μέριμνες στον συγκεκριμένο αυτό τομέα.
<SPEAKER ID="415" NAME="Πρόεδρος">
Σας ευχαριστώ, κύριε Επίτροπε, και σας ευχαριστώ για τη βοήθειά σας απόψε απαντώντας σε τόσο πολλές ερωτήσεις.
<P>

<P>
Θέμα: Δημογραφική έκθεση
<P>
Το Νοέμβριο του 2008, η Ευρωπαϊκή Επιτροπή δημοσίευσε τη δημογραφική της έκθεση, στην οποία περιγράφονται οι προκλήσεις που θα αντιμετωπίσει η Ευρώπη τις προσεχείς δεκαετίες εξαιτίας της γήρανσης του πληθυσμού. Στην έκθεση αναγνωρίζεται το γεγονός ότι για την αντιμετώπιση των προκλήσεων αυτών θα απαιτηθεί πλήθος πολιτικών απαντήσεων, συμπεριλαμβανομένης της ενίσχυσης της αλληλεγγύης μεταξύ των γενεών για τη μακροπρόθεσμη περίθαλψη, τη μεγαλύτερη αναγνώριση των επαγγελματιών στην παροχή φροντίδας και, κυρίως, τη μεγαλύτερη υποστήριξη των μελών της οικογένειας που παρέχουν φροντίδα.
<P>
Το Δεκέμβριο του 2008, η Επιτροπή δημοσίευσε την έκθεσή της για την Αναδιάρθρωση στην Ευρώπη, στην οποία επίσης περιγράφονται παρόμοιες δημογραφικές προκλήσεις και τονίζεται ότι ο δυνητικός ρυθμός ανάπτυξης της Ευρώπης θα μπορούσε να υποχωρήσει σε δεδομένη στιγμή που θα χρειαστούν σημαντικοί επιπλέον πόροι προκειμένου να αντιμετωπιστούν οι ανάγκες ενός αυξανόμενου αριθμού ηλικιωμένων, για τους οποίους θα πρέπει να εξασφαλιστούν επαρκείς συντάξεις και πρόνοια για την υγεία και τη μακροπρόθεσμη φροντίδα τους.
<P>
Δεδομένου ότι η παροχή φροντίδας από μέλη της οικογένειας είναι και θα παραμείνει εγγενές και αναπόσπαστο τμήμα της κοινωνικής και υγειονομικής πρόνοιας, μπορεί να αναφερθεί η Επιτροπή στα βήματα που έχει κάνει ειδικά προς την κατεύθυνση της διαμόρφωσης πολιτικών απαντήσεων σε αυτές τις προκλήσεις, ιδιαιτέρως όσον αφορά τη μεγαλύτερη στήριξη των μελών της οικογένειας που παρέχουν φροντίδα;
<SPEAKER ID="418" NAME="Vladimír Špidla" LANGUAGE="CS">
Κυρία Πρόεδρε, κυρίες και κύριοι, στην ανανεωμένη ατζέντα της κοινωνικής πολιτικής η οποία εγκρίθηκε τον Ιούλιο του 2008, η Επιτροπή δεσμεύτηκε να μεριμνήσει για τις ανάγκες ενός γηράσκοντος πληθυσμού. Το ζήτημα της γηράσκουσας ευρωπαϊκής κοινωνίας απαιτεί τη λήψη ποικίλων στρατηγικών μέτρων, ξεκινώντας με μια αξιολόγηση των αναγκαίων μεταρρυθμίσεων στο υγειονομικό και το συνταξιοδοτικό σύστημα, προκειμένου να καλυφθούν οι ανάγκες του γηράσκοντος πληθυσμού, και λαμβάνοντας υπόψη τη βιωσιμότητα των κρατικών ταμείων για την υποστήριξη έρευνας των τρόπων με τους οποίους η πληροφορική μπορεί να συμβάλει στη βελτίωση της υγείας και των συνθηκών διαβίωσης των ηλικιωμένων ανθρώπων.
<P>
" Επιτροπή ολοκληρώνει τώρα το σχέδιο της κοινής έκθεσης για την κοινωνική προστασία και την κοινωνική ένταξη για το 2009, η οποία θα στείλει ένα σαφές μήνυμα για την ανάγκη διασφάλισης μακροπρόθεσμης επάρκειας και βιωσιμότητας των εισοδημάτων, βελτίωσης της αποτελεσματικότητας της παροχής υγειονομικής περίθαλψης και μείωσης των ανισοτήτων στον τομέα της υγείας. Θα μεριμνήσει επίσης για τις προκλήσεις στις οποίες πρέπει να αντεπεξέλθουν ορισμένα κράτη μέλη στον τομέα των συντάξεων, της υγειονομικής περίθαλψης και της μακροχρόνιας περίθαλψης. Οι προκλήσεις αυτές περιγράφονται στις συνημμένες έρευνες μεμονωμένων χωρών.
<P>
" λήψη αποφάσεων έγκειται στην αρμοδιότητα των κρατών, όσον αφορά την πολιτική για την υποστήριξη όσων παρέχουν άτυπα φροντίδα σε μέλη της οικογένειας. Ωστόσο, η Επιτροπή μπορεί να δράσει καταλυτικά για την επίτευξη αλλαγών, προκειμένου να στηρίξει τις προσπάθειες των κρατών μελών. Στο πλαίσιο της ανοικτής μεθόδου συντονισμού στο πεδίο της κοινωνικής προστασίας και της κοινωνικής ένταξης, η Επιτροπή προσπαθεί να ενθαρρύνει τα κράτη μέλη να δημιουγήσουν πολιτικές για τη στήριξη των μελών της οικογένειας.
<P>
Στην κοινή έκθεση για το 2008, η Επιτροπή και τα κράτη μέλη τονίζουν τη σπουδαιότητα των πολιτικών για τα άτομα που εργάζονται άτυπα στον τομέα της παροχής φροντίδας, συμπεριλαμβανομένου ενός συνόλου μέτρων όπως δυνατότητες κατάρτισης και συμβουλευτικής, υπηρεσίες ανάπαυλας από τη φροντίδα, άδεια απουσίας για σκοπούς περίθαλψης, και κατάλληλη κοινωνική προστασία για τα άτομα τα οποία εργάζονται άτυπα στον τομέα της παροχής φροντίδας. Επιπλέον, η Επιτροπή στηρίζει τη χάραξη αυτών των πολιτικών σε εθνικό επίπεδο μέσω της συμβολής της με τη μορφή μελετών και συνεδρίων σχετικά με το συγκεκριμένο θέμα.
<SPEAKER ID="419" NAME="Marian Harkin" AFFILIATION="ALDE">
Σας ευχαριστώ για την απάντησή σας, κύριε Επίτροπε. Μιλάτε για τις ανάγκες ενός πληθυσμού ο οποίος γηράσκει. Είναι βέβαιο ότι η παροχή φροντίδας είναι μία από αυτές. Αναφέρατε μεταρρυθμίσεις του συνταξιοδοτικού συστήματος, και χαίρομαι που το ακούω, επειδή οι άνθρωποι οι οποίοι σταματούν να εργάζονται, πολλές φορές για να φροντίσουν τα παιδιά τους ή ηλικιωμένους ανθρώπους, δεν καταβάλλουν επαρκείς εισφορές κοινωνικής ασφάλισης, και πρόκειται συχνά για άτομα που παρέχουν φροντίδα, τα οποία δεν λαμβάνουν επαρκείς συντάξεις.
<P>
Αναφέρατε ότι όσοι παρέχουν φροντίδα σε μέλη της οικογένειας εμπίπτουν στην αρμοδιότητα των κρατών μελών, και σε αυτό με βρίσκεται σύμφωνη. Αναφέρατε επίσης, απαντώντας στην ερώτησή μου, ότι το Ευρωπαϊκό Κοινωνικό Ταμείο θα μπορούσε να χρησιμοποιηθεί για την παροχή κατάρτισης. Θα ήθελα, ενδεχομένως, να αναφερθείτε περισσότερο σε αυτό.
<P>
Τέλος, τα άτομα τα οποία παρέχουν φροντίδα εργάζονται: είναι άμισθοι εργαζόμενοι. Με ενδιαφέρουν οι απόψεις σας όσον αφορά τα άτομα τα οποία εργάζονται στον τομέα παροχής φροντίδας από την προοπτική αυτή στο πλαίσιο της απασχόλησης και των κοινωνικών υποθέσεων, που αποτελεί τη δική σας ΓΔ.
<SPEAKER ID="420" NAME="Vladimír Špidla" LANGUAGE="CS">
Σε κάθε περίπτωση, σε όλα τα έγγραφα της Επιτροπής, εργαζόμαστε γνωρίζοντας ότι με έναν πληθυσμό ο οποίος γηράσκει, ολοένα περισσότεροι άνθρωποι θα ασχολούνται με τη φροντίδα ενός εξαρτώμενου μέλους. Ομοίως, ακολουθείται μια απόλυτα σαφής πολιτική ισότητας των φύλων, επειδή ένας από τους κινδύνους της απροσχεδίαστης εξέλιξης είναι ότι οι γυναίκες είναι αυτές οι οποίες αναλαμβάνουν την ευθύνη, σε πολύ μεγαλύτερο βαθμό, για τη φροντίδα νοσούντων μελών της οικογένειας τα οποία, σε πολλές περιπτώσεις, είναι πολύ ηλικιωμένοι άνθρωποι. Όσον αφορά την οικονομική ενίσχυση αυτών των ανθρώπων, το θέμα αυτό αφορά τα κράτη μέλη. Τα κράτη μέλη μπορούν να αναπτύξουν τα πιο ποικίλα συστήματα για την υποστήριξη των ατόμων που φροντίζουν εξαρτώμενα μέλη και τα περισσότερα κράτη μέλη διαθέτουν ένα τέτοιο σύστημα.
<P>
Εφόσον αναφέρατε το Ευρωπαϊκό Κοινωνικό Ταμείο, θα έλεγα ότι, δικαιολογημένα, το Ευρωπαϊκό Κοινωνικό Ταμείο δεν μπορεί να αναλάβει τη χρηματοδότηση της φροντίδας εξαρτώμενων μελών, μπορεί όμως να αναπτύξει και να συμβάλει στην ανάπτυξη πλήθους σημαντικών προγραμμάτων για άτομα τα οποία απασχολούνται στον τομέα της περίθαλψης. " κατάρτιση, την οποία ανέφερα, επικεντρώνεται ιδίως στο γεγονός ότι εάν θέλουμε να φροντίσουμε κάποιον ο οποίος βρίσκεται κοντά μας, και με τον οποίο συνδεόμαστε συναισθηματικά, τότε παρόλες τις προσπάθειες και την καλή μας θέληση, η φροντίδα ενός άλλου ατόμου είναι όντως, κατά μία έννοια, ένα πολύ εξειδικευμένο πεδίο. Είναι επομένως πολύ καλό για αυτούς τους ανθρώπους να αποκτήσουν βασικές γνώσεις και βασική εμπειρία, επειδή τα αποτελέσματα είναι ωφέλιμα και για τους ίδιους: όχι μόνο βελτιώνεται σε μεγάλο βαθμό το επίπεδο της φροντίδας, αλλά και τα καθήκοντά τους διευκολύνονται σημαντικά. Αυτός είναι ένας από τους λόγους για τους οποίους εργαζόμαστε προς αυτή την κατεύθυνση.
<P>
Θα ήθελα επίσης να τονίσω κάτι το οποίο δεν αναφέρθηκε, αλλά εμείς το παρακολουθούμε, και αυτό είναι η κακοποίηση ή η κακή μεταχείριση των ηλικιωμένων. Στις περισσότερες περιπτώσεις, καθίσταται και πάλι σαφές ότι η κακή μεταχείριση δεν οφείλεται γενικά σε κάποιο μειονέκτημα του χαρακτήρα των ανθρώπων που είναι υπεύθυνοι για τη φροντίδα, αλλά πολλές φορές, οφείλεται σε μειονεκτήματα των καταστάσεων. Το καθήκον αυτό είναι απλώς υπερβολικά δύσκολο και δεν μπορούν να αντεπεξέλθουν. Θα θέλαμε να αναλάβουμε δράση και σε αυτό το ζήτημα, μέσω του Ευρωπαϊκού Κοινωνικού Ταμείου.
<SPEAKER ID="421" NAME="Πρόεδρος">
Καθώς ο ερωτών απουσιάζει, η ερώτηση αριθ. 51 καταπίπτει.
<P>
Προχωράμε στην επόμενη ερώτηση, την οποία έθεσε ο κύριος Crowley, αλλά τον οποίο αντικαθιστά ο κύριος Ryan.
<P>

<P>
Θέμα: Φτώχεια στην Ευρωπαϊκή Ένωση
<P>
" αλληλεγγύη αποτελεί διακριτικό γνώρισμα της Ευρωπαϊκής Ένωσης, οι κοινές αξίες της οποίας περιλαμβάνουν την επένδυση στους ανθρώπους, την προώθηση των ίσων ευκαιριών και την καταπολέμηση της φτώχειας. Για το σκοπό αυτό, θα μπορούσε η Επιτροπή να περιγράψει με ποιούς τρόπους θα διασφαλίσει στο μέλλον ότι τα σχέδια σε ευρωπαϊκό επίπεδο για την καταπολέμηση της φτώχειας θα ενσωματωθούν σε εθνικές πολιτικές;
<SPEAKER ID="423" NAME="Vladimír Špidla" LANGUAGE="CS">
Κυρία Πρόεδρε, κυρίες και κύριοι, με την εισαγωγή της στρατηγικής της Λισαβόνας, η Ευρωπαϊκή Ένωση έθεσε ένα φιλόδοξο στόχο: να μειώσει σημαντικά τη φτώχεια έως το 2010. Από τότε, η Ένωση έχει καταρτίσει πράξεις για την επίτευξη αυτού του στόχου. " ανοιχτή μέθοδος του συντονισμού στον τομέα της κοινωνικής προστασίας και της κοινωνικής ένταξης έχει συνδράμει στην ενίσχυση του αγώνα κατά της φτώχειας και του κοινωνικού αποκλεισμού και έχει στηρίξει τις προσπάθειες των κρατών μελών.
<P>
Αυτή η συνεργασία μεταξύ των κρατών μελών είχε έως τώρα πολύ θετικά αποτελέσματα. Θα αναφέρω τρία παραδείγματα: υπάρχουν σήμερα 22 κράτη μέλη τα οποία έχουν θέσει έναν αριθμό στόχο στην καταπολέμηση της παιδικής ένδειας. Πολίτες και εταιρείες συμμετέχουν πλέον ενεργά στις εθνικές στρατηγικές για την καταπολέμηση της φτώχειας και στρατηγικές κοινωνικής ένταξης έχουν ενσωματωθεί σε πολλούς τομείς πολιτικής: απασχόληση, εκπαίδευση και επαγγελματική κατάρτιση, υγεία και στέγαση. Όλες οι σχετικές πολιτικές έχουν επομένως αξιοποιηθεί στην καταπολέμηση του κοινωνικού αποκλεισμού.
<P>
" ανανεωμένη κοινωνική ατζέντα την οποία ενέκρινε η Επιτροπή στις 2 Ιουλίου 2008 ορίζει επτά τομείς δραστηριότητας πρώτης προτεραιότητας, συμπεριλαμβανομένου του αγώνα κατά της φτώχειας και του κοινωνικού αποκλεισμού. " ανανεωμένη κοινωνική ατζέντα επίσης προτείνει την ενίσχυση της ανοιχτής μεθόδου του συντονισμού. Το ευρωπαϊκό σχέδιο για την τόνωση της ανάπτυξης και της απασχόλησης, το οποίο υποβλήθηκε στους επικεφαλής κρατών και κυβερνήσεων στην ευρωπαϊκή σύνοδο κορυφής τον Δεκέμβριο του 2008, αποσκοπεί στην αντιμετώπιση των επιπτώσεων της χρηματοπιστωτικής και οικονομικής κρίσης, καθώς επίσης στην ενίσχυση των μεταρρυθμίσεων που τελούν ήδη σε εξέλιξη εντός του πεδίου εφαρμογής της στρατηγικής της Λισαβόνας για την ανάπτυξη και την απασχόληση.
<P>
" Επιτροπή έχει επίσης αναλάβει να παρακολουθεί τακτικά τις κοινωνικές επιπτώσεις της χρηματοπιστωτικής και οικονομικής κρίσης στα κράτη μέλη και τα μέτρα που λαμβάνονται σε εθνικό επίπεδο. Αυτό το εργαλείο παρακολούθησης των κοινωνικών επιπτώσεων της κρίσης θα πρέπει να δημοσιεύεται ανά τρίμηνο και δικαιολογημένα θα εστιάζει κυρίως στις πιο ευάλωτες ομάδες.
<P>
" Επιτροπή θα συνεχίσει επίσης να συνεργάζεται με τα κράτη μέλη, προκειμένου να εξασφαλίσει αποτελεσματική εφαρμογή των συστάσεών της, τις οποίες ενέκρινε τον Οκτώβριο του 2008, σχετικά με την ενεργό ένταξη των ανθρώπων οι οποίοι είναι περισσότερο αποκλεισμένοι από την αγορά εργασίας. Συγκεκριμένα, ο στόχος αυτής της σύστασης είναι να αυξήσει την αποτελεσματικότητα των καθεστώτων ελάχιστου εισοδήματος, τα οποία συνεχίζουν να είναι ανεπαρκώς αναπτυγμένα σε πολλά κράτη μέλη. Με άλλα λόγια, έχει ζωτική σημασία να δοθεί η δυνατότητα σε κάθε πολίτη να πετύχει ένα αξιοπρεπές βιοτικό επίπεδο, ειδικά στη διάρκεια της τρέχουσας κρίσης.
<P>
Θα ήθελα επίσης να σας υπενθυμίσω ότι το 2010 θα είναι το Ευρωπαϊκή Έτος για την Καταπολέμηση της Φτώχειας και του Κοινωνικού Αποκλεισμού. Θα εστιάσει στα εξής: στήριξη για την τήρηση των δικαιωμάτων και των ευκαιριών των κοινωνικά αποκλεισμένων ανθρώπων, προκειμένου να ενσωματωθούν και πάλι ενεργά στην κοινωνία, έμφαση στην ευθύνη κάθε μέλους της κοινωνίας στην καταπολέμηση της φτώχειας, διεύρυνση των δοκιμασμένων και ελεγμένων μεθόδων στον τομέα της κοινωνικής ένταξης, και ενίσχυση της δέσμευσης των κύριων πολιτικών φορέων.
<P>
Πιστεύω ότι τα μέτρα που ανέφερα επιβεβαιώνουν το γεγονός ότι η Ευρώπη καταβάλλει διαρκώς προσπάθειες, με συγκεκριμένο τρόπο, για να αντιμετωπίσει τις ανάγκες των πιο ευάλωτων ομάδων, ειδικότερα υπό την τρέχουσα οικονομική κατάσταση. Ελπίζω τα κράτη μέλη να απαντήσουν θετικά στην έκκληση της Επιτροπής, προκειμένου να αντιμετωπίσουν τις κοινωνικές επιπτώσεις της κρίσης. Για το λόγο αυτό, μπορούν να αξιοποιήσουν τα κοινοτικά μέτρα που έχουν στη διάθεσή τους, ιδίως το Ευρωπαϊκό Κοινωνικό Ταμείο και το Ευρωπαϊκό Ταμείο Προσαρμογής στην Παγκοσμιοποίηση.
<SPEAKER ID="424" NAME="Eoin Ryan">
ερωτών. - Θα ήθελα να ευχαριστήσω τον Επίτροπο για την πολύ εμπεριστατωμένη του απάντηση. Όσον αφορά τις πιο ευάλωτες ομάδες, λαμβάνοντας υπόψη την οικονομική κατάσταση με την οποία είμαστε αντιμέτωποι σήμερα και την άνοδο των επιπέδων ανεργίας, προφανώς μία από τις ευάλωτες ομάδες είναι οι νέοι άνθρωποι.
<P>
Πολύ συχνά, σε οικονομικά δύσκολες εποχές, οι νέοι δυστυχώς οδηγούνται στην κατάχρηση ναρκωτικών ουσιών. Υπάρχει πιθανότητα το Ευρωπαϊκό Κοινωνικό Ταμείο να μπορούσε να χρησιμοποιηθεί με ένα στοχευμένο τρόπο και να προσπαθήσουμε να βοηθήσουμε τους νέους, έχοντας κατά νου τα προβλήματα που αυτή γεννά όχι μόνο στους ίδιους ως άτομα, αλλά και στις οικογένειές τους και τον κοινωνικό τους περίγυρο και δεδομένων των πολύ σοβαρών επιπτώσεων που μπορεί να έχει στις τοπικές κοινωνίες, προσθέτοντας φτώχεια και δυσκολίες;
<P>
Αναρωτιόμουν εάν θα ήταν δυνατόν να θέσουμε ως στόχο μας αυτήν την ευάλωτη ομάδα στα πλαίσια αυτού του Ταμείου
<SPEAKER ID="425" NAME="Vladimír Špidla" LANGUAGE="CS">
" στρατηγική της Επιτροπής, ακόμα και στη σημερινή δύσκολη οικονομική κατάσταση, είναι να αντιμετωπίσει τυχόν διακρίσεις, παραβιάσεις της αρχής των ίσων ευκαιριών. Ασφαλώς, γνωρίζετε πολύ καλά ότι η ευρωπαϊκή νομοθεσία επιτρέπει θετικές δράσεις, πράγμα το οποίο σημαίνει δράσεις που στοχεύουν σε ομάδες οι οποίες βρίσκονται σε δεινότατη κατάσταση. Εν γένει, η Επιτροπή, στις προτάσεις της προς το Κοινοβούλιο, διευκολύνει ή - εάν οι προτάσεις εγκριθούν - θέλει να διευκολύνει τη χρήση του Ευρωπαϊκού Κοινωνικού Ταμείου και του Ταμείου Παγκοσμιοποίησης. Ουσιαστικά, μπορώ να πω ότι από άποψη κανονισμών, από άποψη διάρθρωσης, δεν υπάρχουν εμπόδια στο να διοχετευθεί σημαντικό τμήμα αυτών των πόρων στους νέους ανθρώπους. Αυτό εξαρτάται από τις αποφάσεις των χορηγών μεμονωμένων σχεδίων, των τοπικών κοινωνιών και των αποφάσεων σε εθνικό επίπεδο. Εξακολουθεί να παραμένει ένα ανοικτό ζήτημα αλλά, κατ' αρχήν, δεν υπάρχουν εμπόδια στην αποτελεσματική χρήση πόρων προς όφελος των νέων ή άλλων ομάδων οι οποίες βρίσκονται σε ιδιαίτερα δεινή θέση.
<SPEAKER ID="426" NAME="Πρόεδρος">
" Ώρα των Ερωτήσεων έληξε.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
(" συνεδρίαση διακόπτεται στις 19.30 και συνεχίζεται στις 21.00)

<CHAPTER ID="012-01">
1. Γουινέα
<SPEAKER ID="202" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος για τη Γουινέα.
<SPEAKER ID="203" NAME="Véronique De Keyser" LANGUAGE="FR">
Κύριε Πρόεδρε, πιστεύω ότι ο βαθμός του ενδιαφέροντος για το θέμα αυτό υπερέχει κατά πολύ σε σύγκριση με το πλήθος αυτών που έσπευσαν σε αυτή την Αίθουσα τούτο το απόγευμα, γεγονός για το οποίο εκφράζω και πάλι τη λύπη μου για την Ομάδα μου και για τους άλλους.
<P>
Κύριε Πρόεδρε, η Γουινέα-Κόνακρι χρειάζεται την υποστήριξη της διεθνούς κοινότητας. Μετά τον θάνατο του Προέδρου Conté, μια στρατιωτική χούντα κατέλαβε την εξουσία. Παρά την κατακραυγή της διεθνούς κοινότητας, έλαβε ωστόσο εγχώρια υποστήριξη, διότι υποσχέθηκε ταχεία μετάβαση σε ένα πολιτικό καθεστώς με ελεύθερες εκλογές. Ο λοχαγός Dadis Camara, που ηγήθηκε της χούντας, ανέλαβε τη σταθερή δέσμευση να μην είναι υποψήφιος στις προεδρικές εκλογές, μετά όμως από μια ολέθρια διαχείριση της χώρας -ανύπαρκτος προϋπολογισμός, ανύπαρκτοι δημόσιοι διαγωνισμοί, ανυπαρξία βασικών υπηρεσιών στον πληθυσμό- σαγηνεύτηκε τόσο από την εξουσία και προσκολλήθηκε σε αυτή σε τέτοιον βαθμό που τώρα κατέρχεται ως υποψήφιος στις εκλογές. " προεκλογική του εκστρατεία βασίζεται σε όλους τους οργανωσιακούς, επικοινωνιακούς και οικονομικούς πόρους της χώρας. Αντιμέτωπη με αυτή την παραβίαση των δεσμεύσεων που είχαν προηγουμένως αναληφθεί από την χούντα, η αντιπολίτευση οργάνωσε μια διαδήλωση, η οποία κατεστάλη βίαια από την προεδρική φρουρά. " καταστολή άφησε 150 νεκρούς και πάνω από 1 000 τραυματίες, πολλές δε γυναίκες βιάστηκαν και ξεκοιλιάστηκαν.
<P>
" αντίδραση του Ευρωπαϊκού Κοινοβουλίου, ευελπιστώ δε, και της Ευρωπαϊκής Ένωσης, θα είναι σαφής. Απαιτούμε την αναστολή της αλιευτικής συμφωνίας της Ευρωπαϊκής Ένωσης. Καλούμε την Αφρικανική Ένωση να επιβάλει κυρώσεις στη στρατιωτική χούντα και να οργανώσει διάλογο στο πλαίσιο μιας επιτροπής συμφιλίωσης. Απαιτούμε την εγκατάσταση μεταβατικής κυβέρνησης, που θα προετοιμάσει τις προεδρικές και κοινοβουλευτικές εκλογές, αφού η χούντα έχει οριστικά τεθεί εκτός νόμου από τη διεθνή κοινότητα.
<P>
Ελπίζω ότι αυτές οι αντιδράσεις, που είναι οι ενδεδειγμένες δεδομένης της τραγωδίας που σημειώθηκε, θα αποτελέσουν προηγούμενο και ότι σε άλλες περιπτώσεις κατάφωρης παραβίασης των ανθρωπίνων δικαιωμάτων, η Ευρωπαϊκή Ένωση θα έχει το σθένος να ενεργήσει το ίδιο άμεσα.
<SPEAKER ID="204" NAME="Renate Weber" LANGUAGE="EN">
Κύριε Πρόεδρε, όταν παρατηρήσει κανείς την κατάσταση στη Γουινέα και μάθει για τις ωμότητες που σημειώθηκαν εκεί τους τελευταίους μήνες, το πρώτο εύλογο ερώτημα που πρέπει να θέσει είναι γιατί υπήρξε τόσο περιορισμένη κάλυψη από τα ΜΜΕ. Γράφτηκαν μόνο λίγες σκόρπιες αράδες, λες και δεν σκοτώθηκαν εκατοντάδες άνθρωποι, λες και δεν συνέβησαν τρομερές πράξεις βασανισμού και φρικτές πράξεις βιασμού με στόχο την εκμηδένιση της ανθρώπινης αξιοπρέπειας.
<P>
Είναι αλήθεια ότι διάφοροι διεθνείς θεσμοί καταδίκασαν την στρατιωτική χούντα που ήλθε στην εξουσία μετά από πραξικόπημα, πιστεύω όμως ότι θα έπρεπε να έχουν γίνει πολύ περισσότερα πράγματα για να ευαισθητοποιηθούν οι απλοί πολίτες, περιλαμβανομένων των ευρωπαίων πολιτών. Για αυτόν ακριβώς τον λόγο με χαροποιεί που τουλάχιστον το Ευρωπαϊκό Κοινοβούλιο, μιλώντας εξ ονόματος των πολιτών που μας έστειλαν εδώ, επιδεικνύει την ενδεδειγμένη αντίδραση, το δε ψήφισμα επί του οποίου θα ψηφίσουμε σήμερα αντιμετωπίζει δεόντως το ζήτημα.
<P>
Ωστόσο, θεωρώ ότι εκείνο που είναι εξόχως σημαντικό δεν είναι μόνο να επικρίνουμε και να καταδικάσουμε το τρέχον καθεστώς, αλλά και να εξαλείψουμε κάθε ενδεχόμενο να γίνει κατάχρηση ευρωπαϊκών πόρων που προορίζονται για βοήθεια προς τον λαό της Γουινέας.
<SPEAKER ID="205" NAME="Cristian Dan Preda" LANGUAGE="RO">
" 28η Σεπτεμβρίου είναι μια σημαντική ημερομηνία για τον λαό της Γουινέας, διότι είναι η ημέρα που πραγματοποιήθηκε το δημοψήφισμα για την ανεξαρτησία. Εφεξής και κάθε χρόνο, η 28η Σεπτεμβρίου θα είναι μια μέρα που τη σημάδεψε η σφαγή που διέπραξε κατά αντιφρονούντων η κυβέρνηση που εγκαταστάθηκε δια της βίας στο Κόνακρι.
<P>
" διατήρηση αυτής της στρατιωτικής χούντας στην εξουσία δεν είναι μια αποδεκτή επιλογή. Μάλιστα, στο διάστημα αυτό, ο λοχαγός Dadis Camara που ανέλαβε την εξουσία υποσχέθηκε ότι θα αποσυρθεί από την αναμέτρηση και ότι δεν θα κατέλθει ως υποψήφιος. " σχετική ημερομηνία παρήλθε και σύντομα θα παρέλθει και το τελεσίγραφο που επέδωσε η Αφρικανική Ένωση.
<P>
Είναι προφανές ότι τώρα που οι στρατιωτικοί είναι στην εξουσία, ψεύδονται και δεν πρέπει να δίνουμε βάση στα λόγια τους. Για αυτόν ακριβώς τον λόγο χρειάζεται μια δημοκρατική κυβέρνηση, που θα βασίζεται σε εκλογές, η δε διεθνής κοινότητα πρέπει να ασκήσει πίεση προς τον σκοπό αυτόν.
<SPEAKER ID="206" NAME="Marie-Christine Vergiat" LANGUAGE="FR">
Κύριε Πρόεδρε, κυρίες και κύριοι, μίλησα ήδη στη συζήτηση κατά τη μικρή σύνοδο στις Βρυξέλλες προ δύο εβδομάδων. Συνεπώς, δεν θα επαναλάβω την ομιλία μου.
<P>
Οι συνάδελφοι βουλευτές επεσήμαναν ήδη ορισμένα σημεία. Από την πλευρά μου θα ήθελα να πω πόσο με χαροποιεί το γεγονός ότι όλες οι πολιτικές Ομάδες στο Κοινοβούλιο μπορούν σήμερα να ανταποκριθούν από κοινού στην έκκληση που έκανε η κοινωνία των πολιτών στη Γουινέα, καταδικάζοντας την καταστολή που εφάρμοσε η στρατιωτική χούντα, η οποία βρίσκεται στην εξουσία από τον Δεκέμβριο, καταστολή της φιλειρηνικής διαδήλωσης που οργανώθηκε για να τιμήσει την ανεξαρτησία της Γουινέας.
<P>
Αυτή η κοινωνία των πολιτών της Γουινέας μας ζητεί να προστρέξουμε σε βοήθειά της, θα ήταν δε εντελώς απαράδεκτο να αποδεσμεύσει η Ευρωπαϊκή Ένωση πόρους ως τμήμα της αλιευτικής συμφωνίας, που γνωρίζουμε πολύ καλά σήμερα ότι θα πάνε κατευθείαν στις τσέπες της στρατιωτικής χούντας που βρίσκεται στην εξουσία και ότι δεν θα χρησιμοποιηθούν για να βοηθήσουν τους αλιείς της Γουινέας, όπως στόχευαν τα κείμενα.
<P>
Το καθεστώς της Γουινέας είναι σήμερα το πλέον διεφθαρμένο καθεστώς στον κόσμο. Δεν το λέω εγώ αυτό, αλλά τα όργανα που είναι επιφορτισμένα με την παρακολούθηση της κατάστασης.
<P>
Επομένως, ελπίζω ειλικρινά ότι μαζί θα μπορέσουμε να ψηφίσουμε υπέρ του κοινού ψηφίσματος καθ' ολοκληρίαν, περιλαμβανομένης της παραγράφου που απαιτεί την αναστολή της αλιευτικής συμφωνίας, ευελπιστώ δε ότι θα έχουμε και την υποστήριξη του Συμβουλίου και της Επιτροπής για το θέμα αυτό.
<SPEAKER ID="207" NAME="Adam Bielan" LANGUAGE="PL">
Κύριε Πρόεδρε, όταν στα τέλη της περασμένης χρονιάς ο λοχαγός Camara τέθηκε επικεφαλής της στρατιωτικής χούντας που κατέλαβε την εξουσία στη Γουινέα μετά τον θάνατο του Προέδρου Conté, η διεθνής κοινότητα δυστυχώς πίστεψε αφελώς ότι ο λοχαγός Camara θα διεξήγαγε ελεύθερες και δημοκρατικές προεδρικές εκλογές, στις οποίες δεν θα κατερχόταν ως υποψήφιος. Τώρα γνωρίζουμε πως όταν στις 28 Σεπτεμβρίου πάνω από 50 000 οπαδοί της αντιπολίτευσης συγκεντρώθηκαν στο εθνικό στάδιο για να διαδηλώσουν κατά της αλλαγής πορείας και των υποσχέσεων που δεν τηρήθηκαν από πλευράς του λοχαγού Camara, αυτός έστειλε εναντίον τους στρατιωτικές δυνάμεις. Σκοτώθηκαν πάνω από 150 άτομα, πάνω από 1 200 τραυματίστηκαν, ενώ υπήρξαν πολυάριθμα κρούσματα βιασμού.
<P>
Χαίρομαι που ο Javier Solana, ο Ύπατος Εκπρόσωπος της Ευρωπαϊκής Ένωσης για την κοινή Εξωτερική Πολιτική και Πολιτική Ασφάλειας, προέβη σε άμεση καταδίκη. Θα ήθελα να ευχαριστήσω τη γαλλική κυβέρνηση για την αναστολή της στρατιωτικής συνεργασίας με τη Γουινέα. Παρά ταύτα, πέρασαν τρεις εβδομάδες από τη σφαγή και αυτές οι ενέργειες δεν απέδωσαν κανένα ορατό αποτέλεσμα. Για τον λόγο αυτόν, πιστεύω ότι η Ευρωπαϊκή Ένωση θα πρέπει να επικεντρωθεί στην άσκηση πίεσης στη Γουινέα, μαζί με τον Ο"Ε και την Αφρικανική Ένωση, και να εφαρμόσει τις αυστηρότερες δυνατές κυρώσεις. Μόνο τότε θα μπορούμε να μιλήσουμε για την παράδοση της εξουσίας από τον λοχαγό Camara.
<SPEAKER ID="208" NAME="Isabella Lövin" LANGUAGE="SV">
Κύριε Πρόεδρε, επικροτώ την απόφαση που ανακοίνωσε ο Επίτροπος για την Αλιεία, Joe Borg, πριν λίγες μέρες, ότι η Επιτροπή αποσύρει την πρότασή της για μια αλιευτική συμφωνία με τη Γουινέα. " Επιτροπή Αλιείας ήδη ψήφισε κατά αυτής της συμφωνίας. Το πράξαμε αυτό δύο μέρες μετά τη σφαγή στο Κόνακρι, όπου περισσότερα από 150 άτομα σκοτώθηκαν από τα κυβερνητικά στρατεύματα, τα οποία ελέγχει ο Moussa Camara.
<P>
Ελπίζω ότι αυτό είναι το πρώτο βήμα για την αναθεώρηση από πλευράς Ευρωπαϊκής Ένωσης της εμπορικής της πολιτικής έναντι των αναπτυσσόμενων χωρών. Φέρουμε τεράστια ευθύνη ως ένας από τους πλέον σημαντικούς και μείζονες παράγοντες στον κόσμο όσον αφορά το εμπόριο και την ανάπτυξη. Πρέπει να υπάρχει συνέπεια μεταξύ του εμπορίου και της σχέσης μας με το συγκεκριμένο καθεστώς. Προσπαθήσαμε για πολλά χρόνια να βελτιώσουμε την αλιευτική συμφωνία λέγοντας ότι κάποια από τα χρήματα από τη συμφωνία θα πρέπει να διατεθούν για την υποστήριξη της τοπικής αλιείας. Ωστόσο, οι αξιολογήσεις της ίδιας της Επιτροπής έδειξαν ότι τα χρήματα δεν χρησιμοποιούνται τελικά για τον σκοπό που αναφέρεται στη συμφωνία, αλλά αντιθέτως διοχετεύονται άμεσα στην υποστήριξη του συγκεκριμένου καθεστώτος. " Ευρωπαϊκή Ένωση πρέπει να πάψει να παρέχει αυτή τη στήριξη.
<SPEAKER ID="209" NAME="Filip Kaczmarek" LANGUAGE="PL">
Κύριε Πρόεδρε, μιλήσαμε ήδη για τη Γουινέα πριν από δύο εβδομάδες. Παρά ταύτα, η κατάσταση στη χώρα χρήζει της συνεχούς προσοχής και απόκρισής μας. Την περασμένη Δευτέρα, η Επιτροπή Ανάπτυξης ακροάστηκε τον αυτόπτη μάρτυρα των γεγονότων της 28ης Σεπτεμβρίου, πρώην πρωθυπουργό και επικεφαλής του κόμματος της αντιπολίτευσης Ένωση των Δημοκρατικών Δυνάμεων της Γουινέας, κ. Diallo.
<P>
Θεωρώ ότι δεν αρκεί να καλέσουμε τη χούντα να σεβαστεί την ελευθερία του λόγου, την ελευθερία του συνέρχεσθαι και τα ανθρώπινα δικαιώματα εν γένει. Αν η χούντα σεβόταν αυτές τις αρχές, αυτές τις αξίες, δεν θα ήταν χούντα, επομένως, δεν μπορούμε να αναμένουμε ότι θα εισακούσει αυτές τις εκκλήσεις. Έναν άνθρωπο της δράσης -και ο λοχαγός Dadis Camara αναμφίβολα είναι τέτοιος- μπορεί να τον σταματήσει μόνο δράση και όχι λόγια. Για αυτόν ακριβώς τον λόγο κάνω έκκληση στην Ευρωπαϊκή Επιτροπή να ενεργήσει.
<SPEAKER ID="210" NAME="Patrice Tirolien" LANGUAGE="FR">
Κύριε Πρόεδρε, κυρίες και κύριοι, η Γουινέα συγκλονίζεται επί του παρόντος από τα τραγικά γεγονότα που προκάλεσαν σοκ στη διεθνή κοινή γνώμη και που παραβιάζουν τον νόμο.
<P>
Πράγματι, στις 28 Σεπτεμβρίου του 2009, η στρατιωτική χούντα με επικεφαλής τον λογαχό Dadis Camara προέβη στην αιματηρή καταστολή μιας ειρηνικής διαδήλωσης στην οποία συμμετείχαν όλα τα κόμματα της αντιπολίτευσης.
<P>
Τώρα, οι Συμφωνίες του Κοτονού βασίζουν τις σχέσεις μεταξύ της Ευρωπαϊκής Ένωσης και των εταίρων χωρών ΑΚΕ στον σεβασμό των ανθρωπίνων δικαιωμάτων και των δημοκρατικών αρχών. Επομένως, η μονομερής απόφαση του λοχαγού Dadis Camara για αναβολή των εκλογών και η άρνησή του να συζητήσει το θέμα της υποψηφιότητάς του για την Προεδρία της Γουινέας αποτελεί σοβαρή παράλειψη τήρησης των δεσμεύσεων που είχαν γίνει για τη διεξαγωγή ελεύθερων και διαφανών εκλογών εντός ενός έτους.
<P>
" Ευρωπαϊκή Ένωση πρέπει, επομένως, να αναλάβει άμεση δράση σύμφωνα με τις αρχές και τις σταθερές αξίες που υπογραμμίζουν τη δράση της, ούτως ώστε να σταματήσει αυτή η βία, που αντιπροσωπεύει τόσες πολλές παραβιάσεις ανθρωπίνων δικαιωμάτων.
<P>
Κύριε Πρόεδρε, κυρίες και κύριοι, χαίρομαι ιδιαίτερα που το συμβιβαστικό ψήφισμα συνάδει πλήρως με τις αξίες και τις αρχές μας, θέλω όμως οπωσδήποτε να δώσω έμφαση εν προκειμένω στο άρθρο 10 αυτού του κειμένου και συγκεκριμένα στην αναστολή του πρωτοκόλλου της αλιευτικής συμφωνίας μεταξύ της Ευρωπαϊκής Ένωσης και της Δημοκρατίας της Γουινέας μέχρις ότου ξεκινήσει η δημοκρατική διαδικασία.
<P>
Ακούω κάποιους να αναρωτιούνται αν αυτή η απόφαση θα έχει ολέθριες κοινωνικοοικονομικές συνέπειες για τον πληθυσμό, όταν όμως ερχόμαστε αντιμέτωποι με τη βία της 28ης Σεπτεμβρίου, πρέπει να αναγνωρίσουμε ότι η κυβέρνηση της Γουινέας ελάχιστα προβληματίζεται για τις συνθήκες διαβίωσης των πολιτών της και ότι δεν μας αφήνει άλλη επιλογή από το να επιδείξουμε σθεναρή στάση.
<P>
Από την ανεξαρτησία της το 1958 και μετά η Γουινέα δεν γνώρισε παρά δικτατορικά καθεστώτα.
<SPEAKER ID="211" NAME="Carl Haglund" LANGUAGE="SV">
Κύριε Πρόεδρε, δεν θα επαναλάβω όσα εύστοχα και ευαίσθητα ειπώθηκαν ήδη από τους συναδέλφους βουλευτές. Θα ήθελα καταρχάς να πω ότι χαίρομαι ιδιαίτερα που αυτό το ζήτημα συζητείται εδώ σήμερα. Θα πω εν συντομία λίγες λέξεις για τη συζήτηση που είχαμε στην επιτροπή στις 30 Σεπτεμβρίου αναφορικά με την αλιευτική συμφωνία. Στην πράξη, όταν συζητήσαμε αυτό το θέμα, θα πίστευε κανείς ότι η ΕΕ ετοιμαζόταν να συνάψει εμπορική συμφωνία με την οποιαδήποτε παλαιά δυτική δημοκρατία. Πουθενά στη συζήτηση ή στο έγγραφο δεν αναφερόταν ότι η συμφωνία που εξετάζαμε ήταν με ένα έθνος, στο οποίο η κατάσταση είναι αυτή που είναι σήμερα και που περιγράφηκε ήδη πολύ καλά εδώ στο Σώμα.
<P>
Πολλοί άνθρωποι πίστεψαν ενδεχομένως ότι η αλιεία και τα ανθρώπινα δικαιώματα είναι εντελώς διαφορετικά θέματα και ότι δεν θα πρέπει να τα μπλέκουμε μεταξύ τους. Προσωπικά, δεν μπορώ να καταλάβω, ως πολιτικός, πώς θα μπορούσε ο οποιοσδήποτε να σκέφτεται κατ' αυτόν τον τρόπο. Το γεγονός ότι οι ψήφοι στην επιτροπή ήταν 11 προς 9 υπέρ της μη σύναψης της συμφωνίας είναι επίσης λίαν ανησυχητικό. Αυτό σημαίνει ότι μια πολύ μεγάλη μερίδα στο Κοινοβούλιο, τουλάχιστον σε εκείνο το στάδιο, θεωρούσε ότι ήταν απολύτως εντάξει να συνάψουμε εμπορική συμφωνία με μια χώρα όπως η Γουινέα με το είδος του καθεστώτος που αυτή έχει. Χαίρομαι που είμαι σε θέση να πω ότι, πρώτον, υπάρχει τώρα πολύ μεγαλύτερος βαθμός συμφωνίας μεταξύ μας να υιοθετήσουμε σαφή γραμμή έναντι της Γουινέας και, δεύτερον, ότι υπάρχει ευρεία υποστήριξη προς το Συμβούλιο που στην πράξη απέσυρε τώρα αυτή τη συμφωνία. Αυτό με χαροποιεί τα μάλα.
<P>
Ενδεχομένως κάποιοι να σκεφθούν ότι εκείνοι που τάσσονται υπέρ της απόσυρσης της συμφωνίας δεν αναλογίζονται τους αλιείς που θα πληγούν, αυτό όμως δεν ισχύει σε καμία περίπτωση. Πρέπει βεβαίως να βρούμε μια βιώσιμη λύση για αυτούς, δεν μπορούμε όμως να αγνοήσουμε τα ανθρώπινα δικαιώματα απλά και μόνο επειδή έχουμε έναν αριθμό αλιευτικών σκαφών, για τα οποία θα πρέπει να υπάρξει μέριμνα.
<SPEAKER ID="212" NAME="Raül Romeva i Rueda">
εξ ονόματος της Ομάδας Verts/ALE. Κύριε Πρόεδρε, είχα την τιμή να συμμετάσχω στη συνεδρίαση της Επιτροπής Αλιείας όταν ψήφισε, έστω και με πολύ οριακή διαφορά, κατά της ανανέωσης της αλιευτικής συμφωνίας με τη Γουινέα, ακριβώς λόγω των σφαγών, των βιασμών και όλων των παραβιάσεων των ανθρωπίνων δικαιωμάτων, που σημειώθηκαν και εξακολουθούν να χρήζουν ακόμα διερεύνησης.
<P>
Σήμερα, θα ήθελα να εγκρίνει το Ευρωπαϊκό Κοινοβούλιο αυτό το ψήφισμα στην Ολομέλεια. Αυτή η ενέργεια θα έστελνε ένα σαφές μήνυμα τόσο προς τα ευρωπαϊκά θεσμικά όργανα όσο και προς την κυβέρνηση της Γουινέας ότι δεν είμαστε πρόθυμοι να συνεισφέρουμε με χρήματα των φορολογούμενων για να διατηρήσουμε στην εξουσία μια διεφθαρμένη κυβέρνηση, η οποία ενέχεται σε εγκληματικές δραστηριότητες.
<P>
Θα ήμουνα ευτυχής αν έστω για μία φορά, και ευελπιστώ ότι αυτό θα αποτελέσει προηγούμενο, θεωρηθούν οι ανθρώπινες ζωές και τα ανθρώπινα δικαιώματα πιο σημαντικά από μια οικονομική συμφωνία. Μια τέτοια κίνηση θα με χαροποιούσε ακόμη περισσότερο διότι η Επιτροπή ήδη προέβη σε αυτή την ενέργεια, όπως και η Επιτροπή Αλιείας. Είναι πλέον καιρός να επικυρώσει και το Ευρωπαϊκό Κοινοβούλιο αυτή την απόφαση κατά τη συνεδρίαση της Ολομέλειας.
<P>
Επομένως, αυτή είναι μια μεγάλη ευκαιρία για μας και ευελπιστώ, όπως προαναφέρθηκε, ότι το άρθρο δέκα θα παραμείνει άθικτο.
<P>
(Χειροκροτήματα από ορισμένες πλευρές)
<SPEAKER ID="213" NAME="Tomasz Piotr Poręba" LANGUAGE="PL">
Κύριε Πρόεδρε, τουλάχιστον 157 νεκροί και πάνω από 1 200 τραυματίες είναι το αποτέλεσμα της επέμβασης του στρατού της Γουινέας σε μια φιλειρηνική διαδήλωση της αντιπολίτευσης στο στάδιο στο Κόνακρι τον Σεπτέμβριο. Πρόκειται για τη μεγαλύτερη σφαγή από την ανεξαρτησία της Γουινέας το 1958.
<P>
Όταν κατέλαβε την εξουσία τον Δεκέμβριο της περασμένης χρονιάς, ο Πρόεδρος Camara υποσχέθηκε να καταπολεμήσει τη διαφθορά και την αναρχία και κατόπιν να παραδώσει την εξουσία μέσω δημοκρατικών εκλογών. Σήμερα, η στρατιωτική χούντα συνεχίζει να κυβερνά τη χώρα χωρίς τον παραμικρό σεβασμό για τις βασικές αρχές του κράτους δικαίου ή για τα θεμελιώδη δικαιώματα. Συμμορίες στρατιωτών εμπλέκονται συχνά σε επιθέσεις, ληστείες και βιασμούς.
<P>
Ως εκπρόσωποι δημοκρατικών χωρών πρέπει να απαιτήσουμε να αποσυρθεί άμεσα η χούντα και να προσαχθούν στη δικαιοσύνη όλοι όσοι ευθύνονται για την αιματοχυσία αμάχων, τους πυροβολισμούς κατά του πλήθους και τον δημόσιο βιασμό γυναικών. " Γουινέα είναι μια χώρα με τεράστιο οικονομικό δυναμικό, παρόλα αυτά όμως, είναι μια από τις πλέον φτωχές χώρες στον κόσμο και ένα από τα πλέον διεφθαρμένα κράτη στην Αφρική, η δε παράταση της δικτατορίας της στρατιωτικής χούντας μπορεί να οδηγήσει σε εμφύλιο πόλεμο και να αποσταθεροποιήσει την κατάσταση σε ολόκληρη την Δυτική Αφρική.
<SPEAKER ID="214" NAME="Anne Delvaux" AFFILIATION="PPE">
(FR) Κύριε Πρόεδρε, 150 θάνατοι και αναρίθμητα κρούσματα σεξουαλικής κακοποίησης καταγράφηκαν σήμερα. Επρόκειτο για μια άνευ προηγουμένου καταπάτηση των δικαιωμάτων του άμαχου πληθυσμού στη Γουινέα, η οποία διαπράχθηκε στις 28 Σεπτεμβρίου. Επρόκειτο επίσης για μια δυσανάλογη καταστολή που εφήρμοσε η στρατιωτική χούντα που βρίσκεται στην εξουσία, οι δε περιγραφές μαρτύρων δεν αφήνουν καμία αμφιβολία γι' αυτό.
<P>
Πρέπει να επιδείξουμε απόλυτα σθεναρή στάση απέναντι σε αυτή την βαρβαρότητα και επικροτώ τις στοχευμένες κυρώσεις κατά της χούντας του λοχαγού Moussa Dadis Camara, οι οποίες αποφασίστηκαν χθες από τα κράτη μέλη της ΕΕ. Προφανώς δεν αρκεί η καταδίκη των γεγονότων. Πρέπει να απαιτήσουμε την πλήρη διερεύνηση των γεγονότων από μια πραγματική διεθνή διερευνητική επιτροπή και να μην μείνουν ατιμώρητα τα εγκλήματα που διαπράχθηκαν.
<P>
Επιπλέον, εγώ η ίδια θα ήθελα στα 30 δευτερόλεπτα που μου απέμειναν να καλέσω την Ένωση να χρησιμοποιήσει όλα τα μέσα που έχει στη διάθεσή της για να αγωνιστεί κατά της χρησιμοποίησης της σεξουαλικής βίας ως πολεμικού όπλου. Αυτό είναι ένα φαινόμενο με ραγδαία εξάπλωση σε πολλές ζώνες ένοπλων συρράξεων. Τα θύματα είναι γυναίκες, συχνά οι πολύ ηλικιωμένες ή οι πολύ νέες. Σε όλες όμως τις περιπτώσεις, στο στόχαστρο τίθενται ευάλωτα άτομα.
<P>
" υποστήριξη του κράτους δικαίου και της καλής διακυβέρνησης πρέπει αυτόματα να συνοδεύεται από τον σεβασμό των ανθρωπίνων δικαιωμάτων, την ισότητα των φύλων και την προστασία των πλέον ευάλωτων, ως ελάχιστες προϋποθέσεις για την κάθε είδους νέα συμφωνία συνεργασίας.
<SPEAKER ID="215" NAME="Harlem Désir" AFFILIATION="S&amp;D">
(FR) Κύριε Πρόεδρε, κύριε Επίτροπε, κυρίες και κύριοι, στις 28 Σεπτεμβρίου, ο λαός της Γουινέας ξεχύθηκε στους δρόμους για να ζητήσει την τήρηση των δεσμεύσεων που είχαν γίνει, καθώς και τη διεξαγωγή ελεύθερων και δημοκρατικών εκλογών, όπως είχε δοθεί η υπόσχεση.
<P>
Υπέστησαν τη χειρότερη δυνατή καταστολή από ένα καθεστώς, το οποίο ήδη στερούνταν κάθε νομιμοποίησης και που τη συγκεκριμένη μέρα απώλεσε κάθε ίχνος αξιοπρέπειας. Άνδρες κακοποιήθηκαν, γυναίκες ξεκοιλιάστηκαν με ξιφολόγχες και βιάστηκαν, και πολιτικοί αντιφρονούντες και συνδικαλιστές βασανίστηκαν και ακρωτηριάστηκαν.
<P>
" Ευρωπαϊκή Ένωση πρέπει σήμερα να υποστηρίξει την Αφρικανική Ένωση, την Οικονομική Κοινότητα των Δυτικοαφρικανικών Κρατών (ECOWAS) και τα "νωμένα Έθνη στην άρνησή τους να επιτρέψουν να μείνει ατιμώρητο αυτό το έγκλημα, πρωτίστως δε, στην επίδειξη αλληλεγγύης έναντι του πληθυσμού της Γουινέας. Αυτή η χώρα, που έχει άφθονους πόρους, δεν θα μπορέσει ποτέ να τους χρησιμοποιήσει για την ανάπτυξή της όσο θα μπορούν να τους καρπούνται διεφθαρμένες δικτατορίες προς όφελος μιας φατρίας.
<P>
Αυτός είναι ο λόγος για τον οποίο επικροτώ τη σθεναρή προσέγγιση που ανακοίνωσε η Ευρωπαϊκή Επιτροπή, μια προσέγγιση την οποία μπορεί να επιδείξει σήμερα και το Κοινοβούλιό μας. Δεν μπορούμε να ζυγιάζουμε τα αμιγώς οικονομικά συμφέροντα έναντι των δεσμεύσεων που ανέλαβαν οι εταίροι της Ευρωπαϊκής Ένωσης, ιδιαίτερα εκείνοι που υπέγραψαν τη Συμφωνία του Κοτονού, σχετικά με τον σεβασμό των ανθρωπίνων δικαιωμάτων και τον σεβασμό των δημοκρατικών αρχών. Σήμερα, έχουμε αναλάβει μια δέσμευση έναντι του λαού της Γουινέας: να τους υποστηρίξουμε στον αγώνα τους για ελευθερία και δημοκρατία.
<SPEAKER ID="216" NAME="Ιωάννης Κασουλίδης" AFFILIATION="PPE">
(EN) Κύριε Πρόεδρε, ζήτησα τον λόγο απλά για να κάνω ένα σχόλιο σε σχέση με την πρόταση για αναστολή του υφιστάμενου αλιευτικού πρωτοκόλλου μεταξύ ΕΕ και Γουινέας. Αμφιβάλλω εάν ένα βάναυσο καθεστώς, που δεν διστάζει να αφαιρέσει τη ζωή 156 πολιτών του και ευθύνεται για πάμπολλες άλλες θηριωδίες θα συγκινηθεί από μια τόσο δυσανάλογα μικρή κύρωση σε αυτό το θέμα. Θα πρέπει επίσης να έχουμε κατά νου ότι υπάρχουν νομικές υποχρεώσεις σε σχέση με αυτή τη συμφωνία έναντι των ατόμων που απασχολούνται στον τομέα της αλιείας στη Γουινέα και που δεν έχουν καμία σχέση με το βάναυσο καθεστώς. Αυτός είναι ο λόγος για τον οποίο το ΕΛΚ είναι διστακτικό στο να υποστηρίξει αυτή την πρόταση.
<SPEAKER ID="217" NAME="Charles Tannock" AFFILIATION="ECR">
(EN) Κύριε Πρόεδρε, η ιστορία της Γουινέας-Κόνακρι εξελίσσεται σύμφωνα με ένα καταθλιπτικά γνώριμο αφρικανικό σενάριο: ένας δικτάτορας· ένα στρατιωτικό πραξικόπημα· ένα αυταρχικό καθεστώς διαδέχεται ένα άλλο· στην πλειονότητά του ο πληθυσμός ζει ακόμα μέσα στην απόλυτη εξαθλίωση. Σημαντικές ποσότητες μεταλλευτικών και πετρελαϊκών πόρων θα μπορούσαν να καταστήσουν τη Γουινέα ένα από τα πλέον ευημερούντα έθνη της Αφρικής. Αντ' αυτού, ο πλούτος τροφοδοτεί τις συγκρούσεις και τα βάσανα, όχι μόνο στη Γουινέα, αλλά και σε ολόκληρη την περιοχή, που σημαδεύτηκε από αποτρόπαιη αιματοχυσία και χρόνια αστάθεια την τελευταία εικοσαετία.
<P>
Στο παρελθόν, πίεσα την Ευρωπαϊκή Επιτροπή να συμβάλει στην ανάπτυξη μιας διαδικασίας τύπου Kimberley για άλλους πόρους πέραν των διαμαντιών, ούτως ώστε να διασφαλιστεί ότι οι δραστηριότητες των εξορυκτικών εταιρειών δεν θα υποστηρίζουν τον εμφύλιο πόλεμο ή ανελέητους δικτάτορες, όπως είναι ο λοχαγός Camara στη Γουινέα. Επομένως, με προβληματίζει ιδιαίτερα η ευρεία δέσμη συμφωνιών που συνάφθηκε μεταξύ Γουινέας και κινεζικών εταιρειών και ελπίζω ότι η Επιτροπή και το Συμβούλιο θα εκφράσουν στο Πεκίνο τις προσδοκίες μας ότι οι επιχειρηματικές του δραστηριότητες εκεί δεν θα πρέπει ούτε να προκαλούν εσωτερικές έριδες ούτε να υπονομεύουν περαιτέρω τα ανθρώπινα δικαιώματα στην Γουινέα. Ωστόσο, όπως ο κ. Κασουλίδης, υποψιάζομαι ότι το μόνο που θα κάνουν οι προτάσεις για ακύρωση της αλιευτικής συμφωνίας της ΕΕ είναι να τιμωρήσουν τις τοπικές κοινότητες, όχι τη στρατιωτική χούντα.
<SPEAKER ID="218" NAME="Heidi Hautala" AFFILIATION="Verts/ALE">
(FI) Κύριε Πρόεδρε, αφού εξαίρουμε την Επιτροπή εδώ για την απόφαση που έλαβε σχετικά με το αλιευτικό πρωτόκολλο με τη Γουινέα, συγκεκριμένα εξαιτίας των παραβιάσεων των ανθρωπίνων δικαιωμάτων, θα ήθελα να ρωτήσω την Επιτροπή αν προτίθεται τώρα να διεξαγάγει μια συστηματική έρευνα για άλλες παρόμοιες καταστάσεις ή τουλάχιστον να είναι έτοιμη να δράσει με συνέπεια και με το ίδιο σθένος, αν σημειωθούν αλλού ανάλογες σοβαρές παραβιάσεις των ανθρωπίνων δικαιωμάτων.
<SPEAKER ID="219" NAME="Eija-Riitta Korhola" AFFILIATION="PPE">
(FI) Κύριε Πρόεδρε, πρόσφατα ένας φινλανδός ψηφοφόρος με ρώτησε πώς θα όριζα τα ανθρώπινα δικαιώματα. Είπα ότι δεν θα πρέπει να τα ορίζω μόνη μου και ότι δεν θα άξιζε να πράξω κάτι τέτοιο· ειδεμή, δεν θα μπορούσαν να έχουν εμβέλεια πέρα από το κατώφλι του σπιτιού μου, καθώς το νόημα είναι ότι τα ανθρώπινα δικαιώματα έχουν ήδη οριστεί και ότι οι χώρες έχουν δεσμευτεί να τα σέβονται. Είναι δεσμευτικά για τη διεθνή κοινότητα. Αυτός είναι ο λόγος για τον οποίο τα επικαλούμαστε.
<P>
" Γουινέα είναι συμβαλλόμενο μέρος στη Συμφωνία του Κοτονού, που απαιτεί τον σεβασμό των ανθρωπίνων δικαιωμάτων και της δημοκρατίας. Αυτή είναι μια βασική αρχή. Πρέπει πραγματικά να επιμένουμε για τη δέουσα δρομολόγηση της δημοκρατικής εξέλιξης μιας χώρας όταν συνάπτουμε περισσότερες συμφωνίες με βάση εκείνη του Κοτονού. Όπως ακούσαμε, η κατάσταση στη Γουινέα αυτή την ώρα είναι ανυπόφορη και επιτάσσει άμεση αντίδραση και πιθανές κυρώσεις. " Γουινέα έχει σημαντικά ορυκτά αποθέματα και, κατά συνέπεια, μεγάλες ευκαιρίες ανάπτυξης. Ταυτόχρονα όμως, είναι μια από τις πλέον διεφθαρμένες χώρες του κόσμου. Είναι καθ' όλα αξιοκατάκριτο ότι οι κινεζικές κρατικές εταιρείες και επιχειρήσεις που επενδύουν στη Γουινέα δεν επιμένουν για κανενός είδους δέσμευση σε σχέση με τα ανθρώπινα δικαιώματα.
<SPEAKER ID="220" NAME="Leonard Orban" LANGUAGE="RO">
" Επιτροπή καταδίκασε χωρίς καθυστέρηση, σε αυστηρό τόνο και επανειλημμένα (Ο Πρόεδρος διακόπτει τον ομιλητή) τις σφαγές και τις κατάφωρες παραβιάσεις των ανθρωπίνων δικαιωμάτων, οι οποίες σημειώθηκαν στις 28 Σεπτεμβρίου 2009 και οι οποίες συνεχίζονται και μετά από την ημερομηνία αυτή.
<P>
Μέσω της συμμετοχής της στη Διεθνή Ομάδα Επαφής για τη Γουινέα, η Επιτροπή ενέκρινε τα συμπεράσματα που συμφωνήθηκαν στη συνεδρίαση της 12ης Οκτωβρίου και στα οποία εξετάζεται η υιοθέτηση διαφόρων μέτρων για την υποστήριξη του σεβασμού των ανθρωπίνων δικαιωμάτων.
<P>
Καταρχάς, σε ανθρωπιστικό επίπεδο, πρέπει να απελευθερωθούν όλοι όσοι συνελήφθησαν αυθαίρετα, να παραδοθούν οι σοροί των θυμάτων στις οικογένειές τους και να παρασχεθεί ιατρική βοήθεια σε όλους τους τραυματίες, ιδίως δε στις γυναίκες που υπέστησαν βιασμό. Δεν μπορούμε παρά να εκφράσουμε την απογοήτευση και την ανησυχία μας καθώς φαίνεται ότι για την ώρα δεν εφαρμόστηκε κανένα από αυτά τα μέτρα.
<P>
Δεύτερον, η Επιτροπή επικροτεί την απόφαση του Γενικού Γραμματέα των "νωμένων Εθνών να συγκροτήσει μια διεθνή διερευνητική επιτροπή για να εξετάσει τη σφαγή της 28ης Σεπτεμβρίου με στόχο την προσαγωγή στη δικαιοσύνη των αυτουργών αυτών των πράξεων. Θεωρούμε ζωτικής σημασίας να τεθεί ένα τέλος στην ατιμωρησία τους και στην επιδείνωση της κατάστασης των ανθρωπίνων δικαιωμάτων στη Γουινέα. " διεθνής διερευνητική επιτροπή και οι προκαταρκτικές έρευνες που διενεργούνται από το Διεθνές Ποινικό Δικαστήριο θα συμβάλουν στη βελτίωση της κατάστασης σε σχέση με αυτό.
<P>
Σε αυτή την κατάσταση, η Επιτροπή είναι έτοιμη να εξετάσει το ενδεχόμενο παροχής χρηματοδοτικής ενίσχυσης στη διεθνή αποστολή παρατήρησης καθώς και παροχής προστασίας, ούτως ώστε τα μέλη της εν λόγω αποστολής και οι μάρτυρες να προστατευθούν από εκφοβιστικές ενέργειας, και να συμβάλει στη δημιουργία ασφαλούς κλίματος για τον πληθυσμό της Γουινέας.
<P>
Από την άλλη πλευρά, πέραν της επιβολής πλήρους εμπάργκο όπλων, η Επιτροπή προτίθεται να εξετάσει το ενδεχόμενο υποστήριξης μεταρρυθμίσεων στον τομέα της ασφάλειας, προκειμένου να μεταρρυθμιστεί ο στρατός και να καταστεί επαγγελματικός, για να μπορέσει να αποκατασταθεί η σταθερότητα στη Γουινέα.
<P>
Τέλος, θέλω να επισημάνω ότι τα μέτρα που απαιτούνται σύμφωνα με το άρθρο 96 της Συμφωνίας του Κοτονού εγκρίθηκαν ήδη στις 27 Ιουλίου 2009.
<P>
Θα ήθελα επίσης να αναφέρω ένα σημείο στο οποίο δόθηκε έμφαση πριν. Για λόγους συνέπειας και για να αυξηθεί η πίεση προς την στρατιωτική χούντα, ο κ. Borg, ο Επίτροπος που είναι αρμόδιος για τις θαλάσσιες υποθέσεις και την αλιεία, ανακοίνωσε την πρόθεση της Επιτροπής να αποσύρει τη συμφωνία εταιρικής σχέσης που είχε προτείνει στον τομέα της αλιείας και η οποία επρόκειτο να υπογραφεί με τη Γουινέα. Μάλιστα, για την ώρα, δεν πρόκειται να καταβάλουμε (Χειροκροτήματα) την αντίστοιχη χρηματοδοτική συνεισφορά.
<P>
Απαντώντας στο ερώτημα που μου τέθηκε με άλλη αφορμή, η Επιτροπή βεβαίως και θα αναλαμβάνει δράση κατά περίπτωση και θα εξετάζει κατά περίπτωση τις καταστάσεις που προκύπτουν.
<P>
Σας ευχαριστώ.
<SPEAKER ID="221" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τις συζητήσεις.
<P>
Γραπτές δηλώσεις (άρθρο 149 του Κανονισμού)
<SPEAKER ID="222" NAME="Maria do Céu Patrão Neves  " LANGUAGE="PT">
Ο κύριος στόχος της νέας συμφωνίας εταιρικής σχέσης μεταξύ ΕΕ και Γουινέας-Κόνακρι είναι η ενίσχυση της συνεργασίας μεταξύ της Ευρωπαϊκής Ένωσης και της Δημοκρατίας της Γουινέας, ούτως ώστε να ενθαρρύνουμε την εγκαθίδρυση μιας εταιρικής σχέσης για την ανάπτυξη μιας πολιτικής βιώσιμης αλιείας και υπεύθυνης εκμετάλλευσης των αλιευτικών πόρων στη ζώνη αλιείας της Γουινέας προς το συμφέρον αμφοτέρων των μερών.
<P>
" χρηματοδοτική συνεισφορά βάσει του πρωτοκόλλου καθορίζεται σε 450 000 ευρώ ετησίως για αλιευτικές δυνατότητες που αφορούν την κατηγορία των μεταναστευτικών ειδών μεγάλων αποστάσεων. Το συνολικό ποσό προορίζεται για τη θέσπιση εθνικής αλιευτικής πολιτικής βάσει μιας υπεύθυνης αλιείας και της βιώσιμης εκμετάλλευσης των αλιευτικών πόρων στα ύδατα της Γουινέας.
<P>
Τα παραπάνω είναι σύμφωνα με την πρόταση του πορτογαλικού κομμουνιστικού κόμματος σε σχέση με τις αλιευτικές συμφωνίες με τρίτες χώρες και αυτός είναι ο λόγος για τον οποίο ψήφισα υπέρ αυτού του εγγράφου.

<CHAPTER ID="005-18">
18. Το κοινωνικό καθεστώς των καλλιτεχνών (ψηφοφορία) 
<P>
- Έκθεση Gibault
<P>
- Πριν από την ψηφοφορία:
<SPEAKER ID="106" NAME="Claire Gibault " AFFILIATION="ALDE">
εισηγήτρια. - (FR) Κύριε Πρόεδρε, κυρίες και κύριοι, επιτρέψτε μου να δηλώσω ότι είχα τη χαρά να συντάξω αυτήν την έκθεση και ότι είμαι ευγνώμων σε όλες και όλους τους συναδέλφους μου, καθώς και στους σκιώδεις εισηγητές. " έκθεση αυτή εγκρίθηκε ομοφώνως από την Επιτροπή Πολιτισμού και Παιδείας στις 7 Μαΐου.
<P>
Καταθέτω σήμερα δύο νέες τροπολογίες τις οποίες επεξεργάστηκα με εξέχοντες συναδέλφους οι οποίοι διετέλεσαν στο παρελθόν υπουργοί Πολιτισμού. Επισημαίνω το γεγονός ότι τα μέτρα που περιλαμβάνουν θα υποβληθούν στα κράτη μέλη στην οριστική τους μορφή μόνο όταν λάβουμε τα αποτελέσματα μιας μελέτης την οποία ζητώ στην έκθεσή μου και η οποία θα ανατεθεί στην Επιτροπή. Υπό το πρίσμα των στοιχείων που θα σας κοινοποιηθούν στη συνέχεια, θα έχουμε τη δυνατότητα να αναλύσουμε από κοινού τα πλεονεκτήματα και τα μειονεκτήματα αυτών των μέτρων και να λάβουμε την πιο ενδεδειγμένη απόφαση.
<P>
Θέλω να δηλώσω επίσης ότι με εξέπληξε δυσάρεστα εχθές το γεγονός ότι ένας εκπρόσωπος ομάδας πίεσης, τον οποίο θεωρώ αλαζονικό, συνειδητοποίησε ξαφνικά -ενώ είχε στη διάθεσή του την έκθεσή μου εδώ και δύο μήνες- ότι έπρεπε να αναλάβει την πρωτοβουλία να καλέσει τους συναδέλφους μου να καταψηφίσουν αυτές τις δύο τροπολογίες. Κρίνω απαράδεκτη αυτήν τη στάση και ευελπιστώ ότι όλες και όλοι όσοι με στήριξαν με την ευκαιρία αυτής της έκθεσης δεν θα επηρεαστούν. Κρίνω ότι διακυβεύεται η τιμή μας ως βουλευτών του Ευρωπαϊκού Κοινοβουλίου και ελπίζω ότι θα με εμπιστευτείτε ως καλλιτέχνιδα και θα στηρίξετε τις δύο τροπολογίες που προσφέρουν ελπίδα στους ευρωπαίους καλλιτέχνες.
<P>
(Χειροκροτήματα)
<SPEAKER ID="107" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, παρότι δεν έλαβα τηλεφωνήματα από την ομάδα πίεσης, ευχαρίστως καταψήφισα αυτές τις τροπολογίες· αναρωτιέμαι, όμως, ποιος είναι ο λόγος να διαθέτουμε εν τέλει Νομική Υπηρεσία. Οι δύο τροπολογίες τις οποίες προτείνει η συνάδελφός μου υπερβαίνουν κατά πολύ τα όρια των δυνατοτήτων αυτού του Σώματος: υπερβαίνουν τις ίδιες τις νομικές μας αρμοδιότητες.
<P>
Είμαι βέβαιος ότι, στο πλαίσιο των μεταρρυθμίσεων του κ. Corbett τις οποίες ψηφίσαμε στην προηγούμενη κοινοβουλευτική περίοδο, υποτίθεται ότι απαιτείται κάποιο είδος αξιολόγησης αντικτύπου και κοινής λογικής για τις τροπολογίες τις οποίες προσπαθούμε να εγκρίνουμε σε τούτο το Σώμα, κάτι που προφανώς δεν έχει τηρηθεί στην προκειμένη περίπτωση. Για παράδειγμα, έχω την εντύπωση ότι στην έκθεση διατυπώνεται αίτημα για τη θέσπιση ευρωπαϊκής κάρτας κοινωνικής ασφάλισης, κάτι που αναμφίβολα δεν μπορεί να κάνει επί του παρόντος το Ευρωπαϊκό Κοινοβούλιο.

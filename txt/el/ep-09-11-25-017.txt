<CHAPTER ID="017">
Κύρωση και εφαρμογή των αναθεωρημένων συμβάσεων της ΔΟΕ (συζήτηση) 
<SPEAKER ID="410" NAME="Πρόεδρος">
Το επόμενο σημείο είναι η συζήτηση επί της προφορικής ερώτησης προς την Επιτροπή σχετικά με την κύρωση και εφαρμογή των αναθεωρημένων συμβάσεων της ΔΟΕ των Alejandro Cercas, εξ ονόματος της Ομάδας S&D, Marian Harkin, εξ ονόματος της Ομάδας ALDE, Jean Lambert, εξ ονόματος της Ομάδας VERTS/ALE, Gabriele Zimmer και Ilda Figueiredo, εξ ονόματος της Ομάδας GUE/NGL - B7-0228/2009).
<SPEAKER ID="411" NAME="Alejandro Cercas" LANGUAGE="ES">
Κυρία Πρόεδρε, κύριοι συνάδελφοι, αξιότιμα μέλη της Επιτροπής, όλοι γνωρίζουμε ότι η οικονομική παγκοσμιοποίηση, η διεθνής χρηματοπιστωτική κρίση και όλες οι μελλοντικές προκλήσεις πρέπει να αντιμετωπίζονται σε παγκόσμιο επίπεδο. Δεν μπορούμε πλέον να αντιμετωπίζουμε αυτά τα προβλήματα σε εθνικό ή ακόμη και σε περιφερειακό επίπεδο. " συνεργασία μεταξύ της Ευρωπαϊκής Ένωσης και της Διεθνούς Οργάνωσης Εργασίας (ΔΟΕ) κατέστη, συνεπώς, βασικό στοιχείο στην ατζέντα μας.
<P>
" ΔΟΕ, με την τριμερή μέθοδό της, πραγματοποιεί ανεκτίμητο έργο κομίζοντας συνοχή και ορθολογικότητα στον κόσμο μας. Οι αξίες μας είναι αυτές στις οποίες βασίστηκε η ίδρυση της ΔΟΕ. Εργαζόμαστε από κοινού με την οργάνωση αυτή προς την κατεύθυνση ενός κοινωνικού μοντέλου που σέβεται την αξιοπρέπεια των ανθρώπων, και πιστεύουμε ότι μπορούμε να συνεργαστούμε. Είναι σαφές ότι η Ευρώπη χρειάζεται τη ΔΟΕ για να διατηρήσει αυτό το κοινωνικό μοντέλο -δεν θα μπορούσαμε να το κάνουμε αυτό σε έναν άδικο κόσμο- και ότι η ΔΟΕ μας παρέχει την ευκαιρία να καταστούμε παράγοντας παγκόσμιου βεληνεκούς στις διεθνείς σχέσεις.
<P>
" Ευρωπαϊκή Ένωση. και τα κράτη μέλη της ισχυρίζονται ότι συνεργάζονται πολύ στενά με τη ΔΟΕ και ότι προωθούν το πρόγραμμα για την αξιοπρεπή εργασία για όλους και το παγκόσμιο σύμφωνο απασχόλησης, με τη ΔΟΕ να έχει τα ηνία. Ωστόσο, κυρίες και κύριοι της Επιτροπής, υπάρχει έλλειψη συνέπειας μεταξύ αυτών που όλοι λέμε και αυτών που πράττουμε. Είναι, συνεπώς, απολύτως κρίσιμο να συζητήσουμε απόψε την κύρωση των συμβάσεων της ΔΟΕ, και αύριο να εγκρίνουμε ένα ψήφισμα επί του θέματος, προκειμένου να προσφέρουμε κάποιες εγγυήσεις στη ΔΟΕ καθώς και στο δικό μας έργο.
<P>
Στην ανακοίνωσή σας σχετικά με την ανανεωμένη κοινωνική ατζέντα, απευθυνθήκατε για μία ακόμη φορά στα κράτη μέλη, αλλά τα κράτη μέλη δεν ανταποκρίθηκαν. Τα καλέσατε να κυρώσουν και να εφαρμόσουν τις συμβάσεις, αλλά με μικρή επιτυχία. Φαίνεται πλέον ότι πρέπει να αναλάβετε πολύ πιο φιλόδοξη δράση. Δεν έχει νόημα να λέμε ότι τα κράτη μέλη έχουν ήδη κυρώσει τις κύριες συμβάσεις της ΔΟΕ. " ΔΟΕ έχει επικαιροποιήσει 70 από τις συμβάσεις της, ενώ ακόμη και ορισμένες χώρες του τρίτου κόσμου και αναπτυσσόμενες οικονομίες κινούνται ταχύτερα σε σχέση με την Ευρωπαϊκή Ένωση. Αυτό είναι δύσκολο να το καταλάβει ο υπόλοιπος κόσμος, και η Ευρώπη χάνει σε αξιοπιστία και χάνει ευκαιρίες.
<P>
Ως εκ τούτου, κυρίες και κύριοι της Επιτροπής, είναι κατά κάποιο τρόπο σκανδαλώδες να μιλά η Ευρώπη υπέρ της αξιοπρεπούς εργασίας και υπέρ της ΔΟΕ, και στη συνέχεια να μην κυρώνει τις συμβάσεις της ΔΟΕ και να αρκούμαστε απλώς σε ρητορικές.
<P>
Αυτό είναι το ζήτημα. Συνεπώς, αύριο, όλες οι Ομάδες του Σώματος θέλουν να προχωρήσετε πιο πέρα και να εκδώσετε ανακοίνωση όπου θα απαιτείτε από τα κράτη μέλη να κυρώσουν τις συμβάσεις, προκειμένου να διαμορφώσουμε μια αίσθηση συνοχής μεταξύ των όσων λέμε και των όσων κάνουμε. " έλλειψη μιας τέτοιας συνοχής στην πολιτική είναι μία από τις αιτίες για τις οποίες χάνουμε την αξιοπιστία μας μεταξύ των πολιτών και για τις οποίες η ίδια η Ευρώπη χάνει την αξιοπιστία της ενώπιον του υπόλοιπου κόσμου.
<SPEAKER ID="412" NAME="Marian Harkin">
συντάκτρια. - (ΕΝ) Κυρία Πρόεδρε, είμαι ιδιαίτερα ευτυχής που στηρίζω το κάλεσμα για την κύρωση και εφαρμογή των επικαιροποιημένων συμβάσεων της ΔΟΕ από τα κράτη μέλη. Αξίζει ασφαλώς να πούμε ότι, όταν δημιουργήθηκε η ΔΟΕ το 1919 μετά τη Συνθήκη των Βερσαλλιών, που έθεσε τέρμα στον Πρώτο Παγκόσμιο Πόλεμο, ο σκοπός ήταν να διαδοθεί η πεποίθηση ότι η παγκόσμια και διαρκής ειρήνη μπορεί να επιτευχθεί μόνο εάν βασίζεται στην κοινωνική δικαιοσύνη. Στα 80 χρόνια που πέρασαν από τότε, η ΔΟΕ ανταποκρίνεται στις ανάγκες των ανθρώπων για αξιοπρεπή απασχόληση, για εξασφάλιση των μέσων διαβίωσης και για αξιοπρέπεια σε ολόκληρο τον κόσμο.
<P>
Απόψε ζητούμε από όλα τα κράτη μέλη της ΕΕ να κυρώσουν και να εφαρμόσουν τις επικαιροποιημένες συμβάσεις της ΔΟΕ. Δεν είναι, όμως, μόνο οι συντάκτες αυτής της ερώτησης που το ζητούν - το ζητούν και πολλοί άλλοι οργανισμοί και φορείς. Εάν ανατρέξτε στον κώδικα δεοντολογίας προμηθευτών του Ο"Ε, θα δείτε ότι οι συμβάσεις της ΔΟΕ χρησιμοποιήθηκαν ως βάση πάνω στην οποία στηρίζεται το μεγαλύτερο μέρος του κώδικα δεοντολογίας, και αποτελεί απαίτηση του Ο"Ε ο οποιοσδήποτε προμηθευτής παρέχει αγαθά και υπηρεσίες στον Ο"Ε να συμμορφώνεται με τις αρχές του κώδικα δεοντολογίας. Ως εκ τούτου, οι εν λόγω συμβάσεις πρέπει να κυρωθούν και να εφαρμοστούν σε ολόκληρο τον κόσμο, ούτως ώστε όλοι οι προμηθευτές να μπορούν να συμμορφώνονται με αυτές. Αυτό είναι κάτι που σίγουρα μπορούμε να επιτύχουμε στην ΕΕ.
<P>
" Ευρωπαϊκή Επιτροπή αναφέρει στην ανακοίνωσή της σχετικά με την ανανεωμένη κοινωνική ατζέντα: "" Επιτροπή καλεί όλα τα κράτη μέλη να δώσουν το παράδειγμα κυρώνοντας και εφαρμόζοντας τις επικαιροποιημένες συμβάσεις της ΔΟΕ". Σε ψήφισμα σχετικά με την ανανεωμένη κοινωνική ατζέντα που εγκρίθηκε από το τελευταίο Ευρωπαϊκό Κοινοβούλιο τον Μάιο αυτού του έτους, δηλώσαμε και πάλι ότι θεωρούμε πως η ενίσχυση της εφαρμογής και επιβολής της ισχύουσας εργατικής νομοθεσίας στο πλαίσιο του εθνικού και κοινοτικού δικαίου, καθώς και στο πλαίσιο των συμβάσεων της ΔΟΕ, πρέπει να αποτελεί προτεραιότητα για τα θεσμικά όργανα της ΕΕ και τα κράτη μέλη. Συνεπώς, απόψε, εμείς στο Κοινοβούλιο επαυξάνουμε τη στήριξή μας προς όλα αυτά τα καλέσματα. Ζητούμε από την παρούσα Προεδρία να είναι όσο το δυνατόν πιο φιλόδοξη σχετικά με αυτό το θέμα, καλούμε τα κράτη μέλη να εξετάσουν τα ισχυρά κοινωνικά επιχειρήματα για την κύρωση και εφαρμογή των εν λόγω συμβάσεων, και ζητούμε από την Επιτροπή να εξετάσει το ενδεχόμενο έγκρισης μιας σύστασης προς τα κράτη μέλη για την ενθάρρυνση της κύρωσης των επικαιροποιημένων συμβάσεων.
<P>
Πιστεύουμε επίσης ότι η ΕΕ πρέπει να διασφαλίσει τη συνοχή μεταξύ των εσωτερικών και των εξωτερικών πολιτικών της. Σε αυτό το Σώμα ακούμε επανειλημμένως να γίνεται λόγος σχετικά με την ανταλλαγή βέλτιστων πρακτικών μεταξύ των κρατών μελών. Το εν λόγω θέμα αποτελεί σίγουρα κατ' εξοχήν παράδειγμα του πώς μπορούμε να επιτύχουμε βέλτιστες πρακτικές μεταξύ μας, εάν δηλαδή όλα τα κράτη μέλη κυρώσουν τις σχετικές συμβάσεις, καθώς και του πώς μπορούμε να προωθήσουμε τις βέλτιστες πρακτικές εκτός της ΕΕ ή παγκοσμίως, δίνοντας, όπως προτείνει η ίδια η Επιτροπή, το παράδειγμα μέσω της κύρωσης των επικαιροποιημένων συμβάσεων. Μέχρι σήμερα, 25 Νοεμβρίου, 7 650 συμβάσεις της ΔΟΕ έχουν κυρωθεί παγκοσμίως, με τις 47 εξ αυτών να έχουν κυρωθεί τους τελευταίους 12 μήνες. Αναμένουμε από την Ευρώπη να ηγηθεί της προσπάθειας για την κλιματική αλλαγή στην Κοπεγχάγη. Θα μπορούσαμε να κάνουμε το ίδιο καλή δουλειά με την κύρωση όλων των συμβάσεων της ΔΟΕ.
<SPEAKER ID="413" NAME="Emilie Turunen" LANGUAGE="DA">
Κυρία Πρόεδρε, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, θα ήθελα να τονίσω ότι θεωρούμε τα μηνύματα σε αυτήν την απόφαση για την κύρωση και εφαρμογή των συμβάσεων της ΔΟΕ ιδιαίτερα απαραίτητα και επείγοντα. Γιατί; Για δύο λόγους. Πρώτον, η ΕΕ πρέπει να ηγηθεί του αγώνα για αξιοπρεπή εργασία. Θα πρέπει να είμαστε πρωτοπόροι σε παγκόσμιο επίπεδο, όσον αφορά το ζήτημα της προώθησης των καλών συνθηκών εργασίας και της αξιοπρεπούς εργασίας.
<P>
Δεύτερον, όπως αναφέρθηκε σήμερα εδώ, δημιουργείται ένα χάσμα μεταξύ των όσων λέμε και των όσων πράττουμε, με άλλα λόγια, ένα χάσμα μεταξύ των εσωτερικών και των εξωτερικών αντιδράσεων της ΕΕ. Εάν η ΕΕ ξεχάσει ή εάν τα κράτη μέλη της ΕΕ ξεχάσουν ή επιλέξουν να μην κυρώσουν και να μην εφαρμόσουν τις επικαιροποιημένες συμβάσεις, αυτό δεν είναι κακό μόνο για τους εργαζόμενους στην Ευρώπη. Είναι επίσης και ένα πολύ κακό μήνυμα που αποστέλλεται στις χώρες εκτός ΕΕ από τις οποίες ζητούμε να κυρώσουν τις ίδιες ακριβώς συμβάσεις. Πρέπει να εφαρμόζουμε ό,τι κηρύττουμε.
<P>
Είναι κρίσιμης σημασίας να αναλάβει η ΕΕ ηγετικό ρόλο σε παγκόσμιο επίπεδο, να δείξουμε ότι είμαστε η περιοχή που επιτυγχάνει να συνδυάζει καλές συνθήκες εργασίας με υψηλό επίπεδο ανταγωνιστικότητας. " ΔΟΕ είναι ο παγκόσμιος παράγοντάς μας όσον αφορά τους κανονισμούς σε διεθνές επίπεδο. Είναι απαραίτητο η ΕΕ να στηρίξει τη ΔΟΕ ως θεσμό και να λάβουμε σοβαρά υπόψη τις συμβάσεις της. Κατά συνέπεια, η Ομάδα των Πρασίνων στηρίζει πλήρως τα μηνύματα που περιλαμβάνονται στην εν λόγω απόφαση και καλούμε τους αρμόδιους φορείς της ΕΕ να πείσουν τα κράτη μέλη ότι πρέπει και τα ίδια να λάβουν σοβαρά υπόψη τις συμβάσεις, όπως το πράττουμε εμείς εδώ απόψε.
<SPEAKER ID="414" NAME="Ilda Figueiredo" LANGUAGE="PT">
Κυρία Πρόεδρε, στηρίζουμε το κάλεσμα προς τα κράτη μέλη να εξετάσουν τα ισχυρά κοινωνικά επιχειρήματα για την κύρωση και την εφαρμογή των συμβάσεων που έχουν ταξινομηθεί από τη ΔΟΕ ως επικαιροποιημένες.
<P>
Από το 1919 η Διεθνής Οργάνωση Εργασίας διατηρεί και ανέπτυξε ένα σύστημα διεθνών κανόνων εργασίας που καλύπτουν ένα ευρύ φάσμα θεμάτων, συμπεριλαμβανομένης της εργασίας, της απασχόλησης, της κοινωνικής ασφάλισης, της κοινωνικής πολιτικής και των σχετικών ανθρωπίνων δικαιωμάτων.
<P>
Ως εκ τούτου, στηρίξαμε το αρχικό σχέδιο του κοινού ψηφίσματος που κατατέθηκε εδώ. Δυστυχώς, ωστόσο, λόγω της πίεσης από το Ευρωπαϊκό Λαϊκό Κόμμα (Χριστιανοδημοκράτες), οι άλλοι συμβαλλόμενοι επέτρεψαν την υποβάθμιση της σημασίας και της ισχύος του ψηφίσματος, με τη συμπερίληψη μιας αναφοράς στη στρατηγική της Λισαβόνας για την ανάπτυξη και την απασχόληση.
<P>
Εντούτοις, όπως όλοι γνωρίζουμε, ήταν στο όνομα της στρατηγικής της Λισαβόνας που η Ευρωπαϊκή Επιτροπή παρουσίασε σε αυτό το Σώμα μερικές από τις χειρότερες προτάσεις κατά των εργασιακών και κοινωνικών δικαιωμάτων, μέσω της έμφασης που αυτές έδιναν στην ευελιξία και την απορρύθμιση της εργασίας.
<P>
Ποιος θα μπορούσε να ξεχάσει την πρόταση τροποποίησης της οδηγίας για τον χρόνο εργασίας, η οποία επεδίωκε να υποτιμήσει την εργασία και να την καταστήσει ακόμη πιο επισφαλή, να παρατείνει την εργάσιμη ημέρα και να υπονομεύσει τις συλλογικές συμβάσεις και τον ρόλο των συνδικάτων, ακριβώς το αντίθετο από αυτό που υπερασπίζονται οι συμβάσεις της ΔΟΕ;
<P>
Είναι ιδιαίτερα εξαιτίας αυτής της λυπηρής αναφοράς στη στρατηγική της Λισαβόνας που αποσύραμε τη στήριξή μας σε αυτό το ψήφισμα.
<P>
Ωστόσο, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, καλούμε τα κράτη μέλη να κυρώσουν τις συμβάσεις της ΔΟΕ και παροτρύνουμε την Ευρωπαϊκή Επιτροπή να εξετάσει τις προτάσεις μας.
<SPEAKER ID="415" NAME="Karel De Gucht" LANGUAGE="FR">
Κυρία Πρόεδρε, τα τελευταία χρόνια, η Επιτροπή έχει επανειλημμένως επισημάνει τη δέσμευσή της όσον αφορά την τήρηση της διεθνώς συμφωνημένης ατζέντας για την αξιοπρεπή εργασία, συμπεριλαμβανομένης της προώθησης των συμβάσεων της ΔΟΕ.
<P>
" Επιτροπή έχει υποστηρίξει ενεργά τα κράτη μέλη και συνεργάστηκε στενά με τη ΔΟΕ, προκειμένου να εκδώσει φιλόδοξους νομικούς κανόνες που ανταποκρίνονται στις προκλήσεις μιας παγκοσμιοποιημένης οικονομίας και συμβάλλουν στην εφαρμογή της ατζέντας για την αξιοπρεπή εργασία της ΔΟΕ. Το Συμβούλιο και το Ευρωπαϊκό Κοινοβούλιο έχουν υπογραμμίσει τη σημασία, από αυτήν την άποψη, της ατζέντας για την αξιοπρεπή εργασία και των δραστηριοτήτων της Επιτροπής.
<P>
Τα κράτη μέλη της ΕΕ έχουν ήδη κυρώσει όλες τις συμβάσεις της ΔΟΕ που καλύπτουν τους βασικούς κανόνες εργασίας και μεγάλο αριθμό άλλων συμβάσεων της ΔΟΕ. " Επιτροπή έχει επαναβεβαιώσει τη δέσμευσή της όσον αφορά την τήρηση της ατζέντας για την αξιοπρεπή εργασία, ως μέρος της ανανεωμένης κοινωνικής ατζέντας. Ειδικότερα, η Επιτροπή κάλεσε όλα τα κράτη μέλη να δώσουν το παράδειγμα κυρώνοντας και εφαρμόζοντας τις συμβάσεις που η ΔΟΕ έχει ταξινομήσει ως "επικαιροποιημένες". Με αυτήν την ενέργειά της, η Επιτροπή υπογραμμίζει τόσο την εσωτερική όσο και την εξωτερική διάσταση της ατζέντας για την αξιοπρεπή εργασία. Επιπλέον, σε περιπτώσεις όπου οι συμβάσεις της ΔΟΕ αφορούν αποκλειστικά κοινοτικές αρμοδιότητες, η Επιτροπή εξέδωσε έγκαιρα προτάσεις για αποφάσεις του Συμβουλίου που εξουσιοδοτούν τα κράτη μέλη να κυρώσουν τις σχετικές συμβάσεις, σε συνδυασμό με ένα κάλεσμα να κυρώσουν τους κανόνες το συντομότερο δυνατόν, ιδίως τη σύμβαση ναυτικής εργασίας και τη σύμβαση σχετικά με την εργασία στον τομέα της αλιείας.
<P>
Τέλος, η έκθεση για την αξιοπρεπή εργασία του 2008 προβλέπει την παρακολούθηση των εξελίξεων της πολιτικής όσον αφορά τη διαδικασία κύρωσης. Το αποτέλεσμα της εν λόγω ανάλυσης αναμένεται να αντικατοπτριστεί στην έκθεση συνέχειας για την αξιοπρεπή εργασία που θα δημοσιευτεί το 2011.
<SPEAKER ID="416" NAME="Csaba Őry" LANGUAGE="HU">
Καταρχάς, θα ήθελα να χαιρετίσω το γεγονός ότι οι Ομάδες έχουν καταφέρει να συμφωνήσουν επί του κειμένου του σχεδίου ψηφίσματος σχετικά με το θέμα της κύρωσης και εφαρμογής των συμβάσεων που αναθεωρήθηκαν από τη Διεθνή Οργάνωση Εργασίας. Συνεπώς, θα στηρίξουμε και εμείς το κείμενο.
<P>
Όπως είναι ευρέως γνωστό, η Διεθνής Οργάνωση Εργασίας είναι ένας από τους παλαιότερους διεθνείς οργανισμούς. Ιδρύθηκε το 1919 με βασικό στόχο τη δημιουργία κανόνων εργασίας που διέπουν την ανάπτυξη των συνθηκών εργασίας και των δυσχερών εργασιακών περιβαλλόντων με σκοπό την αντιμετώπιση της εκμετάλλευσης. Επέκτεινε, επακόλουθα, τις δραστηριότητές της σε ένα ευρύτερο πεδίο συμπεριλαμβάνοντας την κοινωνική πολιτική, καθώς και ένα σύστημα τεχνικής συνεργασίας.
<P>
Εμείς στην Ομάδα του Ευρωπαϊκού Λαϊκού Κόμματος (Χριστιανοδημοκράτες) αισθανόμαστε ότι οι κανόνες εργασίας που διαμόρφωσε η Διεθνής Οργάνωση Εργασίας συμβάλουν στον μετριασμό των επιζήμιων επιπτώσεων του ανταγωνισμού στη διεθνή αγορά, αυξάνοντας, κατ' αυτόν τον τρόπο, τις πιθανότητες επίτευξης μιας ισόρροπης οικονομικής ανάπτυξης. Αυτό έχει ιδιαίτερη σημασία σε μια χρονική στιγμή κατά την οποία πιθανώς ήδη εξερχόμαστε από την τρέχουσα κρίση, και οπωσδήποτε ενισχύει τη νομιμότητα αυτών των κανόνων, καθώς και το γεγονός ότι η εν λόγω κανόνες προέκυψαν από μια τριμερή διαδικασία και βασίστηκαν σε χωριστή δημοκρατική διαδικασία με τη συνεργασία των κυβερνήσεων, των εργοδοτών και των συνδικάτων. Συνεπώς, σε αυτήν την περίπτωση έχουμε να κάνουμε με τα δικαιώματα και τις υποχρεώσεις στον χώρο εργασίας και με ένα περιεκτικό σύστημα που θα τα περιλαμβάνει, με το οποίο πρέπει να συμμορφώνονται οι χώρες που αποδέχονται και κυρώνουν τις συμβάσεις. Ταυτόχρονα, δεν μπορούμε να αγνοήσουμε το γεγονός ότι η Ευρωπαϊκή Ένωση, ως κοινότητα, δεν μπορεί να κυρώνει συμφωνίες. Αυτό μπορούν να το κάνουν μόνο μεμονωμένα κράτη μέλη. Ως εκ τούτου, εγείρεται, οπωσδήποτε, το ζήτημα της ορθής εφαρμογής της κοινοτικής δικαιοδοσίας και της επικουρικότητας. Αυτός είναι ο λόγος για τον οποίο στο κείμενο περιλαμβάνεται, πολύ σωστά, κάλεσμα προς την ΕΕ να ορίσει ακριβώς τους νομικούς τομείς και τους κανονισμούς που σχετίζονται με αυτούς, οι οποίοι εμπίπτουν στην κοινοτική δικαιοδοσία, καθώς και όσους εμπίπτουν στη δικαιοδοσία των μεμονωμένων κρατών μελών. Αυτό σημαίνει ότι, εάν μπορούμε να λάβουμε υπόψη την αρχή της επικουρικότητας, θα στηρίξουμε την εκπόνηση σύστασης, διευκολύνοντας, κατ' αυτόν τον τρόπο, την κύρωση της σύμβασης το συντομότερο δυνατό.
<SPEAKER ID="417" NAME="Ole Christensen" LANGUAGE="DA">
Κυρία Πρόεδρε, στην ΕΕ διαθέτουμε μια εσωτερική αγορά στην οποία μπορούμε να πουλάμε αγαθά μεταξύ μας στο πλαίσιο μιας ελεύθερης αγοράς. Έχουμε εξασφαλίσει τον ελεύθερο ανταγωνισμό και φθηνά αγαθά, και όλα αυτά είναι πολύ καλά. Ωστόσο, πρέπει να περιληφθούν και άλλοι τομείς. Τα θεμελιώδη δικαιώματα των εργαζόμενων πρέπει να διασφαλίζονται και να γίνονται σεβαστά σε ολόκληρη την ΕΕ. Τα κράτη μέλη της ΕΕ δεν πρέπει να ανταγωνίζονται όσον αφορά τις κακές συνθήκες εργασίας, ενώ το εργατικό δυναμικό σε όλα τα κράτη μέλη πρέπει να εξασφαλίσει ίδια αμοιβή για την ίδια εργασία. Το δικαίωμα στην απεργία είναι επίσης θεμελιώδες δικαίωμα.
<P>
Ως εκ τούτου, είναι σημαντικό να υπάρχει στενή συνεργασία μεταξύ της ΕΕ και της Διεθνούς Οργάνωσης Εργασίας, της ΔΟΕ. Μοιραζόμαστε ορισμένες κοινές αρχές και μπορούμε να χρησιμοποιήσουμε τις συμβάσεις της ΔΟΕ ως βάση για την περαιτέρω ανάπτυξη του ευρωπαϊκού κοινωνικού μοντέλου. Δυστυχώς, αυτό δεν είναι εφικτό επί του παρόντος, δεδομένου ότι η Επιτροπή θεωρεί τις συμβάσεις δεσμευτικές μόνον εφόσον έχουν κυρωθεί από τα μισά και πλέον κράτη μέλη. Θα μπορούσαμε να ξεκινήσουμε διασφαλίζοντας ότι κάθε κράτος μέλος της ΕΕ κυρώνει, τουλάχιστον, και εφαρμόζει τις συμβάσεις που η ΔΟΕ έχει ταξινομήσει ως επικαιροποιημένες. Δεν χρειαζόμαστε περισσότερα λόγια. Αυτό που χρειαζόμαστε είναι δράση. Πώς αλλιώς μπορούμε να ζητούμε από άλλες χώρες του κόσμου να κυρώσουν και να εφαρμόσουν τις συμβάσεις της ΔΟΕ και να ζητούμε από τον ΠΟΥ να συμπεριλαμβάνει τα θεμελιώδη δικαιώματα των εργαζομένων σε όλες τις εμπορικές συμφωνίες;
<P>
" ΕΕ πρέπει να αναλάβει την πρωτοβουλία. Μόνο τότε μπορούμε να πούμε στις άλλες χώρες ότι πρέπει όλες να κυρώσουν και να εφαρμόσουν τις εν λόγω συμβάσεις. Πρέπει να προωθήσουμε την αξιοπρεπή εργασία στην ΕΕ και στον κόσμο ως μια βιώσιμη, ισχυρή απάντηση στην παγκόσμια κρίση που αντιμετωπίζουμε.
<SPEAKER ID="418" NAME="Elisabeth Schroedter" LANGUAGE="DE">
Κυρία Πρόεδρε, είναι αλήθεια, κυρίες και κύριοι, ότι σε καιρούς κρίσης, οι παγκόσμιοι ελάχιστοι κανόνες προστατεύουν τους εργαζόμενους από απάνθρωπες εργασιακές συνθήκες. " ΕΕ υποστηρίζει πάντα τους βασικούς κανόνες της Διεθνούς Οργάνωσης Εργασίας (ΔΟΕ) στο πλαίσιο πρόχειρων ομιλιών καθώς και στις επαφές της με τρίτες χώρες και δικαίως, διότι προστατεύουν τους εργαζόμενους από τις διακρίσεις και το κοινωνικό ντάμπινγκ.
<P>
Δυστυχώς, εντός της Ευρωπαϊκής Ένωσης τα πράγματα δεν προχωρούν πέρα από αυτές τις πρόχειρες ομιλίες. Τα κράτη μέλη της ΕΕ και η ίδια η ΕΕ αγνοούν τις συμβάσεις της ΔΟΕ. Δεν τις κυρώνουν και δεν τις εφαρμόζουν. Αυτό επιτρέπει στα κράτη μέλη και στην ΕΕ να αποφεύγουν τις ευθύνες τους. Για παράδειγμα, το Ευρωπαϊκό Δικαστήριο έχει καταργήσει το δικαίωμα στην απεργία και η Επιτροπή χαιρέτισε την απόφαση. Για παράδειγμα, η σύμβαση για την προστασία των δικαιωμάτων όλων των μεταναστών εργαζομένων έχει κυρωθεί από μόνο τρία από τα 27 κράτη μέλη. Αυτό είναι σκανδαλώδες και αυτή η κατάσταση πρέπει να αλλάξει 90 χρόνια μετά την ίδρυση της ΔΟΕ.
<SPEAKER ID="419" NAME="Elisabeth Morin-Chartier" AFFILIATION="PPE">
(FR) Κυρία Πρόεδρε, κύριε Επίτροπε, κυρίες και κύριοι, καταρχάς, θα ήθελα να ευχαριστήσω τους συναδέλφους μου στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και τις άλλες πολιτικές Ομάδες του Ευρωπαϊκού Κοινοβουλίου μας, διότι σε αυτό το θέμα της αξιοπρεπούς εργασίας όλοι θέλαμε να πειθαρχήσουμε στους κανόνες και να υποβάλουμε ένα κοινό ψήφισμα, ενώ οι διαπραγματεύσεις των τελευταίων λίγων ημερών υπήρξαν εξαιρετικά θετικές.
<P>
Από το 1919, η Διεθνής Οργάνωση Εργασίας μπόρεσε να εγγυηθεί και να αναπτύξει ένα σύστημα διεθνών κανόνων εργασίας που καλύπτει ένα ευρύ φάσμα θεμάτων, συμπεριλαμβανομένης της εργασίας, της απασχόλησης, της κοινωνικής πολιτικής και των ανθρωπίνων δικαιωμάτων. Αυτό είναι κάτι που δεν πρέπει να ξεχνούμε, ιδίως σε αυτήν την περίοδο της κρίσης.
<P>
Γι' αυτόν τον λόγο, είναι εξαιρετικά σημαντικό το γεγονός ότι οι συμβάσεις έχουν ταξινομηθεί από τη ΔΟΕ ως επικαιροποιημένες μετά από τριμερή διαδικασία στην οποία συμμετείχαν οι εργοδότες, οι εργαζόμενοι και οι κυβερνήσεις. Αυτός είναι ο λόγος για τον οποίο υποβάλαμε αυτήν τη σύσταση προς τα κράτη μέλη, ενθαρρύνοντάς τα να κυρώσουν τις συμβάσεις που έχουν ταξινομηθεί από τη ΔΟΕ και ζητώντας τους να συμβάλουν ενεργά στην αποτελεσματική εφαρμογή αυτών για χάρη της ανάπτυξης και της προόδου της κοινωνικής Ευρώπης. Ελπίζουμε ότι αυτό θα συμβεί το συντομότερο δυνατόν. Θα επαγρυπνούμε όσον αφορά τις προθεσμίες για την εφαρμογή των εν λόγω συμβάσεων τηρώντας, φυσικά, ταυτόχρονα την αρχή της επικουρικότητας.
<P>
" Ομάδα PPE θα επαγρυπνεί ιδιαίτερα όσον αφορά την εφαρμογή των εν λόγω συμβάσεων στα κράτη μέλη. Αυτό που διακυβεύεται είναι η καταπολέμηση της παράνομης εργασίας, ο εκσυγχρονισμός της κοινωνικής προόδου, η οικοδόμηση μιας γνήσιας κοινωνικής Ευρώπης που θα καθοδηγεί τον υπόλοιπο κόσμο, και θέλουμε πραγματικά να συμβάλουμε στην πραγματοποίηση αυτού του οράματος.
<SPEAKER ID="420" NAME="Συλβάνα Ράπτη" AFFILIATION="S&amp;D">
Κυρία Πρόεδρε, μία από τις σημαντικές ιδιαιτερότητες της Ευρωπαϊκής Ένωσης είναι η σημασία που αποδίδει στην κοινωνική πολιτική και στα θεμελιώδη δικαιώματα. Ξέρουμε παρά πολύ καλά ότι η εφαρμογή των δικαιωμάτων αυτών αποτελεί απαραίτητη προϋπόθεση για να γίνει ένα κράτος μέλος της Ένωσης. Ξέρουμε επίσης ότι τα δικαιώματα αυτά, όταν καταπατούνται, δημιουργούν στην Ένωση την υποχρέωση να επιβάλει κυρώσεις.
<P>
" σύμφυτη με τη δημιουργία και λειτουργία της Ένωσης θεμελίωση των δικαιωμάτων αυτών επεκτείνεται και στον εργασιακό χώρο. " σημασία που η Ένωση αποδίδει στην προάσπιση των εργασιακών δικαιωμάτων δεν είναι εμφανής μόνον όταν παράγεται εσωτερική νομοθεσία αλλά και στην εξωτερική της πολιτική. Γνωρίζουμε πάρα πολύ καλά ότι, όταν πρόκειται να κάνει συμβάσεις με τρίτες χώρες, μία από τις προϋποθέσεις που θέτει είναι να γίνονται σεβαστά τα βασικά εργασιακά δικαιώματα. Γι' αυτούς τους λόγους η Ένωση δεν θα μπορούσε παρά να είναι από τους πρωτεργάτες για τη στήριξη και την αναγκαία συστηματική αναθεώρηση των συμβάσεων της Διεθνούς Οργάνωσης Εργασίας, της ΔΟΕ.
<P>
Πρόσφατα, μετά από διαπραγματεύσεις με εργαζόμενους, εργοδότες και τις κυβερνήσεις, η ΔΟΕ προχώρησε σε μια ακόμη αναθεώρηση των συμβάσεών της. Και ενώ οι κυβερνήσεις των κρατών μελών αλλά και η Ένωση είναι ανάμεσα σε όσους συμμετείχαν στην εν λόγω αναθεώρηση, βρισκόμαστε μπροστά σε ένα παράδοξο. Το παράδοξο αυτό είναι ότι πολλά κράτη μέλη της Ένωσης, ενώ έχουν υιοθετήσει ενωσιακές οδηγίες που επιβάλλουν εργασιακά δικαιώματα πιο προωθημένα από αυτά των συμβάσεων της ΔΟΕ, υποτιμούν τη σημασία του τυπικού ζητήματος να κυρώσουν σε εθνικό επίπεδο τις συμβάσεις αυτές.
<P>
Επειδή η εικόνα που δίνουμε με τον τρόπο αυτό προς τρίτες χώρες, και μάλιστα προς αναπτυσσόμενες χώρες, είναι στρεβλή, θα είναι εύλογο να αλλάξουμε νοοτροπία και να προχωρήσουν τα κράτη μέλη -όσα δεν το έχουν κάνει- στις απαραίτητες κυρώσεις. Εν πάση περιπτώσει η Ευρωπαϊκή Επιτροπή, κύριε Επίτροπε, ας μη διστάζει να ζητά πιο δυναμικά από τα κράτη μέλη να εκπληρώνουν τέτοιες υποχρεώσεις ώστε να αυξηθεί η αξιοπιστία της Ένωσης με την προώθηση της αξιοπρεπούς εργασίας, ιδιαίτερα μάλιστα στη σημερινή συγκυρία της χρηματοπιστωτικής κρίσης.
<SPEAKER ID="421" NAME="Patrick Le Hyaric" AFFILIATION="GUE/NGL">
(FR) Κυρία Πρόεδρε, κύριε Επίτροπε, είναι σαφές ότι πρέπει να τονίσουμε τη σημασία της εφαρμογής των συμβάσεων της Διεθνούς Οργάνωσης Εργασίας, αλλά δυστυχώς φοβάμαι ότι το σύστημα που μας κυβερνά, δηλαδή το σύστημα του ελεύθερου ανταγωνισμού, μετατρέπει σε αγορά και, κατά συνέπεια, σε προϊόν την ίδια την εργασία. Αυτό δημιουργεί απειλές παντού όσον αφορά τους εργασιακούς κώδικες, απειλές για τις σχεδιαζόμενες μειώσεις του εργασιακού χρόνου, και πιέσεις προς τα κάτω όσον αφορά το κόστος της εργασίας, γεγονός ιδιαίτερα επιζήμιο.
<P>
Στη Γαλλία, έχουμε ένα παράδειγμα όπου μια επιχείρηση κατασκευής ρουλεμάν έχει πλέον κλείσει για να μετεγκατασταθεί στη Βουλγαρία, και ζητείται από τους εργαζόμενους αυτής της επιχείρησης να μεταβούν στη Βουλγαρία και να εκπαιδεύσουν τους εκεί εργαζόμενους. Οπότε, μπορείτε να δείτε καθαρά ότι αυτή η προς τα κάτω πίεση του κόστους εργασίας οδηγεί σε μετεγκαταστάσεις, σε πίεση προς την υποβάθμιση των κοινωνικών δικαιωμάτων παντού. Κατά συνέπεια, πρέπει να επινοήσουμε ένα σύστημα εναρμόνισης προς τα πάνω όσον αφορά τα κοινωνικά δικαιώματα και το επίπεδο της κοινωνικής προστασίας, ούτως ώστε να μην υφίσταται πλέον αυτός ο άγριος ανταγωνισμός μεταξύ των εργαζομένων που τροφοδοτείται από τις επιχειρήσεις και τους ίδιους τους θεσμούς μας.
<P>
Παρομοίως, θα πρέπει να σταματήσουμε να κινούμαστε προς την κατεύθυνση αυτού που αναφέρεται, σε αυτό το Σώμα και στην Επιτροπή, ως ευελισφάλεια, αλλά θα πρέπει, αντιθέτως, να προχωρήσουμε προς ένα σύστημα επαγγελματικής κοινωνικής ασφάλειας για την εργασία και την απασχόληση, σε συνδυασμό με περιόδους εκπαίδευσης, οι οποίες είναι απαραίτητες. Αυτό είναι που θα μας επέτρεπε να βγούμε από την κρίση, να εκπαιδεύσουμε τους εργαζόμενους ώστε να τους βοηθήσουμε να μεταπηδήσουν προς τα επαγγέλματα που πρέπει να επινοήσουμε για το αύριο.
<SPEAKER ID="422" NAME="Olle Ludvigsson" AFFILIATION="S&amp;D">
(SV) Κυρία Πρόεδρε, τώρα που η Συνθήκη της Λισαβόνας έχει εγκριθεί και ο Χάρτης Θεμελιωδών Δικαιωμάτων της ΕΕ έχει καταστεί νομικά δεσμευτικός, βρισκόμαστε μπροστά σε μια νέα ευκαιρία να ενισχύσουμε την κοινωνική διάσταση της ευρωπαϊκής συνεργασίας. Για να το κάνουμε αυτό, πρέπει να μπορούμε επίσης να εκμεταλλευτούμε αυτές τις ευκαιρίες στην πράξη. Ένα καλό σημείο εκκίνησης θα ήταν τα κράτη μέλη της ΕΕ να κυρώσουν όλες τις επικαιροποιημένες συμβάσεις της ΔΟΕ το συντομότερο δυνατόν.
<P>
Αυτό το θέμα έχει και μια εξωτερική διάσταση. Εάν η ΕΕ θέλει να καταστεί σοβαρός εταίρος στο πλαίσιο της διεθνούς προσπάθειας για τη βελτίωση των συνθηκών εργασίας και διαβίωσης, επιβάλλεται τα κράτη μέλη της ΕΕ να εγκρίνουν και αυτά τις συμβάσεις της ΔΟΕ. Εάν θέλουμε να επηρεάσουμε την κατάσταση σε τρίτες χώρες, πρέπει πρώτα να δώσουμε το παράδειγμα οι ίδιοι. Γι' αυτόν τον λόγο, θα ήθελα να καλέσω την Επιτροπή και τη σουηδική Προεδρία να δράσουν προς την κατεύθυνση της επίτευξης προόδου και να καταβάλουν κάθε προσπάθεια για να διασφαλίσουν την έγκριση από όλα τα κράτη μέλη όλων των επικαιροποιημένων συμβάσεων της ΔΟΕ.
<P>
Προσωπικά θεωρώ ότι είναι λίγο αποκαρδιωτικό το γεγονός ότι το κράτος μέλος από το οποίο προέρχομαι, η Σουηδία, δεν έχει κυρώσει βασικές συμβάσεις όπως η σύμβαση αριθ. 94 για τις δημόσιες συμβάσεις. Ως εκ τούτου, θα ήθελα να καλέσω την Προεδρία να αναλάβει δράση και σε εθνικό επίπεδο για να διασφαλίσει την κύρωση των συμβάσεων που ανέφερα παραπάνω. Αυτό, μαζί με το να καταστεί δεσμευτικός ο Χάρτης Θεμελιωδών Δικαιωμάτων, αναμένεται να μειώσουν τον κίνδυνο το Ευρωπαϊκό Δικαστήριο να εκδώσει και άλλες αποφάσεις όπως αυτή για την υπόθεση Rüffert. Δεν μπορούμε να έχουμε μια κατάσταση στην οποία η κοινοτική νομοθεσία αντιβαίνει στις βασικές συμβάσεις της ΔΟΕ.
<SPEAKER ID="423" NAME="Mairead McGuinness" AFFILIATION="PPE">
(ΕΝ) Κυρία Πρόεδρε, η ΔΟΕ, όπως είπαν και οι συνάδελφοι, έχει ιδρυθεί εδώ και πολύ καιρό - το 1919: 90 χρόνια λειτουργίας και συνεχίζει να ασχολείται με την ατζέντα για την αξιοπρεπή εργασία. Είναι σημαντικό, όπως έχουν πει και άλλοι, τα κράτη μέλη να κυρώσουν όλες τις συμβάσεις, ιδίως σε μια περίοδο οικονομικής κρίσης κατά την οποία οι εργαζόμενοι υφίστανται πιέσεις. Πιστεύω, ωστόσο, ότι είναι επίσης σημαντικό σε αυτήν τη συζήτηση να αναγνωρίσουμε τον ρόλο της ΔΟΕ στον αναπτυσσόμενο κόσμο, καθώς και τις σχέσεις της με μη κυβερνητικές οργανώσεις, και τα πολλά προγράμματα που εφαρμόζει και τα οποία αφορούν ιδιαίτερα τους πλέον ευάλωτους, για παράδειγμα η εργασία με ανθρώπους με αναπηρία, στους οποίους δεν θα δινόταν ποτέ καμία ευκαιρία, εάν δεν υπήρχαν αυτά τα προγράμματα. Επίσης, δύο πολύ σημαντικοί τομείς για τους οποίους συζητάμε στο Σώμα: η καταναγκαστική εργασία και η παιδική εργασία. Συνεπώς, εάν αναμένουμε από τη ΔΟΕ να κάνει καλή δουλειά, όπως το κάνει, στον αναπτυσσόμενο κόσμο, πιστεύω ότι το λιγότερο που θα μπορούσαν να κάνουν τα κράτη μέλη της Ευρωπαϊκής Ένωσης είναι να κυρώσουν πλήρως τις συμβάσεις, ώστε να δώσουν το παράδειγμα.
<SPEAKER ID="424" NAME="Czesław Adam Siekierski" AFFILIATION="PPE">
(PL) Κυρία Πρόεδρε, στη διάρκεια των πολλών ετών της δραστηριότητάς της, η Διεθνής Οργάνωση Εργασίας εξέδωσε και παρουσίασε προς κύρωση από τα κράτη μέλη της ΕΕ μια σειρά διεθνών συμβάσεων και οδηγιών επί θεμάτων απασχόλησης, ελευθεριών των συνδικάτων, κοινωνικής πολιτικής και κοινωνικής ασφάλισης, καθώς και συλλογικών σχέσεων εργασίας και συνθηκών εργασίας. Τα κράτη μέλη πρέπει να κυρώσουν και να εφαρμόσουν τις συμβάσεις που η ΔΟΕ θεωρεί ότι ισχύουν επί του παρόντος. " Ευρωπαϊκή Ένωση πρέπει αποφασιστικά και ενεργά να συμβάλει στο εξαιρετικά σημαντικό θέμα της προστασίας των δικαιωμάτων των εργαζομένων σε έναν παγκοσμιοποιημένο κόσμο.
<P>
Πρέπει να τονιστεί ότι κάθε πολίτης, ανεξαρτήτως της ιστορίας του, της πίστης ή της φυλής του, έχει το δικαίωμα να βελτιώνει την υλική ευημερία του, έχει δικαίωμα στην πνευματική ανάπτυξη στο πλαίσιο της ελευθερίας, καθώς και στην αξιοπρέπεια, στην οικονομική ασφάλεια και στις ίσες ευκαιρίες. Πρέπει να θυμόμαστε ότι η φτώχεια, ανεξαρτήτως του πού ενδημεί, αποτελεί σοβαρή απειλή για όλους μας.
<SPEAKER ID="425" NAME="Karel De Gucht" LANGUAGE="FR">
Κυρία Πρόεδρε, αξιότιμα μέλη του Κοινοβουλίου, υπάρχει σημαντική σύγκλιση απόψεων όσον αφορά τη χρησιμότητα και την ανάγκη κύρωσης των συμβάσεων της ΔΟΕ μεταξύ των ομιλητών από το Ευρωπαϊκό Κοινοβούλιο και από την Επιτροπή. Ωστόσο, όπως παρατήρησε και ο κ. Őry, η Επιτροπή μπορεί μόνο να επιβάλει τις απόψεις της σε τομείς της αποκλειστικής αρμοδιότητάς της και, όπως είπα, αυτό το έχει πράξει.
<P>
Όσον αφορά τον ρόλο των συνδικάτων, το Ευρωπαϊκό Δικαστήριο αναγνωρίζει, στην πρόσφατη απόφασή του, τη συλλογική δράση ως θεμελιώδες δικαίωμα. Ωστόσο, αυτό το δικαίωμα μπορεί να υπόκειται σε ρύθμιση, και αυτό είναι συμβατό με άλλα διεθνή μέσα. Εντούτοις, θα μεταφέρω τις ανησυχίες σας στον συνάδελφό μου που είναι υπεύθυνος για την κοινωνική πολιτική, ούτως ώστε να μπορέσουμε να διερευνήσουμε το συγκεκριμένο θέμα εις βάθος.
<SPEAKER ID="426" NAME="Πρόεδρος">
Έχω λάβει τρεις προτάσεις ψηφίσματος που έχουν κατατεθεί σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 26 Νοεμβρίου 2009.

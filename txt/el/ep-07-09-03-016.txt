<CHAPTER ID="016">
Οι δασικές πυρκαγιές στην Ελλάδα, οι επιπτώσεις τους και τα συμπεράσματα που πρέπει να εξαχθούν για τα μέτρα πρόληψης και επαγρύπνησης (συζήτηση)
<SPEAKER ID="051" NAME="Πρόεδρος">
" ημερήσια διάταξη προβλέπει τη δήλωση της Επιτροπής για τις δασικές πυρκαγιές στην Ελλάδα, τις επιπτώσεις τους και τα συμπεράσματα που πρέπει να εξαχθούν για τα μέτρα πρόληψης και επαγρύπνησης.
<SPEAKER ID="052" NAME="Vladimír Špidla">
μέλος της Επιτροπής. - (FR) Κύριε Πρόεδρε, θέλω καταρχάς να ζητήσω συγνώμη για την απουσία του συναδέλφου μου Σταύρου Δήμα, που ήθελε να συμμετάσχει σε αυτήν τη συζήτηση, αλλά δεν του το επέτρεψε πρόσφατη σοβαρή εγχείριση στα μάτια.
<P>
Κυρίες και κύριοι βουλευτές, η Ευρωπαϊκή Επιτροπή επιθυμεί να εκφράσει τη βαθύτατη λύπη της για την καταστροφή που προκάλεσαν οι δασικές πυρκαγιές στην Ελλάδα. Οι σκέψεις μας είναι στα θύματα και στις οικογένειές τους. Ο Πρόεδρος Barroso ταξίδεψε στην Ελλάδα το Σαββατοκύριακο για να σχηματίσει ιδία αντίληψη για την κατάσταση. " Επίτροπος Hübner επισκέφθηκε επίσης αυτά τα μέρη για να εκτιμήσει σε ποιόν βαθμό δύνανται οι ευρωπαϊκοί πόροι να συνεισφέρουν στο έργο ανοικοδόμησης εκεί και θα ενημερώσει για την επίσκεψή της κατά την αυριανή συνάντηση του Σώματος των Επιτρόπων. Ο Επίτροπος Δήμας, που ήταν στην Ελλάδα όταν ξέσπασαν οι αρχικές πυρκαγιές, υπήρξε μάρτυρας της ανάπτυξης της διεθνούς βοήθειας στους έλληνες πυροσβέστες και επίσης εξέθεσε την κατάσταση στο Σώμα των Επιτρόπων, προκειμένου να ενημερώσει την Επιτροπή στο σύνολό της για την παρεχόμενη βοήθεια και να προβεί σε έκκληση να κινητοποιηθούν όλα τα διαθέσιμα μέσα με στόχο την ταχεία ανοικοδόμηση.
<P>
Αυτό συνιστά τόσο ανθρώπινη τραγωδία όσο και οικολογική καταστροφή. Οι πυρκαγιές κατέστρεψαν ανθρώπινες ζωές, σπίτια και την οικονομική υποδομή ενός ολόκληρου έθνους. " έκταση των ζημιών είναι σημαντική: κατακάηκαν τουλάχιστον 180 000 εκτάρια γής και καταστράφηκαν 130 πόλεις και χωριά. Στην περιοχή που επλήγη κατεξοχήν, δηλαδή στην Πελοπόννησο και στην Κεντρική και Ανατολική Ελλάδα, οι τοπικές οικονομίες υπέστησαν σοβαρά πλήγματα. Όλοι οι Ευρωπαίοι συγκινήθηκαν με τις εικόνες από τις πυρκαγιές, και η Ευρώπη έσπευσε να αντιδράσει και να λάβει μέτρα, όταν η Ελλάδα ζήτησε βοήθεια.
<P>
" ευρωπαϊκή υπηρεσία παρακολούθησης και πληροφόρησης της Επιτροπής μπόρεσε να συντονίσει τη βοήθεια που παρείχαν 14 κράτη μέλη, η δε διεθνής κοινότητα παρείχε πρόσθετη βοήθεια πυρόσβεσης, διαδραματίζοντας κατ' αυτόν τον τρόπο μείζονα ρόλο στην αποτροπή της εξάπλωσης των πυρκαγιών. Με τη συνδρομή της Επιτροπής, οι ευρωπαίοι εταίροι της Ελλάδας κατάφεραν να παράσχουν εξειδικευμένη βοήθεια σε αεροπορικά μέσα με 13 πυροσβεστικά αεροσκάφη Canadair και 20 ελικόπτερα -νεώτερες πληροφορίες θα δοθούν τη Δευτέρα- καθώς και χερσαίες πυροσβεστικές δυνάμεις, οχήματα και λοιπό εξοπλισμό. Ιδιαιτέρως πολύτιμη βοήθεια παρείχαν η Νορβηγία, η Ελβετία, η Σερβία, η Ρωσία και το Ισραήλ. " αποστολή ήταν η μεγαλύτερη επιχείρηση που έχει πραγματοποιήσει ποτέ ευρωπαϊκή υπηρεσία πολιτικής προστασίας για κράτος μέλος. " βοήθεια ήταν γρήγορη και αποτελεσματική, αξιοσημείωτο παράδειγμα ευρωπαϊκής αλληλεγγύης.
<P>
" ζημιά που προκάλεσαν οι πυρκαγιές στην Ελλάδα ήταν σε άνευ προηγουμένου κλίμακα και επισυνέβη στο ευρύτερο πλαίσιο της κλιμάκωσης καταστροφών αυτού του είδους. Από τον Ιούλιο έως τον Αύγουστο της φετινής χρονιάς, η Επιτροπή έλαβε περί τα δώδεκα αιτήματα για παροχή διεθνούς βοήθειας: από την Ελλάδα, την Κύπρο, την Ιταλία, τη Βουλγαρία, την Αλβανία και την Πρώην Γιουγκοσλαβική Δημοκρατία της Μακεδονίας. Κατά κανόνα, η απόκριση των κρατών μελών ήταν γενναιόδωρη και άμεση. Ωστόσο, η αύξηση του αριθμού των αιτημάτων συνδρομής δημιούργησε μια κατάσταση που τελικά επηρέασε τα επιχειρησιακά όρια των μονάδων αεροπυρόσβεσης. " Ευρωπαϊκή Ένωση πρέπει να δώσει πρώτη προτεραιότητα στη δυνατότητα κινητοποίησης πρόσθετων δυνάμεων και να εξοπλιστεί με επιπλέον πυροσβεστικά μέσα, στρεφόμενη τόσο προς χώρες που δεν είναι μέλη της ΕΕ όσο και προς τον ιδιωτικό τομέα.
<P>
" ελληνική κυβέρνηση εκτίμησε τη ζημία σε περίπου 4 δισ. ευρώ, που αντιστοιχεί περίπου στο 2% του ελληνικού ΑΕγχΠ. " κυβέρνηση εκπονεί συνεκτικό σχέδιο δράσης για την αντιμετώπιση της κατάστασης και ενημέρωσε την Επιτροπή ότι προτίθεται να ζητήσει συνδρομή μέσω των διαθέσιμων προγραμμάτων της ΕΕ.
<P>
" τρομερή περιβαλλοντική ζημία που προκλήθηκε στην Ελλάδα επιτείνεται τώρα από τον κίνδυνο καταρρακτωδών βροχών, που μέσω χειμάρρων θα πλήξουν ένα εξασθενημένο οικοσύστημα, ενώ η διάβρωση του εδάφους θα προκαλέσει κατολισθήσεις και μόλυνση του νερού. Καταστράφηκε μεγάλος αριθμός προστατευόμενων ζωνών, και η Επιτροπή εξετάζει τώρα με ποιον τρόπο θα γίνει δυνατή η άντληση των διαθέσιμων πιστώσεων, ιδίως μέσω του προγράμματος Life+ για την αποκατάσταση των κατεστραμμένων κατοικιών.
<P>
Οι Επίτροποι συζήτησαν αυτά τα θέματα ενδελεχώς, και η Επιτροπή δεσμεύτηκε να λάβει κάθε δυνατό μέτρο προκειμένου να βοηθήσει την ελληνική κυβέρνηση να αντιμετωπίσει τις κοινωνικές, περιβαλλοντικές και οικονομικές συνέπειες των πυρκαγιών. Ένα ενδεχόμενο διαθέσιμο μέσο για την ικανοποίηση των αναγκών του ελληνικού λαού είναι ο επαναπρογραμματισμός των διαρθρωτικών ταμείων για τις άμεσα ενδιαφερόμενες περιοχές και προγράμματα.
<P>
Επιπλέον, το Ταμείο Αλληλεγγύης μπορεί να ενεργοποιηθεί βάσει σχετικού αιτήματος των ελληνικών αρχών. Σε αυτό το πλαίσιο, η συνεργασία του Ευρωπαϊκού Κοινοβουλίου και του Συμβουλίου θα είναι ουσιαστικής σημασίας για να επιταχυνθεί όσο το δυνατόν περισσότερο η διαδικασία έγκρισης διορθωτικού προϋπολογισμού που θα προτείνει η Επιτροπή με στόχο την κινητοποίηση αυτού του ταμείου.
<P>
Σε σχέση με την εξεταζόμενη στήριξη μέσω των σχετικών επιχειρησιακών προγραμμάτων του 2006, αμέσως μόλις υποβληθεί αίτημα τροποποίησης από τις ελληνικές αρχές, η Επιτροπή θα το εξετάσει με τη μέγιστη δυνατή ευελιξία στο πλαίσιο των υφιστάμενων κανονιστικών διατάξεων. Τυχόν διαθέσιμες πιστώσεις θα διοχετευθούν στην ικανοποίηση των αναγκών των πληθυσμών και των περιοχών, που επλήγησαν από την κρίση. " Επιτροπή θα χρησιμοποιήσει ταχεία διαδικασία για να εξασφαλίσει απόφαση γρήγορα.
<P>
Για την περίοδο 2007-2013, η Επιτροπή θα εγκρίνει νέα προγράμματα, όπως προγραμματίζεται τον Οκτώβριο, μετά από αίτημα των ελληνικών αρχών. Το πρόγραμμα θα εγκριθεί σε υστερότερη ημερομηνία, ανάλογα με τις ανάγκες που θα επισημανθούν και ανάλογα με τις περιοχές και τους κλάδους που επλήγησαν, με βάση το συνολικό σχέδιο που θα υποβάλουν οι ελληνικές αρχές. Σε ό,τι αφορά το Ευρωπαϊκό Κοινωνικό Ταμείο, πρέπει να ζητήσουμε από τις ελληνικές αρχές να συμπεριλάβουν ένα ουσιαστικό κεφάλαιο περί "ανθρωπίνων πόρων" στο εκπονούμενο σχέδιο δράσης. Το σχέδιο πρέπει να καλύπτει όλα τα πεδία: απασχόληση, ενσωμάτωση και υγεία, εκπαίδευση και κατάρτιση, καθώς και μεταρρύθμιση της δημόσιας διοίκησης.
<P>
" αλλαγή του κλίματος ενδέχεται να φέρει ξηρότερους χειμώνες και θερμότερα καλοκαίρια, δημιουργώντας κατ' αυτόν τον τρόπο ιδανικό πλαίσιο για πυρκαγιές. Υπάρχει τώρα αυξημένος κίνδυνος για δασικές πυρκαγιές, και η απόκριση της Ευρώπης σε αυτήν την τραγωδία πρέπει επίσης να λάβει υπόψη την ανάγκη μείωσης του αντίκτυπου των μελλοντικών πυρκαγιών. " διαχείριση των δασών εναπόκειται κατά μέγα μέρος στην ευθύνη των κρατών μελών. Αυτό είναι κατανοητό, αφού οι εθνικές κυβερνήσεις βρίσκονται σε καλύτερη θέση να διοικούν τη δική τους επικράτεια, να επενδύουν σε μέτρα πρόληψης των πυρκαγιών και να σχεδιάζουν τους τρόπους αντίδρασης των υπηρεσιών έκτακτης βοήθειας.
<P>
Υπάρχουν, επίσης, πολλές εναλλακτικές επιλογές, όπου η ΕΕ δύναται να παράσχει στήριξη στις εθνικές προσπάθειες αντιμετώπισης σε αυτόν τον τομέα. " Επιτροπή προτίθεται να συντάξει ανακοίνωση για τις δασικές πυρκαγιές και θα εξετάσει έναν αριθμό πρακτικών μέτρων, που θα μπορούν να συμβάλουν στην πρόληψη των πυρκαγιών και στην ανοικοδόμηση οικονομιών και οικοσυστημάτων.
<P>
Μολονότι η απάντηση της ΕΕ σε ό,τι αφορά την πολιτική προστασία ήταν εντυπωσιακή, η Επιτροπή εκτιμά ότι είναι καιρός να ενισχυθούν οι δυνατότητές της σε αυτόν τον τομέα. Αυτή είναι μια πτυχή που την εξετάζει από το 2006 και μάλιστα ο Πρόεδρος Barroso ζήτησε ήδη από τον Michel Barnier να εκπονήσει έκθεση για το θέμα. Θα εξετάσουμε προσεκτικά τις συστάσεις της έκθεσης Barnier, όταν υποβληθούν οι προτάσεις.
<P>
Είναι ενθαρρυντικό το γεγονός ότι το Ευρωπαϊκό Κοινοβούλιο ανέκαθεν στήριζε τη φιλόδοξη ανάπτυξη των ευρωπαϊκών δυνατοτήτων στον τομέα της πολιτικής προστασίας. Ωστόσο, η λήψη νέων μέτρων προϋποθέτει την ομόφωνη στήριξη των κρατών μελών, αυτό όμως συχνά αποδείχτηκε δύσκολο.
<P>
Το 2006 η Επιτροπή πρότεινε τη χρησιμοποίηση των κοινοτικών πόρων μέσω του χρηματοδοτικού μέσου πολιτικής προστασίας, προκειμένου να παρασχεθούν επιπλέον διευκολύνσεις στον τομέα της πολιτικής προστασίας, όπως για παράδειγμα αερομεταφερόμενα αγήματα πυρόσβεσης για την αντιμετώπιση πυρκαγιών μεγάλης κλίμακας. Αυτό είναι το σημείο 9 της απόφασης εκείνης της ημέρας, σχεδόν επί λέξει. Δυστυχώς, ένας αριθμός κρατών μελών δεν συμμερίζεται αυτήν τη στάση, και το σχέδιο δεν μπορεί να εφαρμοστεί. Αποτέλεσμα αυτού είναι ότι η Επιτροπή παρωθεί τα κράτη μέλη να υιοθετήσουν μια πιο φιλόδοξη προσέγγιση, όταν τους υποβληθούν προτάσεις στο μέλλον σε αυτόν τον τομέα.
<SPEAKER ID="054" NAME="Ιωάννης Βαρβιτσιώτης">
εξ ονόματος της Ομάδας PPE-DE. - Κύριε Πρόεδρε, ο Επίτροπος κύριος Špidla περιέγραψε κατά τρόπο αναλυτικό τη μεγάλη καταστροφή που υπέστη η χώρα μου. Άλλωστε τη χώρα και τις περιοχές που υπέστησαν καταστροφές τις επισκέφθηκε ο Πρόεδρος της Επιτροπής, κύριος Barroso, καθώς και η Επίτροπος κυρία Hübner.
<P>
Θα ήθελα, με την ευκαιρία της σημερινής συζητήσεως, να ευχαριστήσω, εκ μέρους όλων των Ελλήνων, για την άμεση ανταπόκρισή τους την Ευρωπαϊκή Ένωση, τα κράτη μέλη, αλλά και άλλες χώρες που διέθεσαν ειδικά εκπαιδευμένους πυροσβέστες και εναέρια μέσα συνδράμοντας αποφασιστικά τη χώρα μου στην κατάσβεση των καταστροφικών πυρκαγιών.
<P>
Θα ήθελα επίσης να σημειώσω ότι ανάλογες καταστροφικές πυρκαγιές - όχι τόσο στην έκταση που υπέστη η Ελλάδα - έχουν υποστεί όλες οι χώρες της νότιας Ευρώπης που έχουν ζήσει παρόμοια φαινόμενα.
<P>
Εκείνο το οποίο προέχει τώρα είναι ότι πρέπει να κοιτάξουμε την επόμενη μέρα. Και η επόμενη μέρα έχει αρχίσει. Τα πρώτα μέτρα οικονομικής στήριξης των πληγέντων έχουν ήδη αποτελέσματα. Μέσα σε λίγες μέρες, οι περισσότεροι από τους δικαιούχους έχουν εισπράξει τόσο τα χρήματα για την κάλυψη των πρώτων αναγκών τους όσο και για την αντικατάσταση της οικοσκευής τους. Ένας μεγάλος αριθμός αστέγων έχουν στη διάθεσή τους μεταφερόμενες κατοικίες για την προσωρινή στέγασή τους.
<P>
Οι ζημιωθέντες αγρότες και οι κτηνοτρόφοι - θα ήθελα εδώ να σημειώσω ότι οι κτηνοτρόφοι μετρούν πάνω από 73.000 καμένα ζώα -, κατόπιν συνεννοήσεως μεταξύ της Ελληνικής Κυβερνήσεως και της Ευρωπαϊκής Επιτροπής, λαμβάνουν προκαταβολές των αποζημιώσεων για το φυτικό και ζωικό κεφάλαιο και τις εγκαταστάσεις που καταστράφηκαν.
<P>
Θα ήθελα επίσης να ενημερώσω τον κύριο Επίτροπο ότι αυτό το οποίο είπε ήδη πραγματοποιείται· ήδη ξεκίνησε η μελέτη και η διαμόρφωση ενός σχεδίου ανασυγκρότησης για όλες τις πυρόπληκτες περιοχές. Το σχέδιο στοχεύει, αφενός, στη γρήγορη και αποτελεσματική κάλυψη των αμέσων ανθρωπιστικών και οικονομικών αναγκών των πληγέντων και, αφετέρου, στην ταχύτερη δυνατή αποκατάσταση της ζημιάς που υπέστη το φυσικό περιβάλλον.
<P>
Ειδικό κεφάλαιο του σχεδίου αφορά την ανάπλαση του τοπίου στον αρχαιολογικό χώρο της Ολυμπίας, ο οποίος, αρχαίο στάδιο, μουσείο και λοιπά κτίρια, διεσώθη με τις υπεράνθρωπες προσπάθειες των δυνάμεων πυρόσβεσης.
<P>
" Ελλάδα - και οφείλουμε να το ομολογήσουμε - δέχθηκε από τον κοινοτικό μηχανισμό πολιτικής προστασίας τη μεγαλύτερη συνδρομή που έχει αυτός προσφέρει από την εποχή της δημιουργίας του το 2001. " συνδρομή αυτή έδειξε ότι η Ευρωπαϊκή Ένωση πρώτα απ' όλα στηρίζεται στις αρχές της συνεργασίας και της αλληλεγγύης.
<P>
Με το ψήφισμα το οποίο θα ψηφίσουμε αύριο επιδιώκουμε όπως η Ευρωπαϊκή Επιτροπή προβεί στην ταχεία κινητοποίηση του Ευρωπαϊκού Ταμείου Αλληλεγγύης, καθώς και στην εξασφάλιση όλων των χρηματοδοτικών μέσων που προβλέπονται για την αντιμετώπιση των μεσοπρόθεσμων και μακροπρόθεσμων συνεπειών.
<P>
Δεύτερον, τη σύσταση ενός ειδικού μηχανισμού ταχείας αντιμετώπισης σε περίπτωση μεγάλων φυσικών καταστροφών - υπάρχει άλλωστε μια προεργασία σ' αυτό -, και πιστεύουμε ακόμη ότι η Επιτροπή - το ανέφερε ο κύριος Špidla, αλλά θέλω να το τονίσω ιδιαίτερα - πρέπει να εξετάσει τη δημιουργία μιας ανεξάρτητης συμπληρωματικής δύναμης που θα αποτελείται από ιδιωτικά αεροσκάφη πυρόσβεσης ή χωρών που δεν αντιμετωπίζουν κίνδυνο πυρκαγιών κατά τους θερινούς μήνες στην Ευρώπη. Αυτή η υποστηρικτική δύναμη θα μπορούσε να τοποθετηθεί στις χώρες υψηλής επικινδυνότητας και να είναι έτοιμη να δράσει από το καλοκαίρι του 2008.
<P>
Είμαι βέβαιος ότι η Ένωση θα σταθεί στο πλάι της χώρας μου αποδεικνύοντας έτσι έμπρακτα ότι η αλληλεγγύη είναι η βασική αρχή που διέπει τις μεταξύ μας σχέσεις.
<P>
Τελειώνοντας θα ήθελα για μια ακόμη φορά να σας ευχαριστήσω για τη μέχρι τώρα συμπαράστασή σας.
<P>
(Χειροκροτήματα)
<SPEAKER ID="055" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, το σαββατοκύριακο είχα την ευκαιρία να δω επί τόπου τις καταστροφές από τις πυρκαγιές και τις επιπτώσεις της στην Ελλάδα. Επισκέφθηκα μαζί με τους συναδέλφους μου μερικές από τις πληγείσες περιοχές και πρέπει να πω ότι ποτέ στη ζωή μου δεν έχω δει τέτοια τραγωδία. Εξαιτίας των πυρκαγιών αυτών, άνθρωποι έχασαν μέσα σε λίγα λεπτά τα σπίτια και τις περιουσίες τους και κάθε τι που είχαν. Μίλησα με ανθρώπους που δεν είχαν, κυριολεκτικά, παρά μόνο τα ρούχα που φορούσαν και που έτρεξαν για να σώσουν τη ζωή τους. " κατάσταση είναι δραματική. Απειλείται η βάση ύπαρξης αρκετών ανθρώπων, που χρειάζονται βοήθεια, και μάλιστα σύντομα.
<P>
Γι' αυτό, είναι σωστό αυτό που είπε ο Επίτροπος Špidla: χρειαζόμαστε γρήγορη και μη γραφειοκρατική βοήθεια. Μιλώντας εξ ονόματος της Ομάδας μας για γρήγορη και μη γραφειοκρατική βοήθεια, δεν εννοώ όπως κάποιοι υπάλληλοι της Επιτροπής την παροχή βοήθειας σε δύο με τρεις μήνες. Όχι, η βοήθεια πρέπει να δοθεί τώρα, αμέσως και άμεσα, γιατί οι άνθρωποι δεν χρειάζονται βοήθεια σε δύο μήνες, αλλά τώρα. Γι' αυτό ζητάμε να διατεθούν άμεσα οι πόροι από το ταμείο αλληλεγγύης και, αν υπάρχουν υπόλοιπα πόρων στα διαρθρωτικά ταμεία ή σε άλλες πηγές χρηματοδότησης, πρέπει να διατεθούν και αυτά όσο πιο γρήγορα γίνεται.
<P>
Δεν είναι η πρώτη φορά που συζητάμε για καταστροφές. Τα τελευταία δέκα χρόνια έχουμε συγκεντρωθεί επανειλημμένα εδώ για να συζητήσουμε τι πρέπει να γίνει. Αυτό δεν αφορά μόνο την Ελλάδα, αλλά και τους ανθρώπους στις πλημμυρισμένες περιοχές της Μεγάλης Βρετανίας που δέχτηκαν παρόμοια πλήγματα φέτος το καλοκαίρι ή για τους ανθρώπους που επλήγησαν από σεισμούς, και για οποιαδήποτε πληγείσα περιοχή.
<P>
Το σημαντικό είναι το εξής: ο συγκεντρωτισμός δεν ωφελεί, όταν θέλει κανείς να αντιμετωπίσει επί τόπου μια καταστροφή. Όταν υπάρχει πυρκαγιά κοντά στην Αθήνα, χρειάζεται αποτελεσματική τοπική πυροσβεστική δύναμη και όχι ένας Επίτροπος υπεύθυνος για τις καταστροφές στις Βρυξέλλες. Αυτό είναι το καθοριστικό: η αντιμετώπιση πρέπει να οργανωθεί αποκεντρωμένα. Οι κυβερνήσεις της Ευρωπαϊκής Ένωσης πρέπει για τον λόγο αυτόν να δημιουργήσουν στις χώρες τους, βάσει των δικών τους τοπικών συνθηκών και με δική τους αρμοδιότητα, την υποδομή που απαιτείται για να μπορούν να ενεργήσουν επί τόπου γρήγορα και αποτελεσματικά, όταν συμβαίνουν πλημμύρες ή πυρκαγιές.
<P>
" Ευρωπαϊκή Ένωση πρέπει να αξιοποιήσει τις δυνατότητες που διαθέτει, προκειμένου να υπάρχει αποτελεσματικός συντονισμός. Υπάρχουν κυβερνήσεις που στην αρχή θέλουν να τα κάνουν όλα μόνες τους -μολονότι για μια δεκαετία παραμελούσαν κάθε ευκαιρία για δημιουργία υποδομής- και ζητούν βοήθεια από έξω πολύ αργά, από κακώς εννοούμενη ντροπή ή φιλοδοξία.
<P>
Γι' αυτό είναι ανάγκη να πούμε εδώ, κυρίες και κύριοι των κυβερνήσεων, ότι η παράκληση για διεθνή βοήθεια δεν ισοδυναμεί με ομολογία αποτυχίας. Αντίθετα, δείχνει υπευθυνότητα και αποτελεσματική διαχείριση. Αυτό πρέπει να το κάνουν πολύ πιο γρήγορα οι κυβερνήσεις, και εμείς πρέπει ύστερα να αναπτύξουμε τους μηχανισμούς συντονισμού που χρειάζονται για αποτελεσματική δράση.
<P>
Πρέπει όλοι μας ως πολιτικοί να καταλάβουμε ότι οι άνθρωποι δεν αγαπούν το κράτος. Το κράτος εμφανίζεται ως κανονιστική εξουσία ή ως φορολογική αρχή, και όλοι γνωρίζουμε πολύ καλά ότι αυτά ενδιαφέρουν λίγο μόνο τον πολίτη. Όμως ο πολίτης ενδιαφέρεται κυρίως για ένα πράγμα όσον αφορά το κράτος και την κεντρική κυβέρνηση: να είναι το κράτος παρόν για να βοηθήσει τον πολίτη σε ώρα ανάγκης. Και όταν ένα κράτος δεν είναι εκεί όταν οι πολίτες το χρειάζονται επειγόντως, όταν δεν ενεργεί όταν χρειάζεται η αστυνομία ή η πυροσβεστική, οι πολίτες δεν του το συγχωρούν ποτέ. Αυτό πρέπει να το θυμούνται καλά οι υπεύθυνοι σε όλες τις χώρες!
<P>
Ποιος είναι λοιπόν ο λόγος ύπαρξής μας; Πρέπει να δημιουργήσουμε τις συνθήκες για να προστατεύσουμε τους ανθρώπους από τους βασικούς κινδύνους για τη ζωή τους. Αυτό πρέπει να γίνεται σε τοπικό επίπεδο. Είμαι υποχρεωμένος να το επαναλάβω. Στα μέρη που επισκέφθηκα, δεν υπάρχουν εθελοντές πυροσβέστες. Στη χώρα μου, στην πόλη της οποίας ήμουν δήμαρχος, είχαμε εθελοντική πυροσβεστική υπηρεσία που την αποτελούσαν πολίτες που αφιερώνουν τον ελεύθερο χρόνο τους για να προστατεύσουν άλλους από πυρκαγιές. Στα μέρη της Ελλάδας που επισκέφθηκα, δεν υπάρχει τίποτα τέτοιο.
<P>
Για παράδειγμα, πράξη αλληλεγγύης θα ήταν να συνεργαστούν οι χώρες που διαθέτουν ένα τέτοιο σύστημα με τις πληγείσες κοινότητες, π.χ. στην Ελλάδα, και να εξετάσουν τη δημιουργία ενός τέτοιου οργάνου και να διαθέσει η Ευρωπαϊκή Ένωση βοήθεια, χρήματα και εξοπλισμό για τη δημιουργία τέτοιων δομών. Αυτό θα έπρεπε να είναι ένα από τα μαθήματα από όσα βιώνουμε σήμερα.
<P>
Και μια τελική παρατήρηση που θεωρώ πολύ σημαντική: πιστεύω ότι σε μια κατάσταση σαν αυτήν, στην οποία βρίσκονται σήμερα οι άνθρωποι στην Ελλάδα, έχει μεγάλη σημασία να νοιώθουν πως δεν είναι μόνοι. Γι' αυτό ήταν τόσο σημαντικό για μένα να στείλουμε σήμερα ένα μήνυμα στους ανθρώπους αυτούς ως Ομάδα των Σοσιαλδημοκρατών στο Ευρωπαϊκό Κοινοβούλιο και να τους πούμε: "Πέρα από τα κομματικά σύνορα, γνωρίζουμε όλοι πόσα υποφέρετε αυτήν την στιγμή." Σε μια τέτοια ώρα δεν υπάρχουν ιδεολογικές διαφορές. Δεν υπάρχει χριστιανοδημοκρατική ή σοσιαλιστική καταπολέμηση των πυρκαγιών! Το μόνο που υπάρχει, είναι η αλληλεγγύη με όσους βρίσκονται σε ανάγκη.
<P>
Και μια ακόμα παρατήρηση: πάντα θα υπάρχουν άνθρωποι που θα βρίσκονται σε ανάγκη -εξαιτίας είτε πλημμυρών είτε πυρκαγιών- εάν δεν καταλάβουμε πως αυτά δεν έχουν να κάνουν μόνο με εγκληματικά στοιχεία. Ναι, για μένα, οι εμπρηστές που θέλουν να αποκτήσουν οικόπεδα καταστρέφοντας τη φύση είναι πρωτόγονοι εγκληματίες. Υπάρχουν και τέτοιοι. Όμως, πολλά από όσα βλέπουμε τα τελευταία χρόνια είναι συνέπειες της κλιματικής αλλαγής, και πρέπει να περιμένουμε πολύ περισσότερα από όσα βιώνουμε σήμερα. Αυτό όμως σημαίνει επίσης ότι δεν αρκεί να αντιμετωπίζουμε τις συνέπειες όταν εμφανίζονται. Πρέπει και να καταπολεμήσουμε τα αίτια. Ως εκ τούτου, η αλλαγή κατεύθυνσης της πολιτικής για το κλίμα αποτελεί και αυτή σημαντική συμβολή, προκειμένου να αντιμετωπίσουμε αποτελεσματικότερα όσα είδαμε στην Ελλάδα και αλλού.
<P>
(Χειροκροτήματα)
<SPEAKER ID="056" NAME="Vittorio Prodi">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, είμαι ευγνώμων στον κ. Špidla για την παρουσία του εδώ σήμερα και για τη δήλωσή του. Θα ήθελα να αρχίσω εκφράζοντας την αλληλεγγύη μου στον ελληνικό λαό ιδίως, αλλά και στους λαούς των άλλων χωρών και περιφερειών, όπως η Σικελία στη Νότια Ιταλία, που υπέστησαν παρόμοιες καταστροφές. Θα ήθελα επίσης να αναφερθώ στην αυτοθυσία των πυροσβεστών και των εθελοντών και, φυσικά, να εκφράσω τα συλλυπητήριά μου στα θύματα και τις οικογένειές τους.
<P>
Θα ήθελα να χρησιμοποιήσω ως αφετηρία το τελευταίο μέρος της αγόρευσης του κ. Schulz σχετικά με τη σημασία των προληπτικών μέτρων. Αυτά αποτελούν βασική προτεραιότητα, κατά τη γνώμη μου, ιδίως ενόψει της κλιματικής αλλαγής, και ελπίζω ότι μπορούμε όλοι να πείσουμε τους εαυτούς μας ότι αυτό αποτελεί πραγματικότητα και όχι απλώς ένα σύνθημα. Βασικά οδηγεί σε επιδείνωση ακραίων φαινομένων, και αυτός είναι ο λόγος που γινόμαστε μάρτυρες εντονότερων βροχοπτώσεων και μεγαλύτερων περιόδων ξηρασίας. Πρόκειται για μια εντελώς νέα πρόκληση για τις χώρες μας.
<P>
Είναι αναγκαίο η διαχείριση των γαιών να προσανατολιστεί προς πρακτικά μέτρα για την καταπολέμηση τέτοιων φαινομένων, ιδίως των δασικών πυρκαγιών. Ο κίνδυνος δασικών πυρκαγιών μπορεί να περιοριστεί με την αραίωση των δένδρων, την απομάκρυνση των υλικών που μπορούν να προκαλέσουν εξάπλωση μιας φωτιάς και επομένως με προσπάθειες περιορισμού του φορτίου της πυρκαγιάς και της ταχύτητας εξάπλωσής της.
<P>
" συντήρηση είναι επομένως ουσιώδους σημασίας, και αυτή πρέπει να καλύπτει και τα ρέματα σε περιπτώσεις πλημμυρών, ώστε να αυξάνεται ο χρόνος κατακράτησης νερού. Εδώ χρειάζεται απλώς να εξετάσουμε την πληθώρα των προτάσεων που περιέχονται στην έκθεση Barnier, που ζητεί κοινοτική δύναμη για την αντιμετώπιση φυσικών καταστροφών.
<P>
Συμπερασματικά, όλες οι ενδείξεις δείχνουν ότι ο τομέας της πολιτικής προστασίας είναι τομέας στον οποίο η ΕΕ χρειάζεται αρμοδιότητα, επειδή η κλίμακα ορισμένων καταστροφών είναι υπερβολικά μεγάλη για να αντιμετωπιστεί από μεμονωμένα κράτη μέλη.
<SPEAKER ID="057" NAME="Carl Schlyter">
εξ ονόματος της Ομάδας Verts/ALE. - (SV) Κύριε Πρόεδρε, πρώτα απ' όλα, η σκέψη μας βρίσκεται στις οικογένειες που έχασαν ανθρώπους, σπίτια και περιουσίες. " αρωγή σε περιπτώσεις καταστροφών πρέπει να αρχίζει να χορηγείται εξαιρετικά γρήγορα.
<P>
Και η κοινωνία έχασε πολύτιμα δάση και πολύτιμους οικοτόπους. Είναι σημαντικό η μακροπρόθεσμη βοήθεια να δοθεί με τρόπο που να συνάδει με την αειφόρο ανάπτυξη, ώστε να μην επενδύσουμε χρήματα και έπειτα να δούμε τις επενδύσεις μας να γίνονται στάχτη.
<P>
Μιλούμε για φυσικές καταστροφές αλλά όλο και περισσότερο οι καταστροφές που συμβαίνουν είναι ανθρωπογενείς. Εμείς αλλάζουμε το κλίμα, με αποτέλεσμα τόσο ακραία ξηρασία όσο και υπερβολικά έντονες βροχοπτώσεις. Σε ορισμένες περιπτώσεις, η προστασία των δασών μας είναι ελλιπής. Σε άλλες, περικόπτουμε δαπάνες για την πολιτική προστασία που μας σώζει από πυρκαγιές. Εάν θέλουμε αυτό να είναι βιώσιμο μακροπρόθεσμα, είναι αναγκαίες προσπάθειες σε σχέση με την αλλαγή του κλίματος, τόσο στον τομέα της νομοθεσίας όσο και της σωστής προστασίας των οικοτόπων.
<P>
Ελπίζω ότι μια προϋπόθεση της ευρωπαϊκής στήριξης για την ανοικοδόμηση θα είναι η αναδάσωση, και ότι τα χρήματα δεν θα χρησιμοποιηθούν κατά τρόπο κυνικό, ότι δηλαδή οι δασικές πυρκαγιές δεν θα χρησιμοποιηθούν ως πρόσχημα για την κατασκευή νέων τουριστικών θερέτρων ή για άλλες αλλαγές της χρήσης της γης.
<P>
Οι οικολόγοι συνάδελφοι στην Ελλάδα -δυστυχώς δεν έχουμε κανέναν έλληνα οικολόγο ΒΕΚ- μου ζήτησαν να αναφέρω ότι θέλουμε να σταματήσουμε την τροποποίηση του άρθρου 24 του ελληνικού Συντάγματος που θα αποδυναμώσει την προστασία των δασών. Σήμετα τα δάση χρειάζονται ακόμη μεγαλύτερη προστασία.
<P>
Δεν επιθυμώ να επικρίνω ή να υπερασπιστώ την κυβέρνηση σήμερα. Βρίσκεται σε εξέλιξη προεκλογική εκστρατεία, και άλλοι θέλουν να επικρίνουν και άλλοι να υπερασπιστούν την κυβέρνηση. Ωστόσο, σήμερα, πρέπει να βοηθήσουμε την Ελλάδα και όλες τις άλλες χώρες που επλήγησαν - θα δεχθούμε την κριτική και τις αναλύσεις, όταν η καταστροφή θα έχει αντιμετωπιστεί.
<SPEAKER ID="058" NAME="Δημήτριος Παπαδημούλης">
εξ ονόματος της Ομάδας GUE/NGL. - Κύριε Πρόεδρε, κύριε Επίτροπε, η χώρα μου η Ελλάδα αντιμετωπίζει μια τραγωδία. Αυτό το καλοκαίρι χάθηκαν 75 ανθρώπινες ζωές. Κάηκαν περίπου 3 εκατομμύρια στρέμματα δάσους, και αντιμετωπίζουμε μια τεράστια οικολογική και οικονομική καταστροφή.
<P>
Το κράτος βρέθηκε ανέτοιμο. Οι κυβερνώντες προσπάθησαν να αποδώσουν όλη αυτή την τραγωδία στον αόρατο εχθρό, στις ασύμμετρες απειλές, υπονοώντας εσωτερική ή εξωτερική δράση τρομοκρατών. " αλήθεια είναι ότι πληρώνουμε τις αμαρτίες και της σημερινής και της προηγούμενης κυβέρνησης. " Ελλάδα είναι η μόνη χώρα που δεν έχει δασολόγιο και κτηματολόγιο· στην οποία επιχειρείται να μειωθεί η προστασία του δάσους με την αναθεώρηση του άρθρου 24· που έχει 2 εκατομμύρια αυθαίρετα, αρκετά από αυτά μέσα σε δασικές εκτάσεις, ενώ χτίζονται με ευκολία βίλες στα καμένα και παίρνουν ρεύμα και νερό μετά με τροπολογίες ψηφοθηρικές των κυβερνήσεων.
<P>
Αυτά πρέπει να αλλάξουν. Δυστυχώς, σ' αυτή την τραγωδία υπήρξε ανεπαρκής πρόληψη. Παρότι ο ξηρός και άνυδρος χειμώνας προειδοποιούσε μαζί με τους καύσωνες για μεγάλες πυρκαγιές, υπήρξε ελλιπής προστασία, κακός συντονισμός την ώρα της καταστροφής, και δεκάδες εκατομμύρια ευρώ εγκεκριμένα από το Ταμείο Συνοχής για τη δασική προστασία δεν έχουν διατεθεί ακόμη και τώρα. 33 εκατομμύρια ευρώ είναι εγκεκριμένα από το 2000 και ούτε ένα ευρώ δεν έχει απορροφηθεί μέχρι τώρα.
<P>
Το κράτος μέλος λοιπόν που λέγεται Ελλάς πρέπει να κάνει περισσότερα. Αλλά πρέπει και εμείς, ως Ευρωπαϊκή Ένωση και ως Ευρωπαϊκό Κοινοβούλιο, να κάνουμε περισσότερα για να αντιμετωπίσουμε την κοινή ευρωπαϊκή δασική μας κληρονομιά.
<P>
Όχι πια λόγια, κύριε Špidla. Όχι "θα μελετήσουμε τις προτάσεις Barnier" τις οποίες έχετε εδώ και πάρα πολύ καιρό στο συρτάρι. Τις προτάσεις Barnier εσείς τις παραγγείλατε και πρέπει να τις εφαρμόσετε, να τις προωθήσετε. Πρέπει να δώσετε περισσότερα χρήματα από το Ταμείο Αλληλεγγύης και από το Ταμείο Ανάπτυξης της Υπαίθρου άμεσα, χωρίς γραφειοκρατία και στην Ελλάδα και στις άλλες χώρες που επλήγησαν. Να φτιαχτεί επί τέλους ένα Ταμείο για την προστασία των ευρωπαϊκών δασών, για την αποτροπή των πυρκαγιών και να εξετάσετε και το ενδεχόμενο, όπως κάνατε και για τις πλημμύρες, να υπάρξει μια οδηγία για την προστασία από τον κίνδυνο των πυρκαγιών.
<P>
Και κάτι ακόμη: χρειαζόμαστε - και το ζητώ στο όνομα της πολιτικής μου ομάδας - περισσότερη Ευρώπη για την προστασία των δασών και του περιβάλλοντος. Αντί να συνδράμουμε τους Αμερικανούς με δυνάμεις ταχείας επέμβασης στο Ιράκ και στο Αφγανιστάν, να φτιάξουμε μια ευρωπαϊκή δύναμη ταχείας επέμβασης για την αντιμετώπιση των φυσικών καταστροφών.
<P>
Δεν αρκεί να συζητούμε θεωρητικά για τον κίνδυνο των κλιματικών αλλαγών. Πρέπει να κάνουμε περισσότερα γι' αυτό ως Ευρωπαϊκή Ένωση, που σημαίνει κοινές πολιτικές, περισσότερα χρήματα από τα κοινά ταμεία και αυστηρότερο έλεγχο των κρατών μελών όταν παραβιάζουν την ευρωπαϊκή νομοθεσία περί περιβάλλοντος.
<SPEAKER ID="059" NAME="Jens-Peter Bonde">
εξ ονόματος της Ομάδας IND/DEM. - (EN) Κύριε Πρόεδρε, απευθύνομαι στο Κοινοβούλιο εξ ονόματος του Γεωργίου Καρατζαφέρη, έλληνα βουλευτή που ανήκει στην ομάδα μου. Αποφάσισε να φροντίσει διάφορες υποθέσεις στην Ελλάδα, όπου 63 πολίτες έχασαν τις ζωές τους, 120 χωριά και κωμοπόλεις υπέστησαν ζημίες και εκατομμύρια δέντρα κάηκαν. Οι ζημίες υπολογίζεται ότι ανέρχονται στο 2% του ΑΕΠ. Πρόκειται για μια καταστροφή, και η Ελλάδα χρειάζεται κάθε δυνατή στήριξη από τα άλλα κράτη μέλη και από τα ευρωπαϊκά θεσμικά όργανα.
<P>
Φαίνεται ότι κεφάλαια της ΕΕ που είχαν προβλεφθεί για την πρόληψη τέτοιων καταστροφών δεν χρησιμοποιήθηκαν σωστά. Για τον λόγο αυτό, ζητώ από την Επιτροπή να διενεργήσει πλήρη έρευνα για το τι συνέβη στα κοινοτικά κεφάλαια που είχαν διατεθεί για τη χαρτογράφηση και την πυροπροστασία. Ποιος είναι ένοχος; Ποιοι είναι οι υπεύθυνοι; Οι οικογένειες των 63 ελλήνων πολιτών που έχασαν τις ζωές του χρειάζονται μια απάντηση· το ίδιο και εμείς, επειδή εκπροσωπούμε τους φορολογούμενους.
<SPEAKER ID="060" NAME="Gerardo Galeote" AFFILIATION="PPE-DE">
(ES) Κύριε Πρόεδρε, τα τελευταία χρόνια έχουμε μετατρέψει την περίοδο συνόδου του Σεπτεμβρίου στο Στρασβούργο σε θλιβερή παράδοση, καθώς συζητάμε για φυσικές καταστροφές. Δεν μπορεί να υπάρχει καμία αμφιβολία ότι αυτή είναι μια έκτακτη περίσταση τόσο από την άποψη των υλικών ζημιών και της απώλειας ζωών, ιδιαίτερα μετά τις τρομερές πυρκαγιές στην Ελλάδα, αλλά και σε άλλες ευρωπαϊκές περιοχές.
<P>
Καταρχάς, πρέπει να εκφράσουμε την αλληλεγγύη μας στις ελληνικές αρχές, τον ελληνικό λαό στο σύνολό του, αλλά ιδιαίτερα στις οικογένειες των θυμάτων, οι οποίες δεν λαμβάνουν πάντα τη στήριξη που δικαιούνται.
<P>
Ωστόσο, οι ευρωπαίοι πολίτες έχουν δίκαιωμα να απαιτούν κάτι περισσότερο από τα ευρωπαικά θεσμικά όργανα: ευέλικτη εφαρμογή του Ευρωπαϊκού Ταμείου Αλληλεγγύης, ασφαλώς, όπως εξήγησε ο Επίτροπος Špidla, το οποίο δεν ισχύει πάντα, αλλά επίσης ορισμένες συγκεκριμένες αποφάσεις.
<P>
Πρέπει επομένως να ρωτήσουμε το Συμβούλιο τι άλλο πρέπει να συμβεί για να αντιληφθεί ότι απαιτείται δουλειά για τη μεταρρύθμιση ενός απαρχαιωμένου ταμείου. Πιστεύω ότι πρέπει να υπενθυμίσω στο Κοινοβούλιο ότι η πρόταση της Ευρωπαϊκής Επιτροπής και οι τροπολογίες του Ευρωπαϊκού Κοινοβουλίου υποβλήθηκαν στον Συμβούλιο πάνω από ένα χρόνο πριν, και επομένως η Ομάδα μου ζητά από την πορτογαλική Προεδρία να εξετάσει σοβαρά το ενδεχόμενο σύγκλησης έκτακτης συνεδρίασης του Συμβουλίου για τον σκοπό αυτό.
<P>
Αφετέρου, αν και πάντα σε σχέση με την παθητική στάση του Συμβουλίου, η Ομάδα μου ζητά από την Ευρωπαϊκή Επιτροπή να παρουσιάσει συγκεκριμένες κοινοτικές προτάσεις σχετικά με την πολιτική προστασία, σύμφωνα με την έκθεση Barnier.
<P>
Κύριε Πρόεδρε, η Ομάδα μου έχει διαδραματίσει ενεργό ρόλο στις διαπραγματεύσεις για κοινό ψήφισμα, και το στηρίζουμε ανεπιφύλακτα. Είμαι σίγουρος ότι κανείς δεν θα εκμεταλλευτεί αυτήν τη συζήτηση τώρα για να αναμειχθεί στην ελληνική προεκλογική εκστρατεία, διότι είμαι σίγουρος ότι συμφωνούμε όλοι ότι δεν υπάρχει τίποτα πιο ποταπό από την προσπάθεια να εξαχθεί πολιτικό όφελος από την ανθρώπινη δυστυχία.
<SPEAKER ID="061" NAME="Σταύρος Λαμπρινίδης" AFFILIATION="PSE">
Κύριε Πρόεδρε, θρηνούμε σήμερα 65 νεκρούς στις φλόγες των ανεξέλεγκτων πυρκαγιών στην Ελλάδα. Είμαστε μάρτυρες της τεράστιας καταστροφής, μέσα σε μία μόνο εβδομάδα, πάνω από 12% του δασικού πλούτου της Ελλάδας, που είναι και δασικός πλούτος της Ευρώπης.
<P>
Οι υπεύθυνοι πολιτικοί την ώρα μιας μεγάλης καταστροφής δεν πρέπει να αισθάνονται μόνο οδύνη. Πρέπει να αισθάνονται ευθύνη. " ευθύνη για τις πυρκαγιές προφανώς δεν ανήκει σ' αυτήν εδώ την αίθουσα. Ως ευρωβουλευτές όμως έχουμε ευθύνη να βεβαιωθούμε ότι η Ευρώπη θα αποδεσμεύσει άμεσα και χωρίς γραφειοκρατικά κωλύματα βοήθεια για την αναγέννηση των κατεστραμμένων περιοχών. Και έχουμε ευθύνη να αντλήσουμε όλα τα απαραίτητα συμπεράσματα από τα προβλήματα που αφορούν την πρόληψη και την κατάσβεση αυτών των πυρκαγιών ώστε ποτέ η Ελλάδα ή κάποιο άλλο κράτος μέλος της Ευρώπης να μην ξαναζήσει τέτοια τραγωδία.
<P>
Οι ευρωβουλευτές του ΠΑΣΟΚ ευχαριστούμε όλους τους συναδέλφους μας από διαφορετικές πολιτικές ομάδες που τηλεφωνήσατε και στείλατε μηνύματα συμπαράστασης προς τους έλληνες πολίτες. Ευχαριστούμε τον Martin Schulz που επισκέφθηκε αμέσως τη χώρα μου και που, μαζί με τον Γιώργο Παπανδρέου, κινητοποιήθηκε για να ενημερώσουν και να εξασφαλίσουν τη συμπαράσταση της Ευρώπης. Και ευχαριστούμε όλες τις ευρωπαϊκές κυβερνήσεις που έστειλαν βοήθεια, καθώς και την Επιτροπή για το συντονιστικό της ρόλο.
<P>
Κύριε Επίτροπε, είναι σωστές οι δεσμεύσεις που αναλάβατε σήμερα, όπως ζητούσαν τόσο οι Σοσιαλιστές όσο και άλλες πολιτικές ομάδες. Επιτέλους, το Ταμείο Αλληλεγγύης πρέπει να αναμορφωθεί ώστε να παρέχει πραγματική και άμεση βοήθεια. Ιδιαίτερα επικροτώ το γεγονός ότι η Επιτροπή εξετάζει θετικά την πρόταση αποδέσμευσης κονδυλίων από το τρίτο κοινοτικό πλαίσιο στήριξης. Εν μέσω μιας τέτοιας τραγωδίας ας μην χαθούν κονδύλια για τους πληγέντες τα οποία απειλούνται με απώλεια εξαιτίας της ανικανότητας απορρόφησής τους.
<P>
Τέλος, συμφωνώ και εγώ απολύτως με τη δημιουργία μιας ομάδας ταχείας επέμβασης, όχι για να υποκαταστήσει τις ευθύνες των εθνικών κυβερνήσεων αλλά για να τις επικουρήσει σε περιπτώσεις εξαιρετικών καταστροφών.
<P>
Μέσα από την καταστροφή μπορεί να γεννηθεί η ελπίδα. Για να γίνει όμως αυτό, απαιτείται:
<P>
πρώτον, οι καμένες περιοχές να μετατραπούν σε παγκόσμιο πρότυπο βιώσιμης και δυναμικής ανάπτυξης, να μην υπάρξει ούτε ένας περιβαλλοντικός μετανάστης·
<P>
δεύτερον, η μαζική αναδάσωση·
<P>
τρίτον, η εγκατάλειψη κάθε συζήτησης για τον αποχαρακτηρισμό των δασών που είναι βούτυρο στο ψωμί των κάθε λογής εμπρηστών·
<P>
τέταρτον, η δρακόντεια απαγόρευση της παράνομης δόμησης στα καμένα·
<P>
πέμπτον η δημιουργία, επί τέλους και στην Ελλάδα, ενός αυτοτελούς Υπουργείου Περιβάλλοντος.
<P>
Όσον αφορά την άντληση συμπερασμάτων, δεν ήταν δυστυχώς αναπόφευκτη αυτή η τραγωδία. Την είχε προβλέψει η ίδια η Ελληνική Κυβέρνηση σε πρόσφατη έκθεσή της προς την Επιτροπή όπου ομολογούσε επικίνδυνες ελλείψεις συντονισμού των υπουργείων και απουσία σχεδίων πρόληψης. Και όμως, η Ελλάδα, όπως επίσης υπογραμμίζει η ίδια έκθεση, είχε θεαματική βελτίωση των επιδόσεων δασοπροστασίας από το 2001 έως το 2004. Ούτε ήταν πρωτοφανής ο αριθμός των ταυτόχρονων εστιών φωτιάς. Και το 2000 είχαμε αντίστοιχους αριθμούς αλλά όχι αντίστοιχα αποτελέσματα.
<P>
" ελληνική τραγωδία του 2007 υπενθυμίζει ότι πυρκαγιές πάντα θα υπάρχουν, όπως πάντα θα υπάρχουν και εμπρηστές. Το κεντρικό ζητούμενο επομένως είναι να υπάρχουν επίσης σοβαρές πολιτικές πρόληψης και κατάσβεσης. Οφείλουμε να εξετάσουμε τα προβλήματα που ανέκυψαν στην Ελλάδα, όχι για να καταδικάσουμε αλλά για να αποτρέψουμε παρόμοιες καταστροφές στο μέλλον. Οι 65 νεκροί είναι ένας δυσβάστακτος αριθμός στην Ευρώπη του 2007.
<P>
(Χειροκροτήματα)
<SPEAKER ID="062" NAME="Μάριος Ματσάκης" AFFILIATION="ALDE">
Κύριε Πρόεδρε, οι πρόσφατες δασικές πυρκαγιές στην Ελλάδα κατέστρεψαν τις κοινότητες που έπληξαν. Δεκάδες ανθρώπινες ζωές χάθηκαν, εκατοντάδες άνθρωποι τραυματίστηκαν, χιλιάδες ζώα σκοτώθηκαν, ολόκληρα χωριά κάηκαν ολοσχερώς και χιλιάδες στρέμματα δάσους αφανίστηκαν. Εκφράζουμε τα συλλυπητήρια και τη συμπαράστασή μας στον ελληνικό λαό.
<P>
Για σχεδόν δέκα ημέρες παρακολουθήσαμε έντρομοι την απώλεια ζωών και την καταστροφή περιουσιών και του περιβάλλοντος στην Ελλάδα, και ο νους μας γύριζε σε παρόμοιες καταστροφές στην Πορτογαλία, την Ιταλία, την Ισπανία και σε άλλες περιοχές της Ευρώπης τα προηγούμενα έτη.
<P>
" ΕΕ έχει υποχρέωση να εξασφαλίσει την άμεση εφαρμογή επαρκών αντισταθμιστικών μέτρων. Έχει επίσης καθήκον να εξετάσει με κριτική ματιά τους λόγους για τους οποίους οι πυρκαγιές αυτές είχαν τόσο καταστροφικά αποτελέσματα, να αναλύσει τι δεν πήγε καλά από την άποψη της αποτελεσματικότητας της πρόληψης και της κατάσβεσης των πυρκαγιών και να εξαγάγει συμπεράσματα που μπορεί να μας δώσουν κατευθύνσεις για το μέλλον.
<P>
Ανταποκρίσεις από την Ελλάδα επισημαίνουν πιθανές σημαντικές παραλείψεις διαδοχικών κεντρικών κυβερνήσεων και τοπικών αρχών να λάβουν κατάλληλα μέτρα για την πρόληψη και την κατάσβεση των δασικών πυρκαγιών. Φαίνεται ότι τα δάση αφέθηκαν χωρίς κατάλληλες αντιπυρικές ζώνες, χωρίς λειτουργούντες πυροσβεστικούς κρουνούς και δεξαμενές, χωρίς επαρκή αντιπυρικά σχέδια ή σχέδια για την πειθαρχημένη εκκένωση χωριών, χωρίς σύγχρονο πυροσβεστικό εξοπλισμό και χωρίς, σε ορισμένες περιπτώσεις, σύγχρονη κατάρτιση για τους πυροσβέστες.
<P>
Τι έγινε η κεντρική παρακολούθηση από την ΕΕ όσον αφορά την εφαρμογή της πολιτικής πρόληψης των δασικών πυρκαγιών; Δεν ήταν ενήμερη η Επιτροπή για την κακή κατάσταση στην Ελλάδα, και ποια μέτρα ελήφθησαν, εάν ελήφθησαν, για την αντιμετώπιση του προβλήματος; Τα ερωτήματα αυτά πρέπει να απαντηθούν επειγόντως και σαφώς.
<P>
Ωστόσο, υπάρχει και μια άλλη πτυχή που θα έπρεπε να μας ανησυχεί, και συγκεκριμένα το γεγονός ότι, σύμφωνα με την ελληνική κυβέρνηση, υπάρχουν ισχυρά στοιχεία ότι πολλές πυρκαγιές προκλήθηκαν από οργανωμένους εμπρηστές.
<P>
Οι πυρκαγιές στην Ελλάδα κατέδειξαν την ολοένα αυξανόμενη απειλή ακόμη μιας μορφής τρομοκρατίας: της τρομοκρατίας μέσω εμπρησμού. Πρόκειται για μια μορφή τρομοκρατίας που είναι πολύ δυσκολότερο να αντιμετωπιστεί, επειδή οι τρομοκράτες εμπρηστές δεν χρειάζεται να υποβάλλονται σε περίπλοκους ελέγχους ασφαλείας, αλλά απλώς να πάνε μια βόλτα στην εξοχή. Δεν χρειάζεται να χρησιμοποιούν πολύπλοκους εκρηκτικούς μηχανισμούς: το μόνο που χρειάζονται είναι ένα κουτάκι σπίρτα. Για τους λόγους αυτούς, είναι πια καιρός να αρχίσουμε να αναζητούμε αποφασιστικά και συλλογικά τρόπους να αντιμετωπίσουμε αυτή τη νέα, πολύ καταστροφική, μορφή τρομοκρατίας στην Ευρώπη.
<P>
Συμπερασματικά, είναι πολύ σημαντικό να επαναλάβουμε για ακόμη μία φορά την ευγνωμοσύνη μας προς όλους εκείνους που πάλεψαν και έθεσαν σε κίνδυνο τις ζωές τους στα βουνά της Εύβοιας και της Πελοπονήσου στην προσπάθεια κατάσβεσης των καταστροφικών πυρκαγιών ενώ, την ίδια στιγμή, οι πολιτικοί στην Αθήνα τσακώνονταν μεταξύ τους σε τηλεοπτικές εκπομπές.
<SPEAKER ID="063" NAME="Elisabeth Schroedter" AFFILIATION="Verts/ALE">
(DE) Κύριε Πρόεδρε, θα ήθελα να εκφράσω τα ειλικρινή μου συλλυπητήρια σε όλους εκείνους που θρηνούν συγγενείς και φίλους. Σκέφτομαι εκείνους που έχασαν τις περιουσίες τους και χρειάζονται την αλληλεγγύη μας.
<P>
" ελληνική κυβέρνηση αναγκάστηκε να παραδεχτεί ότι στις αιτίες των καταστροφικών πυρκαγιών συγκαταλέγονται και τα κενά της νομοθεσίας και η εσφαλμένη πολιτική. Σε μια εποχή κλιματικών αλλαγών, η απόρριψη της περιφερειακής πολιτικής μπορεί να έχει τέτοιες δραματικές συνέπειες για τη φύση. Αυτό πρέπει να αλλάξει τώρα, και στην Ελλάδα. Κατά την προσπάθεια αποκατάστασης πρέπει να δώσουμε προτεραιότητα και στη διατήρηση και στην αποκατάσταση του φυσικού τοπίου, για να γίνουν και πάλι κατοικήσιμες οι πληγείσες περιοχές, και για να προσφέρουμε στους ανθρώπους των περιοχών αυτών μια νέα βάση για να ζήσουν εκεί και ως εκ τούτου ένα μέλλον. Πρέπει να αρνηθούμε κατηγορηματικά κάθε μορφή κερδοσκοπίας με αντικείμενο τη γη. Δεν μπορεί να επιτραπεί σε καμία περίπτωση, και μάλιστα με χρήματα της ΕΕ!
<P>
Ακόμα, προειδοποιώ επίσης την Επιτροπή ότι δεν πρέπει να αλλάξει τον κανονισμό των διαρθρωτικών ταμείων σε βάρος της αειφορίας και της αρχής της εταιρικής σχέσης που εδραιώνονται εκεί. Αυτή θα ήταν τώρα η λάθος αντίδραση στις καταστροφικές συνέπειες των δασικών πυρκαγιών στην Ελλάδα.
<SPEAKER ID="064" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, οι καταστροφικές πυρκαγιές και πλημμύρες που έπληξαν το φετινό καλοκαίρι την Ελλάδα, αλλά και την Ιταλία, την Πορτογαλία, τη Μεγάλη Βρετανία και άλλες χώρες της Ευρωπαϊκής Ένωσης, δεν αποτελούν κεραυνό εν αιθρία. Αυτές οι πρωτοφανείς καταστροφές βάζουν σε πρώτη γραμμή την αναγκαιότητα να αναδειχθούν οι πραγματικές αιτίες, να αποκαλυφθούν οι ένοχοι και να αναχαιτιστεί αυτό το διαρκές έγκλημα σε βάρος των λαών.
<P>
Θέλουμε να επισημάνουμε το εξής: με σειρά αντιδραστικών νόμων και μέτρων, οι κυβερνήσεις των κρατών μελών άνοιξαν το δρόμο στην εμπορευματοποίηση των δασών και της γης όπως και γενικότερα των κοινωνικών αγαθών. Οι πυρκαγιές, που κατέκαψαν 75 συνανθρώπους μας και πάνω από 2,5 εκατομμύρια στρέμματα δασών και προκάλεσαν τεράστιες ζημιές σε χιλιάδες λαϊκά νοικοκυριά, συνιστούν ένα πρωτοφανές και αποτρόπαιο πολιτικό, οικονομικό και οικολογικό έγκλημα σε βάρος του λαού της χώρας μας.
<P>
Έγκαιρα είχαμε προειδοποιήσει για τις οδυνηρές συνέπειες και δυστυχώς δικαιωνόμαστε με τον πιο τραγικό τρόπο. Επιτρέψτε μου να σας επισημάνω το εξής: στο πόρισμα της διακομματικής επιτροπής της Ελληνικής Βουλής του 1993, που ομόφωνα είχε ψηφιστεί από όλα τα κόμματα, επισημαίνεται ότι το ιδιοκτησιακό καθεστώς είναι ασαφές και ενθαρρύνει την κερδοσκοπία και τις παράνομες καταλήψεις δασικών εκτάσεων, ιδιαίτερα σε περιαστικές και παραλιακές εκτάσεις και ότι υπάρχει έλλειψη επενδύσεων στη δασοπονία· πρότεινε την ίδρυση ενιαίου φορέα δασοπροστασίας και τη σύνταξη δασολογίου.
<P>
Τι πραγματοποιήθηκε από όλα αυτά; Δεν έγινε απολύτως τίποτα.
<P>
Το κοινό ψήφισμα των Ομάδων του Ευρωπαϊκού Κοινοβουλίου για τις δασικές πυρκαγιές στην Ελλάδα, τις συνέπειές τους και τα συμπεράσματα που θα πρέπει να αντληθούν για τα μέτρα πρόληψης και έγκαιρης προειδοποίησης αφήνει στο περιθώριο τις πραγματικές αιτίες και την αντιλαϊκή πολιτική της Ευρωπαϊκής Ένωσης και των κυβερνήσεων των κρατών μελών. Ανύπαρκτη είναι η πρόβλεψη.
<P>
Αυτή η άκρως επικίνδυνη αντιλαϊκή πολιτική οπλίζει το χέρι των εμπρηστών και επιβραβεύει τους καταπατητές. Καταστρέφει το περιβάλλον οδηγώντας σε οδυνηρές κλιματολογικές αλλαγές με ανυπολόγιστες συνέπειες για την ανθρωπότητα. Όσο συνεχίζεται αυτή η αντιλαϊκή πολιτική, που έχει ως κίνητρο την αύξηση των κερδών του κεφαλαίου, θα συνεχίζεται τόσο ο εμπρησμός των δασών και της γης όσο και των εργατικών και λαϊκών δικαιωμάτων στη δουλειά, στην παιδεία, στην υγεία και στον πολιτισμό, στον αθλητισμό και στο περιβάλλον.
<P>
Ήδη, πάνω στις στάχτες και στα αποκαΐδια, στις πυρόπληκτες περιοχές της χώρας μας ετοιμάζεται νέο μεγάλο φαγοπότι των μονοπωλιακών επιχειρηματικών ομίλων που δραστηριοποιούνται στον τουρισμό. Κατά την άποψή μας πρέπει να εξασφαλισθεί, ως ελάχιστο, σε ό,τι αφορά την Ελλάδα. Καμία αλλαγή χρήσης της γης. Άμεση καθολική αποζημίωση της αγροτικής παραγωγής και του κατεστραμμένου αγροτικού κεφαλαίου. Δωρεάν οικιστική αποκατάσταση όλων των κατοίκων της υπαίθρου με ευθύνη του κράτους και μέσα από κρατικούς φορείς.
<P>
Μεγάλης σημασίας ζήτημα είναι η άμεση εκτέλεση αντιπλημμυρικών έργων και άλλων βασικών έργων πρόληψης και υποδομής για να αποφευχθούν νέες τραγωδίες λόγω πλημμυρών, καθώς και η λήψη μέτρων άμεσης προστασίας του περιβάλλοντος και των ιστορικών τόπων, η σύνταξη δασολογίου, η συγκρότηση ενιαίου φορέα εποπτείας και προστασίας των δασών και η κατάργηση των δασοκτόνων νόμων.
<SPEAKER ID="065" NAME="Αντώνιος Τρακατέλλης" AFFILIATION="PPE-DE">
Κύριε Πρόεδρε, ο τεράστιος αριθμός πυρκαγιών που έπληξε την Ελλάδα, πολλές από τις οποίες οφείλονταν σε εμπρησμούς, σε συνδυασμό με τις υψηλές θερμοκρασίες, την παρατεταμένη ξηρασία και τους ανέμους πολλών μποφόρ, είχαν ως αποτέλεσμα να χαθούν ζωές, να καταστραφούν σπίτια και καλλιέργειες και να καούν χιλιάδες ζώα. Κάηκαν μεγάλες εκτάσεις πανέμορφων δασών προκαλώντας μια άνευ προηγουμένου περιβαλλοντική καταστροφή.
<P>
Μία από τις σημαντικές αρχές στις οποίες στηρίζεται η Ευρωπαϊκή Ένωση είναι η αρχή της αλληλεγγύης. " αλληλεγγύη εκφράστηκε από πολλά κράτη μέλη της Ένωσης και από την Επιτροπή αλλά και από άλλα κράτη και γι' αυτό το γεγονός η Ελλάδα είναι ευγνώμων σε αυτούς που προσέτρεξαν για να αντιμετωπιστεί μια φυσική καταστροφή που οφείλονταν σε συνθήκες που υπερβαίνουν κάθε φαντασία.
<P>
Αν θέλουμε όμως αυτή η αλληλεγγύη να εκφράζεται γρήγορα και συντονισμένα ώστε να είναι και αποτελεσματική, πρέπει να προχωρήσουμε στην εγκαθίδρυση ενός κοινοτικού μηχανισμού πολιτικής προστασίας από φυσικές καταστροφές, ιδίως όταν η έντασή τους ξεπερνά κάθε δυνατότητα τοπικών και εθνικών μηχανισμών προστασίας.
<P>
Οι προτάσεις του κοινού ψηφίσματος αφορούν μεταξύ άλλων στην αναδιάρθρωση και σε νέους ευέλικτους κανόνες για το Ευρωπαϊκό Ταμείο Αλληλεγγύης, στο συντονισμό δράσεων πρόληψης αλλά και αποτελεσματικής βοήθειας για την αντιμετώπιση των φυσικών καταστροφών και, τέλος, υποστηρίζεται ενθέρμως η σύσταση μιας ειδικής ευρωπαϊκής δύναμης πολιτικής προστασίας που θα ενεργοποιείται, πάντοτε βεβαίως επικουρικά προς τις εθνικές δράσεις, σε τέτοιες καταστάσεις, σύμφωνα και με την πρόταση Barnier.
<P>
Θέλω να πιστεύω ότι κοινοτικός μηχανισμός θα εγκαθιδρυθεί γρήγορα και ότι το Ταμείο Αλληλεγγύης θα αποβεί πιο αποτελεσματικό στην αντιμετώπιση των καταστροφών και των θυμάτων. Δεν πρέπει να αδρανήσουμε για μία ακόμη φορά και ως Ευρωπαϊκή Ένωση να περιμένουμε μοιραία μια νέα καταστροφή σε κάποιο κράτος μέλος για να επανέλθουμε στο ίδιο θέμα.
<P>
" στιγμή να δράσουμε αποφασιστικά είναι σήμερα και, μάλιστα, μακριά από κάθε μικρόψυχη και μικροπολιτική αντιμετώπιση του θέματος των φυσικών καταστροφών και της πολιτικής προστασίας.
<SPEAKER ID="066" NAME="Dagmar Roth-Behrendt" AFFILIATION="PSE">
(DE) Κύριε Πρόεδρε, όλοι αισθανόμαστε συμπόνοια για τους ανθρώπους που έχασαν μέλη των οικογενειών του ή φίλους, αλλά και για εκείνους που έχασαν πολλά πράγματα που είναι σημαντικά για τη ζωή τους σε πολύ προσωπικό επίπεδο. Ασφαλώς αισθανόμαστε συμπάθεια και ασφαλώς είναι καθήκον της Ευρωπαϊκής Ένωσης να δείξει αλληλεγγύη. Αυτή είναι η θεμελιώδης αρχή μας, και θέλουμε να την εφαρμόσουμε και στην προκειμένη περίπτωση. Ακόμα, ασφαλώς θέλουμε να ανταποκριθούμε στην ευθύνη μας, κάτι που οφείλουμε σε καθένα από τα άλλα κράτη μέλη στην Ευρωπαϊκή Ένωση.
<P>
Εφόσον όμως πρέπει να αναλάβουμε την ευθύνη, τότε περιμένουμε και κάποια υπευθυνότητα. Είμαστε υποχρεωμένοι να αναρωτηθούμε αν μπορούσαν να έχουν αποφευχθεί όλα αυτά. Απευθύνομαι στους συναδέλφους που μίλησαν, που ανήκουν εδώ και πολύ καιρό στο Κοινοβούλιο και έχουν ήδη εγκρίνει πολλούς νόμους και προγράμματα δράσης. Υπάρχουν σοβαροί λόγοι για να πούμε πως όντως, αυτά θα μπορούσαν να έχουν αποφευχθεί. Το Ευρωπαϊκό Κοινοβούλιο ενέκρινε ήδη πριν από 9 χρόνια το πρόγραμμα δράσης για την πολιτική προστασία. Τι αναφέρεται εκεί, κύριε Τρακατέλλη; Συνεργαστήκατε κι εσείς στην εκπόνησή του, όπως και πολλοί άλλοι. Στο σχέδιο δράσης αναφέρεται ότι πρέπει να προσφέρεται γρήγορα βοήθεια, αλλά αναφέρεται και ότι πρέπει να γίνει εκπαίδευση και ενημερωτικές εκδηλώσεις, ώστε να εκπαιδευτούν οι άνθρωποι σε τοπικό επίπεδο για το πώς να αντιδρούν άμεσα και να ζητούν γρήγορα βοήθεια. Αυτό θα μπορούσε ίσως να έχει γίνει και αυτήν τη φορά, προφανώς όμως δεν είναι ακόμα όλοι αρκετά καλά εκπαιδευμένοι.
<P>
Τι γίνεται με το πρόγραμμα "Έμφαση στα δάση"; Αντιμετωπίζεται γενικότερα με σοβαρότητα η διαχείριση των δασών; Έχουν προβλεφθεί ζώνες πυρασφάλειας στις χώρες της Ευρωπαϊκής Ένωσης που έχουν ζεστό καλοκαίρι - δηλαδή σε ολόκληρη τη νότια Ευρώπη; Ή μήπως αυτό δεν είναι αρκετά επικερδές; Πρέπει να τα σκεφτούμε όλα αυτά. Αν θέλουμε να αναλάβουμε την ευθύνη, έχουμε και το δικαίωμα να ζητάμε υπευθυνότητα.
<P>
Τι γίνεται με την πολιτική για τα απορρίμματα; Ακούσαμε πολλές φορές πως υπάρχουν κράτη μέλη που δεν παίρνουν το θέμα αυτό πολύ σοβαρά. Ακούσαμε πολλές φορές από την Επιτροπή ότι υπάρχουν χώρες που δεν τηρούν την υφιστάμενη νομοθεσία. Φυσικά, έτσι, ένα επιπόλαια πεταμένο τσιγάρο μπορεί να προκαλέσει αμέσως πυρκαγιά. Ασφαλώς θέλουμε να δείξουμε αλληλεγγύη και να βοηθήσουμε. Όμως τι γίνεται με την επονομαζόμενη ομάδα ταχείας επέμβασης; Θα ήθελα να ρωτήσω εκείνους που ζητούν σήμερα εδώ να συστήσουμε ευρωπαϊκή ομάδα ταχείας επέμβασης, ίσως μάλιστα και ευρωπαϊκή πυροσβεστική υπηρεσία: για πόσα εκατομμύρια ανθρώπους σε 27 χώρες; Για σχεδόν 500 εκατομμύρια; Οι άνθρωποι αυτοί είτε είναι απίστευτα αφελείς, λες και ζουν σε παραμύθι, είτε είναι λαϊκιστές - είτε το ένα, είτε το άλλο.
<P>
Δεν πρέπει να κοροϊδεύουμε τους ανθρώπους που ζουν εκεί λέγοντας ότι η Ευρωπαϊκή Ένωση στις Βρυξέλλες -η Επιτροπή ή εμείς εδώ στο Σώμα- θα μπορούσε να διαθέτει τόσο πολλούς πυροσβέστες ή διασώστες ώστε να μπορούμε να επέμβουμε σε περιπτώσεις καταστροφών. Χρειαζόμαστε δομές επικοινωνίας και πρέπει να ζητάμε ελικόπτερα από τη Γερμανία, τη Φινλανδία και την Τσεχία όταν χρειάζονται, δηλαδή την ίδια ημέρα. Υπάρχει ένα σύστημα έγκαιρης προειδοποίησης για ορισμένα συμβάντα στον τομέα των τροφίμων με προθεσμία 12 ωρών. Θεωρώ ότι θα έπρεπε να μπορούμε να επιτύχουμε και εδώ μικρότερη προθεσμία αντίδρασης. Εγώ πιστεύω ότι πρέπει να είμαστε ειλικρινείς στους ανθρώπους και να πούμε: Μπορούμε να δώσουμε χρήματα και να δημιουργήσουμε δομές επικοινωνίας. Μπορούμε να προσπαθήσουμε να βοηθήσουμε, αλλά την ευθύνη πρέπει να την αναλάβετε και εσείς επί τόπου, σε οποιοδήποτε μέρος, είτε στη Γερμανία, είτε στη Βόρεια είτε στη Νότια Ευρώπη, ή οπουδήποτε αλλού.
<P>
Όσο φοβερή και αν είναι τώρα η κατάσταση και όση συμπάθεια και αν αισθανόμαστε, όσο και αν πρέπει να δείξουμε αλληλεγγύη, μεθαύριο πρέπει επίσης να πούμε τι πρέπει να αλλάξει.
<SPEAKER ID="067" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, αυτό ήταν πολύ δύσκολο για τους πολίτες της Νότιας Ευρώπης που πλήγηκαν από τις καταστροφικές φωτιές. Σίγουρα είδατε όλοι το δράμα που εξελίχθηκε στην Ελλάδα, όπου χάθηκαν πολλές ζωές και κάηκαν τεράστιες εκτάσεις δάσους.
<P>
Πέραν όμως από το οικονομικό σκέλος αυτής της καταστροφής, υπάρχει το ανθρώπινο και το περιβαλλοντικό. Καλό είναι λοιπόν να αναρωτηθούμε τι θα γίνει με όλους αυτούς τους ανθρώπους που έχασαν σπίτια, δουλειά και τη γη τους. Το Ταμείο Αλληλεγγύης προσφέρει ένα οικονομικό βάλσαμο αλλά τι θα γίνει από κοινωνικής πλευράς για την επανένταξή τους;
<P>
Επίσης, πρέπει να αναρωτηθούμε τι θα γίνει από περιβαλλοντικής πλευράς. Οι πρώτες βροχές δεν θα αργήσουν να έλθουν και κινδυνεύουμε να δούμε νέες καταστροφές στα μέσα του χειμώνα.
<P>
Αυτά είναι ερωτήματα που θέτουμε στην Επιτροπή, και πρέπει να επιμείνουμε, όπως είχαμε κάνει με παρόμοιο ψήφισμα πέρυσι, για τη θέσπιση ευρωπαϊκής αρχής πολιτικής προστασίας.
<SPEAKER ID="068" NAME="Νικόλαος Βακάλης" AFFILIATION="PPE-DE">
Κύριε Πρόεδρε, η Ελληνική Κυβέρνηση αγωνίζεται σήμερα με όλα τα μέσα για να αντιμετωπίσει τη βιβλική καταστροφή που υπέστη η Ελλάδα. Όμως το μέγεθος της καταστροφής ξεπερνά κατά πολύ τις δυνατότητες της χώρας, όπως εξάλλου είχαν την ευκαιρία να διαπιστώσουν και οι κύριοι Barroso και Schultz.
<P>
Τούτες τις στιγμές, η έννοια της ευρωπαϊκής αλληλεγγύης αποκτά το βαθύτερό της περιεχόμενο. " παγκόσμια κοινή γνώμη παρακολουθεί και αξιολογεί το πώς η ευρωπαϊκή οικογένεια διαχειρίζεται το σκληρό πλήγμα που δέχτηκε ένα μέλος της.
<P>
Απευθύνομαι στον απουσιάζοντα κύριο Barroso και ζητώ να εξαντλήσει όλα τα μέσα που του παρέχει η θεσμική του θέση. Ορισμένες ενέργειες που πρέπει να γίνουν άμεσα - και υπογραμμίζω τη λέξη "άμεσα" - είναι οι εξής:
<P>
ευέλικτη ενεργοποίηση του Ευρωπαϊκού Ταμείου Αλληλεγγύης·
<P>
ενεργοποίηση του άρθρου 100, παράγραφος 2, της Συνθήκης που προβλέπει επιπλέον κοινοτική χρηματοδότηση σε περίπτωση φυσικών καταστροφών·
<P>
συμμετοχή της Επιτροπής και της Ευρωπαϊκής Υπηρεσίας Περιβάλλοντος στη σύνταξη στρατηγικού σχεδίου ανασυγκρότησης των πυρόπληκτων περιοχών·
<P>
αναπροσαρμογή των προγραμμάτων του 3ου και 4ου κοινοτικού πλαισίου στήριξης για την αποκατάσταση των ζημιών·
<P>
παρέκκλιση από τους κοινοτικούς κανόνες για γεωργικές και κτηνοτροφικές ποσοστώσεις, κρατικές ενισχύσεις, φοροαπαλλαγές.
<P>
Τέλος, είμαστε ευγνώμονες για τη βοήθεια που λάβαμε τις τελευταίες μέρες από τα κράτη μέλη. Ήταν πράγματι ανεκτίμητη. Όμως θεωρώ ότι δεν μπορεί να υποκαταστήσει την ανάγκη της σύστασης μιας ευρωπαϊκής δύναμης πολιτικής προστασίας, όπως πρότειναν οι κύριοι Sarkozy και Καραμανλής.
<SPEAKER ID="069" NAME="Edite Estrela" AFFILIATION="PSE">
(PT) Κύριε Πρόεδρε, λυπούμαστε όλοι για όσα συνέβησαν στην Ελλάδα και στο "νωμένο Βασίλειο. Γινόμαστε ένα με τα θύματα και ελπίζουμε ότι τέτοιες καταστάσεις δεν θα επαναληφθούν. Δυστυχώς, όπως τόνισε ο επικεφαλής της Ομάδας μου, κάθε χρόνο τέτοια εποχή το Ευρωπαϊκό Κοινοβούλιο εγκρίνει ψήφισμα στο οποίο εκφράζει τη λύπη του για τις φυσικές καταστροφές που συνέβησαν κατά τη διάρκεια των θερινών διακοπών και προτείνει μέτρα τα οποία αργούν να ληφθούν.
<P>
Πρέπει να περάσουμε από τα λόγια στις πράξεις, ώστε η κατάσταση αυτή να πάψει να επαναλαμβάνεται κάθε χρόνο, όπως συμβαίνει σήμετα, με ακόμη μεγαλύτερη ένταση και αυξανόμενο αριθμό θυμάτων. Όλα αυτά τα περιστατικά μας κάνουν να πιστεύουμε ότι οι κίνδυνοι αυξάνονται λόγω της κλιματικής αλλαγής και του φαινομένου του θερμοκηπίου. Υπάρχουν διάφορα έγγραφα που προτείνουν λύσεις -αναφέρθηκαν ήδη η έκθεση Barnier και άλλα έγγραφα που παρουσίασαν το Κοινοβούλιο και η Επιτροπή- όχι μόνο για τη βελτίωση της αποτελεσματικότητας του μηχανισμού πολιτικής προστασίας σε ευρωπαϊκό επίπεδο, αλλά και για τη βελτίωση των πόρων σε εθνικό επίπεδο.
<P>
Όσον αφορά το συχνά αναφερόμενο κόστος, πρέπει να τονιστεί ότι, όταν συμβαίνει μια τραγωδία, αυτή πρέπει να αντιμετωπιστεί, και οι κατεστραμμένες περιουσίες να ανοικοδομηθούν, κάτι που έχει οικονομικό κόστος. " θεραπεία είναι σαφώς δαπανηρότερη από την πρόληψη. Ούτε ένα από τα ψηφίσματα που ενέκρινε το Κοινοβούλιο δεν προβλέπει τη δημιουργία χαρτών που θα προσδιορίζουν τις περιοχές που αντιμετωπίζουν τους περισσότερους κινδύνους πυρκαγιάς, που πρέπει να λαμβάνονται υπόψη στο πλαίσιο του σχεδιασμού και της ανάπτυξης.
<P>
Πρέπει επίσης να θεσπιστούν διάφορες κυρώσεις, όπως η απαγόρευση οικοδομικών εργασιών σε καμμένες περιοχές για 10 ή 15 χρόνια. Τα κράτη μέλη διαθέτουν την αναγκαία ικανότητα. Σας υπενθυμίζω ότι τα έτη 2003 και 2005 η Πορτογαλία αντιμετώπισε επίσης καταστροφικές πυρκαγιές και ευτυχώς φέτος ήταν σε θέση να συνδράμει την Ελλάδα αποστέλλοντας αεροσκάφη για την κατάσβεση των εκεί πυρκαγιών. Πρέπει επομένως να ενισχύσουμε τον συντονισμό σε ευρωπαϊκό επίπεδο και να βελτιώσουμε τους μηχανισμούς σε εθνικό επίπεδο.
<P>
Θα ήταν ευκταίο να υποβάλει η Επιτροπή πρόταση οδηγίας για τις πυρκαγιές, όπως έκανε με τις πλημμύρες.
<P>
Πρέπει να κλείσω ευχόμενη στον Επίτροπο Δήμα ταχεία ανάρρωση.
<SPEAKER ID="070" NAME="Αντώνης Σαμαράς" AFFILIATION="PPE-DE">
Κύριε Πρόεδρε, έρχομαι σήμερα από την πολύπαθη Πελοπόννησο και συγκεκριμένα από την ιδιαίτερη πατρίδα μου, τη Μεσσηνία, που επλήγη καίρια από τις φοβερότερες δασικές πυρκαγιές εδώ και ένα αιώνα. Δεν επρόκειτο για μια μόνο φωτιά ή ένα μόνο μέτωπο. Επρόκειτο για εκατοντάδες πυρκαγιές που άναβαν ταυτόχρονα, παντού, όλες τις ώρες, μέρα και νύχτα, από όλες τις κατευθύνσεις.
<P>
Είδα χωριά να καίγονται, δάση και καλλιέργειες να γίνονται παρανάλωμα του πυρός· είδα γέρους ανθρώπους να προτιμούν να καούν στα σπίτια τους παρά να τα εγκαταλείψουν· είδα πυροσβέστες να πέφτουν ηρωικά στο καθήκον. 65 άνθρωποι βρήκαν μαρτυρικό θάνατο, οι περισσότεροι παλεύοντας να σώσουν τα σπίτια και τα χωριά τους. Πάνω από 2,5 εκατομμύρια στρέμματα κάηκαν. Δεκάδες χιλιάδες κάτοικοι έμειναν άστεγοι και ένας ολόκληρος λαός είναι συγκλονισμένος. Αυτού του λαού το αίτημα σας μεταφέρω για συμπαράσταση, για αλληλεγγύη, για ελπίδα να ξανασταθεί στα πόδια του.
<P>
Ευχαριστώ το Ευρωπαϊκό Κοινοβούλιο και την Επιτροπή που αποδέχθηκαν μια σειρά σημαντικών προτάσεων της Ελληνικής Κυβέρνησης. Προσωπικά, από την Επιτροπή Προϋπολογισμών, στην οποία και ανήκω, αύριο κιόλας θα υποβάλω και νέες σχετικές προτάσεις και τροπολογίες.
<P>
" Ευρώπη που οικοδομούμε σημαίνει αλληλεγγύη αλλά σημαίνει και αυτοπεποίθηση. Οι συνάνθρωποί μας που επλήγησαν έχουν σήμερα ανάγκη την αλληλεγγύη που η Ευρωπαϊκή Ένωση μπορεί να τους προσφέρει. Έχουν ανάγκη την αυτοπεποίθηση που η Ευρωπαϊκή Ένωση μπορεί να τους προσφέρει.
<P>
Έτσι ενισχύουμε την ίδια την Ευρώπη, ενισχύουμε τη συνοχή της, ενισχύουμε την πίστη των ευρωπαϊκών λαών στην ενότητά τους.
<SPEAKER ID="071" NAME="Richard Corbett" AFFILIATION="PSE">
(EN) Κύριε Πρόεδρε, οι περισσότεροι από τους ομιλητές στη συζήτηση αυτή ασχολήθηκαν δικαιολογημένα με τις πυρκαγιές στην Ελλάδα, το μέγεθος των οποίων, και δεδομένου του ότι είναι πολύ πρόσφατες στη μνήμη μας, είναι κλίμακας που ακόμη και τώρα δυσκολευόμαστε να συλλάβουμε. Ας μην ξεχνούμε όμως ότι η συζήτηση αυτή -και οπωσδήποτε το ψήφισμα που θα εγκρίνουμε αύριο- αφορά και άλλες φυσικές καταστροφές που συνέβησαν την καλοκαιρινή περίοδο. Όλοι γνωρίζουμε ότι οι αιτίες τους, σε τελική ανάλυση, εν μέρει συνδέονται.
<P>
Εφιστώ την προσοχή σας συγκεκριμένα στις πλημμύρες που έπληξαν πολλές περιοχές της Αγγλίας, περιλαμβανομένης της εκλογικής μου περιφέρειας, του Yorkshire και Humber. Προτρέπω την Επιτροπή και όλους όσοι εμπλέκονται στον χειρισμό των αιτημάτων που έχουν υποβληθεί για βοήθεια από τον προϋπολογισμό της Ευρωπαϊκής Ένωσης -και για την αλληλεγγύη που μπορεί να επιδείξει η Ένωσή μας- να διασφαλίσει ότι σε όλες αυτές τις περιπτώσεις τα κεφάλαια αυτά κινητοποιούνται το συντομότερο δυνατό, χωρίς αδικαιολόγητα γραφειοκρατικά εμπόδια. Όταν η απόφαση λαμβάνεται γρήγορα και οι άνθρωποι γνωρίζουν ότι τα χρήματα έρχονται, είναι δυνατό να γίνονται σχέδια ακόμη και πριν τα χρήματα πράγματι φτάσουν. Είναι επίσης πολύ σημαντικό, συμβολικά και πολιτικά, να γίνει αυτή η χειρονομία αλληλεγγύης προς όλες τις περιφέρειες που επλήγησαν το καλοκαίρι που πέρασε. Καθώς προκύπτουν νέα γεγονότα, και αυτά τα γεγονότα αρχίζουν να ξεθωριάζουν στη μνήμη εκείνων που δεν επλήγησαν άμεσα, είναι σημαντικό να διατηρήσουμε τα γεγονότα αυτά ψηλά στις προτεραιότητές μας και να κάνουμε ό,τι πρέπει να γίνει όσο το δυνατόν ταχύτερα.
<SPEAKER ID="072" NAME="Ιωάννης Κασουλίδης" AFFILIATION="PPE-DE">
Κύριε Πρόεδρε, ειδικοί επιστήμονες έχουν προβλέψει ότι σε μερικές δεκαετίες η Μεσόγειος θα μετατραπεί σε έρημο. " οικολογική καταστροφή που έχει πέσει στην Ελλάδα με τις δασικές πυρκαγιές και οι πυρκαγιές σε άλλες μεσογειακές χώρες με πείθουν ότι αυτή η πρόβλεψη είναι μια ορατή πραγματικότητα αν συνεχισθεί η υπερθέρμανση του πλανήτη και τα ακραία καιρικά φαινόμενα.
<P>
Μια τέτοια απειλή για την Ευρωπαϊκή Ένωση δεν μπορεί να μη θεωρηθεί παρά ισοδύναμη με άλλες απειλές, όπως η τρομοκρατία, η παράνομη μετανάστευση, το οργανωμένο έγκλημα, κλπ. Άρα πρέπει να την αντιμετωπίσουμε στην Ευρωπαϊκή Ένωση από κοινού.
<P>
Χαιρετίζω τη δήλωση του κυρίου Špidla ότι ετοιμάζεται η ανακοίνωση της Επιτροπής και ελπίζω ότι η Επιτροπή θα συγκεντρώσει τους αρμοδιότερους και ειδικότερους σε θέματα προστασίας των δασών και δασοπυρόσβεσης για να αναβαθμισθεί η πρακτική της δασοπυρόσβεσης.
<P>
Όμως πιστεύω ότι η Ευρωπαϊκή Ένωση πρέπει επίσης να ενθαρρύνει την έρευνα, εις τρόπον ώστε τα πτητικά μέσα δασοπυρόσβεσης να μπορούν να επιχειρούν και τη νύχτα. Είναι αδιανόητο να μπορούν τα πολεμικά αεροσκάφη να επιχειρούν τη νύχτα και να μην μπορούν τα πτητικά μέσα αυτής της τόσο σοβαρής και άμεσης απειλής την οποία αντιμετωπίζει ολόκληρη η Ευρώπη.
<P>
Τρίτον, υπάρχει το πρόγραμμα NATURA 2000 στο οποίο είναι ενταγμένα τα δάση μας. Οφείλουμε να δούμε με λογική αυτό το πρόγραμμα που απαγορεύει τη δημιουργία αντιπυρικών ζωνών και μονοπατιών για την πρόσβαση των πυροσβεστικών οχημάτων. Εδώ πραγματικά αληθεύει το ότι για να σώσουμε το δέντρο χάνουμε τα δάση. Και αυτήν τη θέση πρέπει να την αναθεωρήσουμε.
<P>
Τέλος, πιστεύω ότι σ' αυτές τις μελέτες που θα γίνουν σε πανευρωπαϊκό επίπεδο πρέπει να μελετηθεί ακόμη πιο σοβαρά το θέμα της αναδάσωσης και της αποκατάστασης του περιβάλλοντος μετά από τέτοιες οικολογικές καταστροφές.
<SPEAKER ID="073" NAME="Donata Gottardi" AFFILIATION="PSE">
(IT) Κύριε Πρόεδρε, κυρίες και κύριοι, οι δασικές πυρκαγιές έπληξαν πολλές χώρες της Ευρωπαϊκής Ένωσης και, δυστυχώς, προκάλεσαν και απώλειες ζωών. " Ιταλία χτυπήθηκε επίσης σκληρά τη χρονιά αυτή. Δυστυχώς αυτό δεν είναι κάτι καινούργιο. Πρόκειται για αυξανόμενο φαινόμενο και, πάνω απ' όλα, για φαινόμενο που δεν μπορεί να αντιμετωπίζεται κάθε χρόνο ως κατάσταση έκτακτης ανάγκης.
<P>
Ειλικρινά, προκειμένου οι προτάσεις και τα αιτήματά μας να έχουν νόημα και αποτελεσματικότητα, πρέπει να αρχίσουμε επισημαίνοντας ότι σε πολλές περιπτώσεις δεν πρόκειται για τραγικά ατυχήματα αλλά για ξεκάθαρα εγκληματικές ενέργειες: εγκλήματα που διαπράττονται κατά του περιβάλλοντος, των ανθρώπων, της κοινωνίας συνολικά και του μέλλοντός της, για λόγους κερδοσκοπίας. Τα εγκλήματα αυτά πρέπει να αντιμετωπίζονται άμεσα, αποτελεσματικά και με αυστηρότητα, κατά τρόπο αποτρεπτικό και καλά σχεδιασμένο.
<P>
Ποιον ρόλο μπορεί να διαδραματίσει η Ευρωπαϊκή Ένωση παράλληλα με τα κράτη μέλη στην αντιμετώπιση των εν λόγω καταστροφών και εγκληματικών ενεργειών; Ποια εργαλεία μπορεί να διαθέσει; Καλή ιδέα αποτελεί η συγκρότηση ομάδας δράσης της ΕΕ που θα παρέχει άμεση βοήθεια σε επιχειρήσεις διάσωσης και θα αποστέλλει πόρους και βοήθεια, αλλά πρέπει να υιοθετήσουμε ευρύτερη προσέγγιση, που θα αγγίζει τη ρίζα του προβλήματος.
<P>
Πρέπει να καταπολεμήσουμε την εγκληματικότητα και το στεβλό σύστημα κερδοσκοπίας μέσω του νομοθετικού συντονισμού μεταξύ των κρατών μελών σε ό,τι αφορά τη διαχείριση γης και την σκοπούμενη χρήση περιοχών που έχουν υποστεί πυρκαγιές και καταστροφές. Πρέπει να προβλέπονται χρονικοί περιορισμοί ως εμπόδιο στην παράνομη ανοικοδόμηση σε γεωργικές και κτηνοτροφικές περιοχές. Πρέπει να επενδύονται πόροι για την παροχή συνδρομής στις τοπικές κοινότητες μέσω της δημιουργίας κοινού δικτύου υποβολής εκθέσεων. Αυτός είναι ο τρόπος να τεθεί η πρόληψη πάνω από την επιβολή του νόμου!
<SPEAKER ID="074" NAME="Rolf Berend" AFFILIATION="PPE-DE">
(DE) Κύριε Πρόεδρε, κυρίες και κύριοι, στη σημερινή συζήτηση κατέστη αρκετές φορές φανερό ότι οι πρόσφατες φυσικές καταστροφές σε κράτη μέλη της ΕΕ, και όχι μόνο αυτές που σημειώθηκαν στην Ελλάδα, έδειξαν πως, παράλληλα με τα μέτρα που πρέπει να ληφθούν σε εθνικό επίπεδο, είναι επειγόντως απαραίτητη και η βελτίωση των μηχανισμών της Ευρωπαϊκής Ένωσης για την αντιμετώπιση κρίσεων.
<P>
Ως εισηγητής για το ταμείο αλληλεγγύης θεωρώ ανεξήγητο γιατί δεν έχει συμφωνήσει ως τώρα το Συμβούλιο να συζητήσει την αναθεωρημένη εκδοχή του μέσου αλληλεγγύης που δημιουργήθηκε το 2002, την οποία ενέκριναν η Επιτροπή και το Κοινοβούλιο πριν από ενάμισι χρόνο. Αυτή η νέα, αναθεωρημένη έκδοση είναι ένα πιο ευέλικτο και άμεσο μέσο συνδρομής. Και, αν δεν χρησιμοποιηθεί το μέσο αυτό τώρα -στο πλαίσιο αυτών των σημερινών καταστροφών- υπό την πορτογαλική Προεδρία του Συμβουλίου, πότε θα χρησιμοποιηθεί; Δικαιολογημένα αναρωτιούνται οι ευρωπαίοι πολίτες γιατί η ΕΕ δεν είναι σε θέση να ενεργήσει πιο γρήγορα. Ποια είναι η αξία της πολυδιαφημισμένης αλληλεγγύης των κρατών μελών μεταξύ τους; Κατά τη γνώμη μου, η απάντηση καθορίζεται από τέτοιες καταστάσεις κρίσης.
<P>
Το Ταμείο Αλληλεγγύης με τη μορφή που εγκρίθηκε το 2006 από το Ευρωπαϊκό Κοινοβούλιο είναι ένα ισχυρό και ευέλικτο μέσο που εξυπηρετεί τα συμφέροντα της ΕΕ, με τη χρησιμοποίηση του οποίου μπορεί να δοθεί με αποτελεσματικό τρόπο και με αλληλεγγύη βοήθεια και ενίσχυση στους κατοίκους των περιοχών που τη χρειάζονται. Το ταμείο αυτό δεν είναι μόνο μέσο αποκατάστασης της κανονικότητας και της λειτουργικότητας, της υποδομής και της οικονομικής και κοινωνικής ζωής, αλλά και σαφές πολιτικό μήνυμα από την ΕΕ προς τους πολίτες που βρίσκονται σήμερα σε κατάσταση έκτακτης ανάγκης - γεγονός που είναι σημαντικό για την ΕΕ.
<P>
Εδώ το ζητούμενο δεν είναι η αύξηση των πόρων του ταμείου, που είναι αδιαμφισβήτητοι και θα παραμείνουν σε ονομαστική γραμμή του προϋπολογισμού με ένα δισ. ευρώ. Με αφορμή όμως τα πρόσφατα γεγονότα απευθύνω έκκληση προς το Συμβούλιο -ιδίως προς την πορτογαλική Προεδρία- να δώσουν προτεραιότητα στην έναρξη ισχύος αυτού του αναθεωρημένου μέσου αλληλεγγύης.
<SPEAKER ID="075" NAME="Manuel Medina Ortega" AFFILIATION="PSE">
(ES) Κύριε Πρόεδρε, θέλω να εκφράσω την αλληλεγγύη μου στον ελληνικό λαό μετά τις καταστροφές αυτού του καλοκαιριού και ιδιαίτερα τα συλλυπητήριά μου στις οικογένειες εκείνων που χάθηκαν.
<P>
Όπως έχει λεχθεί επανειλημμένα, οι φυσικές καταστροφές δεν είναι αποκλειστικότητα της Ελλάδας. Συγκεκριμένα στην Ισπανία φέτος το καλοκαίρι, είχαμε αρκετές μεγάλες πυρκαγιές στη Βαλένθια και στις Κανάριες Νήσους ιδιαίτερα. Ευτυχώς ο κρατικός μηχανισμός λειτούργησε καλά, οι φωτιές κατασβέστηκαν έγκαιρα και οι κρατικές υπηρεσίες διεκπεραιώνουν τώρα τις αποζημιώσεις των πληγέντων.
<P>
Συμφωνώ με τον συνάδελφό μου κ. Galeote, και χαίρομαι για αυτήν τη μάλλον καθυστερημένη συζήτηση, από την άποψη ότι αυτού του είδους οι συζητήσεις δεν μπορούν να χρησιμοποιηθούν ως επιθέσεις προς μια συγκεκριμένη κυβέρνηση. Οι παρατηρήσεις που έγιναν εδώ από σοσιαλιστές βουλευτές ήταν πάντα σωστές και αποσκοπούσαν στην έκφραση αλληλεγγύης προς την Ελλάδα, όχι στην εκμετάλλευση της κατάστασης για πολιτικό όφελος. Ελπίζω ότι το Λαϊκό Κόμμα θα είναι σε θέση να διατηρήσει την ίδια στάση σε μελλοντικές συζητήσεις.
<P>
Εν πάση περιπτώσει, πιστεύω ότι η κ. Roth-Behrendt εξέφρασε τα πράγματα πολύ σωστά: η βασική αρμοδιότητα εξακολουθεί να εμπίπτει στα κράτη μέλη, αλλά μπορεί να λαμβάνεται δράση σε επίπεδο Ευρωπαϊκής Ένωσης μέσω του Ταμείου Αλληλεγγύης. Ο Επίτροπος, η κ. Roth-Behrendt και άλλοι ομιλητές έχουν επισημάνει τις καθυστερήσεις στην ανάπτυξη του Ευρωπαϊκού Ταμείου Αλληλεγγύης.
<P>
Ελπίζω ότι η Πορτογαλία, μια χώρα ιδιαίτερα ευάλωτη σε αυτού του είδους τις καταστροφές, θα χρησιμοποιήσει την Προεδρία της για να προχωρήσει την ανάπτυξη του Ταμείου Αλληλεγγύης, ώστε να μπορέσουμε να εργαστούμε από κοινού στο μέλλον σε περίπτωση επανάληψης ανάλογων καταστροφών.
<SPEAKER ID="076" NAME="Μανώλης Μαυρομμάτης" AFFILIATION="PPE-DE">
Κύριε Πρόεδρε, αυτό το καλοκαίρι στην Ελλάδα βιώσαμε πρωτόγνωρες καταστάσεις και είναι θλιβερό ότι μια τέτοιου μεγέθους καταστροφή εμπερικλείει ανθρώπινο παράγοντα. Ωστόσο, σήμερα θα ήθελα να αναφερθώ ιδιαίτερα στον κίνδυνο στον οποίον εκτίθενται οι αρχαιολογικοί χώροι στις περιπτώσεις φυσικών καταστροφών. Φυσικές καταστροφές και κυρίως οι πυρκαγιές σε δασικές εκτάσεις αυτόν τον χρόνο στην Ελλάδα έθεσαν σε κίνδυνο μνημεία μεγίστης σημασίας για την ευρωπαϊκή πολιτιστική κληρονομιά.
<P>
Με αγωνία παρακολουθήσαμε τη διάσωση του μουσείου της αρχαίας Ολυμπίας και του αρχαιολογικού χώρου των πρώτων Ολυμπιακών Αγώνων, καθώς οι καιρικές συνθήκες δεν επέτρεψαν τον περιορισμό της φωτιάς πριν φτάσει στον αρχαιολογικό χώρο. Ωστόσο, η βλάστηση στο αρχαίο δάσος του Κρονίου Λόφου καταστράφηκε ολοσχερώς.
<P>
" αρχαία Ολυμπία ανήκει στην παγκόσμια πολιτιστική κληρονομιά. Εδώ γεννήθηκαν οι Ολυμπιακοί Αγώνες, οι σπουδαιότεροι αγώνες της Αρχαίας Ελλάδας που γίνονταν προς τιμήν του Δία ενώ ήταν ένας θεσμός με πανελλήνια ακτινοβολία στην αρχαιότητα και παγκόσμια λάμψη σήμερα, όπου εκτός του αγωνιστικού προγράμματος, τα πολιτιστικά δρώμενα ήταν και είναι σήμερα πρωταρχικά στοιχεία του θεσμού.
<P>
" αρχαία Ολυμπία είναι το λίκνο του πολιτισμού. Για τον λόγο αυτό το επισημαίνω με ειδική αναφορά στο ψήφισμα. Τέλος, στο πλαίσιο αυτό, θα ήθελα να ζητήσω να διατεθούν πόροι ειδικότερα γι' αυτές τις περιπτώσεις, έτσι ώστε να προστατευθούν στο μέλλον από την καταστροφή και να αποκατασταθούν ζημιές από τις φωτιές στα μνημεία και τους χώρους της ευρωπαϊκής πολιτιστικής κληρονομιάς.
<SPEAKER ID="077" NAME="Ευαγγελία Τζαμπάζη" AFFILIATION="PSE">
Κύριε Πρόεδρε, πρόκειται για μία άνευ προηγουμένου καταστροφή, για ανθρώπινες απώλειες, για οικονομική και οικολογική καταστροφή. Οι λόγοι; Είναι οι κλιματικές αλλαγές. Είναι η ξηρασία και οι υψηλές θερμοκρασίες. Είναι όμως και η απουσία της πρόληψης και του σχεδιασμού, και κυρίως είναι η έλλειψη της συντονισμένης δράσης.
<P>
Είναι αναγκαίο να δράσουμε άμεσα, συντονισμένα για την υποστήριξη των πληγέντων. Να ξεκινήσει άμεσα το έργο αναδάσωσης και αποκατάστασης των προστατευόμενων περιοχών, να αποτρέψουμε την παράνομη οικοπεδοποίηση.
<P>
Μπορούμε να το πετύχουμε με ευρωπαϊκά αντανακλαστικά: κινητοποίηση κοινοτικών πόρων χωρίς γραφειοκρατικές καθυστερήσεις, μέσα από την υιοθέτηση και εφαρμογή αυστηρής περιβαλλοντικής νομοθεσίας για την προστασία των δασών και των οικοσυστημάτων, μέσα από την ίδρυση μιας αυτόνομης ευρωπαϊκής ομάδας ταχείας επέμβασης, μέσα από την υιοθέτηση μιας ευρωπαϊκής στρατηγικής για την αντιμετώπιση των επιπτώσεων των κλιματικών αλλαγών.
<P>
Όμως επίσης οφείλουμε να δώσουμε έμφαση στις ανάγκες των πλέον ευάλωτων ομάδων του πληθυσμού, όπως τα παιδιά, οι ηλικιωμένοι, τα άτομα με αναπηρία.
<P>
Ευχαριστώ τον Επίτροπο κύριο Špidla που μας θύμισε ότι οφείλουμε στο σχέδιο από την Ελλάδα να έχουμε μέτρα κατά του αποκλεισμού.
<SPEAKER ID="078" NAME="Marian-Jean Marinescu" AFFILIATION="PPE-DE">
(RO) Κύριε Πρόεδρε, η Ευρώπη έζησε μια τραγωδία με τη φυσική καταστροφή στην Ελλάδα αυτό το καλοκαίρι: απώλεια ανθρώπινων ζωών και χιλιάδες εκτάρια κατεστραμμένου δάσους. Αυτό φυσικά θα έχει εξαιρετικά αρνητικό αντίκτυπο περιβαλλοντικά και οικονομικά. " Ευρωπαϊκή Ένωση παρέσχε υλική/επιχειρησιακή βοήθεια αλλά και ανθρώπους, και ελπίζω ότι η αποκτηθείσα εμπειρία θα συμβάλλει στο μέλλον της ευρωπαϊκής πολιτικής προστασίας. " πραγματικότητα δείχνει ότι η δημιουργία μόνιμης ευρωπαϊκής δύναμης ταχείας επέμβασης είναι αναγκαία. Αυτή πρέπει να περιλαμβάνει ομάδες αντίδρασης ανάλογα με τα διάφορα είδη φυσικών καταστροφών και να είναι οργανωμένη σε περιφερειακά κέντρα για τη μείωση του χρόνου αντίδρασης. Πρέπει επίσης να βεβαιωθούμε ότι υπάρχει μηχανισμός για τη χρηματοδότηση από τα Ταμείο Αλληλεγγύης. Πέρα από τις καταστροφικές πυρκαγιές του καλοκαιριού αυτού, η Ανατολική Ευρώπη, ιδίως η Ρουμανία, αντιμετώπισε έντονη ξηρασία, ενώ, τα τελευταία χρόνια, φοβερές πλημμύρες έχουν επίσης πλήξει αρκετές χώρες. Το 2005, η Ρουμανία αντιμετώπισε τις σοβαρότερες πυρκαγιές της τελευταίας εικοσαετίας, που έπληξαν όλες τις περιοχές της χώρας. " Ρουμανία έλαβε χρηματοδοτική ενίσχυση από την Ευρωπαϊκή Ένωση για τα σχέδια στις πληγείσες περιφέρειες, αλλά τα χρήματα αποδεσμεύθηκαν καθυστερημένα σε σχέση με τη στιγμή που θα ήταν πλέον αποδοτικά. Αυτό το καλοκαίρι, ωστόσο, οι αφύσικα υψηλές θεσμοκρασίες στη Ρουμανία προκάλεσαν θανάτους και εκατοντάδες λιποθυμίες, ο Δούναβης έμεινε σχεδόν χωρίς νερό, ενώ την περασμένη χρονιά είχε πλημμυρήσει δεκάδες χιλιάδες στρέμματα, 10 νομοί υπέστησαν τεράστιες καταστροφές, και, για πρώτη φορά, κηρύχθηκε κατάσταση έκτακτης ανάγκης. Είναι προφανές ότι τα κράτη μέλη οφείλουν να υιοθετήσουν κοινή προσέγγιση στο ζήτημα της αλλαγής του κλίματος. " Επιτροπή για την αλλαγή του κλίματος πρέπει να διατυπώσει ορισμένα σαφή συμπεράσματα το συντομότερο δυνατό σχετικά με τις αιτίες και τα αναγκαία μέτρα που πρέπει να ληφθούν για την εξάλειψη των αιτίων αυτών.
<SPEAKER ID="079" NAME="Paulo Casaca" AFFILIATION="PSE">
(PT) Κύριε Πρόεδρε, θα ήθελα να αρχίσω προσθέτονας κι εγώ τα δικά μου λόγια συμπαράστασης στα θύματα των καταστροφών αυτών, από τα Κανάρια Νησιά ως τη Δυτική Ελλάδα και τη Βουλγαρία στα ανατολικά. Όπως έκαναν και άλλοι, θέλω και εγώ να συγχαρώ για τις προσπάθειές τους για την αντιμετώπιση των καταστροφών αυτών τις υπηρεσίες πολιτικής προστασίας, ιδίως τους πυροσβέστες. Θάλω ιδίως να επικροτήσω τη δήλωση του Επιτρόπου Δήμα της 31ης Ιουλίου, στην οποία τόνιζε τη σημασία της έκθεσης του τέως Επιτρόπου Barnier και της εφαρμογής της, ώστε η Ευρώπη να αποκτήσει κατάλληλα εξοπλισμένο μηχανισμό πολιτικής προστασίας ικανό να εξασφαλίσει την αντίδραση που λείπει.
<P>
Αν και αληθεύει ότι υπάρχει συντονισμός, δεν πρέπει να λησμονούμε τα όρια αυτού του συντονισμού: για παράδειγμα, το γεγονός ότι οι διάφορες εκκλήσεις της Βουλγαρίας τον Ιούλιο δεν βρήκαν ανταπόκριση.
<P>
Για μένα είναι σαφής η πορεία που πρέπει να ακολουθηθεί: η Επιτροπή πρέπει να αξιοποιήσει το περιεχόμενο της έκθεσης αυτής για να αναπτύξει τη δική της πρόταση, και εμείς, στο Κοινοβούλιο, και φυσικά και το Συμβούλιο, πρέπει να εξετάσουμε με σοβαρότητα και να παρακολουθήσουμε τις προτάσεις αυτές, οι οποίες είναι τόσο σημαντικές για το μέλλον της ευρωπαϊκής πολιτικής προστασίας.
<SPEAKER ID="080" NAME="James Elles" AFFILIATION="PPE-DE">
(EN) Κύριε Πρόεδρε, είναι απολύτως σαφές στην πρόταση ψηφίσματος ότι η Ευρώπη αντιμετώπισε ακραίες καιρικές συνθήκες, ανεξάρτητα εάν πρόκειται για καύσωνα ή πλημμύρες. Ακούσαμε πολλά. Προφανώς και εγώ, όπως και οι συνάδελφοί μου, εκφράζω τη βαθύτατη λύπη μου σε όσους επλήγησαν από τις πυρκαγιές στην Ελλάδα. Στην ίδια θέση βρίσκονται και εκείνοι που, όπως ανέφερε ο κ. Corbett, επλήγησαν από πλημμύρες, γεγονός το οποίο συνέβη στην εκλογική μου περιφέρεια. Με εκπλήσσει το γεγονός ότι ο Επίτροπος δεν αναφέρθηκε στο θέμα αυτό. Σε τελική ανάλυση, συζητούμε για φυσικές καταστροφές, και σε αυτές περιλαμβάνονται και οι πλημμύρες.
<P>
Ο Ιούνιος και ο Ιούλιος που πέρασαν συγκαταλέγονται στους υγρότερους της ιστορίας στην χώρα μου. Ως αποτέλεσμα, η Ένωση Βρετανών Ασφαλιστών εκτιμά ότι οι ζημίες μπορεί να ανέρχονται σε 5 δισ. ευρώ. Δέκα ζωές χάθηκαν, αναρίθμητες κατοικίες καταστράφηκαν, αναρίθμητες επιχειρήσεις παρέλυσαν και υποδομές υπέστησαν σοβαρές ζημιές. Είναι επομένως πολύ σημαντικό να περιληφθούν οι πλημμύρες σε οποιαδήποτε δράση τυχόν επιθυμεί να προτείνει η Επιτροπή.
<P>
Κύριε Επίτροπε, οι κάτοικοι των περιοχών αυτών θέτουν ερωτήματα όπως: μπορεί η ΕΕ να δώσει επιχορηγήσεις, οι οποίες μπορεί να συνοδευτούν από αντίστοιχη εθνική χρηματοδότηση, για την πρόληψη περαιτέρω πλημμυρών με την κατασκευή αντιπλημμυρικών έργων; Δεύτερον, πρέπει η ΕΕ να αναθεωρήσει την οδηγία της που εμποδίζει την απόθεση στις όχθες των ποταμών αυτών των υλικών της βυθοκόρησης ποταμών και ρεμάτων; Βάσει των εκτιμήσεων για το μέλλον, κανείς δεν αμφιβάλλει ότι οι συνθήκες αυτές πιθανώς θα επιδεινωθούν. Κλιματολόγοι αναμένουν ότι η μέση εθνική βροχόπτωση θα αυξηθεί κατά περίπου 20%, με ακραίες, καταρρακτώδεις νεροποντές που δίνουν τη βροχή ενός μήνα μέσα σε μια ημέρα.
<P>
Για τον λόγο αυτό, θα ικανοποιούσε ιδιαίτερα όσους ακούν τις συζητήσεις στην εκλογική μου περιφέρεια, στην εκλογική περιφέρεια του κ. Corbett ή σε ολόκληρο το "νωμένο Βασίλειο, εάν τους διαβεβαιώνατε ότι οι πλημμύρες θα περιληφθούν, όπως δηλώσαμε στην παρ. 2 της πρότασης ψηφίσματος της Ομάδας μας, και ότι η ενίσχυση θα δοθεί το συντομότερο και ταχύτερο δυνατόν. Ως γενικός εισηγητής του προϋπολογισμού του 2007, μπορώ να σας διαβεβαιώσω ότι θα επαγρυπνώ, προκειμένου να βεβαιωθώ ότι τα κεφάλαια δαπανώνται σωστά και αποδοτικά.
<SPEAKER ID="081" NAME="Fernand Le Rachinel">
εξ ονόματος της Ομάδας ITS. - (FR) Κύριε Πρόεδρε, κυρίες και κύριοι συνάδελφοι, καταρχάς και καταρχήν επιτρέψτε μου να εκφράσω εξ ονόματος της Ομάδας "Ταυτότητα, Παράδοση, Κυριαρχία", τα συλλυπητήρια και τη στήριξή μου στις οικογένειες των θυμάτων και του ελληνικού λαού, συνολικά.
<P>
Εξήντα τρεις νεκροί, άλλοι αγνοούμενοι, κατεστραμμένα χωριά, 200 000 καμένα εκτάρια, όπως προείπαν οι συνάδελφοί μου, δεκάδες χιλιάδες καμένα βοοειδή, με όλες τις συνέπειες που ενέχει αυτό για την εθνική οικονομία και ιδίως για τις τοπικές οικονομίες, συνέπειες που ακόμα δεν έχουν εκτιμηθεί: αυτό είναι το θλιβερό αποτέλεσμα των δασικών πυρκαγιών, που κατακαίγουν την Ελλάδα από τα τέλη Αυγούστου.
<P>
" Ευρωπαϊκή Ένωση, ως συνήθως, θα βγάλει το μπλοκ επιταγών της για να βοηθήσει στο έργο της ανοικοδόμησης και, ως συνήθως, χρησιμοποιεί μια τραγική κατάσταση για να προτείνει τη διεύρυνση των εξουσιών της μέσω της δημιουργίας μόνιμου ευρωπαϊκού σώματος πολιτικής προστασίας. Αυτό, ωστόσο, δεν θα συμβάλει με κανένα τρόπο στην αλληλεγγύη των ευρωπαϊκών χωρών, που έστειλαν ελικόπτερα, πυροσβεστικά αεροσκάφη και πυροσβέστες για να βοηθήσουν τους έλληνες συναδέλφους τους, όπως έπραξαν και πριν από δύο χρόνια στην Πορτογαλία και όπως θα πράξουν και μελλοντικά, όταν ένα κράτος μέλος ζητήσει τη συνδρομή τους.
<P>
Όπως σε κάθε ευκαιρία, η Ευρωπαϊκή Ένωση αποκρύβει τις δικές της ευθύνες. " πολιτική πρόληψης των δασικών πυρκαγιών δεν έχει αυτόνομη χρηματοδότηση και εφεξής ασφυκτιά μέσα στο πρόγραμμα Life, που επικεντρώνει τη δράση του στην εκπαίδευση, την επικοινωνία και τη στατιστική καταγραφή των πυρκαγιών, στο μικρό σκέλος που αφορά αυτό το θέμα.
<P>
Οι Έλληνες είναι θυμωμένοι και έχουν κάθε λόγο να είναι, διότι η κλίμακα αυτής της καταστροφής είναι προφανώς το αποτέλεσμα σειράς ανθρώπινων δυσλειτουργιών: εκτάσεις χαμηλής βλάστησης, που δεν αποψιλώθηκαν, ανεπαρκώς εκπαιδευμένοι πυροσβέστες, ανεπαρκή μέσα, κανένας επιχειρησιακός συντονισμός, ανεπαρκείς χωροταξικές-πολεοδομικές πολιτικές, αιτήματα για βοήθεια, που διατυπώνονται κατόπιν εορτής και, ιδίως, παντελής έλλειψη μέσων πρόληψης. Όλα αυτά επιτείνονται στην περίπτωση μιας μεσογειακής χώρας, όπου οι πυρκαγιές και η ξηρασία αποτελούν κοινό τόπο και η οποία επλήγη από το τρίτο κατά σειρά κύμα καύσωνα από τις αρχές του έτους. Δεν έγινε αντιληπτό ότι, λαμβάνοντας αρκούντως υπόψη τα χαρακτηριστικά του κλίματος, έπρεπε να υπάρχει ένας πραγματικός στόλος πυροσβεστικών αεροσκαφών.
<P>
Δεν πρέπει, όμως, να επιρριφθούν ευθύνες μόνο στην κυβέρνηση Καραμανλή, έστω και αν η "βλέποντας και κάνοντας" στάση της τις πρώτες μέρες ήταν καθ' όλα σκανδαλώδης: μόλις 1 000 πυροσβέστες, μόλις 440 στρατιώτες. Πρέπει να επιρριφθούν ευθύνες σε ορισμένα κόμματα, ευθύνες όμως βαραίνουν και τους σοσιαλιστές προκατόχους, το ΠΑΣΟΚ. " Νέα Δημοκρατία και οι σύμμαχοί της ευθύνονται, συλλογικά, για τους ανεπαρκείς ανθρώπινους και υλικούς πυροσβεστικούς πόρους, αλλά και για την απουσία κάποιας πολιτικής που να φέρει επάξια το όνομα πολιτική πρόληψης πυρκαγιών.
<P>
" φρικτή πρόσφατη καταστροφή στην Ελλάδα απλώς καταδεικνύει, δυστυχώς, την αστοχία του συστήματος, και σε λίγες ημέρες ο ελληνικός λαός θα έχει την ευκαιρία να τιμωρήσει μια συμβιβασμένη πολιτική τάξη και να επιλέξει άλλους για να λάβουν πολιτικές αποφάσεις. Ας ελπίσουμε ότι θα προβούν στην ορθή επιλογή!
<SPEAKER ID="082" NAME="Vladimír Špidla">
μέλος της Επιτροπής. - (CS) Κυρίες και κύριοι, η συζήτηση για ένα τόσο σημαντικό ζήτημα είναι αναμενόμενο να επεκταθεί και σε άλλα θέματα τα οποία σχετίζονται άμεσα ή έμμεσα.
<P>
Επιτρέψτε μου να διατυπώσω ορισμένες γενικής φύσης παρατηρήσεις σχετικά με την ευρωπαϊκή αλληλεγγύη, το Ταμείο Αλληλεγγύης, και ορισμένα γεγονότα από τα οποία μπορούμε να αντλήσουμε διδάγματα για το μέλλον.
<P>
Το 2002 έζησα την εμπειρία να ηγούμαι μιας χώρας που επλήγη από φοβερές πλημμύρες, από κοινού με την Ομοσπονδιακή Δημοκρατία της Γερμανίας και την Αυστρία. " κλίμακα ακριβώς της καταστροφής ήταν που έδωσε το κίνητρο για τη δημιουργία του Ταμείου Αλληλεγγύης. " καταστροφή συνέβη τον Αύγουστο, και η Τσεχική Δημοκρατία έλαβε τις πρώτες πληρωμές τον επόμενο Ιανουάριο. Μπορώ να πω χωρίς δισταγμό ότι έγινε απίστευτα γρήγοτα: ξεκινώντας από το μηδέν, διαμορφώθηκε μια πολιτική ιδέα, συγκροτήθηκε η δομή, και δόθηκε η ενίσχυση. " ενίσχυση εκείνη ήταν σημαντική και εκτιμήθηκε ιδιαίτερα στη χώρα μας.
<P>
Έκτοτε, αντιλαμβάνομαι τη σημασία της αλληλεγγύης, όχι μόνον από οικονομική άποψη, αλλά και γενικότερα. Δεν θα ξεχάσω ποτέ εκείνους τους δανούς και γάλλους πυροσβέστες και τους πολλούς ανθρώπους από άλλες περιοχές της Ευρώπης που μας βοήθησαν να αντιμετωπίσουμε εκείνη την καταστροφή.
<P>
" εμπειρία μου με έκανε να συνειδητοποιήσω ότι, όσο οργανωμένη και αν είναι μια χώρα, πάντα θα συμβαίνουν καταστροφές που υπερβαίνουν τα σύνορά της. Καμία χώρα δεν είναι σε θέση να διατηρεί σε μόνιμη βάση το επίπεδο των πόρων που είναι αναγκαίο για την αντιμετώπιση τέτοιων ακραίων καταστάσεων. Πιστεύω, επομένως, ότι είναι σωστό να προσπαθούμε να βρούμε τρόπους και μέσα που θα μας επιτρέψουν να ενεργούμε σε τέτοιες καταστάσεις με συντονισμένο τρόπο σε επίπεδο ΕΕ. Αυτό είναι εξαιρετικά σημαντικό. " συγκεκριμένη μορφή που θα λάβει αυτό επιδέχεται συζήτηση. Αυτό, ωστόσο, που είναι προφανές είναι ότι η ικανότητα αντίδρασης και κινητοποίησης όλων των διαθέσιμων πόρων σε επίπεδο ΕΕ ή μέσω της ΕΕ είναι εξαιρετικά σημαντική και εξακολουθεί να είναι ανεπαρκής. Ελάχιστα έχει αναφερθεί το γεγονός ότι η Βουλγαρία δεν έλαβε καμία βοήθεια. Οι πόροι είχαν απλώς εξαντληθεί. Δεν υπήρξαν μυστικές διαβουλεύσεις: απλώς δεν υπήρχαν αεροσκάφη, δεν υπήρχε επαρκές εκπαιδευμένο προσωπικό.
<P>
Όσον αφορά ειδικά την ενίσχυση προς την Ελλάδα, είναι πλέον σαφές ότι η βοήθεια είναι έτοιμη. Θα δοθεί κατόπιν αιτήματος της ελληνικής κυβέρνησης. Σε κάθε περίπτωση, όλα τα όργανα της Επιτροπής θα καταβάλουν κάθε προσπάθεια να διασφαλίσουν την παροχή της βοήθειας το συντομότερο δυνατό και με τον αποτελεσματικότερο δυνατό τρόπο.
<P>
Επιτρέψτε μου να επαναλάβω εν συντομία όσα είπα στην εναρκτήρια δήλωσή μου. Πρέπει να εξετάσουμε το Ταμείο Αλληλεγγύης, το οποίο από τη σύστασή του έχει ήδη κινητοποιηθεί σε τουλάχιστον 20 ή 30 περιπτώσεις. Δημιουργήθηκε μετά τις πλημμύρες. Παρενέβη ή βοήθησε σε περιπτώσεις καταστροφικών τυφώνων, όπως οι Gudrun και Kyril. Τώρα θα χρησιμοποιηθεί για την παροχή βοήθειας σε σχέση με αυτές τις καταστροφικές δασικές πυρκαγιές. Οι δυνατότητες του Ταμείου Αλληλεγγύης είναι τέτοιες, ώστε μπορεί να αναδιαρθρώνεται ως αποτέλεσμα νέων εμπειριών και νέων αναγκών, και είμαστε έτοιμοι να κάνουμε ακριβώς αυτό, με την ώθηση που έδωσε, μεταξύ άλλων, η επίσκεψη της Επιτρόπου Hübner στην Ελλάδα. Ένα άλλο σημαντικό δίδαγμα για μένα είναι ότι η προσωπική εμπειρία από τέτοιες καταστροφές αξίζει όσο χίλια τηλεοπτικά ντοκιμαντέρ.
<P>
Κυρίες και κύριοι, στη σημερινή μας συζήτηση αναφερθήκαμε στα προβλήματα της αλλαγής του κλίματος, της πρόληψης, της πρόληψης των πλημμυρών, της στρατηγικής για την προστασία του περιβάλλοντος, του πολεοδομικού σχεδιασμού και της ανάπτυξης, και σε πολλά άλλα. Όλα αυτά τα ζητήματα αναμφισβήτητα είναι αλληλοσυνδεόμενα. Γι' αυτό είναι τόσο σημαντικό να αναζητήσουμε απαντήσεις σε ευρωπαϊκό επίπεδο, και αυτό είναι, σε τελική ανάλυση, που κάνουμε εδώ.
<P>
Κυρίες και κύριοι, επιτρέψτε μου να κλείσω την ομιλία μου με λίγα απλά λόγια. " αλληλεγγύη είναι αναγκαία, και όταν τη ζήσει κανείς, αισθάνεται ότι ακόμη και σε πολύ δύσκολες καταστάσεις είναι πολύ πιο δυνατός από ό,τι μπορούσε ποτέ να φανταστεί. Σας ευχαριστώ.
<SPEAKER ID="083" NAME="Πρόεδρος">
Πριν κηρύξω τη λήξη της συζήτησης, θέλω να ευχαριστήσω όλους τους βουλευτές που έλαβαν τον λόγο, από όλες τις πολιτικές ομάδες, για τις πολύτιμες συμβολές τους. Γεννήθηκα στο Peschici, ένα από τα χωριά της Νότιας Ιταλίας που επλήγησαν περισσότερο από τις πυρκαγιές αυτού του καλοκαιριού. Τρεις από τους νεκρούς προέρχονται από εκεί. Κατανοώ τον πόνο και την απογοήτευση που εξέφρασαν πολλοί βουλευτές και σας είμαι ευγνώμων για την αποφασιστικότητά σας και τις καίριες παρατηρήσεις σας. Ελπίζω ότι το Συμβούλιο θα φανεί αντάξιο των περιστάσεων και θα ανταποκριθεί στα αιτήματα του Κοινοβουλίου και της Επιτροπής.
<P>
Έχω λάβει πέντε προτάσεις ψηφίσματος, σύμφωνα με το άρθρο 103, παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τρίτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="084" NAME="Jorgo Chatzimarkakis  " AFFILIATION="ALDE">
γραπτώς. - (DE) Κύριε Πρόεδρε, κυρίες και κύριοι, όλο το καλοκαίρι παρακολουθούσαμε διαρκώς εικόνες από τις σοβαρές πυρκαγιές στην Ελλάδα. " Ελλάδα δεν θα ξεχάσει τη γρήγορη βοήθεια άλλων κρατών μελών της ΕΕ για την αντιμετώπιση των πυρκαγιών και τις ενισχύσεις που προσφέρει τώρα η ΕΕ.
<P>
Κάτι άλλο όμως -και με αυτό περνώ στα αίτια των πρόσφατων καταστροφικών πυρκαγιών- είχε μείνει ξεχασμένο για δεκαετίες στην Ελλάδα: η δημιουργία κτηματολογίου. " Ελλάδα είχε υποχρέωση προς την ΕΕ να το κάνει αυτό εδώ και πολλά χρόνια, όμως μέχρι τώρα δεν έχει γίνει τίποτα. Έτσι, μεγάλες δασικές εκτάσεις στην Ελλάδα παραμένουν κοινοτικές και ως εκ τούτου χωρίς ιδιοκτήτη. Αν κάποιος έκαιγε ένα κομμάτι δάσος και έχτιζε εκεί μια καλύβα, μπορούσε να περιμένει ότι αυτό θα μείνει έτσι και η πράξη του θα νομιμοποιηθεί εκ των υστέρων - αυτή η κατάσταση είχε ως αποτέλεσμα να γίνει ο εμπρησμός κυριολεκτικά εθνικό σπορ. " ΕΕ θα βοηθήσει τώρα τους Έλληνες, αλλά το ελληνικό κράτος πρέπει να παρακολουθήσει και εν ανάγκη να συνετίσει τον εαυτό του. Αυτό συγκεκριμένα σημαίνει ότι, εάν η Ελλάδα δεν έχει ολοκληρώσει μέχρι την 31η Αυγούστου 2008 το κτηματολόγιο, δεν θα πρέπει μόνο να καταστούν επιτέλους απαιτητά τα συσσωρευμένα πρόστιμα που ανέρχονται σε πολλά εκατομμύρια, αλλά και να εξεταστούν και άλλες πληρωμές. Ως εισηγητής για τη διαφάνεια των χρηματοδοτικών ενισχύσεων στον τομέα της γεωργίας θα δώσω μεγάλη προσοχή σε αυτό.
<SPEAKER ID="085" NAME="Neena Gill  " AFFILIATION="PSE">
γραπτώς. - (EN) Αν και αντιλαμβάνομαι την κλίμακα της καταστροφής που προκάλεσαν οι δασικές πυρκαγιές στην Ελλάδα και λυπάμαι για τις ζωές που χάθηκαν, οφείλω να τονίσω ότι αυτό είναι πράγματι ένα ψήφισμα για τις φυσικές καταστροφές. Για τον λόγο αυτό, με απογοητεύει το γεγονός ότι ο Επίτροπος δεν έκανε καμία αναφορά στις πλημμύρες που συνέβησαν στο "νωμένο Βασίλειο. Προκάλεσαν μεγάλες καταστροφές σε ολόκληρη τη χώρα μου, περιλαμβανομένης της περιφέρειάς μου, των West Midlands. Στο Worcestershire περισσότερες από 5 000 κατοικίες και επιχειρήσεις επλήγησαν, και περισσότεροι από 2 000 άνθρωποι εκτοπίστηκαν προσωρινά.
<P>
Ο αντίκτυπος στις υποδομές υπήρξε σημαντικός, με πολλούς δρόμους να είναι καλυμμένοι από νερό για εβδομάδες μετά τις πλημμύρες και με ορισμένους να έχουν εξαφανιστεί τελείως. Σημαντικές ζημίες υπέστη και η γεωργία, και ο αντίκτυπος αυτού του γεγονότος δεν περιορίζεται στην απώλεια της παραγωγής, αλλά και καλλιεργειών, βοσκότοπων και της σοδειάς του επόμενου έτους.
<P>
Για τους λόγους αυτούς, προτρέπω την Επιτροπή να διασφαλίσει την εξέταση και της αίτησης του "νωμένου Βασιλείου για χρηματοδοτική ενίσχυση από το Ταμείο Αλληλεγγύης, που θα συμβάλλει στον μετριασμό ορισμένων από τις άμεσες συνέπειες των πλημμυρών. Είναι αναγκαίο να βελτιωθούν τα συστήματα πρόσβασης σε κεφάλαια και ο οποιοσδήποτε φορέας ταχείας αντίδρασης της ΕΕ για παροχή βοήθειας σε κράτη μέλη να καλύπτει και τις ακραίες πλημμύρες.
<SPEAKER ID="086" NAME="Péter Olajos  " AFFILIATION="PPE-DE">
γραπτώς. - (HU) Οι φυσικές καταστροφές του καλοκαιριού.
<P>
" αλλαγή του κλίματος έκανε το καλοκαίρι που πέρασε έναν κατάλογο καταστροφών. Πλημμύρες, ξηρασία και δασικές πυρκαγιές ρεκόρ προκάλεσαν όλεθρο σε πολλές περιοχές της Ευρώπης. Στην Ουγγαρία, σημαντικό ποσοστό της σοδειάς αραβόσιτου καταστράφηκε λόγω της ξηρασίας, και περισσότερα από 400 εκτάρια δάσους απανθρακώθηκαν παρά τις θαρραλέες προσπάθειες των πυροσβεστών μας στην Ουγγαρία - καθώς και στην Ελλάδα. Τώρα η ΕΕ πρέπει να αντλήσει τα σωστά διδάγματα από τα γεγονότα αυτά.
<P>
Θα ήθελα να σας υπενθυμίσω ότι υπάρχουν υποψίες για εμπρησμούς, για δόλια πρόκληση των καταστροφικών πυρκαγιών, τόσο στην Ελλάδα όσο και στη Σικελία. Είναι εξαιρετικά σημαντικό οι ζημίες που προκαλούνται εξαιτίας εμπρησμού, από τον οποίο καταστρέφονται ή υφίστανται ζημίες προστατευόμενοι φυσικοί πόροι, να μην οδηγούν σε αλλαγή του επίσημου καθεστώτος των περιοχών αυτών. Εάν είναι δυνατή η παράκαμψη των αρχών με το πέταγμα ενός αναμμένου τσιγάρου, και εάν άδειες, για παράδειγμα οικοδομικές άδειες, που δεν δίνονταν προηγουμένως για λόγους προστασίας του περιβάλλοντος, μπορούν να αποκτηθούν κατά τον τρόπο αυτό, τότε σύντομα ολόκληρη η Ευρώπη θα τυλιχτεί στις φλόγες. " Ευρωπαϊκή Ένωση και τα κράτη μέλη της πρέπει να εστιάσουν ιδίως στην σωστή αποκατάσταση και ανοικοδόμηση των πληγεισών περιοχών.
<P>
Τέλος, θα επιστήσω την προσοχή σε μια ήσσονος σημασίας, δυστυχώς διοικητικού χαρακτήρα αδυναμία. Ενώ κάποτε ήταν δυνατή, πριν από τη θέσπιση της άμεσης βοήθειας, η λήψη αρωγής σε περίπτωση καταστροφών από την Ένωση αρκετά γρήγορα, ακόμη και εντός δύο μηνών, πλέον γι' αυτόν τον σκοπό χρειάζεται σχεδόν ένας χρόνος. Ελπίζω ότι η Ένωση θα αλλάξει την πρακτική αυτή, και θα είναι εκ νέου δυνατή η ταχεία παροχή βοήθειας. Να θυμάστε: το να δίνεις άμεσα είναι σαν να δίνεις τα διπλά.
<SPEAKER ID="087" NAME="Richard Seeber  " AFFILIATION="PPE-DE">
γραπτώς. - (DE) Τα τελευταία χρόνια έχουν αυξηθεί σημαντικά η συχνότητα, η έκταση, η πολυπλοκότητα και οι επιπτώσεις των φυσικών καταστροφών σε ολόκληρη την Ευρώπη. Το καλοκαίρι του 2007 χαρακτηρίστηκε από ιδιαίτερα σοβαρές δασικές πυρκαγιές και πλημμύρες, καθώς και τις συνακόλουθες σημαντικές υλικές και περιβαλλοντικές ζημίες. Οι φυσικές αυτές καταστροφές έδειξαν για άλλη μια φορά ότι οι υπάρχοντες εθνικοί πόροι φθάνουν στα όρια των δυνατοτήτων τους τόσο από οικονομική όσο και από τεχνική άποψη. Ως εκ τούτου είναι επειγόντως απαραίτητη λειτουργική, αποτελεσματική ευρωπαϊκή πολιτική προστασία με γρήγορες αντιδράσεις. Γι' αυτό ζητώ να καταβάλει αποτελεσματικές προσπάθειες η Ευρώπη και απευθύνω έκκληση προς την Επιτροπή να λάβει τα ενδεδειγμένα μέτρα.
<P>
Όλοι θυμούνται τις καταστροφικές πλημμύρες στην Κεντρική Ευρώπη το 1999, το 2001 και το 2005, που είχαν πλήξει πολύ σοβαρά την Αυστρία και τα γειτονικά της κράτη. Τότε δημιουργήθηκε το κοινοτικό ταμείο για τις φυσικές καταστροφές. Σήμερα ήρθε η ώρα να κάνουμε το ταμείο αυτό όσο πιο ευέλικτο γίνεται και να το χρησιμοποιήσουμε άμεσα. Επίσης, η ανάπτυξη ενός μηχανισμού αντιμετώπισης κρίσεων θα δώσει τη δυνατότητα ταχείας αντίδρασης σε σοβαρές καταστάσεις έκτακτης ανάγκης.
<SPEAKER ID="088" NAME="Margie Sudre  " AFFILIATION="PPE-DE">
γραπτώς. - (FR) Υποστηρίζω την άποψη που εκφράστηκε στην πρόταση ψηφίσματος και θέλω, επίσης, να εκφράσω την αλληλεγγύη μου στον ελληνικό λαό, που επλήγη από αυτήν την καταστροφή.
<P>
" ΕΕ οφείλει να παράσχει επαρκή βοήθεια στην Ελλάδα το συντομότερο δυνατόν και να βελτιώσει σημαντικά τις δυνατότητες και τα μέσα της σε ό,τι αφορά την πολιτική προστασία και τις ενέργειες έκτακτης ανάγκης.
<P>
Δυστυχώς, ο καιρός ήταν ανελέητος και σε άλλες ευρωπαϊκές χώρες φέτος το καλοκαίρι. Ο κυκλώνας Dean, με ανέμους που φυσούσαν με ταχύτητα άνω των 200 χλμ./ω, ήταν ένας από τους πλέον βίαιους τυφώνες που έπληξαν το Τόξο των Αντιλλών τα τελευταία 20 χρόνια: προκάλεσε εκτεταμένες ζημιές στον γεωργικό τομέα και στα δίκτυα ηλεκτρικής ενέργειας και τηλεπικοινωνιών στη Μαρτινίκα και στη Γουαδελούπη, σε δύο δηλαδή από τις εξόχως απόκεντρες περιφέρειες της ΕΕ.
<P>
Παρωθώ την Ευρωπαϊκή Επιτροπή να λάβει τα απαιτούμενα μέτρα για τη στήριξη του γεωργικού τομέα στη Μαρτινίκα και στη Γουαδελούπη, ιδίως στους τομείς της καλλιέργειας της μπανάνας και των ζαχαρότευτλων, αφού οι φυτείες τους καταστράφηκαν σχεδόν ολοσχερώς, με ανησυχητικές κοινωνικές, οικονομικές και ανθρώπινες συνέπειες.
<P>
Είναι βασικό να τεθούν σε ισχύ το συντομότερο δυνατόν το νέο Ταμείο Αλληλεγγύης και το ενισχυμένο πρόγραμμα EuropeAid.

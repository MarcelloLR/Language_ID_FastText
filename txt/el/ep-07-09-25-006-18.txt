<CHAPTER ID="006-18">
18. Αναδιάρθρωση του κλάδου της ζάχαρης (ψηφοφορία)
<P>
- Έκθεση Μπατζελή
<P>
- Πριν από την ψηφοφορία για την τροπολογία 8:
<SPEAKER ID="133" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Κύριε Πρόεδρε, η πρόταση αυτή αφορά τη συμμετοχή των αγροτών στο ταμείο αναδιάρθρωσης, και η επιτροπή ενέκρινε τη φράση: "... 50% της αντίστοιχης ενίσχυσης αναδιάρθρωσης...". Θα ήθελα να το κάνω 25%. Αυτό συμφωνήθηκε με τις άλλες Ομάδες, και ελπίζω ότι μπορεί να εγκριθεί.
<P>
(Το Σώμα εγκρίνει την προφορική τροπολογία.)
<P>
- Πριν από την ψηφοφορία για το νομοθετικό ψήφισμα:
<SPEAKER ID="135" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Κύριε Πρόεδρε, θα ήθελα να ζητήσω εξ ονόματος της Ομάδας μας και βάσει του άρθρου 168, παράγραφος 2 του Κανονισμού την αναπομπή στην επιτροπή. Ο λόγος είναι ότι ψηφίσαμε προ ολίγου για συμμετοχή 25% των τευτλοπαραγωγών στο ταμείο αναδιάρθρωσης, αλλά η Επιτροπή εμμένει στο 10%.
<P>
Σύμφωνα με την τελευταία εκδοχή, τα κράτη μέλη μπορούσαν να το ξεπεράσουν, αλλά τώρα καταργήθηκε και αυτό. Είχαμε ήδη εξετάσει την τελευταία φορά αν πρέπει να ζητήσουμε αναπομπή στην επιτροπή στο σημείο αυτό και μετά δεχτήκαμε το 10%. Δεν πρέπει να το ξανακάνουμε τώρα αυτό. " μόνη μας δυνατότητα να συζητήσουμε με την Επιτροπή -αφού βρισκόμαστε στη διαδικασία διαβούλευσης- είναι να γίνει τώρα αναπομπή της έκθεσης και διαπραγματεύσεις με την Επιτροπή και το Συμβούλιο.
<SPEAKER ID="136" NAME="Neil Parish">
Πρόεδρος της Επιτροπής Γεωργίας και Ανάπτυξης της Υπαίθρου. - (EN) Κύριε Πρόεδρε, δεν θεωρώ ότι είναι σωστό να αναπέμψουμε το θέμα στην επιτροπή. Φρονώ ότι είναι σκόπιμο να αποφασίσουμε. Πρέπει να προωθήσουμε τη διαδικασία αναδιάρθρωσης, και γι' αυτό δεν επιθυμώ την αναπομπή του θέματος στην επιτροπή· φοβούμαι λοιπόν ότι είμαι αντίθετος με την πρόταση του κ. Graefe zu Baringdorf.
<SPEAKER ID="137" NAME="Κατερίνα Μπατζελή">
εισηγήτρια. - Κύριε Πρόεδρε, δεν θα συμφωνήσω με την πρόταση του Graefe zu Baringdorf και θα ήθελα, προς αποφυγήν εντυπώσεων, να πω στο Σώμα ότι αυτή τη στιγμή έχουμε ψηφίσει μία πρόταση βάσει της οποίας δίδεται για πρώτη φορά σε όλους τους παραγωγούς ένα κατ' αποκοπή ποσόν των 260 ευρώ συν 25 ευρώ, μία συνολική επιδότηση που φθάνει περίπου τα 400 ευρώ.
<P>
Από δημοσιονομικής σκοπιάς είναι ισορροπημένη και θεωρώ ότι θα βοηθήσει τον κλάδο συνολικά.
<P>
(Το Σώμα απορρίπτει την αίτηση αναπομπής στην επιτροπή.)

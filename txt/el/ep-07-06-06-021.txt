<CHAPTER ID="021">
Πολυετές σχέδιο για τα αποθέματα γάδου της Βαλτικής Θάλασσας και για τις αλιευτικές δραστηριότητες εκμετάλλευσης των εν λόγω αποθεμάτων (συζήτηση) 
<SPEAKER ID="226" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Zdzisław Kazimierz Chmielewski, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη θέσπιση πολυετούς σχεδίου για τα αποθέματα γάδου της Βαλτικής Θάλασσας και για τις αλιευτικές δραστηριότητες εκμετάλλευσης των εν λόγω αποθεμάτων - C6-0281/2006 -.
<SPEAKER ID="227" NAME="Joe Borg">
Μέλος της Επιτροπής. (EN) Κύριε Πρόεδρε, καταρχάς θέλω να ευχαριστήσω τον εισηγητή, κ. Chmielewski, και την Επιτροπή Αλιείας, καθώς και την Επιτροπή Περιβάλλοντος, Δημόσιας Υγείας και Ασφάλειας των Τροφίμων, για την έκθεση. Ο στόχος είναι να εγκριθεί η πρόταση στο Συμβούλιο του Ιουνίου την προσεχή εβδομάδα. Κατά τη διάρκεια των συζητήσεων που διεξήχθησαν στο πλαίσιο των προετοιμασιών του Συμβουλίου, εισήχθησαν πολλές αλλαγές στην αρχική πρόταση, ορισμένες από τις οποίες προς την κατεύθυνση των προτεινόμενων τροπολογιών σας.
<P>
Όπως πολύ καλά γνωρίζετε, και τα δύο αποθέματα γάδου της Βαλτικής Θάλασσας υφίστανται υπερβολική εκμετάλλευση, με το ανατολικό απόθεμα γάδου να βρίσκεται σε τόσο χαμηλότερο επίπεδο από τα ασφαλή βιολογικά όρια που ενδέχεται να κινδυνεύει με εξάλειψη στο εγγύς μέλλον. Ταυτόχρονα, το ΔΣΕΘ υπέδειξε ότι το 35 με 45% των περιπτώσεων στην ανατολική Βαλτική αφορά ψευδή αναφορά αλιευμάτων, γεγονός που όχι μόνο οδηγεί σε πρόσθετες απρόβλεπτες αλιευτικές συνέπειες στα αποθέματα αλλά επηρεάζει επίσης την ακρίβεια των επιστημονικών συμβουλών.
<P>
" τρέχουσα κατάσταση όχι μόνο βλάπτει τα αποθέματα γάδου στη Βαλτική, αλλά απειλεί επίσης τον τομέα της αλιείας που βασίζεται σε αυτούς τους πόρους. Ο γάδος είναι ένα από τα σημαντικότερα ιχθυαποθέματα για τον κλάδο στη Βαλτική. Είναι συνεπώς σημαντικό, όχι μόνο από οικολογικής αλλά και από κοινωνικής και οικονομικής πλευράς, να φέρουμε την αλιεία σε ισορροπία με τη διαθεσιμότητα των πόρων το συντομότερο δυνατόν, ώστε οι αλιείς να μπορούν και πάλι να στηρίζονται σε σταθερά και υψηλά αλιεύματα.
<P>
Το πολυετές σχέδιο που παρουσιάζει η Επιτροπή αναπτύχθηκε με βάση την προηγούμενη εμπειρία στη διαχείριση της αλιείας γάδου στη Βαλτική και μετά από πολλές διαβουλεύσεις με ενδιαφερόμενους φορείς, με τα κράτη μέλη και με επιστήμονες. Στόχος του είναι η αποκατάσταση των αποθεμάτων όχι μόνο στα ασφαλή βιολογικά όρια αλλά και πέρα από αυτά, σε επίπεδα που θα παράσχουν μέγιστα αειφόρα αλιεύματα, παρέχοντας έτσι ασφάλεια σε μακροπρόθεσμο ορίζοντα για τον ενεχόμενο αλιευτικό τομέα, μειώνοντας σταδιακά το σύνολο των επιτρεπόμενων αλιευμάτων και τις αλιευτικές προσπάθειες σε επίπεδα που θα ανταποκρίνονται σε αυτόν τον στόχο.
<P>
Όσον αφορά την έκθεση τώρα, οι αιτιολογικές σκέψεις του σχεδίου αντιστοιχούν στα μέτρα που περιγράφονται στη συνέχεια στις διατάξεις. Ως εκ τούτου, μπορώ να δεχθώ μόνο τις τροπολογίες 1 και 5, οι οποίες αντιστοιχούν στις διατάξεις του σχεδίου, όπως η απαίτηση να καθοριστεί η κατάσταση των ανατολικών αποθεμάτων γάδου στην πρώτη αιτιολογική σκέψη. " τροπολογία 4 είναι αποδεκτή επί της αρχής. Ωστόσο, η διαίρεση σε δυτική και ανατολική ζώνη καθορίζεται από επιστημονικά στοιχεία σύμφωνα με τα οποία υπάρχουν δύο ξεχωριστά αποθέματα γάδου στη Βαλτική και όχι από τα οικολογικά χαρακτηριστικά των δύο ζωνών.
<P>
" έκθεση προτείνει πολλές τροπολογίες στους κανόνες που καθορίζουν τη διαδικασία για τη μείωση των συνολικών επιτρεπόμενων αλιευμάτων και της αλιευτικής προσπάθειας σε αειφόρα επίπεδα. Οι τροπολογίες 8 ως 11 θα οδηγήσουν σε εξασθένιση της διαδικασίας μείωσης και θα περιορίσουν την εφαρμογή της.
<P>
Υπό το πρίσμα της σοβαρής κατάστασης των αποθεμάτων και της ανάγκης για περιορισμό όλων των ειδών αλιείας που αλιεύουν σημαντικές ποσότητες γάδου, δεν μπορώ να δεχθώ αυτές τις τροπολογίες. Έχω, ωστόσο, επίγνωση της ανάγκης για τον καθορισμό ενός συστήματος στο οποίο θα μπορεί να ανταπεξέλθει ο κλάδος. " Επιτροπή λοιπόν άλλαξε το σχέδιό της συνδυάζοντας τη θερινή απαγόρευση με τις ημέρες απουσίας από τα λιμάνια. Αυτό θα αυξήσει την ευελιξία για τον κλάδο και θα ωφελήσει ιδιαίτερα τους στόλους μικρής κλίμακας, οι οποίοι είναι πιο δύσκολο να λειτουργήσουν με ένα σταθερό και άκαμπτο σύστημα. Επιπροσθέτως, περιελήφθη στο σχέδιο ένα άρθρο για το Ευρωπαϊκό Ταμείο Αλιείας ώστε να διασφαλιστεί η οικονομική αποζημίωση για τον κλάδο.
<P>
Οι αλλαγές στο σύστημα προσπαθειών συνεπάγονται την αλλαγή πολλών από τις διατάξεις για τον έλεγχο και την εποπτεία. Το περιθώριο ανοχής αυξήθηκε σε 10%, εκτός από τον γάδο, και οι κανόνες για την εκφόρτωση διαγράφηκαν, γεγονός που πρέπει να αντιστοιχεί στις διατάξεις των τροπολογιών 14 και 16 της έκθεσης.
<P>
Σχετικά με την τροπολογία 15, άλλαξαν επίσης οι κανόνες εισόδου και εξόδου από την περιοχή, γεγονός που σημαίνει ότι οι καθορισμένες απαιτήσεις ισχύουν μόνο όταν το σκάφος φεύγει από την περιοχή στην οποία αλίευε.
<P>
Καθώς η ψευδής αναφορά αποτελεί επί του παρόντος ένα από τα βασικά προβλήματα στη διαχείριση της αλιείας γάδου στη Βαλτική, είναι σημαντικό να βελτιωθούν αυτοί οι κανόνες για τον ολοκληρωμένο έλεγχο των ποσοτήτων γάδου που αλιεύονται από κάθε απόθεμα και για τον χρόνο αλίευσής τους. Για τους ίδιους λόγους, δεν μπορώ να δεχθώ την τροπολογία 13, η οποία περιορίζει την απαίτηση για ένα ημερολόγιο πλοίου στα σκάφη με ειδική άδεια για αλιεία γάδου.
<P>
" έκθεση προτείνει τη μείωση της περιόδου αξιολόγησης από τρία σε δύο έτη και την εισαγωγή μιας διάταξης για την παρακολούθηση των κοινωνικοοικονομικών επιπτώσεων του σχεδίου στις τροπολογίες 17 ως 19.
<P>
Τα νέα αποθέματα γάδου μπαίνουν στο στάδιο της αλιείας σε ηλικία δύο ή τριών ετών κατά μέσο όρο. Αν μια αξιολόγηση ξεκινούσε κατά τη διάρκεια του δεύτερου έτους, θα ήταν πολύ δύσκολο να εντοπιστούν οι επιπτώσεις στο απόθεμα και, κατά συνέπεια, στον κλάδο. " Επιτροπή σχεδιάζει, ωστόσο, ένα έργο που θα παρακολουθεί όχι μόνο τις οικολογικές αλλά και τις κοινωνικοοικονομικές επιπτώσεις του σχεδίου ως πρώτο βήμα προς την αξιολόγηση των επιπτώσεων που πρέπει να γίνει στο τρίτο έτος της εφαρμογής του σχεδίου.
<P>
Τέλος, θέλω να αναφερθώ στις τρεις τροπολογίες που κατατέθηκαν από τον κ. Schlyter την περασμένη εβδομάδα. Δεν είναι αποδεκτές από την Επιτροπή για τους εξής λόγους. Ο στόχος του βασικού κανονισμού για την κοινή αλιευτική πολιτική είναι να διασφαλίσει αειφόρο διαχείριση από οικολογική, κοινωνική και οικονομική άποψη. Συνεπώς, είναι ευθύνη της Επιτροπής να προσπαθήσει να επιτύχει μια ισορροπία μεταξύ αυτών των τριών πυλώνων, μολονότι βασίζεται κυρίως σε επιστημονικές συμβουλές σχετικά με τα αποθέματα. Ως εκ τούτου, θεωρώ ότι μια βαθμιαία μείωση των TAC και των αλιευτικών προσπαθειών μέχρι να επιτευχθούν τα επίπεδα στόχου, σύμφωνα με τη σύσταση του ΔΣΕΘ, αποτελεί μια καλή ισορροπία σε αυτό το πλαίσιο.
<P>
Το ΔΣΕΘ σύστησε επίσης τη χρήση σχετικών στόχων όπως η θνησιμότητα λόγω αλίευσης αντί για σταθερούς στόχους όπως η βιομάζα, διότι είναι λιγότερο ευαίσθητοι στην επιστημονική αβεβαιότητα και στις περιβαλλοντικές διαφοροποιήσεις που επηρεάζουν τα αποθέματα.
<P>
Στη σημερινή κατάσταση όπου ένα υψηλό επίπεδο ψευδών αναφορών παρεμβαίνει στη διαχείριση και στις επιστημονικές συμβουλές και ενόψει της πιθανής προσεχούς αναθεώρησης των σημείων αναφοράς της βιομάζας για τα ανατολικά αποθέματα, η συμπερίληψη των στόχων της βιομάζας δεν είναι ενδεδειγμένη. Ωστόσο, καθώς αναμενόμενο αποτέλεσμα του σχεδίου είναι η βελτίωση της βάσης των επιστημονικών πληροφοριών, η συμπερίληψη των επιπέδων αναφοράς της βιομάζας θα μπορούσε να εξεταστεί στην πορεία της αναθεώρησης του σχεδίου αποκατάστασης του γάδου, η οποία προβλέπεται ότι θα λάβει χώρα μετά από τρία έτη εφαρμογής του σχεδίου.
<SPEAKER ID="228" NAME="Zdzisław Kazimierz Chmielewski " AFFILIATION="PPE-DE">
εισηγητής. - (PL) Κύριε Πρόεδρε, ο κανονισμός του Συμβουλίου που είναι το αντικείμενο αυτής της έκθεσης είναι μία σημαντική νομοθετική πρόταση που αναμένεται εδώ και καιρό, και αποτελεί μια προσπάθεια να αντιμετωπίσει τις πολύ σημαντικές ανάγκες του αλιευτικού τομέα σε μία από τις πλέον σημαντικές υδάτινες περιοχές της Ευρώπης. Αυτό από μόνο του είναι ένας αρκετά καλός λόγος να συγχαρούμε τους υπεύθυνους για την έκθεση. Αντιμετώπισαν τη δύσκολη πρόκληση εκπόνησης ενός μακροπρόθεσμου προγράμματος για την αποκατάσταση και τα αποθέματα του βαλτικού γάδου. Ο γάδος είναι ένα ψάρι που εξασφαλίζει το εισόδημα πολλών οικογενειών. Είναι το πιο σημαντικό είδος στη Βαλτική και επομένως έχει μεγάλο ενδιαφέρον για όλους όσους ασχολούνται με την αλιεία. " κατάσταση είναι τεταμένη στην περιοχή της Βαλτικής σχετικά με την γνωμοδότηση του Κοινοβουλίου και τις επακόλουθες αποφάσεις του Συμβουλίου.
<P>
Μια έκθεση που αναφέρεται σε εξακριβωμένα στοιχεία λαμβάνοντας τις επιστημονικές προβλέψεις σχετικά με την ανάπτυξη των αποθεμάτων γάδου και τις αλιευτικές δυνατότητες ως ένα σημείο αφετηρίας σχετικά με το περιεχόμενο αποτελούσε μια ευκαιρία για την επίτευξη ικανοποιητικών συμβιβασμών υπό αυτές τις συνθήκες. Ήταν σημαντικό για την Επιτροπή Αλιείας να παρέμβει αναφορικά με τη νομοθετική πρόταση του Συμβουλίου διότι ήταν απαραίτητο να λάβει υπόψη το έγγραφο τις αναπόφευκτες κοινωνικοοικονομικές επιπτώσεις των προβλεπόμενων περιορισμών των αλιευμάτων. Χαίρομαι που ο Επίτροπος το ανέφερε αυτό.
<P>
Μία από τις τροπολογίες που υιοθετήθηκαν υποβλήθηκε από τον εισηγητή και δεσμεύει την Ευρωπαϊκή Επιτροπή να παρακολουθεί αυτές τις επιπτώσεις και να προτείνει βασικά μέτρα διαχείρισης στο Κοινοβούλιο. Μία άλλη τροπολογία που υιοθετήθηκε αφορά τη μείωση των περιορισμών στις ημέρες κατά τις οποίες επιτρέπεται η αλιεία που θεσπίζονται στον κανονισμό από 10% σε 8% και την αύξηση του λεγόμενου ορίου δήλωσης από 100 χλγρ. σε 300 χλγρ. Αναφέρομαι στην Επιτροπή Αλιείας. " Επιτροπή Αλιείας υιοθέτησε επίσης την πρόταση που έκανε το Συμβούλιο των Υπουργών σχετικά με την προσαρμογή του περιθωρίου σφάλματος στις καταχωρήσεις στο ημερολόγιο από 8% σε 10%. Επίσης υιοθετήθηκε η πρόταση σχετικά με την αύξηση του ελάχιστου μεγέθους αλιευόμενου γάδου στην Βαλτική στα 40 εκατοστά.
<P>
Είναι δύσκολο να αποφύγουμε την εντύπωση ότι η έκθεση επηρεάστηκε έντονα από την άποψη ότι η αλιευτική ικανότητα του στόλου γάδου της Βαλτικής είναι αυτή τη στιγμή οπωσδήποτε πολύ υψηλή σε σχέση με τις διαθέσιμες αλιευτικές ποσοστώσεις. Δεν υπάρχει, ωστόσο, καμία πρόταση για τη συστηματική επίλυση αυτού του προβλήματος τόσο σε επίπεδο Ένωσης όσο και σε επίπεδο κρατών μελών. Εκφράζονται ολοένα και εντονότερες προειδοποιήσεις που συνιστούν μεγάλη προσοχή αναφορικά με αυτόματες αποφάσεις κατάργησης του στόλου. Θα ήταν προτιμότερο να αναζητηθούν λύσεις που επιτρέπουν τη διατήρηση των ορισμένων αλιευτικών ικανοτήτων έως ότου αποκατασταθούν τα αποθέματα. Προφανώς θα πρέπει όταν έρθει η στιγμή αυτή να έχουμε τον απαραίτητο αλιευτικό εξοπλισμό.
<P>
Πιστεύω ότι αργά ή γρήγορα το θέμα της διάρκειας των θερινών απαγορεύσεων θα γίνει μέρος της συζήτησης σχετικά με το σχέδιο για την αποκατάσταση των αποθεμάτων γάδου. Ο Επίτροπος αναφέρθηκε στις απαγορεύσεις σήμερα. Πρέπει να σημειωθεί ότι η τάση υπέρ των λεγόμενων ημερών απουσίας από τον λιμένα αντί για τις απαγορεύσεις που χρησιμοποιούνται μέχρι στιγμής κερδίζουν έδαφος σε εκείνα τα κράτη μέλη που αναζητούν τρόπο να μειώσουν περαιτέρω τις αλιευτικές προσπάθειες εισάγοντας επιπρόσθετες μέρες όταν απαγορεύεται η αλιεία του γάδου.
<P>
Οι επιστημονικές συμβουλές που συνοδεύουν τη γενική συζήτηση σχετικά με τον κανονισμό του Συμβουλίου έχουν καταδείξει την ανάγκη να αναθεωρηθεί η αξιολόγηση των βιολογικών σημείων αναφοράς που χρησιμοποιούνται μέχρι στιγμής, και χαίρομαι που ο Επίτροπος το ανέφερε αυτό σήμερα. Πρέπει να προστεθεί ότι καμία από τις βαλτικές χώρες δεν αμφισβητεί την εισαγωγή της θνησιμότητας λόγω αλίευσης ως μέθοδο καθορισμού των επιτεύξιμων στόχων του πολυετούς σχεδίου για την αποκατάσταση των αποθεμάτων του βαλτικού γάδου. Αναφέρομαι στο άρθρο 4 του σχεδίου.
<P>
Φαίνεται απαραίτητο, ωστόσο, να ξεκινήσει μια συζήτηση σε βάθος σχετικά με το θέμα της προσαρμογής των ενδεδειγμένων τιμών των ορίων αναφοράς βιομάζας στην τωρινή κατάσταση των αποθεμάτων και την τωρινή γενική κατάσταση του οικοσυστήματος της Βαλτικής Θάλασσας. Αυτό θα είναι εναρμονισμένο με τη δέσμευση της Επιτροπής να εισαγάγει την προσέγγιση του οικοσυστήματος στη διαχείριση της αλιείας. Αναφέρομαι στην αιτιολογική σκέψη 5. Τονίζω ότι οι οριακές τιμές βιομάζας που είναι σήμερα σε ισχύ υιοθετήθηκαν το 1998 βάσει των στοιχείων που συγκεντρώθηκαν στις δεκαετίες του 1960 και 1970. Επομένως, δεν μπορούν να είναι κατάλληλες για την τωρινή κατάσταση των αποθεμάτων.
<P>
Συμπερασματικά, πρέπει να επισημανθεί ότι η πρόθεση του προηγούμενου κανονισμού του Συμβουλίου 2371/2002 που αναφέρεται στο έγγραφο το οποίο εξετάζεται στη γνωμοδότηση ήταν να διατηρήσει την αρχή της πρόληψης σε σχέση με την εισαγωγή βασικών αλλαγών στην αλιευτική πολιτική. " αρχή της πρόληψης ίσχυε τόσο στη διαχείριση των αποθεμάτων όσο και στην αξιολόγηση των κοινωνικοοικονομικών επιπτώσεων των αλλαγών. Αυτή η αρχή πρέπει να παραμείνει σε ισχύ μετά την ένταξη των τεσσάρων βαλτικών χωρών στην Ένωση.
<SPEAKER ID="229" NAME="Christofer Fjellner " AFFILIATION="PPE-DE">
συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (SV) Σας ευχαριστώ, κύριε Πρόεδρε. Ως ο αρμόδιος στην Επιτροπή Περιβάλλοντος, Δημόσιας Υγείας και Ασφάλειας των Τροφίμων για την αλιεία του γάδου, θέλω να ξεκινήσω διαμαρτυρόμενος για το γεγονός ότι πολύ λίγες από τις απόψεις μας συμπεριλήφθηκαν στην έκθεση επί της οποίας πρόκειται να ψηφίσουμε αύριο. Έχουμε την κοινή ευθύνη να διασφαλίσουμε ότι η αλιεία γάδου στη Βαλτική Θάλασσα θα είναι δυνατή και στο μέλλον. " κατάσταση σχετικά με τον γάδο είναι σοβαρή. Παρά τις μειωμένες ποσοστώσεις, τα αποθέματα γάδου είναι σε ένα κρίσιμο επίπεδο. Για να αποτρέψουμε την ολοκληρωτική κατάρρευση των αποθεμάτων, χρειαζόμαστε πιο αυστηρές κατανομές ποσοστώσεων. Αυτές οι ποσοστώσεις πρέπει να έχουν επιστημονική τεκμηρίωση αντί να βασίζονται σε παρατεταμένους πολιτικούς διαξιφισμούς, καθώς η εστίαση στην αλιεία πρέπει να είναι καταρχάς στο περιβάλλον και σε μια μακροπρόθεσμη προσέγγιση, όχι στους βραχυπρόθεσμους στόχους της πολιτικής της αγοράς εργασίας. Λυπάμαι μόνο που η Επιτροπή Αλιείας δείχνει να σκέφτεται με τον εντελώς αντίθετο τρόπο.
<P>
" πρόταση της Επιτροπής για μειωμένες αλιευτικές ποσοστώσεις είναι ένα βήμα προς τη σωστή κατεύθυνση, αλλά δεν πρόκειται να βοηθήσει αν δεν εξασφαλίσουμε ότι θα τηρηθεί, διότι η σοβαρότερη μεταξύ των πολλών απειλών για τον γάδο είναι η παράνομη αλιεία. Λέγεται ότι μεταξύ του 35% και του 45% του γάδου που εκφορτώνεται είναι προϊόν παράνομης αλιείας. Το πιο σημαντικό, επομένως, δεν είναι νέοι κανόνες αλλά εγγυήσεις ότι τηρούνται οι υφιστάμενοι κανόνες. Επομένως, μου είναι ακατανόητο το γεγονός ότι η Επιτροπή Αλιείας αρνείται να δεχτεί, για παράδειγμα, τις απαιτήσεις μου να ληφθούν αυστηρά μέτρα κατά των χωρών που κλείνουν τα μάτια τους στην παράνομη αλιεία. Το πιο τρομερό απ' όλα, επιπλέον, είναι ότι γνωρίζουμε ποιες είναι αυτές οι χώρες.
<P>
Είμαι πεπεισμένος ωστόσο, ότι, μακροπρόθεσμα, χρειαζόμαστε ένα εντελώς νέο σύστημα αλιευτικής πολιτικής - ένα σύστημα που θα προσδίδει στους ίδιους τους αλιείς μια αίσθηση ευθύνης για την επιβίωση του γάδου. Ένα σύστημα που έχει αποδειχτεί ότι είναι αποτελεσματικό είναι το σύστημα των ατομικών μεταβιβάσιμων ποσοστώσεων. Πρέπει να δοθούν κίνητρα στους αλιείς να αναλάβουν ευθύνη για την επιβίωση των αποθεμάτων. Πιστεύω ότι, με αυτόν τον τρόπο, μπορούμε να έχουμε μια καλύτερη αλιευτική πολιτική στην ΕΕ. Όσο ενοχλητικό και αν είναι το γεγονός ότι η Επιτροπή Αλιείας δεν φαίνεται να επιθυμεί αυτό το σύστημα, είναι ευχάριστο που η Επιτροπή φαίνεται ότι βλέπει θετικά την πιθανότητα εισαγωγής ατομικών μεταβιβάσιμων ποσοστώσεων.
<P>
Τέλος, θέλω να επισημάνω ένα πράγμα που μου αρέσει στην έκθεση της Επιτροπής Αλιείας, και αυτό είναι ότι ενσωματώνει την πρότασή μου για αύξηση του ελάχιστου μεγέθους του αλιευόμενου γάδου. Αυτό θα δώσει στο είδος περισσότερο χρόνο να αναπαραχθεί και θα συμβάλλει στη δημιουργία πιο σταθερών αποθεμάτων. Όπως και οι συνάδελφοί μου Σουηδοί Συντηρητικοί, ωστόσο, δεν μπορώ να ψηφίσω υπέρ της έκθεσης που έχουμε ενώπιόν μας σήμερα.
<SPEAKER ID="230" NAME="Heinz Kindermann">
εξ ονόματος της Ομάδας PSE. - (DE) Κύριε Πρόεδρε, ενόψει της μείωσης των αποθεμάτων βαλτικού γάδου που διαπιστώνονται από έρευνες του ICES και των αιτημάτων των αντιστοίχων αλιέων για συνθήκες εργασίας που θα τους δίνουν τη δυνατότητα να διατηρήσουν τους πόρους διαβίωσής τους, θα ήθελα να επικροτήσω την εργασία του συναδέλφου μου κ. Chmielewski, που αναγκάστηκε να κάνει ακροβατισμούς προκειμένου να συμβιβάσει την πρόταση της Επιτροπής και την αειφόρο αλιεία, από τη μια, και τα αποφασιστικά αιτήματα των αλιέων από την άλλη.
<P>
Για να μην μείνει όμως η αειφορία μια κενή λέξη, πρέπει να αντικατοπτρίζεται στον τρόπο εργασίας στα αλιευτικά σκάφη και στην προσωπική αντιμετώπιση των επιταγών της επιστήμης. " αποδοχή των ποσοστώσεων αλίευσης είναι η μία πλευρά του νομίσματος, και σημαίνει συγκεκριμένα όχι μόνο την εκπλήρωση των απαιτούμενων βασικών προϋποθέσεων, αλλά και την υποστήριξη των νέων μέτρων για τη βελτίωση των αποθεμάτων και έναν αποτελεσματικότερο έλεγχο από τα κράτη μέλη.
<P>
Δυστυχώς, ο έλεγχος είναι ένα αδύνατο σημείο σε ορισμένα κράτη μέλη. Στον τομέα αυτόν υπάρχει ακόμα αρκετό ανεκμετάλλευτο δυναμικό. " συμμετοχή περιφερειακών συμβουλευτικών οργάνων δεν συνιστά απλά βοήθεια, αλλά είναι επειγόντως απαραίτητη.
<P>
Ως εκ τούτου, η πρόταση της Επιτροπής έχει τη σωστή κατεύθυνση και η Σοσιαλιστική Ομάδα στο Ευρωπαϊκό Κοινοβούλιο υποστηρίζει και την πρόταση και τις προσπάθειες του εισηγητή να επιτύχει μία δίκαιη κοινωνικοοικονομική ισορροπία.
<P>
Απευθύνω έκκληση προς τους υπευθύνους να πάρουν σοβαρά τις υποδείξεις του ICES και άλλων επιστημονικών φορέων κατά τον καθορισμό της συνολικής επιτρεπόμενης ποσότητας αλιευμάτων και των ποσοστώσεων για τον γάδο, και κατά την επεξεργασία μέτρων για να σταματήσει η μείωση των αποθεμάτων γάδου. " Βαλτική είναι μία ευαίσθητη θάλασσα και αυτό πρέπει να το θυμόμαστε κατά την εξέταση κάθε μέτρου.
<SPEAKER ID="231" NAME="Hélène Goudin">
εξ ονόματος της Ομάδας IND/DEM. - (SV) Σας ευχαριστώ, κύριε Πρόεδρε. " κατάσταση του γάδου στη Βαλτική Θάλασσα είναι πολύ σοβαρή. Για το 2007, το Διεθνές Συμβούλιο για την Εξερεύνηση των Θαλασσών (ICES) συνέστησε την απαγόρευση της αλιείας γάδου στο ανατολικό μέρος της Βαλτικής, ωστόσο παρά τις συστάσεις αυτές μια σημαντική ποσότητα γάδου θα εκφορτωθεί στις ανατολικές ακτές. Όσον αφορά τα δυτικά αποθέματα, θα αλιευθεί 30% περισσότερο από τον συνιστώμενο αριθμό, και επιπλέον θα υπάρχει αδήλωτη και παράνομη αλιεία. " Επιτροπή Αλιείας προσπαθεί να εξασθενήσει την πρόταση της Επιτροπής, η οποία βασικά δεν εξετάζει ούτε τις συνέπειες στη βιολογική πολυμορφία.
<P>
Όπως πάντα όταν συζητούνται αλιευτικά θέματα σε αυτό το Κοινοβούλιο, αναφέρονται οι κοινωνικοοικονομικές επιπτώσεις της αλιείας. Ασφαλώς, μια απαγόρευση της αλιείας του γάδου μπορεί να ζημιώσει τους επαγγελματίες αλιείς. Ωστόσο, η υπεραλιεία σημαίνει ότι, πολύ σύντομα, δεν θα έχουν μείνει καθόλου ψάρια να αλιευθούν. Στην εποχή της παγκοσμιοποίησης, είναι απαραίτητο να είμαστε ευέλικτοι και να είμαστε διατεθειμένοι να κάνουμε διαρθρωτικές αλλαγές στην κοινωνία. Αύριο, θα καταψηφίσω την πρόταση του Κοινοβουλίου, μολονότι πιστεύω ότι ούτε η πρόταση της Επιτροπής είναι ικανοποιητική.
<SPEAKER ID="232" NAME="Åsa Westlund" AFFILIATION="PSE">
(SV) Κύριε Πρόεδρε, ζω στην Βαλτική Θάλασσα και επομένως είχα τη δυνατότητα να παρακολουθήσω από κοντά πόσο άσχημα είναι εκεί τα πράγματα. " κατάσταση δεν προκαλεί μόνο επιδείνωση στην ποιότητα ζωής των ανθρώπων, αλλά επίσης, όπως επεσήμανε ο ίδιος ο Επίτροπος Joe Borg, απειλεί την οικονομική ανάπτυξη κατά μήκος όλης της ακτής της Βαλτικής. Οι άνθρωποι σε όλη την ΕΕ περιμένουν από εμάς, σε αυτό το Κοινοβούλιο, να καταβάλλουμε σθεναρές προσπάθειες για να σώσουμε τα οικοσυστήματα των θαλασσών μας. Επομένως θα ήθελα ιδανικά να δω το Κοινοβούλιο να υποστηρίζει την απαγόρευση της αλιείας γάδου, όπως πρότεινε η Επιτροπή Περιβάλλοντος, Δημόσιας Υγείας και Ασφάλειας των Τροφίμων στη γνωμοδότησή της. Μια απαγόρευση θα καθιστούσε επίσης απλή την αντιμετώπιση της παράνομης αλιείας στην οποία αναφέρθηκαν αρκετοί βουλευτές. Δεν υπάρχει προφανώς καμία πλειοψηφία υπέρ αυτού στο Κοινοβούλιο επί του παρόντος, αλλά ωστόσο ευελπιστώ ότι η πλειοψηφία θα υποστηρίξει τις τροπολογίες 20 έως 22, μία από τις διατάξεις των οποίων είναι τα μέγιστα επιτρεπόμενα αλιεύματα να βασίζονται στις συστάσεις του Διεθνούς Συμβουλίου για την Εξερεύνηση των Θαλασσών. Αυτό πραγματικά θα έπρεπε να εξυπακούεται. Το γεγονός ότι δεν ενεργούμε βάσει των υφιστάμενων επιστημονικών γνώσεων είναι ένας από τους λόγους για τις τωρινές απειλές στον γάδο και στο σύνολο του οικοσυστήματος της Βαλτικής.
<SPEAKER ID="234" NAME="Andres Tarand" AFFILIATION="PSE">
(ET) " Βαλτική είναι μια κλειστή θάλασσα, και λόγω της μικρής σύνδεσής της με τις ανοιχτές θάλασσες και τους ωκεανούς είναι μια πολύ ιδιαίτερη θάλασσα. " περιορισμένη ανταλλαγή υδάτων με τον Ατλαντικό Ωκεανό δυστυχώς σημαίνει επίσης ότι η Βαλτική Θάλασσα είναι πολύ ευάλωτη - δεν έχει την ικανότητα να διαλύει μεγάλες ποσότητες ρύπανσης και, επιπλέον, τα αποθέματα των ιχθύων αποκαθίστανται πολύ αργά εκεί μετά την υπεραλιεία.
<P>
Στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, συζητήσαμε σε μάκρος τα θέματα της υπεραλιείας γάδου και της παράνομης αλιείας στη Βαλτική Θάλασσα. " επιτροπή συμφώνησε ότι η αλιεία γάδου πρέπει να απαγορευτεί για ένα διάστημα στο ανατολικό μέρος της Βαλτικής Θάλασσας ή ότι πρέπει να θεσπιστεί ένα μηδενικό ποσοστό θνησιμότητας λόγω αλιείας. Ο σκοπός αυτού θα ήταν να επιτραπεί στα αποθέματα του γάδου, που είναι σε πολύ κακή κατάσταση, να αποκατασταθούν, ούτως ώστε να μπορούν αργότερα να έχουν μια εκ νέου βιώσιμη διαχείριση.
<P>
Λυπάμαι που η Επιτροπή Αλιείας δεν έλαβε υπόψη αυτή τη σημαντική θέση της Επιτροπής Περιβάλλοντος, Δημόσιας Υγείας και Ασφάλειας των Τροφίμων σε σχέση με τη διαχείριση των αποθεμάτων γάδου στη Βαλτική. Επίσης θα ήταν προς το συμφέρον των αλιέων μακροπρόθεσμα η παύση της αλιείας αυτή τη στιγμή, ούτως ώστε να μπορέσουν να αποκατασταθούν τα αποθέματα γάδου, που είναι σε κρίσιμη κατάσταση επί του παρόντος.
<SPEAKER ID="235" NAME="Joe Borg">
Μέλος της Επιτροπής. (EN) Κύριε Πρόεδρε, θέλω καταρχάς να σας ευχαριστήσω για τις παρατηρήσεις σας. Πιστεύω πως είναι σαφές ότι έχουμε έναν κοινό στόχο, δηλαδή τη διασφάλιση της μακροπρόθεσμης αειφορίας των αποθεμάτων γάδου στη Βαλτική και, συνεπώς, των πόρων διαβίωσης των αλιέων στην περιοχή. Μολονότι μπορεί να διαφέρουμε στα μέσα επίτευξης αυτού του στόχου, δεν έχω αμφιβολία ότι ο στόχος μας είναι ο ίδιος. Σχετικά με τα ειδικά σημεία που αναφέρθηκαν, θα ήθελα να κάνω τις ακόλουθες παρατηρήσεις.
<P>
Πρώτον, πρέπει να προτείνουμε σχέδια για τον περιορισμό της προσπάθειας και να λάβουμε υπόψη την προσπάθεια των στόλων μικρής κλίμακας, καθώς τα αλιεύματά τους ανέρχονται περίπου στο 50% του συνόλου των αλιευμάτων. Είμαστε, ωστόσο, διατεθειμένοι να εξετάσουμε ευέλικτους μηχανισμούς προκειμένου να τους δώσουμε τη δυνατότητα να εφαρμόσουν το σχέδιο χωρίς να γίνει μεγάλο βάρος. Θα ήθελα να τονίσω ότι τα ανατολικά αποθέματα γάδου μειώνονται διαρκώς τις τελευταίες δεκαετίες, όπως και το μέσο μέγεθος των αλιευμάτων. " σοβαρή κατάσταση αυτών των αποθεμάτων είναι συνεπώς αυταπόδεικτη και, μολονότι είναι σημαντικό να λάβουμε υπόψη την κοινωνικοοικονομική πτυχή, αυτό που έχει τεράστια σημασία είναι κυρίως το οικολογικό καθεστώς που απαιτεί αποκατάσταση. Σε αυτό το πλαίσιο, καθορίστηκε μια ετήσια ελάχιστη μείωση 10% προκειμένου να εντοπιστούν οι αλλαγές στην εξέλιξη της κατάστασης των αποθεμάτων ή στον τομέα που προκύπτει από το σχέδιο. Με την πτώση της ετήσιας μείωσης, ο τομέας θα αντιμετωπίσει επίσης μεγαλύτερη περίοδο μείωσης και, συνεπώς, θα καθυστερήσει το πλεονέκτημα των μεγαλύτερων και σταθερότερων αλιευμάτων και θα καταστήσει αδύνατη την επίτευξη των επιπέδων μέγιστης βιώσιμης απόδοσης πριν από το 2015, όπως απαιτείται σύμφωνα με τη δέσμευση του Γιοχάνεσμπουργκ.
<P>
Τέλος, είναι σημαντικό να τονίσουμε ότι ο έλεγχος είναι το καίριο ζήτημα, ειδικά σε αυτή την αλιεία. Ελπίζουμε ότι θα βρεθεί μια σταθερή και εφαρμόσιμη λύση σε αυτό το θέμα την προσεχή εβδομάδα στο Συμβούλιο.
<SPEAKER ID="236" NAME="Πρόεδρος">
. " συζήτηση έληξε.
<P>
" ψηφοφορία θα διεξαχθεί την Πέμπτη.

<CHAPTER ID="026">
Στρατηγική της ΕΕ για την παροχή πρόσβασης στην αγορά στις ευρωπαϊκές εταιρείες (συζήτηση) 
<SPEAKER ID="184" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Guardans Cambó, εξ ονόματος της Επιτροπής Διεθνούς Εμπορίου, σχετικά με τη στρατηγική της ΕΕ για την εξασφάλιση της πρόσβασης των ευρωπαϊκών επιχειρήσεων στην αγορά.
<SPEAKER ID="185" NAME="Ignasi Guardans Cambó">
εισηγητής. - (ES) Κύριε Πρόεδρε, κατά τη διάρκεια των συζητήσεων σχετικά με τη στρατηγική της Λισαβόνας και τη σημασία της για την ανάπτυξη και την ανταγωνιστικότητα στην Ευρώπη, το ζήτημα του εξωτερικού εμπορίου δυστυχώς δεν έτυχε της προσοχής που του αρμόζει ως σημαντικό μέρος μιας στρατηγικής για την ανταγωνιστικότητα, την ανάπτυξη και την απασχόληση εντός της Ευρωπαϊκής Ένωσης. Σήμερα, έχουμε προχωρήσει μπροστά και η Ευρωπαϊκή Επιτροπή έχει διορθώσει αυτήν την κατάσταση, έχει θέσει το ζήτημα επί τάπητος και έχει αναγνωρίσει σαφώς το εξωτερικό εμπόριο, την παροχή πρόσβασης στις ξένες αγορές, ως ακόμη έναν πυλώνα της δομής που πρέπει να οδηγεί στην ανάπτυξη και την ευημερία στην Ευρωπαϊκή Ένωση.
<P>
" εξαγωγή αγαθών και υπηρεσιών αποτελεί βασικό συστατικό της ανταγωνιστικότητας των οικονομιών μας και, ως εκ τούτου, παράγοντα απασχόλησης και πλούτου στην Ευρωπαϊκή Ένωση. Οι βασικές δυσκολίες πρόσβασης των εξαγωγών προκύπτουν από μη δασμολογικούς φραγμούς κυρίως, παρά από γενικά αναγνωρισμένους δασμούς. " Επιτροπή έχει ήδη πραγματοποιήσει ευρεία διαβούλευση, καταδεικνύοντας με αυτόν τον τρόπο τις προθέσεις της στο πλαίσιο της ευρύτερης στρατηγικής της για μια παγκόσμια Ευρώπη, προθέσεις που υποστηρίζουμε. " συγκεκριμένη έκθεση καλύπτει πράγματι αρκετές από τις απαντήσεις που ελήφθησαν κατά τη διάρκεια της διαβούλευσης, ή έστω ορισμένες από αυτές, τις οποίες η Επιτροπή αποφάσισε να μην συμπεριλάβει εκείνη την περίοδο.
<P>
" παγκοσμιοποίηση δεν αποτελεί εξωτερική απειλή από την οποία πρέπει να προστατευτούμε. Κατά τη γνώμη μου, αποτελεί τεράστια ευκαιρία για να επιτύχουμε ό,τι δεν μπορέσαμε να επιτύχουμε στο παρελθόν, και μια μεγαλύτερη αγορά αποτελεί μια δίοδο δημιουργίας πλούτου, με άλλα λόγια δημιουργίας θέσεων εργασίας και αύξησης της ευημερίας των πολιτών. Βέβαια, και εδώ απευθύνομαι σε συγκεκριμένο τμήμα του Σώματος, αυτό που επιδιώκει η παρούσα έκθεση είναι η παροχή πρόσβασης στην αγορά, η οποία πρέπει να ενισχυθεί, μια στρατηγική που μπορεί και πρέπει να σέβεται τις συνθήκες που επικρατούν σε κάθε χώρα. " ευρωπαϊκή ηγετική θέση σε αυτόν τον τομέα σέβεται τις εύλογες ανησυχίες των αναδυόμενων οικονομιών, και πρέπει να συνεχίσει να τις σέβεται.
<P>
Ωστόσο, μία από τις πλέον ανοικτές οικονομίες του κόσμου, όπως είναι το ευρωπαϊκό μοντέλο, δεν μπορεί να επιτρέπει στον εαυτό της να παρασύρεται από δογματισμούς. " εξαγωγή αγαθών και υπηρεσιών δεν μπορεί να υπόκειται σε αδικαιολόγητους φραγμούς, κάτι που δεν μπορεί να συμβαίνει ούτε για τις δημόσιες συμβάσεις, και η Επιτροπή μπορεί και πρέπει να αναλάβει μεγαλύτερη δράση και στους δύο αυτούς τομείς. Μπορεί και πρέπει να βελτιώσει τα όργανά της στις Βρυξέλλες, στο πλαίσιο της ΕΕ, μέσω καλύτερου συντονισμού με τους φορείς προώθησης του εμπορίου στα κράτη μέλη και τις περιφέρειες, καθώς και με τις επιχειρήσεις που συμμετέχουν σε αυτές τις δραστηριότητες. Εδώ ακριβώς, κύριε Επίτροπε, ο όρος "επικουρικότητα" πρέπει να γίνει κατανοητός με την ευρύτερη έννοιά του. Εδώ ακριβώς η Επιτροπή καλείται να διαδραματίσει έναν ρόλο που δεν μπορεί να διαδραματίσει καμία άλλη οντότητα, έναν ρόλο που δεν παραγκωνίζει κανέναν και ενδυναμώνει κάθε έναν από εμάς, συντονίζοντας το έργο που ήδη εκτελούν άλλοι, ενδεχομένως λιγότερο αποτελεσματικά από την Επιτροπή.
<P>
Συνεπώς, η έκθεση θίγει πολλά συγκεκριμένα σημεία, κάποια από τα οποία είναι πράγματι πολύ συγκεκριμένα, που η Επιτροπή μπορεί να βελτιώσει στο πλαίσιο της στρατηγικής της για την παροχή πρόσβασης στην αγορά. Δεν θα ήθελα να τα αναφέρω εδώ, αλλά είναι εξαιρετικά σαφή και ακριβή, και πρέπει να αξιολογηθούν με ακριβώς την ίδια ακρίβεια. Θέτουμε επίσης ένα εξαιρετικά συγκεκριμένο αίτημα προς την Επιτροπή, ζητώντας να ορίσει ειδικούς τρόπους δράσης για την προστασία και τη βελτίωση της παρουσίας των προϊόντων των μικρομεσαίων επιχειρήσεων (ΜΜΕ) σε αγορές τρίτων χωρών, καθώς αυτά τα προϊόντα αντιμετωπίζουν τις μεγαλύτερες δυσκολίες όταν δεν προστατεύονται.
<P>
" Επιτροπή επίσης μπορεί, και πρέπει, να διασφαλίσει τον καλύτερο συντονισμό των πόρων με σεβασμό προς ευαίσθητα σημεία και χωρίς να αποκλείεται κανένα μέρος. Κάθε κράτος, κάθε φορέας στήριξης των εξαγωγών, κάθε εμπορική αντιπροσωπεία από ένα κράτος μέλος: χωρίς να προσβάλλουν κανέναν, οι εμπορικές αντιπροσωπείες της ΕΕ μπορούν να ενδυναμώσουν τον ρόλο τους στις τρίτες χώρες. Δεν υπάρχει καμία δικαιολογία για την έλλειψη επικοινωνίας μεταξύ ορισμένων διεθνών φορέων εμπορίου, τους οποίους θα γνώριζε οποιοσδήποτε τους επισκεπτόταν. Ούτε μπορούμε να απορρίπτουμε, όποτε αυτό είναι δυνατό, μια γνήσια πολυμερή προσέγγιση με σκοπό να βελτιωθεί η τυποποίηση, ή να παραβλέπουμε την ανάγκη για τη βελτίωση των μηχανισμών εντός του πλαισίου του ΠΟΕ. όλα αυτά θα αποδειχτούν εξαιρετικά χρήσιμα.
<P>
Γι' αυτό, πιστεύω ότι μπορούμε όλοι να χαιρετίσουμε την έγκριση αυτής της έκθεσης, ενδεχομένως με μεγάλη πλειοψηφία. Θα επιθυμούσα να ευχαριστήσω ιδιαίτερα τη γραμματεία της Επιτροπής Διεθνούς Εμπορίου για τη βοήθειά της κατά τη σύνταξη της έκθεσης και τους σκιώδεις εισηγητές στις διάφορες κοινοβουλευτικές Ομάδες που κατέθεσαν τροπολογίες και βελτίωσαν το κείμενο.
<P>
Αυτά σηματοδοτούν την εκκίνηση μιας νέας πολιτικής ώθησης. Δεν πρόκειται απλώς για ένα χαρτί που θα εγκριθεί, θα κορνιζωθεί και θα κρεμαστεί στον τοίχο. Πρόκειται για την έναρξη μιας στρατηγικής, όπως υποδηλώνει η ονομασία της, και μια στρατηγική απαιτεί ευρύ φάσμα μέτρων: αυτά τα μέτρα πρέπει να εφαρμοστούν και πρέπει να μπορούμε να ζητήσουμε από την Επιτροπή σε μεταγενέστερο στάδιο να επιστρέψει στο Κοινοβούλιο και να μας εξηγήσει με ποιον τρόπο εφαρμόστηκαν.
<SPEAKER ID="186" NAME="Peter Mandelson">
Μέλος της Επιτροπής. - (EN) Κύριε Πρόεδρε, θα ήθελα να ευχαριστήσω ιδιαιτέρως τον εισηγητή, κ. Guardans Cambó, και την Επιτροπή Διεθνούς Εμπορίου για αυτήν την πολύ εποικοδομητική έκθεση. Επιβεβαιώνει ότι μοιραζόμαστε ένα κοινό όραμα, και όσον αφορά τη σημασία μιας προληπτικής στρατηγικής για την πρόσβαση στην αγορά των ευρωπαϊκών επιχειρήσεων και εργαζομένων, και όσον αφορά τις κεντρικές αρχές στις οποίες πρέπει να βασίζεται αυτή η στρατηγική.
<P>
Οι προτεραιότητες που τίθενται εδώ -ΜΜΕ, φραγμοί στις υπηρεσίες και τις επενδύσεις, δημόσιες συμβάσεις και δικαιώματα πνευματικής ιδιοκτησίας- είναι σε πολύ μεγάλο βαθμό και οι δικές μου προτεραιότητες. Πρόκειται για το ίδιο μήνυμα που έστειλε το Ευρωπαϊκό Συμβούλιο τον περασμένο Ιούνιο, καθώς και ως απάντηση στην έκθεση προόδου μας τον περασμένο μήνα. Επιτύχαμε μια ισχυρή νέα συναίνεση σχετικά με τη σημασία αυτού του έργου.
<P>
Στον πυρήνα της στρατηγικής για την Ευρώπη στον κόσμο που δρομολογήσαμε το 2006 βρισκόταν η δέσμευση να διατηρήσουμε τις αγορές μας στην Ευρώπη ανοικτές και να επικεντρώσουμε εκ νέου τους πόρους μας στη δημιουργία νέων ευκαιριών για τους εργαζόμενους και τις εταιρείες της Ευρώπης στις αγορές των βασικών εμπορικών μας εταίρων. Μπορούμε να τα επιτύχουμε όλα αυτά μέσω μιας επιτυχούς εμπορικής συμφωνίας στο πλαίσιο του ΠΟΕ, αλλά και μέσω μιας νέας γενιάς συμφωνιών ελευθέρων συναλλαγών. Αυτό συνεπάγεται επίσης την υιοθέτηση μιας πιο ρεαλιστικής προσέγγισης στους σύγχρονους εμπορικούς φραγμούς, ιδίως τους μη δασμολογικούς φραγμούς, που επιβάλλονται όχι στα σύνορα, αλλά πίσω από αυτά. Οι εργαζόμενοι και οι εταιρείες στην Ευρώπη μπορούν να είναι ανταγωνιστικοί σχεδόν οπουδήποτε εάν τους δοθούν δίκαιες ευκαιρίες και συνθήκες ίσων όρων ανταγωνισμού. Αποστολή μας είναι να τους υποστηρίξουμε και να τους παράσχουμε μια πλατφόρμα για να το πράξουν, κάτι το οποίο συνεπάγεται επικέντρωση στους φραγμούς, τις συνθήκες και τις κανονιστικές πρακτικές που προκαλούν διακρίσεις σε βάρος τους και δεν τους παρέχουν δίκαιες ευκαιρίες να ανταγωνιστούν και να αναπτύξουν εμπορική δραστηριότητα.
<P>
" πρόκληση το 2007 ήταν η εφαρμογή αυτής της πολιτικής. Συγκεκριμένα, επικεντρωθήκαμε στην ενδυνάμωση των πόρων μας επιτόπου στις σημαντικότερες αγορές μας δημιουργώντας ομάδες πρόσβασης στην αγορά που φέρνουν σε επαφή μια επιχείρηση, ένα κράτος μέλος, και προσωπικό και εμπειρογνώμονες της Επιτροπής. Πρόκειται για τους ανθρώπους που γνωρίζουν πραγματικά τις αγορές και είναι εξοικειωμένοι με την τοπική πολιτική, έχοντας σαφή αίσθηση του τι είναι απαραίτητο και τι είναι εφικτό. Αυτό έφερε θετικά αποτελέσματα. Τους τελευταίους έξι μήνες σημειώσαμε σημαντικές επιτυχίες στη Νότια Αμερική, την Κεντρική Ασία, τη Νότια Ασία, την Ιαπωνία και τη Ρωσία. Επίσης, ενδυναμώσαμε τη συνεργασία μας με τις "νωμένες Πολιτείες όσον αφορά θέματα παροχής πρόσβασης στην αγορά, κάτι το οποίο αποτέλεσε σημαντικό παράγοντα σε ορισμένες από αυτές τις επιτυχίες.
<P>
Δημιουργήσαμε επίσης μητρώο καταγγελιών στο Διαδίκτυο για εταιρείες της ΕΕ και ξεκινήσαμε τη σύνταξη μηνιαίων αναφορών σε πραγματικό χρόνο σχετικά με την εργασία για την πρόσβαση στην αγορά. Επομένως, μάλλον διαφωνώ με την άποψη που εκφράστηκε στην έκθεση ότι η Επιτροπή δεν έκανε αρκετά για την πλήρη αξιοποίηση της δυναμικής αυτής της εταιρικής σχέσης κατά τη φάση της δρομολόγησης. Αυτό δεν σημαίνει ούτε ότι θεωρώ τη συνεργασία άψογη ούτε ότι είμαι ευχαριστημένος με όσα θα μπορούσαμε να κάνουμε διαφορετικά ή ακόμη καλύτερα από ό,τι τώρα.
<P>
Συμφωνώ ότι αυτή η νέα στρατηγική είναι μια δυναμική διαδικασία που απαιτεί συνεχή επαγρύπνηση και δέσμευση. Ειλικρινά, χρειάζονται επίσης περισσότεροι υψηλού κύρους υποστηρικτές των προσπαθειών μας και του τρόπου που επιδιώκουμε την επίτευξη των στόχων μας, και στο Κοινοβούλιο και μεταξύ των κρατών μελών - άνθρωποι που πιστεύουν στην ανοικτή οικονομία, αλλά φοβούνται επίσης να μιλήσουν για αμοιβαίο άνοιγμα των αγορών, ιδιαίτερα μεταξύ των αναδυόμενων οικονομιών η ανάπτυξη των οποίων καθοδηγείται από την πρόσβασή τους στις αγορές μας. Αυτό είναι σωστό, αυτό είναι δίκαιο και αυτό είναι η αρχή του διεθνούς εμπορίου στην οποία πιστεύουμε, δηλαδή ότι ενώ παραμένουμε ανοικτοί σε τρίτους, πρέπει και αυτοί να ανοίξουν σταδιακά τις αγορές τους σε εμάς προκειμένου να εξυπηρετείται δεόντως το διεθνές εμπόριο.
<P>
Συμφωνώ με τον εισηγητή όταν καλεί όλα τα ενδιαφερόμενα μέρη να συμμετάσχουν ενεργά σε αυτήν την εταιρική σχέση. Συνεχίζουμε να βελτιώνουμε την εργασία επιτόπιου συντονισμού με τα κράτη μέλη και τη βιομηχανία, αλλά για να επιτύχουμε τους στόχους μας χρειαζόμαστε και την ενίσχυση αυτών των εμπειρογνωμόνων.
<P>
Σχετικά με το θέμα των πόρων, είμαι ευγνώμων για το επιπλέον προσωπικό που διέθεσαν οι αρμόδιες για τον προϋπολογισμό αρχές στη ΓΔ Εμπορίου. Θα συνεχίσουμε να ασκούμε πιέσεις για τη διάθεση περισσότερων πόρων στις σημαντικότερες αγορές στην Ασία και, για παράδειγμα, στη Βραζιλία. Εν τω μεταξύ, ενισχύσαμε το προσωπικό μας στις Βρυξέλες που ασχολείται με δραστηριότητες παροχής πρόσβασης στην αγορά.
<P>
Τέλος, σημειώνω και το αίτημά σας να λαμβάνετε ετήσια έκθεση από την Επιτροπή. Μαζί με τις τακτικές αναφορές, με χαρά θα συζητούσα την ετήσια έκθεση δραστηριοτήτων με το Κοινοβούλιο.
<P>
Θα ήθελα να εκφράσω και πάλι τα συγχαρητήριά μου στον εισηγητή και στο Κοινοβούλιο για τη συμβολή του σε αυτήν τη σημαντικότατη εργασία. Είναι ζωτικής σημασίας να διατηρήσουμε την ενεργητικότητα και την αφοσίωσή μας το 2008 και μετά. Αυτή η προτεραιότητα σημαίνει πολλά για εμένα και τις υπηρεσίες μου, σημαίνει πολλά για τις επιχειρήσεις μας στην Ευρώπη και για τις θέσεις εργασίας που μπορούν να δημιουργήσουν για τους εργαζόμενούς μας, και απορρέουν από την αυξημένη πρόσβαση στην αγορά και από την ενδυνάμωση του παγκόσμιου εμπορίου που βρίσκεται στον πυρήνα της στρατηγικής μας για την εμπορική πολιτική για μια παγκόσμια Ευρώπη.
<P>
(Χειροκροτήματα)
<SPEAKER ID="187" NAME="Silvia-Adriana Ţicău">
συντάκτρια γνωμοδότησης της Επιτροπής Βιομηχανίας, Έρευνας και Ενέργειας. - (RO) Κύριε Πρόεδρε, κύριε Επίτροπε, η στρατηγική της ΕΕ για την παροχή πρόσβασης στην αγορά ξεκίνησε το 1996. " Επιτροπή δημιούργησε μια δωρεάν υπηρεσία που παρέχει στους ευρωπαίους εξαγωγείς ένα ηλεκτρονικό, δημόσιο και ενημερωμένο μητρώο σχετικά με τις συνθήκες πρόσβασης στην αγορά σε 100 περίπου χώρες.
<P>
Το 2007, στην ευρωζώνη, το εμπόριο σημείωσε πλεόνασμα 28,3 δισεκατομμυρίων ευρώ έναντι ελλείμματος 9,3 δισεκατομμυρίων ευρώ το 2006. Το 2007, στην ΕΕ των 27 καταγράφηκε έλλειμμα 185,7 δισεκατομμυρίων ευρώ έναντι ελλείμματος 192,1 δισεκατομμυρίων ευρώ το 2006. Ως εκ τούτου, σε κοινοτικό επίπεδο, πρέπει να ληφθούν μέτρα ώστε να γίνουν πιο ανταγωνιστικά τα κράτη μέλη εκτός της ευρωζώνης.
<P>
Θεωρούμε ότι η πρόσβαση στην αγορά θα διευκολυνθεί μέσω της προώθησης των αξιών και αρχών της Ευρωπαϊκής Ένωσης σε τρίτες χώρες, της προαγωγής ανοικτών αγορών, της προσέγγισης κοινωνικών προτύπων και περιβαλλοντικών προτύπων, και της διασφάλισης της προστασίας των πνευματικών δικαιωμάτων.
<P>
Οι επενδύσεις στην έρευνα, οι εκστρατείες προώθησης ώστε να καταστούν υπηρεσίες και πληροφορίες διαθέσιμες στο κοινό, η βελτίωση του συστήματος πληροφορικής της Κοινότητας σχετικά με την πρόσβαση στην αγορά, η διασύνδεση των ειδικών βάσεων δεδομένων και η κατάρτιση ειδικών που θα στηρίξουν τις ευρωπαϊκές εταιρείες πρέπει να αποτελούν μέρος της εταιρικής σχέσης της Επιτροπής με τα κράτη μέλη και τις ευρωπαϊκές εταιρείες.
<SPEAKER ID="188" NAME="Corien Wortmann-Kool">
εξ ονόματος της Ομάδας PPE-DE. - (NL) Κύριε Πρόεδρε, η νέα στρατηγική της Επιτροπής για την παροχή πρόσβασης στην αγορά πρέπει να βοηθήσει πραγματικά στην άρση των φραγμών σε τρίτες χώρες. Συνεπώς, όπως αναφέρει ο Επίτροπος, πρόκειται για μια κατάλληλη προσθήκη στον ΠΟΕ και μια σημαντική προσθήκη στις συμφωνίες ελευθέρων συναλλαγών. Είμαι ιδιαίτερα ευχαριστημένη με τη θετική έκθεση του Κοινοβουλίου, και θα ήθελα να ευχαριστήσω τον εισηγητή μας, κ. Ignasi Guardans Cambó, ο οποίος κατόρθωσε να θέσει και σαφείς προτεραιότητες: καλύτερη συνεργασία με τις ευρωπαϊκές επιχειρήσεις και περισσότερη στήριξη για τις μικρομεσαίες επιχειρήσεις, το γραφείο υποστήριξης στην Επιτροπή αλλά και επιτόπου σε τρίτες χώρες. Πιστεύω ότι το Ευρωπαϊκό Ινστιτούτο στην Κίνα για μικρομεσαίες ευρωπαϊκές εταιρείες αποτελεί μια εξαιρετική πρωτοβουλία της Επιτροπής.
<P>
Είναι ζήτημα αμοιβαιότητας. Ανοίγουμε τις αγορές μας σε τρίτες χώρες και, στη συνέχεια, αυτές οι τρίτες χώρες πρέπει επίσης να ανοίξουν τις αγορές τους στις ευρωπαϊκές εταιρείες, ιδιαίτερα οι αναδυόμενες οικονομίες της Κίνας, της Ινδίας, της Βραζιλίας και της Ρωσίας. Συνεπώς, πρέπει να θέσουμε αυτήν την προτεραιότητα στη στρατηγική για την παροχή πρόσβασης στην αγορά, με ομάδες πρόσβασης στην αγορά που θα βοηθήσουν τις ευρωπαϊκές εταιρείες στις συγκεκριμένες χώρες. Αυτό σημαίνει ότι, για να το επιτύχουμε αυτό, πρέπει να διαθέσουμε επαρκές προσωπικό, περιλαμβανομένων των εργαζομένων στις ευρωπαϊκές πρεσβείες, όπως ήδη αναφέρατε. Οι ευρωπαϊκές επιχειρήσεις είναι ο μεγαλύτερος εξαγωγέας στον κόσμο και πρέπει να ανταγωνιζόμαστε συνεχώς έναντι προστατευτικών μέσων, ακόμα και σε αυτές τις τρίτες χώρες. Ας ορίσουμε τις προτεραιότητές μας για τους τομείς που είναι σημαντικοί: υπηρεσίες, δημόσιες συμβάσεις, επενδύσεις, πνευματικά δικαιώματα και τελωνειακές διαδικασίες.
<P>
Προς μεγάλη μου ευχαρίστηση, ανακοινώσατε ότι θα μας ενημερώνετε ετησίως και καλό θα ήταν να συζητούμε τις προτεραιότητες μία φορά τον χρόνο. Δείξατε να είστε φιλόδοξοι ως προς αυτό, κάτι που έχει αξία για εμάς. Ευελπιστώ πραγματικά να επιδείξετε επίσης φιλοδοξία όσον αφορά την προσαρμογή των μέσων εμπορικής άμυνας, την ίδια φιλοδοξία που επιδείξατε σε αυτήν τη στρατηγική.
<SPEAKER ID="189" NAME="Carlos Carnero González">
εξ ονόματος της Ομάδας PSE. - (ES) Κύριε Πρόεδρε, θα ήθελα να ξεκινήσω την ομιλία μου συγχαίροντας τον εισηγητή για τη σημαντική του εργασία όσον αφορά τις προτάσεις και την ανάλυση.
<P>
Το Κοινοβούλιο δεν ψηφίζει αιτιολογικές εκθέσεις, αλλά εάν μπορούσε να ψηφίσει για αυτήν την έκθεση, θα την υπερψήφιζε, καθώς χωρίς αμφιβολία δικαιολογεί τις βασικές προτάσεις για διατάξεις. Ως εκ τούτου, πιστεύω ότι μπορώ να δηλώσω τη στήριξη της Σοσιαλιστικής Ομάδας, με το αίτημα ο εισηγητής να λάβει υπόψη του ορισμένες από τις κύριες τροπολογίες που υποβάλαμε, οι οποίες είναι σύμφωνες με τα ιδανικά μιας αριστερής Ομάδας.
<P>
" Ευρώπη είναι αναμφίβολα ο μεγαλύτερος εξαγωγέας αγαθών στον κόσμο και ηγετικός πάροχος υπηρεσιών. Επιπλέον, σε ένα παγκοσμιοποιημένο πλαίσιο, έχουμε νόμιμο δικαίωμα να διαθέτουμε στην αγορά όσο το δυνατόν περισσότερα προϊόντα και υπηρεσίες, εν προκειμένω στις αγορές αναδυόμενων χωρών. Γιατί όχι; Είναι κάτι λογικό και φυσιολογικό, κάτι που θα ήθελαν οι πολίτες μας. Συνεπώς, οι προτάσεις που αναφέρονται στην έκθεση και παρατίθενται στην ανακοίνωση της Επιτροπής είναι ορθές, ξεκινώντας με την κατάργηση των μη δασμολογικών φραγμών, μιας "Λερναίας Ύδρας" όπως τόσο εύστοχα τους χαρακτηρίζει ο εισηγητής: μια Λερναία Ύδρα που εργάζεται στο παρασκήνιο, αποτρέποντας όχι μόνο την άφιξη των ευρωπαϊκών προϊόντων και υπηρεσιών στις αγορές, αλλά και την ισόρροπη ανάπτυξη σε αυτές τις χώρες και αγορές.
<P>
Είμαι, ως εκ τούτου, της άποψης ότι αυτή η έκθεση βρίσκεται στον σωστό δρόμο, καθώς αυτό που πρέπει να κάνουμε είναι να διασφαλίσουμε την ατζέντα της Λισαβόνας και να ενισχύσουμε το κοινωνικό μας μοντέλο. Πρέπει επίσης να διασφαλίσουμε ότι αυτό το μοντέλο μπορεί να διεισδύσει σε αναδυόμενες χώρες με τις οποίες επιθυμούμε να συνάψουμε εμπορικές σχέσεις. Δεν έχω καμία αμφιβολία ότι αυτό θα ωφελήσει και τους ευρωπαίους εργαζόμενους και τους εργαζόμενους σε άλλες χώρες.
<P>
Δίνουμε μεγάλη έμφαση στις συνθήκες εργασίας, την ασφάλεια, την προστασία του περιβάλλοντος και, πάνω από όλα, στα ανθρώπινα δικαιώματα. Σε αυτά επικεντρώνονται οι βασικές τροπολογίες μας.
<P>
Επαναλαμβάνω το αίτημά μας να λάβει ο εισηγητής υπόψη τα παραπάνω. Εντέλει, πώς επιτυγχάνουμε αυτούς τους στόχους; Τους επιτυγχάνουμε μέσω πολύ στενότερης συνεργασίας -δεν γνωρίζω εάν μπορούμε να την χαρακτηρίσουμε "ενισχυμένη συνεργασία", καθώς αυτός ο όρος δημιουργεί σύγχυση με τις θεσμικές διατάξεις στη νέα Συνθήκη- μεταξύ της ΕΕ, των κρατών μελών και των επιχειρήσεων, ξεκινώντας με τη στήριξη προς τις ΜΜΕ. Συγχαρητήρια, λοιπόν, και καληνύχτα.
<SPEAKER ID="190" NAME="Cristiana Muscardini">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, όλοι μας γνωρίζουμε πόσο ευαίσθητο είναι αυτό το ζήτημα και πόση προσοχή δίνεται σε αυτό στις χώρες μας.
<P>
" Ομάδα ΕΕΕ είναι ιδιαιτέρως ικανοποιημένη με την πρόταση που υπέβαλε ο κ. Guardans Cambó και την πρόσθετη εργασία της Επιτροπής Διεθνούς Εμπορίου. Θα ήθελα να συγχαρώ τον εισηγητή για την ανάλυσή του και την ευρωπαϊκή επικέντρωσή του, και συνεπώς την έμφαση που δίνει στις δυσκολίες που προκαλούνται συχνά από αδικαιολόγητα εμπόδια που αντιμετωπίζει η ευρωπαϊκή βιομηχανία στις διεθνείς αγορές.
<P>
Ενίσχυση της ανταγωνιστικότητας σημαίνει να γίνει ό,τι είναι απαραίτητο για τη διασφάλιση της επιτυχίας της στρατηγικής της Λισαβόνας. Εάν καταφέρουμε να παράσχουμε στην ευρωπαϊκή βιομηχανία καλύτερη πρόσβαση στις διεθνείς αγορές, θα δώσουμε στις εταιρείες τη δυνατότητα ανάπτυξης, επένδυσης σε τεχνογνωσία και τεχνολογία, και δημιουργίας περισσότερων θέσεων εργασίας. Αυτό ζητούν από εμάς πολλοί οικονομικοί τομείς στις χώρες μας.
<P>
Εμπόδια διαφόρων ειδών παρακωλύουν την πρόσβαση της ευρωπαϊκής βιομηχανίας σε ξένες αγορές. Αυτοί οι φραγμοί συνίστανται σε πλήθος διαφορετικών μέτρων που ποικίλλουν από κανονισμούς που προκαλούν σύγχυση και αντικίνητρα στις επενδύσεις ή την πρόσβαση στην αγορά έως αθέμιτες εμπορικές πρακτικές, ελάχιστη μέριμνα για τα δικαιώματα πνευματικής ιδιοκτησίας και εκτεταμένη απομίμηση, η οποία είναι επιζήμια για τα ευρωπαϊκά αγαθά και, γενικότερα, σοβαρές και συστηματικές παραβιάσεις των κανόνων του ΠΟΕ και άλλων κανόνων που διέπουν το διεθνές εμπόριο.
<P>
" ανακοίνωση της Επιτροπής έχει σωστό προσανατολισμό και το Κοινοβούλιο επιθυμεί να στηρίξει τις πρωτοβουλίες που αναφέρονται σε αυτήν, με στόχο τη βελτίωση της πρόσβασης στις ξένες αγορές. Σε αυτές περιλαμβάνονται η δημιουργία ισχυρότερης στρατηγικής εταιρικής σχέσης μεταξύ της Επιτροπής, διατηρώντας τον συντονιστικό της ρόλο, των κρατών μελών και των ευρωπαϊκών επιχειρήσεων, με σκοπό την ενίσχυση των οικονομικών παραγόντων και ιδιαίτερα των ΜΜΕ που επιθυμούν να έρθουν σε επαφή με τρίτες χώρες ή να κάνουν εξαγωγές σε αυτές.
<P>
Χρειάζεται η ισχυρότερη παρουσία των αντιπροσωπειών της Επιτροπής σε ορισμένες καίριες χώρες. Αυτό πρέπει να συμπεριλαμβάνεται σε μια ευρύτερη στρατηγική που θα εφαρμοστεί σε συνεργασία με τους κύριους εμπορικούς εταίρους μας, όπως οι "νωμένες Πολιτείες, η Ιαπωνία και ο Καναδάς. Οι χώρες αυτές εκφράζουν τις ίδιες ανησυχίες με εμάς διεθνώς και θα μπορούσαν να συνεργαστούν με την Ένωση για την προώθηση μιας πολυμερούς συμφωνίας σε αυτόν τον τομέα, στηρίζοντας τους μηχανισμούς του ΠΟΕ που διασφαλίζουν ταχύτερη αντίδραση σε οποιονδήποτε νέο μη δασμολογικό φραγμό.
<P>
" πολυμερής δράση, ο πλέον αποτελεσματικός τρόπος δράσης, χάρη στον αριθμό των χωρών που συμμετέχουν, αλλά ταυτόχρονα και ο πιο δύσκολος, πρέπει ως εκ τούτου να συνοδεύεται από συμφωνίες που εντοπίζουν και επιλύουν τις ασυνέπειες που συνδέονται με την ύπαρξη αδικαιολόγητων φραγμών σε τρίτες χώρες.
<SPEAKER ID="191" NAME="Carl Schlyter">
εξ ονόματος της Ομάδας Verts/ALE. - (SV) Κύριε Πρόεδρε, διαβάζοντας την ανακοίνωση της Επιτροπής και, ιδίως, την έκθεση του Κοινοβουλίου, δημιουργείται η εντύπωση ότι η καημένη η ΕΕ υφίσταται διακρίσεις από κακόβουλες ξένες δυνάμεις. Αυτό προκύπτει συγκεκριμένα από την παράγραφο 4 της έκθεσης, όπου αναφέρεται ότι παροτρύνουμε την Επιτροπή να διασφαλίσει ότι τα εμπορικά συμφέροντα της Ευρωπαϊκής Ένωσης προστατεύονται από τις καταχρηστικές ή αθέμιτες εμπορικές πρακτικές τρίτων χωρών. Και πάλι: "όταν τρίτες χώρες περιορίζουν αδικαιολόγητα την πρόσβαση στις αγορές τους για εταιρείες από την Ευρωπαϊκή Ένωση, η Ευρωπαϊκή Ένωση θα πρέπει να αντιδρά ταχύτατα και αποφασιστικά".
<P>
Πρέπει να είμαστε προσεκτικοί όταν χρησιμοποιούμε αυτήν τη γλώσσα για πρώην αποικίες. Θυμούνται την τελευταία φορά που η Ευρώπη έδρασε αποφασιστικά για την προάσπιση των συμφερόντων της. Αυτή η συζήτηση μπορεί να μας ζημιώσει περισσότερο από οποιονδήποτε εμπορικό περιορισμό.
<P>
Σίγουρα, είναι βάσιμη η άποψη της Επιτροπής ότι υπάρχουν τεχνικοί φραγμοί στο εμπόριο και αθέμιτοι κανόνες. Φυσικά, πρέπει να τους συζητήσουμε ήρεμα και λογικά με τους εταίρους μας και να επιλύσουμε τυχόν προβλήματα που μπορεί να υπάρχουν. Αλλά ας προσκαλέσουμε όχι μόνο επιχειρήσεις, αλλά και εθελοντικές οργανώσεις, περιλαμβανομένων οργανώσεων από τρίτες χώρες. Τότε, ίσως μπορέσουμε να κατανοήσουμε πώς προέκυψαν οι κανόνες και εάν είναι λογικοί ή όχι.
<P>
Ανησυχώ για τον κατάλογο των δέκα σημείων. Οι περιοριστικές διαδικασίες εξαγωγών για τις πρώτες ύλες, τα ανώτερα όρια στην ξένη ιδιοκτησία στον τομέα των υπηρεσιών, οι περιορισμοί στις ξένες άμεσες επενδύσεις, οι διαδικασίες σύναψης δημόσιων συμβάσεων και η εφαρμογή των κρατικών ενισχύσεων πρέπει να εκλαμβάνονται όλα ως δικαιολογημένοι φραγμοί στο εμπόριο ·απορρέουν από νομοθεσία και αποτελούν διοικητικά μέτρα δημόσιων αρχών. Εάν καταργηθούν χωρίς δημόσια διαβούλευση και συζήτηση, θα πληγεί η σταθερότητα των εν λόγω χωρών.
<P>
Οι χώρες πρέπει να έχουν το δικαίωμα να προστατεύουν την υγεία και το περιβάλλον και να διαθέτουν διαδικασίες σύναψης συμβάσεων που να διασφαλίζουν ότι οι τοπικές επιχειρήσεις τους δεν αποκλείονται πλήρως από τον διεθνή ανταγωνισμό, προκαλώντας με αυτόν τον τρόπο μαζική ανεργία. Επίσης, είναι τελείως παράλογο να αναμένουμε από τις χώρες να προστατεύουν τα άυλα δικαιώματα ιδιοκτησίας μας όταν διαθέτουν μόλις και μετά βίας τους πόρους για να προστατέψουν τα ανθρώπινα δικαιώματα. Οφείλουμε να προάγουμε την ελευθερία, όχι να στήνουμε παγίδες.
<P>
Πρέπει να καταλήξουμε στους κανόνες που στοχεύουν να ευνοήσουν τις επιχειρήσεις στις χώρες τους που έχουν επιχειρηματικές δραστηριότητες στο εξωτερικό και ανταγωνίζονται άλλους ξένους παράγοντες. Εκεί μπορούμε να καταργήσουμε κανόνες. Πρέπει να μπορούμε να αγνοήσουμε τους κανόνες που άμεσα ή έμμεσα επιδιώκουν να προστατεύουν τους πληθυσμούς ή τις επιχειρήσεις που δραστηριοποιούνται σε τοπικό επίπεδο. Εμείς οι ίδιοι προστατέψαμε τις βιομηχανίες μας μέχρι να γίνουν αρκετά ισχυρές για τον διεθνή ανταγωνισμό. Το ίδιο πρέπει να επιτραπεί και σε άλλους.
<SPEAKER ID="192" NAME="Christofer Fjellner" AFFILIATION="PPE-DE">
(SV) " παροχή πρόσβασης στην αγορά συνεπάγεται την άρση των δασμολογικών και των μη δασμολογικών φραγμών στο εμπόριο σε ολόκληρο τον κόσμο. Πρόκειται για εξαιρετικά σημαντική προτεραιότητα για την εμπορική πολιτική της Ένωσης. Δεν δημιουργεί μόνο επιχειρηματικές ευκαιρίες για τις ευρωπαϊκές εταιρείες, αλλά ταυτόχρονα τους παρέχει πρόσβαση σε καλύτερα και φτηνότερα προϊόντα σε άλλα μέρη της υφηλίου. Φέρνει ευημερία σε όλο τον κόσμο.
<P>
Πρόκειται επίσης για ένα ζήτημα για το οποίο πιστεύω ότι έχει επιτευχθεί πρωτοφανής συμφωνία στο Ευρωπαϊκό Κοινοβούλιο. Πρόκειται για κάτι ευχάριστο σε μια περίοδο που ο προστατευτισμός εντείνεται ολοένα και περισσότερο ανά την υφήλιο. Συνεπώς, πιστεύω ότι η ανακοίνωση της Επιτροπής και η έκθεση του κ. Guardans Cambó είναι περισσότερο ευπρόσδεκτες από κάθε άλλη φορά. Είναι πραγματικά πολύ καλές.
<P>
Σε αυτήν τη συζήτηση, θα ήθελα να επιστήσω την προσοχή σε ένα άλλο ζήτημα που δεν πρέπει να αγνοούμε - την άλλη πλευρά του ανοίγματος των αγορών. Πιστεύω ότι τα ζητήματα αυτά είναι άρρηκτα συνδεδεμένα. Οι ευρωπαϊκές εταιρείες χρειάζονται επίσης το άνοιγμα εντός της Ευρώπης, προκειμένου να γίνουν ανταγωνιστικές σε παγκόσμια κλίμακα και να αξιοποιήσουν την πρόσβαση στην αγορά που μπορούμε να επιτύχουμε σε άλλες χώρες. Στον παγκοσμιοποιημένο μας κόσμο, όπου ακόμα περισσότερες εταιρείες διαθέτουν παγκόσμιες αλυσίδες εφοδιασμού, οι δικοί μας δασμοί μπορούν να είναι εξίσου επιζήμιοι για τις επιτυχημένες επιχειρήσεις μας με τους δασμούς που επιβάλλουμε σε άλλες χώρες.
<P>
Έχω να κάνω μια συγκεκριμένη πρόταση στον Επίτροπο, μια πρόταση που μπορεί να βοηθήσει κάπως στην επίλυση αυτού του ζητήματος. Όταν οι εταιρείες αντιμετωπίζουν προβλήματα κατά τις εμπορικές συναλλαγές τους εντός της ΕΕ, να τα αναφέρουν στο Solvit, το οποίο αποτελεί ένα εξαιρετικό μέσο για την αύξηση της κινητικότητας στην εσωτερική αγορά. Εάν μια εταιρεία αντιμετωπίζει προβλήματα κατά την πραγματοποίηση εξαγωγών σε χώρα εκτός της ΕΕ, να τα αναφέρει στη βάση δεδομένων για την πρόσβαση στην αγορά. Και αυτό είναι εξαιρετικά σημαντικό. Και τα δύο αυτά συστήματα παρέχουν τη βάση για τη διεξαγωγή διαπραγματεύσεων σχετικά με το πώς μπορεί να διευκολυνθεί το εμπόριο. Ας ελπίσουμε ότι μπορούμε επίσης να αναπτύξουμε είτε τη βάση δεδομένων για την πρόσβαση στην αγορά είτε το Solvit, προκειμένου να επιλύουμε τα προβλήματα που ενδεχομένως να αντιμετωπίζουν οι εισαγωγικές εταιρείες στην ΕΕ.
<P>
Εάν προβούμε σε αυτές τις ενέργειες, και εμείς και ο υπόλοιπος κόσμος μπορούμε να συνεχίζουμε να κινούμαστε προς μια κατεύθυνση που προάγει το ελεύθερο εμπόριο. Τότε, θα μπορούμε να αποδείξουμε ότι η Ευρώπη αναλαμβάνει ηγετικό ρόλο στο άνοιγμα των αγορών, τόσο στο εξωτερικό όσο και στο εσωτερικό.
<SPEAKER ID="193" NAME="Leopold Józef Rutowicz" AFFILIATION="UEN">
(PL) Κύριε Πρόεδρε, η έκθεση του κ. Guardans Cambó καλύπτει όλους τους τομείς που σχετίζονται με την ενδυνάμωση της εταιρικής σχέσης προκειμένου να παρασχεθεί στους ευρωπαίους εξαγωγείς ευκολότερη πρόσβαση σε αγορές τρίτων χωρών.
<P>
Οι προστατευτικές πρακτικές, ο αθέμιτος ανταγωνισμός και η δημιουργία γραφειοκρατικών εμποδίων συχνά περιορίζουν την πρόσβαση σε αυτές τις αγορές. Οι μικρομεσαίες επιχειρήσεις δημιουργούν τις περισσότερες θέσεις εργασίας στην Ευρώπη, αλλά αντιμετωπίζουν συγκεκριμένα προβλήματα κατά την πραγματοποίηση εξαγωγών. Οι δυνατότητές τους είναι περιορισμένες λόγω της έλλειψης των πόρων που απαιτούνται για έρευνα και νέες τεχνολογίες, προκειμένου να αποκτήσουν έρεισμα σε αυτές τις αγορές και να προσαρμόσουν τα προϊόντα και τις υπηρεσίες τους στους καταναλωτές.
<P>
" έκθεση υπογραμμίζει ορθά την ανάγκη να παρασχεθεί από ευρωπαϊκούς, κυβερνητικούς και διπλωματικούς πόρους ουσιαστική βοήθεια στις ΜΜΕ. " Ευρωπαϊκή Ένωση πρέπει να εντείνει την οργανωτική της δράση και να παράσχει κατάλληλη στήριξη προκειμένου να διευκολύνει τους επιχειρηματίες να δραστηριοποιηθούν σε αγορές τρίτων χωρών.
<SPEAKER ID="194" NAME="Γεώργιος Παπαστάμκος" AFFILIATION="PPE-DE">
Μας απασχολεί ιδιαιτέρως, όπως και εσάς, κύριε Επίτροπε, η έλλειψη αμοιβαιότητας ως προς τις συνθήκες πρόσβασης στην αγορά και η άνιση μεταχείριση που επιφυλάσσουν πολλοί εταίροι στα ευρωπαϊκά προϊόντα.
<P>
Στον τομέα της κλωστοϋφαντουργίας και της ένδυσης, π.χ., η Ευρωπαϊκή Ένωση εφαρμόζει μέσο δασμό 9%, από τους χαμηλότερους παγκοσμίως. Αντιθέτως, πολλοί ανταγωνιστές επιβάλλουν δασμούς έως και άνω του 30% παραλλήλως με πληθώρα μη δασμολογικών φραγμών.
<P>
Πρέπει λοιπόν και οι αναδυόμενες οικονομίες να αποδεχθούν ως ένα βαθμό την αρχή της αμοιβαιότητας στις παραχωρήσεις αναλόγως προς το επίπεδο της ανάπτυξης και της τομεακής ανταγωνιστικότητάς τους. Άκρως ελλειμματική παραμένει η προστασία των δικαιωμάτων πνευματικής ιδιοκτησίας σε παγκόσμιο επίπεδο καθώς και των γεωγραφικών ενδείξεων, γεγονός που εξουδετερώνει το ανταγωνιστικό πλεονέκτημα των υψηλής προστιθέμενης αξίας ευρωπαϊκών προϊόντων, τόσο των βιομηχανικών όσο και των γεωργικών.
<P>
" εναρμόνιση των διεθνών ρυθμιστικών προτύπων και κανόνων η οποία διευκολύνει την πρόσβαση στις ξένες αγορές δεν θα πρέπει να καταστήσει ελαστικότερο το ευρωπαϊκό ρυθμιστικό πλαίσιο περιβαλλοντικής και κοινωνικής προστασίας, προστασίας της δημόσιας υγείας και του καταναλωτή.
<P>
Αντιθέτως, ζητούμενο είναι η σύγκλιση αλλά με όρους ανοδικής κλιμάκωσης. Ιδιαιτέρας επίσης σημασίας είναι η υπαγωγή των εισαγωγών σε αντίστοιχες προδιαγραφές και απαιτήσεις καθώς και η αναζήτηση μέσων αποτελεσματικής αντιμετώπισης του οικολογικού και κοινωνικού ντάμπιγκ.
<P>
Τέλος, θα ήθελα να υπογραμμίσω ότι στο επίκεντρο της νέας στρατηγικής για την πρόσβαση στην αγορά θα πρέπει να βρεθούν οι μικρομεσαίες επιχειρήσεις.
<P>
Συγχαίρω τον εισηγητή καθώς και την σκιώδη εισηγήτρια αλλά και εσάς, κύριε Επίτροπε, και καλωσορίζουμε την πρωτοβουλία της Επιτροπής σχετικά με τη νέα στρατηγική πρόσβασης στην αγορά.
<SPEAKER ID="195" NAME="Zuzana Roithová" AFFILIATION="PPE-DE">
(CS) Κύριε Επίτροπε, είμαι και εγώ πεπεισμένη ότι οι αντιπροσωπείες της Επιτροπής και οι νέες ομάδες πρόσβασης στην αγορά που δραστηριοποιούνται σε τρίτες χώρες χρειάζονται σημαντικά ισχυρότερη εντολή. Κατά την άποψή μου, η Επιτροπή πρέπει να επανεξετάσει τις προτεραιότητές της στην κατανομή των ανθρωπίνων πόρων στις αντιπροσωπείες της ΕΕ και να αυξήσει τον αριθμό του προσωπικού των αντιπροσωπειών, ιδιαίτερα αυτών της Κίνας, της Ινδίας, της Ρωσίας και της Βραζιλίας. Τα κράτη μέλη πρέπει να διαδραματίσουν πιο ουσιαστικό ρόλο στην ενίσχυση των ανθρωπίνων και των χρηματοδοτικών πόρων των συγκεκριμένων αντιπροσωπειών, αντιστοίχως με τα εμπορικά τους συμφέροντα. Επιπλέον, η Επιτροπή και τα κράτη μέλη πρέπει να ενισχύσουν τη συνεργασία τους με τα ευρωπαϊκά εμπορικά επιμελητήρια, τις επαγγελματικές ενώσεις και τις υπηρεσίες των κρατών μελών σε τρίτες χώρες. Αυτό είναι θεμελιώδους σημασίας για την ανταλλαγή πληροφοριών μεταξύ των αντιπροσωπειών, των διπλωματικών αποστολών και των ευρωπαϊκών επιχειρηματικών ενώσεων. Αυτό θα ωφελούσε ιδιαιτέρως τις ΜΜΕ. Ωστόσο, ο κύριος στόχος της στρατηγικής μας πρέπει να είναι η αμοιβαιότητα των εμπορικών σχέσεων, ιδίως, για παράδειγμα, με την Κίνα, και η αυστηρότερη εφαρμογή του διεθνούς εμπορικού δικαίου, και όχι να χαρακτηρίζεται αυτή η εφαρμογή ως προστατευτισμός.
<SPEAKER ID="196" NAME="Mairead McGuinness" AFFILIATION="PPE-DE">
(EN) Κύριε Πρόεδρε, αυτό που κέντρισε την προσοχή μου ήταν το γεγονός ότι ο Επίτροπος ήταν ο μόνος που ανέφερε τις συνομιλίες για το παγκόσμιο εμπόριο. Ίσως αυτό να αποτελεί μια ευκαιρία να λάβουμε πληροφορίες σχετικά με τις νέες δυνατότητες στις αγορές των κύριων εμπορικών εταίρων μας που θα μας παρείχε μια επιτυχής συμφωνία του ΠΟΕ. Αλλά αναφέρατε επίσης, κύριε Επίτροπε, ότι αυτό ίσως να γινόταν μέσω μιας νέας γενιάς συμφωνιών ελευθέρων συναλλαγών Σκέφτεστε το ενδεχόμενο ήττας στον ΠΟΕ; Ίσως να πρέπει να μας δώσετε ενημερωμένες πληροφορίες σχετικά, καθώς πιστεύω ότι πρόκειται για καίριο σημείο αυτής της συζήτησης.
<P>
Θα μπορούσατε επίσης να παράσχετε διευκρινίσεις για ορισμένες ανησυχίες που εκφράζονται σχετικά με την τρέχουσα κατάσταση στον τομέα γεωργίας του ΠΟΕ; Εκφράζονται ανησυχίες ότι η ΕΕ θα προβεί σε περαιτέρω παραχωρήσεις στους δασμούς εισαγωγής ευαίσθητων προϊόντων, και ότι θα σημειωθούν μεγάλες αυξήσεις των δασμολογικών ποσοστώσεων στο πλαίσιο αυτό, καθώς προκύπτει επίσης το ερώτημα τι πρόοδο σημειώνετε στον ΠΟΕ όσον αφορά την πρόσβαση για τα μη γεωργικά προϊόντα και υπηρεσίες. Πιστεύω ότι χρειάζεται, εάν μπορείτε, να μας παράσχετε μια ενημέρωση στο πλαίσιο αυτής της συζήτησης.
<SPEAKER ID="197" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, λαμβάνοντας τον λόγο στο πλαίσιο αυτής της συζήτησης θα θέλαμε να επιστήσουμε την προσοχή σε τρία ζητήματα. Πρώτον, είναι εξαιρετικά σημαντικό να υιοθετήσει η Ευρωπαϊκή Ένωση αυστηρή και ξεκάθαρη στάση έναντι κάθε κατάστασης όπου απειλούνται τα εξαγωγικά συμφέροντα ενός κράτους μέλους εξαιτίας της εφαρμογής αθέμιτων πρακτικών από τρίτες χώρες. Στο πλαίσιο αυτό, πρέπει να αναγνωρίσουμε τη στάση που υιοθέτησε η Ευρωπαϊκή Ένωση στην περίπτωση του εμπορικού αποκλεισμού που απέτρεπε την εισαγωγή πολωνικού κρέατος και γεωργικών προϊόντων στη ρωσική αγορά. Δυστυχώς, υιοθετήσαμε αυτήν τη στάση απέναντι στη Ρωσία μόνο μετά από ένα και πλέον έτος περιορισμών των πολωνικών εξαγωγών από τη Ρωσία, και αφού η Πολωνία χρησιμοποίησε το δικαίωμα αρνησικυρίας παρακωλύοντας τις προετοιμασίες για τη συμφωνία ΕΕ-Ρωσίας.
<P>
Δεύτερον, το άνοιγμα των αγορών της Ένωσης σε αγαθά και υπηρεσίες τρίτων χωρών πρέπει να διέπεται από την αρχή της αμοιβαιότητας. Συνεπώς, η Ένωση στο σύνολό της πρέπει να ελέγχει εάν οι εξαγωγείς από τρίτες χώρες περιλαμβάνουν στο κόστος παραγωγής των προϊόντων τους τις εισφορές που πρέπει να καταβάλλουν για την τήρηση των περιβαλλοντικών προτύπων και την κοινωνική ασφάλιση των εργαζομένων στη χώρα τους. Τα ευρωπαϊκά προϊόντα θα έρχονται συνεχώς δεύτερα στις διεθνείς αγορές σε σχέση με τα ανταγωνιστικά τους προϊόντα εάν δεν ληφθεί υπόψη το προαναφερθέν κόστος.
<P>
Τρίτον, πρέπει να δοθεί μεγάλη προσοχή κατά το άνοιγμα της αγοράς της Ένωσης για παροχή πρόσβασης γεωργικών προϊόντων τρίτων χωρών. Εάν η αγορά ανοίξει πλήρως, πολλοί τομείς της ευρωπαϊκής γεωργίας απλά θα εξαφανιστούν, κάτι που θα θέσει σε κίνδυνο την επισιτιστική ασφάλεια της Ευρώπης.
<SPEAKER ID="198" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, οι ανοικτές οικονομίες και αγορές είναι χαρακτηριστικά της σύγχρονης οικονομίας της αγοράς, της οικονομίας του 21ου αιώνα. Πρόκειται για πρώτη προτεραιότητα για την παγκόσμια οικονομία. Ωστόσο, δεν είναι όλες οι οικονομικές οντότητες σε θέση να αντιμετωπίσουν τον ανταγωνισμό, ιδιαίτερα όταν ο ανταγωνισμός δεν είναι πάντα θεμιτός, και κυριαρχείται από τους μεγάλους και ισχυρούς.
<P>
Εισαγωγές μπορούν να πραγματοποιούν και οι μεγάλες και οι μικρές εταιρείες, αλλά εξαγωγές έχουν περισσότερες ευκαιρίες να πραγματοποιούν οι μεγάλες εταιρείες. Αυτό οφείλεται στο γεγονός ότι η είσοδος σε νέες αγορές απαιτεί σημαντικές επενδύσεις στην προώθηση και την οργάνωση του όλου υλικοτεχνικού συστήματος. Συνεπώς, φαίνεται κατάλληλο οι ΜΜΕ να οργανώσουν κοινή δράση για την ανάπτυξη και, ιδιαίτερα, την προώθηση των εξαγωγών.
<P>
Πρέπει να επιτρέπεται ορισμένος βαθμός βοήθειας και κρατικής ενίσχυσης προς τις εταιρείες στον τομέα της προώθησης των εξαγωγών, ιδίως στον τομέα της τεχνογνωσίας. Στο επίπεδο ΠΟΕ, επίσης, πρέπει να επιτευχθεί συμφωνία για την ανάπτυξη του εμπορίου μεταξύ των ΜΜΕ. " προσβασιμότητα σε πληροφορίες για οντότητες που δραστηριοποιούνται στην παγκόσμια αγορά είναι ιδιαίτερα σημαντική. " ποιότητα του εμπορίου πρέπει να βελτιωθεί και να δοθεί προτεραιότητα στη δημιουργία ίσων ευκαιριών πρόσβασης στην αγορά.
<SPEAKER ID="199" NAME="Peter Mandelson">
Μέλος της Επιτροπής. - (EN) Κύριε Πρόεδρε, θα ήθελα να ευχαριστήσω εσάς και τους αξιότιμους βουλευτές για την πολύ εποικοδομητική και χρήσιμη συζήτηση σχετικά με αυτήν την εξαιρετική έκθεση. Είμαι ιδιαίτερα ευγνώμων προς τη βουλευτή που παρενέβη για να ζητήσει την επαναξιολόγηση της κατανομής του προσωπικού των αντιπροσωπειών της Επιτροπής σε καίριες οικονομίες. Πιστεύω ότι πρόκειται για εξαιρετική πρόταση, την οποία θα μεταφέρω χωρίς κανέναν ενδοιασμό στους συναδέλφους μου. Θα μπορούσα να σας δώσω λεπτομερείς πληροφορίες για τον μικρό αριθμό του προσωπικού των αντιπροσωπειών που ασχολείται, για παράδειγμα, με εμπορικά ζητήματα στην Κίνα σε σύγκριση με το σημαντικά υψηλότερο αριθμό του προσωπικού που ασχολείται με πολύ μικρά ποσά της αναπτυξιακής βοήθειας και συνεργασίας στη συγκεκριμένη χώρα, σε σύγκριση με τα δισεκατομμύρια που διακυβεύονται για την Ευρώπη στο εμπόριο. Αλλά δεν θα το κάνω. Απλώς θα καταγράψω την πρόταση και θα την υποβάλω.
<P>
Σίγουρα δεν τάσσομαι υπέρ των συμφωνιών ελευθέρων συναλλαγών σε βάρος των συνομιλιών για το παγκόσμιο εμπόριο. Όποιος είναι ενήμερος για την εμπορική στρατηγική για την Ευρώπη στον κόσμο που παρουσιάσαμε τον Νοέμβριο του 2006 θα διαπιστώσει πως το γεγονός ότι τάσσομαι υπέρ διεξοδικών, ολοκληρωμένων συμφωνιών ελευθέρων συναλλαγών που συνεισφέρουν πραγματικά στην αύξηση του συνολικού ύψους του παγκόσμιου εμπορίου, και όχι απλώς στην εκτροπή του, αποτελεί χαρακτηριστικό της προσέγγισης μας μαζί με τη δέσμευση για τις συνομιλίες του ΠΟΕ - τον Γύρο της Ντόχα. Μπορώ να διαβεβαιώσω τον αξιότιμο βουλευτή ότι συνεχίζω να εργάζομαι για την επιτυχία και όχι για την αποτυχία των συνομιλιών. Οι φήμες για περαιτέρω απαράδεκτες ή ακατάλληλες παραχωρήσεις στη γεωργία είναι αβάσιμες. Εντέλει, οι μοναδικές φήμες που άκουσα για αυτές τις αδικαιολόγητες παραχωρήσεις προέρχονται στην πραγματικότητα από τον υπουργό Εξωτερικών της Ιρλανδίας στο Συμβούλιο Γενικών Υποθέσεων σήμερα. Αυτές οι φήμες φαίνεται ότι κυκλοφορούν εντός σχετικά μικρής κοινότητας συμφερόντων.
<P>
Το γεγονός είναι ότι για τη γεωργία -και για άλλους τομείς των συνομιλιών της Ντόχα- θα προχωρήσουμε όσο ενδείκνυται προκειμένου να συνεισφέρουμε στην επιτυχία των συνομιλιών για το παγκόσμιο εμπόριο, αλλά εντέλει αυτό πρέπει να γίνει εντός των ορίων της εντολής που μας έχει δοθεί βάσει της μεταρρύθμισης της ΚΓΠ του 2003.
<P>
Είναι αλήθεια ότι έχουμε δύο νέα κείμενα διαπραγμάτευσης που παρουσιάστηκαν από τις προεδρίες των ομάδων διαπραγμάτευσης τις τελευταίες εβδομάδες. Σχετικά με τη γεωργία, έχουμε ένα κείμενο με το οποίο δεν συμφωνούμε απόλυτα, αλλά δεν υπάρχει τίποτα το οποίο να μην μπορούμε να χειριστούμε στο εν λόγω κείμενο για τη γεωργία ή το οποίο να υπερβαίνει την εντολή μας.
<P>
Όσον αφορά την πρόσβαση σε μη γεωργικές αγορές -βιομηχανικά αγαθά- η κατάσταση, κατά τη γνώμη μου, δεν είναι πολύ ικανοποιητική. Σε αυτόν τον τομέα, το νέο κείμενο που παρουσίασε ο πρόεδρος, αντί να παράσχει πιο γερές βάσεις, έφερε μεγαλύτερη ρευστότητα στις διαπραγματεύσεις . Λυπούμαι, αλλά και πάλι πρόκειται για κάτι πάνω στο οποίο πρέπει να εργαστούμε και το οποίο πρέπει να διαπραγματευτούμε.
<P>
Αυτές οι συζητήσεις δεν θα ήταν τόσο ευχάριστες χωρίς τη συμβολή του κ. Schlyter. Όποτε παρεμβαίνει, αισθάνομαι πάντα ότι ενισχύονται η προσωπική μου δέσμευση και οι πεποιθήσεις μου σχετικά με το ελεύθερο εμπόριο. Οι παρεμβάσεις του με διαβεβαιώνουν πάντα ότι βρισκόμαστε πράγματι στον σωστό δρόμο. Δεν πρόκειται για την καημένη την Ευρωπαϊκή Ένωση που αγωνίζεται εναντίον των ισχυρών Τιτάνων στις αναδυόμενες οικονομίες, ούτε για ένα είδος επιθετικού εκφοβισμού εκ μέρους της Επιτροπής στον τομέα του εμπορίου, όπου χωρίς διαβούλευση και ευαισθησία επιδιώκουμε να επιβάλουμε τα συμφέροντά μας σε άλλους.
<P>
Το γεγονός είναι ότι όσοι εξ ημών πιστεύουμε στο διεθνές εμπόριο επιδιώκουμε την ισορροπία και την αμοιβαιότητα, καθώς επίσης και την αμοιβαία ωφέλεια. Αναζητώντας ανοίγματα στις οικονομίες άλλων, δεν επιδιώκουμε μόνο τη δική μας ικανοποίηση ή την εξυπηρέτηση ιδίων συμφερόντων και την κάλυψη ιδίων αναγκών. Συνεισφέρουμε ταυτόχρονα στην ευημερία και την ανάπτυξη των οικονομιών, το μεγαλύτερο άνοιγμα των οποίων προσπαθούμε να επιτύχουμε.
<P>
Φυσικά, η ελευθέρωση των οικονομιών πρέπει να επιτευχθεί σταδιακά. Πρόκειται για μια σταδιακή διαδικασία, και όχι για μια μεγάλη έκρηξη ή ένα ξαφνικό σοκ. Είναι αλήθεια ότι οι αναδυόμενες οικονομίες επωφελούνται από το μεγαλύτερο άνοιγμα των αγορών τους. Αυτό σημαίνει χρήσιμο ανταγωνισμό για την ώθηση της καινοτομίας και την προώθηση της παραγωγικότητας σε αυτές τις οικονομίες, σημαίνει τη μείωση του κόστους των εισροών στην τοπική βιομηχανία, σημαίνει αγαθά σε χαμηλότερη τιμή για τους καταναλωτές σε αυτές τις αναδυόμενες οικονομίες, σημαίνει μεταφορά κεφαλαίου, τεχνολογιών, δημιουργικότητας και δεξιοτήτων σύγχρονης διαχείρισης σε αυτές τις αναδυόμενες οικονομίες.
<P>
Είναι αλήθεια ότι αυτή η διαδικασία ανοίγματος και ενσωμάτωσης στην παγκόσμια οικονομία διασφαλίζει την ανάπτυξη και την ενίσχυση αυτών των αναδυόμενων οικονομιών προκειμένου να επιτραπεί η ανάπτυξη των επιχειρήσεών τους, να δημιουργηθούν οι αναγκαίες θέσεις εργασίας για τους εργαζόμενους σε αυτές τις οικονομίες, και να παραχθούν προϊόντα και υπηρεσίες προς εξαγωγή ώστε να επιτραπεί η απόκτηση και διασφάλιση διαρκώς αυξανόμενου μεριδίου στο διεθνές εμπόριο. Με άλλα λόγια, το άνοιγμα φέρνει άνοιγμα· το εμπόριο φέρνει εμπόριο. " ευημερία μας και οι ευκαιρίες μας φέρουν ευκαιρίες για όσους ζουν και εργάζονται σε αυτές τις αναδυόμενες οικονομίες. Με άλλα λόγια, πρόκειται για μια ενάρετη διαδικασία, και αυτό ακριβώς αφορά η στρατηγική παροχής πρόσβασης στην αγορά, την οποία ο εισηγητής μας παρουσίασε με την εξαιρετική του έκθεση.
<P>
Εν κατακλείδι, θα ήθελα να αναφέρω ότι όσον αφορά τη σύναψη τοπικών συμβάσεων είναι πραγματικά σημαντικό να ενισχύουμε και να προωθούμε την ικανότητα των αναδυόμενων οικονομιών και των αναπτυσσόμενων χωρών να συνάπτουν τις δικές τους τοπικές συμβάσεις. Ωστόσο, εάν αυτό συνεπάγεται υψηλότερο κόστος για τις δημόσιες συμβάσεις σε αυτές τις οικονομίες, εάν συνεπάγεται ανεπάρκειες, έλλειψη διαφάνειας και σε ορισμένες περιπτώσεις διαφθορά κατά την εφαρμογή μιας δημόσιας σύμβασης, ποιος επωμίζεται το σχετικό κόστος; " απάντηση είναι ότι αυτό το κόστος θα το επωμιστεί ο ντόπιος πληθυσμός, οι ντόπιοι εργαζόμενοι και οι ντόπιοι φορολογούμενοι στις αναδυόμενες οικονομίες και τις αναπτυσσόμενες χώρες.
<P>
Γι' αυτό είναι σημαντικό να υπάρχει ειλικρίνεια και διαφάνεια στις πολιτικές και πρακτικές σύναψης δημόσιων συμβάσεων στις αναδυόμενες οικονομίες. Δεν πρόκειται απλά και μόνο για την ευχαρίστηση και την ικανοποίηση της "καημένης" της Ευρωπαϊκής Ένωσης.
<SPEAKER ID="200" NAME="Ignasi Guardans Cambó">
εισηγητής. - (EN) Κύριε Πρόεδρε, δεν είναι πολλά αυτά που θα μπορούσε να προσθέσει κάποιος. Αρχικά, επιτρέψτε μου να ευχαριστήσω για άλλη μία φορά όσους εμπλούτισαν αυτήν τη συζήτηση, όχι μόνο σήμερα αλλά από τότε που ξεκίνησε η συζήτηση, μέσω των παρεμβάσεων, των τροπολογιών, ακόμα και μέσω των ανεπίσημων συζητήσεων που είχαμε, τα οποία οδήγησαν σε ένα τελικό κείμενο που δεν αποτελεί έργο ενός μόνο εισηγητή αλλά όλων όσοι συμμετείχαν.
<P>
Πάνω από όλα, μοιραστήκαμε τη διάγνωση, και μου προκάλεσε μεγάλη έκπληξη το ύφος ορισμένων από τα σχόλια που έγιναν από την πλευρά των Πρασίνων του Κοινοβουλίου. Θα ήταν ενδιαφέρον να πάει και να δει ο εν λόγω συνάδελφος τα αποτελέσματα και τις συνέπειες του ελεύθερου εμπορίου επιτόπου, και επίσης να επισκεφτεί μια μεσαία επιχείρηση και να της εξηγήσει, για παράδειγμα κοντά στη Βαρκελώνη όπου μένω, ότι αυτή είναι μια "αποικιακή προσέγγιση". Θα μπορούσα να αναφέρω πάρα πολλές εταιρείες που πασχίζουν να κάνουν εξαγωγές, που μεγάλο μέρος των δραστηριοτήτων τους εξαρτάται από τις εξαγωγές. Ίσως να θέλει να πει στους εργαζόμενους αυτών των εργοστασίων ότι λειτουργούν ακριβώς σαν ευρωπαίοι αποικιοκράτες προσπαθώντας να διευρύνουν το μερίδιο του προϊόντος που παράγουν στην εξαγωγική αγορά, όταν, σε περίπτωση που η Κίνα εφαρμόσει φραγμούς που αποτρέπουν την εξαγωγή της παραγωγής τους, αυτό που διακυβεύεται είναι οι δικές τους θέσεις εργασίας.
<P>
Δεν πρόκειται απλώς για μεγαλόστομες δηλώσεις ότι μεγάλες ευρωπαϊκές εταιρείες ενεργούν αποικιοκρατικά, πρόκειται για κάτι πολύ πιο πραγματικό. Αν και ο καθένας έχει το δικαίωμα να απεικονίσει τα πράγματα όπως επιθυμεί, πρέπει να παραδεχτώ ότι η άποψη πως αυτή η έκθεση είναι "αποικιοκρατική" με εξέπληξε πραγματικά και μπορεί να θεωρηθεί ακόμη και κωμική από πολλούς εξαγωγείς στη χώρα μου.
<P>
Ωστόσο, είναι σαφές ότι γενικά συμφωνούμε για τη διάγνωση, και, όπως δήλωσε η Επιτροπή, είναι κάτι που ξεκίνησε από το Συμβούλιο, συνεχίστηκε από την Επιτροπή και σήμερα στηρίζεται από το Κοινοβούλιο, κάτι που φυσικά προσθέτει μεγάλο μερίδιο ευθύνης σε εσάς, κύριε Επίτροπε, καθώς μοιραζόμαστε μια κοινή προσέγγιση. Και πάλι, επιτρέψτε μου να τονίσω ότι πρόκειται για μια δυναμική διαδικασία και μια νέα στρατηγική, και ορισμένα στοιχεία είναι πραγματικά καινούργια και πρέπει να συνεχιστούν. Θα παραθέσω ένα σημείο της έκθεσης το οποίο υπογράμμισε ο συνάδελφός μας και το οποίο σας άρεσε τόσο πολύ: "καλεί την Επιτροπή να επαναπροσδιορίσει την προτεραιότητα της ανάπτυξης και ενδεχομένως να αυξήσει τους ανθρώπινους πόρους για τις αντιπροσωπείες της ΕΕ, ούτως ώστε να καταστεί διαθέσιμο περισσότερο προσωπικό για την έναρξη και τη διασφάλιση της επιτυχούς λειτουργίας των ομάδων για την πρόσβαση στην αγορά". Αυτό ισχύει, μεταξύ άλλων, και για όσα αναφέρονται στην έκθεση για τις ΜΜΕ. Υπάρχουν πολλά νέα στοιχεία στη συγκεκριμένη έκθεση, και σας ευχόμαστε τα καλύτερα για την εφαρμογή τους.
<SPEAKER ID="201" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 19 Φεβρουαρίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="202" NAME="Tokia Saοfi  " AFFILIATION="PPE-DE">
γραπτώς. - (FR) " ανταγωνιστικότητα της ευρωπαϊκής βιομηχανίας πρέπει να τοποθετηθεί στον πυρήνα της ατζέντας της Κοινότητας, καθώς μόνο αυτό θα μας επιτρέψει να δημιουργήσουμε θέσεις εργασίας ειδικευμένου προσωπικού, να διασφαλίσουμε την οικονομική ανάπτυξη της Ευρώπης, να εγγυηθούμε την επιβίωση του ευρωπαϊκού συστήματος πρόνοιας και να εξασφαλίσουμε ότι η ΕΕ μπορεί να παραμείνει η μεγαλύτερη εμπορική δύναμη τον 21ο αιώνα.
<P>
Προκειμένου να διασφαλίσουμε ότι διατηρείται αυτή η ανταγωνιστικότητα, πρέπει να καθορίσουμε όρους πρόσβασης στην αγορά που να είναι θεμιτοί, δίκαιοι και αμοιβαίοι. Πράγματι, η ευρωπαϊκή αγορά είναι μία από τις πιο ανοικτές και ανταγωνιστικές στον κόσμο, χάρη κυρίως στο δικαίωμα του ελεύθερου ανταγωνισμού, που εξασφαλίζει ανοικτές και θεμιτές εμπορικές πρακτικές εντός της ΕΕ.
<P>
Παρόλα αυτά, η Ευρωπαϊκή Ένωση αντιμετωπίζει ακόμη πολυάριθμα εμπορικά εμπόδια όσον αφορά το εξωτερικό εμπόριο, καθώς οι αγορές των βασικών εμπορικών εταίρων της Ευρώπης δεν είναι εξίσου ανοικτές και διαφανείς με την ευρωπαϊκή αγορά. Για τον λόγο αυτόν, πρέπει να λάβουμε επειγόντως μέτρα για τον επανακαθορισμό αμοιβαίων όρων για την παροχή πρόσβασης στην αγορά τρίτων χωρών και, πιο συγκεκριμένα, αναδυόμενων οικονομιών, καθώς και για την καταπολέμηση περιοριστικών εμπορικών πρακτικών. Πρέπει να δράσουμε ταχέως και δυναμικά προκειμένου να διασφαλίσουμε ότι παρέχεται στις ΜΜΕ μας πλήρης και απεριόριστη πρόσβαση σε όλες τις αγορές, ιδιαίτερα στον τομέα των δημόσιων συμβάσεων.

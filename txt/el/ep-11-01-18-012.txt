<CHAPTER ID="012">
Ώρα των ερωτήσεων με τον Πρόεδρο της Επιτροπής
<SPEAKER ID="360" NAME="Πρόεδρος">
" ημερήσια διάταξη προβλέπει την Ώρα των ερωτήσεων με τον Πρόεδρο της Επιτροπής. Πρόκειται για τη διαδικασία που ακολουθείται συνήθως, ήτοι ερωτήσεις διάρκειας ενός λεπτού και απαντήσεις διάρκειας επίσης ενός λεπτού. Αν υπάρξει συμπληρωματική ερώτηση, επιτρέπονται τριάντα δευτερόλεπτα, και τριάντα δευτερόλεπτα επιτρέπονται επίσης και για την απάντηση. Οι πρώτες ερωτήσεις οι οποίες θα τεθούν στον Πρόεδρο της Επιτροπής θα είναι από τους επικεφαλής ή τους εκπροσώπους των πολιτικών ομάδων.
<SPEAKER ID="361" NAME="Corien Wortmann-Kool" LANGUAGE="NL">
Κύριε Πρόεδρε, Πρόεδρε Barroso, θα ήθελα να σας θέσω μια ερώτηση σε αυτήν τη Αίθουσα σχετικά με το ευρωπαϊκό ταμείο έκτακτης ανάγκης. Με αυτήν, θα ήθελα να δώσω έμφαση στο γεγονός ότι συμμετείχατε στη συζήτηση για το ταμείο έκτακτης ανάγκης, επειδή αυτή αφορούσε ένα ευρωπαϊκό ταμείο έκτακτης ανάγκης. " ερώτησή μου είναι η εξής: ποια είναι η γνώμη σας σχετικά με την επέκταση αυτού του ταμείου; Έχετε, πράγματι, ήδη μιλήσει γι' αυτό το ζήτημα, αλλά κυρίως όσον αφορά τον τρόπο με τον οποίο το ταμείο θα όφειλε να εξασφαλίσει τη χρηματοδότησή του και για πόσο χρονικό διάστημα. Αυτήν τη στιγμή, η κατάσταση στην αγορά κρατικών ομολόγων είναι αρκετά ήρεμη, όμως θα μπορούσε να αλλάξει ανά πάσα στιγμή. Εξού και η ερώτησή μου: ποια είναι η άποψή σας σχετικά με την επέκταση του ταμείου έκτακτης ανάγκης;
<SPEAKER ID="362" NAME="José Manuel Barroso" LANGUAGE="EN">
Κύριε Πρόεδρε, θα ήθελα, καταρχάς, να ευχαριστήσω την κ. Wortmann-Kool.
<P>
Πράγματι, αυτή δεν είναι μόνο η δική μου θέση, αλλά η ομόφωνη θέση της Επιτροπής. Σε αυτό το έγγραφο αναφέρεται, σχετικά με την ετήσια επισκόπηση της ανάπτυξης, ότι η Επιτροπή πιστεύει πως η πραγματική χρηματοδοτική ικανότητα του Ευρωπαϊκού Ταμείου Χρηματοπιστωτικής Σταθερότητας (ΕΤΧΣ) πρέπει να ενισχυθεί και το πεδίο δραστηριότητάς του να διευρυνθεί. Αυτό το εξετάζουμε στο πλαίσιο μιας ολοκληρωμένης απάντησης και όχι, φυσικά, ως την πλήρη απάντηση. Υπάρχει μόνο μία φράση σε αυτό το έγγραφο σχετικά με το ΕΤΧΣ. Αφορά επίσης τη διαρθρωτική μεταρρύθμιση, τη δημοσιονομική εξυγίανση και μέτρα για την ενίσχυση της ανάπτυξης.
<P>
Όμως, στην πραγματικότητα, είναι σημαντικό για την σταθερότητα της ζώνης του ευρώ να αυξηθεί η δανειακή ικανότητα επειδή, όπως γνωρίζετε, το ΕΤΧΣ έχει αυτήν τη στιγμή χρηματοδοτηθεί με 440 δισεκατομμύρια ευρώ. Δεν ζητώ τώρα να αυξηθεί το ανώτατο όριο, αλλά γνωρίζουμε ότι το ΕΤΧΣ δεν μπορεί, εκ των πραγμάτων, να δανείσει αυτά τα 440 δισεκατομμύρια ευρώ αν παραστεί ανάγκη, επειδή απαιτείται να διασφαλιστεί η αξιολόγηση του ΕΤΧΣ με τριπλό Α. Έτσι το ελάχιστο το οποίο μπορούμε και πρέπει να κάνουμε είναι να αυξήσουμε την ικανότητα του ταμείου. Πιστεύω ότι αυτή είναι μια πολύ εποικοδομητική πρόταση η οποία θα πρέπει να εγκριθεί το ταχύτερο δυνατόν.
<SPEAKER ID="363" NAME="Corien Wortmann-Kool" LANGUAGE="NL">
Κύριε Πρόεδρε, έχω μια συμπληρωματική ερώτηση: λέτε "το ταχύτερο δυνατόν". Τι εννοείτε ακριβώς με αυτό επειδή, κατά την άποψή μου, η διασφάλιση σταθερότητας στις χρηματοπιστωτικές αγορές τους προσεχείς μήνες είναι επείγον ζήτημα. " αποφασιστικότητα όσον αφορά αυτό το σημείο θα ήταν χρήσιμη. Αυτήν τη στιγμή, βλέπουμε κυρίως συζητήσεις μεταξύ αρχηγών κυβερνήσεων και υπουργών Οικονομικών, γι' αυτό τι είδους χρονοδιάγραμμα έχετε κατά νου όταν λέτε "το ταχύτερο δυνατόν"; Μπορείτε παρακαλώ να είστε πιο συγκεκριμένος επ' αυτού;
<SPEAKER ID="364" NAME="José Manuel Barroso" LANGUAGE="EN">
Κύριε Πρόεδρε, "το ταχύτερο δυνατόν" σημαίνει ακριβώς αυτό: ότι δεν πρέπει να είμαστε αναβλητικοί. Είδαμε κατά το παρελθόν ότι πολλοί αναλυτές στην αγορά θεωρούν ότι η Ευρωπαϊκή Ένωση και η ζώνη του ευρώ μάλλον αντιδρούν παρά δρουν. Χρειάζεται να προηγούμαστε των εξελίξεων και όχι να είμαστε ουραγοί αυτών, γι' αυτό πρέπει να αναλάβουμε δράση το συντομότερο δυνατόν!
<P>
Πράγματι, φαίνεται ότι η χθεσινή συνεδρίαση της ζώνης του ευρώ και η σημερινή συνεδρίαση του ECOFIN σημείωσαν κάποια πρόοδο. Είμαστε σε επικοινωνία με τα κράτη μέλη μας. Πιστεύω ότι είναι σημαντικό. Και πιστεύω ότι θα ήταν φρόνιμο, δεδομένου ότι έχουμε τη συνεδρίαση του Ευρωπαϊκού Συμβουλίου στις 4 Φεβρουαρίου, να ασχοληθούμε εκεί με αυτά τα ζητήματα. Είμαστε διατεθειμένοι να το κάνουμε. " Επιτροπή είναι διατεθειμένη να ασχοληθεί με αυτά τα ζητήματα στις 4 Φεβρουαρίου.
<SPEAKER ID="365" NAME="Stephen Hughes" LANGUAGE="EN">
Πρόεδρε Barroso, γνωρίζω ότι η Ευρωπαϊκή Συνομοσπονδία Συνδικάτων (ΕΣΣ) έχει ήδη εγείρει πολύ ισχυρές ενστάσεις σχετικά με την ευρεία παρέμβαση της Επιτροπής στην ελληνική και ιρλανδική αγορά εργασίας, καταστρατηγώντας τις συλλογικές συμβάσεις και τον κοινωνικό διάλογο. " δική σας ετήσια επισκόπηση της ανάπτυξης υπόσχεται μία από τα ίδια. Οι υπάλληλοί σας ζητούν αναθεώρηση των ρητρών τιμαριθμοποίησης και συμφωνιών αμοιβής, την προαγωγή της ευέλικτης εργασίας, την επανεξέταση των παροχών ανεργίας και τη μείωση της υπερπροστασίας των εργαζομένων.
<P>
Δεν συμφωνείτε ότι η Επιτροπή θα πρέπει να φροντίζει να προάγει τον κοινωνικό διάλογο και τις συλλογικές συμβάσεις αντί να τις υπονομεύει; Και, καθώς το ζήτημα των αμοιβών εξαιρείται από το κοινωνικό κεφάλαιο της Συνθήκης, τι νομική βάση χρησιμοποιεί η Επιτροπή για να παρεμβαίνει στα εθνικά συστήματα συλλογικών συμβάσεων; Επίσης, η εντατικοποίηση των προσπαθειών για δημοσιονομική εξυγίανση που ζητείται στην επισκόπηση θα ακυρώσει οιαδήποτε δυνατότητα επίτευξης των στόχων της διαδικασίας του 2020. Ποια είναι η απάντησή σας σε αυτό;
<SPEAKER ID="366" NAME="José Manuel Barroso" LANGUAGE="EN">
Επιτρέψτε μου να σας πω, με απόλυτη σαφήνεια, ότι στηρίζουμε απόλυτα τον κοινωνικό διάλογο. Αυτό το κάνουμε σε ευρωπαϊκό επίπεδο αλλά, στη συνέχεια, πρέπει να το κάνουμε επίσης και σε εθνικό επίπεδο· αυτό είναι ευθύνη των κρατών μελών. Προάγω ενεργά όλον αυτό τον κοινωνικό διάλογο με την ΕΣΣ, με την BusinessEurope και με άλλους αρμόδιους εταίρους. Όμως, πράγματι, είμαστε της άποψης ότι θα πρέπει τώρα να δημιουργήσουμε περισσότερα κίνητρα για εργασία· πρέπει να ασχοληθούμε με την κατάσταση της αγοράς εργασίας στα κράτη μέλη μας. Πιστεύω ότι αυτό εντάσσεται στο πλαίσιο των διαρθρωτικών μεταρρυθμίσεων οι οποίες χρειάζονται για να αυξηθεί η ανταγωνιστικότητα της Ευρώπης.
<SPEAKER ID="367" NAME="Stephen Hughes" LANGUAGE="EN">
Πρόεδρε Barroso, γιατί όλη αυτή η εστίαση στις αγορές εργασίας; Τι συμβαίνει με τις άλλες αγορές με τις οποίες χρειάζεται να ασχοληθούμε εν προκειμένω - τη χρηματοπιστωτική αγορά, την εσωτερική αγορά, τις αγορές βασικών εμπορευμάτων; Όλη η εστίαση φαίνεται να είναι στις αγορές εργασίας. Γιατί οι λιγότερο εύποροι, οι εργαζόμενοι, να υφίστανται το κόστος αυτής της ύφεσης και την ανάγκη αντιμετώπισής της;
<SPEAKER ID="368" NAME="José Manuel Barroso" LANGUAGE="EN">
" εστίαση δεν είναι μόνο στην αγορά εργασίας. Μεταρρυθμίζουμε τις χρηματοπιστωτικές αγορές με την ενεργή στήριξη και συμμετοχή αυτού του Κοινοβουλίου. Συζητήσαμε επίσης επί μακρόν την ανάγκη εμβάθυνσης της μεταρρύθμισης της εσωτερικής αγοράς στην ετήσια επισκόπηση της ανάπτυξης. Συζητούμε τώρα συγκεκριμένα για τις αγορές ενέργειας, όμως και οι αγορές εργασίας εντάσσονται στο πλαίσιο των διαρθρωτικών μεταρρυθμίσεων οι οποίες χρειάζονται για να αυξήσουμε την ανταγωνιστικότητα της Ευρώπης, ειδικά σε εκείνες τις χώρες που τώρα είναι οι πλέον ευάλωτες. Όπως γνωρίζετε, ορισμένες εξ αυτών πραγματοποιούν ήδη σημαντικές μεταρρυθμίσεις στην αγορά εργασίας.
<SPEAKER ID="369" NAME="Guy Verhofstadt" LANGUAGE="EN">
Κύριε Πρόεδρε, γνωρίζω ότι μεταφέρατε τις ανησυχίες σας σχετικά με την υπόθεση Khodorkovsky σε ιδιωτική συνομιλία με τον πρόεδρο Medvedev. Αν η υπόθεση Khodorkovsky ήταν υπόθεση η οποία δημιουργεί προηγούμενο όσον αφορά το κράτος δικαίου στη Ρωσία, τότε φυσικά αυτό το οποίο μπορούμε να πούμε είναι ότι η υπόθεση απέτυχε. Επιπλέον, την 31η Δεκεμβρίου συνελήφθη ο Boris Nemtsov. Ωστόσο, το άρθρο 31 του ρωσικού συντάγματος εγγυάται την ελευθερία του συνέρχεσθαι.
<P>
Όπως γνωρίζετε, η αντιπολίτευση διοργανώνει συγκέντρωση διαμαρτυρίας κάθε 31η του μηνός. Απ' ό,τι βλέπω, υπάρχουν επτά μήνες το 2011 οι οποίοι έχουν 31 ημέρες. Αυτό σημαίνει ότι υπάρχει πιθανότητα, αν αυτό συνεχιστεί, να λάβουν χώρα το 2011 συμβάντα παρόμοια με τη σύλληψη του κ. Nemtsov. Ως εκ τούτου, τι κοινή δράση μπορούν να αναλάβουν τα θεσμικά όργανα της ΕΕ σχετικά με αυτό το ζήτημα; " Ρωσία είναι μέλος του Συμβουλίου της Ευρώπης, του ΟΟΣΑ, της G8 και δυνητικά μέλος του ΠΟΕ. Πιστεύω ότι χρειάζεται ανάληψη επείγουσας δράσης από τα ευρωπαϊκά θεσμικά όργανα.
<SPEAKER ID="370" NAME="José Manuel Barroso" LANGUAGE="EN">
Όπως γνωρίζετε, κύριε Verhofstadt, έχουμε θέσει το ζήτημα στους ρώσους εταίρους μας και, για την ακρίβεια, η Ευρωπαϊκή Ένωση έχει ήδη αντιδράσει δημόσια για τις ένδικες διαδικασίες κατά του Mikhail Khodorkovsky και του Platon Lebedev μέσω της δήλωσης της Ύπατης Εκπροσώπου Catherine Ashton.
<P>
Πιστεύουμε ότι η ανεξαρτησία της δικαιοσύνης και το δικαίωμα κάθε πολίτη σε δίκαιη δίκη -όπως κατοχυρώνεται στην Ευρωπαϊκή Σύμβαση για την Προστασία των Δικαιωμάτων του Ανθρώπου, στην οποία η Ρωσία είναι συμβαλλόμενο μέρος- είναι κρίσιμης σημασίας για τη στρατηγική εταιρική σχέση μεταξύ της Ευρωπαϊκής Ένωσης και της Ρωσικής Ομοσπονδίας. Το κράτος δικαίου είναι επίσης ο ακρογωνιαίος λίθος της "εταιρικής σχέσης για τον εκσυγχρονισμό" την οποία τώρα αναπτύσσουμε με τη Ρωσία.
<P>
Θα συνεχίσουμε να παρακολουθούμε στενά αυτό το ζήτημα και θα εγείρουμε το ζήτημα με διάφορους τρόπους και σε διάφορες συνεδριάσεις με τη Ρωσία, όπως τονίστηκε στην τελευταία σύνοδο κορυφής Ευρωπαϊκής Ένωσης-Ρωσίας η οποία πραγματοποιήθηκε στις 7 Δεκεμβρίου στις Βρυξέλλες. " Ευρωπαϊκή Ένωση αναμένει από τη Ρωσία να σέβεται τις διεθνείς δεσμεύσεις της στον τομέα των ανθρωπίνων δικαιωμάτων και να σέβεται επίσης το κράτος δικαίου.
<SPEAKER ID="371" NAME="Guy Verhofstadt">
εξ ονόματος της Ομάδας ALDE. - Δεν πρόκειται για ερώτηση, αλλά απλώς μία παρατήρηση. Πιστεύω ότι το Κοινοβούλιο πρέπει επίσης να ασχοληθεί με το πρόβλημα το συντομότερο δυνατόν. " κατάσταση δεν μπορεί να συνεχιστεί ως έχει τώρα στη Ρωσική Ομοσπονδία. Δεν πιστεύω ότι, απλώς και μόνο επειδή έχουμε πολλούς σημαντικούς εμπορικούς δεσμούς, πρέπει να παραμείνουμε σιωπηλοί επ' αυτού του θέματος - το αντίθετο.
<SPEAKER ID="372" NAME="Rebecca Harms" LANGUAGE="DE">
Στη Ρωσία, η ελευθερία του Τύπου και των μέσων ενημέρωσης είναι πραγματικά σημαντικό πρόβλημα. Αν θέλετε να εξέλθετε αισίως από αυτήν τη συζήτηση, κύριε Barroso, δεν μπορείτε να ανέχεστε αυτό το οποίο συμβαίνει τώρα στην Ουγγαρία. Θα ήθελα να σας ρωτήσω γιατί η Επιτροπή είναι τόσο χαλαρή με τον νόμο περί Τύπου της Ουγγαρίας. Σε κάθε τομέα, αυτός ο νόμος παραβιάζει τις αρχές οι οποίες ισχύουν στην Ευρώπη και πέραν αυτής.
<P>
Ζητήσαμε τη νομική συμβουλή ειδικών. Εν ολίγοις, σύμφωνα με αυτήν τη νομική συμβουλή ο εν λόγω νόμος παραβιάζει τα κριτήρια της Κοπεγχάγης, την Τελική Πράξη του Ελσίνκι, την οδηγία για τις υπηρεσίες οπτικοακουστικών μέσων, την Ευρωπαϊκή Σύμβαση για την Προστασία των Δικαιωμάτων του Ανθρώπου, τη Σύμβαση της UNESCO, η οποία καλύπτει τα μέσα ενημέρωσης, τη Συνθήκη της Λισαβόνας και τον Χάρτη των Θεμελιωδών Δικαιωμάτων της Ευρωπαϊκής Ένωσης. Θα μπορούσα να συνεχίσω, αλλά θα σταματήσω εδώ. Συνεπώς, θα ήθελα επίσης να σας ρωτήσω, πότε θα παρέμβετε κατάλληλα στην Ουγγαρία; Ποιο είναι το χρονοδιάγραμμα; Γιατί δεν έχει κινηθεί ακόμη διαδικασία επί παραβάσει; " κριτική μου στηρίζεται επίσης στην υφιστάμενη νομολογία σε αυτόν τον τομέα.
<SPEAKER ID="373" NAME="José Manuel Barroso" LANGUAGE="EN">
Με την Ουγγαρία, όπως και με οιοδήποτε άλλο κράτος μέλος, πρέπει να εφαρμόζουμε την ευρωπαϊκή νομοθεσία με αντικειμενικό και αμερόληπτο τρόπο. Πρέπει να εξετάσουμε το θέμα πολύ προσεκτικά από νομική άποψη, γι' αυτό πρέπει να ακολουθήσουμε σαφή μεθοδολογία.
<P>
Αυτό ακριβώς κάνουμε - διά της Αντιπροέδρου Kroes. Χθες, παρείχε εκτενείς αναφορές στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων και στην Επιτροπή Πολιτισμού και Παιδείας. Έχουμε ορισμένες ανησυχίες σχετικά με τον νόμο περί μέσων ενημέρωσης της Ουγγαρίας. Έως τα τέλη αυτής της εβδομάδας, προτιθέμεθα να στείλουμε μια πρώτη επιστολή στην ουγγρική κυβέρνηση στην οποία οι ουγγρικές αρχές πρέπει να απαντήσουν.
<P>
Επαναλαμβάνω: πρέπει να τηρούμε σαφείς, αντικειμενικές, αμερόληπτες, νομικά θεμελιωμένες διαδικασίες, επειδή η Ουγγαρία, ακριβώς όπως οιοδήποτε άλλο κράτος μέλος της ΕΕ, έχει το δικαίωμα στην αμεροληψία εκ μέρους της Επιτροπής. Μπορώ να σας διαβεβαιώσω, ωστόσο, ότι παρακολουθούμε αυτό το ζήτημα πολύ προσεκτικά.
<SPEAKER ID="374" NAME="Rebecca Harms" LANGUAGE="DE">
Θα ήθελα να ζητήσω όλα τα έγγραφα τα οποία η Ουγγαρία έχει παράσχει στην Επιτροπή να καταστούν διαθέσιμα για έλεγχο. Θα θέλαμε πάρα πολύ να έχουμε την ευκαιρία να κρίνουμε οι ίδιοι, και πιστεύουμε ότι είναι καιρός να εξαχθούν συμπεράσματα επί του θέματος. Ωστόσο, έχουμε την υποψία, ότι η Ουγγαρία ενδέχεται να μην έχει δώσει το πλήρες κείμενο του νόμου, ότι παίζει με τον χρόνο. Παρακαλώ, δώστε μας τα έγγραφα!
<P>
Επιπλέον, πιστεύω ότι είναι πολύ δύσκολο να παίζουμε πολιτικά παιχνίδια, για παράδειγμα στις ενταξιακές διαπραγματεύσεις με την Τουρκία, και να ψέλνουμε επανειλημμένα το ίδιο τροπάρι σχετικά με τα κριτήρια της Κοπεγχάγης για να τα ξεχάσουμε μόλις μια χώρα γίνει κράτος μέλος της Ευρωπαϊκής Ένωσης.
<SPEAKER ID="375" NAME="José Manuel Barroso" LANGUAGE="EN">
Φυσικά τηρούμε το Κοινοβούλιο πλήρως ενήμερο. Όπως είπα νωρίτερα, η Αντιπρόεδρος της Επιτροπής κ. Kroes συναντήθηκε χθες με τις αρμόδιες επιτροπές αυτού του Κοινοβουλίου.
<P>
Ταυτόχρονα, θα αντιλαμβάνεστε ότι αυτά τα θέματα έχουν νομική διάσταση και ότι πρέπει να τηρούμε τη μεθοδολογία με πολύ σαφή, αντικειμενικό τρόπο. " Επιτροπή έχει πολύ καλή φήμη και επίπεδο αξιοπιστίας σε όλα αυτά τα ζητήματα, την οποία αξιοπιστία βέβαια δεν θέλουμε να διακινδυνεύσουμε. Μπορώ να σας διαβεβαιώσω ότι παρακολουθούμε το ζήτημα με μεγάλη προσοχή και έχουμε ήδη εκφράσει αυτές τις ανησυχίες. Έχω συζητήσει προσωπικά αυτό το ζήτημα με τον πρωθυπουργό Orbán. Αύριο, θα έλθει σε αυτό το Κοινοβούλιο. Μπορούμε να συζητήσουμε αυτό το θέμα σε πολιτικό επίπεδο, αλλά πρέπει επίσης να τηρούμε σαφείς διαδικασίες ως προς αυτό.
<SPEAKER ID="376" NAME="Michał Tomasz Kamiński" LANGUAGE="PL">
Κύριε Πρόεδρε, πριν από μερικές ημέρες, η Διεθνής Αεροναυτική Επιτροπή, η οποία διενεργεί έρευνα στη Μόσχα, δημοσίευσε την έκθεσή της σχετικά με τα αίτια της καταστροφής στις 10 Απριλίου του περασμένου έτους στο Smoleńsk. " πολωνική κοινή γνώμη έχει εκπλαγεί από τις διαπιστώσεις της και την θεωρεί έγγραφο το οποίο κάθε άλλο παρά αντικειμενικό είναι. Έχει ήδη αποδειχθεί κατά τη διάρκεια των τελευταίων ημερών ότι στοιχεία τα οποία θα μπορούσαν να φέρουν σε δύσκολη θέση τη Ρωσία έχουν αποκρυφτεί, και ολόκληρη η έκθεση εστιάζεται με τέτοιο τρόπο ώστε η Πολωνία να καθίσταται υπεύθυνη για το τραγικό συμβάν στο Smolensk. Στην Πολωνία, κανένα λογικό άτομο δεν αμφισβητεί το γεγονός ότι υπήρξαν λάθη εκ μέρους μας κατά τη διάρκεια ολόκληρης της διαδικασίας προετοιμασίας και εκτέλεσης της επίσκεψης του αείμνηστου Προέδρου. Ωστόσο, η ρωσική έκθεση φέρει όλα τα χαρακτηριστικά ενός πολιτικού παιχνιδιού το οποίο αποσκοπεί στην απαλλαγή των Ρώσων από κάθε υπαιτιότητα.
<P>
Σε σχέση με αυτό, θα ήθελα να θέσω την εξής ερώτηση: πώς βλέπει η Επιτροπή αυτήν την έκθεση και αν η Ευρωπαϊκή Επιτροπή προτίθεται να πράξει οτιδήποτε για τη διαλεύκανση των αιτίων της τραγωδίας στο Smoleńsk όπου απεβίωσε ο αρχηγός κράτους μέλους, καθώς και πολλοί εκπρόσωποι της πολιτικής ελίτ της χώρας μου.
<SPEAKER ID="377" NAME="José Manuel Barroso" LANGUAGE="EN">
Κύριε Πρόεδρε, θα ήθελα να πω στον κ. Kamiński ότι ουδείς ποτέ θα ξεχάσει την τρομερή τραγωδία, είτε στην Πολωνία είτε αλλού. Λυπηθήκαμε πολύ για τον θάνατο του προέδρου Kaczynski και όλων όσων τον συνόδευαν εκείνη την τραγική ημέρα. Γνωρίζω, φυσικά, για τη ρωσική έκθεση η οποία δημοσιεύθηκε την περασμένη εβδομάδα και γνωρίζω επίσης και για τις πολωνικές αντιδράσεις σε αυτή, τις οποίες κατανοώ σε πολύ μεγάλο βαθμό, δεδομένου του μεγέθους αυτής της τραγωδίας.
<P>
Ωστόσο, η Επιτροπή μπορεί να ενεργήσει σε αυτές τις καταστάσεις μόνο όταν έχουμε την ορθή νομική βάση για να μπορέσουμε να το πράξουμε. Παρεμπιπτόντως, ουδέποτε μας προσέγγισαν οι πολωνικές αρχές για να παρέμβουμε σε αυτό το ζήτημα παρότι, βεβαίως, είμαστε διατεθειμένοι να πράξουμε οτιδήποτε εμπίπτει στη νομική αρμοδιότητά μας, σε περίπτωση που λάβουμε ένα τέτοιο αίτημα.
<SPEAKER ID="378" NAME="Michał Tomasz Kamiński" LANGUAGE="PL">
Κύριε Πρόεδρε, θα ήθελα να βεβαιωθώ ότι ορθώς σάς κατενόησα. Έως τώρα, η πολωνική κυβέρνηση δεν ζήτησε από την Επιτροπή να ερευνήσει τους λόγους της καταστροφής στο Smoleńsk. Ωστόσο, αν η πολωνική κυβέρνηση ζητούσε τη βοήθεια της Ευρωπαϊκής Επιτροπής, η τελευταία θα παρείχε μια τέτοια βοήθεια;
<SPEAKER ID="379" NAME="José Manuel Barroso" LANGUAGE="EN">
Όπως είπα, πρέπει να δούμε τη νομική βάση γι' αυτό. Σύμφωνα με τις πληροφορίες μου, επρόκειτο για στρατιωτική πτήση και για επίσημη επίσκεψη, και ο κανονισμός τέθηκε σε ισχύ μετά το τρομερό ατύχημα. Ως εκ τούτου, από νομική άποψη, φαίνεται ότι δεν υπάρχουν πολλά επιχειρήματα όσον αφορά τη βάση επί της οποίας η Επιτροπή θα μπορούσε να παρέμβει. Όμως μπορούμε, φυσικά, πάντοτε να συζητήσουμε ανεπίσημα αυτό το ζήτημα με τις πολωνικές αρχές ή με άλλες αρχές οι οποίες ενδέχεται να μας το ζητήσουν.
<SPEAKER ID="380" NAME="Lothar Bisky" LANGUAGE="DE">
Κύριε Barroso, όλοι γνωρίζουμε πόσο σημαντική είναι η σταθερότητα του ευρώ. Ούτως εχόντων των πραγμάτων, υπάρχει ένα συμβάν το οποίο δεν μπορώ να καταλάβω και τόσο καλά. Πρόκειται για τη συζήτηση σχετικά με τη δέσμη μέτρων διάσωσης, όπου εσείς δώσατε το πράσινο φως αλλά η καγκελάριος Merkel έδωσε το κόκκινο φως. Συνεπώς, η ερώτησή μου είναι, αν συντονίζεστε καθόλου μεταξύ σας. Εκτιμώ ότι, ενίοτε, τέτοια πράγματα συμβαίνουν, αλλά δεν είναι η πρώτη φορά που βλέπω κάτι τέτοιο ή ακούω κάτι σχετικά με αυτό. Εν τω μεταξύ τα μέσα ενημέρωσης έχουν δείξει μεγάλο ενδιαφέρον γι' αυτό. Ωστόσο, δεν πρόκειται απλώς για ενδοοικογενειακό καυγά μεταξύ υμών και της καγκελαρίου Merkel. Πρόκειται για σημαντικό πολιτικό ζήτημα. Μπορώ να το καταλάβω αυτό -πιστέψτε με, ούτε κι εγώ έχω πάντα τις ίδιες απόψεις με την καγκελάριο- όμως το ζήτημα έχει να κάνει με το αν τέτοιες δημόσια διαφοροποιούμενες απόψεις βοηθούν τελικά τους κερδοσκόπους.
<SPEAKER ID="381" NAME="José Manuel Barroso" LANGUAGE="EN">
Στην Ευρωπαϊκή Ένωση, έκαστο θεσμικό όργανο και εκάστη κυβέρνηση έχουν τις δικές τους αρμοδιότητες. " Επιτροπή έχει ορισμένη αρμοδιότητα να παρουσιάζει αυτό το οποίο πιστεύει ότι είναι ο ορθός τρόπος για να προχωρήσει η ζώνη του ευρώ και η Ένωση και, γι' αυτό, σε ένα ολοκληρωμένο έγγραφο σχετικά με την ετήσια επισκόπησης της ανάπτυξης, εκφράσαμε τη γνώμη μας. Πιστεύω ότι είχαμε όχι μόνο το δικαίωμα αλλά και το καθήκον να το πράξουμε.
<P>
Αυτό λοιπόν πράξαμε, και πιστεύω ότι οι αγορές το δέχθηκαν εξαιρετικά καλά, όπως είδαμε τις τελευταίες ημέρες, επειδή κατάλαβαν ότι τώρα υπήρχε μια πραγματική βούληση για να κινηθούμε αποφασιστικά ως προς όλες τις πτυχές μιας ολοκληρωμένης απόκρισης, περιλαμβανομένου του ΕΤΧΣ.
<P>
" ανάλυση της αγοράς είναι ομόφωνη όσον αφορά την ανάγκη να πράξουμε περισσότερα σχετικά με αυτό το ζήτημα. Δεν είναι μόνο η γνώμη της Επιτροπής· είναι επίσης η γνώμη της Ευρωπαϊκής Κεντρικής Τράπεζας, και αυτή εκφράστηκε με εξαιρετικά σαφείς όρους. Ελπίζω τα κράτη μέλη να καταλήξουν σε συμφωνία με βάση τη θέση της Επιτροπής.
<SPEAKER ID="382" NAME="Lothar Bisky" LANGUAGE="DE">
Κύριε Barroso, δέχομαι απολύτως ότι εκφράσατε τη γνώμη σας, και την έκθεση. Ωστόσο, η ερώτησή μου παραμένει - σε ένα τόσο σημαντικό ζήτημα, όπου εκδηλώνεται κερδοσκοπία κατά του ευρώ, σε μια στιγμή τόσο σημαντική όσο αυτή, πώς είναι δυνατόν η γνώμη σας να φαίνεται να μην συντονίζεται με την καγκελάριο Merkel ή τον πρόεδρο Sarkozy ή άλλους αρχηγούς κυβερνήσεων; Σε κάθε περίπτωση, αυτήν την εντύπωση έχει η κοινή γνώμη.
<SPEAKER ID="383" NAME="José Manuel Barroso" LANGUAGE="EN">
" Επιτροπή δεν χρειάζεται την άδεια των κρατών μελών πριν εκφράσει τη γνώμη της. " πρόταση της Επιτροπής ήταν σε πολύ μεγάλο βαθμό εναρμονισμένη με τα συμπεράσματα του τελευταίου Ευρωπαϊκού Συμβουλίου, όταν τα κράτη μέλη δήλωσαν ότι ήταν έτοιμα να πράξουν οτιδήποτε ήταν απαραίτητο για να προστατεύσουν τη χρηματοπιστωτική σταθερότητα της ζώνης του ευρώ. Έκαναν ειδική αναφορά στο ΕΤΧΣ και δήλωσαν ότι ήταν έτοιμα να το ενισχύσουν. Άρα, στην πραγματικότητα, δεν υπήρξε αντίφαση.
<P>
Δεν μπορώ να σχολιάσω τα σχόλια άλλων, όμως μπορώ να σας πω ποια είναι η θέση της Επιτροπής: είναι μια ομόφωνη θέση την οποία συμμερίζεται ο Πρόεδρος της Ευρωπαϊκής Κεντρικής Τράπεζας· είναι η θέση των άλλων αρμόδιων θεσμικών οργάνων τα οποία παρακολουθούν πολύ στενά τη χρηματοπιστωτική σταθερότητα της ζώνης του ευρώ. Πιστεύω ότι θα πρέπει να επισημάνουμε αυτό το οποίο μας ενώνει παρά ορισμένα ειδικά θέματα σχετικά με τον τρόπο με τον οποίο επικοινωνούμε.
<SPEAKER ID="384" NAME="Marta Andreasen" LANGUAGE="EN">
Την περασμένη εβδομάδα, ένα μέλος του Ευρωπαϊκού Ελεγκτικού Συνεδρίου, το οποίο συνταξιοδοτήθηκε μετά από 15 έτη υπηρεσίας, προέβη σε σοβαρούς ισχυρισμούς στα μέσα ενημέρωσης. Οι ισχυρισμοί, οι οποίοι δεν με εκπλήσσουν, τόνιζαν ουσιαστικά την έλλειψη ανεξαρτησίας των ενωσιακών ελεγκτών, η οποία επηρεάζει το επίπεδο διαφάνειας όσον αφορά την αναφορά παρατυπιών.
<P>
" διευκρινιστική επιστολή την οποία έδωσε στη δημοσιότητα ο κ. Engwirda δεν κάνει τίποτε περισσότερο από το να επιβεβαιώνει την εξουσία της Επιτροπής επί των ελεγκτών, και θέτει εν αμφιβόλω τη βάση επί της οποίας αυτό το Κοινοβούλιο χορηγεί απαλλαγή τα τελευταία 15 χρόνια.
<P>
Είναι πλέον καιρός αυτό το Κοινοβούλιο να ζητήσει ο προϋπολογισμός και οι λογαριασμοί της ΕΕ να ελέγχονται από ένα αληθινά ανεξάρτητο σώμα το οποίο δεν θα ανήκει στα ενωσιακά όργανα. Χωρίς έναν τέτοιο ανεξάρτητο έλεγχο, το Συμβούλιο και το Κοινοβούλιο δεν είναι σε θέση να συνεχίσουν να απαλλάσσουν την Επιτροπή από τη δημοσιονομική ευθύνης της.
<P>
Θα επιτρέψετε, κύριε Barroso, σε εξωτερικό ελεγκτή να ελέγχει τους λογαριασμούς; Και πείτε μας την αλήθεια σχετικά με τον τρόπο με τον οποίο δαπανώνται τα χρήματα των φορολογουμένων.
<SPEAKER ID="385" NAME="José Manuel Barroso" LANGUAGE="EN">
Κύριε Πρόεδρε, θα ήθελα να επισημάνω ότι το Ευρωπαϊκό Ελεγκτικό Συνέδριο είναι ένα πλήρως ανεξάρτητο όργανο. " Επιτροπή δεν έχει απολύτως καμία επιρροή στις μεθόδους ή τις ελεγκτικές προτεραιότητες του ούτε θα επιδιώκαμε να έχουμε αυτού του είδους την επιρροή. Ο σεβασμός της ανεξαρτησίας του εξωτερικού ελεγκτή της είναι προς όφελος της ίδιας της Επιτροπής και προς όφελος του ευρωπαϊκού συμφέροντος.
<P>
Ουδέποτε έχω προβεί σε αρνητικά σχόλια σχετικά με αποφάσεις δικαστηρίων, είτε αυτά είναι συνταγματικά δικαστήρια είτε το Δικαστήριο της ΕΕ ή το Ελεγκτικό Συνέδριο. Αυτή είναι βασική αρχή της δημοκρατίας: ο σεβασμός του κράτους δικαίου και ο σεβασμός των ανεξάρτητων οργάνων.
<P>
Φυσικά, υπάρχει τακτικός διάλογος μεταξύ της Επιτροπής με την ιδιότητά της ως ελεγχόμενου και του Ελεγκτικού Συνεδρίου με την ιδιότητά του ως ελεγκτή, στο πλαίσιο της ελεγκτικής διαδικασίας. Αυτό είναι σύνηθες και απαραίτητο, προκειμένου να διασφαλίζεται ότι η ελεγκτική διαδικασία λειτουργεί καλώς και ότι όλες οι διαπιστώσεις της ελεγκτικής διαδικασίας στηρίζονται σε ισχυρή βάση. Ένας τέτοιος διάλογος συνάδει πλήρως με όλα τα διεθνή πρότυπα. Πρέπει πιθανώς να επισημάνω επίσης ότι, τα προηγούμενα έτη, η Επιτροπή ήταν αποδέκτρια εξαιρετικά επικριτικών εκθέσεων από το Ελεγκτικό Συνέδριο. Πιστεύω ότι πρέπει να σεβόμαστε τα θεσμικά όργανά μας, ήτοι τα ανεξάρτητα θεσμικά όργανα.
<SPEAKER ID="386" NAME="Marta Andreasen" LANGUAGE="EN">
Κύριε Barroso, διαφωνώ με την απάντησή σας. Σε απάντηση της κριτικής η οποία γίνεται από το Ευρωπαϊκό Ελεγκτικό Συνέδριο τα τελευταία δέκα έτη, η Επιτροπή απευθύνθηκε στους ελεγκτές -και αυτό έχει καταγραφεί από τα μέσα ενημέρωσης- και τους ζήτησε να αλλάξουν τη μεθοδολογία εργασίας τους, έτσι ώστε η έκθεση για τις δαπάνες της ΕΕ να παρουσιάζει καλύτερη εικόνα.
<P>
Στα 30 έτη της επαγγελματικής εμπειρίας μου στον τομέα της λογιστικής και της ελεγκτικής, ουδέποτε είδα τον ελεγχόμενο να δίνει οδηγίες στον ελεγκτή όσον αφορά τον τρόπο με τον οποίο ο τελευταίος θα εκτελεί την εργασία του. Πώς μπορούμε τώρα να γνωρίζουμε αν η μείωση στο ποσοστό λαθών οφείλεται στην αλλαγή της μεθοδολογίας την οποία ζήτησε η Επιτροπή ή στη βελτίωση των ελέγχων;
<SPEAKER ID="387" NAME="José Manuel Barroso" LANGUAGE="EN">
" Επιτροπή, όπως και το Ευρωπαϊκό Κοινοβούλιο, έχει το δικαίωμα να διατυπώνει τη γνώμη της επί της ελεγκτικής διαδικασίας. Εσείς τώρα διατυπώνετε γνώμη επ' αυτού, και έχετε απολύτως το δικαίωμα να το πράξετε. Και η Επιτροπή είναι επίσης πολιτικό όργανο. Εκλεγήκαμε από αυτό το Κοινοβούλιο, άρα έχουμε το δικαίωμα να διατυπώνουμε τη γνώμη μας. Με κανέναν τρόπο αυτό δεν μπορεί να θεωρηθεί μορφή πίεσης, εκτός και αν θεωρήσουμε επίσης ότι και τα δικά σας σχόλια συνιστούν απαράδεκτη πίεση.
<P>
Αυτό, στην πραγματικότητα, είναι μια διαδικασία για την αύξηση της διαφάνειας. Ως εκ τούτου, επαναλαμβάνω οριστικά ότι σεβόμαστε απόλυτα το Ελεγκτικό Συνέδριο, δεν ασκούμε πιέσεις σε αυτό και προσπαθούμε να κάνουμε το καλύτερο δυνατό για να εφαρμόζουμε τις συστάσεις του ανεξάρτητου ελεγκτικού οργάνου, δηλαδή του Ελεγκτικού Συνεδρίου.
<SPEAKER ID="388" NAME="Daniël van der Stoep" AFFILIATION="NI">
(NL) Κύριε Πρόεδρε, η Ιερουσαλήμ είναι η μόνη, η αιώνια και η αδιαίρετη πρωτεύουσα του ιουδαϊκού κράτους του Ισραήλ. " Ιερουσαλήμ, από την ανατολική εσχατιά της έως τη δυτική εσχατιά της, είναι και πάντοτε θα παραμείνει ισραηλινή επικράτεια.
<P>
" Ευρωπαϊκή Ένωση μπορεί δικαίως να είναι υπερήφανη για το Ισραήλ. Είναι η μόνη δημοκρατία στη Μέση Ανατολή, περιβαλλόμενη από έναν ωκεανό δικτατορικών καθεστώτων.
<P>
Στον αγώνα του κατά της ισλαμικής τζιχάντ, το Ισραήλ δεν υπερασπίζεται μόνο τον εαυτό του, αλλά όλα αυτά τα οποία η Ευρώπη, με τις ιουδαιοχριστιανικές αξίες της, αντιπροσωπεύει. Επ' αυτού η Επιτροπή θα συμφωνήσει μαζί μου.
<P>
" στήριξη της Ευρωπαϊκής Ένωσης για το ιουδαϊκό κράτος του Ισραήλ θα πρέπει, κατά συνέπεια, να είναι υπεράνω αμφισβήτησης. " Ευρωπαϊκή Ένωση πρέπει να στείλει ένα σαφές μήνυμα στη διεθνή κοινότητα ότι η διπλωματική αντιπροσωπεία της ΕΕ ανήκει αποκλειστικά στην Ιερουσαλήμ. Γι' αυτό θα ήθελα πάρα πολύ να ρωτήσω τον κ. Barroso αν συμφωνεί μαζί μου ότι η ΕΕ θα πρέπει αμέσως να μεταφέρει τη διπλωματική αντιπροσωπεία της στο Ισραήλ από τη Ραμάτ Γκαβ στην ισραηλινή πρωτεύουσα Ιερουσαλήμ. Αν όχι, γιατί όχι;
<P>
Το ίδιο θα πρέπει, φυσικά, να ισχύσει για την έδρα της μελλοντικής πρεσβείας της ΕΕ στην Ιερουσαλήμ. Είμαστε αντίθετοι στο να έχουμε καν μια τέτοια πρεσβεία, αλλά αν πρέπει να υπάρχει, τότε να εγκαταστήσουμε την πρεσβεία της ΕΕ στο Ισραήλ στην Ιερουσαλήμ.
<SPEAKER ID="389" NAME="José Manuel Barroso" LANGUAGE="EN">
Καταρχάς, γνωρίζετε τη θέση της Ευρωπαϊκής Επιτροπής σχετικά με το Ισραήλ. Στηρίζουμε απόλυτα την ύπαρξη του Ισραήλ. Όπως είπατε, είναι ένα δημοκρατικό κράτος σε ένα πολύ δύσκολο περιβάλλον και αναγνωρίζουμε πλήρως το δικαίωμα ύπαρξης του Ισραήλ. Ταυτόχρονα, θα θέλαμε το Ισραήλ να σέβεται το δικαίωμα της αυτοδιάθεσης του παλαιστινιακού λαού, και πιστεύουμε η καλύτερη λύση είναι τα δύο κράτη -το Ισραήλ και το παλαιστινιακό κράτος- να υπάρχουν με απόλυτο αμοιβαίο σεβασμό και με σεβασμό για το διεθνές δίκαιο.
<P>
Σχετικά με το ζήτημα της αλλαγής της πρωτεύουσας ή της μεταφοράς στην Ιερουσαλήμ της αντιπροσωπείας μας στο Ισραήλ, δεν έχουμε λόγο να αλλάξουμε πόλη.
<SPEAKER ID="390" NAME="Daniël van der Stoep" AFFILIATION="NI">
(NL) Κύριε Πρόεδρε, είμαι, φυσικά, απογοητευμένος από την απάντησή σας, αλλά ομιλείτε πράγματι για την Ανατολική Ιερουσαλήμ και το γεγονός ότι, αυτήν την εβδομάδα, η Επιτροπή καταδίκασε το Ισραήλ για την έναρξη ανέγερσης 1.400 οικιών στο Gilo. Τώρα, αναρωτιέμαι πώς ακριβώς η τοπική αρχή της Ιερουσαλήμ θα έπρεπε να απαντήσει σε αυτήν την καταδίκη, όταν λαμβάνει αιτήσεις για έκδοση οικοδομικών αδειών τόσο στην Ανατολική όσο και στη Δυτική Ιερουσαλήμ.
<P>
Εκδίδουν, πράγματι, άδειες τόσο σε Άραβες όσο και σε Ισραηλινούς σε αμφότερους τους τομείς της πόλης, αλλά αυτό το οποίο λέει τώρα η Επιτροπή, και επίσης έλεγε την περασμένη εβδομάδα, είναι το εξής: πρέπει να κάνετε διακρίσεις εις βάρος των Ισραηλινών στην Ανατολική Ιερουσαλήμ επειδή η πόλη είναι ακέραιη οντότητα, ούτως ή άλλως, και αυτό δεν μπορεί να αλλάξει, η πόλη διοικείται από ενιαία τοπική αρχή. Τι θα πείτε τότε στο συμβούλιο της τοπικής αρχής της Ιερουσαλήμ; Ποια θα πρέπει να είναι η απάντησή τους στους Ισραηλινούς οι οποίοι απολύτως αιτιολογημένα υποβάλλουν αιτήσεις για έκδοση οικοδομικών αδειών για να χτίσουν σε περιοχή στην οποία δικαιούνται να ζήσουν;
<SPEAKER ID="391" NAME="José Manuel Barroso" LANGUAGE="EN">
Πιστεύω ότι η θέση της Ευρωπαϊκής Ένωσης σχετικά με τους εποικισμούς εναρμονίζεται πλήρως με τη θέση της διεθνούς κοινότητας, περιλαμβανομένων των στενότερων συμμάχων του Ισραήλ. Πιστεύουμε ότι ο τρόπος με τον οποίο αντιμετωπίστηκε το ζήτημα των εποικισμών από την τωρινή κυβέρνηση δεν συνέβαλε πάντοτε θετικά στις τρέχουσες προσπάθειες για ειρήνη σε αυτήν την περιοχή.
<P>
Τα σχόλια τα οποία κάνατε δείχνουν ακριβώς γιατί δεν πρέπει να έχουμε αντιπροσωπία στην Ιερουσαλήμ ως αποτέλεσμα της δύσκολης κατάστασης σε αυτήν την εξαιρετικά σημαντική πόλη για το Ισραήλ και για όλους μας.
<P>
Γι' αυτό ας τηρήσουμε τη δέσμευσή μας για ειρήνη. Ας στηρίξουμε το Ισραήλ. Ταυτόχρονα, ας μην ξεχνούμε τα δικαιώματα του παλαιστινιακού λαού. Πιστεύω ότι αξίζει επίσης την προσοχή και τη στήριξή μας.
<SPEAKER ID="392" NAME="Πρόεδρος">
Ερχόμαστε τώρα στο δεύτερο μέρος της Ώρας των ερωτήσεων, ένα ειδικό και συγκεκριμένο θέμα για την καινοτομία και την ενέργεια.
<SPEAKER ID="393" NAME="Alejo Vidal-Quadras" AFFILIATION="PPE">
(ES) Κύριε Πρόεδρε, κύριε Barroso, η Επιτροπή ενθαρρύνει την καινοτομία σε διάφορους τομείς του ενεργειακού μας συστήματος. Μεταξύ αυτών είναι τα βιοκαύσιμα δεύτερης γενιάς, η σύντηξη, η σχάση τέταρτης γενιάς, τα ευφυή δίκτυα, οι ανανεώσιμες πηγές ενέργειας γενικά, η ενεργειακή απόδοση γενικά, η χρήση υδρογόνου σε κυψέλες καυσίμου, η δέσμευση, η μεταφορά και η αποθήκευση CO2, τα ηλεκτρικά οχήματα· η λίστα θα μπορούσε να συνεχιστεί.
<P>
Οι πόροι είναι λιγοστοί, κύριε Πρόεδρε, και δεν μπορούν να γίνουν τα πάντα. Πολλοί Ευρωπαίοι αναρωτιούνται σε ποια από αυτά τα πράγματα θα εστιαστεί η Επιτροπή στις τρέχουσες δύσκολες περιστάσεις, και σας μεταφέρω σήμερα αυτήν την ανησυχία. Τι από αυτά αποτελεί προτεραιότητα για την Επιτροπή;
<SPEAKER ID="394" NAME="José Manuel Barroso" LANGUAGE="EN">
Είναι πολύ δύσκολη ερώτηση, διότι όλες οι προτεραιότητες συνδέονται, γι' αυτό χρειάζεται να ολοκληρώσουμε την αγορά ενέργειας - χρειαζόμαστε μια ολοκληρωμένη αγορά ενέργειας. Αυτός είναι επίσης ένας τρόπος για να έχουμε ανανεώσιμες πηγές και ενεργειακή απόδοση. " ενεργειακή απόδοση είναι βεβαίως προτεραιότητα, αλλά χρειάζεται επίσης να επενδύσουμε σε τεχνολογίες χαμηλών εκπομπών άνθρακα, επειδή εκεί υπάρχει επίσης εξωτερική διάσταση και πρέπει να επιδιώξουμε τις εξωτερικές φιλοδοξίες μας - για να ομιλούμε, στο βαθμό του δυνατού, με μία φωνή με τους εταίρους μας στον ενεργειακό τομέα.
<P>
Υπάρχουν τέσσερις προτεραιότητες με τις οποίες θα ήθελα το Ευρωπαϊκό Συμβούλιο να ασχοληθεί στις 4 Φεβρουαρίου: ολοκλήρωση της αγοράς ενέργειας και εφαρμογή όλων των κανόνων της εσωτερικής αγοράς· ενεργειακή απόδοση· τεχνολογίες χαμηλών εκπομπών άνθρακα· και αποδοχή κοινών προσπαθειών όσον αφορά την εξωτερική διάσταση.
<SPEAKER ID="395" NAME="Romana Jordan Cizelj" AFFILIATION="PPE">
(SL) Κύριε Πρόεδρε, όπως είναι τα πράγματα αυτήν τη στιγμή, η Ευρωπαϊκή Ένωση πρέπει να μειώσει τις εκπομπές αερίων του θερμοκηπίου κατά 20% έως το 2020. Ωστόσο, σε πολιτικό επίπεδο, συζητούμε επίσης περισσότερο φιλόδοξους στόχους και γνωρίζουμε, σε σχέση με αυτό, ότι θα επιβαρυνθούν κυρίως οι τομείς οι οποίοι καλύπτονται από το σύστημα εμπορίας δικαιωμάτων εκπομπών, και η ενέργεια ειδικότερα.
<P>
Συνεπώς, θα ήθελα να ακούσω την προσωπική σας άποψη ως προς το πότε οι συνθήκες θα είναι οι κατάλληλες για να καταστήσουμε αυτόν τον στόχο πιο φιλόδοξο.
<P>
Ποια πρόσθετα μέτρα θα χρειαστεί να λάβει η Ευρωπαϊκή Ένωση στον ενεργειακό τομέα; Ή μήπως αυτά τα μέτρα περιλαμβάνουν επίσης τους όρους που αναφέρατε στην απάντησή σας σε ερώτηση συναδέλφου μου βουλευτή;
<SPEAKER ID="396" NAME="José Manuel Barroso" LANGUAGE="EN">
Πρόκειται επίσης για παγκόσμια διαδικασία, όχι μόνο για ευρωπαϊκή διαδικασία. Το Κανκούν υπήρξε σημαντικό βήμα στις διαπραγματεύσεις για το κλίμα. Κατέστη τουλάχιστον δυνατόν να διατηρήσουμε ζωντανή την πολυμερή διαδικασία και αυτό ήταν θετικό, αλλά, στην πραγματικότητα, κατά τη δική μας άποψη, αυτό δεν ήταν αρκετό.
<P>
Για να προχωρήσουμε και να αναλάβουμε δεσμευτικούς στόχους, πιστεύω ότι πρέπει να ζητήσουμε από άλλους, ήτοι τους μεγαλύτερους ρυπαντές, τις αναπτυσσόμενες και αναδυόμενες οικονομίες, να καταβάλουν ανάλογες προσπάθειες. Έως τώρα, δεν έχουν δεσμευτεί γι' αυτό.
<P>
Γι' αυτό πρέπει να βρούμε τον κατάλληλο τρόπο για να τις κινητοποιήσουμε. Ταυτόχρονα, εκείνες οι χώρες οι οποίες είναι έτοιμες να προχωρήσουν και να αναλάβουν περισσότερες δεσμεύσεις μπορούν και πρέπει να το πράξουν, και ο συγκεκριμένος τρόπος τον οποίο θα προτείνω στην Ευρωπαϊκή Ένωση την 1η Φεβρουαρίου είναι να επιτευχθούν περισσότερα όσον αφορά την ενεργειακή απόδοση, έναν τομέα στον οποίο υστερούμε σε σχέση με το σημείο όπου θα έπρεπε να είμαστε.
<P>
Όσον αφορά τις ανανεώσιμες πηγές, πιστεύω ότι είμαστε σε καλό δρόμο για να πετύχουμε τον στόχο μας για το 2020 αλλά όχι όσον αφορά την ενεργειακή απόδοση, άρα αυτός είναι ένας συγκεκριμένος τομέας όπου μπορούμε να σημειώσουμε μεγαλύτερη πρόοδο.
<SPEAKER ID="397" NAME="Derek Vaughan" AFFILIATION="S&amp;D">
(EN) Για να διασφαλιστεί η ενεργειακή ασφάλεια και το χαμηλό κόστος για τους καταναλωτές, η Ευρώπη πρέπει να χρησιμοποιεί όλους τους τύπους ενέργειας χαμηλών εκπομπών άνθρακα. Σε αυτούς τους τύπους ενέργειας περιλαμβάνεται η καθαρή τεχνολογία άνθρακα - ένας τομέας στον οποίο, έως τώρα, η εξέλιξη υπήρξε πολύ βραδεία. Συνεπώς, μπορεί ο Πρόεδρος της Επιτροπής να διαβεβαιώσει ότι η υποστήριξη της έρευνας στον τομέα της συλλογής και αποθήκευσης άνθρακα θα συνεχιστεί στο μέλλον;
<SPEAKER ID="398" NAME="José Manuel Barroso" LANGUAGE="EN">
Μπορώ να σας διαβεβαιώσω ότι θα προσπαθήσουμε να το πετύχουμε. Όμως εν τέλει, γνωρίζετε ότι τα κράτη μέλη είναι αυτά τα οποία αποφασίζουν όσον αφορά τη χρηματοδότηση για έρευνα. Αυτό είναι ένα ζήτημα το οποίο θα συζητήσουμε όταν παρουσιάσουμε τις πολυετείς δημοσιονομικές προοπτικές.
<P>
Όμως ελπίζω βεβαίως ότι τα κράτη μέλη θα δώσουν προτεραιότητα στις ανανεώσιμες πηγές και στις τεχνολογίες χαμηλών εκπομπών άνθρακα, και θα εστιαστούν στις προτεραιότητες τεχνολογίας οι οποίες καθορίστηκαν στο Ευρωπαϊκό Στρατηγικό Σχέδιο Ενεργειακών Τεχνολογιών.
<P>
Αυτό το προτείνουμε πράγματι για το προσεχές Ευρωπαϊκό Συμβούλιο.
<SPEAKER ID="399" NAME="Fiona Hall" AFFILIATION="ALDE">
(EN) Κύριε Barroso, μόλις τώρα είπατε ότι τα κράτη μέλη δεν επιτυγχάνουν ούτε τα μισά όσον αφορά τον στόχο εξοικονόμησης ενέργειας κατά 20% έως το 2020, επομένως γιατί η Επιτροπή δεν πιέζει σθεναρά για να καταστήσει αυτόν τον στόχο δεσμευτικό για τα κράτη μέλη;
<SPEAKER ID="400" NAME="José Manuel Barroso">
Πρόεδρος της Επιτροπής. - ( EN) Πιέζουμε γι' αυτό. Προσπαθούμε να προωθήσουμε το ζήτημα για το προσεχές Ευρωπαϊκό Συμβούλιο. " ενεργειακή απόδοση εξακολουθεί να υστερεί, όπως είπατε. Δεν είμαι ικανοποιημένος με την κατάσταση και η Επιτροπή προτίθεται να την αντιστρέψει.
<P>
" ενεργειακή απόδοση αποτελεί τώρα αναπόσπαστο τμήμα του κύριου στόχου της στρατηγικής ΕΕ 2020. Επί του παρόντος πραγματοποιούμε συνομιλίες με τα κράτη μέλη για να καθορίσουμε εθνικούς στόχους προς ενίσχυση αυτού του στόχου. Έχουμε ήδη εκτιμήσει ότι, με τις υφιστάμενες πολιτικές και μέτρα, η εξοικονόμηση έως το 2020 θα είναι το πολύ της τάξης του 10%.
<P>
Ωστόσο, οι συνδυασμένοι εθνικοί ενδεικτικοί στόχοι οι οποίοι προκύπτουν από τις συζητήσεις για την Ευρώπη 2020 καταλήγουν σε αποτέλεσμα που είναι πολύ πιο φιλόδοξο από αυτό, αλλά και πάλι πιθανόν πολύ πιο κάτω από το 20%. Γι' αυτό προτιθέμεθα να ακολουθήσουμε προσέγγιση δύο βημάτων, παρακολουθώντας στενά την πρόοδο η οποία σημειώνεται με την υλοποίηση των εθνικών στόχων οι οποίοι καθορίζονται στη στρατηγική Ευρώπη 2020, και επανεξετάζοντας αυτήν την πρόοδο το 2013. Αν αυτή η επανεξέταση δείξει ότι ο στόχος μας του 20% είναι απίθανο να επιτευχθεί, η Επιτροπή θα εξετάσει το ενδεχόμενο να προτείνει νομικά δεσμευτικούς στόχους για το 2020.
<SPEAKER ID="401" NAME="Reinhard Bütikofer" AFFILIATION="Verts/ALE">
(DE) Κύριε Πρόεδρε, Πρόεδρε Barroso, θα ήθελα να σας θέσω μια ερώτηση σχετικά με την εναρμόνιση των ειδικών τιμολογίων τροφοδοσίας δικτύου με ανανεώσιμες πηγές ενέργειας (feed-in tarrifs) εντός της Ένωσης. Ο Επίτροπος Oettinger, αρμόδιος για θέματα ενέργειας, ακολουθεί εδώ μια στρατηγική η οποία, κατά τη γνώμη μας, καθώς και κατά τη γνώμη του γερμανού υπουργού Περιβάλλοντος, θα είχε ως αποτέλεσμα την καταστροφή του πλέον επιτυχημένου προγράμματος καινοτομίας της Γερμανίας στον τομέα της ανανεώσιμης ενέργειας.
<P>
Τι θα κάνετε για να αποτρέψετε την καταστροφή των εν λόγω γερμανικών τιμολογίων στο όνομα της εναρμόνισης, αποτρέποντας έτσι την καινοτομία στον τομέα της ανανεώσιμης ενέργειας; Τι θα κάνετε επίσης για να διασφαλίσετε ότι ο Επίτροπος Oettinger δεν θα κερδίσει χρόνο με αυτόν τον τρόπο όσον αφορά την ενεργειακή απόδοση; Έως το 2012 δεν θέλει να κάνει τίποτε, αν και εσείς ο ίδιος μόλις είπατε ότι είναι ήδη σαφές ότι οι μη δεσμευτικοί στόχοι δεν επαρκούν. Πώς θα επιταχύνετε τα πράγματα;
<SPEAKER ID="402" NAME="José Manuel Barroso" LANGUAGE="EN">
Κύριε Πρόεδρε, καταρχάς, επιτρέψτε μου να πω ότι ο Επίτροπος είναι εκείνος ο οποίος προτείνει αυτήν την πρόσθετη προσέγγιση για την ενεργειακή απόδοση και πιστεύω ανεπιφύλακτα ότι καταβάλλει κάθε δυνατή προσπάθεια για να πετύχει αυτόν τον στόχο. Προσπαθούμε επίσης να συνδέσουμε αυτό το ζήτημα της ενέργειας με άλλους στόχους πολιτικής, όπως η καταπολέμηση της κλιματικής αλλαγής.
<P>
Ωστόσο, πιστεύουμε ότι αυτό δεν είναι μόνο θέμα καθορισμού στόχων, πρόκειται επίσης για εργασία η οποία πρέπει να γίνει στα κράτη μέλη, και γι' αυτό πιστεύουμε ότι είναι καλύτερο τα κράτη μέλη να καθορίσουν τους δικούς τους εθνικούς στόχους και έπειτα θα δούμε. Αν βρίσκονται στον σωστό δρόμο, θαυμάσια. Αν όχι, θα προτείνουμε τουλάχιστον τη θέσπιση δεσμευτικής νομοθεσίας.
<P>
Όμως για να έχουμε επιτυχία, είναι ορισμένες φορές καλύτερο να αρχίζουμε με ένα είδος εθελοντικού στόχου. Τουλάχιστον, αυτό έχουμε κάνει στο παρελθόν και έχει αποδειχθεί ότι είναι η ορθή προσέγγιση. Δεν αποκλείουμε -ακριβώς το αντίθετο- μια πιθανή ανάγκη για δεσμευτικούς στόχους για εκάστη χώρα, όμως ας δώσουμε στα κράτη μέλη την κυριότητα αυτής της πολιτικής και ας δούμε με ποιον τρόπο αυτά αναπτύσσουν τη στρατηγική τους.
<SPEAKER ID="403" NAME="Paul Rübig" AFFILIATION="PPE">
(DE) Κύριε Πρόεδρε, στις 4 Φεβρουαρίου, θα διεξαχθεί η σύνοδος κορυφής για την ενέργεια. Επί του παρόντος, υπάρχουν προς συζήτηση δυο οδηγίες: αφενός, η οδηγία πλαίσιο για τα ύδατα και, αφετέρου, η ΕΠΕ - η οδηγία για την εκτίμηση των περιβαλλοντικών επιπτώσεων. Σε αμφότερες τις περιπτώσεις, χρειάζεται να εξετάσουμε πώς μπορούμε να καταστήσουμε αυτές τις δύο εκδοχές συμβατές μεταξύ τους μακροπρόθεσμα. Τα ζητήματα εδώ είναι το περιβάλλον και η παραγωγή ενέργειας. Πεποίθησή μου είναι ότι οι διαδικασίες έγκρισης σε αυτόν τον τομέα δεν θα πρέπει να διαρκέσουν περισσότερο από ένα έτος. " Επιτροπή προτείνει αυτήν τη στιγμή περίοδο πέντε ετών. Στην παρούσα κατάσταση, δεν νομίζω ότι μπορούμε να έχουμε την πολυτέλεια αυτές οι διαδικασίες να διαρκέσουν πέντε έτη - χρονικό διάστημα το οποίο, άλλωστε, αντιστοιχεί σε μια ολόκληρη νομοθετική περίοδο!
<P>
Είναι διατεθειμένη η Επιτροπή να μειώσει τον χρόνο ανάλογα; Είναι δυνατόν να προσαρμοστεί η οδηγία πλαίσιο για τα ύδατα, έτσι ώστε στο μέλλον οι μονάδες αποθήκευσης ενέργειας να έχουν επίσης τη δυνατότητα να διασφαλίζουν την ύπαρξη ισορροπίας μεταξύ της ηλιακής ενέργειας, αφενός, και της αιολικής ενέργειας, αφετέρου;
<SPEAKER ID="404" NAME="José Manuel Barroso" LANGUAGE="EN">
Γενικά, η Επιτροπή θέλει να μειώσει όσο το δυνατόν περισσότερο τον χρόνο για την έγκριση και την εφαρμογή. Το ζήτημα είναι ότι τα κράτη μέλη συνήθως μας ζητούν ρεαλιστικό χρονικό διάστημα, έτσι ώστε η εφαρμογή να μπορεί να προχωρήσει, όσο το δυνατόν περισσότερο, με συνεκτικό τρόπο, αποφεύγοντας τις στρεβλώσεις στην εσωτερική αγορά, ή τουλάχιστον σε αυτό που πιστεύουμε ότι πρέπει να είναι η εσωτερική αγορά. Ένας από τους προβληματισμούς στον ενεργειακό τομέα είναι ακριβώς το γεγονός ότι στα κράτη μέλη εξακολουθούν να εφαρμόζονται πολύ διαφορετικές ρυθμίσεις.
<P>
Βέβαια, κάποια πρόοδος έχει επιτευχθεί, και δεν αρχίζουμε τώρα εκ του μηδενός. Στις 4 Φεβρουαρίου, θα υπάρχουν οι ανακοινώσεις τις οποίες παρουσιάσαμε πρόσφατα, και υπάρχει φυσικά η ιστορική (νομίζω μπορούμε τώρα να την αποκαλούμε ιστορική) δέσμη μέτρων για το κλίμα και την ενέργεια την οποία παρουσιάσαμε πριν μερικά χρόνια κατά τη θητεία της προηγούμενής μου Επιτροπής.
<P>
Είμαστε ανοικτοί στο ενδεχόμενο να μειώσουμε το χρονικό χάσμα, αλλά είναι σημαντικό να επιτύχουμε μια συμφωνία με τα κράτη μέλη, έτσι ώστε να ενεργούν λίγο-πολύ ταυτόχρονα για να αποφεύγονται αυτά τα προβλήματα στρέβλωσης του ανταγωνισμού στην εσωτερική αγορά.
<SPEAKER ID="405" NAME="Vicky Ford" AFFILIATION="ECR">
(EN) " έρευνα και η καινοτομία είναι ζωτικής σημασίας για την προαγωγή της ανταγωνιστικότητας των οικονομιών μας. Το περασμένο έτος, για πρώτη φορά, ένα ευρωπαϊκό πανεπιστήμιο κατετάγη πρώτο στους πίνακες παγκόσμιας κατάταξης πανεπιστημίων όσον αφορά την επιστημονική έρευνα. Ήταν το Πανεπιστήμιο του Κέμπριτζ, το οποίο έχει την έδρα του στην περιφέρεια την οποία εκπροσωπώ.
<P>
Σε αυτό το πανεπιστήμιο, αλλά επίσης σε πολλά λιγότερο γνωστά ιδρύματα και επιχειρήσεις μεγάλες και μικρές, έχω δει να εφαρμόζονται προγράμματα έρευνας αιχμής με χρηματοδότηση από την ΕΕ μέσω του προγράμματος πλαισίου της ΕΕ ύψους 50 δισεκατομμυρίων ευρώ. Ωστόσο, είναι λυπηρό το γεγονός ότι αυτό το πρόγραμμα πλαίσιο έχει επίσης τη φήμη ότι είναι το πλέον πολύπλοκο και γραφειοκρατικό στον κόσμο. Το περασμένο φθινόπωρο, αυτό το Κοινοβούλιο ψήφισε ομόφωνα μια σειρά συστάσεων για την απλοποίηση αυτής της γραφειοκρατίας. Τι κάνει η Επιτροπή για να εφαρμόσει αυτές τις μεταρρυθμίσεις;
<SPEAKER ID="406" NAME="José Manuel Barroso" LANGUAGE="EN">
Καταρχάς, θα ήθελα να συγχαρώ το Πανεπιστήμιο του Κέμπριτζ και την περιφέρειά σας.
<P>
Δεύτερον, ελπίζω να έχω τη στήριξη της πολιτικής ομάδας σας στη συζήτηση επί του πολυετούς πλαισίου για τις κατάλληλες δημοσιονομικές αναλήψεις υποχρεώσεων για τη στήριξη της έρευνας, της τεχνολογίας και της καινοτομίας σε ευρωπαϊκό επίπεδο. Το Κέμπριτζ είναι ένα από τα πλέον ανεπτυγμένα πανεπιστήμια στον κόσμο, αλλά υπάρχουν και άλλα πανεπιστήμια στην Ευρώπη στις φτωχότερες περιφέρειες τα οποία δυστυχώς δεν έχουν το ίδιο είδος πρόσβασης.
<P>
Τρίτον, η απλοποίηση είναι πράγματι μία από τις προτεραιότητές μας για την ενέργεια και την καινοτομία, και στην προκειμένη περίπτωση, για την έρευνα. Θα συζητήσουμε επίσης για την καινοτομία στο άλλο μέρος του Ευρωπαϊκού Συμβουλίου. Είναι βεβαίως μία από τις προτεραιότητές μας και είμαστε πολύ ευτυχείς που έχουμε τη στήριξη του Ευρωπαϊκού Κοινοβουλίου γι' αυτό. Ελπίζουμε επίσης να έχουμε τη στήριξη του Ελεγκτικού Συνεδρίου και άλλων. Είναι σημαντικό να κατανοήσουμε πόσο σημαντικό είναι για τους επιστήμονες να μην σπαταλούν τόσο πολύ χρόνο σε γραφική εργασία και να επικεντρώνονται σε αυτό το οποίο κάνουν καλύτερα, δηλαδή στην έρευνα.
<SPEAKER ID="407" NAME="Ilda Figueiredo" AFFILIATION="GUE/NGL">
(PT) Κύριε Barroso, στο όνομα της δημοσιονομικής εξυγίανσης τα αποκαλούμενα προγράμματα λιτότητας επιδεινώνουν τις αποκλίσεις στην Ευρωπαϊκή Ένωση, προάγοντας αντικοινωνικές πολιτικές, και θέτοντας σε κίνδυνο τα δικαιώματα των εργαζομένων, και περικόπτοντας τις δημόσιες επενδύσεις στον τομέα της καινοτομίας και της ενέργειας.
<P>
Αυτό σημαίνει ότι αν οι ίδιες κατευθυντήριες γραμμές, πολιτικές και πιέσεις συνεχίσουν να ασκούνται στην Πορτογαλία και άλλες χώρες με ασθενέστερες οικονομίες, οι αποκλίσεις θα επιδεινωθούν και θα είμαστε σε ολοένα και σοβαρότερη κατάσταση εξαιτίας της έλλειψης αλληλεγγύης της Ευρωπαϊκής Ένωσης.
<P>
Ως εκ τούτου, η ερώτηση είναι η εξής: τι μέτρα θα ληφθούν για να αλλάξει η κατάσταση· για να διασφαλισθεί αποτελεσματικά η στήριξη για την καινοτομία σε χώρες όπως η Πορτογαλία και άλλες για τις οποίες δεν υπάρχει επαρκής πρόβλεψη για δημόσιες επενδύσεις σε αυτούς τους τομείς· και, δεδομένων των υψηλών τιμών οι οποίες επιβάλλονται και των δυσκολιών οι οποίες υπάρχουν σε πολλά μέρη, για να διασφαλισθεί η πρόσβαση των ανθρώπων και των βιομηχανιών στην ενέργεια;
<SPEAKER ID="408" NAME="José Manuel Barroso" LANGUAGE="PT">
Κυρία Figueiredo, γνωρίζετε τη θέση μας για τη δημοσιονομική εξυγίανση. Είναι ιδιαίτερα απαραίτητη για μια χώρα όπως η Πορτογαλία η οποία αντιμετωπίζει ορισμένα προβλήματα κρατικού χρέους, αλλά χρειάζεται αυτή να αναληφθεί επίσης και για την Ευρωπαϊκή Ένωση γενικά. Ωστόσο, στις συστάσεις τις οποίες κάνουμε σε έγγραφο το οποίο μόλις δημοσιεύσαμε, ζητούμε από τα κράτη μέλη, όπου αυτό είναι δυνατόν, να μην μειώσουν τις επενδύσεις στην παιδεία ή την έρευνα, και ειδικά όχι στον ενεργειακό τομέα. Επιπλέον, υπάρχουν κράτη μέλη τα οποία αυτό το κάνουν με μεγάλη επιτυχία: κράτη μέλη τα οποία ακολουθούν μεν διαδικασίες δημοσιονομικής εξυγίανσης, αυξάνουν δε ακόμη περισσότερο τη χρηματοδότηση για την έρευνα και την παιδεία.
<P>
Αναφορικά με χώρες με μεγαλύτερες δημοσιονομικές δυσκολίες, ο τρόπος με τον οποίο ενεργούμε πρέπει να χαρακτηρίζεται από αλληλεγγύη και συνοχή. Γι' αυτό δεν θα κουραστώ να υποστηρίζω την οικονομική, την κοινωνική και την εδαφική συνοχή σε ευρωπαϊκό επίπεδο. " αλληλεγγύη είναι σημαντική. " αλληλεγγύη δεν μπορεί να είναι λέξη κενή περιεχομένου. Οφείλουμε, αν μου επιτρέπετε την έκφραση, να κάνουμε την αλληλεγγύη λειτουργική.
<SPEAKER ID="409" NAME="Judith A. Merkies" AFFILIATION="S&amp;D">
(NL) Κύριε Πρόεδρε, η καινοτομία θα αλλάξει την οικονομία και την κοινωνία μας και θα πρέπει επίσης να δημιουργεί θέσεις εργασίας· αυτό καθιστά την καινοτομία μία από τις σημαντικότερες προτεραιότητες της Ευρωπαϊκής Ένωσης. Συνεπώς, θα ήθελα να ζητήσω από όλες τις Γενικές Διευθύνσεις της Επιτροπής σας να ακολουθήσουν από κοινού μια πιο ολιστική προσέγγιση. Για παράδειγμα, έχουν, όντως, ξεκινήσει συμπράξεις αυτήν τη στιγμή οι οποίες εμπίπτουν κυρίως στην αρμοδιότητα μίας μόνο γενικής διεύθυνσης. Ωστόσο, η προσέγγιση πρέπει να είναι ολιστική. Πιστεύω επίσης ότι τα ταμεία θα πρέπει να συγχωνευθούν σε μεγαλύτερο βαθμό και ότι πρέπει να αποτρέψουμε τον κατακερματισμό. Το ιδανικό θα ήταν να έχουμε ένα ενιαίο ταμείο που να περιλαμβάνει και τα διαρθρωτικά ταμεία. Σας ζητώ να εξετάσετε το θέμα και να δώσετε, σε συνεργασία με τα κράτη μέλη, μια ενιαία, ισχυρή ώθηση στην καινοτομία.
<P>
Μόνο μία ακόμη επισήμανση σχετικά με την ενέργεια. Πάντα μας ενδιαφέρει ιδιαίτερα το γενικότερο πλαίσιο. Το πλαίσιο πρέπει να είναι μεγάλο όταν αφορά την καινοτομία, επίσης, αλλά ορισμένες φορές η απάντηση βρίσκεται στα μικρά πράγματα. Έχω την εντύπωση ότι δίνεται ελάχιστη προσοχή στην τοπικά παραγόμενη ενέργεια και, παρά ταύτα, αυτό είναι το βασικό στοιχείο όσον αφορά την παραχώρηση δυνατοτήτων στους πολίτες μας. Θα μπορούσαμε, λοιπόν, εγώ και όλοι οι συνάδελφοί μου βουλευτές να ζητήσουμε τον καθορισμό δεσμευτικών στόχων;
<SPEAKER ID="410" NAME="José Manuel Barroso" LANGUAGE="EN">
Δικαίως ανησυχείτε γι' αυτό το πρόβλημα έλλειψης συνεργειών σε ευρωπαϊκό επίπεδο. Γι' αυτό ακριβώς αναμένω από το Ευρωπαϊκό Συμβούλιο να ασχοληθεί με αυτό το θέμα συνολικά.
<P>
Πράγματι, οι ευρωπαϊκές συμπράξεις καινοτομίας είναι ένα μέσο για τη δημιουργία συνεργειών μεταξύ ήδη υφιστάμενων προγραμμάτων σε ευρωπαϊκό, εθνικό και περιφερειακό επίπεδο. Με την ένταξή τους σε ένα κοινό πλαίσιο, πιστεύω ότι μπορούμε να αξιοποιήσουμε το εγγενές καινοτομικό δυναμικό τους για να αναπτυχθούν λύσεις σε πανευρωπαϊκό επίπεδο οι οποίες να αντιμετωπίζουν κοινωνιακές προκλήσεις.
<P>
Γι' αυτό, ένας από τους στόχους είναι ακριβώς η επιτάχυνση της διαδικασίας από την έρευνα στην αγορά, από αγοραστρεφείς καινοτομίες σε αγοραστρεφή προϊόντα και υπηρεσίες.
<P>
Αυτό θα δημιουργήσει την αναγκαία δυναμική για συμμετοχή. Ως εκ τούτου, αναζητούμε -στην Επιτροπή και τώρα με τα κράτη μέλη- αυτήν τη συνολική προσέγγιση στην καινοτομία, κοιτάζοντας πέρα από τα χαρτοφυλάκια των ΓΔ, καθώς και τις εθνικές καταβολές.
<SPEAKER ID="411" NAME="Νικόλαος Σαλαβράκος" AFFILIATION="EFD">
Κύριε Πρόεδρε, επιστημονικές έρευνες που δημοσιεύθηκαν στον διεθνή Τύπο και, πρόσφατα, εντονότερα στον ελληνικό, ισραηλινό και κυπριακό Τύπο αναφέρουν ότι υπάρχουν μεγάλες ποσότητες φυσικού αερίου και πετρελαίου στην περιοχή του Αιγαίου και νότια της νήσου Κρήτης. Επομένως, υπάρχει ενεργειακός πλούτος στον εδαφικό χώρο, στα εδαφικά όρια της Ευρωπαϊκής Ένωσης.
<P>
Με τα δεδομένα αυτά, πώς προτίθεται η Ευρωπαϊκή Επιτροπή να ενθαρρύνει και να υποβοηθήσει τις έρευνες για την ανίχνευση και εκμετάλλευση αυτών των πηγών ενέργειας, οι οποίες εν πάση περιπτώσει είναι ευχερέστερο να μεταφερθούν στην Ευρωπαϊκή Ένωση καλύτερα από κάθε άλλο σχεδιασμένο αγωγό;
<P>
Και με αυτή την ευκαιρία, κύριε Πρόεδρε του Κοινοβουλίου και κύριε Πρόεδρε της Επιτροπής, επιτρέψτε μου να σας δηλώσω ότι σας θεωρώ πολύ τυχερούς ανθρώπους, διότι η μοίρα σας επεφύλαξε στον μεν πρώτο να προεδρεύει ενός διευρυμένου Κοινοβουλίου από πλευράς αρμοδιοτήτων μετά την εφαρμογή της Συνθήκης της Λισαβόνας, στον δε δεύτερο να χειρίζεται μια μεγάλη οικονομική κρίση της Ευρώπης. Συμμερίζομαι όλες τις κινήσεις του κυρίου Barroso ως προς την κατεύθυνση αυτή, αλλά θα ήθελα να προτείνω κάτι: υπάρχει και η μέθοδος της Αμερικής, η έκδοση νέου χρήματος. Παρακαλώ, ερευνήστε την....
<P>
(O Πρόεδρος αφαιρεί το λόγο από τον ομιλητή)
<SPEAKER ID="412" NAME="José Manuel Barroso" LANGUAGE="EN">
Κύριε Πρόεδρε, διακόψατε τον αξιότιμο βουλευτή ακριβώς όταν έλεγε κάτι ευγενικό για μένα, για το οποίο τον ευχαριστώ.
<P>
Όσον αφορά το πρώτο μέρος της παρέμβασής του, δεν έχουμε τα μέσα -και δεν είναι προτεραιότητά μας τώρα- να διερευνήσουμε άλλες πηγές ενέργειας στην Ευρώπη ή να στηρίξουμε τη διερεύνησή τους. Προτεραιότητά μας όσον αφορά τις υποδομές είναι η δημιουργία διασυνδέσεων, επειδή οι διασυνδέσεις δικτύων έχουν κρίσιμη ευρωπαϊκή διάσταση.
<P>
Επί του θέματος θα κάνουμε προτάσεις στο Ευρωπαϊκό Συμβούλιο. Ήδη κάτι έχει επιτευχθεί - για παράδειγμα το BEMIP, το Σχέδιο Διασύνδεσης των Αγορών Ενέργειας της Βαλτικής, για τις χώρες της Βαλτικής. Τώρα συνεργαζόμαστε επίσης με τις χώρες της Κεντρικής και της Ανατολικής Ευρώπης για να δημιουργήσουμε, αν είναι δυνατόν, διασυνδέσεις Βορρά-Νότου, και τα πράγματα βαίνουν καλώς. Μόλις επέστρεψα από το Αζερμπαϊτζάν και το Τουρκμενιστάν σε σχέση με τα έργα όσον αφορά τον Νότιο Διάδρομο Αερίου, ένα νέο δυνητικό μέσο μεταφοράς ενέργειας -στην προκειμένη περίπτωση αέριο- στην Ευρώπη. Εδώ πιστεύω ότι η Ευρωπαϊκή Ένωση μπορεί να κάνει ορισμένες επενδύσεις σε ενεργειακές υποδομές.
<SPEAKER ID="413" NAME="Arturs Krišjānis Kariņš" AFFILIATION="PPE">
(LV) Κύριε Πρόεδρε, κύριε Barroso, η Επιτροπή έχει προσέλθει με μία, κατά τη γνώμη μου, ιδιαίτερα ευπρόσδεκτη πρωτοβουλία για τη βελτίωση των ενεργειακών υποδομών σε ολόκληρη την Ευρωπαϊκή Ένωση - όσον αφορά τόσο τα δίκτυα ηλεκτρισμού όσο και τις διασυνδέσεις για τα δίκτυα αερίου. " έκθεσή σας εκτιμά ότι το κόστος θα ανέλθει περίπου σε 200 δισεκατομμύρια ευρώ. Βελτιώσεις σε αυτά τα δίκτυα θα εκτελεσθούν έως το 2020. " έκθεση αναφέρει επίσης ότι το ήμισυ περίπου, δηλαδή 100 δισεκατομμύρια ευρώ, θα προέλθουν από τον ιδιωτικό τομέα. " ερώτηση την οποία σας θέτω είναι η εξής: τα υπόλοιπα 100 δισεκατομμύρια ευρώ τα οποία θα χρειαστούν για την εκτέλεση των βελτιώσεων στα ενεργειακά δίκτυα έως το 2020 από πού θα προέλθουν; Θα είναι ενωσιακά κονδύλια, θα είναι ομόλογα τα οποία θα εκδοθούν ειδικά γι' αυτό το έργο ή κάποια άλλη πηγή χρηματοδότησης; Σας ευχαριστώ.
<SPEAKER ID="414" NAME="José Manuel Barroso" LANGUAGE="EN">
Όπως είπατε, είναι ακριβές ότι χρειάζονται επενδύσεις 200 δισεκατομμυρίων ευρώ για υποδομές δικτύων αερίου και ηλεκτρικής ενέργειας έως το 2020. Εκτιμάται ότι 100 δισεκατομμύρια αυτής της συνολικής επενδυτικής ανάγκης θα δοθούν έγκαιρα μόνο από την αγορά, ενώ τα υπόλοιπα 100 δισεκατομμύρια ευρώ θα απαιτήσουν δημόσια δράση για την έγκριση και μόχλευση των αναγκαίων ιδιωτικών κεφαλαίων.
<P>
Γι' αυτό προτείνουμε τώρα, για παράδειγμα, τον διαχωρισμό. Προτείνουμε πολλά μέτρα τα οποία θα καταστήσουν αυτήν την ιδιωτική επένδυση πιο ορθολογική και πιο χρήσιμη. Θα εξετάσουμε επίσης προσεκτικότερα τις πρακτικές διατίμησης, προκειμένου να ελευθερωθούν επαρκώς οι αρχές κατανομής κόστους.
<P>
Για να συμπληρωθεί το υπόλοιπο ποσό, η Επιτροπή προτείνει ένα νέο χρηματοδοτικό μέσο για τη στήριξη έργων ευρωπαϊκού ενδιαφέροντος για τις νέες δημοσιονομικές προοπτικές μετά το 2013. Πέραν των επιδοτήσεων, μπορούν να προταθούν καινοτόμες λύσεις βασιζόμενες στην αγορά όπως οι μετοχικές συμμετοχές, οι εγγυήσεις και τα δάνεια συμπράξεων δημόσιου-ιδιωτικού τομέα. Όπως γνωρίζετε, μίλησα ήδη σχετικά με τα ευρωπαϊκά ταμεία μέσω ομολόγων έργων ειδικά σχεδιασμένων για έργα αυτού του είδους.
<SPEAKER ID="415" NAME="Sonia Alfano" AFFILIATION="ALDE">
(IT) Κύριε Πρόεδρε, κύριε Barroso, κυρίες και κύριοι, η οδηγία 177/2001/ΕΚ προσδιορίζει τον ορισμό των ανανεώσιμων πηγών ενέργειας με στόχο τον εντοπισμό εκείνων για τις οποίες μπορούν να παρασχεθούν δημόσια κίνητρα.
<P>
Οι ανανεώσιμες πηγές ενέργειας δεν περιλαμβάνουν την αποτέφρωση του μη βιοαποδομήσιμου μέρους των αποβλήτων. Από το 1992, η Ιταλία παρέχει κίνητρα με την αύξηση των λογαριασμών ενέργειας των πολιτών και την ανέγερση αποτεφρωτήρων, οι οποίοι επιστημονικά έχει αποδειχθεί ότι είναι επιβλαβείς για την υγεία των ανθρώπων και το περιβάλλον και τους οποίους η Ευρωπαϊκή Ένωση έχει, συνεπώς, χαρακτηρίσει ως επιλογή ολοκληρωμένης διαχείρισης υπολειμματικών αποβλήτων. Έχουν κινηθεί δύο διαδικασίες επί παραβάσει όσον αφορά αυτά τα κίνητρα και, παρά την επίσημη νομοθετική παρέμβαση, στην Ιταλία, η αποτέφρωση αποβλήτων εξακολουθεί να ενθαρρύνεται ως πηγή ανανεώσιμης ενέργειας, με την υπόθεση Acerra να μην είναι παρά ένα μόνο παράδειγμα αυτής της κατάστασης.
<P>
Αντιλαμβάνομαι ότι μπορεί να είναι δύσκολο να θυμηθείτε τα στοιχεία της κατάστασης σχετικά με τη CIP 6, γι' αυτό έχω καταθέσει γραπτή ερώτηση. Ωστόσο, θα ήθελα να σας ζητήσω να επιβεβαιώσετε ότι δεν μπορούν να παρέχονται κίνητρα για την αποτέφρωση μη βιοαποδομήσιμων αποβλήτων ως πηγή ανανεώσιμης ενέργειας και ότι δεν υπάρχουν εξαιρέσεις ως προς αυτό.
<P>
Θα ήθελα επίσης να γνωρίζω κατά πόσο θεωρείται ότι δεν συνάδει με την οδηγία για τα απόβλητα η θέσπιση της αποτέφρωσης ως επιλογής διάθεσης υπολειμματικών αποβλήτων, ενώ η οδηγία 177/2001/ΕΚ την ενθαρρύνει ως μορφή ανανεώσιμης ενέργειας. Προτίθεται η Επιτροπή να επανεξετάσει αυτό το ζήτημα;
<SPEAKER ID="416" NAME="José Manuel Barroso" LANGUAGE="EN">
Όπως ορθώς είπε η κ. Alfano, πρόκειται για αναλυτική ερώτηση. Δεν μπορώ να γνωρίζω τις λεπτομέρειες όλων των διαδικασιών επί παραβάσει. Επιτρέψτε μου να σας πω -πιστεύω ότι είναι σημαντική επισήμανση- μόνο για την ενέργεια και την εσωτερική αγορά ενέργειας, είναι τώρα υπό εξέλιξη 77 διαδικασίες επί παραβάσει με τα κράτη μέλη γενικά, και 55 για την εσωτερική αγορά. Γι' αυτό, αν μου υποβάλετε αυτήν την ερώτηση γραπτώς, θα χαρώ πολύ να σας στείλω απάντηση γραπτώς.
<SPEAKER ID="417" NAME="Franz Obermayr" AFFILIATION="NI">
(DE) Κύριε Πρόεδρε, καινοτομία, προστασία του κλίματος, ανανεώσιμη ενέργεια - κατά την ανάγνωση της στρατηγικής ΕΕ 2020, θα μπορούσε κανείς να σκεφτεί ότι η ΕΕ λαμβάνει στα σοβαρά τα μέτρα της περιβαλλοντικής και ενεργειακής πολιτική της. Ωστόσο, αν κοιτάξετε πίσω από την πρόσοψη της περιβαλλοντικής προστασίας, πολύ γρήγορα μια διαφορετική ενεργειακή στρατηγική αναδύεται: η ατομική ενέργεια ως η λιγότερο ρυπογόνος πηγή ενέργειας, όπως αποκαλείται. Στην απάντησή του σε ερώτηση την οποία τού έθεσα, ο Επίτροπος Oettinger κατέστησε τη θέση του απολύτως σαφή όταν είπε ότι η πυρηνική ενέργεια αυτήν τη στιγμή συμβάλλει σημαντικά στην παραγωγή ηλεκτρικής ενέργειας χαμηλών εκπομπών άνθρακα στην ΕΕ και θα εξακολουθήσει να το κάνει στο εγγύς μέλλον. " Ευρωπαϊκή Επιτροπή δεν σχεδιάζει την εκπόνηση οδηγίας σχετικά με τη μέγιστη διάρκεια ζωής των πυρηνικών σταθμών παραγωγής ενέργειας. Όλα αυτά 25 χρόνια μετά το Τσερνομπίλ - καθώς, πράγματι, στις 26 Απριλίου έχουμε τη θλιβερή επέτειο του ατυχήματος.
<P>
" ερώτησή μου, Πρόεδρε Barroso, είναι η εξής: πιστεύετε κι εσείς ότι μπορούμε πράγματι -και με καθαρή τη συνείδηση- να πωλούμε ατομική ενέργεια στους πολίτες της Ευρώπης ως καθαρή μορφή ενέργειας η οποία είναι λιγότερη βλαβερή για το κλίμα;
<SPEAKER ID="418" NAME="José Manuel Barroso" LANGUAGE="EN">
Γνωρίζετε τη θέση της Επιτροπής όσον αφορά την πυρηνική ενέργεια. Σεβόμενα απολύτως την επικουρικότητα σε αυτό το ζήτημα, ορισμένα κράτη μέλη διαθέτουν πυρηνική ενέργεια και ορισμένα δεν διαθέτουν. Ουδείς είναι αναγκασμένος να διαθέτει πυρηνική ενέργεια, όμως, όντως, είναι αληθές ότι η πυρηνική ενέργεια, όσον αφορά την κλιματική αλλαγή, είναι η λιγότερο ρυπογόνος σε σύγκριση με άλλες μορφές ενέργειας.
<P>
Ωστόσο, η Επιτροπή έχει ορισμένες υποχρεώσεις βάσει της Συνθήκης Ευρατόμ. Στις αρχές της Ευρωπαϊκής Ένωσης, είχαμε την Κοινότητα Ευρατόμ, και η Επιτροπή δεν έχει μόνο το δικαίωμα αλλά και την υποχρέωση να παρέχει βοήθεια στα κράτη μέλη που την χρειάζονται στους τομείς της πυρηνικής ασφάλειας ή της έρευνας σε πυρηνικά θέματα. Αυτό βεβαίως προτιθέμεθα να κάνουμε.
<SPEAKER ID="419" NAME="Jacek Saryusz-Wolski" AFFILIATION="PPE">
(EN) Κύριε Πρόεδρε, από το Αζερμπαϊτζάν και το Τουρκμενιστάν φέρνετε ένα αισιόδοξο μήνυμα. Το μόνο το οποίο λείπει είναι αριθμητικά στοιχεία. Κατανοώ ότι, σε αυτό το στάδιο, δεν μπορείτε να προσδιορίσετε αριθμητικά μεγέθη με το Αζερμπαϊτζάν και το Τουρκμενιστάν όσον αφορά τα εκατομμύρια κυβικών μέτρων αερίου, όμως μήπως η Επιτροπή διαθέτει τυχόν δικές της εκτιμήσεις ή προσδοκίες, προφανώς μη δεσμευτικές, οι οποίες να δείχνουν αν θα ήταν δυνατόν να γεμίσει ο Νότιος Διάδρομος συνολικά ή ο αγωγός Nabucco ειδικότερα, ο οποίος υποτίθεται ότι θα προμηθεύει 31 εκατομμύρια κυβικά μέτρα φυσικού αερίου;
<SPEAKER ID="420" NAME="José Manuel Barroso" LANGUAGE="EN">
Από αυτήν την επίσκεψη στο Αζερμπαϊτζάν και το Τουρκμενιστάν, μεταφέρω τη σαφή δέσμευση αμφοτέρων των χωρών να παράσχουν την απόλυτη στήριξη τους στην Ευρωπαϊκή Ένωση όσον αφορά τον Νότιο Διάδρομο. Για την ακρίβεια, υπέγραψα κοινή δήλωση με τον Πρόεδρο του Αζερμπαϊτζάν, κ. Aliyev, και ο Πρόεδρος του Τουρκμενιστάν, κ. Berdimuhamedov, δήλωσε δημόσια ότι είναι διατεθειμένος να προμηθεύσει αρκετό αέριο στην Ευρώπη - περισσότερο ακόμη και από όσο έχουμε προς το παρόν ανάγκη.
<P>
Ωστόσο, εξακολουθούν να υφίστανται προβλήματα που πρέπει να αντιμετωπίσουμε. Ορισμένα από αυτά τα προβλήματα έχουν να κάνουν με εμπορικές αποφάσεις οι οποίες λαμβάνονται από τις ενδιαφερόμενες εταιρείες. Αφορούν επίσης τον τρόπο με τον οποίο είναι δυνατόν να κατασκευαστούν και να αναπτυχθούν οι διάφοροι αγωγοί. Ωστόσο, υπάρχει αρκετό αέριο σε αυτήν την περιοχή για να μεταφερθεί στην Ευρωπαϊκή Ένωση αν τα κράτη μέλη της Ευρωπαϊκής Ένωσης είναι διατεθειμένα να συνεργαστούν με αυτές τις χώρες και άλλους για να καταστήσουν το εν λόγω έργο διαθέσιμο - είτε τον Nabucco είτε άλλα σχέδια στον Νότιο Διάδρομο.
<SPEAKER ID="421" NAME="Silvia-Adriana Ţicău" AFFILIATION="S&amp;D">
(RO) Δεδομένου ότι ολοένα και περισσότερες οικογένειες στην Ευρώπη, ειδικά στο πλαίσιο της οικονομικής κρίσης και του αυξανόμενου ποσοστού ανεργίας, δαπανούν άνω του 10% του μηνιαίου εισοδήματός τους σε πληρωμές λογαριασμών ενέργειας, θα ήθελα να σας ρωτήσω ποια συγκεκριμένα μέτρα προτίθεται να λάβει η Ευρωπαϊκή Επιτροπή για να μειώσει την ενεργειακή φτώχεια.
<P>
Θα ήθελα επίσης να σας ρωτήσω αν προτίθεστε να αυξήσετε σημαντικά το ποσοστό του Ευρωπαϊκού Ταμείου Περιφερειακής Ανάπτυξης το οποίο μπορεί να χρησιμοποιηθεί από τα κράτη μέλη για τη βελτίωση της ενεργειακής απόδοσης στις κατοικίες, με αφετηρία τις μελλοντικές δημοσιονομικές προοπτικές.
<SPEAKER ID="422" NAME="José Manuel Barroso" LANGUAGE="EN">
" νομοθεσία για την εσωτερική αγορά ενέργειας καθορίζει ορισμένα πρότυπα προστασίας των καταναλωτών όσον αφορά την παροχή ελάχιστων υπηρεσιών, τη διαφάνεια της τιμολόγησης, τον αποτελεσματικό χειρισμό καταγγελιών και ούτω καθεξής, και παρέχει επιλογές στους καταναλωτές. Θα μπορούσα να αναφέρω πολλούς άλλους τομείς στους οποίους προτείνουμε μέτρα τα οποία άμεσα αντιμετωπίζουν τις ανησυχίες των καταναλωτών.
<P>
Όσον αφορά τους χαμηλότερους λογαριασμούς ενέργειας, πιστεύουμε ότι, μεσοπρόθεσμα τουλάχιστον, σε μια πραγματική ολοκληρωμένη αγορά ενέργειας, ο πραγματικός ανταγωνισμός μπορεί να πετύχει περισσότερα απ' ό, τι η παρούσα κατάσταση, στην οποία υφίστανται πολλές δυσλειτουργίες και παραδείγματα δεσπόζουσας θέσης στην αγορά.
<P>
Όσον αφορά τη χρηματοδότηση για έργα ενεργειακής ασφάλειας, όπως είπα νωρίτερα, προτιθέμεθα βεβαίως να την προτείνουμε στις προσεχείς δημοσιονομικές προοπτικές. Ως εκ τούτου, μέρος αυτής πρέπει να προέλθει από λύσεις της αγοράς, αλλά μέρος αυτής πρέπει να προέλθει και από δημόσιες επενδύσεις. " Ευρωπαϊκή Επιτροπή προετοιμάζει ορισμένες προτάσεις οι οποίες θα κινούνται σε αυτήν την κατεύθυνση για τις επόμενες δημοσιονομικές προοπτικές.
<SPEAKER ID="423" NAME="Πρόεδρος">
Αγαπητοί συνάδελφοι, σας ευχαριστώ για τη συζήτηση σχετικά με την καινοτομία και την ενέργεια η οποία, όπως πολύ καλά γνωρίζουμε, είναι ένα πολύ σημαντικό θέμα. Σας ευχαριστώ, κύριε Πρόεδρε της Επιτροπής. Είναι η δεύτερη φορά σήμερα που ήσασταν εδώ σε μια δύσκολη συζήτηση στο Ευρωπαϊκό Κοινοβούλιο.

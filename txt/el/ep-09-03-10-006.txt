<CHAPTER ID="006">
Βιομηχανικές εκπομπές (ολοκληρωμένη πρόληψη και έλεγχος της ρύπανσης) (αναδιατύπωση (συζήτηση) 
<SPEAKER ID="034" NAME="Πρόεδρος">
Το επόμενο θέμα είναι η έκθεση του κ. Krahmer, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά τις βιομηχανικές εκπομπές (ολοκληρωμένη πρόληψη και έλεγχος της ρύπανσης) (αναδιατύπωση) - C6-0002/2008 -.
<SPEAKER ID="035" NAME="Holger Krahmer" LANGUAGE="DE">
Κυρία Πρόεδρε, κύριοι Επίτροποι, κυρίες και κύριοι, θα ψηφίσουμε σε λίγο επί της οδηγίας για την πρόληψη των βιομηχανικών εκπομπών. " Επιτροπή Περιβάλλοντος, Δημόσιας Υγείας και Ασφάλειας των Τροφίμων ενέκρινε μια σειρά συμβιβασμών με μεγάλη πλειοψηφία. Ελπίζω να μπορέσουμε να διατηρήσουμε την πορεία αυτή, καθώς οι κανόνες αυτοί θα εναρμονίσουν τις περιβαλλοντικές απαιτήσεις για τις βιομηχανικές εγκαταστάσεις σε ολόκληρη την ΕΕ. Κάτι τέτοιο θα βελτιώσει την προστασία του περιβάλλοντος εξασφαλίζοντας ταυτόχρονα θεμιτό ανταγωνισμό.
<P>
Στο επίκεντρο των συμβιβασμών βρίσκεται το ευρωπαϊκό δίκτυο ασφαλείας. " έννοια αυτή θεσπίζει οριακές τιμές για τις εκπομπές ρύπων από τη βιομηχανία σε ολόκληρη την Κοινότητα. Καθορίζονται σαφείς απαιτήσεις για τη χορήγηση αδειών σε βιομηχανικές εγκαταστάσεις. Προκειμένου να αποκτήσουν άδεια, οι επιδόσεις των βιομηχανικών εγκαταστάσεων πρέπει να είναι καλύτερες από τις προδιαγραφές του δικτύου ασφαλείας. " προσέγγιση αυτή παρέχει επαρκές περιθώριο ελιγμών για τη θέσπιση μεμονωμένων απαιτήσεων. Ωστόσο, αυτό που σημαίνει μετά βεβαιότητας είναι η κατάργηση της δυνατότητας κατάχρησης αυτού του περιθωρίου ελιγμών και της λειτουργίας εγκαταστάσεων με υψηλές εκπομπές ρύπων μέσω παρεκκλίσεων. Με το δίκτυο ασφαλείας, θα επιτύχουμε τη σαφήνεια σε συνδυασμό με την αναγκαία ευελιξία. Δεν θα υπάρχει καμία απολύτως ανάγκη για επεκτάσιμες παρεκκλίσεις ανοικτές σε διάφορες ερμηνείες.
<P>
Όταν υπέβαλα την παρούσα πρόταση κατηγορήθηκα ως "πράσινος ακτιβιστής". Αυτό -και θα το θέσω κάπως προσεκτικά- είναι υπερβολή. " πρόταση αφορά τη βελτίωση της εφαρμογής των κανόνων της ΕΕ που ισχύουν εδώ και χρόνια. Οι βέλτιστες διαθέσιμες τεχνικές -στόχος του ευρωπαϊκού δικτύου ασφαλείας- έπρεπε να εφαρμόζονται σε όλες τις βιομηχανικές μονάδες στην ΕΕ από το περασμένο φθινόπωρο, όμως κάτι τέτοιο απέχει ακόμη πολύ από την πραγματικότητα. Οι βέλτιστες διαθέσιμες τεχνικές χρησιμοποιούνται επί του παρόντος με σύνεση σε τρία κράτη μέλη.
<P>
Τα οξείδια του αζώτου και του θείου είναι ένα από τα κύρια προβλήματα της βιομηχανικής ρύπανσης του περιβάλλοντος. Υπάρχει δυνατότητα μείωσής τους κατά 60% έως 80%, εάν εφαρμοσθούν με συνέπεια οι βέλτιστες διαθέσιμες τεχνικές. Αυτά είναι στοιχεία του Ευρωπαϊκού Οργανισμού Περιβάλλοντος. Οι τεχνικές αυτές δεν είναι επιστημονική φαντασία. Δεν είναι κάτι που βρίσκεται στο εργαστήριο, δεν βρίσκονται σε εργαστηριακό στάδιο, είναι διαθέσιμες, είναι οικονομικά προσιτές και είναι αποτελεσματικές. Παρ' όλα αυτά, πολλά κράτη μέλη δεν καταβάλλουν τη σχετική προσπάθεια, επειδή ακόμη και οι εγκαταστάσεις που εκπέμπουν ρύπους αποδίδουν χρήματα. Ορισμένα κράτη μέλη απλώς παραβλέπουν εδώ και χρόνια την αναγκαιότητα πραγματοποίησης επενδύσεων για τον εκσυγχρονισμό των μονάδων τους. Αυτό προκαλεί στρέβλωση του ανταγωνισμού και βλάπτει το περιβάλλον, και για τον λόγο αυτό υποστηρίζω μια νέα προσέγγιση για τη βελτίωση της εφαρμογής των βέλτιστων διαθέσιμων τεχνικών.
<P>
Οι συμβιβαστικές δέσμες μέτρων θα μειώσουν επίσης τις γραφειοκρατικές δαπάνες, οι οποίες κοστίζουν μόνον χρήματα και δεν ωφελούν σε τίποτε το περιβάλλον. Επομένως, συνδέουμε τον αριθμό των εκθέσεων που πρέπει να αποστέλλουν στις αρχές οι φορείς λειτουργίας μονάδων με τον κίνδυνο που θέτουν οι μονάδες τους και με το κατά πόσον οι φορείς λειτουργίας ανταποκρίνονται στις απαιτήσεις που τους επιβάλλονται. Το ίδιο ισχύει για τις επιθεωρήσεις από τις αρχές. Εκεί όπου ενδέχεται να υπάρχει κίνδυνος, πρέπει να γίνεται προσεκτικότερος έλεγχος. Όταν δεν συμβαίνει τίποτε, δεν υπάρχει λόγος συνεχούς παρακολούθησης.
<P>
Για πολλούς βουλευτές σε αυτό το Κοινοβούλιο, η προστασία του εδάφους είναι ένα ακανθώδες θέμα. Δυστυχώς, δεν είναι πλέον εφικτή μια εποικοδομητική συζήτηση επί του θέματος αυτού, παρότι στάθηκε εφικτό να επιτευχθούν συμβιβασμοί. Αυτοί περιορίζουν το περιεχόμενο της έκθεσης σχετικά με την κατάσταση του εδάφους στα απολύτως αναγκαία στοιχεία - η έκθεση για την κατάσταση του εδάφους δεν είναι αναγκαίο να είναι πλήρης και δεν είναι αναγκαίο να εκπονείται σε κάθε περίπτωση. Αντ' αυτού, επικεντρωνόμαστε στον πραγματικό κίνδυνο που θέτει μια δεδομένη μονάδα. Απαιτούνται αναλύσεις όταν υπάρχει πραγματικά χειρισμός συναφών ποσοτήτων επικίνδυνων ουσιών.
<P>
Επιπλέον, η απορρύπανση των χώρων της εκμετάλλευσης και η επαναφορά στην αρχική τους κατάσταση δεν είναι ρεαλιστικοί στόχοι και για τον λόγο αυτό ο συμβιβασμός κάνει τώρα λόγο για απορρύπανση και επαναφορά σε ικανοποιητική κατάσταση. Αυτό δεν μεταβάλλει την προσωπική μου άποψη ότι η προστασία του εδάφους δεν είναι ένας τομέας που πρέπει να ρυθμίζεται σε επίπεδο ΕΕ. Θα ήταν ορθότερο να παραμείνει στην αρμοδιότητα των κρατών μελών.
<P>
" ολοκληρωμένη πρόληψη και ο έλεγχος της ρύπανσης (IPPC) επηρεάζει σχεδόν όλους τους τομείς της βιομηχανίας. Για τον λόγο αυτό, τις τελευταίες ημέρες ασκούνται πολύ έντονες πιέσεις από τα λόμπι. Σε ορισμένους τομείς, ήταν πραγματικά αναγκαίες ορισμένες βελτιώσεις των αρχικών συμβιβασμών, όπως για παράδειγμα σε σχέση με τη γεωργία. Ο υπολογισμός κατώτατων τιμών για τα πτηνοτροφικά αγροκτήματα είναι υπερβολικά γραφειοκρατικός. Αντί της διαφοροποίησης ανά είδος μεταξύ γαλοπουλών, παπιών και κοτόπουλων κρεατοπαραγωγής, πρέπει να διατηρήσουμε το κατώτατο όριο των 40 000 θέσεων για τα πουλερικά.
<P>
Επιπλέον, η παραγωγή οργανικού λιπάσματος, υγρής κοπριάς και υδαρούς κοπριάς δεν είναι ένα θέμα που εμπίπτει στο πεδίο εφαρμογής της παρούσας οδηγίας. Το θέμα είναι σχετικό, η ρύθμιση εξυπηρετεί έναν σκοπό, αλλά, παρακαλώ, όχι στη συγκεκριμένη νομική πράξη. Το χωράφι ενός γεωργού δεν είναι βιομηχανική μονάδα. Οι γεωργοί έχουν πολλά ακόμη θέματα για τα οποία ζητούν απαντήσεις, και η απόφαση σχετικά με τα δύο αυτά σημεία είναι κατάλληλη. Επομένως, κατέβαλα προσπάθειες να επιτύχω τη συμφωνία των σκιωδών εισηγητών στο συγκεκριμένο θέμα.
<P>
Το ίδιο ισχύει για την παραγωγή ηλεκτρικής ενέργειας από τα απόβλητα αέρια της παραγωγής χάλυβα. " διαδικασία αυτή είναι πολύ αποδοτική και παράγει ενέργεια από ένα κατά τα άλλα άχρηστο υποπροϊόν. " οριακή μείωση της εκπομπής ρύπων που ήταν επιθυμητή μπορούσε να επιτευχθεί μόνον με υψηλό βαθμό χρηματοοικονομικής δαπάνης. Το θέμα αφορούσε την τήρηση των αναλογιών.
<P>
Θεωρώ ότι η συμπεριφορά της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, με την υπαναχώρησή της από τον συμβιβασμό και την επανεξέταση ολόκληρης της έκθεσης, σκορπίζοντας παντού τροπολογίες, είναι προβληματική και ατυχής. Μια τέτοια προσέγγιση δεν είναι εποικοδομητική. " επίτευξη πολιτικών αποφάσεων απαιτεί τουλάχιστον ένα ελάχιστο επίπεδο αμοιβαίας εμπιστοσύνης και συνεργασίας. Κατανοώ ότι οι βουλευτές της Ομάδας ΕΛΚ-ΕΔ μπορεί να μην είναι απολύτως ευχαριστημένοι με τους διάφορους συμβιβασμούς. Το μόνο που μπορώ να πω ως προς αυτό είναι ότι θα ήμουν ευτυχής να συζητήσω τις προτάσεις τους, αλλά δεν υποβλήθηκαν ποτέ τέτοιες προτάσεις κατά τη διάρκεια των διαπραγματεύσεων για τον συμβιβασμό με τους σκιώδεις εισηγητές. Οι ασυντόνιστες ενέργειές τους της τελευταίας στιγμής σημαίνουν ότι υπάρχει τώρα κίνδυνος να συμβεί ακριβώς το αντίθετο - καλές και ορθές προτάσεις τίθενται σε κίνδυνο.
<P>
Θα ήθελα στο σημείο αυτό να εκφράσω τις ειλικρινείς ευχαριστίες μου στους άλλους σκιώδεις εισηγητές, και ειδικότερα στον κ. Turmes, στον κ. Hegyi και στον κ. Blokland, οι οποίοι υπήρξαν αξιόπιστοι συνεργάτες στις διαπραγματεύσεις, παρά τις διαφορές μας επί της ουσίας.
<P>
Έχουμε την ευκαιρία στην προκειμένη περίπτωση, να στείλουμε σήμερα ένα μήνυμα για την καλύτερη προστασία του περιβάλλοντος και τον θεμιτό ανταγωνισμό. Ελπίζω ότι θα αξιοποιήσουμε την ευκαιρία αυτή για ένα σχέδιο το οποίο υποστηρίζεται από σημαντικές οικονομικές και περιβαλλοντικές ομάδες. Παρακαλώ υποστηρίξτε τους συμβιβασμούς! Σας ευχαριστώ.
<SPEAKER ID="036" NAME="Σταύρος Δήμας">
Μέλος της Επιτροπής. - Κυρία Πρόεδρε, χαίρομαι που συζητάμε σήμερα την πρόταση για την αναδιατύπωση της οδηγίας για τις βιομηχανικές εκπομπές και θα ήθελα να ευχαριστήσω ιδιαίτερα τον εισηγητή κ. Krahmer και την Επιτροπή Περιβάλλοντος, Δημόσιας Υγείας και Ασφάλειας των Τροφίμων για την εξαιρετική εργασία τους σ'αυτό το φάκελο. Ευχαριστώ επίσης την Επιτροπή Νομικών Θεμάτων για τη θετική συμβολή της.
<P>
Τις τελευταίες εβδομάδες η Επιτροπή συγκέντρωσε αξιόπιστα στοιχεία που αποδεικνύουν ότι η ισχύουσα οδηγία για την ολοκληρωμένη πρόληψη και τον έλεγχο της ρύπανσης δεν εφαρμόζεται επαρκώς και ότι οι βιομηχανικές εκπομπές παραμένουν σε υπερβολικά υψηλά επίπεδα. " κατάσταση αυτή έχει προκαλέσει σοβαρές αρνητικές επιπτώσεις στο περιβάλλον και στην υγεία των Ευρωπαίων πολιτών. Επιπλέον, προκαλεί στρεβλώσεις στον ανταγωνισμό μεταξύ των ευρωπαϊκών βιομηχανιών.
<P>
Αυτή η απαράδεκτη κατάσταση πρέπει να τερματιστεί. Κύριο συστατικό της ολοκληρωμένης προσέγγισης με βάση την οποία λειτουργεί η οδηγία αποτελούν οι βέλτιστες διαθέσιμες τεχνικές. Οι εν λόγω τεχνικές αποφέρουν σημαντικά περιβαλλοντικά και οικονομικά πλεονεκτήματα.
<P>
Κατ' αρχήν μειώνουν τις εκπομπές και περιορίζουν τη χρήση πόρων, συμβάλλοντας έτσι στη μακροπρόθεσμη βελτίωση της ασφάλειας του ενεργειακού εφοδιασμού της Ευρωπαϊκής Ένωσης. Παρέχουν επίσης κίνητρα για οικολογική καινοτομία, απαραίτητη για να μπορέσει να ανταποκριθεί η ευρωπαϊκή βιομηχανία στη μελλοντική παγκόσμια ζήτηση για περιβαλλοντικές τεχνολογίες.
<P>
Για να εκμεταλλευτούμε στο έπακρο τα πλεονεκτήματα των βέλτιστων διαθέσιμων τεχνικών πρέπει να ενισχυθεί και να βελτιωθεί το πλαίσιο εφαρμογής τους. Αυτό επιδιώκει η πρόταση της Επιτροπής. Διασαφηνίζει και αναβαθμίζει στην εφαρμογή της νομοθεσίας το ρόλο των εγγράφων αναφοράς βέλτιστων διαθέσιμων τεχνικών, των λεγόμενων BREF. Με τον τρόπο αυτό εξομοιώνονται οι όροι αδειοδότησης των επιχειρήσεων ανά την Ευρωπαϊκή Ένωση και κατ' επέκταση επιτυγχάνεται μεγαλύτερη σύγκλιση των συνθηκών ανταγωνισμού.
<P>
Τα BREF συντάσσονται μέσα από διαφανή διαδικασία με την ευρεία συμμετοχή των κρατών μελών, της βιομηχανίας και άλλων σχετικών φορέων. Οι προσπάθειες που απαιτούνται για την κατάρτιση και την έγκρισή τους είναι σημαντικές. Οφείλουμε να στηρίξουμε τη διαδικασία έγκρισής τους αλλά και το θεσμό των BREF γενικότερα. Έτσι θα μπορέσουν τα BREF να διαδραματίσουν μεγαλύτερο ρόλο στον καθορισμό των όρων χορήγησης αδειών λειτουργίας στις βιομηχανικές επιχειρήσεις, κάτι το οποίο θα έχει ως αποτέλεσμα ότι οι βιομηχανικές μας εγκαταστάσεις θα ανταποκρίνονται στις υψηλότερες δυνατές περιβαλλοντικές απαιτήσεις που θέτει η νομοθεσία της Ευρωπαϊκής Ένωσης.
<P>
" πρόταση της Επιτροπής παρέχει την απαιτούμενη ευελιξία για αποκλίσεις από τα BREF, εφόσον βεβαίως αυτό δικαιολογείται από τις εκάστοτε τοπικές συνθήκες. Ωστόσο, είναι απαραίτητη η λεπτομερής αιτιολόγηση και τεκμηρίωση κάθε απόκλισης, ούτως ώστε να αποφεύγονται τυχόν καταχρήσεις. Παράλληλα, για ορισμένους κλάδους της βιομηχανίας που έχουν ιδιαίτερα σοβαρές επιπτώσεις στο περιβάλλον θα πρέπει να καθοριστούν ελάχιστες υποχρεωτικές απαιτήσεις σε επίπεδο Ευρωπαϊκής Ένωσης. Σχετικά άλλωστε ελάχιστα πρότυπα έχουν ήδη θεσπιστεί για κλάδους όπως οι μεγάλες εγκαταστάσεις καύσης ή οι αποτεφρωτήρες αποβλήτων.
<P>
Είναι γνωστό ότι το ζήτημα αυτό έχει απασχολήσει ιδιαίτερα τον εισηγητή και το Ευρωπαϊκό Κοινοβούλιο. Αν και οι ελάχιστες υποχρεωτικές απαιτήσεις μπορούν να θεωρηθούν χρήσιμες όσον αφορά ορισμένους βιομηχανικούς κλάδους, δεν είναι βέβαιο ότι ο καθορισμός ελάχιστων προτύπων είναι απαραίτητος ή ενδεδειγμένος για όλους τους κλάδους. Ελάχιστα πρότυπα πρέπει να καθιερώνονται μόνον εάν και εφόσον είναι αναγκαία και δικαιολογημένα από περιβαλλοντική άποψη.
<P>
Χαρακτηριστικό παράδειγμα αποτελεί ο κλάδος των μεγάλων εγκαταστάσεων καύσης οι οποίες έχουν σημαντικό μερίδιο ευθύνης στη ρύπανση της ατμόσφαιρας. Οι βέλτιστες διαθέσιμες τεχνικές κάθε άλλο παρά εφαρμόζονται σωστά στο συγκεκριμένο αυτό κλάδο. Για το λόγο αυτό η Επιτροπή έχει προτείνει νέες ελάχιστες απαιτήσεις για τις μεγάλες εγκαταστάσεις καύσης με βάση τα συμπεράσματα του σχετικού BREF. Προβλέπεται να τεθούν σε εφαρμογή το 2016.
<P>
Πρόκειται για μέτρα που θα συμβάλουν σημαντικά στην επίτευξη των σχετικών στόχων της θεματικής στρατηγικής για την ατμοσφαιρική ρύπανση κατά τρόπο που θα είναι οικονομικώς συμφέρων. Επιπλέον, το καθαρό όφελος από τις εν λόγω απαιτήσεις τόσο σε επίπεδο Ευρωπαϊκής Ένωσης όσο και σε εθνικό αντισταθμίζει το σχετικό κόστος.
<P>
Τέλος, εκτός από τη βελτίωση της εφαρμογής της οδηγίας, βασικός στόχος της αναδιατύπωσής της είναι η απλούστευση της νομοθεσίας και η μείωση των διοικητικών δαπανών τόσο της βιομηχανίας όσο και των αρμόδιων αρχών, σύμφωνα πάντοτε με τις αρχές του προγράμματος βελτίωσης της νομοθεσίας της Ευρωπαϊκής Ένωσης.
<P>
Για το λόγο αυτό η πρόταση συγχωνεύει επτά ισχύουσες νομοθετικές πράξεις σε μια ενιαία οδηγία. Με τον τρόπο αυτό θα βελτιωθεί και η σαφήνεια και η συνοχή της νομοθεσίας τόσο για τα κράτη μέλη όσο και για τις επιχειρήσεις. Τα οφέλη από αυτή την απλούστευση είναι πολλαπλά.
<P>
" μείωση της ρύπανσης που οφείλεται στις βιομηχανικές εγκαταστάσεις αποτελεί βασική προτεραιότητα και για περιβαλλοντικούς και για οικονομικούς λόγους. Με την πρόταση που έχει κατατεθεί θα απλουστευθεί η ισχύουσα νομοθεσία και ταυτόχρονα θα ενισχυθεί το πλαίσιο εφαρμογής των βέλτιστων διαθέσιμων τεχνικών. Αυτό θα συντελέσει περαιτέρω στη βελτίωση της προστασίας του περιβάλλοντος και στη βιωσιμότητα της ευρωπαϊκής βιομηχανίας. Περιμένω λοιπόν με ενδιαφέρον να ακούσω τις απόψεις σας σχετικά με τη σημαντική αυτή πρόταση και τον εποικοδομητικό διάλογο που θα ακολουθήσει.
<SPEAKER ID="037" NAME="Marcello Vernola" LANGUAGE="IT">
Κυρία Πρόεδρε, κυρίες και κύριοι, πιστεύω ότι, όπως ειπώθηκε, η παρούσα οδηγία αποτελεί το σημαντικότερο εργαλείο για τον έλεγχο της ρύπανσης το οποίο έχει συζητήσει το Κοινοβούλιο μετά τη δέσμη μέτρων για το κλίμα και την ενέργεια.
<P>
Ενδεχομένως δεν προέκυψε στην καταλληλότερη στιγμή, δεδομένης της χρηματοπιστωτικής κρίσης, η οποία ασκεί πιέσεις στο βιομηχανικό σύστημα και έχει προκαλέσει, ως εκ τούτου, δυσανάλογες πιέσεις στις κοινοβουλευτικές ομάδες από τα λόμπι των οικείων εταιρειών, οι οποίες ανησυχούν για τις οικονομικές συνέπειες της παρούσας οδηγίας, όπως συνέβη και στην περίπτωση της δέσμης μέτρων για το κλίμα και την ενέργεια. Μας ενθαρρύνει το γεγονός ότι βρισκόμαστε ακόμη στην πρώτη ανάγνωση και, επομένως, ίσως να μπορέσουμε, στη δεύτερη ανάγνωση, να ανακτήσουμε το χαμένο έδαφος μέσω διορθώσεων και βελτιώσεων.
<P>
Πρέπει να πω στον εισηγητή, τον κ. Krahmer, ότι η διαδρομή δεν ήταν εύκολη. Ο κ. Krahmer επέκρινε τη θέση του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, οι οποίοι αμφισβήτησαν ορισμένους συμβιβασμούς. Ωστόσο, θα ήθελα να επισημάνω ότι κατατέθηκαν 60 τροπολογίες, εκ των οποίων τουλάχιστον το ένα τρίτο προερχόταν από βουλευτές της Ομάδας ΕΛΚ-ΕΔ. Επομένως, υπάρχει μια γενικότερη επιθυμία στο Κοινοβουλίου επανεξέτασης ορισμένων βασικών σημείων της παρούσας οδηγίας και, δυστυχώς, δεν υπήρξε καμία συνάντηση μεταξύ του εισηγητή και του σκιώδους εισηγητή τις τελευταίες ημέρες για να συζητήσουν τις 60 τροπολογίες. Δεν πρέπει να λησμονούμε ότι η οδηγία προέκυψε επειδή η εφαρμογή της προηγούμενης οδηγίας από τα κράτη μέλη αποδείχθηκε έως τώρα δύσκολη. Το σύστημα των ελέγχων και των δοκιμών έχει καταστεί υπερβολικά διαφοροποιημένο. Όπως είπε ο κ. Krahmer, πρέπει να τροποποιηθεί. Ωστόσο, περισσότερες προσπάθειες απαιτούνται επίσης από την Ευρωπαϊκή Επιτροπή.
<P>
" εκπόνηση των εγγράφων αναφοράς βέλτιστων διαθέσιμων τεχνικών (BREF) είναι υπερβολικά χρονοβόρα και, επομένως, αυτά δεν μπορούν να διασφαλίσουν την εφαρμογή της οδηγίας με διάφανο τρόπο. Είναι αλήθεια ότι υπάρχει μια πολύ ισχυρή διαδικασία συνεργασίας με τη συμμετοχή των βιομηχάνων, αλλά εάν τα BREF εγκρίνονταν ταχύτερα και σε τακτική βάση, θα βλέπαμε επίσης τη βελτίωση της προστασίας της δημόσιας υγείας. Θα ήθελα επίσης να προσθέσω ότι οι βιομήχανοι προέβησαν στο παρελθόν σε ελάχιστες πραγματικά επενδύσεις: απαιτείται μεγαλύτερη δέσμευση, και πιστεύω ότι, δεδομένου ότι υπερβολικά μεγάλος αριθμός ανθρώπων αρρωσταίνει και πεθαίνει στην Ευρώπη λόγω της ατμοσφαιρικής ρύπανσης που προκαλείται από βιομηχανικές εκπομπές, πρέπει να θεσπίσουμε κατάλληλα μέτρα απορρύπανσης και ένα αυστηρό σύστημα παρακολούθησης και δοκιμών.
<SPEAKER ID="039" NAME="Guido Sacconi">
εξ ονόματος της Ομάδας PSE. - (IT) Κύριοι πρόεδρε, κυρίες και κύριοι, θα ήθελα καταρχάς να διευκρινίσω ότι μιλώ στη θέση του σκιώδους εισηγητή μας, ο οποίος δυστυχώς δεν μπορούσε να είναι μαζί μας σήμερα, αλλά μπορώ να σας παρουσιάσω την κοινή θέση της ομάδας μας. Υποστηρίζουμε πλήρως τον συμβιβασμό, ο οποίος είναι προϊόν εργασίας ενός έτους και περισσότερο. Ευχαριστούμε για αυτό τον κ. Krahmer, ο οποίος διαδραμάτισε πολύ σημαντικό ρόλο, ακούγοντας προσεκτικά, ακόμη και αναθεωρώντας τις αρχικές θέσεις του. Ο συμβιβασμός αυτός θα έχει ως αποτέλεσμα μεγαλύτερο βαθμό προστασίας και θα παράσχει στήριξη στην ευρωπαϊκή βιομηχανία, εν μέρει με τη θέσπιση ευελιξίας.
<P>
Όπως προαναφέρθηκε, το κεντρικό σημείο αυτής της συναίνεσης, αυτής της συμφωνίας, παγιώνει και επεκτείνει την εφαρμογή των βέλτιστων διαθέσιμων τεχνικών (ΒΔΤ), ενισχύοντας τους κανόνες και καθιστώντας τους πιο διάφανους. Οι ελάχιστες προτεινόμενες απαιτήσεις για μεγάλες μονάδες καύσης πρέπει να πληρούνται προκειμένου να εφαρμοσθούν οι ΒΔΤ και τα κριτήρια ποιότητας του αέρα στον συγκεκριμένο τομέα. Για τον λόγο αυτό, εμείς από την πλευρά μας λέμε ότι οι τροπολογίες που κατατέθηκαν στην ολομέλεια δεν πρέπει να εγκριθούν. Αποδυναμώνουν τον συμβιβασμό, ιδίως εκείνες που στοχεύουν στον περιορισμό του πεδίου εφαρμογής της IPPC, της εφαρμογής των ΒΔΤ και των απαιτήσεων για μεγάλες μονάδες καύσης.
<P>
Πρέπει να τονίσω ότι η ομάδα μας, έστω και έπειτα από έντονη εσωτερική συζήτηση, αποφάσισε να μην καταθέσει καμία τροπολογία. Επομένως, καλούμε τους συναδέλφους μας να πράξουν το ίδιο και να μην υποστηρίξουν τις τροπολογίες που κατατέθηκαν, ώστε να στείλουμε ένα ισχυρό, σαφές μήνυμα στην πρώτη ανάγνωση.
<SPEAKER ID="040" NAME="Chris Davies">
εξ ονόματος της Ομάδας ALDE. - Κύριε Πρόεδρε, η ιδέα στην οποία βασίζεται η οδηγία για την ολοκληρωμένη πρόληψη και τον έλεγχο της ρύπανσης (IPPC) ήταν να μπορέσουμε να επιτύχουμε μέγιστο περιβαλλοντικό όφελος με ελάχιστο κόστος, παρέχοντας μεγάλη ευελιξία στη βιομηχανία και στα κράτη μέλη. Ωστόσο, όπως επισήμανε ο κ. Επίτροπος, η αρχή αυτή αποτέλεσε αντικείμενο κατάχρησης: πολλά κράτη μέλη ερμήνευσαν τις βέλτιστες διαθέσιμες τεχνικές με τρόπους που δεν περιλαμβάνονταν στις προθέσεις της Επιτροπής.
<P>
Επομένως, υποστηρίζω θερμά την ιδέα του εισηγητή για τη θέσπιση ενός ελάχιστου προτύπου. Το γεγονός ότι ο εισηγητής μας είναι Γερμανός έχει ίσως κάποια σημασία στο θέμα αυτό· η Γερμανία έχει πολύ καλές επιδόσεις στον συγκεκριμένο τομέα. Δεν βλέπω για ποιο λόγο ένα κράτος μέλος το οποίο επένδυσε προκειμένου να εξασφαλίσει ότι η βιομηχανία του θα θέτει υψηλά περιβαλλοντικά πρότυπα πρέπει να υπονομευθεί, από ανταγωνιστική και περιβαλλοντική άποψη, από εκείνα τα κράτη μέλη που δεν είναι διατεθειμένα να προβούν σε ανάλογες επενδύσεις.
<P>
Θα ήθελα επίσης να αναφερθώ στην ευκαιρία που μας παρέχει η αναδιατύπωση της παρούσας οδηγίας για να τροποποιήσουμε την οδηγία για τις μεγάλες μονάδες καύσης. Θα ήθελα να θεσπισθούν πρότυπα επιδόσεων εκπομπών για τις μεγάλες μονάδες που λειτουργούν με άνθρακα και αέριο λόγω των τεράστιων ποσοτήτων CO2 που εκπέμπουν. Ωστόσο, σήμερα διεξάγεται ευρεία συζήτηση ως αποτέλεσμα της ανησυχίας όλων για την υπερθέρμανση του πλανήτη, ανησυχία η οποία δεν ήταν ίσως τόσο έντονη όταν θεσπίζαμε τη νομοθεσία αυτή. Σε κάποιο βαθμό, υπάρχει ισορροπία μεταξύ των παλαιών, παραδοσιακών ρύπων και της νέας ανησυχίας για τα αέρια που συμβάλλουν στην υπερθέρμανση του πλανήτη.
<P>
Στη χώρα μου είναι πολύ πιθανό να αντιμετωπίσουμε σοβαρές ελλείψεις ηλεκτρικής ενέργειας από τα τέλη του 2015 με το κλείσιμο πολλών παλαιών μονάδων που λειτουργούν με άνθρακα, οι οποίες δεν εκσυγχρονίσθηκαν σύμφωνα με τις απαιτήσεις για τις μεγάλες μονάδες καύσης.
<P>
Προσωπικά, θα ήθελα μια συμφωνία ανταλλαγμάτων. Είμαι διατεθειμένος να διαπραγματευθώ στη δεύτερη ανάγνωση μια παρέκκλιση -μια παράταση των απαιτήσεων για τις μεγάλες μονάδες καύσης- ώστε να παραμείνουν σε λειτουργία οι παλαιές μονάδες, εφόσον δεν κατασκευασθούν νέες μονάδες που λειτουργούν με άνθρακα, οι οποίες θα έχουν ως αποτέλεσμα υψηλές εκπομπές CO2 για πολλές δεκαετίες. Ωστόσο, πρέπει να είναι μια πραγματική συμφωνία ανταλλαγμάτων: τα κράτη μέλη πρέπει να δεσμευθούν πραγματικά να προβούν στις αναγκαίες αλλαγές για τη μείωση των εκπομπών CO2 που παράγουν, προκειμένου να επιτραπεί η συνεχιζόμενη ρύπανση από τις υπάρχουσες μονάδες για μερικά ακόμη χρόνια.
<SPEAKER ID="041" NAME="Claude Turmes">
εξ ονόματος της Ομάδας Verts/ALE. - Κύριε Πρόεδρε, καταρχάς θα ήθελα να ευχαριστήσω τον κ. Krahmer, ο οποίος υπήρξε ένας πολύ εποικοδομητικός και καλά οργανωμένος εισηγητής για την παρούσα οδηγία.
<P>
Τι κάνουμε στην προκειμένη περίπτωση; Προωθούμε τις βέλτιστες διαθέσιμες τεχνικές στην Ευρώπη προς όφελος της υγείας, προς όφελος του περιβάλλοντος, αλλά και προς όφελος της ανταγωνιστικότητας της ευρωπαϊκής βιομηχανίας. Πρέπει να γνωρίζουμε ότι σε μεγάλο μέρος της βιομηχανικής παραγωγής στην Ευρώπη το κόστος της εργασίας είναι σήμερα κατώτερο του κόστους των υλικών και του κόστους της ηλεκτρικής ενέργειας, του νερού και άλλων πόρων. Επομένως, θα αποκομίσουμε μεγάλα οφέλη από την οδηγία αυτή, η οποία δεν περιορίζεται στις τεχνολογίες τελικής διάθεσης, αλλά προωθεί τα βέλτιστα διαθέσιμα έγγραφα και τις βέλτιστες τεχνολογίες που χρησιμοποιούνται ήδη από τη βιομηχανία. Αυτός ακριβώς πρέπει να είναι ο σκοπός μας. Αυτό ενισχύει επίσης τους προμηθευτές πράσινης τεχνολογίας στην Ευρώπη. Υπάρχει μια τεράστια παγκόσμια αγορά για την πράσινη επεξεργασία, και η Ευρώπη πρέπει να καταλάβει τη θέση που της αξίζει παγκοσμίως στον τομέα αυτό.
<P>
Ως Πράσινοι, δηλώνουμε την ικανοποίησή μας για το ευρωπαϊκό δίκτυο ασφάλειας, το οποίο θα μειώσει τις δυνατότητες ντάμπινγκ ορισμένων κυβερνήσεων, και βελτιώσαμε την παρακολούθηση και την πρόσβαση των πολιτών στα έγγραφα.
<P>
Ήταν μια πολύ καλή διαδικασία, αλλά δυστυχώς δεν κατανοώ τον κ. Vernola. Διαπραγματευθήκατε μαζί μας όλους αυτούς τους συμβιβασμούς με καλό τρόπο. " ζωή βασίζεται στην εμπιστοσύνη -όπως και η πολιτική- επομένως δεν καταλαβαίνω γιατί, την τελευταία στιγμή, εσείς που έχετε τόσο καλή γνώση του παρόντος φακέλου υποχωρείτε τώρα σε πολιτικούς όπως η κ. Jackson και άλλοι πολιτικοί που δεν ενδιαφέρονται για την υγεία ή την ανταγωνιστικότητα. Νομίζω ότι αυτό είναι λυπηρό. Είναι λυπηρό που η μεγαλύτερη πολιτική ομάδα στο παρόν Σώμα δεν είναι πλέον ένα αξιόπιστος εταίρος διαπραγματεύσεων. Δεν μπορούμε να διαπραγματευόμαστε επί εβδομάδες και στη συνέχεια οι συμβιβασμοί να υπονομεύονται την τελευταία στιγμή. Αυτός δεν είναι σοβαρός τρόπος να ασκεί κανείς πολιτική σε έναν τόσο σημαντικό φάκελο.
<SPEAKER ID="042" NAME="Roberto Musacchio">
εξ ονόματος της Ομάδας GUE/NGL. - (IT) Κύριοι Πρόεδρε, κυρίες και κύριοι, παρότι πρόκειται εδώ για την ενοποίηση αρκετών οδηγιών και, επομένως, οι δυνατότητες τροποποίησης του νομοθετικού κειμένου είναι περιορισμένες, η νέα αυτή οδηγία IPPC είναι ένα αναγκαίο και χρήσιμο εργαλείο όχι μόνον για την προώθηση της δραστικής μείωσης των εκπομπών αξιοποιώντας τις βέλτιστες διαθέσιμες τεχνικές, αλλά και για την επίσπευση μιας νέας τάσης βιομηχανικών επενδύσεων.
<P>
Χάρη στη διεξοδικότητα και στη συμβολή όλων των σκιωδών εισηγητών και πρωτίστως του προσωπικού και του εισηγητή κ. Krahmer, τον οποίο θα ήθελα να ευχαριστήσω για την εντιμότητα και την ειλικρίνειά του, διατηρήσαμε πλήρη διαφάνεια κατά την έγκριση των ΒΔΤ, ανταλλάσσοντας πληροφορίες και δημοσιεύοντας τα τελικά συμπεράσματα των εγγράφων αυτών στο Διαδίκτυο. Διασφαλίσαμε ότι η συμμετοχική διαδικασία διαβουλεύσεων που καθιερώθηκε με το φόρουμ της Σεβίλλης θα συνεχισθεί. Είναι σημαντικό να μην παρεκκλίνουμε από την πορεία αυτή· θα ήθελα να απευθύνω έκκληση σε όλους τους εισηγητές ώστε να διατηρήσουν τη συνέπεια που επιδείξαμε κατά τους μήνες των ανοικτών συζητήσεων.
<P>
Εργάσθηκα ο ίδιος στην οδηγία για την προστασία του εδάφους. Δυστυχώς, αναμένουμε ακόμη τη γνώμη του Συμβουλίου σχετικά με την οδηγία αυτή, η οποία είναι κρίσιμη για τη διατήρηση μιας φυσικής ισορροπίας κατά την έκλυση άνθρακα στην ατμόσφαιρα, όπως σωστά είπε ο Επίτροπος Δήμας πρόσφατα. Ορισμένες τροπολογίες, συμπεριλαμβανομένων εκείνων που αφορούν το σχέδιο της οδηγίας IPPC, στοχεύουν στην υπονόμευση των απαιτήσεων υποχρεωτικής αποκατάστασης των εγκαταλελειμμένων βιομηχανικών εδαφών: δεν σκοπεύουν στη σύνδεση των διατάξεων με τις άλλες απαιτήσεις που θα θεσπισθούν από την οδηγία για το έδαφος. Όλα αυτά είναι, κατά τη γνώμη μου, απαράδεκτα, και τούτο όχι για περιβαλλοντικούς λόγους, αλλά προκειμένου να προστατευθεί η δημόσια υγεία και να αποφευχθεί κάθε κατάχρηση δημόσιων πόρων στην ανάπτυξη των επιχειρήσεων καθώς και η ζωή των πολιτών της ΕΕ. Στο παρελθόν, στην Ιταλία μεταξύ άλλων, υπήρξαν πολλές τέτοιες περιπτώσεις παραβίασης των αδειών που προβλέπονταν από την προηγούμενη οδηγία IPPC, με αποτέλεσμα αποκλίσεις τόσο από περιβαλλοντική άποψη όσο και από τους κανόνες τις αγοράς και της βιομηχανίας. " χώρα μου έχει ήδη καταβάλει υψηλό τίμημα για την ανεξέλεγκτη βιομηχανική ανάπτυξη (Seveso, Eternit κλπ.), με συνέπειες για το τοπίο και τους κατοίκους της περιοχής.
<P>
Συμπερασματικά, χαιρετίζω τον περιορισμό και τη συμπερίληψη διατάξεων για τις μονάδες αποτέφρωσης. " ρύθμιση στον τομέα αυτό πρέπει να είναι αυστηρή, ώστε να μπορέσουμε να προετοιμαστούμε να κινηθούμε από την πρακτική αυτή προς μια κοινωνία με μηδενικά απόβλητα. Οι τροπολογίες που συζητήθηκαν από όλες τις ομάδες, ώστε να επιτραπούν αυστηρότεροι έλεγχοι στις εκπομπές φουρανίου και διοξινών, είναι επίσης δικαιολογημένες. Νομίζω ότι ενόψει των προαναφερθέντων πρέπει να επικυρώσουμε τη συζήτηση αυτή με μια ψηφοφορία στο Κοινοβούλιο. " οδηγία αυτή είναι σημαντική και ελπίζω να εγκριθεί.
<SPEAKER ID="043" NAME="Johannes Blokland" LANGUAGE="NL">
Κύριε Πρόεδρε, η βιομηχανία μας είναι σημαντική για την οικονομία μας, αλλά προκαλεί επίσης συχνά ρύπανση του αέρα, του νερού και του εδάφους. " Ευρωπαϊκή Ένωση αντιμετωπίζει αυτό το είδος περιβαλλοντικής ρύπανσης εδώ και δεκαετίες, και τον τελευταίο καιρό όλη η προσοχή στον περιβαλλοντικό τομέα έχει επικεντρωθεί στο CO2 και στην αλλαγή του κλίματος. Μερικές φορές φαίνεται σαν να είναι αυτό το μόνο περιβαλλοντικό πρόβλημα. " επιρροή του Al Gore είναι εμφανής στο θέμα αυτό.
<P>
Ωστόσο, υπάρχει κίνδυνος να αναχθούν όλα τα περιβαλλοντικά προβλήματα στην αλλαγή του κλίματος· όμως, αντιμετωπίζουμε πολύ περισσότερες προκλήσεις στον τομέα της περιβαλλοντικής πολιτικής. Ο κόσμος απειλείται επίσης από τις εκπομπές ατμοσφαιρικών ρύπων, εκ των οποίων 40-80% προέρχεται από μεγάλες βιομηχανικές εγκαταστάσεις. Εύλογα, λοιπόν, επιδιώκουμε να επιτύχουμε ορθή περιβαλλοντική προστασία μέσω της παρούσας οδηγίας για την ολοκληρωμένη πρόληψη και τον έλεγχο της ρύπανσης (οδηγία IPPC).
<P>
Εμείς, τα μέλη της Επιτροπής Περιβάλλοντος, Δημόσιας Υγείας και Ασφάλειας των Τροφίμων, εξετάσαμε λεπτομερώς τις προτάσεις και καταλήξαμε σε έναν αποδεκτό συμβιβασμό σε πολλά σημεία. Πιστεύω ότι η έκθεση υστερεί μόνον στο θέμα των προτύπων των εκπομπών για τις μεγάλες μονάδες καύσης. Αυτός ακριβώς είναι ο τομέας στον οποίο μπορούν να επιτευχθούν τα μεγαλύτερα περιβαλλοντικά οφέλη.
<P>
Επομένως, κατέθεσα δύο συμπληρωματικές τροπολογίες. Για παράδειγμα, τα πρότυπα των εκπομπών για τις μονάδες παραγωγής ηλεκτρικής ενέργειας πρέπει να είναι συγκρίσιμα με εκείνα των μονάδων αποτέφρωσης αποβλήτων όσον αφορά την αυστηρότητα, ιδίως εάν λάβουμε υπόψη ότι οι μονάδες παραγωγής ηλεκτρικής ενέργειας είναι μονάδες συναποτέφρωσης αποβλήτων. Επιπλέον, προτείνω την κατάργηση ενός κενού στη νομοθεσία: η αεριοποίηση, η οποία μπορεί να συγκριθεί με την κανονική καύση, πρέπει να τηρεί τα ίδια πρότυπα εκπομπών. " πρόσφατη νομολογία κατέδειξε ότι δεν συμβαίνει κάτι τέτοιο. Επομένως, η νομοθεσία πρέπει να διορθωθεί.
<SPEAKER ID="044" NAME="Christa Klaß" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, σαφής στόχος της παρούσας οδηγίας είναι η απλοποίηση των ισχυουσών νομικών διατάξεων στον τομέα των βιομηχανικών εκπομπών και η ενσωμάτωσή τους σε μια ενιαία οδηγία, μειώνοντας με τον τρόπο αυτό τη γραφειοκρατία. Ωστόσο, κατά τα φαινόμενα, ελάχιστα τέτοια στοιχεία περιέχονται στη συγκεκριμένη πρόταση της Επιτροπής.
<P>
Κατά την άποψή μου, μείωση της γραφειοκρατίας δεν σημαίνει δημιουργία νέων υποχρεώσεων υποβολής εκθέσεων και πολύπλοκων διαδικασιών, αλλά μάλλον και κυρίως αποφυγή διπλής ρύθμισης και περιττού φόρτου. Για τη γεωργία, ειδικότερα, η πρόταση της Επιτροπής θα επιφέρει έντονη αύξηση της γραφειοκρατίας. " επέκταση του πεδίου εφαρμογής σημαίνει ότι θα περιληφθούν επίσης σε αυτήν οι επιχειρήσεις ζωοτεχνίας και κτηνοτροφίας, οι οποίες δεν είναι σε καμία περίπτωση συγκρίσιμες με τις βιομηχανικές μονάδες, τις οποίες στοχεύει στην πραγματικότητα η παρούσα οδηγία.
<P>
Επιπλέον, η Επιτροπή προτείνει κανόνες οι οποίοι περιέχονται ήδη στην οδηγία για τη νιτρορύπανση ή στην οδηγία-πλαίσιο για τα ύδατα ή στην οδηγία για τα υπόγεια ύδατα. Ζητώ τη στήριξή σας στις τροπολογίες μας, προκειμένου να εμποδίσουμε τέτοιες διπλές ρυθμίσεις. Ο υπολογισμός των ανώτερων ορίων για τη ζωοτεχνία πρέπει επίσης να είναι εύλογος και κατανοητός σε σχέση με τα πουλερικά. Σας παρακαλώ να υποστηρίξετε την κατάργηση της διάκρισης μεταξύ κοτόπουλων προς πάχυνση, ορνίθων ωοπαραγωγής και γαλοπούλων προς πάχυνση. Στη Γερμανία, ονομάζουμε αυτή την υπερβολική σχολαστικότητα "μέτρημα κουκιών". Επίσης η παρούσα οδηγία δεν πρέπει να χρησιμοποιηθεί για την επαναφορά του θέματος της προστασίας του εδάφους από την πίσω πόρτα. " προστασία του εδάφους είναι σημαντική. Πρέπει να υπάρχουν αποτελεσματικοί εθνικοί νόμοι για τον χειρισμό της.
<P>
Θα ήθελα να πω στον εισηγητή ότι εγώ προσωπικά και άλλοι βουλευτές της ομάδας μου χαιρετίζουμε με θέρμη την ιδέα ενός ευρωπαϊκού δικτύου ασφάλειας, το οποίο αποτελεί έναν καλό συμβιβασμό. Θεσπίζοντας όρια εκπομπών τα οποία πρέπει να τηρούνται από τα κράτη μέλη ως απόλυτα ανώτατα όρια κατά τη χορήγηση αδειών σε μεγάλες βιομηχανικές μονάδες, θα θέσουμε τέλος στην υπερβολική χρήση παρεκκλίσεων, η οποία έλαβε χώρα έως τώρα σε ορισμένα κράτη μέλη. Με τον τρόπο αυτό, θα εξασφαλίσουμε ένα ομοιόμορφο υψηλό επίπεδο ασφάλειας. Έτσι, τα κράτη μέλη δεν θα μπορούν να αποκτήσουν ανταγωνιστικό πλεονέκτημα εις βάρος του περιβάλλοντος.
<SPEAKER ID="045" NAME="Åsa Westlund" AFFILIATION="PSE">
(SV) Κύριε Πρόεδρε, η νομοθεσία αυτή είναι πολύ σημαντική. Μεταξύ άλλων, συνέβαλε στη βελτίωση ενός πολύ σημαντικού προβλήματος που είχαμε στη Σουηδία με τις οξινισμένες λίμνες. Ωστόσο, είναι επίσης σημαντικό να μην επιτραπούν πρόσθετες παρεκκλίσεις ή μεγαλύτερες προθεσμίες σε σχέση με την παρούσα οδηγία, ώστε να μπορέσουμε να συνεχίσουμε αυτή τη θετική εξέλιξη της μείωσης της κατακρήμνισης επικίνδυνων εκπομπών στην Ευρώπη. Για τον λόγο αυτό, θέλουμε να αφαιρέσουμε αυτές τις εναλλακτικές δυνατότητες για περαιτέρω επέκταση των παρεκκλίσεων.
<P>
Θα θέλαμε επίσης να τεθούν σαφή όρια στις εκπομπές διοξειδίου του άνθρακα. " εμπορία δικαιωμάτων εκπομπών δεν είναι κατάλληλο εργαλείο για τον χειρισμό της κλιματικής κρίσης που αντιμετωπίζουμε. Αυτό θα το διαπιστώσουμε τώρα που εισερχόμαστε σε περίοδο ύφεσης, όταν θα γίνει αυτομάτως διαθέσιμος σημαντικός αριθμός δικαιωμάτων εκπομπών. Τα δικαιώματα αυτά θα πωλούνται σε πολύ χαμηλή τιμή, πράγμα που σημαίνει ότι θα χάσουμε αρκετά χρόνια της μετάβασης που είναι αναγκαία για να μπορέσουμε να αντιμετωπίσουμε την κατάσταση αυτή μακροπρόθεσμα, και σημαίνει επίσης ότι, μετά την παρούσα ύφεση, θα είμαστε λιγότερο καλά εξοπλισμένοι και θα διαθέτουμε μικρότερη ικανότητα αντιμετώπισης της εξέλιξης αυτής εάν δεν θεσπίσουμε τέτοια συμπληρωματικά μέτρα, όπως οι απαιτήσεις εκπομπών για τις μεγάλες μονάδες καύσης. Επομένως, πιστεύω ότι είναι πολύ λυπηρό που οι τροπολογίες αυτές κρίθηκαν ανεπίτρεπτες για την ψηφοφορία.
<SPEAKER ID="046" NAME="Fiona Hall" AFFILIATION="ALDE">
Κύριε Πρόεδρε, υποστηρίζω το παρόν μέτρο και τον στόχο της προώθησης των βέλτιστων διαθέσιμων τεχνικών για την προστασία του περιβάλλοντος, αλλά προβληματίζομαι σχετικά με τη μεθοδολογία του Κοινοβουλίου επ' αυτού. Πρόκειται ουσιαστικά για μια οδηγία για τη ρύθμιση της βαριάς βιομηχανίας, αλλά στο κείμενο και στο παράρτημα παρεισφρέουν ορισμένες παράγραφοι οι οποίες επηρεάζουν άμεσα τους γεωργούς.
<P>
" Επιτροπή Γεωργίας δεν είχε την ευκαιρία να διατυπώσει τη γνώμη της και, δυστυχώς, ορισμένες από τις προτάσεις που αφορούν τους γεωργούς είναι τελείως ακατάλληλες. Ειδικότερα, οι απαιτήσεις για το φυσικό λίπασμα και την υδαρή κοπριά επαναλαμβάνουν την οδηγία για τη νιτρορύπανση και την οδηγία-πλαίσιο για τα ύδατα. Τα χαμηλότερα κατώτερα όρια για τα πουλερικά παρασύρουν τα μικρά οικογενειακά αγροκτήματα σε ένα πολύπλοκο κανονιστικό πλαίσιο που σχεδιάσθηκε για τον έλεγχο παγκόσμιων βιομηχανικών γιγάντων. " οδηγία αυτή δεν είναι το κατάλληλο πλαίσιο για τη ρύθμιση των μικρών αγροκτημάτων.
<SPEAKER ID="047" NAME="Urszula Krupa" AFFILIATION="IND/DEM">
(PL) Κύριε Πρόεδρε, από το σχέδιο νομοθετικού ψηφίσματος για τις βιομηχανικές εκπομπές προκύπτει μια έντονη τάση περιορισμού των σημαντικών περιβαλλοντικών πτυχών της ισχύουσας οδηγίας, επιχειρώντας ταυτόχρονα την προώθηση εκτενέστερων αναφορών στο φαινόμενο του θερμοκηπίου.
<P>
Οι πολυάριθμες προτάσεις τροπολογιών βελτίωσαν δραστικά τα πρότυπα για τις εκπομπές των μονάδων θερμοηλεκτρικής ενέργειας, οι οποίες δεν είναι άμεσα τοξικές, ενώ, ταυτόχρονα, άλλα πιο φιλελεύθερα σχέδια τροπολογιών βελτιώνουν ελαφρώς μόνον τις ρυθμίσεις σχετικά με την καύση ή τη συναποτέφρωση αποβλήτων.
<P>
Οι εκπομπές διοξειδίου του άνθρακα δεν είναι τοξικές, ενώ οι διοξίνες, το φουράνιο, το υδροχλωρικό οξύ, τα βαρέα μέταλλα και άλλες εξαιρετικά επικίνδυνες ενώσεις αποτελούν πραγματική και άμεση απειλή για την υγεία του ανθρώπου και το περιβάλλον.
<P>
" στενή παρακολούθηση, τόσο των τύπων αποβλήτων που υποβάλλονται σε αποτέφρωση όσο και των βλαβερών ουσιών που προκύπτουν ως αποτέλεσμα της διαδικασίας αυτής, αποτελεί σημαντική προϋπόθεση για την ασφαλή θερμική χρήση των αποβλήτων. " θέσπιση ελαστικών κατώτατων τιμών απαιτώντας τη λήψη προληπτικών μέτρων όταν υπάρχει υπέρβαση των εκπομπών μπορεί να βλάψει το περιβάλλον και την υγεία του ανθρώπου.
<P>
" προτεινόμενη προσέγγιση δείχνει άνιση μεταχείριση συγκεκριμένων κατηγοριών εγκαταστάσεων, με μια ιδιαίτερα περιοριστική προσέγγιση για τις μονάδες θερμοηλεκτρικής ενέργειας που χρησιμοποιούν συμβατικά καύσιμα.
<SPEAKER ID="048" NAME="Caroline Jackson" AFFILIATION="PPE-DE">
Κύριε Πρόεδρε, στο επίκεντρο της παρούσας οδηγίας βρίσκεται το πρόβλημα του ελέγχου και της κοστολόγησης. Πώς μπορούμε να διασφαλίσουμε ότι οι νόμοι που θεσπίζονται από το σύνολο της ΕΕ εφαρμόζονται και πώς μπορούμε να νομοθετήσουμε χωρίς να γνωρίζουμε το κόστος αυτού που θέλουμε; Ο εισηγητής επιθυμεί να θεσπίσει ένα καθολικό σύστημα ομοιόμορφων ορίων εκπομπών, τα οποία θα πρέπει να καθοριστούν στο πλαίσιο μιας τεράστιας γραφειοκρατικής προσπάθειας που θα διαρκέσει τουλάχιστον οκτώ έτη. Κανένας δεν γνωρίζει πόσο θα κοστίσει - το σύστημα αυτό ονομάζεται ευρωπαϊκό δίκτυο ασφάλειας.
<P>
Κατέθεσα την τροπολογία 134 για τη μη συμπερίληψη των βιομηχανιών υψηλών εκπομπών που διαθέτουν πρότυπα βασισμένα στις βέλτιστες διαθέσιμες τεχνικές, αφήνοντας την εφαρμογή τέτοιων μέτρων στη διακριτική ευχέρεια των κρατών μελών. Κάτι τέτοιο είναι ρεαλιστικό και οικονομικά εφικτό και σύμφωνο προς την αρχή της επικουρικότητας.
<P>
Εάν το ευρωπαϊκό δίκτυο ασφάλειας εγκριθεί, ελπίζω το Συμβούλιο και η Επιτροπή να ασκήσουν πιέσεις στο Κοινοβούλιο ώστε να διενεργήσει αξιολόγηση του αντικτύπου της ιδέας. Το ερώτημα είναι κατά πόσον υπάρχει βούληση να θέσουμε σε λειτουργία ένα ομοιόμορφο σύστημα για ολόκληρη την Ευρωπαϊκή Ένωση - ένα ευρωπαϊκό δίκτυο ασφάλειας. " απάντηση είναι ότι όλα τα στοιχεία δείχνουν έως τώρα ότι τα κράτη μέλη δεν διαθέτουν τη βούληση αυτή. Δεν θα υποστηρίξουν μια ευρωπαϊκή επιθεώρηση του περιβάλλοντος: θέλουν να διατηρήσουν τις εθνικές αρχές επιβολής του νόμου. " κατάλληλη απάντηση στις αμφιβολίες μας δεν είναι να επινοήσουμε μια τεράστια νέα γραφειοκρατία, η οποία δεν θα λειτουργήσει ποτέ, αλλά να χρησιμοποιήσουμε τα χρήματά μας για να αναβαθμίσουμε τα πρότυπα δεοντολογίας των εθνικών αρχών επιβολής του νόμου ώστε να κάνουν τη δουλειά τους συμβάλλοντας στην πρακτική εφαρμογή της νομοθεσίας της ΕΕ.
<P>
Σας συνιστώ να ψηφίσετε την τροπολογία 129, η οποία εξαιρεί τις εφεδρικές γεννήτριες στις εγκαταστάσεις υγειονομικής περίθαλψης από τους ελέγχους ρύπανσης, οι οποίοι θα τις μεταχειρίζονταν ωσάν να λειτουργούν συνεχώς. " τροπολογία αυτή θα εξοικονομήσει χρήματα σε μια κρίσιμη περίοδο για τους προϋπολογισμούς στον τομέα της υγείας. Σας συνιστώ να ψηφίσετε τις τροπολογίες για τις μεγάλες μονάδες καύσης: εάν δεν συμπεριληφθούν στην οδηγία, η χώρα μου θα αντιμετωπίσει διακοπές της ηλεκτροδότησης. Οι άνθρωποι κατηγορούν την ΕΕ ήδη για πολλά, δεν χρειάζεται να προσθέσουμε και αυτό!
<P>
Το τελευταίο που θα ήθελα να αναφέρω αφορά τους συμβιβασμούς και την επίθεση του κ. Turmes εναντίον μου: η πρώτη ανάγνωση δεν είναι ο κατάλληλος χρόνος για συμβιβασμούς, αλλά μάλλον για παρουσίαση και συζήτηση όλων των τροπολογιών και των ιδεών μας. Δεν μπορούμε να έχουμε συμβιβασμούς που εμποδίζουν τη συζήτηση.
<P>
Τέλος, συνιστώ στο μελλοντικό Κοινοβούλιο τη χρήση του ισχύοντος άρθρου 55 του Κανονισμού, το οποίο θα μας επιτρέψει να έχουμε μια νέα πρώτη ανάγνωση αυτής της πολύ σημαντικής οδηγίας. Δεν φαίνεται σωστό να πραγματοποιηθεί η πρώτη ανάγνωση στο προηγούμενο Κοινοβούλιο και η δεύτερη ανάγνωση, χωρίς πρώτη ανάγνωση, στο νέο Κοινοβούλιο.
<SPEAKER ID="049" NAME="Dorette Corbey" AFFILIATION="PSE">
(NL) Κύριε Πρόεδρε, η νέα οδηγία για την ολοκληρωμένη πρόληψη και τον έλεγχο της ρύπανσης (οδηγία IPPC) θα εξασφαλίσει ότι οι επιχειρήσεις πρέπει να εξοπλίζουν όλες τις μεγάλες εγκαταστάσεις με τη βέλτιστη διαθέσιμη τεχνολογία. Αυτό είναι ήδη υποχρεωτικό σε ορισμένες χώρες, και έχει έρθει η ώρα να εναρμονίσουμε τις πορείες μας και να δημιουργήσουμε ίσους όρους ανταγωνισμού. Μέχρις εδώ, όλα καλά.
<P>
Ωστόσο, κυρίες και κύριοι, θα ζητήσω ειδικά τη στήριξή σας για τις τροπολογίες που στοχεύουν στη θέσπιση απαιτήσεων στο μέλλον για τις μονάδες που λειτουργούν με άνθρακα. Πρέπει να θεσπισθεί ένα ανώτατο όριο εκπομπών για τις εν λόγω μονάδες παραγωγής ηλεκτρικής ενέργειας και αυτό μπορεί να γίνει χρησιμοποιώντας τη δέσμευση και αποθήκευση του διοξειδίου του άνθρακα ή χρησιμοποιώντας ταυτόχρονα 40-50% βιώσιμη βιομάζα. " θέσπιση ανώτατου ορίου εκπομπών CO2 είναι ο μόνος τρόπος για να συνεχίσουμε να χρησιμοποιούμε άνθρακα, επιτυγχάνοντας ταυτόχρονα τους κλιματικούς στόχους μας.
<P>
Ορισμένοι βουλευτές του ΕΚ ισχυρίζονται ότι ο τομέας της ηλεκτρικής ενέργειας υπάγεται στο νέο σύστημα εμπορίας και ότι επομένως δεν χρειάζονται νέες απαιτήσεις. Ωστόσο, το σκεπτικό αυτό είναι εσφαλμένο, καθώς το σύστημα εμπορίας δικαιωμάτων εκπομπών όχι μόνον επιτρέπει εξαιρέσεις για τις μονάδες παραγωγής ηλεκτρικής ενέργειας που λειτουργούν με άνθρακα, αλλά επιτρέπει επίσης την αποζημίωση της βιομηχανίας έντασης ενέργειας για το αυξημένο κόστος ηλεκτρικής ενέργειας. Αυτό αναιρεί το κίνητρο κόστους για τη μείωση του CO2.
<P>
Όποιος πιστεύει ότι το σύστημα εμπορίας εκπομπών είναι η απάντηση σε όλα δεν χρειάζεται να θεσπίσει απαιτήσεις για τα αυτοκίνητα ή να απαγορεύσει ηλεκτρικούς λαμπτήρες και δεν χρειάζεται μια οδηγία για τη βιώσιμη ενέργεια. Πρέπει να είμαστε συνεπείς. Εάν θεσπίζουμε απαιτήσεις για τα αυτοκίνητα και τον φωτισμό, πρέπει οπωσδήποτε να θεσπίσουμε επίσης απαιτήσεις για τις μονάδες παραγωγής ηλεκτρικής ενέργειας που λειτουργούν με άνθρακα, καθώς αυτές είναι που ρυπαίνουν πραγματικά. Είναι επίσης αλήθεια ότι εάν θέλουμε έναν εύκολο τρόπο για να μειώσουμε τις εκπομπές CO2, δεν πρέπει να στρεφόμαστε στις βιομηχανίες χάλυβα ή τσιμέντου αλλά μάλλον στον τομέα της ενέργειας.
<SPEAKER ID="050" NAME="Avril Doyle" AFFILIATION="PPE-DE">
Κύριε Πρόεδρε, εάν υπάρχουν οποιεσδήποτε αδυναμίες στην οδηγία για τη νιτρορύπανση και στην οδηγία-πλαίσιο για τα ύδατα, πιστεύω ότι τα ζητήματα που αφορούν τους χοίρους, τα πουλερικά και τις γαλακτοκομικές δραστηριότητες πρέπει να εξετασθούν σε αυτές. Πιστεύω πραγματικά ότι το κόστος συμμόρφωσης θα είναι μεγαλύτερο από τα οφέλη της συμπερίληψής τους στη συγκεκριμένη νομοθεσία. Υπάρχουν όμως άλλα νομοθετικά μέσα για τον χειρισμό των συγκεκριμένων τομέων και πρέπει να εξετασθούν στη βάση αυτή.
<P>
Όσον αφορά το θέμα των μεγάλων μονάδων καύσης, η λειτουργία του συστήματος εμπορίας δικαιωμάτων εκπομπών της ΕΕ δεν παρέχει σήμερα εγγυήσεις κατά της ενσωμάτωσης περιττής ρύπανσης κατά τον σχεδιασμό σε πολλές νέες εγκαταστάσεις υψηλού κόστους και υψηλών εκπομπών, ιδίως σε νέες μονάδες που λειτουργούν με άνθρακα, οι οποίες όταν κατασκευάσθηκαν αναμενόταν ότι θα λειτουργούσαν για περισσότερο από 40 χρόνια, γεγονός που δυσχεραίνει και καθιστά πιο δαπανηρή την επίτευξη των συνολικών κλιματικών στόχων.
<P>
Τα πρότυπα επιδόσεων όσον αφορά τις εκπομπές CO2 θα συμβάλουν ώστε να εξασφαλισθεί η κατάργηση της χρήσης άνθρακα στον τομέα της ηλεκτρικής ενέργειας βάσει ενός χρονοδιαγράμματος, το οποίο θα είναι συνεπές με τον περιορισμό της αύξησης της μέσης παγκόσμιας θερμοκρασίας σε λιγότερους από 2 °C και με την ανάδειξη και τη χρησιμοποίηση νέων, καθαρότερων τεχνολογιών. " βιομηχανία χρειάζεται κυρίως ασφάλεια δικαίου, προκειμένου να λάβει επενδυτικές αποφάσεις σε αυτά τα μεγάλα, δαπανηρά κεφαλαιακά σχέδια. Για παράδειγμα, ένα όριο 350 g θα εξασφάλιζε ότι θα κατασκευάζονται μόνον οι αποδοτικότερες τελευταίας τεχνολογίας μονάδες που λειτουργούν με αέριο. Τα πρότυπα για το CO2 που θα εφαρμόζονται, λόγου χάρη, από το 2020 σημαίνουν ότι νέες μονάδες που θα λειτουργούν με άνθρακα μπορούν να κατασκευασθούν μετά την έναρξη ισχύος της παρούσας πρότασης μόνον εφόσον χρησιμοποιούν εξοπλισμό δέσμευσης του CO2 από το 2020 και έπειτα, όταν αναμένεται ότι η δέσμευση και η αποθήκευση διοξειδίου του άνθρακα θα είναι εμπορικά διαθέσιμη. Οι υφιστάμενες εγκαταστάσεις θα διαθέτουν μεγαλύτερη προθεσμία συμμόρφωσης με το πρότυπο, είτε προσθέτοντας τεχνολογία δέσμευσης CO2 είτε κλείνοντας. Οι εγκαταστάσεις θα μπορούν να συμμορφωθούν με το πρότυπο και με άλλους τρόπους, για παράδειγμα, χρησιμοποιώντας επίσης βιομάζα ή χρησιμοποιώντας τη θερμότητα των τεχνικών συμπαραγωγής.
<P>
Ως εισηγήτρια της πρόσφατης επισκόπησης του συστήματος εμπορίας δικαιωμάτων εκπομπών της ΕΕ, ανησυχώ για το συνολικό επίπεδο φιλοδοξίας όλων των πολιτικών μας. Οι τελευταίες επιστημονικές πληροφορίες δείχνουν ότι χρειαζόμαστε αυστηρότερα όρια εκπομπών και ένα βραχύτερο χρονοδιάγραμμα, προκειμένου να επιτύχουμε τον στόχο των 2 °C, τον οποίο, υπερψηφίζοντας τη δέσμη μέτρων για το κλίμα και την ενέργεια τον Δεκέμβριο, εμείς ως Κοινοβούλιο δεχθήκαμε ως αναγκαίο για το περιβαλλοντικό, κοινωνικό και οικονομικό μέλλον της κοινωνίας. Το σύστημα εμπορίας δικαιωμάτων εκπομπών από μόνο του δεν θα είναι αρκετό για τη μείωση των εκπομπών του τομέα της ηλεκτρικής ενέργειας στην απαιτούμενη κλίμακα.
<P>
Συμπερασματικά, το ευρωπαϊκό δίκτυο ασφάλειας είναι μια ανακούφιση, αλλά εξακολουθώ να ανησυχώ ότι μπορεί να αποτελέσει κίνητρο για τον ελάχιστο δυνατό κοινό παρονομαστή και για ελάχιστες μειώσεις εκπομπών - με άλλα λόγια, μια προσπάθεια για την επίτευξη του ελάχιστου δυνατού αποτελέσματος. Θα ήθελα να πειστώ για το αντίθετο.
<SPEAKER ID="051" NAME="Glenis Willmott" AFFILIATION="PSE">
Κύριε Πρόεδρε, παρότι υποστηρίζω τους στόχους των προτάσεων για την απλούστευση και την αποσαφήνιση των απαιτήσεων της νομοθεσίας και για την εξασφάλιση καλύτερης και πιο ομοιόμορφης εφαρμογής, έχω τρεις βασικές ανησυχίες. Πρώτον, η Επιτροπή δεν επιδίωξε μόνον την απλούστευση και τη διασφάλιση της καλύτερης εφαρμογής, αλλά επέκτεινε επίσης σε μεγάλο βαθμό το πεδίο εφαρμογής σε ορισμένους τομείς. Νομίζω ότι πρέπει να επιτευχθεί ισορροπία μεταξύ της προστασίας του περιβάλλοντος, αφενός, και της γραφειοκρατίας και του κόστους για τη βιομηχανία και τις μικρότερες εγκαταστάσεις, όπως οι γεωργοί και οι εγκαταστάσεις υγειονομικής περίθαλψης, αφετέρου.
<P>
Δεύτερον, οι ελάχιστες απαιτήσεις για τις μεγάλες μονάδες καύσης συνεπάγονται σημαντικά προβλήματα για τμήματα του τομέα παραγωγής ηλεκτρικής ενέργειας του "νωμένου Βασιλείου. Πληροφορούμαι ότι τις ανησυχίες αυτές συμμερίζονται η Πολωνία, η Γαλλία, η Ιταλία, η Ισπανία και ορισμένα ανατολικά και νότια κράτη μέλη. Οι απαιτήσεις σημαίνουν ότι, χωρίς μια χρονικά περιορισμένη παρέκκλιση, η δυνατότητα βραχυπρόθεσμης συνέχισης των εθνικών σχεδίων μείωσης των εκπομπών ή της ενεργειακής ασφάλειας θα διακυβευθεί.
<P>
Τέλος, ανησυχώ ιδιαίτερα και αντιτάσσομαι στο ευρωπαϊκό δίκτυο ασφάλειας. Δεν νομίζω ότι είναι καλή ιδέα. Πιστεύω ότι οι οριακές τιμές ελάχιστων εκπομπών θα καταστούν τιμές εξ ορισμού, αντί της επικέντρωσης στην πλήρη εφαρμογή των πλέον φιλόδοξων βέλτιστων διαθέσιμων τεχνικών, και μπορεί να μειώσουν το επίπεδο προστασίας του περιβάλλοντος αυξάνοντας παράλληλα σε μεγάλο βαθμό το κόστος εφαρμογής. Θα ήθελα να ζητήσω από όλους τους βουλευτές να εξετάσουν προσεκτικά τα σημεία αυτά προτού ψηφίσουν.
<SPEAKER ID="052" NAME="Mairead McGuinness" AFFILIATION="PPE-DE">
Κύριε Πρόεδρε, ως μέλος της Επιτροπής Γεωργίας, θα περιορίσω τις παρατηρήσεις μου στον αντίκτυπο της παρούσας πρότασης στη γεωργία σε ολόκληρη την Ευρωπαϊκή Ένωση. Συμφωνώ με τα σχόλια άλλων συναδέλφων, οι οποίοι ανησυχούν για την επέκταση του δικτύου και την ένταξη των γεωργών σε αυτό, ως βιομηχανικών ρυπαντών.
<P>
" γεωργία πρέπει να παρακολουθείται για τις εκπομπές της, αλλά δεν δέχομαι ότι αυτό πρέπει να γίνει έτσι. Θα έλεγα ότι η οδηγία για νιτρορύπανση, στην παρούσα μορφή της, υλοποιεί πολλά από αυτά για τα οποία συζητάμε. Ίσως πρέπει να εξετάσουμε την οδηγία αυτή, η οποία δημιουργεί προβλήματα σε πολλά κράτη μέλη, τον τρόπο με τον οποίο εφαρμόζεται και κατά πόσον εφαρμόζεται αποτελεσματικά.
<P>
Επιπλέον, εκφράζονται ανησυχίες για τη συμπερίληψη των πουλερικών, ειδικότερα, επειδή ο συγκεκριμένος ευρωπαϊκός κλάδος τελεί υπό την έντονη απειλή των εισαγωγών από τρίτες χώρες, όπου δεν ισχύουν τέτοιοι περιορισμοί. Θα υποστηρίξω τις τροπολογίες που μεριμνούν ώστε να μην συμβεί κάτι τέτοιο με τις παρούσες προτάσεις. Ομοίως, προβληματίζει η συμπερίληψη της γαλακτοκομικής κτηνοτροφίας, και θα υποστηρίξω τους συναδέλφους της ομάδας μου, και άλλους, οι οποίοι κατέθεσαν τροπολογίες ώστε να εξαιρεθούν οι εν λόγω τομείς από την παρούσα πρόταση.
<P>
Επαναλαμβάνω την πρότασή μου, σύμφωνα με την οποία, όσον αφορά τη γεωργία, υπάρχει πλήθος οδηγιών που καλύπτουν τις εκπομπές και τον έλεγχο της ρύπανσης στον συγκεκριμένο τομέα, και επομένως είναι ίσως καιρός να εξετάσουμε την αναδιατύπωση όλων αυτών των οδηγιών έτσι ώστε οι γεωργοί που υποχρεούνται να τις εφαρμόσουν να μπορούν να κατανοήσουν και να εκτιμήσουν πλήρως ποιος είναι ο σκοπός τους. " κατάρτιση νομοθεσίας, όπως κάνουμε σε αυτό το Κοινοβούλιο, είναι η μία όψη του νομίσματος, αλλά μερικές φορές δεν γνωρίζουμε πώς εφαρμόζεται, από ποιον εφαρμόζεται και κατά πόσον η εφαρμογή αυτή είναι αποτελεσματική.
<SPEAKER ID="053" NAME="Jutta Haug" AFFILIATION="PSE">
(DE) Κύριε Πρόεδρε, κύριε Επίτροπε, κυρίες και κύριοι, η αναθεώρηση της οδηγίας για τις βιομηχανικές εκπομπές έπρεπε να είχε γίνει εδώ και καιρό. Ένα νομοθέτημα στο οποίο όλα τα σημαντικά μέτρα για τη μείωση της ρύπανσης εξαρτώνται από τις βέλτιστες διαθέσιμες τεχνικές πρέπει να αναπροσαρμόζεται τουλάχιστον κάθε πέντε χρόνια, και όχι ύστερα από 13 χρόνια. Ύστερα από τόσο καιρό, οι τεχνικές έχουν προχωρήσει πολύ.
<P>
Ταυτόχρονα, πρέπει να σημειώσουμε ότι, παρά την πρόοδο της τεχνολογίας, οι στόχοι που σχετίζονται με την παλαιά οδηγία μας δεν έχουν σε καμία περίπτωση επιτευχθεί. Για τον λόγο αυτό εκτιμώ ιδιαίτερα τον συμβιβασμό που επιτεύχθηκε στην Επιτροπή Περιβάλλοντος, Δημόσιας Υγείας και Ασφάλειας των Τροφίμων. " εφαρμογή του θα μας οδηγήσει εκεί όπου πρέπει να πάμε. Θεωρώ ακατανόητη την υστερία που εκδηλώνεται όταν ασχολούμαστε με την προστασία του εδάφους ή με τις επιθυμίες των ενώσεων των γεωργών.
<P>
" Σοσιαλιστική Ομάδα στο Ευρωπαϊκό Κοινοβούλιο επιθυμεί την επίτευξη των περιβαλλοντικών στόχων χωρίς την παρεμπόδιση των οικονομικών δραστηριοτήτων. Κάτι τέτοιο σημαίνει ότι πρέπει να κοιτάμε το μέλλον και όχι το παρελθόν, όπως συμβαίνει στην περίπτωση των προτάσεων της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών.
<SPEAKER ID="054" NAME="Eija-Riitta Korhola" AFFILIATION="PPE-DE">
(FI) Κύριε Πρόεδρε, πέρσι καταβλήθηκαν έντονες προσπάθειες για την εκπόνηση της οδηγίας IPPC (ολοκληρωμένη πρόληψη και έλεγχος της ρύπανσης), και, παρότι η οδηγία στην τελική μορφή της έχει τεράστια σημασία για τη βιομηχανία και τους πολίτες της ΕΕ, επισκιάστηκε από τη δέσμη μέτρων για το κλίμα και την ενέργεια. Αυτό είναι λυπηρό, καθώς η οδηγία θα έχει σημαντικό οικονομικό αντίκτυπο, σε συνδυασμό με τη δέσμη μέτρων για το κλίμα, στα μέτρα που έχουν ήδη αποφασισθεί. Για τον λόγο αυτό, αυτά πρέπει να είναι αναλογικά προς τα κλιματικά και περιβαλλοντικά οφέλη που θα επιτευχθούν μέσω της οδηγίας.
<P>
Τα μέτρα βελτίωσης που προτείνονται βάσει των στόχων της οδηγίας πρέπει, πρωτίστως, να είναι αποδοτικά από άποψη κόστους, διαφορετικά δεν αξίζει τον κόπο να αναλάβει κανείς την πρόκληση να συνδυάσει επτά διαφορετικές οδηγίες σε μία. Πρέπει να μπορέσουμε να μειώσουμε το τρέχον κόστος της γραφειοκρατίας και της δράσης, παρότι διαπιστώνω μετά λύπης ότι η έκθεση της Επιτροπής Περιβάλλοντος, Δημόσιας Υγείας και Ασφάλειας των Τροφίμων απέτυχε στον τομέα αυτό. Οι αρχές χορήγησης αδειών πρέπει να μπορούν να εξετάζουν ελεύθερα τους κανονισμούς εκπομπών για τις εγκαταστάσεις, λαμβάνοντας υπόψη την ηλικία και τα τεχνικά πρότυπα της εγκατάστασης και το κόστος των μέτρων βελτίωσης. Με τον τρόπο αυτό, θα μπορούσε να εξασφαλισθεί επαρκής ευελιξία για τις υφιστάμενες μονάδες παραγωγής ενέργειας, ιδίως τις μονάδες ισχύος αιχμής και τις μονάδες ισχύος έκτακτης ανάγκης, ώστε να λειτουργήσουν έως το τέλος του λειτουργικού χρόνου ζωής τους.
<P>
Ομοίως, θα ήταν πολύ άστοχο να θεσπίσουμε ένα σχέδιο ευρωπαϊκού δικτύου ασφάλειας, με τη μορφή που προτείνει ο εισηγητής, και τούτο για αρκετούς λόγους. Δεν γνωρίζουμε πού και πώς θα μπορούσε να θεσπισθεί ένα ευρωπαϊκό δίκτυο ασφάλειας, πράγμα που από μόνο του δεν είναι συνετό. Δεύτερον, οι τοπικές αρχές χορήγησης αδειών είναι σαφώς σε καλύτερη θέση ώστε να λάβουν υπόψη τις επικρατούσες συνθήκες, όπως την ηλικία και την τοποθεσία μιας εγκατάστασης ή, για παράδειγμα, την τροφοδότησή της με νερό, πράγμα που αποτελεί εγγύηση ευελιξίας, σε αντίθεση προς το εντελώς ανελαστικό ευρωπαϊκό δίκτυο ασφάλειας. Οι προϋποθέσεις χορήγησης αδειών είναι γενικά ήδη πολύ αυστηρές. Οι ακόμη αυστηρότεροι έλεγχοι σε σχέση με τις νέες άδειες θα έχουν ως αποτέλεσμα τεράστιο κόστος χωρίς οποιοδήποτε ουσιαστικό όφελος για το περιβάλλον. Στην πράξη, κάτι τέτοιο θα αποδυναμώσει μάλιστα τα πρότυπα προστασίας του περιβάλλοντος. Είμαι ευχαριστημένη γιατί η τροπολογία που κατέθεσε η ομάδα αποσαφηνίζει το σημείο αυτό.
<P>
Στο σημείο αυτό, θα ήθελα να εκφράσω τις ιδιαίτερες ευχαριστίες μου στη συνάδελφό μου, την κ. Jackson, για την τροπολογία 134, την οποία η ομάδα μου αποφάσισε να υποστηρίξει. Για άλλη μία φορά, γινόμαστε μάρτυρες της πρακτικής σοφίας που είναι αποτέλεσμα της πείρας. " τροπολογία επιτυγχάνει έναν συμβιβασμό σε μεγάλο αριθμό πολύ δύσκολων θεμάτων.
<SPEAKER ID="055" NAME="Anders Wijkman" AFFILIATION="PPE-DE">
Κύριε Πρόεδρε, δεδομένου ότι ο χρόνος μου είναι περιορισμένος, επιτρέψτε μου, αφού ευχαριστήσω τον κ. Krahmer για τη σκληρή δουλειά του, να επικεντρωθώ στις τροπολογίες 136-139, στις οποίες περίπου 40 συνάδελφοι, εμού συμπεριλαμβανομένου, εισηγούμαστε ότι η παρούσα οδηγία πρέπει να περιλαμβάνει ένα πρότυπο περιβαλλοντικών επιδόσεων για τις μεγάλες μονάδες καύσης, το οποίο θα περιορίσει τις εκπομπές CO2 στο μέλλον. Αυτή τη στιγμή, είναι αβέβαιο εάν οι τέσσερις αυτές τροπολογίες θα υποβληθούν σε ψηφοφορία αργότερα σήμερα.
<P>
" αναδιατύπωση προβλέπει ότι, εάν οι νέες εξελίξεις δικαιολογούν τροπολογίες και εισηγήσεις οι οποίες υπερβαίνουν το πεδίο της αρχικής πρότασης, οι τροπολογίες αυτές πρέπει να μπορούν να κατατεθούν. Πιστεύω ότι οι πρόσφατες επιστημονικές πληροφορίες αποδεικνύουν με επαρκώς ουσιαστικό τρόπο ότι πρέπει να είμαστε πιο φιλόδοξοι από όσο πιστεύαμε πριν από ένα ή δύο χρόνια όσον αφορά τον μετριασμό της αλλαγής του κλίματος.
<P>
Το σύστημα εμπορίας δικαιωμάτων εκπομπών δεν επαρκεί, κατά την άποψή μου, για την επίτευξη του στόχου των 2 °C που συμφώνησε η ΕΕ. Με τον παρόντα σχεδιασμό του, το σύστημα εμπορίας δικαιωμάτων εκπομπών θα οδηγήσει σε έναν τομέα παραγωγής ηλεκτρικής ενέργειας χωρίς άνθρακα μόνον ύστερα από περίπου 60-65 χρόνια. Για τον λόγο αυτό, καταθέσαμε τις εν λόγω τροπολογίες, ζητώντας να περιορίσουν όλες οι μονάδες παραγωγής ηλεκτρικής ενέργειας που θα κατασκευαστούν στο μέλλον τις εκπομπές τους σε 350 g CO2 από το 2020 και έπειτα, ενώ οι ήδη υφιστάμενες πρέπει να μετατραπούν έως το 2025 ή να κλείσουν. " πρόταση είναι ουδέτερη από άποψη τεχνολογίας και μπορεί να επιτευχθεί με διάφορους τρόπους. Καλώ τον Πρόεδρο να συμφωνήσει ότι μπορούμε να ψηφίσουμε επ' αυτών των τροπολογιών, και ενθαρρύνω τους βουλευτές να τις στηρίξουν πλήρως.
<SPEAKER ID="056" NAME="Zuzana Roithová" AFFILIATION="PPE-DE">
(CS) Κύριε Πρόεδρε, παρατηρώ συνεχώς ότι το υπερβολικό κόστος των ολοένα και υψηλότερων περιβαλλοντικών προτύπων για τους ευρωπαίους κατασκευαστές μειώνει την ανταγωνιστικότητα και πλήττει την απασχόληση, όσο δεν υιοθετούνται παρόμοια πρότυπα από την Κίνα, τη Βραζιλία, τις "νωμένες Πολιτείες και άλλες οικονομίες. Με προβληματίζει ακόμη περισσότερο το γεγονός ότι η Επιτροπή δεν διενήργησε μελέτη σχετικά με τον οικονομικό αντίκτυπο στην απασχόληση, προκειμένου να μπορέσουμε να λάβουμε μια ενημερωμένη και υπεύθυνη απόφαση σχετικά με τις νέες απαιτήσεις για την, κατά τα άλλα, ιδιαίτερα επιθυμητή μείωση των εκπομπών οξειδίου του αζώτου. Τάσσομαι επίσης υπέρ της άσκησης πιέσεων για τον εκσυγχρονισμό των εργοστασίων. Σήμερα, την ώρα που τα κράτη μέλη εφαρμόζουν μέτρα κρίσης για τη μείωση του κόστους για τις εταιρείες και τα εργοστάσια, πρέπει επίσης να επισημάνω ότι οι προτάσεις της Επιτροπής ENVI μπορούν να υλοποιηθούν μόνον από πολύ ανταγωνιστικές εταιρείες, ενώ οι μικρές επιχειρήσεις θα πρέπει να συρρικνωθούν ή να κλείσουν μονάδες και να απολύσουν υπαλλήλους. Θα ψηφίσω κατά της επέκτασης του πεδίου εφαρμογής της παρούσας οδηγίας για τη μείωση των εκπομπών, ώστε να περιλαμβάνει νοικοκυριά, μικρές μονάδες, μικρά αγροκτήματα, ακόμη και σχολεία και εκκλησίες και τα συναφή, σε μια περίοδο κρίσης. Ένα τέτοιο μέτρο είναι δυσανάλογο και, επομένως, δεν είναι λογικό. Θα ήθελα να ευχαριστήσω την κ. Jackson για την πρόταση τροπολογίας που κατέθεσε.
<SPEAKER ID="057" NAME="Robert Sturdy" AFFILIATION="PPE-DE">
Κύριε Πρόεδρε, θα περιοριστώ ειδικά στο θέμα της γεωργίας. Καταρχάς, πρέπει να παραδεχθώ ότι είμαι γεωργός, αλλά δεν έχω χοίρους, δεν έχω πουλερικά, παρότι έχω ένα θερμοκήπιο στον κήπο μου. Νομίζω ότι είναι πολύ σημαντικό να αντιληφθεί ο κ. Επίτροπος ότι, όπως προαναφέρθηκε, η οδηγία σχεδιάσθηκε ειδικά για τη βιομηχανία.
<P>
Κύριε Επίτροπε, σας παρακαλώ να επανεξετάσετε την κατάσταση όσον αφορά τις οδηγίες για τη γεωργία. Γνωρίζουμε ήδη ότι η γεωργία υφίσταται τεράστιες πιέσεις. Το θέμα της επισιτιστικής ασφάλειας αναφέρθηκε πολλές φορές στο παρόν Κοινοβούλιο. Σας παρακαλώ να επανεξετάσετε τις τροπολογίες, οι οποίες είναι ιδιαίτερα επιζήμιες για τη γεωργία. Πιστεύω ότι πολλές από τις τροπολογίες που δεν αφορούν τη γεωργία είναι εξαιρετικά καλές και συγχαίρω τον κ. Vernola για την έκθεσή του.
<P>
Κύριε Επίτροπε, στην παρουσίασή σας κάνατε λόγο για στρέβλωση του ανταγωνισμού. Θα σας υποβάλω μια απλή ερώτηση και σας παρακαλώ να προσπαθήσετε να απαντήσετε σήμερα. Θα θεσπίσετε νομοθεσία για να σταματήσουν οι εισαγωγές στην Ευρωπαϊκή Ένωση τροφίμων που δεν ανταποκρίνονται στα ίδια πρότυπα με αυτά που έχουμε στην Ευρωπαϊκή Ένωση;
<SPEAKER ID="058" NAME="Σταύρος Δήμας">
Μέλος της Επιτροπής. - Κύριε Πρόεδρε, θα ήθελα να ευχαριστήσω όλους τους βουλευτές που έλαβαν μέρος στη σημερινή συζήτηση. Συνέβαλαν εποικοδομητικά σε αυτήν. Θα ήθελα να ευχαριστήσω ειδικότερα τον εισηγητή, κ. Krahmer, για το εξαιρετικό και δύσκολο έργο του. Πριν κλείσω, θα ήθελα να πω λίγα λόγια για ορισμένες από τις βασικές τροπολογίες που συζητήθηκαν σήμερα.
<P>
Πρώτον, χαιρετίζω την ευρεία στήριξή σας στην ουσία της πρότασης της Επιτροπής και ειδικότερα στην ενίσχυση της εφαρμογής των βέλτιστων διαθέσιμων τεχνικών (ΒΔΤ) και του καθεστώτος των εγγράφων BREF. Αυτός είναι ο ακρογωνιαίος λίθος της πρότασης της Επιτροπής.
<P>
Υπάρχουν πολλές τροπολογίες οι οποίες είναι αποδεκτές από την Επιτροπή, τουλάχιστον εν μέρει ή καταρχήν. Ειδικότερα, πολλές τροπολογίες συμβάλλουν στην αποσαφήνιση του κειμένου της πρότασης της Επιτροπής ή στη βελτίωση της διαφάνειας στην εκπόνηση των BREF καθώς και στις διαδικασίες χορήγησης αδειών και επιβολής του νόμου των κρατών μελών. " καλύτερη ενημέρωση και η συμμετοχή του κοινού στις εν λόγω αποφάσεις είναι ιδιαίτερα ευπρόσδεκτη.
<P>
Συμμερίζομαι επίσης τις ανησυχίες που διατυπώθηκαν σχετικά με την αναγκαιότητα αποφυγής της κατάχρησης της ευελιξίας κατά τη θέσπιση των προϋποθέσεων χορήγησης αδειών. Όπως ανέφερα νωρίτερα, οι ελάχιστες απαιτήσεις μπορεί να είναι πολύ χρήσιμα και αναγκαία εργαλεία για την αντιμετώπιση συγκεκριμένων προβλημάτων, όταν ορισμένοι τομείς δεν έλαβαν τα αναγκαία μέτρα για την εφαρμογή ΒΔΤ. Ωστόσο, η συστηματική θέσπιση ελάχιστων απαιτήσεων δεν είναι αναγκαία και κινδυνεύει να δημιουργήσει πρόσθετο διοικητικό φόρτο με μικρό περιβαλλοντικό όφελος. Επομένως, θεωρώ ότι ελάχιστα πρότυπα πρέπει να θεσπίζονται μόνον όταν είναι απαραίτητα για την επίτευξη καλύτερης εφαρμογής των ΒΔΤ.
<P>
Όταν εξετάζονται ελάχιστες απαιτήσεις για μεγάλες μονάδες καύσης, είναι σημαντικό να έχουμε κατά νου τον σημαντικό αντίκτυπο τέτοιων πράξεων στο περιβάλλον και στην υγεία των πολιτών της Ευρωπαϊκής Ένωσης. Το 2006 συμφωνήθηκε ΒΔΤ για τις μεγάλες μονάδες καύσης και η άποψη της Επιτροπής είναι ότι τα ελάχιστα κριτήρια πρέπει να εφαρμοσθούν από το 2016. Πρέπει να διασφαλίσουμε ότι τα μέτρα που θεσπίζονται για τον τομέα επιφέρουν την εναρμόνιση με τη ΒΔΤ όσο το δυνατόν νωρίτερα και διευκολύνουν την επίτευξη των στόχων που τέθηκαν στη θεματική στρατηγική για την ατμοσφαιρική ρύπανση.
<P>
Ένα άλλο βασικό στοιχείο ώστε να διασφαλισθεί η αποτελεσματικότητα της νομοθεσίας ως προς τους στόχους της αφορά τις διατάξεις για μέτρα συμμόρφωσης και επιβολής του νόμου. Στο παρελθόν, εντοπίσαμε ορισμένες αδυναμίες στον τομέα αυτό και, επομένως, είναι εξαιρετικά σημαντικό να θεσπίσει η νέα νομοθεσία σαφείς διατάξεις ώστε να διασφαλισθεί η ορθή εφαρμογή του νόμου. Για τον λόγο αυτό, η πρόταση της Επιτροπής θεσπίζει ελάχιστες διατάξεις για την επιθεώρηση, την επανεξέταση των προϋποθέσεων χορήγησης της άδειας και την υποβολή εκθέσεων συμμόρφωσης. Οι αλλαγές αυτές θα διασφαλίσουν την ορθή εφαρμογή των ΒΔΤ και θα μειώσουν τις στρεβλώσεις του ανταγωνισμού. " Επιτροπή θα είναι εξαιρετικά προσεκτική στο θέμα αυτό.
<P>
Θα ήθελα να πω λίγα λόγια σχετικά με τα κατώτατα όρια για τα αγροκτήματα εντατικής γεωργίας, ιδίως τα πτηνοτροφεία. Το ίδιο κατώτατο όριο εφαρμόζεται επί του παρόντος για όλα τα πουλερικά, χωρίς να λαμβάνονται υπόψη τα διαφορετικά είδη. " εκτροφή διαφορετικών ειδών συνεπάγεται διαφορετικό περιβαλλοντικό αντίκτυπο, ιδίως λόγω του διαφορετικού βάρους των ζώων. Τα προτεινόμενα νέα κατώτατα όρια θεσπίσθηκαν βάσει του περιβαλλοντικού αντικτύπου κάθε είδους. Τα νέα κατώτατα όρια περιλαμβάνουν περιορισμένο αριθμό πρόσθετων αγροκτημάτων σε σύγκριση με το ισχύον πεδίο εφαρμογής και θα μειώσουν τις εκπομπές αμμωνίας με τρόπο αποδοτικό από άποψη κόστους, ώστε να επιτευχθούν οι στόχοι της θεματικής στρατηγικής για την ατμοσφαιρική ρύπανση σε ορισμένους τομείς.
<P>
Θα παράσχω στη γραμματεία του Κοινοβουλίου κατάλογο στον οποίο θα αναφέρεται αναλυτικά η θέση της Επιτροπής επί των τροπολογιών.
<P>
Έκθεση Krahmer
<P>
" Επιτροπή μπορεί να υποστηρίξει πλήρως, εν μέρει ή καταρχήν τις τροπολογίες 1, 5-8, 12-14, 16, 18-21, 27, 34-37, 40, 42-44, 46, 48-56, 58-62, 64-66, 68, 69, 71-73, 75 και 79.
<P>
Οι τροπολογίες τις οποίες δεν μπορεί να στηρίξει η Επιτροπή είναι οι τροπολογίες 2-4, 9-11, 15, 17, 22-26, 28-33, 38, 39, 41, 45, 47, 57, 63, 67, 70, 76-78, 80, 93, 97, 114, 115, 117, 129 και 133.
<SPEAKER ID="060" NAME="Holger Krahmer" LANGUAGE="DE">
Κύριε Πρόεδρε, θα είμαι σύντομος. Θα ήθελα να ευχαριστήσω τους βουλευτές για την εποικοδομητική συμβολή τους στη σημερινή συζήτηση.
<P>
Τελειώνοντας, θα ήθελα να πω ακόμη μερικά πράγματα. Πρώτον, θα ήθελα να εκφράσω τις ειλικρινείς ευχαριστίες μου στον κ. Επίτροπο, επειδή δεν τάχθηκε κατηγορηματικά κατά της έννοιας των ελάχιστων απαιτήσεων για το δίκτυο ασφάλειας. " πρόταση αυτή δεν είναι έργο του διαβόλου ούτε ένα γραφειοκρατικό τέρας. Είναι ένα μέσο για την επίλυση προβλημάτων, ένα μέσο στο οποίο πρέπει να δώσουμε μια ευκαιρία. Για τον λόγο αυτό, θα ήθελα να εκμεταλλευτώ την ευκαιρία αυτή για να σας ζητήσω άλλη μια φορά να τη στηρίξετε.
<P>
Για το άλλο σημείο στο οποίο ήθελα να αναφερθώ, θα απευθυνθώ στους βρετανούς φίλους μου, και σε όλες τις πολιτικές ομάδες. Αγαπητοί βρετανοί φίλοι μου, κατανοώ, Caroline, βλέπω το πρόβλημά σας. Μπορώ να κατανοήσω ότι η ενεργειακή ασφάλεια μιας χώρας θα τεθεί υπεράνω της συμμόρφωσης με ένα όριο ατμοσφαιρικής ρύπανσης για ένα ορισμένο χρονικό διάστημα. Βλέπω το θέμα αυτό με μεγάλη συμπάθεια. Είμαι επίσης ο τελευταίος άνθρωπος που δεν θα έδινε στο "νωμένο Βασίλειο περισσότερο χρόνο για την κατασκευή νέων σταθμών παραγωγής ηλεκτρικής ενέργειας που λειτουργούν με άνθρακα. Αυτό είναι ένα θέμα το οποίο μπορούμε να συζητήσουμε. Το πρόβλημα είναι ότι αυτό ακριβώς δεν κάναμε. Τους τελευταίους τέσσερις μήνες, η συζήτηση αυτή δεν πραγματοποιήθηκε ποτέ.
<P>
Θέλω να σας ζητήσω στο σημείο αυτό -προσβλέποντας πλέον στη δεύτερη ανάγνωση- να φανείτε και πάλι ανοιχτόμυαλοι και να πείτε 'ας μιλήσουμε για συμβιβασμό τώρα' και, για τον σκοπό αυτό, να σταματήσετε να αντιστέκεστε -πράγμα που κατά την άποψή μου είναι τελείως παράλογο- και να αντιτίθεστε ριζικά στα ελάχιστα πρότυπα, πράγμα αδικαιολόγητο από την άποψη τόσο της πολιτικής του ανταγωνισμού όσο και της περιβαλλοντικής πολιτικής. Νομίζω ότι μπορεί να επιτευχθεί συμβιβασμός επ' αυτού, πράγμα το οποίο ελπίζω επίσης να συμβεί στο τέλος της δεύτερης ανάγνωσης. Παρεμπιπτόντως, δεν είμαι της άποψης ότι δεν πρέπει να επιδιώκουμε συμβιβασμούς στην πρώτη ανάγνωση. " παρούσα νομοθεσία είναι υπερβολικά πολύπλοκη για κάτι τέτοιο. Δεν επιθυμώ να τελειώσω την παρούσα κοινοβουλευτική περίοδο ως εισηγητής και να παραδώσω στο επόμενο Κοινοβούλιο μια νομοθεσία, στην οποία το κείμενο της υπό συζήτηση οδηγίας στερείται συνοχής και λογικής και περιέχει αντιφάσεις. Επομένως, ζητώ τη στήριξή σας για τους συμβιβασμούς όταν ψηφίσουμε σε μία ώρα.
<SPEAKER ID="061" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 10 Μαρτίου 2009.
<P>
Γραπτές δηλώσεις (άρθρο 142 του Κανονισμού)
<SPEAKER ID="062" NAME="Rovana Plumb  " LANGUAGE="RO">
Χαιρετίζω τόσο την ολοκληρωμένη προσέγγιση (την ενοποίηση σε ένα ενιαίο κείμενο επτά διαφορετικών οδηγιών για τις βιομηχανικές εκπομπές) όσο και τις αυστηρότερες διατάξεις που διέπουν τη χρήση των βέλτιστων διαθέσιμων τεχνικών με στόχο την εξεύρεση καινοτόμων λύσεων για τη μείωση των ρυπογόνων συνεπειών της παραγωγής. " ανάπτυξη ορισμένων λιγότερο ρυπογόνων προϊόντων συνεπάγεται την εμπλοκή διαφόρων παραγόντων, όπως οι εταιρείες, οι αρμόδιες αρχές και οι ΜΚΟ. " παρούσα οδηγία παρέχει ευκαιρίες συνεργασίας μεταξύ των διαφόρων μερών (αρχές τοπικής αυτοδιοίκησης και εταιρείες), επιτρέποντάς τους με τον τρόπο αυτό να ενθαρρύνουν την καινοτομία. Υπάρχουν καλά παραδείγματα στον τομέα αυτό στις Κάτω Χώρες και στη Δανία καθώς και σε χώρες της Ανατολικής Ευρώπης, όπως στη Ρουμανία.
<P>
" προτεινόμενη ενιαία οδηγία για τις βιομηχανικές εκπομπές, σε συνδυασμό με όλες τις συνιστώμενες εναλλακτικές δυνατότητες της δέσμης μέτρων πολιτικής, θα βελτιώσει την αποτελεσματικότητα της νομοθεσίας για την επίτευξη των περιβαλλοντικών στόχων της και των στόχων της σε θέματα υγείας με τον πλέον αποδοτικό από άποψη κόστους τρόπο. Θα μειώσει επίσης το περιττό διοικητικό κόστος (με αναμενόμενη καθαρή μείωση, η οποία εκτιμάται μεταξύ 105 και 225 εκατομμυρίων ευρώ ετησίως) και θα ελαχιστοποιήσει τη στρέβλωση του ανταγωνισμού εντός της ΕΕ χωρίς να θίξει την ανταγωνιστική θέση της ευρωπαϊκής βιομηχανίας.
<SPEAKER ID="063" NAME="Daciana Octavia Sârbu  " LANGUAGE="RO">
Μολονότι η βιομηχανική δραστηριότητα διαδραματίζει θεμελιώδη ρόλο στη διατήρηση και στην αύξηση της οικονομικής ευημερίας, δεν πρέπει να παραβλέπουμε τον αντίκτυπό της στο περιβάλλον.
<P>
Στο πλαίσιο της επανεξέτασης της οδηγίας για την ολοκληρωμένη πρόληψη και τον έλεγχο της ρύπανσης (IPCC), δόθηκε ιδιαίτερη έμφαση στη θέσπιση οριακών τιμών για ορισμένες μονάδες καύσης και στη χρησιμοποίηση των βέλτιστων διαθέσιμων τεχνικών (ΒΔΤ) για την εξασφάλιση κατάλληλου επιπέδου προστασίας του περιβάλλοντος. Υποστήριξα τη θέσπιση, από την 1η Ιανουαρίου 2020, μιας οριακής τιμής 350g διοξειδίου του άνθρακα για τις μονάδες καύσης παραγωγής ηλεκτρικής ενέργειας δυναμικότητας άνω των 500 MW, καθώς οι εν λόγω μονάδες προκαλούν αύξηση της συγκέντρωσης διοξειδίου του άνθρακα στην ατμόσφαιρα και, κατά συνέπεια, επιδείνωση της υπερθέρμανσης του πλανήτη.
<P>
" θέσπιση μιας οριακής τιμής θα αποτελέσει κίνητρο για την πραγματοποίηση επενδύσεων σε τεχνικές μείωσης των εκπομπών, καθώς όλες οι μονάδες πρέπει να συμμορφωθούν με την εν λόγω οριακή τιμή έως το 2025.
<P>
Πιστεύω ότι η μείωση της ρύπανσης που προέρχεται από διάφορες βιομηχανικές πηγές θα βοηθήσει την Ευρωπαϊκή Ένωση να επιτύχει τον στόχο της διατήρησης της αύξησης της παγκόσμιας θερμοκρασίας σε επίπεδο κάτω των 2 ºC. " αποτελεσματικότητα της παρούσας οδηγίας θα καταδειχθεί μετά τις επιθεωρήσεις που θα διενεργηθούν σε όλες τις μονάδες καύσης και θα αντικατοπτρίζεται επίσης στη συμμόρφωση με τους όρους της άδειας.
<SPEAKER ID="064" NAME="Richard Seeber  " LANGUAGE="DE">
" οδηγία σχετικά με την ολοκληρωμένη πρόληψη και τον έλεγχο της ρύπανσης (IPPC) αποτελεί μια ευκαιρία για την Ευρώπη να αποκτήσει ομοιόμορφα υψηλά πρότυπα προστασίας. Στον ευαίσθητο τομέα των βιομηχανικών εκπομπών, είναι σημαντικό να δοθεί στις ευρωπαϊκές επιχειρήσεις ένα κίνητρο ώστε να εφαρμόσουν την καθαρότερη και την πλέον αποτελεσματική διαθέσιμη τεχνολογία. " αρχή της "βέλτιστης διαθέσιμης τεχνικής" πρέπει να ενισχυθεί στο μέλλον. Ωστόσο, κατά την εφαρμογή της πρέπει να δοθεί προσοχή ώστε να διασφαλισθεί ότι το πρωτοπόρο αυτό σχέδιο της οδηγίας IPPC δεν θα επιβαρυνθεί και πάλι από τη γραφειοκρατία, αναθέτοντας στα κράτη μέλη και στις επιχειρήσεις μια υποχρέωση που δεν θα μπορούν να φέρουν εις πέρας.
<P>
Επομένως, πρέπει να σταθμίσουμε προσεκτικά το πραγματικά αναγκαίο επίπεδο εκθέσεων και τον βαθμό στον οποίο η εφαρμογή της έννοιας θα μπορούσε να αποβεί επιζήμια.
<P>
Επιπλέον, η περιττή επιβάρυνση των μικρών και μεσαίων επιχειρήσεων υπερβαίνει επίσης τον στόχο, όπως και η υπερβολική ρύθμιση σε τομείς όπως η προστασία του εδάφους, τομέας ο οποίος υπάγεται στην πραγματικότητα στην αρμοδιότητα των κρατών μελών. Επομένως, ας επικεντρωθούμε στα βασικά σημεία, και συγκεκριμένα στην εναρμόνιση των περιβαλλοντικών προτύπων και στην περιχαράκωση ενός υψηλού επιπέδου προστασίας του περιβάλλοντος στις βιομηχανικές δραστηριότητες.

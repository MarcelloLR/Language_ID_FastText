<CHAPTER ID="016">
Ώρα των ερωτήσεων (ερωτήσεις προς την Επιτροπή)
<SPEAKER ID="371" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0407/2011).
<P>
Οι ακόλουθες ερωτήσεις απευθύνονται προς την Επιτροπή.
<P>
Πρώτο μέρος
<P>
Θέμα: Συστήματα αναγνώρισης της ποιότητας των τροφίμων
<P>
Τον περασμένο Φεβρουάριο, η Επιτροπή καταχώρησε τη 1000ή ονομασία ποιότητας τροφίμου. Είναι σαφές, ωστόσο, ότι η επιτυχία των σημάτων ποιότητας, ήτοι προστατευόμενη γεωγραφική ένδειξη (ΠΓΕ), προστατευόμενη ονομασία προέλευσης (ΠΟΠ) και εγγυημένα παραδοσιακά ιδιότυπα προϊόντα (ΕΠΙΠ) ποικίλλει σε μεγάλο βαθμό από το ένα κράτος μέλος στο άλλο. Σε τι αποδίδει η Επιτροπή τις διαφορές αυτές μεταξύ των κρατών μελών; Μπορεί η Επιτροπή να σχολιάσει τις απόψεις που εξέφρασαν ορισμένοι παραγωγοί τροφίμων, κατά τους οποίους οι διαδικασίες καταχώρησης είναι χρονοβόρες και γραφειοκρατικές και, κατά συνέπεια αποθαρρύνουν τους υποψηφίους; Κατά συνέπεια, είναι σε θέση να αναφέρει η Επιτροπή πώς θα μπορούσε η διαδικασία καταχώρησης να καταστεί πιο φιλική προς το χρήστη;
<P>
Μπορεί η Επιτροπή να παράσχει πληροφορίες σχετικά με το τι γνωρίζουν οι καταναλωτές για τα σήματα ποιότητας; Πώς κρίνει η Επιτροπή ότι μπορούν να βελτιωθούν οι ονομασίες ΠΟΠ, ΠΓΕ και ΕΠΠΕ και να προσλάβουν μεγαλύτερη σημασία στα μάτια των καταναλωτών, ιδίως στα κράτη μέλη που έχουν λίγα καταχωρημένα προϊόντα;
<SPEAKER ID="372" NAME="László Andor" LANGUAGE="EN">
Κύριε Πρόεδρε, όταν θεσπίστηκε το ευρωπαϊκό σύστημα προστατευόμενων ονομασιών προέλευσης (ΠΟΠ), προστατευόμενων γεωγραφικών ενδείξεων (ΠΓΕ) και εγγυημένων παραδοσιακών ιδιότυπων προϊόντων (ΕΠΙΠ), αντίστοιχα συστήματα υπήρχαν ήδη σε ορισμένα κράτη μέλη.
<P>
" έννοια των γεωγραφικών ενδείξεων ήταν, συνεπώς, οικεία και ονομασίες είχαν ήδη καθιερωθεί σε εθνικό επίπεδο. Αυτό εξηγεί γιατί υπάρχουν πολλές καταχωρημένες ονομασίες σε ορισμένα κράτη μέλη. Εντούτοις, σε πολλά κράτη μέλη έχει παρατηρηθεί αυξανόμενο ενδιαφέρον για το σύστημα.
<P>
" διαδικασία καταχώρησης μιας ονομασίας διαρκεί γενικά πολλά χρόνια. Αυτό συμβαίνει, διότι η αιτούσα ομάδα πρέπει να συντάξει προδιαγραφές και αυτές να εγκριθούν σε εθνικό επίπεδο και, εν συνεχεία, από την Επιτροπή. Το ενιαίο έγγραφο σύνοψης των προδιαγραφών για τις γεωγραφικές ενδείξεις ή οι προδιαγραφές, αυτές καθαυτές, για τα παραδοσιακά ιδιότυπα προϊόντα δημοσιεύονται κατόπιν στην Επίσημη Εφημερίδα της Ευρωπαϊκής Ένωσης, προκειμένου να καταστεί δυνατή η υποβολή ενστάσεων.
<P>
" περίοδος υποβολής ενστάσεων διαρκεί έξι μήνες. Εάν δεν υπάρχουν ενστάσεις, η ονομασία μπορεί να καταχωρηθεί. Εάν υποβληθεί ένσταση, τα ενδιαφερόμενα μέρη έχουν προθεσμία έξι μηνών για να καταλήξουν σε συμφωνία. Εάν δεν επιτευχθεί συμφωνία, η Επιτροπή εκδίδει συναφώς απόφαση, η οποία τίθεται σε ψηφοφορία στη μόνιμη επιτροπή. " διαδικασία αυτή εξηγεί τον χρόνο που απαιτείται για να πραγματοποιηθεί η καταχώρηση. Από την άλλη πλευρά, μόλις καταχωρηθεί μια ονομασία, απολαύει ισχυρής προστασίας και διεθνούς αναγνώρισης, και επωφελείται από επικοινωνιακά εργαλεία, ιδιαίτερα δε από τη χρήση του λογότυπου.
<P>
" Επιτροπή γνωρίζει ότι είναι απαραίτητο να επιταχυνθούν οι διαδικασίες καταχώρησης. Προτάσεις για τον σκοπό αυτόν έχουν υποβληθεί στο πλαίσιο της δέσμης μέτρων για την ποιότητα, συμπεριλαμβανομένης της μείωσης του χρόνου που χρειάζεται η Επιτροπή για να εξετάσει τις αιτήσεις που έλαβε κατά την εξάμηνη περίοδο, καθώς και της μείωσης της προθεσμίας ενστάσεων σε δύο μήνες.
<P>
" πληροφόρηση για το σύστημα ποικίλλει σε μεγάλο βαθμό από το ένα κράτος μέλος στο άλλο, και εξαρτάται συχνά από τον αριθμό των καταχωρημένων ονομασιών σε ένα κράτος μέλος. " Επιτροπή διαθέτει κονδύλια για την προώθηση ποιοτικών προϊόντων σε φορείς εκμετάλλευσης, ενόψει της ενίσχυσης της ενημέρωσης των καταναλωτών σχετικά με το σύστημα.
<SPEAKER ID="373" NAME="Jim Higgins" LANGUAGE="EN">
Κύριε Πρόεδρε, θα ήθελα να ευχαριστήσω την Επιτροπή για την απάντησή της. Πιστεύω ότι η σήμανση των προϊόντων διατροφής πρέπει να επικροτηθεί . Ωστόσο, ο κ. Επίτροπος έθιξε, εν προκειμένω, μια σειρά ζητημάτων: καταρχάς, το γεγονός ότι υπάρχουν ποικίλες προδιαγραφές· δεύτερον, το μεγάλο χρονικό διάστημα που μεσολαβεί από την υποβολή της αίτησης έως την οριστική καταχώρηση. Σίγουρα η συγκεκριμένη περίπτωση αποτελεί χαρακτηριστικότατο παράδειγμα γραφειοκρατίας σε ευρωπαϊκό επίπεδο.
<P>
Στη γενέτειρά μου, το Υπουργείο Γεωργίας χρειάζεται πέντε χρόνια από την ημερομηνία υποβολής μιας αίτησης έως ότου καταχωρηθεί η ονομασία του προϊόντος. Δεδομένης της κρίσης στη Γερμανία, χρειαζόμαστε περισσότερη σήμανση των τροφίμων, χρειαζόμαστε περισσότερες προδιαγραφές, χρειαζόμαστε περισσότερο έλεγχο ποιότητας. Επομένως, θα ήθελα να παροτρύνω την Επιτροπή για τον καθορισμό αυστηρότερου χρονοδιαγράμματος.
<SPEAKER ID="374" NAME="Barbara Matera" AFFILIATION="PPE">
(IT) Κύριε Πρόεδρε, συνεχίζω τη συζήτηση σχετικά με τα ποιοτικά τρόφιμα.
<P>
Τις δύο τελευταίες εβδομάδες, η Ιταλία έχει υποστεί οικονομική ζημία ύψους 20 εκατομμυρίων ευρώ λόγω απούλητων οπωροκηπευτικών -ιδίως αγγουριών- συνεπεία του βακτηρίου EHEC. Αναφέρθηκε δε ότι ζημία ύψους 4,4 εκατομμυρίων ευρώ προκλήθηκε αποκλειστικά λόγω της αναστολής των ρωσικών εισαγωγών.
<P>
Ολόκληρος ο τομέας των οπωροκηπευτικών έχει υποστεί πλήγμα. Θα ήθελα, συνεπώς, να ρωτήσω την Επιτροπή τι είδους μέτρα προτίθεται να λάβει ώστε να υπερασπιστεί την αγορά οπωροκηπευτικών, καθώς και τι είδους περαιτέρω μέτρα σκοπεύει να θέσει σε εφαρμογή προς αποφυγή της διάδοσης μη αξιόπιστων πληροφοριών σχετικά με την προέλευση του βακτηρίου EHEC, το οποίο έχει πλήξει ολόκληρο τον τομέα των οπωροκηπευτικών και σπείρει τον πανικό σε ολόκληρους πληθυσμούς. Μιλούμε για ποιοτικά τρόφιμα!
<SPEAKER ID="375" NAME="László Andor" LANGUAGE="EN">
" απάντησή μου στην πρώτη ερώτηση είναι ότι η Επιτροπή γνωρίζει την ανάγκη επιτάχυνσης των νομικών διαδικασιών. Προτάσεις προς αυτήν την κατεύθυνση έχουν υποβληθεί στο πλαίσιο της δέσμης μέτρων για την ποιότητα, στην οποία αναφέρθηκα στην πρώτη μου απάντηση.
<P>
Οι προτάσεις της Επιτροπής περιλαμβάνουν τη μείωση του χρόνου για την εξέταση της ληφθείσας αίτησης στους έξι μήνες, καθώς και τη μείωση της περιόδου υποβολής ενστάσεων στους δύο μήνες. Εάν το Κοινοβούλιο και το Συμβούλιο αποφασίσουν να εγκρίνουν τις προτάσεις της Επιτροπής, ο χρόνος εξέτασης των αιτήσεων θα μειωθεί κατά σχεδόν ένα έτος -ή δέκα μήνες τουλάχιστον- για το μεγαλύτερο μέρος των αιτήσεων.
<P>
Όσον αφορά τη δεύτερη ερώτηση, εχθές διεξήχθη Συμβούλιο των Υπουργών Υγείας, το οποίο εξέτασε το συγκεκριμένο ζήτημα. Θα δώσουμε συνέχεια στο θέμα σε μεταγενέστερο στάδιο, λαμβάνοντας υπόψη το σημερινό έκτακτο Συμβούλιο Γεωργίας. Δεν είμαι σε θέση αυτήν τη στιγμή να υπεισέλθω σε περαιτέρω λεπτομέρειες, αλλά θα δώσουμε οπωσδήποτε συνέχεια εν προκειμένω.
<SPEAKER ID="376" NAME="Marian Harkin" AFFILIATION="ALDE">
(EN) Κύριε Πρόεδρε, θα είμαι πολύ σύντομη. Ζητώ συγνώμη που δεν έφθασα εγκαίρως για την πρώτη απάντηση της Επιτροπής. Υποθέτω ότι η ερώτησή μου αφορά το γεγονός ότι διαπιστώνεται χαμηλό επίπεδο πληροφόρησης μεταξύ των παραγωγών σε πολλές χώρες, ενώ σε ορισμένες χώρες είναι πολύ χαμηλό. Λαμβάνει η Επιτροπή μέτρα ώστε να προσπαθήσει να αυξήσει το επίπεδο πληροφόρησης, όχι μόνο μεταξύ των καταναλωτών, αλλά και μεταξύ των παραγωγών;
<SPEAKER ID="377" NAME="László Andor" LANGUAGE="EN">
Κύριε Πρόεδρε, η πληροφόρηση για το σύστημα ποικίλλει σε μεγάλο βαθμό από το ένα κράτος μέλος στο άλλο, και ο αριθμός των καταχωρημένων ονομασιών σε μια δεδομένη χώρα ποικίλλει εξίσου. Ευρωπαϊκά κονδύλια με στόχο την προώθηση είναι διαθέσιμα σε φορείς εκμετάλλευσης για την προαγωγή ποιοτικών προϊόντων, δεδομένου ότι έχουν διατεθεί τουλάχιστον 19 εκατομμύρια ευρώ σε δεκαπέντε προγράμματα προώθησης από το 2006 έως το 2010.
<P>
Επίσης, η Επιτροπή επιθυμεί να επανεξετάσει την πολιτική προώθησης των γεωργικών προϊόντων και η υποβολή Πράσινης Βίβλου προγραμματίζεται για φέτος το καλοκαίρι. Θα αποτελέσει μια ευκαιρία για να συζητήσουμε τους στόχους της πολιτικής αυτής για μία ακόμα φορά, αλλά και για να εξετάσουμε τις προσδοκίες αναφορικά με την προώθηση και την ποιότητα των προϊόντων και τη διάδοση των πληροφοριών σε αυτό το πλαίσιο.
<P>
Θέμα: Ανεργία των νέων
<P>
Οι συνέπειες της οικονομικής κρίσης για τα επίπεδα απασχόλησης των νέων αποφοίτων είναι καταστροφικές. Τον περασμένο Νοέμβριο, η ανεργία των νέων στην ΕΕ έφτασε το 21%.
<P>
Τρεις είναι μόνο οι χώρες όπου τα ποσοστά ανεργίας των νέων δεν υπερβαίνουν το 10% - η Γερμανία, η Ολλανδία και η Αυστρία. Σε άλλες χώρες, πάλι, η κατάσταση είναι δραματική: Στα κράτη της Βαλτικής, στην Ιρλανδία, στην Ελλάδα και στη Σλοβακία η ανεργία στους νέους ανέρχεται στο 30% ή και περισσότερο. Στην Ισπανία, μάλιστα, υπερβαίνει το 40%.
<P>
Τι μέτρα σκοπεύει να λάβει η Επίτροπος για να αποτρέψει ένα κύμα εξόδου των νέων από την Ευρώπη;
<P>
Πώς σκοπεύει η Επίτροπος να αφομοιώσει τις βέλτιστες πρακτικές της Γερμανίας, της Ολλανδίας και της Αυστρίας προς όφελος της ευρύτερης ΕΕ;
<SPEAKER ID="379" NAME="László Andor" LANGUAGE="EN">
" υψηλή ανεργία των νέων αποτελεί μία από τις κορυφαίες προτεραιότητες της Επιτροπής και ένα από τα σημαντικότερα προσωπικά μου μελήματα. " έλλειψη θέσεων εργασίας θα μπορούσε ενδεχομένως να προκαλέσει μαζική έξοδο των νέων από την Ευρώπη, αλλά η μεγάλη πλειονότητα των νέων που αλλάζουν χώρα προς ανεύρεση εργασίας θα επιλέξει πιθανότατα να μεταβεί σε άλλο κράτος μέλος. Αυτός είναι ο λόγος για τον οποίο κρίνεται υψίστης σημασίας η προώθηση της ελεύθερης κυκλοφορίας των εργαζομένων εντός της Ένωσης.
<P>
Προσφέρει λύση σε περιφέρειες όπου η ανεργία των νέων είναι υψηλή, δεδομένων των ελλείψεων εργατικού δυναμικού σε ορισμένους τομείς κάποιων κρατών μελών που είναι εμφανείς από τη νέα τριμηνιαία παρακολούθηση κενών θέσεων εργασίας της Επιτροπής. " προώθηση της κινητικότητας μεταξύ των νέων εντός της ΕΕ είναι ένας από τους σκοπούς της εμβληματικής πρωτοβουλίας της Ευρώπης 2020 "Νεολαία σε κίνηση". Περιγράφει ευρύ φάσμα μέτρων για τη μείωση της σημερινής υψηλής ανεργίας των νέων.
<P>
Επιτρέψτε μου να σας δώσω μερικά παραδείγματα. " κινητικότητα των νέων εργαζομένων θα προωθηθεί ειδικότερα μέσω ενός νέου ευρωπαϊκού προγράμματος κινητικότητας θέσεων εργασίας, του "Your First EURES Job", που δρομολογήθηκε με την υποστήριξη του Κοινοβουλίου και του Συμβουλίου. Έχει στόχο να βοηθήσει νέους ανθρώπους να βρουν θέση απασχόλησης στην ευρωπαϊκή αγορά εργασίας και να βοηθήσει τους εργοδότες στην πρόσληψη νέων ευρωπαίων διακινούμενων εργαζομένων.
<P>
Το πρόγραμμα "Your First EURES Job" θα παρέχει συμβουλές και υποστήριξη κατά την αναζήτηση θέσεων εργασίας και την πρόσληψη καθώς και χρηματοδοτική στήριξη που ανέρχεται, κατά μέσο όρο, σε 1.000 ευρώ για περισσότερους από 2.000 νέους που αναζητούν εργασία και εταιρείες που επιθυμούν να προσλάβουν ευρωπαίους εργαζόμενους.
<P>
" Επιτροπή ενθαρρύνει επίσης τα κράτη μέλη να καθιερώσουν την παροχή εγγυήσεων για τη νεολαία, προκειμένου να διασφαλιστεί ότι όλοι οι νέοι θα λαμβάνουν συμπληρωματική κατάρτιση, επιμόρφωση ή θέση εργασίας εντός τεσσάρων μηνών από την ολοκλήρωση της γενικής εκπαίδευσής τους. Στη Γερμανία, την Αυστρία και τις Κάτω Χώρες, όπως σωστά επισημαίνει ο αξιότιμος βουλευτής, τα ποσοστά ανεργίας των νέων είναι σχετικά χαμηλά. Αυτό οφείλεται, τουλάχιστον εν μέρει, στα ολοκληρωμένα συστήματα επαγγελματικής εκπαίδευσης και κατάρτισης στα εν λόγω κράτη μέλη, τα οποία διευκολύνουν την ένταξη των νέων στην αγορά εργασίας.
<P>
Το ανακοινωθέν της Bruges τον Δεκέμβριο του 2010 σχετικά με την ενισχυμένη ευρωπαϊκή συνεργασία στην επαγγελματική εκπαίδευση και κατάρτιση για την περίοδο 2011-2020 συνιστά ένα σημαντικό ευρωπαϊκό επίτευγμα σε αυτόν τον τομέα. Περιγράφει στόχους και προσδιορίζει τη δράση που απαιτείται για να βελτιωθεί η ποιότητα της επαγγελματικής κατάρτισης και να καταστεί πιο προσβάσιμη και συναφής με τις ανάγκες της αγοράς εργασίας.
<P>
Στο πλαίσιο της απάντησής μου, θα ήθελα επίσης να υπογραμμίσω την εκστρατεία "Youth at Work", η οποία εγκαινιάστηκε στη Βουδαπέστη στις 29 Απριλίου, και θα φέρει σε επαφή μικρές και μεσαίες επιχειρήσεις και νέους που αναζητούν εργασία, ενώ θα παράσχει πληροφορίες και υποστήριξη για να εμπνεύσει τους νέους να δημιουργήσουν τις δικές τους επιχειρήσεις. Έχουν προγραμματιστεί περισσότερες από 30 εκδηλώσεις έως το τέλος του 2012, έτος λήξης αυτής της εκστρατείας.
<P>
Αξιότιμοι βουλευτές, ελπίζω ότι οι κατευθύνσεις και οι πρωτοβουλίες που ανέφερα θα συνοδευθούν από την ανάληψη αποτελεσματικής δράσης στο εσωτερικό των κρατών μελών.
<SPEAKER ID="381" NAME="Jim Higgins" AFFILIATION="PPE">
(EN) Τα αριθμητικά στοιχεία είναι τρομακτικά: κράτη της Βαλτικής, Ιρλανδία, Ελλάδα και Σλοβακία: 30%· Ισπανία: 40%· στη γενέτειρά σας, κύριε Πρόεδρε, ένα εκατομμύριο άνθρωποι ηλικίας κάτω των 25 ετών χωρίς καμία προοπτική εργασίας. Στην Ιταλία, το 76% των νέων δηλώνουν ότι πρόκειται να μεταναστεύσουν. Θα ήθελα πάρα πολύ να πιστέψω ότι η κινητικότητα των νέων είναι η απάντηση, αλλά οι περισσότερες χώρες στην Ευρώπη, εκτός από αυτές τις τρεις που αναφέρατε, αντιμετωπίζουν προβλήματα ανεργίας.
<P>
Αυτό που πρέπει πραγματικά να κάνουμε είναι να επικεντρωθούμε στο γεγονός ότι η Ευρώπη έχει έναν γηράσκοντα πληθυσμό. Δεν μπορούμε να επιτρέψουμε αυτήν τη διαρροή εγκεφάλων. Πρόκειται για νέους με υψηλή μόρφωση και διάθεση να εργαστούν, και αυτό που πρέπει να κάνουμε είναι να μην τους αφήσουμε, να τους κρατήσουμε εδώ και να θέσουμε σε εφαρμογή το είδος των πρωτοπόρων προγραμμάτων που αναφέρατε σε σχέση με τα τρία κράτη μέλη, τη Γερμανία, τις Κάτω Χώρες και την Αυστρία. Επικροτώ το γεγονός ότι η Επιτροπή προτείνει στα κράτη μέλη πρωτοβουλίες. Θεωρώ ότι σε κάποια κράτη μέλη, ωστόσο, χρειαζόμαστε χρηματοδοτική βοήθεια από την άποψη της κατάρτισης των ατόμων και της παραμονής τους στην πατρίδα τους, διότι πιστεύω ότι, αντί να τροφοδοτούν την αγορά εργασίας εντός της ΕΕ, θα καταλήξουν να τροφοδοτούν τις αγορές εργασίας της Αυστραλίας και άλλων μακρινών χωρών.
<SPEAKER ID="382" NAME="Janusz Władysław Zemke" AFFILIATION="S&amp;D">
(PL) Κύριε Πρόεδρε, η ερώτησή μου προς τον κ. Επίτροπο αφορά ένα θέμα ελαφρώς διαφορετικό. Ο κ. Επίτροπος μίλησε για διάφορα μέτρα τα οποία αναμένεται να μειώσουν την ανεργία, αλλά δεν είπε κουβέντα για το γεγονός ότι μια σημαντική και αποτελεσματικότερη μέθοδος θα ήταν να συμφωνήσουν τα κράτη μέλη επί της αμοιβαίας αναγνώρισης των προσόντων που έχουν αποκτηθεί σε άλλο κράτος μέλος. Οι νέοι σήμερα αναζητούν συχνά εργασία σε άλλες χώρες, στις οποίες πρέπει να υποβληθούν σε εξετάσεις που είναι ίδιες με αυτές που έχουν ήδη περάσει. Τι θα γίνει με το θέμα αυτό;
<SPEAKER ID="383" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, το υψηλό ποσοστό ανεργίας σημαίνει ότι οι επενδύσεις που έγιναν από τα κράτη μέλη στην εκπαίδευση των νέων χαραμίζονται σε μια εποχή που οι τελευταίοι αισθάνονται υποχρεωμένοι να μεταναστεύσουν σε τρίτες χώρες. Θα ήθελα να σας ρωτήσω, κύριε Επίτροπε, δεδομένου ότι το ποσοστό πρόωρης εγκατάλειψης του σχολείου έχει φθάσει στο 16%, ακόμα δε και στο 40% στην Πορτογαλία, πώς προβλέπεται να έχει διαμορφωθεί το ποσοστό ανεργίας των νέων σε 15-20 χρόνια και ποια μέτρα λαμβάνετε για να διασφαλίσετε ότι αυτό δεν θα συμβεί;
<SPEAKER ID="384" NAME="László Andor" LANGUAGE="EN">
Στην απάντησή μου επεσήμανα τα μέτρα που έχουν ήδη περιγραφεί στη στρατηγική "Ευρώπη 2020" και ήδη βρίσκονται στο στάδιο της εφαρμογής τους σε διάφορα κράτη μέλη, μέσω των αποτελεσματικών προγραμμάτων της Επιτροπής.
<P>
Είναι εξίσου αλήθεια ότι, κατά την άποψη της Επιτροπής, πρόκειται περισσότερο για οριζόντιο ζήτημα, και υπάρχουν σε άλλες πρωτοβουλίες της ΕΕ πολύ συναφείς προτάσεις, συμπεριλαμβανομένων, για παράδειγμα, των συστάσεων ανά χώρα που δημοσιεύσαμε μόλις σήμερα, πολύ σημαντικών αναφορών στην ανάγκη μεταρρύθμισης των εκπαιδευτικών πολιτικών και βελτίωσης των επιδόσεων των συστημάτων εκπαίδευσης και κατάρτισης σε διάφορα κράτη μέλη, προκειμένου να συνδεθεί καλύτερα το περιεχόμενο της εκπαίδευσης και της κατάρτισης με τις ανάγκες της αγοράς εργασίας.
<P>
Αυτό μπορεί να βελτιώσει ποιοτικά τις ευκαιρίες απασχόλησης των νέων σε μεγάλο αριθμό κρατών μελών, συμπεριλαμβανομένης της Ισπανίας και άλλων κρατών όπου η κατάσταση είναι εξαιρετικά δύσκολη και όπου η μεταρρύθμιση του εκπαιδευτικού συστήματος είτε καθυστέρησε είτε αγνοήθηκε κατά την πρόσφατη περίοδο.
<P>
Είναι επίσης σημαντικό να υπογραμμίσουμε την "Πράξη για την Ενιαία Αγορά" η οποία, μεταξύ άλλων πρωτοβουλιών, αποσκοπεί στην προώθηση της αναγνώρισης προσόντων και τίτλων σπουδών, προσδίδοντας, συνεπώς, στην ευρωπαϊκή αγορά εργασίας μεγαλύτερη διαφάνεια και αποτελεσματικότητα, αναδεικνύοντας και δημιουργώντας περισσότερες ευκαιρίες από ό,τι στο παρελθόν.
<P>
Είναι επίσης σημαντικό να τονίσουμε ότι πολλές δράσεις υποστηρίζονται από τα χρηματοδοτικά μέσα της ΕΕ, ειδικότερα δε σε αυτό το πλαίσιο, από το Ευρωπαϊκό Κοινωνικό Ταμείο, αλλά θα ήθελα επίσης να αναφέρω τον νέο μηχανισμό μικροχρηματοδοτήσεων, ο οποίος παρέχει προγράμματα και, στην τελευταία περίπτωση, ευκαιρίες επιχειρηματικότητας και αυτοαπασχόλησης, και θεωρώ ότι οι πτυχές αυτές πρέπει να αντικατοπτρίζονται και στην προσεχή πρόταση για τον μηχανισμό μικροχρηματοδοτήσεων. Ευελπιστώ ότι το Κοινοβούλιο θα παράσχει τη στήριξή του εν προκειμένω, στο πλαίσιο του μηχανισμού μικροχρηματοδοτήσεων.
<P>
Θέμα: Μετανάστευση και Σένγκεν
<P>
" κρίση στη Β. Αφρική θέτει σε κίνδυνο την αρχή της ελεύθερης κυκλοφορίας στο χώρο Σένγκεν, όπως προκύπτει από τη συζήτηση μεταξύ της Ιταλίας και της Γαλλίας με αφορμή το ζήτημα της μετακίνησης των μεταναστών που προέρχονται κατά κύριο λόγο από την Τυνησία και την επανεισαγωγή συνοριακών ελέγχων, καθώς και από τις δηλώσεις γάλλων αξιωματούχων που τονίζουν τη σημασία επανεξέτασης κάποιων από τους όρους της συμφωνίας Σένγκεν.
<P>
Πώς σκοπεύει να αποτρέψει η Επιτροπή εξελίξεις που θέτουν εν αμφιβόλω την ελεύθερη κυκλοφορία στον ενιαίο χώρο Σένγκεν, ακρογωνιαίο λίθο της ευρωπαϊκής ενοποίησης;
<P>
Δεδομένου ότι η θέσπιση του χώρου Σένγκεν μεταθέτει την ευθύνη της φύλαξης των εξωτερικών συνόρων της ΕΕ σε ορισμένα μόνο κράτη μέλη, πώς θα κατορθώσει η Επιτροπή να πείσει τα κράτη μέλη να επιδείξουν μεγαλύτερη και ουσιαστικότερη αλληλεγγύη όταν ανακύπτουν θέματα μαζικής εισροής μεταναστών και να ξεπεράσει την απροθυμία που επιδεικνύουν τα κράτη μέλη να αναλάβουν ευθύνες και να επιμεριστούν δίκαια το βάρος τους;
<SPEAKER ID="386" NAME="Cecilia Malmström" LANGUAGE="EN">
Κύριε Πρόεδρε, το ερώτημα που θέτει ο κ. Παπανικολάου αφορά -όπως και επόμενες ερωτήσεις- τις διάφορες απόψεις και προοπτικές της συμφωνίας Σένγκεν, τη μεταναστευτική κρίση και τις πιέσεις που ασκούνται στον χώρο Σένγκεν. Επομένως, θα απαντήσω πρώτα στον κ. Παπανικολάου.
<P>
Νωρίτερα, συζητήσαμε την έκθεση του κ. Coelho και την ανάγκη διατήρησης του χώρου Σένγκεν ως ενός από τα μείζονα επιτεύγματα της Ευρωπαϊκής Ένωσης. Το δικαίωμα στην ελεύθερη κυκλοφορία αποτελεί πράγματι πολύ σημαντική ενσάρκωση του ευρωπαϊκού εγχειρήματος. Περισσότερα από 1,25 δισεκατομμύριο διασυνοριακά ταξίδια πραγματοποιούνται ετησίως από τουρίστες στο εσωτερικό της ΕΕ. " ελεύθερη κυκλοφορία αποτελεί εξίσου μείζονα τόνωση και όφελος για την εσωτερική αγορά, επομένως η διασφάλιση αυτού του επιτεύγματος είναι καίρια για την Επιτροπή και απόλυτη προτεραιότητα για εμένα προσωπικά.
<P>
Επιτρέψτε μου να τονίσω για μία ακόμα φορά ότι η προσέγγιση της Επιτροπής συνίσταται στην ενίσχυση του Σένγκεν, στη βελτίωση της αξιολόγησης -όπως προτείναμε ήδη πριν από τα Χριστούγεννα- στην αποσαφήνιση των κανόνων, στον προσδιορισμό των εργαλείων, στη συνδρομή προς τα κράτη μέλη που έχουν ανάγκη και, πιθανώς, στη θέσπιση ενός μηχανισμού που θα μπορούσε να παρέχει συντονισμένη κοινοτική απάντηση σε εξαιρετικές καταστάσεις, για παράδειγμα, όταν ένα κράτος μέλος αδυνατεί να ελέγξει τα εσωτερικά του σύνορα.
<P>
Ο κύριος στόχος της Επιτροπής είναι να ακολουθεί προληπτική προσέγγιση. Οι προτεινόμενες αλλαγές για την ενίσχυση του μηχανισμού παρακολούθησης, ο οποίος έχει σχεδιαστεί για τη διατήρηση της αμοιβαίας εμπιστοσύνης μεταξύ των κρατών μελών και της ικανότητάς τους να εφαρμόζουν αποτελεσματικά και αποδοτικά τα συνοδευτικά μέτρα, θα καταστήσουν δυνατή τη διατήρηση μιας ζώνης χωρίς σύνορα.
<P>
Αυτό θα επιτευχθεί μέσω περισσότερων επιτόπου επισκέψεων στα κράτη μέλη, προκειμένου να ελεγχθεί η εφαρμογή του κεκτημένου Σένγκεν. Οι έλεγχοι αυτοί θα μπορούσαν να οδηγήσουν σε συστάσεις προς τα κράτη μέλη για άμεσες δράσεις και προθεσμίες για την εφαρμογή τους. " αυξημένη εμπιστοσύνη μεταξύ των κρατών μελών θα μειώσει επίσης την προσφυγή των κρατών μελών σε μονομερείς πρωτοβουλίες για την προσωρινή επανεισαγωγή των εσωτερικών συνόρων ή την εντατικοποίηση των αστυνομικών ελέγχων στις παραμεθόριες περιοχές των εσωτερικών συνόρων.
<P>
Το πνεύμα του Σένγκεν είναι ένα πνεύμα εμπιστοσύνης και αλληλεγγύης. Είναι σημαντικό η ΕΕ να εκφράσει ειδικώς την αλληλεγγύης προς τα κράτη μέλη που έχουν επηρεαστεί περισσότερο από μεγάλης κλίμακας εισροές μεταναστών και ατόμων που χρήζουν διεθνούς προστασίας. " αλληλεγγύη αυτή μπορεί να λάβει διαφορετικές μορφές, με την παροχή συνδρομής, για παράδειγμα, εκεί όπου τα εξωτερικά σύνορα δέχονται πιέσεις. Ο Frontex διαδραματίζει καίριο ρόλο εν προκειμένω, και αποδείξαμε στην πρόσφατη επέμβαση της ομάδας RABIT στα ελληνο-τουρκικά σύνορα, καθώς και στην κοινή ναυτική επιχείρηση "Ερμής", ότι τα κράτη μέλη είναι διατεθειμένα να βοηθήσουν άλλα κράτη μέλη.
<P>
Πρέπει επίσης να προωθήσουμε την καθημερινή συνεργασία μεταξύ των εθνικών αρχών στον τομέα της επιτήρησης των συνόρων. Αυτός είναι ο σκοπός του ευρωπαϊκού συστήματος επιτήρησης των συνόρων (EUROSUR), το οποίο έχει αναπτυχθεί σταδιακά από το 2008, και για το οποίο η Επιτροπή θα υποβάλει νομοθετική πρόταση κατά τη διάρκεια του τρέχοντος έτους.
<P>
Μπορούμε επίσης να επιδείξουμε αλληλεγγύη εκφράζοντας οικονομική αλληλεγγύη. Υπάρχει σχετικό πρόγραμμα πλαίσιο κατά το τρέχον έτος που λαμβάνει υπόψη τη διαχείριση των μεταναστευτικών ροών. Διαθέτουμε χρηματοπιστωτικό μηχανισμό για τη βελτίωση της διαχείρισης αυτών των ροών σε ευρωπαϊκό επίπεδο και την ενίσχυση της αλληλεγγύης μεταξύ των κρατών μελών. Φυσικά, βρισκόμαστε επί του παρόντος σε ευρεία διαδικασία διαβούλευσης και τελούμε υπό δημοσιονομικούς περιορισμούς, αλλά μπορώ να σας διαβεβαιώσω ότι θα μεριμνήσω ώστε να συνεχίσουν να υπάρχουν χρήματα στο ταμείο αυτό και για το μέλλον.
<P>
Τα κράτη μέλη που εκτίθενται περισσότερο στις μεταναστευτικές πιέσεις και βρίσκονται στα εξωτερικά σύνορα της ΕΕ πρέπει να λαμβάνουν επαρκή οικονομική αποζημίωση για τα καθήκοντα που διεκπεραιώνουν προς το συμφέρον του χώρου Σένγκεν συνολικά - και τούτο μέσω του δίκαιου επιμερισμού των βαρών, προκειμένου να υποστηριχθούν τα κράτη μέλη που επηρεάζονται από μεγάλες εισροές ατόμων τα οποία χρήζουν διεθνούς προστασίας.
<P>
Πρέπει να είναι σαφές ότι οποιαδήποτε απόφαση σχετικά με τη μετεγκατάσταση παράνομων μεταναστών και δικαιούχων διεθνούς προστασίας εξαρτάται από το Συμβούλιο και από την προθυμία των κρατών μελών. Τα κράτη μέλη δεν έχουν εκφράσει ακόμα τη στήριξή τους προς μια τέτοια προσέγγιση σε γενική βάση, με μία αξιοσημείωτη εξαίρεση, ωστόσο, ήτοι το πιλοτικό σχέδιο για τη μετεγκατάσταση σε άλλα κράτη μέλη των ατόμων που έχουν λάβει διεθνή προστασία στη Μάλτα. Για να δοθεί άμεση συνέχεια σε αυτό, διοργάνωσα προ μηνός διάσκεψη για την ανάληψη δεσμεύσεων. Μπορώ να δηλώσω με ικανοποίηση ότι διατέθηκαν πάνω από 300 χώροι από κράτη μέλη και συνδεδεμένες χώρες. Άλλοι χώροι θα προσφερθούν αισίως και στο μέλλον. Αυτή είναι μια εκδήλωση χειροπιαστής αλληλεγγύης. Θα ήθελα να ευχαριστήσω τις χώρες αυτές και ευελπιστώ να μπορέσουν να συμβάλουν και στο μέλλον.
<SPEAKER ID="387" NAME="Γεώργιος Παπανικολάου" AFFILIATION="PPE">
Κυρία Επίτροπε, σας ευχαριστώ πολύ. Συμφωνώ απολύτως μαζί σας, όπως νομίζω ότι συμφωνεί και το Κοινοβούλιό μας. Αυτό φάνηκε άλλωστε και προηγουμένως στη συζήτηση για την ένταξη της Βουλγαρίας και της Ρουμανίας. Την ίδια στιγμή όμως -το γνωρίζετε καλά- στο Συμβούλιο υπάρχει ζήτημα ομοφωνίας για το θέμα της Βουλγαρίας και της Ρουμανίας.
<P>
Μιλήσατε για εμπιστοσύνη. Ναι, θέλουμε να οικοδομούμε συνεχώς την εμπιστοσύνη. " Δανία, όμως, με την επιλογή που έχει κάνει, αποδέχεται τη δήλωσή σας αυτή;
<P>
Τοποθετηθήκατε επίσης και στο θέμα του νέου μηχανισμού. Ενόψει και της Συνόδου Κορυφής η συζήτηση αυτή για το μηχανισμό ενισχύει την αντίληψη για την εμπιστοσύνη - θυμίζω ότι ούτως ή άλλως στο άρθρο 23 του Κώδικα Σένγκεν προβλέπεται μηχανισμός για εξαιρετικές περιστάσεις· ή μήπως τελικά προκαλεί νέα ανησυχία στα κράτη μέλη και σε όσα κράτη βρίσκονται στο χώρο Σένγκεν;
<SPEAKER ID="388" NAME="Giovanni La Via" AFFILIATION="PPE">
(IT) Κυρία Επίτροπε, πριν από το τέλος του επόμενου μήνα, η Ευρωπαϊκή Επιτροπή θα διατυπώσει την πρόταση για το νέο πολυετές δημοσιονομικό πλαίσιο για την περίοδο 2014-2020.
<P>
Πέρα από τον FRONTEX, τον οποίο ήδη αναφέρατε, ποιες δράσεις προτίθεται να χρηματοδοτήσει η Ευρωπαϊκή Επιτροπή, προκειμένου να υποστηρίξει τα κράτη μέλη που έχουν πληγεί σοβαρά από τις αιτήσεις ασύλου και, πάνω από όλα, να αποτρέψει τη μελλοντική αύξηση της εισροής οικονομικών μεταναστών; Με άλλα λόγια, τι είδους δράσεις σκοπεύει να χρηματοδοτήσει μέσω των μεσογειακών πολιτικών γειτονίας ώστε να αποτραπεί η μαζική μετανάστευση κατά τους ερχόμενους μήνες και τα επόμενα έτη;
<SPEAKER ID="389" NAME="Cecilia Malmström" LANGUAGE="EN">
" εμπιστοσύνη δεν είναι κάτι που επιβάλλεται, πρέπει να την αξίζει κανείς και να την κερδίσει. Το μόνο που μπορούμε να κάνουμε είναι να προσπαθήσουμε να βελτιώσουμε την εμπιστοσύνη μεταξύ των κρατών μελών, διασφαλίζοντας αυστηρότερη διακυβέρνηση σε σχέση με τον χώρο Σένγκεν· να διασφαλίσουμε ότι αξιολογούμε, όχι μέσω του συστήματος αξιολόγησης από ομοτίμους που έχουμε σήμερα, αλλά μέσω ενός ανεξάρτητου μηχανισμού, σε ευρωπαϊκή κοινοτική βάση, με τη συμμετοχή της Ευρωπαϊκής Ένωσης, προκειμένου να προσδιοριστούν πολύ νωρίς τα προβλήματα ή οι αδυναμίες στο σύστημα Σένγκεν, αλλά και να διασφαλιστεί επίσης ότι έχουμε στη διάθεσή μας εργαλεία ώστε να βοηθήσουμε άμεσα τα κράτη μέλη που αντιμετωπίζουν δυσκολίες. Αισίως, αυτό αναμένεται να καταστήσει δυνατή την ενίσχυση της εμπιστοσύνης.
<P>
Απαντώντας στον άλλον αξιότιμο βουλευτή, θα ήθελα να αναφέρω ότι διαπραγματευόμαστε επί του παρόντος το πλαίσιο, επομένως δεν είμαι σε θέση να σας δώσω αριθμητικά στοιχεία. Ωστόσο, αυτό που πράττουμε σήμερα είναι ότι προσπαθούμε να αυξήσουμε την ανεξαρτησία και τους πόρους του Frontex. Επιδιώκουμε επίσης να διευκολύνουμε την πρόσβαση των κρατών μελών στα διάφορα κονδύλια που αφορούν τη μετανάστευση απλουστεύοντας και διευκολύνοντας τις διαδικασίες σε ό,τι αφορά τα σύνορα, το άσυλο, την ένταξη κ.λπ.
<P>
Φυσικά, πρέπει να κάνουμε τη διάκριση μεταξύ των παράνομων μεταναστών και των μεταναστών που χρήζουν διεθνούς προστασίας. Όπως γνωρίζετε, το Συμβούλιο και το Κοινοβούλιο διαπραγματεύονται επί του παρόντος τη θέσπιση του προγράμματος επανεγκατάστασης, και αυτός είναι επίσης ένας τομέας στον οποίο η Ευρωπαϊκή Επιτροπή θα μπορούσε να διερευνήσει τις δυνατότητες για τη χρηματοδότηση μεγάλου μέρους του. Σε σχέση με την άμεση γειτονία μας στη Μεσόγειο και τις εταιρικές σχέσεις κινητικότητας: επιχειρούμε να συμπεριλάβουμε στο πλαίσιο της μετανάστευσης όλες τις πτυχές του παράνομου, νόμιμου ασύλου και του ασύλου διεθνούς προστασίας.
<P>
Όλα αυτά απαιτούν έντονη πολιτική βούληση και κάποιους πρόσθετους πόρους, και θα καταβάλω κάθε δυνατή προσπάθεια αγωνιζόμενη να εξασφαλίσω τη διάθεση πόρων στον τομέα της αρμοδιότητάς μου.
<P>
Δεύτερο μέρος
<P>
Θέμα: Καθεστώς θεωρήσεων για το Κοσσυφοπέδιο
<P>
Πώς αξιολογεί η Επιτροπή την τρέχουσα κατάσταση όσον αφορά στην απελευθέρωση του καθεστώτος θεωρήσεων για το Κοσσυφοπέδιο (απλοποιημένο καθεστώς θεωρήσεων), και τι χρονοδιάγραμμα έχει καταρτιστεί για το επείγον αυτό ζήτημα;
<SPEAKER ID="391" NAME="Cecilia Malmström" LANGUAGE="EN">
" Επιτροπή παρακολουθεί επί του παρόντος σε σταθερή βάση όλες τις ενέργειες στις οποίες προβαίνουν οι αρχές του Κοσσυφοπεδίου ώστε να εκπληρώσουν τους όρους για την έναρξη του διαλόγου σχετικά με την απελευθέρωση του καθεστώτος θεωρήσεων. Επαναλαμβάνουμε διαρκώς ότι υπάρχουν δύο κύρια ζητήματα που εκκρεμούν πριν από την έναρξη αυτού του διαλόγου: ομαλή επανεισδοχή και πολιτικές επανένταξης σύμφωνα με τις προδιαγραφές της ΕΕ.
<P>
" εφαρμογή του νόμου για την επανεισδοχή, καθώς και των διμερών συμφωνιών επανεισδοχής με τα κράτη μέλη της ΕΕ πρέπει να συνεχιστεί με κατάλληλο τρόπο. Πραγματοποιήθηκαν δύο αποστολές αξιολόγησης στο Κοσσυφοπέδιο -τον Ιούνιο και τον Δεκέμβριο του προηγούμενου έτους- με στόχο την αξιολόγηση της κατάστασης στο Κοσσυφοπέδιο όσον αφορά τη διαδικασία ολοκλήρωσης. Οι αξιολογήσεις αυτές κατέδειξαν ότι έχει σημειωθεί μεγάλη πρόοδος, αλλά εξακολουθούν να υφίστανται κάποιοι στόχοι που πρέπει να υλοποιηθούν, και είμαστε σε διάλογο με την κυβέρνηση του Κοσσυφοπεδίου, προκειμένου να τους βοηθήσουμε και να τους στηρίξουμε ενόψει της επίτευξης αυτών των τελευταίων στόχων. Πρόοδος πρέπει να σημειωθεί εξίσου και σε επίπεδο τοπικής αυτοδιοίκησης.
<P>
Λαμβάνουμε τακτικές ενημερώσεις από το Κοσσυφοπέδιο, και εγώ πραγματοποιώ συναντήσεις με τους αρμόδιους υπουργούς, ενώ μόλις διευθετηθούν όλα αυτά τα στοιχεία, θα είμαστε έτοιμοι να δρομολογήσουμε μια νέα αποστολή, ούτως ώστε να μεταβούμε στην περιοχή και να εξακριβώσουμε τι είδους δράσεις μπορούν να αναληφθούν, προκειμένου να δρομολογηθεί ο διάλογος για την ελευθέρωση του καθεστώτος θεωρήσεων. Δεν έχουμε φθάσει ακόμα στο σημείο αυτό, όμως έχει σημειωθεί μεγάλη πρόοδος στο Κοσσυφοπέδιο, και συνεργαζόμαστε πολύ στενά με την κυβέρνηση ώστε να τους υποστηρίξουμε και να τους βοηθήσουμε να σημειώσουν πρόοδο.
<SPEAKER ID="392" NAME="Bernd Posselt" AFFILIATION="PPE">
(DE) Σας ευχαριστώ πολύ, κυρία Επίτροπε, για την άρτια απάντηση. Ήθελα απλά να ρωτήσω εάν νομίζετε ότι είναι δυνατόν η αποστολή αυτή να καταφέρει να φθάσει στο Κοσσυφοπέδιο φέτος ή αυτό είναι κάτι που δεν μπορείτε πραγματικά να κρίνετε. Δεν θα ήταν σημαντικό μια χώρα τόσο μικρή, για την οποία διοχετεύουμε χρηματοδότηση και καταβάλλουμε προσπάθεια ώστε να την υποστηρίξουμε, να κατορθώσει πραγματικά να γνωρίσει την Ευρώπη; Είναι ασφαλώς εντελώς αντιπαραγωγικό να "φυλακίζουμε" τον κόσμο εκεί. Γνωρίζω ότι συμμερίζεστε την ιδέα του ανοίγματος των συνόρων, αλλά θεωρείτε ρεαλιστική τη δυνατότητα πραγματοποίησης της εν λόγω αποστολής ακόμα και κατά τη διάρκεια της πολωνικής Προεδρίας;
<SPEAKER ID="393" NAME="Cecilia Malmström" LANGUAGE="EN">
Κύριε Posselt, συμμερίζομαι πλήρως τη φιλοδοξία σας να κάνετε ό,τι είναι δυνατόν για να αποτρέψετε να καταστεί το Κοσσυφοπέδιο μια απομονωμένη νησίδα σε αυτήν την περιοχή, στην οποία προσπαθούμε να άρουμε τα εμπόδια των θεωρήσεων ένα προς ένα. Σίγουρα δεν πρόκειται να εγκαταλείψουμε το Κοσσυφοπέδιο. " επιλογή του κατάλληλου χρόνου εναπόκειται ουσιαστικά στην κυβέρνηση του Κοσσυφοπεδίου. Εργαζόμαστε με τους Κοσοβάρους, και μόλις μας ενημερώσουν ότι έφεραν εις πέρας τους στόχους που έχουμε θέσει, μπορούν να απευθυνθούν σε εμάς, οπότε και θα στείλουμε αυτήν την αποστολή. Εναπόκειται μεν στη δική τους βούληση, αλλά δεν υπάρχουν χρονικά όρια. Μπορούμε να μεταβούμε εκεί όποτε μας καλέσουν και όποτε θα έχει σημειωθεί εύλογη πρόοδος.
<P>
Θέμα: Καταμέτρηση της χρήσης του διαδικτύου από εγκληματίες
<P>
" ταχεία εξέλιξη της τεχνολογίας και, ειδικότερα, του διαδικτύου, έχει καταστήσει όλο και πιο δυσχερή τη διείσδυση στις εγκληματικές οργανώσεις. Οι εγκληματίες χρησιμοποιούν τώρα για να επικοινωνήσουν το διαδίκτυο, αντί των κινητών τηλεφώνων που είχαν κατά τα τελευταία χρόνια την προτίμησή τους.
<P>
Μπορεί να αναφέρει η Επιτροπή τι προτείνει για την καταπολέμηση της χρήσης του διαδικτύου από εγκληματικές συμμορίες στην Ευρώπη;
<SPEAKER ID="395" NAME="Cecilia Malmström" LANGUAGE="EN">
Το ηλεκτρονικό έγκλημα συνιστά πράγματι εντεινόμενη απειλή. Αυξάνεται η κινητικότητά του, ενώ πρόσφατη ανάλυση απειλών υποδεικνύει ότι το οργανωμένο έγκλημα συμμετέχει ολοένα περισσότερο σε εγκληματικές δραστηριότητες στον κυβερνοχώρο. Συνεπώς, η Επιτροπή αναλαμβάνει διάφορες δράσεις όσον αφορά τη βελτίωση της συνολικής κυβερνο-ασφάλειας και της πρόληψης και αντιμετώπισης του εγκλήματος στο κυβερνοχώρο.
<P>
Σε επίπεδο πολιτικής, έχουν καθοριστεί ειδικοί στόχοι και χάρτες πορείας στα πρόσφατα έγγραφα πολιτικής. Έχουμε την ευρωπαϊκή ψηφιακή ατζέντα και την ευρωπαϊκή στρατηγική εσωτερικής ασφάλειας. Σε αυτήν τη στρατηγική, το έγκλημα στον κυβερνοχώρο επισημαίνεται σαφώς ως μία από τις προτεραιότητές μας για το μελλοντικό έργο μας.
<P>
Πέρυσι, καταθέσαμε επίσης δύο νομοθετικές προτάσεις: μία τον Μάρτιο, μια οδηγία για την παιδική εκμετάλλευση στο Διαδίκτυο, η οποία εγκρίθηκε από την Επιτροπή και γνωρίζω ότι τελεί υπό διαπραγμάτευση επί του παρόντος, καθώς και μια πρόταση οδηγιών για τις επιθέσεις κατά των συστημάτων πληροφόρησης στον κυβερνοχώρο. Αυτό συνέβη τον προηγούμενο Σεπτέμβριο και βρίσκεται επίσης στο στάδιο των διαπραγματεύσεων μεταξύ του Σώματος και του Συμβουλίου· γνωρίζω δε ότι έχει σημειωθεί σημαντική πρόοδος.
<P>
Πρόκειται φυσικά για μια προσπάθεια θέσπισης ευρωπαϊκής νομοθεσίας έναντι των πρόσφατων απειλών στον κυβερνοχώρο. Ειδικότερα, έχουμε συμπεριλάβει διατάξεις για την ποινικοποίηση της χρήσης εργαλείων, όπως το κακόβουλο λογισμικό, που χρησιμοποιούνται για τη δημιουργία των λεγόμενων δικτύων προγραμμάτων ρομπότ (botnets), τα οποία χρησιμοποιούνται από εγκληματίες.
<P>
" διεθνής συνεργασία έχει επίσης κομβική σημασία για την καταπολέμηση του εγκλήματος στον κυβερνοχώρο, και αυτός είναι ο λόγος για τον οποίο συναλλασσόμαστε με διεθνείς εταίρους στα ζητήματα αυτά. Έχουμε την ομάδα εργασίας μεταξύ της ΕΕ και των "νωμένων Πολιτειών, η οποία δημιουργήθηκε πέρυσι τον Νοέμβριο, στο πλαίσιο της οποίας πραγματοποιήσαμε μια σειρά διαφορετικών συνεδριάσεων εμπειρογνωμόνων. Θα υποβάλουμε έκθεση προόδου πρόοδο ενόψει της προσεχούς συνόδου κορυφής ΕΕ"ΠΑ τον Νοέμβριο του τρέχοντος έτους. Σχεδιάζουμε επίσης τη δημιουργία ενός κυβερνο-κέντρου, όπου θα μπορούσαμε ενδεχομένως να συντονίσουμε σε ευρωπαϊκό επίπεδο τις προσπάθειες που καταβάλλονται στα διάφορα κράτη μέλη.
<P>
Το έγκλημα στον κυβερνοχώρο επηρεάζεται άμεσα από τα άμεσα τεχνολογικά επιτεύγματα, τα οποία εμφανίζονται ταχύτατα σε νέα επιχειρησιακά μοντέλα, αλλά και από την ικανότητα των αρχών επιβολής του νόμου και της ευρύτερης κοινωνίας να συμβιβαστούν με τόσο ρευστά περιβάλλοντα όπως ο κυβερνοχώρος. Το έγκλημα στον κυβερνοχώρο μετατρέπεται σε κοινό έγκλημα. Για τον λόγο αυτόν, πρέπει από κοινού να θέσουμε σε τάξη τα συστήματά μας και να μοιραστούμε πληροφορίες, προκειμένου να επιληφθούμε αυτού του ζητήματος. Εάν υπάρχει λόγος να πιστεύει κανείς ότι οι ομάδες οργανωμένου εγκλήματος κρύβονται πίσω από αυξανόμενο αριθμό εγκλημάτων στο Διαδίκτυο, τα ίδια ερευνητικά μέτρα εφαρμόζονται και στην εξιχνίαση και την ποινική δίωξη του οργανωμένου εγκλήματος εκτός Διαδικτύου, σε συνδυασμό φυσικά με έναν βελτιωμένο μηχανισμό συντονισμού.
<P>
Τέλος, πριν από δέκα χρόνια εγκρίθηκε η Σύμβαση του Συμβουλίου της Ευρώπης -η Σύμβαση της Βουδαπέστης- για το έγκλημα στον κυβερνοχώρο. Μετά την παρέλευση δέκα ετών, η σύμβαση αυτή δεν έχει υπογραφεί και επικυρωθεί από όλα τα κράτη μέλη. Ασκούμε πιέσεις με κάθε δυνατό μέσο για την επικύρωσή της έως τα τέλη του έτους, στη δέκατη επέτειό της, διότι κάτι τέτοιο θα αποδείκνυε την ανάληψη σημαντικής δέσμευσης από όλα τα κράτη μέλη για την καταπολέμηση αυτών των εγκλημάτων.
<SPEAKER ID="396" NAME="Gay Mitchell" AFFILIATION="PPE">
(EN) Σας ευχαριστώ για την απάντησή σας, κυρία Επίτροπε. Κατανοώ ότι υπάρχουν άνθρωποι που κομπάζουν και ασκούν τις λεγόμενες εγκληματικές δραστηριότητες στο Διαδίκτυο, και αυτή η παράνομη δραστηριότητα περιλαμβάνει το λαθρεμπόριο ναρκωτικών, την εμπορία ανθρώπων, την πορνεία, το εμπόριο όπλων, τη λαθραία μεταφορά παράνομων μεταναστών στην άλλη πλευρά των συνόρων, ακόμα δε και φόνους, κλοπές, απάτες, ένοπλες ληστείες και ούτω καθεξής. Όλα αυτά γίνονται στο Facebook, με τη χρήση του συστήματος, και είναι κάτι για το οποίο κάποιοι καυχιούνται. Σίγουρα είναι δυνατόν για την Europol και τους παρόχους υπηρεσιών να εντοπίσουν ορισμένα από αυτά τα άτομα - μια προσπάθεια που μπορεί ακόμα και να συντονιστεί από την Επιτροπή. Όσο περισσότερο αισθάνονται ότι είναι άτρωτοι τόσο περισσότερο θα αυξάνεται και ο αριθμός τους.
<P>
Θα ήθελα να ζητήσω από την κ. Επίτροπο να εξετάσει το ενδεχόμενο ορισμένων ειδικών ενεργειών, προκειμένου να υπάρξει συντονισμένη απάντηση στις δραστηριότητες ορισμένων ατόμων στο Διαδίκτυο.
<SPEAKER ID="397" NAME="Silvia-Adriana Ţicău" AFFILIATION="S&amp;D">
(RO) Ο αριθμός, το εύρος και η σοβαρότητα των επιθέσεων στον κυβερνοχώρο έχουν αυξηθεί τα τελευταία χρόνια. Τα θύματά τους είναι απλοί πολίτες, εταιρείες ή ακόμα και δημόσια, τοπικά, εθνικά ή ευρωπαϊκά θεσμικά όργανα. " Ευρωπαϊκή Ένωση πρέπει να ενισχύσει τη στρατηγική της για την καταπολέμηση του εγκλήματος στον κυβερνοχώρο. Θα ήθελα να σας ρωτήσω, πέρα από το νομοθετικό πλαίσιο και την επέκταση της εντολής του ENISA (Ευρωπαϊκός Οργανισμός για την Ασφάλεια Δικτύων και Πληροφοριών), ποια μέτρα σκοπεύει να λάβει η Επιτροπή για να ενισχύσει τον ηγετικό της ρόλο στην κατοχύρωση της ασφάλειας στον κυβερνοχώρο;
<SPEAKER ID="398" NAME="Cecilia Malmström" LANGUAGE="EN">
Ναι, πράγματι, στο Διαδίκτυο διαπράττονται πλέον και κοινές εγκληματικές ενέργειες, διότι αποτελεί χρήσιμο εργαλείο, υπάρχουν όμως και νέες μορφές εγκλήματος που διευκολύνονται από το Διαδίκτυο, όπως ο εντοπισμός απάτης ή η λεηλασία τραπεζικών λογαριασμών κ.λπ.
<P>
Μπορείτε να είστε βέβαιοι ότι παρακολουθούμε αυτό το θέμα πολύ προσεκτικά. Πρόσφατα μάλιστα, η Europol εξαπέλυσε ορισμένες αρκετά αξιοσημείωτες επιθέσεις σε κάποιες από αυτές τις συμμορίες, εντοπίζοντας διασυνοριακές ευρωπαϊκές συμμορίες που συμμετείχαν σε παιδική πορνογραφία, για παράδειγμα, αλλά και σε λαθρεμπόριο και ναρκωτικά, επομένως υπάρχουν πολλοί εμπειρογνώμονες στην Europol που ασχολούνται με το θέμα αυτό.
<P>
Φυσικά, πρέπει να καταβάλουμε περαιτέρω προσπάθειες. Πρέπει να συνδέσουμε όλα τα κέντρα συναγερμού στην Ευρωπαϊκή Ένωση, να ανταλλάξουμε στατιστικές, να μοιραστούμε πληροφορίες και επίσης να συνεργαστούμε περισσότερο με ιδιωτικές εταιρείες για την εξεύρεση λύσεων έως κάποιον βαθμό. Σχεδιάζουμε επίσης -και διεξάγουμε επί του παρόντος μελέτη σκοπιμότητας συναφώς- τη δημιουργία, έως το 2013, ενός ευρωπαϊκού κυβερνο-κέντρου που θα συντονίζει αυτό το έργο, θα λειτουργεί ως κέντρο προειδοποίησης και θα υποστηρίζει τα διάφορα εθνικά κυβερνο-κέντρα που ήδη υπάρχουν. Παρακολουθούμε το θέμα αυτό πολύ στενά, και η Europol, σε συνεργασία με τις εθνικές αρχές, καταβάλλει κάθε δυνατή προσπάθεια για την πάταξη αυτού του ογκούμενου εγκλήματος.
<P>
Θέμα: Αποτιμήσεις του Σένγκεν και πιθανή διακοπή της λειτουργίας του μηχανισμού
<P>
Υφίσταται ο κίνδυνος να θεωρηθούν οι προτάσεις της Επιτροπής για τη διακυβέρνηση της ζώνης Σένγκεν ως αποδίδουσες προτεραιότητα στην ευρωπαϊκή διαδικασία σε βάρος της ευρωπαϊκής ουσίας. " Επιτροπή προτείνει έναν κυρίαρχο ηγετικό ρόλο για την ίδια στο πλαίσιο της αναθεωρημένης διαδικασίας αποτίμησης του Σένγκεν και το Κοινοβούλιο προτείνει την τροποποίηση τούτου προκειμένου να υπάρξει ισορροπία μεταξύ του ρόλου των ευρωπαϊκών και εθνικών εμπειρογνωμόνων. Σε σχέση με τη διακοπή της λειτουργίας του μηχανισμού Σένγκεν, η Επιτροπή προτείνει έναν μηχανισμό ΕΕ αντί απόφασης των κρατών μελών, πρόταση που σε μεγάλο βαθμό παρερμηνεύθηκε ως εννοούσα ότι η εκ νέου καθιέρωση των εθνικών συνόρων θα ήταν ευκολότερη στην πράξη. Δεδομένου ότι από πολιτική άποψη θα ήταν εξαιρετικά δύσκολο να εφαρμοστεί μια κοινοτική μέθοδος τόσο για τις αποτιμήσεις όσο και για τη διακοπή της λειτουργίας, έστω και αν άξιζε τον κόπο, δεν θα ήταν καλύτερο να καταστεί η ευρωπαϊκή ουσία προτεραιότητα με την κίνηση διαδικασιών επί παραβάσει έναντι των κρατών μελών που παραβιάζουν τους κανόνες Σένγκεν;
<P>
Θέμα: " εφαρμογή της Συνθήκης Σένγκεν
<P>
H δημιουργία του χώρου Σένγκεν χωρίς εσωτερικά σύνορα, η ελεύθερη κυκλοφορία των ευρωπαίων πολιτών, συνιστά μια από τις θεμελιώδεις αρχές της ΕΕ και αποτελεί το βασικότερο πυλώνα του ευρωπαϊκού οικοδομήματος. " επαναφορά των συνοριακών ελέγχων εντός της Ε.Ε. δεν αποτελεί τη λύση στη μετανάστευση. Είναι ένα μέτρο που θα δυσκολέψει τη ζωή των ευρωπαίων πολιτών και παραπέμπει σε εθνικοποίηση.
<P>
Λαμβάνοντας λοιπόν υπόψη και τη δήλωση του Προέδρου του ΕΚ που υπογραμμίζει ότι "η ελευθερία της κυκλοφορίας είναι ίσως η πλευρά της Ε.Ε. που εκτιμούν περισσότερο οι Ευρωπαίοι", ερωτάται η Επιτροπή, ποια στάση θα κρατήσει απέναντι στη Δανία μετά την πρόσφατη απόφασή της να επαναφέρει τους συνοριακούς ελέγχους; Είναι διατεθειμένη να λάβει περαιτέρω μέτρα για να ενισχυθούν περισσότερο τα εξωτερικά σύνορα της Ε.Ε.; Θα προωθήσει την αναθεώρηση της αρχής της αποκλειστικής αρμοδιότητας του κράτους πρώτης παράνομης εισόδου;
<SPEAKER ID="400" NAME="Cecilia Malmström" LANGUAGE="EN">
Κύριε Πρόεδρε, θα απαντήσω και στις δύο ερωτήσεις ταυτόχρονα, διότι είναι σχεδόν πανομοιότυπες. Αφορούν την πρόκληση της διατήρησης και της περαιτέρω ανάπτυξης του χώρου Σένγκεν ενόψει της μεταναστευτικής κρίσης. Αναφέρθηκα ακροθιγώς στο θέμα αυτό, απαντώντας στην ερώτηση του κ. Παπανικολάου, αλλά τα στοιχεία αυτά θα πρέπει, φυσικά να ληφθούν υπόψη και σε αυτό το πλαίσιο.
<P>
Στην ερώτησή της, η κ. Ludford εξέφρασε ανησυχίες σχετικά με το γεγονός ότι οι διαπραγματεύσεις για τη νέα αποτίμηση του Σένγκεν και τους κανόνες αναστολής θα πρέπει να είναι χρονοβόρες και η επίτευξη συμφωνίας δύσκολη, και ζήτησε από την Επιτροπή να θέσει σε προτεραιότητα την κίνηση διαδικασιών επί παραβάσει κατά των κρατών μελών που παραβιάζουν τους κανόνες Σένγκεν. Επιτρέψτε μου να είμαι πολύ σαφής επ' αυτού: η παραβίαση των κανόνων Σένγκεν δεν μπορεί να γίνει ανεκτή, αλλά το ένα στοιχείο δεν αποκλείει το άλλο. Σχεδιάζουμε επίσης να ακολουθήσουμε παράλληλη προσέγγιση.
<P>
Είμαστε οι θεματοφύλακες του δικαίου της ΕΕ. " Επιτροπή θα συνεχίσει να διασφαλίζει ότι οι κανόνες Σένγκεν θα εφαρμόζονται σωστά και θα τηρούνται από όλους. " βάση του έργου μας πρέπει να είναι η υφιστάμενη νομοθεσία. Είμαι πεπεισμένη ότι η κείμενη νομοθεσία μπορεί να ανταποκριθεί σε πάρα πολλές καταστάσεις. Εκεί όπου υπάρχουν διαφορές στην ερμηνεία ή την εφαρμογή, η Επιτροπή θα πρέπει να διαβουλεύεται με τα εν λόγω κράτη μέλη και να αποσαφηνίζει τους κανόνες. Τούτο μπορεί να επιτευχθεί με την κατάρτιση κατευθυντηρίων γραμμών ή συστάσεων.
<P>
" Επιτροπή είναι πρόθυμη να χρησιμοποιήσει όλα τα διαθέσιμα μέσα ώστε να διασφαλιστεί η ορθή εφαρμογή του δικαίου της ΕΕ, περιλαμβανομένης της κίνηση διαδικασιών επί παραβάσει όταν μια τέτοιου είδους δράση κρίνεται απαραίτητη. Ταυτόχρονα, θα εργαστούμε για τα προληπτικά μέτρα τα οποία αναμένεται να μας βοηθήσουν να αποφύγουμε τις διαδικασίες επί παραβάσει. Σε αυτό το πλαίσιο, βρίσκονται σε εξέλιξη διαπραγματεύσεις μεταξύ της Επιτροπής, του Κοινοβουλίου και του Συμβουλίου με σκοπό τη θέσπιση ενός αποτελεσματικότερου συστήματος αξιολόγησης για τον χώρο Σένγκεν. Εξετάζουμε επί του παρόντος εάν και πώς θα πρέπει να συμπληρώσουμε αυτόν τον μηχανισμό αξιολόγησης, προκειμένου να δημιουργηθεί αμοιβαία εμπιστοσύνη και να διασφαλιστεί η συνεκτική εφαρμογή των κανόνων.
<P>
Όσον αφορά το σχέδιο της δανικής κυβέρνησης σχετικά με τους ελέγχους στα εσωτερικά σύνορα της Δανίας, στην οποία αναφέρθηκε η κ. Κοππά, θα γνωρίζετε φυσικά ότι ο Πρόεδρος της Επιτροπής απηύθυνε αμέσως επιστολή στον πρωθυπουργό της Δανίας, επισημαίνοντας ότι η πρώτη ανάλυση της Επιτροπής ήγειρε σοβαρές αμφιβολίες σχετικά με τη συμμόρφωση των προτεινόμενων μέτρων προς τις υποχρεώσεις της Δανίας που απορρέουν από το ευρωπαϊκό και διεθνές δίκαιο. Ο Πρόεδρος κ. Barroso υπογράμμισε ότι δεν επιτρέπεται στα κράτη μέλη να διεξάγουν συστηματικούς ενδοκοινοτικούς συνοριακούς ελέγχους αγαθών και ανθρώπων, και παρακίνησε τη Δανία να μην προβεί σε μονομερείς ενέργειες. Αναλύουμε τώρα τις πληροφορίες που παρείχε η Δανία και στη συνέχεια θα αποφασίσουμε για τη λήψη περαιτέρω δράσης.
<P>
" κ. Κοππά ρώτησε επίσης εάν η Επιτροπή θα προτείνει αναθεώρηση της αρχής της αποκλειστικής αρμοδιότητας του κράτους πρώτης παράνομης εισόδου. Θα ήθελα να υπογραμμίσω ότι πρόκειται για μια αρχή σύμφωνα με την οποία ένα άτομο που έχει εισέλθει παράνομα στο έδαφος ενός κράτους μέλους επιστρέφεται στο κράτος πρώτης εισόδου στην ΕΕ. Είναι ένας ειδικός κανόνας του κανονισμού του Δουβλίνου, ο οποίος θεσπίζει ότι τα κράτη μέλη πρέπει να αξιολογήσουν ποιο κράτος μέλος είναι υπεύθυνο για την εξέταση μιας αίτησης ασύλου που κατατέθηκε στην επικράτειά τους. Ως εκ τούτου, δεν πρόκειται για μέσο που έχει σχεδιαστεί ώστε να ανταποκρίνεται στις προκλήσεις που συνδέονται με την παράνομη μετανάστευση.
<P>
Στην πρόταση της Επιτροπής για την αναδιατύπωση του κανονισμού του Δουβλίνου, η αρχή αυτή παραμένει άθικτη. Τα κράτη μέλη που διαδραματίζουν τον μεγαλύτερο ρόλο στην είσοδο του αιτούντος στην ΕΕ θα πρέπει να είναι αρμόδια για την εξέταση της αίτησης χορήγησης ασύλου του. Το Ευρωπαϊκό Κοινοβούλιο εξέφρασε τη σθεναρή υποστήριξή του επ' αυτού κατά την ψηφοφορία σχετικά με την εν λόγω πρόταση τον Μάιο του 2009. " στήριξη αυτή επιβεβαιώθηκε με την ψηφοφορία της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων τον Νοέμβριο του προηγούμενου έτους.
<SPEAKER ID="401" NAME="Sarah Ludford" AFFILIATION="ALDE">
(EN) Κυρία Πρόεδρε, είμαι φυσικά πολύ χαρούμενη που σας ακούω να τονίζετε εκ νέου τη σημασία που αποδίδετε στη διατήρηση του χώρου Σένγκεν. Γνωρίζω ότι είστε πολύ ειλικρινής εν προκειμένω, αλλά η ανησυχία μου είναι ότι, παρά ταύτα, οι άνθρωποι φαίνονται να έχουν παρεξηγήσει τις προθέσεις και μεταφέρθηκε στο εξωτερικό η εντύπωση -για παράδειγμα, την περασμένη εβδομάδα ένα άρθρο της εφημερίδας Financial Times ανέφερε ότι "τόσο ο Σένγκεν όσο και η ευρωζώνη διαλύονται", ότι, κατά κάποιο τρόπο, η Επιτροπή είναι πολύ χαλαρή σχετικά με την επαναφορά των εσωτερικών συνοριακών ελέγχων.
<P>
Φοβούμαι ότι η έμφαση που αποδίδει, εν προκειμένω, η Επιτροπή στα δικά της θεσμικά δικαιώματα δεν συνοδεύεται με αποφασιστικότητα στην πράξη, με τον ζήλο που θα έπρεπε να επιδεικνύει στην πράξη, ώστε να κινήσει διαδικασίες επί παραβάσει, εφόσον κριθεί αναγκαίο. Δεν έχω ακούσει η Ρώμη ή το Παρίσι να έλαβαν επιστολή παρόμοια με αυτή που έστειλε ο Πρόεδρος στην Κοπεγχάγη.
<SPEAKER ID="402" NAME="Μαρία-Ελένη Κοππά" AFFILIATION="S&amp;D">
Ευχαριστώ, κυρία Επίτροπε, για την καθαρή απάντησή σας σχετικά με το θέμα του Σένγκεν καθώς και την αναφορά που κάνατε σε προηγούμενη ερώτηση για το μέτρο ανακατανομής μεταναστών στα κράτη μέλη ανάλογα με πληθυσμιακά, οικονομικά, γεωγραφικά κριτήρια.
<P>
Σε κάθε περίπτωση, στο θέμα του Κανονισμού "Δουβλίνο ΙΙ", θέλω να επισημάνω ότι σήμερα για ορισμένες χώρες, όπως είναι η χώρα μου η Ελλάδα, που αποτελούν τα εξωτερικά σύνορα της Ένωσης και που πραγματικά δέχονται περίπου το 90% των μεταναστών που μπαίνουν στην Ευρώπη, ο Κανονισμός "Δουβλίνο ΙΙ" δεν είναι ανεκτός, δεν είναι κάτι που μπορούν να το αντέξουν οι πληθυσμοί, δεν είναι κάτι που μπορούν να το αντέξουν οι χώρες. Επομένως, από τη δική μας πλευρά, είναι ένα πάγιο αίτημα η αναθεώρηση τουλάχιστον υπό το φως των νέων εξελίξεων.
<SPEAKER ID="403" NAME="Γεώργιος Παπανικολάου" AFFILIATION="PPE">
Κυρία Επίτροπε, αναφέρατε και προηγουμένως την έμφαση που αποδίδεται στην έννοια της αλληλεγγύης, στη δίκαιη κατανομή των βαρών. Kαι πολύ σωστά μας υπενθυμίσατε ότι επίκεινται οι διαπραγματεύσεις για την επανεγκατάσταση προσφύγων από τρίτες χώρες. Είχατε ανακοινώσει και πέρσι ότι αναμένουμε και το νέο πρόγραμμα για την εσωτερική επανεγκατάσταση. Θα ήθελα να μας πείτε εάν πρόκειται να το ανακοινώσει η Επιτροπή σύντομα.
<P>
Δεύτερον, σε ό,τι αφορά το Δουβλίνο ΙΙ, θα ήθελα να επισημάνω τα εξής συμπληρώνοντας αυτά που είπε η συνάδελφος η κ. Κοππά. " Γαλλία ανέστειλε τις επιστροφές στην Ελλάδα· η Γερμανία επίσης· το Ευρωπαϊκό Δικαστήριο Ανθρωπίνων Δικαιωμάτων μας καταδίκασε για συγκεκριμένους λόγους, και για το Δουβλίνο ΙΙ και τη λειτουργικότητα αυτού. Τι άλλο πρέπει να συμβεί για να καταλάβουμε όλοι ότι πρέπει αμέσως να αλλάξει το Δουβλίνο ΙΙ, όπως ζητά το Κοινοβούλιό μας;
<SPEAKER ID="404" NAME="Cecilia Malmström" LANGUAGE="EN">
Λυπάμαι εάν υπάρχει εσφαλμένη εντύπωση σχετικά με τις απόψεις της Επιτροπής για τη Συνθήκη Σένγκεν. Δεν νομίζω να έχω μιλήσει τον τελευταίο μήνα για τίποτα άλλο πέρα από το Σένγκεν! Έχω υπογραμμίσει τη σημασία της Συνθήκης Σένγκεν, έχω επισημάνει ότι αποτελεί θείο δώρο για την Ευρωπαϊκή Ένωση και ότι πρέπει να την ενισχύσουμε και όχι να την αποδυναμώσουμε.
<P>
Εξετάζουμε με μεγάλη προσοχή όλες τις εκθέσεις σχετικά με την αναστολή του Σένγκεν. Πραγματοποιούμε διάλογο με την Ιταλία, τη Γαλλία και τη Δανία, προκειμένου να κατανοήσουμε τι ακριβώς έχει συμβεί, τι προτείνεται, και κατά πόσον συμμορφώνεται με τους κανόνες του Σένγκεν. Εξετάζουμε επίσης πώς μπορούμε να ενισχύσουμε την αξιολόγηση του Σένγκεν ώστε να διασφαλίσουμε εκ των προτέρων ότι το παρόν σύστημα αξιολόγησης από ομοτίμους, το οποίο δεν είναι ιδιαίτερα ικανοποιητικό, θα αντικατασταθεί από μια διαδικασία που θα λαμβάνει χώρα σε ευρωπαϊκό επίπεδο, με αυξημένο ρόλο για το Ευρωπαϊκό Κοινοβούλιο.
<P>
Πρέπει να έχουμε στη διάθεσή μας περισσότερα εργαλεία για να συνδράμουμε τα κράτη μέλη. Πρέπει να βελτιώσουμε τις επιδόσεις μας όσον αφορά την έκδοση κατευθυντηρίων γραμμών. Πρέπει επίσης να διευκρινίσουμε υπό ποιες εξαιρετικές συνθήκες μπορεί να πραγματοποιηθεί αναστολή, προκειμένου να αποφευχθεί μονομερής δράση που θα θέσει σε κίνδυνο ολόκληρο το σύστημα. Επομένως, μπορείτε να είστε βέβαιοι ότι θα καταβάλουμε κάθε δυνατή προσπάθεια να ενισχύσουμε τον Σένγκεν και ότι χρειαζόμαστε περισσότερη ευρωπαϊκή δέσμευση εν προκειμένω, όχι λιγότερη.
<P>
Το Δουβλίνο συνδέεται φυσικά με αυτό, αλλά αποτελεί παράλληλη διαδικασία. Είναι μέρος των διαπραγματεύσεων για τη δέσμη μέτρων για το άσυλο, οι οποίες λαμβάνουν χώρα επί του παρόντος μεταξύ του Κοινοβουλίου και του Συμβουλίου. " Επιτροπή έχει προτείνει τη διατήρηση της αρμοδιότητας της πρώτης χώρας ασύλου στον κανονισμό του Δουβλίνου, αλλά και την επανεισαγωγή ενός έκτακτου μηχανισμού για την αναστολή της λειτουργίας του εν λόγω μηχανισμού σε ειδικές συνθήκες. Πρόκειται για ιδιαίτερα επίμαχο ζήτημα στα κράτη μέλη, διότι είναι ελάχιστοι οι υποστηρικτές ενός τέτοιου έκτακτου μηχανισμού. Πρόκειται για έναν από τους δυσκολότερους τομείς διαπραγματεύσεων της δέσμης μέτρων για το άσυλο.
<P>
Επομένως, δεν είναι αυτή η λύση στο ελληνικό πρόβλημα. Παράλληλα με την υλοποίηση ενός συστήματος ασύλου για ολόκληρη την Ευρώπη, το οποίο θα μπορούσε να οδηγήσει επίσης σε μεγαλύτερο επιμερισμό των βαρών -διότι, εάν διαθέτουν όλα τα κράτη μέλη ένα σύστημα που λειτουργεί άρτια, τότε όλα τα κράτη μέλη θα μπορούσαν να υποδέχονται αιτούντες άσυλο- η λύση για την Ελλάδα είναι να συνεχίσει με το πρόγραμμα μεταρρύθμισης που εφαρμόζεται στο πλαίσιο του σχεδίου δράσης στην Ελλάδα. " Επιτροπή και τα κράτη μέλη υποστηρίζουν την Ελλάδα με τεράστιους χρηματικούς πόρους, εμπειρογνωμοσύνη, διερμηνείς και διοικητικά στελέχη. Συνδράμουμε την Ελλάδα στο σημαντικό έργο που επιτελεί για τη δημιουργία ενός συστήματος που θα συνάδει με το ευρωπαϊκό δίκαιο. Πολλά έχουν γίνει, αλλά απομένουν ακόμα πολύ περισσότερα να γίνουν. Και τούτο πρέπει να επιτευχθεί παράλληλα με τις διαπραγματεύσεις για το σύστημα του ασύλου.
<P>
Θέμα: Το μέλλον του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ)
<P>
Πολλές ψηφοφορίες και δηλώσεις καταδεικνύουν ότι το ανωτέρω Ταμείο αποτελεί πεδίο συναίνεσης στην Ένωση επί διαφόρων θεμάτων:
<P>
Κατά πρώτον, είναι διαφορετικό από το Ευρωπαϊκό Κοινωνικό Ταμείο, τόσο λόγω της μεθόδου όσο και λόγω των στόχων του, οπότε δεν είναι δυνατόν να συγχέονται ούτε σε τυπικό ούτε και σε πρακτικό επίπεδο.
<P>
Επίσης, παρά το κοπιώδες ξεκίνημά του, η τροποποίηση του κανονισμού εφαρμογής το 2009 επέτρεψε την καλύτερη χρησιμοποίηση του ΕΤΠ. Πράγματι, διαπιστώνεται σαφής επιτάχυνση των αιτήσεων κινητοποίησης του οργάνου αυτού, το οποίο φέρνει κοντά την Ένωση στους εργαζόμενους σε αυτήν. Ως εκ τούτου δεν υπάρχει αμφιβολία ότι πρέπει να συνεχίσει να λειτουργεί.
<P>
Τέλος, λόγω της συγκεκριμένης αυτής λειτουργίας του, το ΕΤΠ πρέπει να θεωρείται απολύτως ως ένα μόνιμο ταμείο, με αρκετές πιστώσεις πληρωμών, ώστε να μην υπάρχει ανάγκη μεταφοράς πιστώσεων προκειμένου να κινητοποιηθεί.
<P>
Ποια είναι η άποψη της Επιτροπής για τη συγκρότηση ενός πραγματικού ταμείου, όπως τα άλλα, ως λύση για όλες τις ανάγκες του ΕΤΠ, χωρίς να περιορίζεται ο ρόλος του Ευρωπαϊκού Κοινοβουλίου το οποίο έχει αναμιχθεί τόσο έντονα στο θέμα αυτό;
<SPEAKER ID="406" NAME="László Andor" LANGUAGE="EN">
Είμαι ευγνώμων για το ενδιαφέρον που εκδηλώνετε όσον αφορά το Ευρωπαϊκό Ταμείο Προσαρμογής στην Παγκοσμιοποίηση. Το τρέχον έτος θα είναι καθοριστικό για το μέλλον του ταμείου, διότι η Επιτροπή σκοπεύει να υποβάλει πρόταση σχετικά με τους κανόνες που διέπουν το ταμείο και τον τρόπο που θα λειτουργήσει κατά την προσεχή περίοδο προγραμματισμού.
<P>
Τους τελευταίους μήνες, η Επιτροπή διεξήγαγε διαβουλεύσεις για το θέμα αυτό με τους σημαντικότερους φορείς του ταμείου. Ειδικότερα, εξετάσαμε επιμελώς την εξαιρετική έκθεση του Κοινοβουλίου για το Ευρωπαϊκό Ταμείο Προσαρμογής στην Παγκοσμιοποίηση, η οποία εκπονήθηκε από τον κ. Portas πριν από λίγους μήνες. Βάσει της εμπειρίας που έχουμε αποκομίσει από το ταμείο στην παρούσα μορφή του και τις προτάσεις που έχουν υποβληθεί κατά τη διάρκεια των διαβουλεύσεων, έχουμε μεγάλες ελπίδες ότι η πρότασή μας θα βελτιώσει σημαντικά το ταμείο μετά το 2013 και θα επιλύσει, ειδικότερα, δύο προβλήματα σχετικά με τον υφιστάμενο μηχανισμό χρηματοδότησης.
<P>
Το πρώτο ζήτημα είναι ο χρόνος που χρειάζεται για τη χορήγηση χρηματοδότησης από την ημερομηνία υποβολής σχετικής αίτησης από κάποιο κράτος μέλος. Μεγάλο μέρος του χρόνου αυτού αφιερώνεται στην αξιολόγηση της αίτησης. " Επιτροπή διερευνά τρόπους αποσαφήνισης ή απλοποίησης των πληροφοριών που θα πρέπει να παράσχουν τα κράτη μέλη προκειμένου να αποδείξουν ότι οι αιτήσεις τους είναι επιλέξιμες. Πολύς χρόνος αναλώνεται επίσης λόγω τη ανάγκης να ζητηθεί και να δοθεί έγκριση για κάθε αίτηση και από τα δύο σκέλη της αρμόδιας για τον προϋπολογισμό αρχής. Αυτό καθυστερεί επίσης την καταβολή των χρηματοδοτικών πόρων από το ταμείο, εις βάρος των εργαζομένων, επειδή ορισμένα κράτη μέλη είναι απρόθυμα να προκαταβάλουν πληρωμές για την κατάρτιση, τη στήριξη κατά την αναζήτηση εργασίας και για άλλα μέτρα.
<P>
Επιπλέον, ο αριθμός των αιτήσεων που έχουν υποβληθεί στο ταμείο και, κατά συνέπεια, το συνολικό ποσό που ζητείται, αυξήθηκαν σημαντικά τα τελευταία δύο χρόνια. Αυτό καθιστά ολοένα δυσκολότερο τον προσδιορισμό επαρκών περιθωρίων για την άντληση των πόρων. Αυτό είναι πρόβλημα. Για πρώτη φορά, κρίθηκε αναγκαία η αναβολή της έγκρισης από την Επιτροπή των αιτήσεων που υποβλήθηκαν προς το ταμείο για το έτος 2011, διότι δεν ήταν δυνατόν να βρεθούν γρήγορα αρκετές πιστώσεις πληρωμών. Είμαι βέβαιος πως θα συμφωνήσετε ότι αυτό δεν βοηθά τους εργαζόμενους που έχουν απολυθεί και χρήζουν άμεσης βοήθειας. Πρέπει να βρούμε λύσεις για τα προβλήματα αυτά και να εναρμονίσουμε περισσότερο τον μηχανισμό για τη χρηματοδότηση του ταμείου με αυτούς τους στόχους.
<P>
Επί του παρόντος, υπάρχουν αρκετές επιλογές στο τραπέζι. Για παράδειγμα, το ταμείο θα μπορούσε να υπάγεται στο Ευρωπαϊκό Κοινωνικό Ταμείο. Θα μπορούσε να έχει τον δικό του προϋπολογισμό. " Επιτροπή δεν έχει λάβει ακόμα καμία απόφαση όσον αφορά τον καλύτερο τρόπο αντιμετώπισης αυτών των ζητημάτων, αλλά σκοπεύει να παρουσιάσει το φθινόπωρο πρόταση σχετικά με το μέλλον του Ταμείου Προσαρμογής στην Παγκοσμιοποίηση, λαμβάνοντας υπόψη το συμφέρον των ευρωπαίων εργαζομένων. Αδημονώ να ακούσω τις απόψεις σας.
<SPEAKER ID="407" NAME="Pervenche Berès" LANGUAGE="FR">
Κύριε Πρόεδρε, κύριε Επίτροπε, εξ ονόματος του κ. Daerden, θα ήθελα να σας ευχαριστήσω για την απάντησή σας. Φυσικά, θα υποστηρίξουμε κάθε πρωτοβουλία προς την κατεύθυνση της επιτάχυνσης των διαδικασιών που στοχεύουν να βοηθήσουν εργαζόμενους οι οποίοι απολύθηκαν λόγω της παγκοσμιοποίησης ή της οικονομικής κρίσης.
<P>
Θέλαμε απλά να επιστήσουμε την προσοχή σας σε δύο συγκεκριμένα προβλήματα. Το πρώτο είναι ότι ο σκοπός της υποστήριξης των εργαζομένων πρέπει να παραμείνει η κορυφαία προτεραιότητα. Αυτό σημαίνει ότι, κατά την αναθεώρηση των διαδικασιών, θα αντιταχθούμε στην ιδέα να καταστεί το Ευρωπαϊκό Ταμείο Προσαρμογής στην Παγκοσμιοποίηση απλώς ακόμα ένα μέσο, για παράδειγμα, ένα μέσο της πολιτικής συνοχής, διότι αυτό θα σήμαινε ότι όλοι οι πόροι της ΕΕ, πέρα από τα κονδύλια που φυλάσσονται για την εξωτερική πολιτική ή την έρευνα και την ανάπτυξη, θα ανήκουν στην πολιτική συνοχής. Έχουμε συγκεκριμένους στόχους να επιδιώξουμε και χρειαζόμαστε αυτούς τους πόρους. Το Ευρωπαϊκό Ταμείο Προσαρμογής στην Παγκοσμιοποίηση συγκαταλέγεται σε αυτούς.
<P>
Σας ζητούμε επίσης να συντονίσετε τη διαχείριση του Ευρωπαϊκού Ταμείου Προσαρμογής στην Παγκοσμιοποίηση, σε συνεργασία με τους συναδέλφους σας Επιτρόπους, με άλλες πολιτικές που έχουν αντίκτυπο σε αυτόν τον τομέα, για παράδειγμα, στο πεδίο του ανταγωνισμού ή της βιομηχανικής πολιτικής.
<SPEAKER ID="408" NAME="Νικόλαος Χουντής" AFFILIATION="GUE/NGL">
Στις αρχές του χρόνου, στην ερώτηση εάν η Ελλάδα έχει καταθέσει αίτηση για να ενεργοποιηθεί το Ευρωπαϊκό Ταμείο Προσαρμογής στην Παγκοσμιοποίηση είχατε απαντήσει όχι. Αυτή η απάντηση έκανε αίσθηση στην ελληνική πραγματικότητα λόγω της οικονομικής και κοινωνικής κατάστασης που βρίσκεται η χώρα.
<P>
" ερώτηση που σας κάνω είναι απλή: μετά έξι μήνες, έχει καταθέσει η χώρα μου αίτηση για ενεργοποίηση του Ταμείου Προσαρμογής στην Παγκοσμιοποίηση για στήριξη των εργαζομένων που πλήττονται από τη χρηματοοικονομική κρίση; Εάν ναι, εάν έχετε αυτήν την πληροφορία, σας παρακαλώ πείτε μου εάν έχει εγκριθεί. Εάν όχι, μπορείτε να εξηγήσετε γιατί δεν κατατίθεται από την Ελλάδα τέτοια αίτηση;
<SPEAKER ID="409" NAME="Marian Harkin" AFFILIATION="ALDE">
(EN) Έχω καταθέσει μια ερώτηση προς τον κ. Επίτροπο, η οποία θα εξεταζόταν αργότερα, αλλά δεν υπάρχει ο χρόνος για να γίνει αυτό απόψε, και στην οποία ζητούσαμε την άποψή του σχετικά με τη συγχώνευση του Ευρωπαϊκού Κοινωνικού Ταμείου και του Ευρωπαϊκού Ταμείου Προσαρμογής στην Παγκοσμιοποίηση, ένα θέμα στο οποίο αναφερθήκατε, αλλά δεν μας δώσατε την άποψή σας. Συνεπώς, εάν μπορείτε να το κάνετε, θα ήθελα να ακούσω την άποψή σας. Επίσης, εάν γινόταν αυτή η συγχώνευση, πιστεύετε ότι θα αυξάνονταν οι πιστώσεις από τον προϋπολογισμό για το Κοινωνικό Ταμείο;
<P>
Τέλος, η άλλη ερώτησή μου αφορά το θέμα του χρόνου, και αναφερθήκατε στη δυσκολία με την Επιτροπή και την αρμόδια για τον προϋπολογισμό αρχή. Πώς σας φαίνεται η ιδέα να ενθαρρύνετε τα κράτη μέλη, αφού υποβάλουν αίτηση στο Ευρωπαϊκό Ταμείο Προσαρμογής στην Παγκοσμιοποίηση, να αρχίσουν να θέτουν σε εφαρμογή τα μέτρα σχετικά με τα οποία υπέβαλαν την αίτηση, δεδομένου ότι κάτι τέτοιο θα μπορούσε να διασφαλίσει ότι οι εργαζόμενοι δεν θα περίμεναν την κινητοποίηση του Ταμείου;
<SPEAKER ID="410" NAME="László Andor" LANGUAGE="EN">
Χαίρομαι που ακούω να επιβεβαιώνονται στη συζήτηση οι στόχοι της Επιτροπής σε αυτήν τη διαδικασία, δηλαδή να εγγραφεί το Ευρωπαϊκό Ταμείο Προσαρμογής στην Παγκοσμιοποίηση στις επόμενες δημοσιονομικές προοπτικές ως το ισχυρότερο και αποτελεσματικότερο μέσο υποστήριξης των εργαζομένων που έχουν απολυθεί. Ο σκοπός αυτός υποστηρίζεται επίσης από το γεγονός ότι, στο εγγύς μέλλον, η δημοσιονομική εξυγίανση θα παραμείνει στην ημερήσια διάταξη των περισσότερων κρατών μελών, τα οποία θα επικουρηθούν ιδιαίτερα από τη λειτουργία ενός ισχυρού, γρήγορου και αποτελεσματικού ευρωπαϊκού μέσου για την υποστήριξη των εργαζομένων που βρίσκονται ξαφνικά χωρίς εργασία.
<P>
Όπως επεσήμανα, μερικά ζητήματα παραμένουν ανοικτά, όπως η σχέση μεταξύ του ΕΤΠ και του ΕΚΤ. Όπως γνωρίζετε, το ΕΚΤ υλοποιείται μέσω κοινής διαχείρισης, και πιστεύω ότι το σύστημα διαχείρισης του υφιστάμενου ΕΚΤ δεν είναι συμβατό με τους στόχους του ΕΤΠ. Ασχέτως της πιθανής μορφής στην οποία θα καταλήξουμε, φρονώ ότι το ζήτημα της διαχείρισης θα είναι πολύ σημαντικό όσον αφορά την επιρροή επί των τελικών ρυθμίσεων. Δεν μιλώ για ονόματα, αλλά για την ανάγκη ενός ξεχωριστού ταμείου και την ανάγκη να δοθεί ειδικότερα προσοχή στην ταχύτητα.
<P>
Φυσικά, ακόμα και τώρα, και πιθανότατα και στο μέλλον, διάφορα κράτη μέλη θα έχουν τη δυνατότητα να χρηματοδοτούν προγράμματα είτε από το ΕΤΠ είτε από το ΕΚΤ και θα έχουν κάποιου είδους περιθώριο χειρισμών, αλλά είναι πολύ σημαντικό το ΕΤΠ να συνεχίσει να είναι διαθέσιμο για όλα τα κράτη μέλη σε περίπτωση που υπάρξει ανάγκη να ανταποκριθεί σε ξαφνικές κρίσεις απασχόλησης.
<P>
Το δεύτερο ζήτημα αφορά το πρόβλημα του καθορισμού της επιλεξιμότητας στον ισχύοντα κανονισμό. Πρόκειται εξίσου για ένα ζήτημα που εξετάζουμε, προκειμένου να έχουμε μεγαλύτερο επίπεδο σαφήνειας, αλλά επί του παρόντος, εργαζόμαστε απλώς για την παράταση του προσωρινού κανονισμού έως το τέλος των υφιστάμενων δημοσιονομικών προοπτικών. Αναφέρομαι στους κανόνες που εισήχθησαν σε απάντηση της κρίσης, και για να καταστεί το ΕΤΠ αποτελεσματικότερο όσον αφορά την αντιμετώπιση του αντίκτυπου της κρίσης στους εργαζόμενους.
<SPEAKER ID="411" NAME="Liam Aylward" AFFILIATION="ALDE">
(EN) Κύριε Πρόεδρε, θα μπορούσατε να μας ενημερώσετε πόσες ακόμα ερωτήσεις είστε διατεθειμένος να δεχθείτε σε αυτό μέρος;
<SPEAKER ID="412" NAME="Πρόεδρος">
Κύριε Aylward, δήλωσα προτού έλθετε ότι είχαμε στη διάθεσή μας 20 λεπτά ανά Επίτροπο, πράγμα που σημαίνει ότι θα μπορούσαμε πιθανότατα να φθάσουμε έως την ερώτηση αριθ. 15 της κ. Blinkevičiūtė, φοβούμαι όμως ότι δεν θα καταφέρουμε να φθάσουμε έως τη δική σας ερώτηση. Θα μπορούσατε ενδεχομένως να υποβάλετε συμπληρωματική ερώτηση σε κάποια άλλη ερώτηση;
<P>

<P>
Θέμα: Καθεστώς συλλογικών συμβάσεων
<P>
Στην Ελλάδα, την Ιρλανδία και την Πορτογαλία, με την προσφυγή τους στο μηχανισμό στήριξης, επιβλήθηκαν από την Επιτροπή και το ΔΝΤ, με πιεστικό τρόπο, μέσω "μνημονίων", σημαντικές αλλαγές στις εργασιακές σχέσεις και τις διαδικασίες των συλλογικών διαπραγματεύσεων, που ανέτρεψαν εθνικές εγγυήσεις υπέρ των εργαζομένων.
<P>
Για παράδειγμα, στο ελληνικό μνημόνιο αναφέρεται ότι "" κυβέρνηση πρέπει να διασφαλίσει ότι οι συμβάσεις σε επίπεδο επιχείρησης υπερισχύουν των κλαδικών συμβάσεων που με τη σειρά τους υπερισχύουν έναντι των συμβάσεων σε επίπεδο επαγγελματικών ενώσεων. " κυβέρνηση θα αποσύρει τη διάταξη που επιτρέπει στο Υπουργείο Εργασίας να επεκτείνει όλες τις κλαδικές συμβάσεις και σε αυτούς που δεν εκπροσωπούνται στις διαπραγματεύσεις".
<P>
Με δεδομένο το άρθρο 156 της ΣΛΕΕ που ορίζει ότι τα θέματα των συλλογικών συμβάσεων άπτονται της αρχής της επικουρικότητας, αντιλαμβάνεται η Επιτροπή ότι αυτές οι τακτικές όχι μόνο δημιουργούν ένα φαύλο κύκλο συνεχούς μείωσης των μισθολογικών και εργασιακών δικαιωμάτων, αλλά ταυτόχρονα αντιστρατεύονται τις Συνθήκες τις οποίες η Επιτροπή οφείλει να σέβεται;
<SPEAKER ID="414" NAME="László Andor" LANGUAGE="EN">
" Επιτροπή αναγνωρίζει ότι η ελληνική κρίση έχει υψηλό κοινωνικό κόστος για τμήματα του πληθυσμού της Ελλάδας, όμως το κόστος αυτό είναι κυρίως αποτέλεσμα των οικονομικών ανισορροπιών, της φθίνουσας ανταγωνιστικότητας και των δημοσιονομικών δυσχερειών, ήτοι των δυσχερειών που το μνημόνιο επιδιώκει να επιλύσει και όχι να επιδεινώσει.
<P>
Ορισμένοι ισχυρίζονται ότι, επειδή τα στοιχεία αυτά περιλαμβάνονται στο μνημόνιο, δεν τηρείται η αρχή της επικουρικότητας που προβλέπεται στη Συνθήκη για τη λειτουργία της Ευρωπαϊκής Ένωσης. Δεν πιστεύω ότι αυτό είναι αλήθεια. Τα μέτρα του μνημονίου εκπονήθηκαν σε στενή συνεργασία με την ελληνική κυβέρνηση και εγκρίθηκαν από το ελληνικό κοινοβούλιο. Αυτό αποδεικνύει ότι τηρούν την αρχή της επικουρικότητας.
<P>
" άποψή μου τεκμηριώνεται και βάσει του Χάρτη των Θεμελιωδών Δικαιωμάτων της Ευρωπαϊκής Ένωσης. Το άρθρο 28 του Χάρτη ορίζει ότι, οι εργαζόμενοι ή οι αντίστοιχες οργανώσεις τους, έχουν, σύμφωνα με το δίκαιο της Ένωσης και τις εθνικές νομοθεσίες και πρακτικές, δικαίωμα να διαπραγματεύονται και να συνάπτουν συλλογικές συμβάσεις στα ενδεδειγμένα επίπεδα καθώς και να προσφεύγουν, σε περίπτωση σύγκρουσης συμφερόντων, σε συλλογικές δράσεις για την υπεράσπιση των συμφερόντων τους, συμπεριλαμβανομένης της απεργίας. Ωστόσο, το άρθρο 51 του Χάρτη προβλέπει ότι οι διατάξεις του απευθύνονται στα θεσμικά και λοιπά όργανα και τους οργανισμούς της Ένωσης, τηρουμένης της αρχής της επικουρικότητας, καθώς και στα κράτη μέλη, μόνον όταν εφαρμόζουν το δίκαιο της Ένωσης.
<P>
Δεν υπάρχει ειδική νομοθεσία της ΕΕ η οποία να ρυθμίζει ποιες συλλογικές συμβάσεις υπερισχύουν όταν συνάπτονται σε διαφορετικά επίπεδα, ούτε υπάρχει ειδική κοινοτική νομοθεσία η οποία να ρυθμίζει τη δυνατότητα παράτασης συλλογικών συμβάσεων που συνάπτονται σε κλαδικό επίπεδο με κρατική παρέμβαση. Ως εκ τούτου, τα ζητήματα αυτά υπάγονται αποκλειστικά στο πεδίο εφαρμογής του εθνικό δικαίου, με τη δέουσα τήρηση των συναφών διεθνών υποχρεώσεων της Ελλάδας, συμπεριλαμβανομένων των σχετικών συμβάσεων της Διεθνούς Οργάνωσης Εργασίας.
<P>
Ελπίζω να έχω απαντήσει ικανοποιητικά στις ερωτήσεις. Ελπίζω επίσης να σας έπεισα ότι τα φορολογικά, δημοσιονομικά και διαρθρωτικά μέτρα του μνημονίου είναι ζωτικής σημασίας, προκειμένου να μπορέσει η Ελλάδα να εξέλθει από την κρίση. Ευελπιστώ να διασκέδασα τους φόβους που μπορεί να έχετε κάποιο από εσάς σχετικά με την αδυναμία τήρησης της αρχής της επικουρικότητας.
<SPEAKER ID="415" NAME="Νικόλαος Χουντής" AFFILIATION="GUE/NGL">
Κύριε Επίτροπε, λυπάμαι διότι για άλλη μια φορά η απάντησή σας δεν ήταν σαφής. Την ίδια περίπου απάντηση μου δίνετε και σε γραπτές ερωτήσεις. Εάν πράγματι η Επιτροπή σέβεται ότι το καθεστώς των συλλογικών συμβάσεων είναι θέμα εθνικής νομοθεσίας, τότε παραβιάζετε ή όχι το ρόλο σας με βάση τις Συνθήκες όταν ζητάτε να καταργηθεί ουσιαστικά το καθεστώς των συλλογικών συμβάσεων; Την ερμηνεία που δίνετε δεν την υιοθετούν και τα ευρωπαϊκά συνδικάτα που σας έχουν καταγγείλει για παραβίαση των Συνθηκών.
<P>
Και η ερώτησή μου είναι: ποιος ζητά να καταργηθούν οι συλλογικές συμβάσεις: εσείς, το Διεθνές Νομισματικό Ταμείο, οι δανειστές της Ελλάδας, της Πορτογαλίας της Ιρλανδίας; Σας παρακαλώ να δώσετε πιο σαφή απάντηση.
<SPEAKER ID="416" NAME="László Andor">
μέλος της Επιτροπής. - (EN) (κλειστό μικρόφωνο έως το μέσον της πρώτης πρότασης) ... μεγάλο μέρος των θεσμικών ρυθμίσεων, συμπεριλαμβανομένων των ρυθμίσεων μισθολογικής αναπροσαρμογής σε διάφορα κράτη μέλη. Αυτές οι έκτακτες καταστάσεις αντιμετωπίστηκαν μέσω πολιτικών που αναπτύχθηκαν από κοινού από την ΕΕ, το ΔΝΤ, την ΕΚΤ και τις κυβερνήσεις των ενεχόμενων κρατών μελών.
<P>
Πράγματι, εξακολουθούν να υφίστανται ορισμένα εκκρεμή ζητήματα, καθώς και κάποια που δημιούργησε το λεγόμενο "σύμφωνο για το ευρώ +". Πραγματοποιήσαμε πρόσφατα μια σειρά συζητήσεων σχετικά με τη σύνδεση μεταξύ κοινωνικού διαλόγου και οικονομικής διακυβέρνησης με τους κοινωνικούς εταίρους, συμπεριλαμβανομένης της Ευρωπαϊκής Συνομοσπονδίας Συνδικαλιστικών Οργανώσεων. " συζήτηση συνεχίζεται. Δεν λέω ότι έχουν απαντηθεί όλα τα ερωτήματα και για αυτόν ακριβώς τον λόγο ανέλαβα την πρωτοβουλία να διοργανώσω διάσκεψη με θέμα τους μισθούς και τη μισθολογική αναπροσαρμογή στην ΕΕ. Αυτή η διάσκεψη θα πραγματοποιηθεί τον Σεπτέμβριο, με τη συμμετοχή των κοινωνικών εταίρων και άλλων ενδιαφερομένων φορέων. Θα συνεχίσουμε την εν λόγω συζήτηση και ελπίζουμε ότι θα καταλήξουμε στις κατάλληλες απαντήσεις.
<P>
Θέμα: Αναθεώρηση του Κανονισμού (ΕΟΚ) αριθ. 1612/68 περί της ελεύθερης κυκλοφορίας των εργαζομένων στο εσωτερικό της Κοινότητας
<P>
Το πλαίσιο αναφοράς σχετικά με την ελεύθερη κυκλοφορία των εργαζομένων ορίζεται στον κανονισμό (ΕΟΚ) αριθ. 1612/68 του Συμβουλίου, περί της ελεύθερης κυκλοφορίας των εργαζομένων στο εσωτερικό της Κοινότητας και έχει ήδη επανειλημμένα αναθεωρηθεί.
<P>
Το Ευρωπαϊκό Κοινοβούλιο ετοιμάζει αυτή την περίοδο έκθεση με θέμα την προώθηση της επαγγελματικής κινητικότητας εντός της ΕΕ. Ο εκπρόσωπος της Επιτροπής, ο οποίος έλαβε μέρος στη συνεδρίαση της επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, δήλωσε, στις 19 του περασμένου Απριλίου, ότι η Επιτροπή είχε την πρόθεση να αναθεωρήσει τον παρόντα κανονισμό με στόχο να τον βελτιώσει.
<P>
Πότε, σύμφωνα με την Επιτροπή, πρόκειται να ξεκινήσει η εν λόγω διαδικασία ;
<SPEAKER ID="418" NAME="László Andor" LANGUAGE="EN">
" ελεύθερη κυκλοφορία των εργαζομένων αποτελεί θεμελιώδη αρχή της ΕΕ. Μαζί με την ελεύθερη κυκλοφορία των αγαθών, των υπηρεσιών και των κεφαλαίων, συνιστά πυλώνα της ενιαίας αγοράς, και έχει συμβάλει στην ευρωπαϊκή ολοκλήρωση τα τελευταία 50 έτη.
<P>
Έχει επίσης σημαντική κοινωνική διάσταση, στον βαθμό που προωθεί την κοινωνική, οικονομική και πολιτισμική ένταξη των διακινούμενων εργαζομένων της ΕΕ και των μελών των οικογενειών τους στο κράτος μέλος υποδοχής. Το σύνολο της νομοθεσίας της ΕΕ σχετικά με την ελεύθερη κυκλοφορία των εργαζομένων παρέχει στους πολίτες της ΕΕ το δικαίωμα να κυκλοφορούν ελεύθερα στο εσωτερικό της Ένωσης για εργασιακούς λόγους και προστατεύει τα κοινωνικά δικαιώματα των εργαζομένων και των μελών των οικογενειών τους.
<P>
Όπως γνωρίζετε, η 1η Μαΐου 2011 ήταν μια σημαντική ημερομηνία για την ΕΕ. Σηματοδοτούσε το τέλος των περιορισμών στο δικαίωμα εργασίας πολιτών από τα οκτώ κράτη μέλη που έγιναν μέλη της Ένωσης το 2004, οι οποίοι μπορούν πλέον να εργάζονται ελεύθερα σε οποιοδήποτε κράτος μέλος.
<P>
" Επιτροπή ελπίζει ότι τα κράτη μέλη τα οποία εξακολουθούν να εφαρμόζουν μεταβατικά μέτρα σε εργαζομένους από τη Ρουμανία και τη Βουλγαρία θα ελευθερώσουν τις αγορές εργασίας τους μετά τη λήξη της δεύτερης φάση, στις 31 Δεκεμβρίου 2011.
<P>
Το τέλος των μεταβατικών ρυθμίσεων σημαίνει ότι περισσότεροι πολίτες της ΕΕ θα μπορούν να κάνουν χρήση μίας από τις θεμελιώδεις ελευθερίες της ΕΕ και να εργαστούν ελεύθερα σε ένα άλλο κράτος μέλος. Αυτό ανοίγει μείζονες ορίζοντες τόσο για τους εργαζόμενους, οι οποίοι θα μπορούν να μεταβαίνουν όπου υπάρχουν θέσεις απασχόλησης, όσο και για την οικονομία.
<P>
Γνωρίζω ότι η κινητικότητα και η ελεύθερη κυκλοφορία των εργαζομένων είναι σημαντικές έννοιες και για το παρόν Σώμα. " Επιτροπή εκφράζει την ικανοποίησή της για την έκθεση ιδίας πρωτοβουλίας σχετικά με την προώθηση της κινητικότητας των εργαζομένων στο εσωτερικό της Ευρωπαϊκής Ένωσης και παρακολουθεί τη συζήτηση στις κοινοβουλευτικές επιτροπές με μεγάλο ενδιαφέρον.
<P>
Αλλά γνωρίζουμε επίσης ότι, παρά το μεγάλο σώμα της νομοθεσίας της ΕΕ στο πεδίο της ελεύθερης κυκλοφορίας των εργαζομένων, οι περισσότεροι πολίτες της ΕΕ εξακολουθούν να πιστεύουν ότι υπάρχουν πάρα πολλά εμπόδια στην εργασία σε ένα άλλο κράτος μέλος. " κατάσταση έχει επισημανθεί σε αρκετές περιπτώσεις το τελευταίο διάστημα. " έκθεση Monti της 9ης Μαΐου 2010 "Μια νέα στρατηγική για την ενιαία αγορά" επισημαίνει ότι, ενώ η ελεύθερη κυκλοφορία των εργαζομένων αποτελεί επίτευγμα από νομική άποψη, αποτελεί τη λιγότερο ασκούμενη από τις τέσσερις ελευθερίες της ενιαίας αγοράς.
<P>
" αντιμετώπιση αυτών των προβλημάτων απαιτεί μια ευρύτερη προσέγγιση, σε συνδυασμό με αποτελεσματική εφαρμογή της αρχής της ελεύθερης κυκλοφορίας. " επιβολή του δικαιώματος της ελεύθερης κυκλοφορίας που παρέχεται από τη νομοθεσία της ΕΕ είναι ιδιαίτερα σημαντική σε περιπτώσεις διακρίσεων λόγω εθνικότητας, διότι τα ενδιαφερόμενα άτομα πρέπει να έχουν στη διάθεσή τους κατάλληλους μηχανισμούς που διασφαλίζουν τη σωστή προστασία των σχετικών δικαιωμάτων τους.
<P>
Οι υπηρεσίες της Επιτροπής αξιολογούν επί του παρόντος τη νομοθεσία της ΕΕ σχετικά με την ελεύθερη κυκλοφορία των εργαζομένων, ειδικότερα δε τον κανονισμό (ΕΟΚ) αριθ. 1612/68, και διερευνούν τις επιλογές για τη βελτίωση της επιβολής της ευρωπαϊκής νομοθεσίας σχετικά με την ελεύθερη κυκλοφορία, με την υποβολή, μεταξύ άλλων, εφόσον κριθεί αναγκαίο, σχετικής πρωτοβουλίας το 2012.
<P>
Επομένως, η έκθεση του Κοινοβουλίου σχετικά με την επαγγελματική κινητικότητα έρχεται την κατάλληλη στιγμή, και θα συμβάλει ασφαλώς στη συζήτηση για την επιβολή της ευρωπαϊκής νομοθεσίας σχετικά με την ελεύθερη κυκλοφορία των εργαζομένων και την ενδεχόμενη επιλογή περαιτέρω δράσεων σε αυτό το θέμα.
<SPEAKER ID="419" NAME="Vilija Blinkevičiūt" AFFILIATION="S&amp;D">
(LT) Κύριε Πρόεδρε, κύριε Επίτροπε, σας ευχαριστώ πολύ για την απάντησή σας. Περιμένουμε με μεγάλη ανυπομονησία τον αναθεωρημένο κανονισμό που θα παρουσιαστεί από την Επιτροπή το επόμενο έτος, αλλά θα ήθελα να μάθω εάν πιστεύετε ότι η Επιτροπή θα πρέπει να αξιολογήσει, εκτός από τις θετικές επιπτώσεις, και τις αρνητικές συνέπειες της ελεύθερης κυκλοφορίας των εργαζομένων. Για παράδειγμα, παρατηρείται μαζική έξοδος από ορισμένες χώρες της Ευρωπαϊκής Ένωσης ειδικευμένων, άρτια εκπαιδευμένων εργαζομένων, στους οποίους τα κράτη μέλη είχαν επενδύσει σημαντικά. Μετακινήθηκαν σε άλλες χώρες της Ευρωπαϊκής Ένωσης. Δεν πιστεύετε ότι θα πρέπει να θεσπίσουμε ένα ειδικό ταμείο, ούτως ώστε να αποζημιώνουμε τα κράτη μέλη που έχουν χάσει καταρτισμένους, ειδικευμένους εργαζόμενους για τις απώλειες που υφίστανται;
<SPEAKER ID="420" NAME="László Andor" LANGUAGE="EN">
Πρόκειται για εξαιρετικά επίκαιρη ερώτηση. Πραγματοποιήσαμε πρόσφατα μια σειρά συζητήσεων στο πλαίσιο της 1ης Μαΐου. Συζήτησα το θέμα με τους υπουργούς Απασχόλησης των χωρών της ομάδας Visegrád (Ουγγαρία, Τσεχία, Σλοβακία και Πολωνία), καθώς και των χωρών της Βαλτικής. Εξετάσαμε πού μπορεί να οδηγήσει η ελεύθερη κυκλοφορία έως κάποιον βαθμό, ιδιαίτερα όταν επηρεάζει ορισμένα επαγγέλματα, για τα οποία η ελεύθερη κυκλοφορία δεν οδηγεί σε κυκλικό φαινόμενο, αλλά αποτελεί περισσότερο μονόδρομο.
<P>
Εάν παρατηρούνται ανάλογες τάσεις, τούτο εξαρτάται κυρίως από τις κυβερνήσεις του των αντίστοιχων κρατών μελών όσον αφορά τη χάραξη των κατάλληλων στρατηγικών σχετικά με την κατάρτιση, τις αμοιβές και τις επαγγελματικές ευκαιρίες, για τη βελτίωση της εξέλιξης των εργαζομένων στο ιατρικό επάγγελμα, για παράδειγμα, το οποίο ήταν ένα ιδιαίτερο θέμα στο οποίο επικεντρώθηκαν οι εν λόγω συζητήσεις.
<P>
Θα συνεχίσουμε να παρακολουθούμε αυτό το πρόβλημα και θα συνεχίσουμε να το συζητούμε με τις κυβερνήσεις των ενεχόμενων κρατών μελών, πράγμα που ήδη πράττω.
<P>
Θέμα: Ανακατανομή των χρηματοδοτικών μέσων του Περιφερειακού Ταμείου και του Ταμείου Συνοχής
<P>
Είναι η Επιτροπή διατεθειμένη να ανακατανείμει τουλάχιστον το δέκα τοις εκατό των 51 δισ. ευρώ που διατίθενται ετησίως στο Περιφερειακό Ταμείο και το Ταμείο Συνοχής προκειμένου να χορηγηθεί χρηματοδότηση ταχείας εκκίνησης σε νέα δίκτυα ηλεκτρικής ενέργειας στον τομέα των ανανεώσιμων πηγών ενέργειας;
<SPEAKER ID="422" NAME="Johannes Hahn" LANGUAGE="DE">
Κύριε Martin, σας ευχαριστώ πολύ για την ερώτηση. Είναι σημαντικό να επισημανθεί ότι, για την τρέχουσα περίοδο χρηματοδότησης 2007-2013, οι πόροι στην κατηγορία των διαρθρωτικών ταμείων έχουν ήδη κατανεμηθεί και συμφωνηθεί με τις περιφέρειες και τα κράτη μέλη στο πλαίσιο των 400 και πλέον επιχειρησιακών προγραμμάτων.
<P>
Μέρος της συνολικής διαδικασίας στην αρχή της περιόδου χρηματοδότησης συνίσταται στον προσδιορισμό των προγραμμάτων για την τρέχουσα περίοδο και τη λήψη απόφασης σχετικά με τη διαθέσιμη χρηματοδότηση για κάθε πρόγραμμα. Σύμφωνα με την αρχή των κοινών υποχρεώσεων ή της κοινής διαχείρισης, υπεύθυνοι για την εφαρμογή των προγραμμάτων επιτόπου είναι τα κράτη μέλη ή/και οι περιφέρειες. Έχουν εξίσου την αρμοδιότητα και την ευθύνη για την επιλογή και εκτέλεση των προγραμμάτων και, τελικά, για την παρακολούθησή τους - τουλάχιστον σε αρχικό επίπεδο.
<P>
Ακόμα και στην αρχή αυτής της περιόδου, το θέμα της ενεργειακής απόδοσης και της προώθησης ανανεώσιμων μορφών ενέργειας ήταν σημαντικό. Αυτή είναι μία από τις προτεραιότητες της περιφερειακής πολιτικής, η οποία εφαρμόζεται επίσης με τη μορφή κατάλληλα προσαρμοσμένων προτάσεων σε αρκετά από τα 400 περίπου προγράμματα που προανέφερα.
<P>
Βάσει αυτής της συμφωνίας με τις περιφέρειες και τα κράτη μέλη, υπολογίζεται συνολικός προϋπολογισμός 9,2 δισεκατομμυρίων ευρώ για την ανανεώσιμη ενεργειακή πολιτική κατά την τρέχουσα περίοδο, εστιάζοντας κυρίως στις ανανεώσιμες πηγές ενέργειας και τη βελτίωση της ενεργειακής απόδοσης. Με απόφαση του Κοινοβουλίου και του Συμβουλίου το 2009, θεσπίσαμε επίσης τη δυνατότητα χρησιμοποίησης έως και του 4% των κονδυλίων από το Ευρωπαϊκό Ταμείο Περιφερειακής Ανάπτυξης για την εφαρμογή μέτρων βελτίωσης της ενεργειακής απόδοσης των οικιστικών κτιρίων. Έκτοτε, περίπου τα μισά κράτη μέλη αξιοποίησαν αυτήν τη δυνατότητα, και η Γαλλία ήταν ιδιαίτερα υποδειγματική στη χρήση και εφαρμογή αυτής της δυνατότητας.
<SPEAKER ID="423" NAME="Hans-Peter Martin" AFFILIATION="NI">
(DE) Κύριε Επίτροπε, παρακαλώ μην θυμώσετε, αλλά ας σοβαρευτούμε. Θα ήθελα να σας διαβάσω την ερώτησή μου. Έχει ως εξής: είναι η Επιτροπή διατεθειμένη να ανακατανείμει τουλάχιστον το δέκα τοις εκατό των 51 δισ. ευρώ που διατίθενται ετησίως προκειμένου να χορηγηθεί χρηματοδότηση ταχείας εκκίνησης σε νέα δίκτυα ηλεκτρικής ενέργειας στον τομέα των ανανεώσιμων πηγών ενέργειας;
<P>
Είχατε πολλά πράγματα να μας πείτε, και ήταν όλα σωστά. Απλώς κανένα από αυτά δεν είναι το θέμα μας. Διότι το ζητούμενο είναι να στείλουμε ένα μήνυμα και να πούμε, ναι, έχουμε καταλάβει. Ναι, συνάγουμε τα συμπεράσματα από τη Φουκουσίμα. Ναι, είμαστε πολύ σοβαροί για το 2020. Για να προωθήσουμε την ενεργειακή αλλαγή, πρέπει να φέρουμε την ηλεκτρική ενέργεια από τη βόρεια Γερμανία στην Αυστρία. Ο πατέρας μου ήταν επικεφαλής της Voralberger Kraftwerke, της εταιρείας ηλεκτρικής ενέργειας για την αυστριακή επαρχία του Voralberg. Είμαι σίγουρος ότι έχετε εμπειρία σε αυτόν τον τομέα. Χρειάζεστε γραμμές ηλεκτρικού δικτύου για να το πράξετε αυτό.
<P>
Για άλλη μια φορά, η ερώτησή μου είναι η εξής: είστε διατεθειμένος, εσείς προσωπικά, να ξεκινήσετε αυτήν τη χρηματοδότηση ταχείας εκκίνησης συγκεκριμένα, την οποία, όπως όλοι δηλώνουν, χρειαζόμαστε επειγόντως, και να μην εφαρμόσετε απλώς αυτά που αποφάσισαν οι προκάτοχοί σας;
<SPEAKER ID="424" NAME="Johannes Hahn" LANGUAGE="DE">
Κύριε Martin, πραγματικά διάβασα την ερώτησή σας πολύ προσεκτικά. Για αυτόν τον λόγο, σας έδωσα επίσης πολύ συγκεκριμένη απάντηση, με βάση τους κανόνες που διαθέτουμε στον τομέα της περιφερειακής πολιτικής. " ουσία αυτών των κανόνων συνίσταται στη σύναψη συμφωνιών στα κράτη μέλη, και αυτές οι συμφωνίες δεν μπορούν να αλλάξουν μονομερώς, ούτε από την Επιτροπή ούτε από τις περιφέρειες.
<P>
Προσωπικά, θα προτιμούσα να υπήρχαν ήδη οι πόροι για να χρησιμοποιηθούν προς αυτόν τον σκοπό, και θα ήμουν ευτυχής εάν συνέβαινε αυτό. Έχω την αίσθηση ότι μεταβαίνω από συνέδριο σε συνέδριο, από κράτος μέλος σε κράτος μέλος, σαν ζωντανός τροχός προσευχής θιβετιανών βουδιστών, απευθύνοντας έκκληση για τη χρήση αυτών των πόρων - που υπάρχουν ήδη. Καθώς η διάδοση των ανανεώσιμων πηγών ενέργειας αποτελεί ένα από τα κεντρικά θέματα της στρατηγικής "Ευρώπη 2020", υποθέτω ότι, κατά την προσεχή περίοδο, θα εγκριθεί σίγουρα μεγαλύτερος προϋπολογισμός για αυτόν τον τομέα, μεταξύ άλλων και από την κατηγορία της περιφερειακής πολιτικής. Επιπλέον, θα προβλεφθούν αδιαμφισβήτητα σχετικές επενδύσεις εν προκειμένω, σε συνεργασία με τον κ. Oettinger, στον τομέα των υποδομών, για τα διευρωπαϊκά δίκτυα παροχής ενέργειας. Εάν οι περιφέρειες επιδιώκουν σήμερα να ανακατανείμουν πόρους, επιπλέον των πόρων που είναι ήδη διαθέσιμοι, είμαστε σίγουρα πολύ ανοικτοί, σε αυτόν τον τομέα, στην ιδέα να παράσχουμε αυτήν την ευκαιρία ή, εν πάση περιπτώσει, να διεξαγάγουμε σοβαρές συζητήσεις εν προκειμένω. Επαναλαμβάνω, ωστόσο, ότι η Επιτροπή δεν μπορεί να τροποποιήσει μονομερώς αυτές τις συμφωνίες.
<P>
Θέμα: Εκπλήρωση των στόχων στον τομέα των πληρωμών των διαρθρωτικών ταμείων
<P>
Στα τέλη Ιουνίου του 2011, η Επιτροπή θα υποβάλει την πρότασή της για το προσεχές 7ετές δημοσιονομικό πλαίσιο (2014-2020). Ως προς την περιφερειακή πολιτική της ΕΕ, ανέκυψαν ουσιώδη προβλήματα με την ικανότητα απορρόφησης στα επιμέρους προγράμματα. Επίσης, ορισμένα προγράμματα δεν κατόρθωσαν να εκπληρώσουν τους στόχους τους.
<P>
Πώς προτίθεται η Επιτροπή, κατά την προσεχή δημοσιονομική περίοδο, να ενσωματώσει την ικανότητα απορρόφησης κάθε κράτους μέλους ως ένα κριτήριο για την κατανομή των πόρων των διαρθρωτικών ταμείων;
<P>
Συμφωνεί η Επιτροπή ότι οι πληρωμές θα πρέπει να αναθεωρούνται, όταν μια περιφέρεια έχει λάβει κονδύλια από τα διαρθρωτικά ταμεία επί σειρά ετών, χωρίς τούτο να καταλήγει στην εκπλήρωση των στόχων που έχουν τεθεί;
<P>
Προτίθεται η Επιτροπή να εξετάσει έναν μηχανισμό λήξης ισχύος που να ορίζει καταληκτική ημερομηνία όσον αφορά την κατανομή των πόρων των διαρθρωτικών ταμείων στις εκάστοτε δικαιούχους περιφέρειες; Συμφωνεί η Επιτροπή ότι ένας τέτοιος μηχανισμός θα συντελούσε στη δημιουργία μιας πολιτικής για τη συνοχή, η οποία θα είναι περισσότερο στραμμένη στα αποτελέσματα;
<P>
Στην ετήσια έκθεση του Ελεγκτικού Συνεδρίου για το 2009 αναφέρεται ότι η μεγαλύτερη συχνότητα λαθών αφορά τις πληρωμές στο πλαίσιο της πολιτικής συνοχής της ΕΕ. Το ίδιο συνέβη και κατά τα προηγούμενα έτη. Πώς προτίθεται η Επιτροπή να διορθώσει αυτή την κατάσταση;
<SPEAKER ID="426" NAME="Johannes Hahn" LANGUAGE="DE">
Κυρία Jensen, σας ευχαριστώ πολύ για την ερώτησή σας. Σε σχέση με την ικανότητα απορρόφησης και τη συμπερίληψή της στην κατανομή των πόρων την προσεχή περίοδο, παραπέμπω αμέσως στον υφιστάμενο κανονισμό σχετικά με το ανώτατο όριο κατανομής των πόρων - με μία λέξη, "capping" (καθορισμός ανώτατων ορίων). Υπάρχει ένας κανόνας που ορίζει ότι, δεδομένης μιας συγκεκριμένης αναλογικής κλίμακας ανά κράτος μέλος, μόνο ένα συγκεκριμένο ποσό που υπολογίζεται από το συνολικό ΑΕγχΠ ενός κράτους μέλους είναι διαθέσιμο για τις διαρθρωτικές πολιτικές. " ετήσια κατανομή δεν πρέπει να υπερβαίνει αυτό το ανώτατο όριο.
<P>
Για την προσεχή περίοδο, θα εξετάσουμε σίγουρα κατά πόσον είναι δικαιολογημένο το επίπεδο του τρέχοντος ανώτατου ορίου, καθώς και εάν είναι απαραίτητες ενδεχόμενες προσαρμογές, προκειμένου να σχεδιαστεί καλύτερα ή να εξασφαλιστεί η ικανότητα απορρόφησης.
<P>
Σε σχέση με την εκπλήρωση των στόχων των προγραμμάτων, οφείλω να σας υπενθυμίσω την πέμπτη έκθεση συνοχής και την αναθεώρηση του προϋπολογισμού, όπου κατέστη σαφές ότι πρέπει να δοθεί μεγαλύτερη προσοχή στην επίδοση των προγραμμάτων. Για την προσεχή περίοδο, προβλέπεται, προς τον σκοπό αυτόν, μια σειρά δοκιμών και συστημάτων παροχής κινήτρων, που προτάθηκαν από την Επιτροπή στη νομοθετική δέσμη εκθέσεων για την πολιτική συνοχής μετά το 2014.
<P>
Σε σχέση με το ποσοστό σφάλματος, έχω αναφερθεί πολλές φορές, μεταξύ άλλων, και στο παρόν Σώμα, στα μεθοδολογικά προβλήματα που συνεπάγεται ο έλεγχος πολυετών προγραμμάτων. Περίπου το ήμισυ του προϋπολογισμού της ΕΕ αποτελείται από πόρους που κατανέμονται σε πολυετείς δραστηριότητες. Ο έλεγχος του Ελεγκτικού Συνεδρίου σε σχέση με την εκτέλεση του προϋπολογισμού εξετάζει πάντα το τρέχον έτος, και για αυτόν τον λόγο προκύπτουν μεθοδολογικές προκλήσεις διότι, όσον αφορά την περιφερειακή πολιτική, ισχύει το τρίτο επίπεδο ελέγχου, ενώ ο ετήσιος έλεγχος του Ελεγκτικού Συνεδρίου διεξάγεται ήδη στο πλαίσιο του πρώτου ελεγκτικού επιπέδου και, επομένως, θα υπάρχει πάντα υψηλότερο ποσοστό σφάλματος σε αυτό το στάδιο από ό,τι στο τέλος του κύκλου ενός προγράμματος, όπως μπορούμε ήδη να καταδείξουμε.
<P>
Εν πάση περιπτώσει, η προκάτοχός μου, κ. Hübner, έθεσε επίσης σε εφαρμογή ένα σχέδιο δράσης, από κοινού με το Κοινοβούλιο εν προκειμένω, η αποτελεσματικότητα του οποίου είναι ήδη εμφανής και το οποίο έχει αποδείξει τον αντίκτυπό του. Ένα από αυτά τα μέτρα, ωστόσο, ήταν η παραχώρηση της δυνατότητας στις Γενικές Διευθύνσεις να αναβάλλουν πληρωμές για περίοδο έως και έξι μηνών σε δικαιολογημένες περιπτώσεις. Για παράδειγμα, αυτό το μέσο χρησιμοποιήθηκε τουλάχιστον πενήντα φορές πέρυσι. Όλες αυτές οι αναβολές πληρωμών μπόρεσαν να αρθούν ξανά πριν από τη λήξη των προθεσμιών τους, διότι επιλύθηκαν εντωμεταξύ τα ζητήματα επί των οποίων είχαν τεθεί αντιρρήσεις.
<P>
Σε σχέση με το ποσοστό σφάλματος, εντούτοις, θα ήθελα να σας ζητήσω να λαμβάνετε πάντα υπόψη ότι η περιφερειακή πολιτική έχει, αν θέλετε, επίδραση χιονοστιβάδας σε αυτό το θέμα, ότι, όσον αφορά ορισμένα θεσμικά νομοθετημένα στοιχεία, ελέγχουμε πώς εφαρμόζονται στην καθημερινή πρακτική, πόσο αποτελεσματικά είναι και τι προβλήματα ανακύπτουν. Το θέμα των δημόσιων συμβάσεων αποτελεί επανειλημμένα αντικείμενο συζητήσεων με τα κράτη μέλη, τις περιφέρειες και τους τελικούς δικαιούχους. Περίπου το 70% του ποσοστού σφάλματος διαπιστώνεται σε αυτόν τον τομέα. Εάν καταφέρουμε να απλοποιήσουμε το εν λόγω σύστημα -και έχουμε αναλάβει πρωτοβουλία για τον σκοπό αυτόν, από κοινού με τον Επίτροπο κ. Barnier- θα μειώσουμε και το ποσοστό πρακτικού σφάλματος στον συγκεκριμένο τομέα. Προσπαθούμε να φέρουμε εις πέρας το έργο μας και να σημειώσουμε πρόοδο εν προκειμένω.
<SPEAKER ID="427" NAME="Anne E. Jensen" AFFILIATION="ALDE">
(DA) Κύριε Πρόεδρε, θα ήθελα να ευχαριστήσω τον Επίτροπο κ. Hahn για την εξαιρετική απάντησή του, η οποία καταδεικνύει ότι αντιμετωπίζει με σοβαρότητα αυτά τα προβλήματα. Τα εν λόγω προβλήματα προφανώς δεν έχουν βελτιωθεί καθόλου με την οικονομική κρίση, η οποία δυσκολεύει πολλές χώρες στην ανεύρεση συγχρηματοδότησης. Λαμβάνει η Επιτροπή ιδιαίτερα υπόψη τι θα μπορούσε να σημαίνει αυτό για την επόμενη περίοδο προγραμματισμού; Θα καταλήγει πραγματικά η ενίσχυση από τα διαρθρωτικά ταμεία στην ανάπτυξη αυτών των περιοχών; Βλέπουμε αποτελέσματα; Εξετάζει επίσης η Επιτροπή τι μπορεί να γίνει για τη βελτίωση της παρακολούθησης των υφιστάμενων στόχων -των συνολικών στόχων- σχετικά με την ανάπτυξη, ούτως ώστε να μην παρέχουν μόνο έργα, αλλά να οδηγούν και στην ανάπτυξη;
<SPEAKER ID="428" NAME="Johannes Hahn" LANGUAGE="DE">
Κυρία Jensen, ρητός μας στόχος κατά την προσεχή περίοδο προγραμματισμού είναι η θεματική σύνδεση των διαρθρωτικών πολιτικών -στον βαθμό που επηρεάζονται, εν πάση περιπτώσει- με τη στρατηγική "Ευρώπη 2020". Σε αυτόν τον τομέα, υπάρχουν επομένως βασικοί στόχοι και προτεραιότητες που πρόκειται να εφαρμοστούν κατά τη διάρκεια της ειδικής προσαρμογής τους στις περιφέρειες. Στη συνέχεια, εναπόκειται στις περιφέρειες να επιλέξουν οι ίδιες ορισμένες προτεραιότητες, υπό τη μορφή, κατά κάποιον τρόπο, επιλογής από κατάλογο, ιδιαίτερα σε σχέση με τις ανταγωνιστικές περιφέρειες.
<P>
Οι περιφέρειες θα θέσουν τότε και θα συμφωνήσουν πολύ ρεαλιστικούς, αλλά και φιλόδοξους και ποσοτικούς στόχους, σε συνεργασία με την Επιτροπή, στο πλαίσιο μιας συμφωνίας συνεργασίας και επενδύσεων, ούτως ώστε να είμαστε σε θέση, στο τέλος της περιόδου, να διαπιστώσουμε με σαφήνεια κατά πόσον έχουν επιτευχθεί ακόμα δε και υπερβληθεί, οι στόχοι που συμφωνήσαμε μεταξύ μας. Εάν αποδειχθεί ότι δεν έχουν επιτευχθεί, θα έχουμε τότε τη δυνατότητα να εξετάσουμε από κοινού τις αιτίες της μη συμμόρφωσης και εάν αυτές αφορούσαν εγχώριους ή εξωτερικούς παράγοντες. Επί τη βάσει αυτή, θα αντλήσουμε στη συνέχεια συμπεράσματα για τον σχεδιασμό μελλοντικών προγραμμάτων και τη δημοσιονομική κατανομή της επακόλουθης περιόδου. Πρόκειται για εξαιρετικά απτή, εξαιρετικά ποσοτική ανάπτυξη της περιφερειακής πολιτικής κατά την προσεχή δημοσιονομική περίοδο.
<SPEAKER ID="429" NAME="Πρόεδρος">
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλέπε Παράρτημα).
<P>
" Ώρα των Ερωτήσεων έληξε.

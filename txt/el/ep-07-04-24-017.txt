<CHAPTER ID="017">
Αξιολόγηση και διαχείριση των κινδύνων πλημμύρας (συζήτηση) 
<SPEAKER ID="418" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που αφορά την αξιολόγηση και τη διαχείριση των κινδύνων πλημμύρας (12131/6/2006 - C6-0038/2007 - (εισηγητής: ο κ. Richard Seeber).
<SPEAKER ID="419" NAME="Richard Seeber " AFFILIATION="PPE-DE">
εισηγητής. - (DE) Κύριε Πρόεδρε, κύριε Επίτροπε, κυρίες και κύριοι, θα ήθελα να αφιερώσω λίγο χρόνο για να ευχαριστήσω τον φίλο μου Jacques Barrot γιατί ασχολείται επανειλημμένα με τα προβλήματα των εμπορευματικών μεταφορών μέσω των Άλπεων και είναι σύμμαχός μας στη μακρά πορεία προς την επίλυση αυτών των προβλημάτων.
<P>
Σήμερα, ωστόσο, συζητάμε για τις πλημμύρες και για το τι μπορεί να γίνει εδώ σε ευρωπαϊκό επίπεδο. Σε συνάρτηση με αυτό θα ήθελα να ευχαριστήσω τον Επίτροπο Δήμα και τους συνεργάτες του, τους σκιώδεις εισηγητές και τη γερμανική Προεδρία, οι οποίοι συνεργάστηκαν όλοι πολύ εποικοδομητικά μαζί μου για την επίτευξη συμφωνίας σε δεύτερη ανάγνωση - μιας πολύ ευρείας συμφωνίας που καλύπτει όλα τα καίρια θέματα.
<P>
Μάλλον δεν χρειάζεται να σας υπενθυμίσω ότι οι πλημμύρες έχουν γίνει το πιο κοινό είδος φυσικής καταστροφής στην Ευρώπη. Το 2002 και το 2005 είχαμε τρομερές πλημμύρες με καταστροφικά αποτελέσματα. Υπήρξαν ανθρώπινα θύματα και προκλήθηκαν σοβαρές ζημιές σε κατοικίες και υποδομές. Οι πλημμύρες αυτές ήταν μεγάλα πλήγματα για εμάς. Υπάρχει σοβαρή επιστημονική τεκμηρίωση για το ότι οι ισχυρές βροχοπτώσεις γίνονται ολοένα συχνότερες και εντονότερες και ότι αυτή η τάση έχει άμεση σχέση με την ανθρώπινη δραστηριότητα.
<P>
Ο πρώτος λόγος είναι η έντονη αστυφιλία, κυρίως σε περιοχές υψηλού κινδύνου, η ανάπτυξη αστικών περιοχών και δρόμων, η εκτροπή ποταμών και η απερίσκεπτη δόμηση σε περιοχές απορροής. Ο δεύτερος είναι η αποψίλωση των δασών, ιδίως η κοπή δέντρων που γίνεται κατόπιν αδείας στις κοιλάδες των ποταμών, π.χ. για την κατασκευή εξοχικών κατοικιών, αλλά και για τη δημιουργία βιομηχανικών ζωνών και εμπορικών κέντρων. Τρίτον, η πολύ εντατική γεωργική δραστηριότητα έχει ως αποτέλεσμα τη στεγανοποίηση της επιφανείας του εδάφους και τη μείωση των λιβαδιών και των εκτάσεων απορροής. Τέταρτον, έχουμε το φαινόμενο της διάβρωσης του εδάφους που συμβάλλει με τη σειρά του σε αυτό.
<P>
Μετά από τις καταστροφικές πλημμύρες του 2002, η Επιτροπή παρουσίασε ένα σχέδιο για την αντιμετώπιση των πλημμυρών που προέβλεπε, μεταξύ άλλων, τη βελτίωση της έρευνας και της ενημέρωσης. Επίσης, η Επιτροπή παρουσίασε ανακοίνωση για τη διαχείριση κινδύνου πλημμυρών, στην οποία περιλαμβανόταν μια ανάλυση και προτεινόταν ήδη ένα πρόγραμμα συντονισμένης κοινοτικής δράσης. Ένα στοιχείο του εν λόγω προγράμματος ήταν και η παρούσα πρόταση οδηγίας που τώρα κατέληξε στη συμβιβαστική δέσμη για την οποία θα ψηφίσουμε αύριο με σκοπό τη μείωση των κινδύνων από τις πλημμύρες για την ανθρώπινη υγεία, το περιβάλλον, τις υποδομές και την οικονομία.
<P>
Ενόψει του αυξημένου κίνδυνου ζημιών από πλημμύρες, είναι πραγματικά ουσιαστικής σημασίας να δημιουργήσουμε, πέρα από τους εθνικούς κανόνες, και ένα ευρωπαϊκό κανονιστικό πλαίσιο, γιατί οι περισσότεροι ποταμοί ξεπερνούν τα εθνικά σύνορα. Το 80% των ευρωπαϊκών ποταμών δεν περιορίζονται σε μία μόνο χώρα, αλλά διασχίζουν εθνικά σύνορα και, ως εκ τούτου, είναι σαφές ότι η Ευρώπη έπρεπε να αντιδράσει στο πρόβλημα των πλημμυρών.
<P>
Αυτό, όμως, σημαίνει επίσης ότι στη νομοθεσία αυτή πρέπει να δοθεί η δέουσα σημασία στην αρχή της επικουρικότητας. Είναι γεγονός ότι οι συνθήκες σε μια στενή κοιλάδα των Άλπεων είναι διαφορετικές από τις συνθήκες σε ένα ελληνικό νησί ή στις πεδιάδες της Φινλανδίας. Πρέπει να προσέξουμε να μην εγκρίνουμε γενικευμένες διατάξεις που δεν θα μπορούν να εφαρμοστούν στην πραγματικότητα.
<P>
" παρούσα δέσμη προβλέπει με σύνεση τρία βήματα. Το πρώτο είναι να διαπιστωθούν αρχικά οι περιοχές που κινδυνεύουν από πλημμύρες. Φυσικά, δεν θα είχε νόημα η προστασία από τις πλημμύρες σε περιοχές που δεν διατρέχουν ιδιαίτερο κίνδυνο. Το δεύτερο είναι η δημιουργία χαρτών για τις πλημμύρες και το τρίτο η εκπόνηση σχεδίων διαχείρισης κινδύνων πλημμύρας, μόνο όμως όπου αυτό είναι απολύτως απαραίτητο.
<P>
Πολλά κράτη μέλη έχουν ήδη προχωρήσει πολύ στο θέμα της πρόληψης των πλημμυρών και πρέπει επίσης να φροντίσουμε να μην γίνονται διπλές προσπάθειες. Γι' αυτό, υπάρχουν πολύ μεγάλης εμβέλειας κανόνες για τη διατήρηση των υφιστάμενων μέτρων, και τα κράτη μέλη δεν χρειάζεται να ανησυχούν μήπως χρειαστεί να εφαρμόσουν εδώ μια δεύτερη ομάδα μέτρων. Τα μέτρα που έχουν επιλέξει μπορούν ασφαλώς να εφαρμόζονται πλήρως, εφ' όσον συμφωνούν με τους στόχους της οδηγίας.
<P>
" κοινή θέση του Συμβουλίου περιλαμβάνει ορισμένα σημεία που, κατά τη γνώμη μας, χρήζουν βελτίωσης. Συγκεκριμένα, δεν μπορέσαμε να καταλάβουμε γιατί δόθηκε τόσο λίγη σημασία στο φαινόμενο της αλλαγής του κλίματος. Στις διαπραγματεύσεις μας με το Συμβούλιο καταφέραμε να συμπεριλάβουμε το θέμα της αλλαγής του κλίματος, που τώρα είναι παρόν σε όλα τα σημεία της δέσμης. Αυτό είναι απόλυτα σωστό, γιατί πρέπει να ανταποκριθούμε στις ανησυχίες των πολιτών.
<P>
Συνοψίζοντας, μπορώ να πω ότι έγιναν κάποιες αλλαγές ως προς τις προθεσμίες, δώσαμε μεγαλύτερη έμφαση στις εκτάσεις απορροής και σε άλλες περιοχές φυσικής συγκράτησης, επιβάλαμε μια βιώσιμη χρήση γης και τη γενικευμένη ισχύ της αρχής της αλληλεγγύης. Ο κανόνας είναι πως εκείνοι που βρίσκονται ανάντη δεν πρέπει να λαμβάνουν μέτρα που θα προξενήσουν ζημίες στους κατάντη γείτονές τους. Αυτό το καταφέραμε μέσα σε πνεύμα μιας καλής ευρωπαϊκής αλληλεγγύης.
<P>
Τώρα μπορώ να παρουσιάσω αύριο την έκθεση στο Σώμα με ήσυχη τη συνείδησή μου, και σας συνιστώ να την εγκρίνετε.
<SPEAKER ID="420" NAME="Σταύρος Δήμας">
Μέλος της Επιτροπής. Κύριε Πρόεδρε, θα ήθελα να ευχαριστήσω και να συγχαρώ τον εισηγητή κ. Seeber για την εξαιρετική δουλειά του στην οδηγία για τις πλημμύρες, καθώς και ολόκληρη την Επιτροπή Περιβάλλοντος για την θετική της συμβολή. Είμαι ιδιαίτερα ικανοποιημένος για την ταχεία πρόοδο που σημειώθηκε τόσο κατά την πρώτη όσο και κατά τη δεύτερη ανάγνωση. Το Ευρωπαϊκό Κοινοβούλιο διαδραμάτισε έναν πολύ εποικοδομητικό ρόλο για να υπάρξει συμφωνία σε ένα πολύ καλό κείμενο και επιθυμώ να εξάρω τις προσπάθειες αυτές.
<P>
Στόχος της πρότασης είναι ο περιορισμός των κινδύνων που συνεπάγονται οι πλημμύρες για την ανθρώπινη υγεία, τις οικονομικές δραστηριότητες και το περιβάλλον. Το κείμενο, στη σημερινή του μορφή, αντανακλά πράγματι τους στόχους αυτούς και επιτρέπει στην Ευρωπαϊκή Ένωση να τους επιτύχει. Τα κυριότερα χαρακτηριστικά στοιχεία είναι τα εξής: με την οδηγία εισάγεται μια διαδικασία -όπως ανέφερε προηγουμένως και ο κ. Seeber- σε τρία στάδια, η οποία αρχίζει με τον εντοπισμό των περιοχών όπου υπάρχει δυνητικά σημαντικός κίνδυνος πλημμυρών. Το επόμενο βήμα είναι η χαρτογράφηση αναμενόμενων πλημμυρών στο πλαίσιο ενδιάμεσων και ακραίων σεναρίων.
<P>
Το τρίτο στάδιο αφορά στην κατάρτιση σχεδίων διαχείρισης κινδύνου πλημμυρών. Αυτά θα συντονίζονται κατά μήκος ολόκληρων λεκανών απορροής ποταμών, λεκανών που τις μοιράζονται περισσότερα κράτη, καθώς και παράκτιων περιοχών.
<P>
Επιπλέον, έχει προβλεφθεί, στο πλαίσιο διαχείρισης κινδύνου πλημμυρών, να αντιμετωπιστεί πιθανή αύξηση της συχνότητας και της έντασης των πλημμυρών λόγω της αλλαγής του κλίματος και -συμφωνώ με τον κ. Seeber- είμαι ιδιαίτερα ευτυχής που το Κοινοβούλιο επέμεινε στο να υπάρξει ισχυρή αναφορά στην κλιματική αλλαγή.
<P>
Καθώς η κλιματική αλλαγή συντελείται ήδη, είναι σαφές ότι πέρα από την αντιμετώπιση και τη μείωση του φαινομένου, θα χρειαστεί οπωσδήποτε και προσαρμογή. " Ευρωπαϊκή Ένωση θα χρειαστεί να προετοιμαστεί για ακόμη χειρότερες ξαφνικές πλημμύρες που θα συνδέονται με εντονότερες και πιο απρόβλεπτες βροχοπτώσεις. Οι παράκτιες ξαφνικές πλημμύρες λόγω θυελλών, σε συνδυασμό με την άνοδο της στάθμης της θαλάσσης, είναι πιθανόν να αυξήσουν τους κινδύνους από πλημμύρες σε παράκτιες περιοχές. " Ευρωπαϊκή Ένωση πρέπει να είναι έτοιμη να αντιμετωπίσει τους κινδύνους που μπορεί να προκαλέσουν τα εν λόγω φυσικά φαινόμενα.
<P>
Σημαντική πρόοδο αποτελεί και η ενίσχυση του συντονισμού με την οδηγία-πλαίσιο για τα ύδατα. " ολοκληρωμένη διαχείριση των λεκανών απορροής ποταμών πρέπει να περιλαμβάνει και τα δύο στοιχεία: διαχείριση της ποιότητας του νερού και διαχείριση του κινδύνου πλημμυρών. Είμαι πολύ ευχαριστημένος που το Ευρωπαϊκό Κοινοβούλιο υποστήριξε την Επιτροπή στο ζήτημα αυτό, καθώς επίσης και για το ότι έχει διευρυνθεί το πεδίο πιθανών συνεργιών μεταξύ των δύο διαδικασιών.
<P>
Τα βασικά σημεία που εγέρθηκαν κατά την πρώτη ανάγνωση διατηρήθηκαν. Δηλαδή, η εφαρμογή της οδηγίας σε όλο το έδαφος της Ευρωπαϊκής Ένωσης και η ιδιαίτερη έμφαση στις λεκάνες απορροής ποταμών τις οποίες μοιράζονται περισσότερα του ενός κράτη μέλη. Με τη νέα και σημαντική αυτή νομοθετική πράξη η Ευρωπαϊκή Ένωση θα είναι έτοιμη να μειώσει και να ελαχιστοποιήσει τις δυνητικά καταστρεπτικές συνέπειες των πλημμυρών.
<SPEAKER ID="421" NAME="Anja Weisgerber">
εξ ονόματος της Ομάδας PPE-DE. - (DE) Κύριε Πρόεδρε, θα ήθελα αρχικά να ευχαριστήσω τον εισηγητή, Richard Seeber, για την καλή συνεργασία. Διαπραγματεύθηκε έναν καλό συμβιβασμό με την Προεδρία του Συμβουλίου, ο οποίος επιφέρει σημαντικές βελτιώσεις στην πρόταση της Επιτροπής.
<P>
Είναι σημαντικό να υιοθετήσουμε μια ευρωπαϊκή προσέγγιση για την πρόληψη των ζημιών από τις πλημμύρες. Οι ποταμοί και οι πλημμύρες δεν σταματούν σε εθνικά σύνορα. Τα μέτρα που λαμβάνει η κυβέρνηση μιας χώρας στα ανάντη ενός ποταμού έχουν συγκεκριμένα αποτελέσματα στις περιοχές που βρίσκονται στα κατάντη και συχνά βρίσκονται στην επικράτεια κάποιας άλλης χώρας. Για τον λόγο αυτόν, θεωρώ σημαντικό να λάβουν όλα τα κράτη μέλη της ΕΕ προληπτικά μέτρα κατά των πλημμυρών, αντί να περιμένουν μέχρι να έρθει η καταστροφή.
<P>
Ωστόσο, όπως ισχύει και για άλλες προτάσεις της Επιτροπής, καθήκον μας ως Κοινοβουλίου είναι να εξασφαλίσουμε ότι θα αποφευχθούν η περιττή γραφειοκρατία, το μεγάλο διοικητικό κόστος και οι υπερβολικές υποχρεώσεις αναφοράς. Καταφέραμε να αποφύγουμε και να βελτιώσουμε σημαντικά έναν αριθμό υπερβολικά γραφειοκρατικών διατάξεων. Συνηγορώ ιδιαίτερα υπέρ του συμβιβασμού που αφορά τη διατήρηση των σχεδίων και χαρτών για τις πλημμύρες που υπάρχουν ήδη ή εκπονούνται τώρα. Μετά από δική μας παρέμβαση, αναγνωρίζονται όλοι οι χάρτες και τα σχέδια που έχουν ήδη εκπονήσει τα κράτη μέλη ή που εκπονούνται τώρα και θα ολοκληρωθούν μέχρι το τέλος του 2010.
<P>
" διαδικασία επεξεργασίας και εκπόνησης τέτοιων χαρτών βρίσκεται σε πλήρη εξέλιξη σε ορισμένες χώρες. " αλλαγή της διαδικασίας σε αυτό το στάδιο θα προξενούσε περιττό διπλασιασμό της εργασίας και η νέα διαδικασία υποβολής προσφορών θα επέφερε πολλές πρόσθετες δαπάνες χωρίς κανένα ορατό όφελος σχετικά με τη βελτίωση της πρόληψης των πλημμυρών. Για τον λόγο αυτόν, χαίρομαι διότι ο συμβιβασμός προβλέπει τη δυνατότητα αναγνώρισης αυτών των χαρτών και σχεδίων στο πλαίσιο της οδηγίας. Ως εκ τούτου, θα εγκρίνω τον συμβιβασμό, θα ήθελα δε να ευχαριστήσω και πάλι τον εισηγητή για την εποικοδομητική συνεργασία.
<SPEAKER ID="422" NAME="Edite Estrela">
εξ ονόματος της Ομάδας PSE. - (PT) Κύριε Πρόεδρε, κύριε Επίτροπε, κυρίες και κύριοι, θέλω να ξεκινήσω συγχαίροντας τον κ. Seeber για τον τρόπο με τον οποίον διεξήγαγε τις ανεπίσημες διαπραγματεύσεις. Οι διαπραγματεύσεις απέβησαν ιδιαίτερα γόνιμες και είχαν ως έκβαση τη δέσμη συμβιβαστικών τροπολογιών οι οποίες απέδειξαν ευρεία συναίνεση και τις οποίες πρέπει να αποδεχτεί το Συμβούλιο.
<P>
" Σοσιαλιστική Ομάδα στο Ευρωπαϊκό Κοινοβούλιο στηρίζει τον συμβιβασμό που έχει επιτευχθεί, καθώς αυτός ανταποκρίνεται στον πρωταρχικό στόχο της εν λόγω οδηγίας, ο οποίος είναι η προστασία της ανθρώπινης υγείας, του περιβάλλοντος, της πολιτιστικής κληρονομιάς και της οικονομικής δραστηριότητας, λαμβάνοντας συγχρόνως υπόψη τον αντίκτυπο που έχει η αλλαγή του κλίματος στην εμφάνιση πλημμυρών. Υπάρχουν αυξανόμενες περίοδοι μεγάλης ξηρασίας τις οποίες διαδέχονται έντονες βροχοπτώσεις, φαινόμενο το οποίο έχει ως αποτέλεσμα την αύξηση των πλημμυρών.
<P>
" ανά χείρας πρόταση θα διασφαλίσει ευρύτερη προστασία του περιβάλλοντος, καθώς προωθεί τη συμπερίληψη σε χάρτες κινδύνου πληροφοριών σχετικά με δυνητικές πηγές περιβαλλοντικής μόλυνσης που προκαλείται από πλημμύρες. Χαιρετίζω επίσης την ιδέα να καθίστανται τα κράτη μέλη υπεύθυνα για την προώθηση της αειφόρου χρήσεως του εδάφους. Με άλλα λόγια, τα κράτη μέλη πρέπει να μεριμνούν περισσότερο για τις χωροταξικές πολιτικές τους. " έκθεση επίσης εισηγείται την αλληλεγγύη, τον διάλογο και τον συντονισμό μεταξύ γειτονικών κρατών.
<P>
Γνωρίζουμε ότι παρατηρείται ένας κύκλος φυσικών καταστροφών ο οποίος σπέρνει στο διάβα του τον θάνατο και την καταστροφή. Σύμφωνα με τον Παγκόσμιο Οργανισμό Υγείας, εκατοντάδες άνθρωποι πεθαίνουν κάθε χρόνο εξαιτίας φυσικών καταστροφών. Για να αποτραπούν χειρότερες εξελίξεις, ήρθε ο καιρός να περάσουμε από την κουλτούρα της εκ των υστέρων αντίδρασης στην κουλτούρα της πρόληψης. " πρόληψη είναι προτιμότερη της θεραπείας. Είναι αποτελεσματικότερη και κοστίζει λιγότερο.
<SPEAKER ID="423" NAME="Vittorio Prodi">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, θέλω ασφαλώς να ευχαριστήσω τον κ. Seeber για τη συνεργασία που είχαμε κατά τη συζήτηση και την εκπόνηση αυτού του εγγράφου. Θα ήθελα επίσης να ευχαριστήσω τον Επίτροπο Δήμα, καθώς η παρουσία του σε τέτοιες στιγμές ήταν πάντοτε πολύτιμη και σημαντική.
<P>
Πρόκειται για μια οδηγία την οποία θεωρώ πολύ σημαντική, σε συνδυασμό και με άλλες οδηγίες, όπως η οδηγία για τα ύδατα, η οδηγία για τα απορρίμματα και η οδηγία για το έδαφος που πρόκειται να συζητηθεί. Οι οδηγίες αυτές σχηματίζουν ένα πολύ σημαντικό πλαίσιο πρόληψης, ιδίως σε σχέση με την αλλαγή του κλίματος, φαινόμενο που οφείλεται στην υπερθέρμανση του πλανήτη και εκδηλώνεται ουσιαστικά με την επιδείνωση των ακραίων καιρικών φαινομένων, όπως για παράδειγμα η αύξηση της έντασης των βροχοπτώσεων.
<P>
Είναι, συνεπώς, αναγκαίο να υιοθετήσουμε ευρέως μια στάση πρόληψης, κυρίως όσον αφορά τη διατήρηση του εδάφους μας. " υπό εξέταση οδηγία εντάσσεται σε αυτό το πλαίσιο και επιχειρεί να επισημάνει τις ορθές πρακτικές που μπορούν να εφαρμοσθούν ευρέως, καθώς και το σύνολο των υποδομών και των γνώσεων που μπορούν να συμβάλουν στη μακροπρόθεσμη πρόληψη και τη βραχυπρόθεσμη πρόβλεψη των πλημμυρών, παρέχοντας σημαντική βοήθεια στη διαχείριση των εκτάκτων αναγκών από την πολιτική προστασία.
<P>
Πρόκειται για μια οδηγία που πιστεύω ότι είναι ευρείας αποδοχής, και συμφωνώ επίσης με τον συμβιβασμό που επετεύχθη στις τριμερείς συζητήσεις. Σας καλώ συνεπώς και εγώ, εξ ονόματος της Ομάδας μου, να υποστηρίξετε το υπό συζήτηση κείμενο.
<SPEAKER ID="424" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, η οδηγία για την αξιολόγηση και διαχείριση των κινδύνων πλημμύρας υπογραμμίζει την ανάγκη για ανάληψη δράσης, η οποία δυστυχώς δεν τηρείται πάντοτε στην επιχειρηματική πρακτική. " αξιολόγηση και η διαχείριση του κινδύνου πλημμύρας οφείλει να αποτελεί τη βάση για μακροπρόθεσμο σχεδιασμό έργων μηχανικής, πληροφοριακών συστημάτων και άλλων μέσων περιορισμού των ζημιών από πλημμύρες.
<P>
" εν λόγω οδηγία πρέπει να συναφθεί με τις διατάξεις περί αξιολόγησης και αποτροπής του κινδύνου ξηρασίας, ο οποίος επίσης προξενεί ευρείες οικονομικές και περιβαλλοντικές ζημίες. Και τα δύο αυτά θέματα σχετίζονται με τη διαχείριση των υδάτων και τη διατήρηση του περιβάλλοντος. Εάν συλλέγονταν τα ύδατα πλημμύρας, θα μπορούσαν να χρησιμοποιηθούν για την αντιστάθμιση των επιπτώσεων της ξηρασίας. Και τα δύο συστήματα πρέπει να αφορούν ολόκληρες λεκάνες απορροής και να λαμβάνονται υπόψη τα συμφέροντα όλων των εμπλεκομένων χωρών και περιοχών.
<P>
Θέλω να ευχαριστήσω τον κ. Richard Seeber για την πανάξια έκθεσή του. Οι προτεινόμενες τροπολογίες βελτιώνουν και συμπληρώνουν το έγγραφό του.
<SPEAKER ID="425" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, οι εποχικές και περιφερειακές διαφορές που παρατηρούνται στις βροχοπτώσεις, η μακροπρόθεσμη αλλαγή του κλίματος και η έλλειψη συντονισμού μεταξύ ορισμένων χωρών είχαν ως αποτέλεσμα καταστροφικές πλημμύρες, στις οποίες αποδίδεται το 43% όλων των φυσικών καταστροφών στην Ευρώπη, ενώ είναι συχνά διασυνορικού χαρακτήρα.
<P>
" ανθρώπινη δραστηριότητα έχει διαδραματίσει τον ρόλο της στην κατάσταση. Περιλαμβάνει την υλοτόμηση σε δασώδεις περιοχές, η οποία προξενεί διάβρωση του εδάφους και ταχύτερη απορροή των υδάτων, ή την αστική επέκταση σε κοίτες πλημμυρών. " αυξανόμενη συχνότητα και ένταση των πλημμυρών ενδέχεται να σχετίζεται άμεσα με τις μετεωρολογικές συνθήκες και την αλλαγή του κλίματος, καθώς και με μεταβολές στη ροή ποταμών. Το γεγονός αυτό επιβάλλει τη λήψη μέτρων για την αποτροπή πλημμυρών και την ελαχιστοποίηση των επιπτώσεών τους.
<P>
Αν και η πρόληψη της υπερθέρμανσης του πλανήτη αποτελεί σημαντική συνιστώσα για κάτι τέτοιο, εξίσου σημαντικοί είναι ο σχεδιασμός και ο συντονισμός ανάμεσα στα κράτη μέλη για την κατασκευή ταμιευτήρων και φραγμάτων, τη δημιουργία συστημάτων συναγερμού και την αρωγή σε περιπτώσεις θεομηνίας. Στο παρελθόν, η εκκένωση των ταμιευτήρων σε μια χώρα προκαλούσε καταστροφές από πλημμύρα στη γείτονα. Εξαιτίας της διασυνορικής φύσεως αυτών των περιστατικών, πρέπει να διασφαλίσουμε αποτελεσματική διεθνή συνεργασία, τόσο σε περιφερειακό επίπεδο όσο και με τις γειτονικές χώρες, περιλαμβανομένων και των τρίτων χωρών, η οποία θα μας βοηθήσει να προετοιμαστούμε καλύτερα και θα έχει ως αποτέλεσμα τη μείωση των επιπτώσεων σε περίπτωση πλημμύρας.
<SPEAKER ID="426" NAME="Andreas Mölzer">
εξ ονόματος της Ομάδας ITS. - (DE) Κύριε Πρόεδρε, κύριε Επίτροπε, κύριε Seeber, μπορεί βέβαια να πληττόμαστε λιγότερο συχνά από ό,τι στο παρελθόν από πλημμύρες επειδή τα προστατευτικά μέτρα βελτιώνονται, όμως παρόλα αυτά, τα αποτελέσματα των πλημμυρών είναι καταστροφικά.
<P>
Δυστυχώς, η τεχνολογική πρόοδος μας έκανε απρόσεκτους με αποτέλεσμα να κατασκευάζονται κτίρια ολοένα συχνότερα και κοντύτερα σε περιοχές που κινδυνεύουν από πλημμύρες. Οι ενέργειες αυτές, μαζί με συχνά απερίσκεπτες επεμβάσεις στην πορεία των ποταμών και την απώλεια περιοχών φυσικής συγκράτησης υδάτων όπως οι εκτάσεις απορροής, δημιούργησαν ένα πρόβλημα για το οποίο ευθυνόμαστε οι ίδιοι. Αναμφίβολα, σε αυτό συνέβαλε και η ενίσχυση της γεωργίας εκ μέρους της ΕΕ κατά τις τελευταίες δεκαετίες, ενώ η αλληλεπίδραση της γεωργικής χρήσης και των αλλαγών στη δομή του εδάφους είναι ένας ακόμα λόγος επανεξέτασης της κοινής γεωργικής πολιτικής με στόχο την επικέντρωση σε μεγαλύτερη υποστήριξη της βιολογικής καλλιέργειας. Στο πλαίσιο της προγραμματισμένης κοινής διαχείρισης πλημμυρών πρέπει, φυσικά, να εξεταστούν και μέτρα όπως η αποκατάσταση των ποταμών, η δημιουργία σύνδεσης μεταξύ εκτάσεων απορροής και η αποκατάσταση του εδάφους. Αν επιδιώκουμε με σοβαρότητα τη διατήρηση των φυσικών οικοτόπων και την αντιμετώπιση της αλλαγής του κλίματος, θα πρέπει επίσης να υιοθετήσουμε νέες, καινοτόμες προσεγγίσεις.
<SPEAKER ID="427" NAME="Péter Olajos" AFFILIATION="PPE-DE">
(HU) Ελπίζω αύριο να φτάσουμε στο τέρμα μιας μακράς πορείας. Δύο χρόνια πριν, όταν ξεκινήσαμε τη συζήτηση της εν λόγω οδηγίας, είχαμε περιστατικά πλημμύρας σε ολόκληρη την Ευρώπη, με τα νερά να παρασύρουν σπίτια και να καταστρέφουν παντού τα φράγματα.
<P>
" χώρα μου, η Ουγγαρία, είναι χώρα ευρισκόμενη στα κατάντη ποταμών, σε λεκάνη προς την οποία εισρέουν μεγάλες ποσότητες υδάτων από πολλές πηγές. Δύο από τους πέντε μεγαλύτερους ποταμούς της Ευρώπης διαρρέουν τη χώρα μου, επομένως είναι φυσικό να διαθέτουμε την υψηλότερη κατά κεφαλήν ποσότητα ύδατος. Όπως είναι αναμενόμενο, οι ζημίες είναι τεράστιες. Το 2005, την περίοδο της προαναφερθείσας μεγάλης πλημμύρας, αναγκαστήκαμε να επενδύσουμε πάνω από 200 εκατ. ευρώ στην προστασία από πλημμύρες. Διακυβεύθηκαν πολλά για εμάς.
<P>
Εάν χρειαζόταν να τονίσω ένα ιδιαίτερα σημαντικό στοιχείο της νέας οδηγίας, θα επέλεγα τη συνεργασία. Έχω την αίσθηση ότι η κοινή, σχεδιασμένη προετοιμασία, η διαμοίραση της πληροφόρησης και η παροχή αμοιβαίας βοήθειας αποτελούν, το καθένα, στοιχεία τα οποία περιλαμβάνονται στον εν λόγω κανονισμό, ενώ καθιστούν σαφές ότι το πρόβλημα των πλημμυρών μπορούμε να το αντιμετωπίσουμε και να το επιλύσουμε μόνον εάν συνεργαστούμε.
<P>
Συμφωνώ με τον κ. Δήμα: το μέλλον, η παγκόσμια αλλαγή του κλίματος και οι απαντήσεις στις προκλήσεις αυτές αποτελούν ένα από τα σημαντικότερα ζητήματα. Είναι πιθανόν να υπάρξουν συχνότερες και πλέον απρόβλεπτες πλημμύρες σε όλη την Ευρώπη, καθώς και μεγαλύτερη ανύψωση της στάθμης των υδάτων και ευρύτερες καταστροφές. Έχω την αίσθηση ότι αυτή η οδηγία σύντομα θα δοκιμαστεί, και είμαι απολύτως βέβαιος ότι θα θριαμβεύσει. Θα χαθούν λιγότερες ανθρώπινες ζωές και θα προκληθούν λιγότερες ζημίες χάρη στην οδηγία αυτή. Είμαι απολύτως ικανοποιημένος με τον συμβιβασμό που επετεύχθη, και συγχαίρω τον κ. Seeber για το άριστο έργο του. Έχω την αίσθηση ότι κατορθώσαμε πραγματικά να εκπονήσουμε μια οδηγία η οποία θα προστατεύσει ανθρώπινες ζωές και θα αυξήσει την ασφάλεια στην Ευρώπη.
<SPEAKER ID="428" NAME="Karin Scheele" AFFILIATION="PSE">
(DE) Κύριε Πρόεδρε, οι πλημμύρες θα αυξηθούν συνεπεία της αλλαγής του κλίματος, της ανεπαρκούς διαχείρισης των ποταμών και της οικοδομικής δραστηριότητας σε περιοχές που διατρέχουν κίνδυνο από πλημμύρες. " αύξηση του πληθυσμού και η συνακόλουθη αύξηση οικονομικών περιουσιακών στοιχείων στις περιοχές αυτές έχουν ως αποτέλεσμα αυξημένο κίνδυνο και πιο δαπανηρές ζημίες. Εκτός από τις οικονομικές και κοινωνικές επιπτώσεις τους, οι πλημμύρες μπορεί να έχουν σοβαρές συνέπειες για το περιβάλλον, π.χ. αν πλήξουν βιομηχανικές εγκαταστάσεις όπου είναι αποθηκευμένες μεγάλες ποσότητες τοξικών χημικών ουσιών. Ο εισηγητής μας τα παρουσίασε αυτά αναλυτικά.
<P>
" συμβιβαστική δέσμη που διαπραγματεύθηκε ο εισηγητής μας θα μας δώσει τη δυνατότητα να επιδιώξουμε με μεγαλύτερη αποτελεσματικότητα τους στόχους αυτής της οδηγίας. Θα ήθελα να του εκφράσω τα θερμότατα συγχαρητήριά μου. Στην κοινή θέση έχουν ήδη συμπεριληφθεί ουσιαστικά σημεία της έκθεσής του και με αυτήν τη δέσμη συμβιβασμών θα εκφραστούν ακόμα καλύτερα.
<P>
Για το Ευρωπαϊκό Κοινοβούλιο είναι σημαντικό να ληφθεί υπόψη η επίπτωση της αλλαγής του κλίματος στην αξιολόγηση του κινδύνου πλημμύρας. Θα ήταν εξαιρετικά δύσκολο να εξηγήσουμε την απόφαση να αγνοηθεί η αλλαγή του κλίματος στην εκτίμηση και αξιολόγηση του κινδύνου πλημμύρας. Ένα πολύ σημαντικό αίτημα είναι να χρησιμοποιηθούν οι βέλτιστες πρακτικές και η καλύτερη διαθέσιμη τεχνολογία και στα τρία στάδια που περιλαμβάνει η οδηγία, δηλαδή στην αξιολόγηση του κινδύνου πλημμύρας, στην εκπόνηση χαρτών και στη διατύπωση σχεδίων διαχείρισης.
<SPEAKER ID="429" NAME="Johannes Blokland" AFFILIATION="IND/DEM">
(NL) Κύριε Πρόεδρε, κύριε Δήμα, κυρίες και κύριοι, οι Κάτω Χώρες έχουν διαδραματίσει μείζονα ρόλο στην εκπόνηση της οδηγίας για τις πλημμύρες ως έχει τώρα. Είναι σημαντικό να διαθέτουμε νομοθετικό πλαίσιο για την αξιολόγηση και τη διαχείριση κινδύνων από πλημμύρα, λαμβάνοντας υπόψη την αρχή της επικουρικότητας. Ό,τι μπορεί να γίνει σε τοπικό επίπεδο γίνεται τοπικώς, όπως λήψη μέτρων για την αποτροπή υπερχείλισης των αποχετεύσεων. Αυτό αποτελεί τρόπο προστασίας του περιβάλλοντος, της δημόσιας υγείας και της οικονομίας.
<P>
Καθώς μια χαμηλή και πεδινή χώρα όπως οι Κάτω Χώρες εξαρτάται από αρκετές γειτονικές χώρες όσον αφορά τη διαχείριση των υδάτων, είναι σημαντικό τα κράτη μέλη να μην λαμβάνουν μέτρα τα οποία αυξάνουν τον κίνδυνο πλημμύρας σε άλλες χώρες. Γι' αυτόν τον λόγο, επιβάλλεται μια συντονισμένη προσέγγιση, και αποδίδω μεγάλη σημασία στην έννοια της αλληλεγγύης την οποία περιλαμβάνει η προτεινόμενη οδηγία και αναφέρεται ρητώς στις τροπολογίες 48 και 61 της συμβιβαστικής δέσμης, την οποία στηρίζω ανεπιφύλακτα.
<P>
Εκτός του όρου "αλληλεγγύη", είναι επίσης σημαντικό να συνυπολογίζονται η αναμενόμενη αλλαγή του κλίματος και οι δυνητικές επιπτώσεις της στα προσχέδια των προγραμμάτων διαχείρισης κινδύνου για πλημμύρες, ούτως ώστε να προετοιμαστούμε με τον καλύτερο δυνατό τρόπο για το μέλλον. Αυτό που μου απομένει πλέον είναι να ευχαριστήσω θερμά τον εισηγητή κ. Seeber για την άριστη συνεργασία και να τον συγχαρώ για το αποτέλεσμα.
<SPEAKER ID="430" NAME="Σταύρος Δήμας">
Μέλος της Επιτροπής. - (EN) Κύριε Πρόεδρε, θέλω να ευχαριστήσω όλους τους ομιλητές στην αποψινή συζήτηση για τις θετικές τους παρεμβάσεις.
<P>
Στη συνολική συμβιβαστική δέσμη που προτείνεται έχουν περιληφθεί αρκετά βασικά στοιχεία. Το σημαντικότερο δε είναι ότι περιλαμβάνει: σαφέστερο και ταχύτερο συνυπολογισμό του αντικτύπου της αλλαγής του κλίματος κατά την προκαταρκτική αξιολόγηση κινδύνου πλημμύρας· συμφωνία ως προς την ημερομηνία διενέργειας της πρώτης προκαταρκτικής αξιολόγησης κινδύνου πλημμύρας, το 2011, η οποία προσφέρει στα κράτη μέλη περισσότερο χρόνο για την προετοιμασία των χαρτών κινδύνου πλημμύρας· ενίσχυση του ρόλου των κοιτών πλημμυρών και προώθηση των αειφόρων πρακτικών για τη χρήση γης στο πλαίσιο της διαχείρισης των κινδύνων πλημμύρας· αυστηρό συντονισμό -όσον αφορά και το σκέλος της υλοποίησης- με την οδηγία πλαίσιο για τα ύδατα και σύνδεση με τις αρχές ανάκτησης του κόστους της εν λόγω οδηγίας· περαιτέρω ενίσχυση της διατύπωσης όσον αφορά την αλληλεγγύη σε περιφέρειες οι οποίες βρίσκονται σε λεκάνες απορροής ποταμών· και, τελευταίο αλλά εξίσου σημαντικό, απαίτηση θέσπισης σαφών προτεραιοτήτων για την υλοποίηση των μέτρων που περιλαμβάνονται στα σχέδια διαχείρισης κινδύνων πλημμύρας.
<P>
Γνωρίζω ότι τα στοιχεία αυτά ήταν άκρως σημαντικά για το Κοινοβούλιο κατά την πρώτη ανάγνωση, καθώς και στους κόλπους της αρμόδιας επιτροπής στο τρέχον στάδιο της διαδικασίας. Φρονώ ότι η τρέχουσα συμβιβαστική πρόταση θα ικανοποιήσει το Κοινοβούλιο, δεδομένου ότι έχουν κερδηθεί σημαντικές νίκες σχετικά με τις βασικές αρχές των πρακτικών ορθής διαχείρισης των κινδύνων πλημμύρας. Σημειώνω επίσης με ιδιαίτερη ικανοποίηση τη σημασία που αποδίδουν τόσο το Κοινοβούλιο όσο και το Συμβούλιο στην οδηγία αυτή, η οποία προτάθηκε από την Επιτροπή μόλις πριν από 13 μήνες. Αυτό καταδεικνύει ότι, απέναντι στη σοβαρή πρόκληση της προετοιμασίας της Ευρώπης για την αντιμετώπιση των κινδύνων από το ενδεχόμενο αύξησης των πλημμυρών, μπορούμε να καταλήξουμε σε συμφωνίες με σχετικά ταχείς ρυθμούς.
<P>
Εν κατακλείδι, η Επιτροπή είναι πολύ ικανοποιημένη από το αποτέλεσμα των διαπραγματεύσεων. " Επιτροπή είναι σε θέση να δεχτεί πλήρως τις προταθείσες συμβιβαστικές τροπολογίες· επιθυμώ δε να ευχαριστήσω και να συγχαρώ για μία ακόμη φορά τον εισηγητή, κ. Seeber, για τις προσπάθειες που κατέβαλε προκειμένου να επιτευχθεί συμφωνία κατά τη δεύτερη ανάγνωση.
<SPEAKER ID="431" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, στις 11.30.
<P>
Γραπτές δηλώσεις (άρθρο 142 του Κανονισμού)
<SPEAKER ID="432" NAME="Gyula Hegyi " AFFILIATION="PSE">
γραπτώς. - (HU) Είναι εξαιρετικά σημαντικό για την Ουγγαρία το γεγονός ότι η Ευρωπαϊκή Ένωση θεσπίζει οδηγία η οποία κανονίζει μια κοινή άμυνα έναντι των πλημμυρών. " χώρα μου είναι χαρακτηριστική χώρα προς τα κατάντη ποταμών, το 95% των γλυκών υδάτων της οποίας προέρχονται από ποταμούς εκτός των εθνικών της συνόρων. Επομένως, είναι σημαντικό στο εσωτερικό μιας περιοχής κατακλύσεως να εμπλέκονται και οι χώρες προς τα κατάντη στα καθήκοντα της πρόληψης και της άμυνας. Ευελπιστώ ότι οι αυστριακοί, σλοβάκοι και ρουμάνοι ειδήμονες θα συνεργαστούν αγαστά προς αυτήν την κατεύθυνση με τους ούγγρους υπαλλήλους στις υπηρεσίες υδάτων. Παρομοίως, θεωρώ σημαντικό τα σχέδια προστασίας από πλημμύρα να περιέχουν τις ενδεχόμενες εκείνες πηγές κινδύνου που μπορούν να προξενήσουν μόλυνση του περιβάλλοντος σε περίπτωση πλημμύρας. Σε τέτοιες περιπτώσεις, μια πλημμυρισμένη βιομηχανική μονάδα ή ένα άλλο εργοστάσιο μπορούν να προξενήσουν μεγαλύτερη βλάβη από ό,τι τα ίδια τα ύδατα. Επειδή, όπως ακριβώς και η μόλυνση του αέρα, οι πλημμύρες δεν γνωρίζουν σύνορα, τρίτες χώρες, όπως η Ουκρανία, πρέπει να εμπλακούν στην εφαρμογή της οδηγίας.
<SPEAKER ID="433" NAME="Kathy Sinnott " AFFILIATION="IND/DEM">
γραπτώς. - (EN) Μέσω οργάνωσης της οποίας προεδρεύω στην Ιρλανδία, η οποία φέρει την ονομασία "Hope Project " , συμμετέχω σε ερευνητικό πρόγραμμα της Επιτροπής με τίτλο "Διάσωση ατόμων με αναπηρία σε καταστάσεις έκτακτης ανάγκης". Στο πλαίσιο του ερευνητικού αυτού προγράμματος, έχουμε διαπιστώσει ότι οι πλημμύρες παρουσιάζουν αυξημένο κίνδυνο για τα ηλικιωμένα άτομα, τα παιδιά και τα άτομα με αναπηρίες. Προσφάτως μάλιστα ξεκινήσαμε συμπληρωματική έρευνα η οποία εστιάζεται ειδικά στις πλημμύρες.
<P>
Οι πλημμύρες καθίστανται τόσο σημαντικό πρόβλημα για δύο λόγους. Ο πρώτος είναι η αλλαγή του κλίματος, με το ενδεχόμενο αύξησης της στάθμης της θάλασσας και, στην περίπτωση της Ιρλανδίας, αύξησης των βροχοπτώσεων. Δεύτερον, σε όλη την Ευρώπη, αλλά κυρίως στην Ιρλανδία, υπάρχει η τάση ανέγερσης οικισμών σε κοίτες πλημμυρών. Υπάρχουν πολλές περιπτώσεις εκτάσεων στις οποίες, ενώ παλαιότερα καλύπτονταν από νερό για αρκετές εβδομάδες κάθε έτος, τώρα υπάρχουν οικισμοί με 200 σπίτια. Κάποια στιγμή, αυτή η πρακτική θα μας κοστίσει.
<P>
Ενθαρρύνω το Σώμα να επιβάλει την κοινή λογική και την ανάληψη προληπτικής δράσης στον τομέα των πλημμυρών και του ελέγχου των πλημμυρών.

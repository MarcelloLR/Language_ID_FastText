<CHAPTER ID="006">
Ώρα των ψηφοφοριών
<SPEAKER ID="095" NAME="Πρόεδρος">
" ημερήσια διάταξη προβλέπει την ψηφοφορία.
<P>
(Για τα αποτελέσματα και άλλες λεπτομέρειες της ψηφοφορίας: βλ. Συνοπτικά Πρακτικά)
<P>
*
<SPEAKER ID="096" NAME="Nigel Farage" AFFILIATION="EFD">
(EN) Κυρία Πρόεδρε, σύμφωνα με το άρθρο 110 του Κανονισμού μας, η Επιτροπή μπορεί, ανά πάσα στιγμή, να ζητήσει άδεια για να κάνει δήλωση σχετικά με ένα επείγον ζήτημα. Στη διάρκεια της νύχτας, λάβαμε την ολέθρια από οικονομικής απόψεως, αλλά όχι αναπάντεχη, είδηση ότι άλλη μία χώρα κατέρρευσε και ότι η Πορτογαλία θα χρειαστεί να προσφύγει στον μηχανισμό στήριξης. Θα ήθελα να σας ρωτήσω αν έχετε λάβει αίτημα από την Επιτροπή να προβεί σε δήλωση για την Πορτογαλία σήμερα. Αν όχι, μπορεί ο Επίτροπος να μας πει το γιατί; Θεωρεί άραγε ότι η διάσωση της Πορτογαλίας δεν είναι αρκετά σημαντικό θέμα για να το συζητήσει το Κοινοβούλιο ή απλώς εθελοτυφλεί;
<SPEAKER ID="097" NAME="Πρόεδρος">
Κύριε Farage, γίνατε κατανοητός και είμαι βέβαιη ότι ο Επίτροπος Šefčovič σας άκουσε. Είναι δικαίωμα κάθε θεσμικού οργάνου να αντιδρά. Σας ακούσαμε και θα δούμε τι θα συμβεί.
<SPEAKER ID="098" NAME="Nigel Farage" AFFILIATION="EFD">
(EN) Κυρία Πρόεδρε, ερωτώ: η απάντηση είναι ναι ή όχι; Έχετε λάβει αίτημα από την Επιτροπή να κάνει επείγουσα δήλωση για την κατάσταση της Πορτογαλίας ή όχι;
<SPEAKER ID="099" NAME="Πρόεδρος">
Κύριε Farage, αυτό αποτελεί δικαίωμα της Επιτροπής και είχατε την ευκαιρία να μιλήσετε. Θα προχωρήσουμε τώρα στην ψηφοφορία μας.

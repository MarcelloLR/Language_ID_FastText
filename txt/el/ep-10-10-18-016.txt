<CHAPTER ID="016">
Σύμβαση περί της μελλοντικής πολυμερούς συνεργασίας στον τομέα της αλιείας του Βορειοδυτικού Ατλαντικού - Σύστημα ελέγχου και επιβολής που εφαρμόζεται στη ζώνη της Σύμβασης για τη μελλοντική πολυμερή συνεργασία στον τομέα της αλιείας στο Βορειοανατολικό Ατλαντικό (συζήτηση)
<SPEAKER ID="152" NAME="Πρόεδρος">
Το επόμενο σημείο είναι η κοινή συζήτηση σχετικά με
<P>
τη σύσταση του Jarosław Leszek Wałęsa, εξ ονόματος της Επιτροπή Αλιείας, σχετικά με την πρόταση απόφασης του Συμβουλίου για την έγκριση εξ ονόματος της Ευρωπαϊκής Ένωσης, των τροποποιήσεων της σύμβασης περί της μελλοντικής πολυμερούς συνεργασίας στον τομέα της αλιείας του Βορειοδυτικού Ατλαντικού (11076/2010 - C7-0181/2010 - 2010/0042(NLE)), και
<P>
την έκθεση της Carmen Fraga Estévez, εξ ονόματος της Επιτροπής Αλιείας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τη θέσπιση συστήματος ελέγχου και επιβολής που εφαρμόζεται στη ζώνη της Σύμβασης για τη μελλοντική πολυμερή συνεργασία στον τομέα της αλιείας στο Βορειοανατολικό Ατλαντικό - C7-0009/2009 -
<P>
(Ο Πρόεδρος τονίζει ότι θα τηρηθεί αυστηρά ο προβλεπόμενος χρόνος ομιλίας των αγορητών.)
<SPEAKER ID="153" NAME="Jarosław Leszek Wałęsa" LANGUAGE="PL">
" σύμβαση που είχα την τιμή να παρουσιάσω υπεγράφη στην Οτάβα το 1978 και τέθηκε σε ισχύ την 1η Ιανουαρίου 1979. " Οργάνωση Αλιείας Βορειοδυτικού Ατλαντικού, εν συντομία NAFO, ιδρύθηκε δυνάμει της σύμβασης με σκοπό την προώθηση της διατήρησης και της βέλτιστης χρήσης των αλιευτικών πόρων και την προώθηση της διεθνούς συνεργασίας. Τα συμβαλλόμενα μέρη ενέκριναν τροποποιήσεις της σύμβασης στις ετήσιες συνεδριάσεις της NAFO το 2007 και το 2008. Αυτό το έγγραφο εισάγει θεμελιώδεις αλλαγές στη σύμβαση, με πρωταρχικό σκοπό την εναρμόνισή της με άλλες περιφερειακές συμβάσεις και διεθνή νομικά κείμενα και την ενσωμάτωση σύγχρονων εννοιών διαχείρισης της αλιείας. Επικαιροποιήθηκε η οργανωτική δομή, εισήχθη σαφής ορισμός των ευθυνών των συμβαλλομένων μερών, των κρατών σημαίας και των κρατών λιμένα, προβλέπεται μια συνεκτικότερη διαδικασία λήψης αποφάσεων, μεταρρυθμίστηκε το σύστημα υπολογισμού της συνεισφοράς στον προϋπολογισμό της NAFO και δημιουργήθηκε ένας μηχανισμός επίλυσης των διαφορών που ενδεχομένως προκύπτουν μεταξύ των συμβαλλομένων μερών.
<P>
Με βάση τα αλιευτικά δικαιώματα που παρέχονται στην Ευρωπαϊκή Ένωση δυνάμει της σύμβασης, είναι προς το συμφέρον της Ευρωπαϊκής Ένωσης να εγκρίνει τις προτεινόμενες αλλαγές. Ως εκ τούτου, θα πρέπει να συμφωνήσουμε όσον αφορά την έγκριση των αλλαγών στη σύμβαση. Ωστόσο, θα ήθελα να τονίσω, με σαφήνεια και ακρίβεια, ορισμένα προβλήματα που ανέκυψαν κατά τη διάρκεια της έγκρισης αυτήν τη φορά. Πρώτον, τα συμβαλλόμενα μέρη ενέκριναν αλλαγές σε μια ετήσια συνεδρίαση της NAFO το 2007 και εκπονήθηκε μια αγγλική έκδοση. Το 2008, εκπονήθηκε μια γαλλική έκδοση, αλλά το έγγραφο COM, δηλαδή η πρόταση της Επιτροπής σχετικά με τη μεταφορά στο κοινοτικό δίκαιο, έχει ημερομηνία 8 Μαρτίου 2010. Αυτό σημαίνει ότι οι εργασίες για το έγγραφο διήρκεσαν πάνω από δύο χρόνια. Αυτή η καθυστέρηση είναι απαράδεκτη και δεν θα πρέπει να επαναληφθεί στο μέλλον. " ταχεία λήψη αποφάσεων είναι απαραίτητη προϋπόθεση για την αποτελεσματική λειτουργία της Ένωσης. Τρία θεσμικά όργανα, η Επιτροπή, το Συμβούλιο και το Κοινοβούλιο, πρέπει να βρουν τη σωστή λύση για να αποφευχθεί η καθυστέρηση της διαδικασίας και να υλοποιηθεί ένας από τους κύριους στόχους της Συνθήκης της Λισαβόνας, δηλαδή η απλούστευση και η επιτάχυνση της διαδικασίας λήψης αποφάσεων. " τρέχουσα περίπτωση που υποβλήθηκε προς έγκριση αποτελεί απόδειξη ότι κάτι εξακολουθεί να μην πάει καλά και ότι πρέπει να αναληφθεί δράση επειγόντως, προκειμένου να διορθωθεί η κατάσταση. Δεύτερον, θα ήθελα να σας υπενθυμίσω ότι η Συνθήκη της Λισαβόνας τέθηκε σε ισχύ τον Δεκέμβριο του 2009. Στο πλαίσιο αυτών των νεοεκχωρηθέντων δικαιωμάτων, η Επιτροπή Αλιείας και το Ευρωπαϊκό Κοινοβούλιο θα πρέπει να εκπροσωπούνται δεόντως στις προσεχείς διαπραγματεύσεις για τις μελλοντικές διεθνείς συμβάσεις. Το 2007 και το 2008, το Ευρωπαϊκό Κοινοβούλιο δεν εκπροσωπήθηκε, για προφανείς λόγους. Το θεσμικό μας όργανο, ωστόσο, προτίθεται να επικυρώσει τη συμφωνία στο πλαίσιο των αρμοδιοτήτων του, αλλά ταυτόχρονα, θα πρέπει να υπενθυμίσουμε στο Συμβούλιο και στην Επιτροπή τις νέες διαδικαστικές απαιτήσεις και την ανάγκη συμμόρφωσης με τις νέες εξουσίες του Ευρωπαϊκού Κοινοβουλίου.
<SPEAKER ID="154" NAME="Carmen Fraga Estévez" LANGUAGE="ES">
Κύριε Πρόεδρε, επιτρέψτε μου να εκφράσω την ευγνωμοσύνη μου στο Συμβούλιο και στην Επιτροπή για την επίτευξη αυτής της εξαιρετικής συμφωνίας σε πρώτη ανάγνωση, και θα ήθελα να ευχαριστήσω ιδίως τις νομικές υπηρεσίες και των τριών θεσμικών οργάνων για τη συνεργασία και τη βοήθειά τους στην επίλυση των προβλημάτων που ανακύπτουν από τη νέα διαδικασία της επιτροπής μετά τη Συνθήκη της Λισαβόνας.
<P>
Πιστεύω ότι επιτύχαμε έναν καλό συμβιβασμό, ειδικά διότι αποτελεί σημαντική πρόοδο σε σύγκριση με την τρέχουσα κατάσταση, μολονότι, όπως σε κάθε συμβιβασμό, όλοι υποχρεωθήκαμε να κάνουμε υποχωρήσεις και να επιδείξουμε ευελιξία, σε ένα ιδιαίτερα πολύπλοκο έργο, καθώς η πρόταση της Επιτροπής υποβλήθηκε πριν από την έναρξη ισχύος της Συνθήκης της Λισαβόνας. Αυτό σήμαινε ότι την ίδια στιγμή έπρεπε να προσαρμοστεί στη νέα κατάσταση, ιδίως στα άρθρα 290 και 291 της Συνθήκης που αφορούν τις κατ' εξουσιοδότηση πράξεις και τις εκτελεστικές πράξεις.
<P>
Καθώς πρόκειται για μεταφορά στη νομοθεσία της ΕΕ συστάσεων που εκδόθηκαν από μια περιφερειακή οργάνωση αλιείας, την Επιτροπή Αλιείας του Βορειοανατολικού Ατλαντικού (NEAFC) σε αυτήν την περίπτωση, αλλά τις οποίες θα ακολουθήσουν και πολλές άλλες, ο στόχος του Κοινοβουλίου ήταν βασικά να δημιουργήσει έναν μηχανισμό που θα καθιστούσε δυνατή την πραγματοποίηση των μεταφορών όσο το δυνατόν γρηγορότερα, μην επιτρέποντας στις εσωτερικές γραφειοκρατικές καθυστερήσεις να μας εμποδίσουν να ανταποκριθούμε σωστά στις διεθνείς υποχρεώσεις μας, όπως γινόταν μέχρι στιγμής.
<P>
Ως εκ τούτου, η νέα διατύπωση του άρθρου 48, μετά τον συμβιβασμό που επιτεύχθηκε με το Συμβούλιο σχετικά με τις επακόλουθες τροποποιήσεις σε αυτόν τον κανονισμό, θα επιτρέψει στην Επιτροπή να συμμορφωθεί με τις υποχρεώσεις που επιβάλλει η NEAFC και να προσαρμοστεί στις νέες συστάσεις που ενδεχομένως θα προκύψουν στο μέλλον, μέσω της εξουσιοδότησης.
<P>
Είναι αλήθεια ότι η Επιτροπή ήθελε να είναι εφικτή η αναθεώρηση όλων των άρθρων της πρότασης μέσω κατ' εξουσιοδότηση πράξεων και ο συμβιβασμός συμφωνεί ότι αυτό θα ισχύει για την πλειονότητα των άρθρων, εκτός από τομείς όπως η καταχώρηση των αλιευμάτων, οι μεταφορτώσεις, οι επιθεωρήσεις ή ο έλεγχος των παραβάσεων: με άλλα λόγια, θεμελιώδη ζητήματα που σχετίζονται με τον έλεγχο και την εποπτεία, τα οποία θα παραμείνουν εκτός του πλαισίου της συνήθους νομοθετικής διαδικασίας.
<P>
Εν πάση περιπτώσει, κυρία Επίτροπε, το Κοινοβούλιο δεσμεύεται να τροποποιήσει αυτήν τη διαδικασία αν διαπιστωθεί ότι η ένταξη αυτών των πτυχών στο πεδίο εφαρμογής της συνήθους νομοθετικής διαδικασίας θα μπορούσε να θέσει σε κίνδυνο τη συμμόρφωση με τις υποχρεώσεις της Ευρωπαϊκής Ένωσης και, ιδίως, εκείνες της Επιτροπής, ως συμβαλλόμενου μέρους στις περιφερειακές οργανώσεις αλιείας.
<P>
Γι' αυτό εκτιμούμε ότι αυτός ο συμβιβασμός αποτελεί σημαντικό βήμα προόδου, όχι μόνο σε σχέση με τη συγκεκριμένη πρόταση, αλλά και προκειμένου να τεθούν τα θεμέλια για τις μελλοντικές συζητήσεις μεταξύ του Συμβουλίου, της Επιτροπής και του Κοινοβουλίου σχετικά με την πολιτική αλιείας.
<SPEAKER ID="155" NAME="Μαρία Δαμανάκη" LANGUAGE="EN">
Κύριε Πρόεδρε, η Επιτροπή καλεί το Κοινοβούλιο να παράσχει τη σύμφωνη γνώμη του για την έγκριση των τροποποιήσεων της σύμβασης περί μελλοντικής πολυμερούς συνεργασίας στον τομέα της αλιείας του Βορειοδυτικού Ατλαντικού, η οποία είναι γνωστή γενικά ως τροποποίηση της σύμβασης NAFO.
<P>
Θα ήθελα να ευχαριστήσω τον κ. Wałęsa για το χρήσιμο έργο του επί αυτής της έκθεσης.
<P>
Με την τροποποίηση η σύμβαση αναθεωρείται με σκοπό την εναρμόνισή της με άλλες περιφερειακές συμβάσεις και διεθνή νομικά κείμενα. Ενσωματώνει σύγχρονες έννοιες διαχείρισης της αλιείας, εξορθολογίζει τη δομή της Οργάνωσης Αλιείας Βορειοδυτικού Ατλαντικού (NAFO) και εισάγει έναν σαφή ορισμό των ευθυνών των συμβαλλόμενων μερών, των κρατών σημαίας και των κρατών λιμένα και συνεκτικότερη διαδικασία λήψης αποφάσεων.
<P>
Εκσυγχρονίζει τον μαθηματικό τύπο υπολογισμού της συνεισφοράς στον προϋπολογισμό της NAFO και προβλέπει ένα σύστημα επίλυσης των διαφορών μεταξύ των συμβαλλόμενων μερών.
<P>
Αυτή η εκτενής τροποποίηση θα βοηθήσει την ΕΕ να εκπληρώσει τις διεθνείς υποχρεώσεις της σχετικά με τη βιώσιμη αλιεία και να προωθήσει τους στόχους της Συνθήκης. " γρήγορη επικύρωση της τροποποίησης είναι προς όφελος της ΕΕ και γι' αυτό την συστήνω στο Κοινοβούλιο.
<P>
Θα ήθελα να περάσω τώρα στη δεύτερη έκθεση, σχετικά με το σύστημα ελέγχου και επιβολής που εφαρμόζεται στη ζώνη της Σύμβασης για τη μελλοντική πολυμερή συνεργασία στον τομέα αλιείας στον Βορειοανατολικό Ατλαντικό.
<P>
Θα ήθελα να ευχαριστήσω την κ. Fraga Estévez για το έργο της επί αυτής της έκθεσης. Χαίρομαι που βλέπω την πολύ ισχυρή υποστήριξη από την Επιτροπή Αλιείας ως προς την ουσία αυτής της σημαντικής πρότασης.
<P>
" εφαρμογή του συστήματος ελέγχου και επιβολής της Επιτροπής Αλιείας Βορειοανατολικού Ατλαντικού αποτελεί πράγματι ένα βασικό μέτρο που θα μας βοηθήσει να διαχειριστούμε τους αλιευτικούς πόρους στην περιοχή του Ατλαντικού και να απαλλαγούμε από την παράνομη, λαθραία και άναρχη (ΠΛΑ) αλιεία.
<P>
Ωστόσο, πρέπει να επισημάνω ότι η Επιτροπή δεν είναι απόλυτα ικανοποιημένη με τη συνολική συμφωνία που συνήφθη μεταξύ του Κοινοβουλίου και του Συμβουλίου κατά τη διάρκεια του τριμερούς διαλόγου με την Επιτροπή.
<P>
Προσωπικά, απογοητεύθηκα από ορισμένα αποτελέσματα, ιδίως με το άρθρο 48, το οποίο αφορά τη διαδικασία για τις τροποποιήσεις στον κανονισμό.
<P>
" Επιτροπή επιζητά επαρκέστερες εκχωρηθείσες εξουσίες για την ενσωμάτωση μελλοντικών τροποποιήσεων στο σύστημα. Επιτρέψτε μου να εξηγήσω τον λόγο - και θα ήθελα να επιδείξετε προσοχή, διότι θα έχουμε τα ίδια προβλήματα στο μέλλον.
<P>
Όπως γνωρίζετε, η Ευρωπαϊκή Ένωση πρέπει να εφαρμόσει αυτό το σύστημα πλήρως, διότι είναι διεθνής μας υποχρέωση βάσει της σύμβασης NEAF να το πράξουμε. Σύμφωνα με αυτήν τη σύμβαση, οι τροποποιήσεις κανονικά καθίστανται δεσμευτικές για εμάς 80 ημέρες μετά την έγκριση. Συνεπώς, έχουμε στη διάθεσή μας 80 ημέρες για να τις εφαρμόσουμε. Αυτό που με ανησυχεί είναι ότι οι περιορισμένες εκχωρηθείσες εξουσίες στην Επιτροπή από τους συννομοθέτες ενδέχεται να εμποδίσουν την έγκαιρη μεταφορά των τροποποιήσεων στο ενωσιακό δίκαιο. Αυτή είναι η πραγματικότητα και αποτελεί απάντηση στους προβληματισμούς του κ. Wałęsa σχετικά με το χρονοδιάγραμμα.
<P>
Παρόλο που δεν θα είναι δική μου αρμοδιότητα η έγκριση της συμφωνίας, θα ήθελα να γνωρίζετε το πρόβλημα.
<P>
Σε τελική ανάλυση, πρέπει να αποφύγουμε να μετατρέψουμε τη μεταφορά των μέτρων NEAFC σε μια σύγχρονη εκδοχή του μύθου του Σίσυφου. Όπως έχουν τα πράγματα, τα μέτρα που εγκρίθηκαν από τη NEAFC πέρυσι θα έχουν μεταφερθεί μέχρι να εγκριθεί τελικά η συνολική συμφωνία, αλλά τον προσεχή μήνα, η NEAFC θα εγκρίνει πιθανότατα νέες τροποποιήσεις που θα απαιτούν αποτελεσματική μεταφορά στη νομοθεσία της ΕΕ στις αρχές του 2011.
<P>
Συνεπώς, θα χρειαστούμε περισσότερο χρόνο γι' αυτό.
<P>
Ως εκ τούτου, η Επιτροπή θεωρεί ότι αυτός ο κανονισμός ισχύει με την επιφύλαξη κάθε μελλοντικής θέσης του θεσμικού οργάνου σχετικά με τη χρήση των άρθρων 290 και 291 της Συνθήκης για τη λειτουργία της Ευρωπαϊκής Ένωσης για τη μεταφορά των μέτρων των περιφερειακών οργανώσεων διαχείρισης της αλιείας.
<P>
" Επιτροπή επίσης επιφυλάσσεται του δικαιώματος να προτείνει τροποποιήσεις στον κανονισμό, αυξάνοντας τον αριθμό των μέτρων που θα πρέπει να εγκρίνονται με κατ' εξουσιοδότηση ή εκτελεστικές πράξεις.
<P>
Θα το κάνουμε αυτό αν η μεταφορά μέσω της συνήθους νομοθετικής διαδικασίας οδηγήσει σε καθυστερήσεις που θα υπονόμευαν το καθήκον μας να συμμορφωθούμε με τις διεθνείς υποχρεώσεις.
<P>
Στο μεταξύ, θα ήθελα για άλλη μία φορά να ευχαριστήσω την κ. Fraga Estévez και τον κ. Wałęsa για τις εκθέσεις τους και την Επιτροπή Αλιείας για το έργο της επί αυτών των σημαντικών ζητημάτων.
<SPEAKER ID="156" NAME="Alain Cadec" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, θα μιλήσω αρχικά για την έκθεση της κ. Fraga Estévez. Πρόκειται για μια έκθεση επί της οποίας θα εκφράσουμε τη γνώμη μας σήμερα και η οποία είναι ύψιστης σημασίας για την ενίσχυση των ελέγχων στον Βορειοανατολικό Ατλαντικό και για τον ρόλο του Ευρωπαϊκού Κοινοβουλίου ως συννομοθέτη σε θέματα που σχετίζονται με την κοινή αλιευτική πολιτική.
<P>
Μάλιστα, μία από τις προτεραιότητες της Επιτροπής Αλιείας του Κοινοβουλίου είναι η καταπολέμηση της παράνομης, λαθραίας και άναρχης αλιείας, η οποία επηρεάζει άμεσα τους αλιείς μας και τις ευρωπαϊκές αλιευτικές βιομηχανίες μας. Αυτοί είναι τα πραγματικά θύματα του αθέμιτου ανταγωνισμού μιας υπόγειας αλιευτικής βιομηχανίας. Οι παράνομοι πλοιοκτήτες εκμεταλλεύονται ανεπαρκώς αμειβόμενα πληρώματα και πωλούν τα προϊόντα αλιείας σε πολύ χαμηλές τιμές. " μη συμμόρφωσή τους με το δίκαιο της θάλασσας, τις συμβάσεις της Διεθνούς Οργάνωσης Εργασίας και τον κανονισμό ΠΛΑ της 1ης Ιανουαρίου 2010 συνεπάγεται ότι οι ευρωπαίοι πλοιοκτήτες δεν είναι πλέον ανταγωνιστικοί λόγω του κόστους εργασίας που πρέπει να επωμιστούν. Χρειαζόμαστε εναρμόνιση των κανόνων προς τα πάνω και συνθήκες εργασίας εφαρμόσιμες στην αλιευτική δραστηριότητα που ασκείται στην Ευρωπαϊκή Ένωση από τρίτες χώρες.
<P>
Οι ευρωπαίοι αλιείς τηρούν επίσης αυστηρούς κανόνες διαχείρισης και ελέγχου που προβλέπουν τη διατήρηση των πόρων και τη βιώσιμη ανάπτυξη της ευρωπαϊκής αλιείας, αλλά αυτοί οι κανόνες δεν πρέπει να τιμωρούν τους αλιείς μας σε σχέση με εκείνους που δεν τους τηρούν. Ζητώ, λοιπόν, την ενίσχυση των ελέγχων και την ορθή εφαρμογή των ποινών κατά αυτής της παράνομης αλιευτικής δραστηριότητας.
<P>
Σε αυτό το πλαίσιο, συγχαίρω την Πρόεδρό μας για την έκθεσή της, η οποία επισημαίνει ότι το σύστημα ελέγχου που εγκρίθηκε από την Επιτροπή Αλιείας του Βορειοανατολικού Ατλαντικού (NEAFC) πρέπει να μεταφερθεί στο ευρωπαϊκό δίκαιο χωρίς καθυστέρηση. Επικροτώ, ειδικότερα, την εισαγωγή του προγράμματος για την προώθηση της συμμόρφωσης σκαφών μη συμβαλλομένων μερών. Αυτή η έκθεση αποσαφηνίζει επίσης το πεδίο εφαρμογής του άρθρου 290 της Συνθήκης για τη λειτουργία της Ευρωπαϊκής Ένωσης που αφορά τις κατ' εξουσιοδότηση πράξεις.
<P>
Επικροτώ την προσθήκη σε ένα προσάρτημα τριών δηλώσεων που καθορίζουν τους όρους για την εφαρμογή των κατ' εξουσιοδότηση πράξεων, οι οποίες επιτρέπουν την παρακολούθηση των εκτελεστικών εξουσιών της Επιτροπής και τη διατήρηση της θεσμικής ισορροπίας.
<P>
Θα ήθελα να επισημάνω ότι το Κοινοβούλιο ως νομοθέτης πρέπει να είναι απολύτως ελεύθερο να ενεργεί σε θέματα που αφορούν την εξουσιοδότηση.
<SPEAKER ID="157" NAME="Ulrike Rodust" LANGUAGE="DE">
Κύριε Πρόεδρε, Επίτροπε Δαμανάκη, κυρίες και κύριοι, εκφράζω την ικανοποίησή μου διότι καταφέραμε να εγκρίνουμε έναν κανονισμό που αποτελεί ένα ακόμη μικρό βήμα προς την επίτευξη του κοινού μας στόχου της βιώσιμης αλιείας. Οι περιφερειακές οργανώσεις διαχείρισης είναι εξαιρετικά σημαντικά όργανα για την καλή διαχείριση παγκοσμίως. Δυστυχώς, οι διαπραγματεύσεις είναι συχνά δύσκολες και η πρόοδος είναι υπερβολικά αργή για ανυπόμονους ανθρώπους όπως εγώ. Συνεπώς, πρέπει να κάνουμε ό,τι μπορούμε για να ενισχύσουμε τις περιφερειακές οργανώσεις αλιείας.
<P>
Τώρα θα σχολιάσω το συγκεκριμένο αποτέλεσμα της έκθεσης NEAFC. Πιστεύω ότι η απόφαση για το νέο σύστημα ελέγχου από το κράτος λιμένα στη NEAFC και τα νέα μέτρα για την πρόληψη της παράνομης αλιείας είναι ιδιαιτέρως θετικά. Παρ' όλα αυτά, έπρεπε να διεξαγάγουμε εντατικές διαπραγματεύσεις με το Συμβούλιο και την Επιτροπή για θέματα που φαίνονται εξαιρετικά τεχνικά εκ πρώτης όψεως, αλλά που είναι σημαντικά για το μελλοντικό μας έργο. Πιστεύω ότι επιτύχαμε έναν συμβιβασμό αποδεκτό από όλες τις πλευρές στο θέμα των κατ' εξουσιοδότηση πράξεων.
<P>
Επίσης καταφέραμε να επιτύχουμε συμφωνία σχετικά με τον τρόπο μεταφοράς των μελλοντικών αποφάσεων της NEAFC στο δίκαιο της ΕΕ. Ωστόσο, δεν είναι μυστικό ότι η Επιτροπή δεν είναι ικανοποιημένη με το αποτέλεσμα που επιτεύχθηκε εδώ. Το καταλαβαίνω αυτό. Δεν πρέπει να αφήσουμε να περάσουν χρόνια για να εφαρμόσει η Ευρωπαϊκή Ένωση τις αποφάσεις της NEAFC. Σε αυτό το πλαίσιο, το Συμβούλιο και το Κοινοβούλιο πρέπει να αποδείξουν από κοινού ότι μπορούμε να ολοκληρώσουμε μια διαδικασία συναπόφασης όταν χρειάζεται.
<P>
Τέλος, θα ήθελα να πω κάτι για ένα θέμα εξαιρετικά επίκαιρο: τη διένεξη με την Ισλανδία για την αλιεία σκουμπριού. Έχουμε ήδη τη NEAFC, η οποία διέπει τα διεθνή ύδατα του Βορειοανατολικού Ατλαντικού. Στην περίπτωση των μεταναστευτικών ειδών όπως το σκουμπρί, ωστόσο, χρειαζόμαστε επίσης μια συμφωνία που θα ισχύει σε χωρικά ύδατα. Όπως γνωρίζετε, αυτό εξακολουθεί να αποτελεί σημείο αδιεξόδου. Πιστεύω ότι είναι ιδιαιτέρως λυπηρό το ότι, αν και η συνεργασία λειτούργησε σε μεγάλο βαθμό, υπάρχει τόσο μεγάλη διαφωνία ως προς αυτό το θέμα. Τι θα λέγατε να δίναμε στις περιφερειακές οργανώσεις αλιείας αρμοδιότητα για τα παράκτια ύδατα - τουλάχιστον για τα μεταναστευτικά είδη; Θα ήταν ριζοσπαστικό βήμα, φυσικά, αλλά αναμφίβολα αξίζει να το εξετάσουμε.
<SPEAKER ID="158" NAME="Britta Reimers" LANGUAGE="DE">
Κύριε Πρόεδρε, κυρία Επίτροπε, κυρίες και κύριοι, η σύμβαση περί της μελλοντικής πολυμερούς συνεργασίας στον τομέα της αλιείας του Βορειοδυτικού Ατλαντικού ίδρυσε μια πολύ σημαντική οργάνωση: την Οργάνωση Αλιείας Βορειοδυτικού Ατλαντικού ή NAFO. Στόχος της είναι η διατήρηση και η βέλτιστη χρήση των αλιευτικών πόρων στον Βορειοδυτικό Ατλαντικό. Από τότε η σύμβαση τροποποιήθηκε και εναρμονίστηκε περισσότερο με άλλες περιφερειακές συμβάσεις. Ενσωματώθηκαν σύγχρονες έννοιες διαχείρισης της αλιείας. Πιστεύω πως είναι σημαντικό να εξορθολογιστεί η δομή της οργάνωσης και να καθοριστούν με σαφήνεια οι υποχρεώσεις των συμβαλλομένων μερών. Είναι θετικό επίσης το ότι παρέχεται η δυνατότητα επίλυσης των διαφορών μέσω μιας διαδικασίας διευθέτησης των διαφορών. Οι αλιευτικές δυνατότητες που παρέχονται στην Ευρωπαϊκή Ένωση δυνάμει της Σύμβασης είναι προς όφελος της ΕΕ. Το Κοινοβούλιο θα πρέπει να δώσει την έγκρισή του δυνάμει των νέων εξουσιών που του χορηγήθηκαν από τη Συνθήκη της Λισαβόνας.
<P>
Ως σκιώδεις εισηγήτρια για την Ομάδα της Συμμαχίας Φιλελευθέρων και Δημοκρατών για την Ευρώπη, συνιστώ την έκθεση του κ. Wałesa στο Κοινοβούλιο.
<SPEAKER ID="159" NAME="Isabella Lövin" LANGUAGE="EN">
Κύριε Πρόεδρε, θέλω να ευχαριστήσω τους εισηγητές, την κ. Fraga Estévez και τον κ. Wałęsa, για τις εκθέσεις που συζητήσαμε σήμερα.
<P>
" Επιτροπή Αλιείας Βορειοανατολικού Ατλαντικού (NEAFC) είναι μία πολύ σημαντική περιφερειακή οργάνωση διαχείρισης της αλιείας -ή ΠΟΔΑ- για την Ευρώπη και για τα οικοσυστήματα στον Βόρειο Ατλαντικό. Μια ανεξάρτητη μελέτη της απόδοσης της NEAFC ήταν θετική εν γένει, κάτι που δεν συμβαίνει πάντα για τις ΠΟΔΑ. Αν και η NEAFC αποδίδει καλύτερα από άλλες ΠΟΔΑ, η κατάσταση των βασικών αποθεμάτων ιχθύων στη ζώνη της σύμβασης βρίσκεται σε κρίσιμο σημείο. Λόγω οικονομικών και κοινωνικών πτυχών, η απόδοση δεν μπορεί να αξιολογηθεί, και αυτό οδηγεί σε τεράστια αβεβαιότητα σχετικά με το κατά πόσο επιτυγχάνεται ο στόχος της βέλτιστης χρήσης. Ωστόσο, οι βελτιώσεις στους οργανισμούς ελέγχου και εποπτείας και η επιβολή μαύρων λιστών για τα σκάφη ΠΛΑ και τα μέτρα που λαμβάνει το κράτος λιμένα είναι σημαντικά επιτεύγματα.
<P>
Ένα άλλο αποτέλεσμα της αξιολόγησης ήταν η δημιουργία ενός μηχανισμού επίλυσης των διαφορών, αλλά η ΕΕ άργησε υπερβολικά πολύ να μεταφέρει αυτήν την απόφαση στη νομοθεσία της. Αυτά τα μέτρα εγκρίθηκαν από τη NEAFC ήδη από το 2006 και μόλις τώρα τέθηκαν σε ισχύ. " ΕΕ πρέπει να είναι καλύτερα προετοιμασμένη να ανταποκριθεί στις νέες εξελίξεις και να σεβαστεί τις διεθνείς υποχρεώσεις.
<P>
" καταπολέμηση της παράνομης αλιείας είναι ύψιστης σημασίας. Σε ορισμένα είδη αλιείας, το 30% των αλιευμάτων είναι παράνομα. Σε παγκόσμια κλίμακα, 11 έως 26 εκατομμύρια τόνοι ιχθύων, αξίας περίπου 23 δισεκατομμυρίων ευρώ, εκφορτώνονται παράνομα κάθε χρόνο. Αυτό αντιστοιχεί περίπου στο ένα πέμπτο των παγκόσμιων δηλωθέντων αλιευμάτων. " παράνομη αλιεία υπονομεύει τη διαχείριση της βιώσιμης αλιείας κυρίως, αλλά όχι μόνο, στις ανοιχτές θάλασσες και στα παράκτια ύδατα των αναπτυσσόμενων χωρών. Έχει επίσης σημαντικές περιβαλλοντικές, κοινωνικές και οικονομικές συνέπειες.
<P>
" έναρξη εφαρμογής του κανονισμού ελέγχου και των κανονισμών ΠΛΑ είναι σημαντικά μέσα για την ΕΕ. Στη ζώνη της επιτροπής για τη διατήρηση των έμβιων θαλάσσιων πόρων της Ανταρκτικής (CCAMLR), οι φορείς ΠΛΑ έδειξαν να ανταποκρίνονται στα μέτρα διαχείρισης που αποσκοπούν στη μείωση των δραστηριοτήτων ΠΛΑ αλλάζοντας αλιευτικές περιοχές, λιμένες, κράτη εκφόρτωσης και κράτη σημαίας. Αυτή η προσαρμοστική ικανότητα οδήγησε σε έναν ανταγωνισμό εξοπλισμών μεταξύ των φορέων ΠΛΑ και των οργάνων διαχείρισης αλιείας σε εθνικό και διεθνές επίπεδο. Οι μηχανισμοί συμμόρφωσης σε μια ΠΟΔΑ ενδέχεται να οδηγήσουν στην αλλαγή αλιευτικών περιοχών από τα σκάφη ΠΛΑ. Οι φορείς εκμετάλλευσης σκαφών ΠΛΑ αλλάζουν πλέον διαρκώς κράτη σημαίας, δηλαδή μεταπηδούν από τη μία σημαία στην άλλη. Αυτό είναι κάτι που η ΕΕ πρέπει να αντιμετωπίσει.
<P>
" ΕΕ πρέπει να προχωρήσει περαιτέρω. " συνεργασία μεταξύ των ΠΟΔΑ είναι σημαντική, αλλά θα πρέπει επίσης να αναλάβουμε την πρωτοβουλία να δημιουργήσουμε ένα παγκόσμιο νηολόγιο αλιευτικών σκαφών, συμπεριλαμβανομένων όλων των σκαφών υποστήριξης, το οποίο δείχνει με σαφήνεια τον πραγματικό ιδιοκτήτη ενός σκάφους. " ΕΕ πρέπει να αναλάβει μεγαλύτερη ευθύνη για την αντιμετώπιση των αλιευτικών δραστηριοτήτων ΠΛΑ.
<SPEAKER ID="160" NAME="Marek Józef Gróbarczyk" LANGUAGE="PL">
Ξεκινώντας, θα ήθελα να συγχαρώ τους εισηγητές για τις εξαιρετικά σημαντικές και ουσιαστικές εκθέσεις τους και ιδιαίτερα για τις εκθέσεις που έχουν ως αντικείμενο τη ρύθμιση των επιθεωρήσεων. Δεδομένου ότι υπάρχουν ζώνες στα ύδατα που ανήκουν στην Ευρωπαϊκή Ένωση οι οποίες δεν ελέγχονται ή αγνοούνται πλήρως από τους ελέγχους, πρέπει να αναληφθεί δράση προκειμένου να επιθεωρούνται όλα τα αλιευτικά ύδατα σε όλη την επικράτεια της Ευρωπαϊκής Ένωσης.
<P>
Στο πλαίσιο αυτών των ελέγχων, θα πρέπει, ωστόσο, να σημειωθεί ότι δεν υπάρχει ένα ομοιόμορφο σύστημα κατανομής ποσοστώσεων ή εκθέσεων αλιευμάτων από τα κράτη μέλη. Οι αναλύσεις που παρουσιάστηκαν αποδεικνύουν ότι η ίδια η Επιτροπή δεν έχει την τεχνογνωσία σε αυτόν τον τομέα και, σε πολλές περιπτώσεις, οι γνωμοδοτήσεις που υποβλήθηκαν από τους εκπροσώπους της Επιτροπής υπήρξαν αντιφατικές. Ταυτόχρονα, ούτε οι περιφερειακοί συμβουλευτικοί οργανισμοί διαθέτουν την τεχνογνωσία. Αξίζει να υπενθυμίσουμε σε όλους την τραγική κατάσταση του πληθυσμού ρέγγας στη δυτική Βαλτική. Δεν διεξήχθησαν έρευνες για τους λόγους της κρίσης από το 2004. Μέχρι στιγμής δεν βρέθηκε καμία λογική εξήγηση. Είναι αδιανόητο το ότι αγνοήθηκε το πρόβλημα της υπερπαραγωγής ιχθυάλευρου και ιχθυέλαιου.
<P>
Το θέμα της Υπηρεσίας Ελέγχου της Αλιείας στο Vigo η οποία, σε ορισμένες περιπτώσεις, υπέβαλε υποκειμενικές εκθέσεις επιθεωρήσεων, όπως στην περίπτωση της ανατολικής Βαλτικής, θα πρέπει να εξεταστεί. " επιθεώρηση των βιομηχανικών μονάδων αλιείας επίσης πλήττεται από διαφωνίες. Ωστόσο, ένα θεμελιώδες ζήτημα τώρα είναι η κατασκευή του βόρειου αγωγού, στην περίπτωση του οποίου οι αλιείς πρέπει να υπερασπιστούν τα νόμιμα δικαιώματά τους και να ανακτήσουν τα χαμένα οφέλη τους. Όλες αυτές οι δυνάμεις μάς ωθούν να διεξαγάγουμε μια εκτενέστερη ανάλυση η οποία θα πρέπει να ενσωματωθεί σε μια μελλοντική κοινή αλιευτική πολιτική, και κάθε έκθεση θα πρέπει να ακολουθεί αυτήν την πολιτική.
<SPEAKER ID="161" NAME="Diane Dodds" AFFILIATION="NI">
(EN) Κύριε Πρόεδρε, Επίτροπε Δαμανάκη, πράγματι έχετε ένα πολύ βεβαρημένο απόγευμα, καθώς ήδη συνεδριάσαμε στην Επιτροπή Αλιείας. Πρώτον, θέλω να εκφράσω τις ευχαριστίες μου στους εισηγητές αυτών των εκθέσεων και να επαναλάβω τα σχόλια πολλών συναδέλφων εδώ απόψε σχετικά με την ανησυχία τους για την καθυστέρηση της προώθησης αυτών των θεμάτων.
<P>
Ωστόσο, δράττομαι πραγματικά αυτής της ευκαιρίας στο Σώμα για να αναφερθώ στις αλιευτικές συμφωνίες με γενικότερο τρόπο και να τονίσω την ανάγκη για συνεργασία από όλα τα συμβαλλόμενα μέρη αυτών των συμφωνιών. Αυτό περιέγραψε και η Επίτροπος όταν ανέφερε ότι οι συμφωνίες απαιτούν επίδειξη υπευθυνότητας από όλους τους ενδιαφερόμενους.
<P>
Τώρα, φανταστείτε ότι μόλις κάνατε μια επένδυση πολλών εκατομμυρίων λιρών στερλινών σε ένα νέο εργοστάσιο τελευταίας τεχνολογίας που παράγει ετησίως ένα προϊόν υψηλής αξίας από έναν ανανεώσιμο και βιώσιμο πόρο σύμφωνα με τα υψηλότερα διεθνώς αναγνωρισμένα πρότυπα. Τότε, ο γείτονάς σας αποφασίζει να ακυρώσει αυτήν τη διεθνή συμφωνία και ανακοινώνει μονομερώς ότι επεκτείνει μαζικά το μερίδιό του στον φυσικό πόρο από τον οποίο εξαρτάται η επιχείρησή σας. Αυτό ακριβώς συνέβη με το σκουμπρί και, συγκεκριμένα, με μια οικογένεια αλιέων από τη Βόρεια Ιρλανδία.
<P>
Φυσικά, αναφέρομαι στη συμφωνία παράκτιων κρατών μεταξύ της ΕΕ, της Νορβηγίας, της Ισλανδίας και τον Νήσων Φερόε. Κυρία Επίτροπε, σας ακούσαμε ήδη και εκτιμούμε την άκαμπτη στάση που υιοθετείται επί αυτού του συγκεκριμένου θέματος. Θέλουμε να αναγνωρίσουμε τις προσπάθειές σας εξ ονόματος αυτών των αλιέων, αλλά θέλουμε επίσης να απευθύνουμε έκκληση στο Κοινοβούλιο και στην Επιτροπή να σταθούν σταθερά στο πλάι σας καθώς συνεχίζετε τις διαπραγματεύσεις για την επίλυση μιας πολύ δύσκολης και φορτισμένης κατάστασης.
<SPEAKER ID="162" NAME="Seán Kelly" AFFILIATION="PPE">
(EN) Κύριε Πρόεδρε, υπάρχουν τρεις ομιλητές από την Ιρλανδία εδώ σήμερα: η κ. Dodds, η οποία ολοκλήρωσε ήδη την παρέμβασή της, ο Pat the Cope, ο οποίος θα παρέμβει στη συνέχεια, και εγώ. Οι τρεις μας εκπροσωπούμε σχεδόν το σύνολο της αλιευτικής κοινότητας της Ιρλανδίας. " αλιεία είναι πολύ σημαντική για τη χώρα μας εδώ και πολλά χρόνια. Έχουμε υπέροχες παράκτιες κοινότητες που εξαρτώνται από την αλιεία, αλλά όπως έχω ήδη πει εδώ στο παρελθόν, ποτέ δεν έχω συναντήσει περισσότερη απογοήτευση σε μια ομάδα ανθρώπων από όση σε αυτούς τους αλιείς. Αυτό οφείλεται στις ποσοστώσεις, στην παράνομη αλιεία, στην έλλειψη ανιχνευσιμότητας από το αλίευμα στην κατανάλωση και, ειδικά, στην υπερβολική ρύθμιση, στις δρακόντειες ποινές και στην υπονόμευσή τους από τις εισαγωγές ιχθύων αμφιβόλου ποιότητας και αμφιβόλου προέλευσης.
<P>
Ευτυχώς, οι εισηγητές κάλυψαν ορισμένα από αυτά τα θέματα εδώ σήμερα. Συγκεκριμένα επικροτώ την πρόταση της Επιτροπής Αλιείας Βορειοανατολικού Ατλαντικού για την απαγόρευση της εκφόρτωσης σε ευρωπαϊκούς λιμένες κατεψυγμένων ιχθύων των οποίων η νομιμότητα δεν έχει ελεγχθεί από το κράτος σημαίας του ξένου σκάφους. Πρόκειται για ένα πολύ σημαντικό θέμα και ελπίζω ότι θα εφαρμοστεί με τον ίδιο ζήλο με τον οποίο εφαρμόζουμε τους δικούς μας κανονισμούς που αφορούν τις δικές μας αλιευτικές κοινότητες.
<P>
Οι εισηγητές επεσήμαναν ότι είναι σημαντικό να διατηρήσει το Κοινοβούλιο το δικαίωμά του να ελέγχει τις μελλοντικές τροποποιήσεις της σύμβασης, αλλά είναι εξίσου σημαντικό η Επιτροπή και το Κοινοβούλιο να συνεργαστούν στενά για να εξασφαλιστούν τα καλύτερα δυνατά οφέλη για τις παράκτιες κοινότητές μας, οι οποίες είναι σε μεγάλο βαθμό οι αλιευτικές μας κοινότητες.
<P>
Τέλος, δεν θα πρέπει να χάσουμε αυτήν την ευκαιρία να εξετάσουμε όλες τις δυνατότητες που ανοίγονται μπροστά μας για την ανάπτυξη της υδατοκαλλιέργειας. Εισάγεται στην Ευρωπαϊκή Ένωση υπερβολικά μεγάλος αριθμός ιχθύων που θα μπορούσαμε στην πραγματικότητα να παράγουμε μόνοι μας. Έχουμε σίγουρα μια σπουδαία ευκαιρία να αναπτύξουμε την υδατοκαλλιέργεια σε αυτούς τους καιρούς της οικονομικής κρίσης.
<SPEAKER ID="163" NAME="Josefa Andrés Barea" AFFILIATION="S&amp;D">
(ES) Κύριε Πρόεδρε, θα ήθελα να ευχαριστήσω την κ. Δαμανάκη για την παρουσία της εδώ και να συγχαρώ τους εισηγητές, τον κ. Wałesa και την κ. Fraga.
<P>
" έκθεση της κ. Fraga είναι το αποτέλεσμα των συστάσεων για το σύστημα ελέγχου που ενέκρινε η Επιτροπή Αλιείας του Βορειοανατολικού Ατλαντικού (NEAFC) το 2006, μολονότι η σύμβαση καταρτίστηκε το 1982, και επανεξετάζει τους κανόνες σχετικά με τον έλεγχο και την εφαρμογή για τα σκάφη στις ζώνες της σύμβασης. " έκθεση της κ. Fraga αποτελεί το νομικό πλαίσιο που περιλαμβάνεται στην πρόταση κανονισμού για την εφαρμογή των μέτρων σε ευρωπαϊκό επίπεδο.
<P>
Οι βασικές αλλαγές είναι: προώθηση της συμμόρφωσης των αλιευτικών σκαφών μη συμβαλλομένου μέρους με τους κανόνες, νέο σύστημα ελέγχου, απαγόρευση της εκφόρτωσης κατεψυγμένων ιχθύων των οποίων η νομιμότητα δεν έχει ελεγχθεί, εναρμόνιση με άλλες συμβάσεις, μέτρα διαχείρισης της αλιείας και νέα μέτρα για την καταπολέμηση της παράνομης αλιείας.
<P>
Θα ήθελα να επισημάνω κάτι που ήδη επεσήμαναν και άλλοι συνάδελφοι βουλευτές. " έκθεση της κ. Fraga αναφέρει ότι η σύσταση για το σύστημα ελέγχου εγκρίθηκε το 2006, μολονότι η σύμβαση συνήφθη το 1982, 28 χρόνια νωρίτερα, ενώ η σύμβαση που αναφέρεται στην έκθεση του κ. Wałesa εγκρίθηκε το 1978 και νομίζω είπε ότι μεταφέρθηκε το 1989. Με άλλα λόγια, θα ήθελα να εκφράσω τη διαφωνία μου με τη μέθοδο που χρησιμοποιεί η Επιτροπή για τη μεταφορά των συστάσεων των περιφερειακών οργανισμών αλιείας.
<P>
" παράνομη αλιεία πρέπει να ελέγχεται όχι μόνο μέσω συνολικά επιτρεπόμενων αλιευμάτων και ποσοστώσεων, αλλά πρέπει επίσης να αντιμετωπίσουμε το νομικό κενό που θα μπορούσε να δημιουργηθεί από τη μη μεταφορά της νομοθεσίας.
<P>
Δεν αρκεί να μεταφέρουμε συστάσεις από άλλους κανονισμούς, διότι αυτό υπονομεύει τη σαφήνεια και την αξιοπιστία. Επιπλέον, τίθεται υπό αμφισβήτηση η συνήθης νομοθετική διαδικασία και η θεσμική ισορροπία. Τα μέτρα που εγκρίνονται στις περιφερειακές οργανώσεις πρέπει να ενσωματώνονται αποτελεσματικά και άμεσα. Το Κοινοβούλιο έχει τονίσει επανειλημμένως ότι οι περιφερειακές οργανώσεις και οι συμφωνίες τους έχουν προτεραιότητα.
<P>
" μη συμμόρφωση με τη νομοθεσία της ΕΕ κατά τη μεταφορά των αποφάσεων που λαμβάνονται στις περιφερειακές οργανώσεις είναι επιζήμια για το Κοινοβούλιο και, φυσικά, υποτιμά τη φύση της Συνθήκης της Λισαβόνας.
<P>
" Επίτροπος είπε ότι θα υπάρξουν νέες συμφωνίες. Εν συντομία, λοιπόν, ζητούμε από την Επιτροπή να επιδείξει αμεσότητα και δυναμισμό κατά τη νομική μεταφορά τους. Ας μην επιτρέψουμε να δημιουργηθεί νομικό κενό που θα ενισχύσει την παρανομία στην αλιεία.
<SPEAKER ID="164" NAME="Pat the Cope Gallagher" AFFILIATION="ALDE">
(EN) Κύριε Πρόεδρε, καταρχάς, θα ήθελα να συγχαρώ και τους δύο εισηγητές για τις εκθέσεις τους και να αναφερθώ, συγκεκριμένα, στην έκθεση της κ. Carmen Fraga Estévez, η οποία αποδείχθηκε μη αμφιλεγόμενη, καθώς όλα τα κόμματα συμφώνησαν όσον αφορά τον συμβιβασμό. " έκθεση αποσκοπεί να διασφαλίσει τη μακροπρόθεσμη διατήρηση και τη βέλτιστη χρήση των αλιευτικών πόρων της ζώνης του Βορειοανατολικού Ατλαντικού, παρέχοντας βιώσιμα περιβαλλοντικά και κοινωνικά οφέλη.
<P>
Δράττομαι αυτής της ευκαιρίας για να εγείρω το θέμα της συνεχιζόμενης διαφωνίας σχετικά με το σκουμπρί, καθώς ένα μέρος των αποθεμάτων αλιεύεται στη ζώνη του Βορειοανατολικού Ατλαντικού. Είναι σημαντικό αυτή η διαφωνία να επιλυθεί το συντομότερο δυνατό, διότι η υπεραλίευση των αποθεμάτων σκουμπριού θα έχει καταστροφικές συνέπειες για τα μελλοντικά αλιεύματα. Είναι ζωτικής σημασίας η αλίευση των αποθεμάτων να γίνεται με βιώσιμο τρόπο, και όλες οι πλευρές θα πρέπει να συμφωνήσουν ως προς αυτό. Γνωρίζω ότι οι πρόσφατες συνομιλίες στο Λονδίνο δεν κατέληξαν σε οριστικά συμπεράσματα, αλλά σημειώνω ότι θα συνεχιστούν την προσεχή εβδομάδα. Εύχομαι καλή επιτυχία σε αυτές τις συνομιλίες και ελπίζω ότι θα επικρατήσει η λογική. Κυρία Επίτροπε, γνωρίζω ότι θα αξιολογήσετε την κατάσταση μετά τις συνομιλίες στις 26 Οκτωβρίου και εκτιμώ την άκαμπτη στάση που αποφασίσατε να κρατήσετε. Πρέπει να διασφαλίσετε ότι αυτά τα από κοινού διαχειριζόμενα αποθέματα θα παραμείνουν υγιή στο μέλλον. Τέλος, δεν έχουμε περιθώριο να επαναλάβουμε τα λάθη του παρελθόντος σε σχέση με το προσφυγάκι. Δεν πρέπει να αποδεκατίσουμε αυτά τα υγιή αποθέματα σκουμπριού.
<SPEAKER ID="165" NAME="Ian Hudghton" AFFILIATION="Verts/ALE">
(EN) Κύριε Πρόεδρε, υποστηρίζοντας τις εκθέσεις που αποτελούν το θέμα της συζήτησης, δράττομαι επίσης της ευκαιρίας να κάνω ορισμένες γενικότερες παρατηρήσεις σχετικά με τις διεθνείς και πολυεθνικές συμφωνίες για την αλιεία.
<P>
Προκειμένου να σημειώσουν επιτυχία οι συμφωνίες μεταξύ των αλιευτικών κρατών, πρέπει να υπάρχουν σαφή κίνητρα για όλες τις πλευρές ώστε να συμμορφωθούν με τα απαιτούμενα κατά καιρούς μέτρα διατήρησης.
<P>
Πρέπει επίσης να υπάρχει εμπιστοσύνη στην επιστημονική εμπειρογνωμοσύνη που χρησιμοποιείται ως βάση για τα σχέδια διατήρησης και διαχείρισης. Από την πλευρά του δικού μου αλιευτικού κράτους, της Σκοτίας, η κοινή αλιευτική πολιτική, η διεθνής συμφωνία της ίδιας της ΕΕ, δεν ήταν ιδιαιτέρως επιτυχής.
<P>
Το λεγόμενο σχέδιο αποκατάστασης βακαλάου οδηγεί πρακτικά σε απορρίψεις απολύτως καλών ιχθύων και επιβάλλει έναν σχεδόν ανεφάρμοστο συνδυασμό περιορισμών ποσοστώσεων και ημερών στη θάλασσα. " τρέχουσα διαφωνία για το σκουμπρί -το πολυτιμότερο αλίευμα της Σκοτίας- για την οποία ακούσαμε από άλλους ομιλητές, έχει επιπτώσεις σε όλες τις διεθνείς διαπραγματεύσεις.
<P>
Αν θέλουμε να υπάρχει ελπίδα για επιτυχείς συμφωνίες μεταξύ των αλιευτικών κρατών, δεν πρέπει να έχουμε μια κατάσταση όπου τα αποθέματα θα απειλούνται από μια κούρσα αλίευσης όλων των διαθέσιμων ιχθύων σε μονομερή βάση.
<P>
Ζητώ από την Επίτροπο να συνεχίσει το καλό έργο της στο πλαίσιο της προσπάθειας εξεύρεσης λύσης σε αυτήν τη διαφωνία. Ξέρω ότι γνωρίζει πολύ καλά το έντονο αίσθημα που επικρατεί στη Σκοτία για το θέμα αυτό από την πρόσφατη επίσκεψή της, αλλά απευθύνω έκκληση σε ευρύτερο επίπεδο να έχει η Επίτροπος υπόψη την ανάγκη διασφάλισης αξιόπιστων επιστημονικών συμβουλών για ό,τι προσπαθούμε να κάνουμε, λογικών και εφαρμόσιμων κανόνων στα σχέδια διαχείρισης -κάτι που θα αποτελούσε καινοτομία στο πλαίσιο της ΚΑΠ- και, πάνω απ' όλα, κινήτρων συμμόρφωσης για όσους αποτελούν αντικείμενο αυτών των σχεδίων, δηλαδή για τις αλιευτικές κοινότητες.
<SPEAKER ID="166" NAME="Daciana Octavia Sârbu" AFFILIATION="S&amp;D">
(RO) " παράνομη, λαθραία και άναρχη αλιεία καταστρέφει τις κοινότητες που ζουν στις παράκτιες περιφέρειες, έχει καταστροφικές επιπτώσεις στα θαλάσσια οικοσυστήματα και αποτελεί απειλή για τους διατροφικούς πόρους. Γι' αυτό επικροτώ τη συγκεκριμένη συμφωνία με το Συμβούλιο και πιστεύω ότι κάναμε ένα βήμα προόδου όσον αφορά την εφαρμογή των συστάσεων της Επιτροπής Αλιείας Βορειοανατολικού Ατλαντικού.
<P>
" ενίσχυση των μέτρων ελέγχου και η στήριξή τους σε σταθερή νομοθετική βάση αποτελούν ζωτικές δράσεις που θα μας επιτρέψουν να ανταποκριθούμε στις υποχρεώσεις που αναλήφθηκαν μέσω της Συνθήκης και να προστατεύσουμε τους πόρους του Ατλαντικού που επί του παρόντος αποτελούν αντικείμενο υπεραλίευσης. Ωστόσο, παρά την πρόοδο αυτή, το πεδίο εφαρμογής του εν λόγω κανονισμού δεν μας επιτρέπει να αντιμετωπίσουμε εντελώς τα προβλήματα που σχετίζονται με την παράνομη, λαθραία και άναρχη αλιεία.
<P>
Όλοι γνωρίζουμε ότι χιλιάδες σκάφη φέρουν τις σημαίες κρατών που δεν είναι διατεθειμένα ή δεν έχουν τη δυνατότητα να εφαρμόσουν τη διεθνή νομοθεσία. Δεν πλήττονται μόνο τα αποθέματα ιχθύων αλλά και το θαλάσσιο περιβάλλον. Οι συνθήκες εργασίας σε πολλά από αυτά τα σκάφη δεν απέχουν πολύ από την καταναγκαστική εργασία.
<SPEAKER ID="167" NAME="Czesław Adam Siekierski" AFFILIATION="PPE">
(PL) Οι Συμβάσεις για τη μελλοντική πολυμερή συνεργασία στον τομέα αλιείας στον Βορειοδυτικό και Βορειοανατολικό Ατλαντικό απαιτούν προσαρμογή ως απάντηση στις σημερινές προκλήσεις, και γι' αυτό καθίστανται αναγκαίες οι τροποποιήσεις στους κανονισμούς. Οι προτεινόμενες αλλαγές σχετίζονται με: πρώτον, τη βέλτιστη αξιοποίηση των αλιευτικών αποθεμάτων· δεύτερον, τον ορθό τρόπο διαχείρισης της αλιείας και τις σωστές μεθόδους αλιείας· και, τρίτον και τελευταίο, την αποτροπή της παράνομης αλιείας.
<P>
Αυτές οι αλλαγές θα προωθήσουν τη μακροπρόθεσμη και βιώσιμη ανάπτυξη της αλιείας, αλλά η συνεχής εποπτεία της διαδικασίας εξάντλησης των ιχθυαποθεμάτων και της διαδικασίας ανασύστασης είναι απαραίτητη, προκειμένου να εκτιμηθεί η πραγματική κατάσταση και να ληφθούν οι κατάλληλες αποφάσεις σε αυτόν τον τομέα.
<SPEAKER ID="168" NAME="Elie Hoarau" AFFILIATION="GUE/NGL">
(FR) Κύριε Πρόεδρε, κατά τη διάρκεια των διαπραγματεύσεων για τις συμφωνίες της Οργάνωσης Αλιείας Βορειοδυτικού Ατλαντικού (NAFO), ο επικεφαλής της αντιπροσωπείας της ΕΕ δεσμεύτηκε να επανεκχωρήσει τη γαλλική ποσόστωση αλιείας βακαλάου στους αλιείς των περιοχών Σεν Πιέρ και Μικελόν. Αυτή η επανεκχώρηση δεν αναφέρεται στη συμφωνία NAFO.
<P>
Εξ ονόματος των αλιέων των περιοχών Σεν Πιέρ και Μικελόν, ζητώ να επιβεβαιωθεί και να επισημοποιηθεί αυτή η επανεκχώρηση. Πιστεύω ότι αυτό θα μπορούσε να γίνει με τη μορφή απλής επιστολής, μόλις επικυρωθούν οριστικά οι συμφωνίες NAFO. Μπορεί η Επίτροπος να μας παράσχει λεπτομέρειες επ' αυτού του θέματος;
<SPEAKER ID="169" NAME="João Ferreira" AFFILIATION="GUE/NGL">
(PT) Κύριε Πρόεδρε, κυρία Επίτροπε, η πολυμερής συνεργασία στον τομέα της αλιείας σε διεθνή ύδατα είναι αναγκαία, προκειμένου να διασφαλίζεται η βιωσιμότητά της και η διατήρηση των αποθεμάτων ιχθύων σε μεσοπρόθεσμο και μακροπρόθεσμο ορίζοντα. Τα μέτρα διατήρησης και η διαχείριση των πόρων στο επίπεδο των περιφερειακών οργανώσεων αλιείας θα πρέπει φυσικά να καθοριστούν σε συνδυασμό με μέτρα για τη διασφάλιση της αποτελεσματικής συμμόρφωσης.
<P>
Συνεπώς, είμαστε υπέρ της κάλυψης των κενών στο σύστημα εποπτείας, ειδικά σε σχέση με την παράνομη, λαθραία και άναρχη αλιευτική δραστηριότητα. Σήμερα, η εποπτεία των αλιευτικών δραστηριοτήτων δημιουργεί αυξημένες απαιτήσεις για τα κράτη μέλη, είτε στο πλαίσιο της κοινής αλιευτικής πολιτικής (ΚΑΠ) είτε στο πλαίσιο της πολυμερούς συνεργασίας, όπως καταδεικνύει τώρα η προτεινόμενη μεταφορά.
<P>
Αυτό δεν θα πρέπει να αγνοηθεί από την Επιτροπή. " αναγκαία ανάληψη, η ανάπτυξη ή ο εκσυγχρονισμός των ελέγχων ενδεχομένως θα χρειαστεί σημαντική χρηματοδοτική υποστήριξη. Ως εκ τούτου, θα ήταν σημαντικό να εξετάσουμε τους χρηματοδοτικούς πόρους που θα κατανεμηθούν στις δραστηριότητες εποπτείας στα διαθέσιμα νομοθετικά μέσα, ιδίως όσον αφορά τη ρύθμιση των χρηματοδοτικών μέτρων της ΚΑΠ, και ειδικά επανεξετάζοντας το μέγιστο ποσοστό συγχρηματοδότησης σε αυτόν τον τομέα, το οποίο είναι επί του παρόντος 50%.
<SPEAKER ID="170" NAME="Franz Obermayr" AFFILIATION="NI">
(DE) Κύριε Πρόεδρε, η ετήσια διάσκεψη της NAFO έκανε τροποποιήσεις στη Σύμβαση της Οτάβα της 1ης Ιανουαρίου 1979. Είναι σημαντικό εν προκειμένω να μην παραβλέψουμε θεμελιώδη ζητήματα: τη βέλτιστη χρήση και την ορθολογική διαχείριση των αλιευτικών πόρων. Αυτές οι παράμετροι πρέπει να βασίζονται σε μια βιώσιμη και οικολογική αντίληψη αν θέλουμε να διασφαλίσουμε ότι η αλιεία θα συνεχίσει να παρέχει τροφή για τις μελλοντικές γενιές.
<P>
Οι συμφωνίες αποσκοπούν, κυρίως, στη διατήρηση των μικρών τοπικών αλιευτικών επιχειρήσεων με τις οικογενειακές δομές τους και στην προστασία τους από τον ανταγωνισμό που χρησιμοποιεί παράνομες μεθόδους, καθώς και από τους στόλους μεγάλης κλίμακας που λεηλατούν τις θάλασσες χρησιμοποιώντας μεγάλο αριθμό ηλεκτρονικών συσκευών και διχτυών αλιείας βαθέων υδάτων. Εν συντομία, θέλουμε μια βιομηχανία αλιείας, αλλά όχι με αυτήν τη μορφή που θέτει σε κίνδυνο τις δομές μικρής κλίμακας, τις τοπικές δομές, με τις αρνητικές δραστηριότητές της. Πρέπει να παράσχουμε βιωσιμότητα για τις μελλοντικές γενιές και πρέπει να την προστατεύσουμε και να την διασφαλίσουμε με συμβατικά μέσα.
<SPEAKER ID="171" NAME="Μαρία Δαμανάκη">
μέλος της Επιτροπής. - (EN) Κύριε Πρόεδρε, θα ήθελα να ευχαριστήσω τους δύο εισηγητές και πάλι για το εξαιρετικό έργο τους και θα ήθελα επίσης να ευχαριστήσω όλους τους βουλευτές για τις παρατηρήσεις τους. Αντιλαμβάνομαι ότι αυτές οι εκθέσεις είναι πολύ σημαντικές. Αυτές οι τροποποιήσεις θα βελτιώσουν ριζικά την κατάσταση, ειδικά όσον αφορά τον έλεγχο και τη στάση μας ως προς το πρόβλημα της παράνομης αλιείας.
<P>
Συμφωνώ με όλους ότι το πρόβλημα της παράνομης αλιείας είναι κάτι που πρέπει να αντιμετωπίσουμε, διότι καταστρέφει τη βιωσιμότητα των αποθεμάτων. Επίσης συνιστά σοβαρό κίνδυνο για τις παράκτιες κοινότητές μας, διότι αν καταρρεύσει η βιωσιμότητα των αποθεμάτων, οι παράκτιες κοινότητές μας δεν θα έχουν μέλλον. Είναι πολύ σημαντικό να διασφαλίσουμε αυτά τα συστήματα ελέγχου. Οι εκθέσεις και οι τροπολογίες σχετικά με αυτά τα συστήματα μπορούν να μας βοηθήσουν πολύ.
<P>
Θα ήθελα επίσης να τονίσω ότι κατανοώ πως χρειαζόμαστε περισσότερους πόρους -και περισσότερη χρηματοδότηση, ίσως- για να διασφαλίσουμε τη σωστή εφαρμογή αυτών των κανόνων. Δεν είναι εύκολο να αντιμετωπιστεί αυτή η κρίση, αλλά κάνουμε ό,τι μπορούμε.
<P>
Θα ήθελα να επικεντρωθώ λίγο περισσότερο στη διαδικασία συναπόφασης μεταξύ Κοινοβουλίου, Συμβουλίου και Επιτροπής στο πλαίσιο της εισαγωγής τροποποιήσεων σε αυτές τις αποφάσεις των ΠΟΔΑ και της μεταφοράς τους στη νομοθεσία μας. Συμμερίζομαι την άποψή σας ότι αυτές οι περιφερειακές οργανώσεις αλιείας είναι πολύ σημαντικές για την πολιτική μας και πρέπει να ενισχύσουμε τη δραστηριότητά τους, προκειμένου να αντιμετωπιστεί η παράνομη αλιεία παγκοσμίως. Συμφωνώ επίσης ότι αν μπορέσουμε να διασφαλίσουμε την εφαρμογή των αρχών μας σε παγκόσμιο επίπεδο, η βιωσιμότητά της αλιείας θα είναι πολύ πιο ασφαλής.
<P>
Επικροτώ επίσης ιδιαιτέρως τις προτάσεις σχετικά με τον τρόπο προώθησης της συνεργασίας και την πρόταση για τη δημιουργία ενός διεθνούς νηολογίου αλιευτικών σκαφών, αλλά πρέπει να κάνουμε πολλά βήματα προτού φτάσουμε σε αυτό το στάδιο.
<P>
Αν θέλουμε πραγματικά να ενισχύσουμε τη διεθνή συνεργασία, πρέπει να εντείνουμε τις προσπάθειες και να εφαρμόσουμε άμεσα τις αποφάσεις που λαμβάνονται σε αυτές τις οργανώσεις. Γι' αυτό η Επιτροπή ζητά περισσότερες εκχωρηθείσες εξουσίες επ' αυτού του θέματος. Σεβόμαστε τη διαδικασία συναπόφασης, κατανοούμε ότι βρισκόμαστε σε ένα νέο περιβάλλον τώρα και γνωρίζουμε ότι το Συμβούλιο και το Κοινοβούλιο θα αποφασίσουν σχετικά με τις εξουσίες που μπορείτε να μας εκχωρήσετε στο πλαίσιο της εντολής εξουσιοδότησης. Θα ήθελα, εντούτοις, να τονίσω ότι το πρόβλημα δεν είναι μόνο της Επιτροπής: διακυβεύεται η διεθνής υπόληψη της ΕΕ αν καθυστερήσουμε τη μεταφορά των αποφάσεων αυτών των περιφερειακών οργανώσεων στη νομοθεσία μας. Γι' αυτό επιμένουμε ότι πρέπει να έχουμε καλύτερη ισορροπία σε αυτό το θέμα.
<P>
Συμφωνώ μαζί σας ότι χρειαζόμαστε ισορροπία μεταξύ των τριών θεσμικών οργάνων, αλλά χρειαζόμαστε μια καλύτερη ισορροπία, και είμαι διατεθειμένη να συμμετάσχω σε ειδικές συζητήσεις με το Κοινοβούλιο σχετικά με το πώς αυτά τα μέτρα των ΠΟΔΑ μπορούν να μεταφερθούν αποτελεσματικότερα στη νομοθεσία της ΕΕ.
<SPEAKER ID="172" NAME="Jarosław Leszek Wałęsa" LANGUAGE="PL">
θα ήθελα να σας ευχαριστήσω όλους για τη σημερινή συζήτηση. Βλέπω ότι υπάρχει συμφωνία μεταξύ μας. Οι αλλαγές που εισήχθησαν μέσω των αναθεωρήσεων των συμβάσεων είναι απολύτως απαραίτητες. Θα ήθελα να ευχαριστήσω την κ. Fraga Estévez για την ανάληψη της προεδρίας της επιτροπής μας, αλλά πάνω απ' όλα, θα ήθελα να ευχαριστήσω την Επίτροπο. " συνεργασία μαζί σας ήταν πραγματική ευχαρίστηση. Σας ευχαριστώ για τα λόγια και τις διαβεβαιώσεις σας, καθώς βλέπω ότι κατανοείτε τη μεταβαλλόμενη δυναμική της λειτουργίας των ευρωπαϊκών θεσμικών οργάνων. Παρόλο που, ως Ευρωπαϊκό Κοινοβούλιο, μπορούμε μόνο να συμφωνούμε για την επικύρωση των τροποποιήσεων των συμβάσεων, ελπίζω πραγματικά ότι στο εξής η συνεργασία και οι διαπραγματεύσεις θα προχωρήσουν όπως πρέπει και ότι θα είναι γρήγορες, διαφανείς και αποτελεσματικές. Σας ευχαριστώ, κυρία Επίτροπε, για τα λόγια σας και αναμένω περαιτέρω καλή συνεργασία και στο μέλλον.
<SPEAKER ID="173" NAME="Carmen Fraga Estévez" LANGUAGE="ES">
Κύριε Πρόεδρε, θα ήθελα να πω στην Επίτροπο ότι πιστεύω πως το παράδειγμα που έθεσε αυτός ο τελευταίος κανονισμός για την Επιτροπή Αλιείας Βορειοανατολικού Ατλαντικού (NEAFC), τον οποίο θα εγκρίνουμε αύριο, δεν είναι καλό, διότι συνέβη αυτό ακριβώς που θέλουμε να αποφύγουμε.
<P>
" Επιτροπή υπέβαλε την πρόταση αργά και η διαδικασία άλλαξε, καθώς περάσαμε από τη διαδικασία διαβούλευσης στη συνήθη νομοθετική διαδικασία, και η πρόταση συνολικά τροποποιήθηκε σύμφωνα με τη συνήθη νομοθετική διαδικασία. Αυτό ακριβώς αποφεύγουμε μέσω αυτού του συμβιβασμού. Μέσω της νέας διατύπωσης του άρθρου 48 του κανονισμού, το οποίο προβλέπει την τροποποίηση του κανονισμού στο μέλλον προκειμένου να μεταφερθούν οι διάφορες συστάσεις της NEAFC στο δίκαιο της ΕΕ, στην πλειονότητα των άρθρων εκχωρήσαμε εξουσίες στην Ευρωπαϊκή Επιτροπή. Διατηρήσαμε τη συνήθη νομοθετική διαδικασία μόνο σε λίγους τομείς, κάτι που αποτέλεσε αντικείμενο συμβιβασμού με το Συμβούλιο.
<P>
Ως εκ τούτου, έγινε ένα σημαντικό βήμα προόδου, προκειμένου να διασφαλιστεί η αποτελεσματικότητα αυτού του μέτρου στο μέλλον, αλλά ακόμη κι έτσι, κυρία Επίτροπε, δεσμεύτηκα δημόσια εδώ ότι αν, στο μέλλον, δεν λειτουργήσει επαρκώς και δεν μας επιτραπεί να εκπληρώσουμε τις υποχρεώσεις μας, το Κοινοβούλιο θα είναι διατεθειμένο να αναθεωρήσει τη διαδικασία. Πιστεύω ότι έχουμε καταβάλει σημαντική προσπάθεια και εκτιμώ ότι πρόκειται για ένα σημαντικό βήμα προόδου ως αφετηρία. Είμαστε βέβαιοι ότι η Επιτροπή θα είναι ικανή να αξιοποιήσει τις νέες εξουσίες που της εκχώρησαν το Συμβούλιο και το Κοινοβούλιο.
<P>
Σας ευχαριστώ, κύριε Πρόεδρε, κυρία Επίτροπε. Είμαι βέβαιη ότι αυτή η προσπάθεια θα έχει πολύ καλύτερα αποτελέσματα απ' ό,τι είχαμε στο παρελθόν. Φυσικά, κυρία Επίτροπε, εσείς είστε εκείνη που θα έχετε στη διάθεσή σας τα μέσα για να διασφαλίσετε ότι θα συμβεί αυτό.
<SPEAKER ID="174" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 19 Οκτωβρίου 2010, στις 12.30.
<P>
(" συνεδρίαση διακόπτεται για μικρό χρονικό διάστημα)
<P>
Γραπτές δηλώσεις (άρθρο 149 του Κανονισμού)
<SPEAKER ID="175" NAME="Luis Manuel Capoulas Santos" LANGUAGE="PT">
Ως πορτογάλος βουλευτής του Ευρωπαϊκού Κοινοβουλίου και δεδομένου ότι η Πορτογαλία είναι μία χώρα με ισχυρή αλιευτική παράδοση και συγκεκριμένα συμφέροντα στην Οργάνωση Αλιείας Βορειοδυτικού Ατλαντικού (NAFO), επικροτώ τις τροποποιήσεις του κειμένου της σύμβασης, καθώς αποσκοπούν στην παροχή καλύτερων συνθηκών λειτουργίας γι' αυτήν την περιφερειακή οργάνωση αλιείας (ΠΟΑ).
<P>
" αναδιάρθρωση που προωθείται με τη συγκέντρωση της εξουσίας προκειμένου να λαμβάνονται αποφάσεις σε ένα και μοναδικό νέο όργανο, σε συνδυασμό με τη νέα διαδικασία επίλυσης των διαφορών, θα επιταχύνει την εσωτερική διαδικασία λήψης αποφάσεων. Νέοι ορισμοί εισήγαγαν σαφέστερες κατευθυντήριες γραμμές σχετικά με τις υποχρεώσεις και τα δικαιώματα των συμβαλλομένων μερών, προσδίδοντας μεγαλύτερη διαφάνεια στην αλιευτική δραστηριότητα σε αυτήν τη ζώνη.
<P>
Μαζί με τη NAFO, η ΕΕ θα πρέπει να τηρεί προορατική στάση σε συνάρτηση με τα άλλα συμβαλλόμενα μέρη και θα πρέπει να προσπαθήσει να διατηρήσει τις καλές σχέσεις με τον Καναδά, συνεχίζοντας παράλληλα να προωθεί τον διάλογο και τη συναίνεση με τα άλλα συμβαλλόμενα μέρη της οργάνωσης, ακόμα και μεταξύ των κρατών μελών που έχουν συμφέροντα σε αυτήν την ΠΟΑ.
<P>
Παρά τον ουσιαστικό ρόλο που διαδραματίζουν οι επιστημονικές εταιρικές σχέσεις, οι οποίες αποτελούν τη βάση για αποφάσεις που επιτρέπουν τη βιώσιμη διαχείριση των θαλάσσιων πόρων και οι οποίες αποδείχθηκαν επιτυχείς για ορισμένα είδη ιχθύων, αυτές οι αποφάσεις θα πρέπει να εξετάζονται προσεκτικά. Στόχος τους θα πρέπει να είναι η επίτευξη ισορροπίας, και αυτή μπορεί να είναι βιώσιμη μόνο αν δημιουργηθεί έχοντας υπόψη τις κοινωνικοοικονομικές επιπτώσεις.

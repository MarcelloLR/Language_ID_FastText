<CHAPTER ID="013">
Προστασία των δεδομένων (συζήτηση) 
<SPEAKER ID="292" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την προστασία των δεδομένων.
<SPEAKER ID="293" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, κυρίες και κύριοι, τα θέματα που σχετίζονται με την προστασία των δεδομένων είχαν έντονη παρουσία κατά τη διάρκεια της φινλανδικής Προεδρίας. Από τη μία πλευρά, η Προεδρία αντιμετώπισε κάποιες προκλήσεις σε αυτόν τον τομέα που τις γνωρίζαμε ήδη, όπως η μεταφορά της απόφασης πλαίσιο για την προστασία των δεδομένων στον τρίτο πυλώνα. Από την άλλη πλευρά, αντιμετωπίσαμε καταστάσεις όπου η Προεδρία έπρεπε να αντιδράσει γρήγορα και όπως απαιτούσαν οι περιστάσεις, όπως για παράδειγμα η διαπραγμάτευση της νέας συμφωνίας για τις καταστάσεις ονομάτων επιβατών (PNR) με τις "νωμένες Πολιτείες Αμερικής και το θέμα των δεδομένων μεταβίβασης τραπεζικών εντολών μέσω του συστήματος SWIFT.
<P>
" φινλανδική Προεδρία γνωρίζει ότι το Ευρωπαϊκό Κοινοβούλιο έχει δηλώσει σε διάφορες περιστάσεις ότι θεωρεί την απόφαση πλαίσιο για την προστασία των δεδομένων στο πλαίσιο του τρίτου πυλώνα και την ταχεία έγκρισή της πολύ σημαντικά. " πρόταση απόφασης πλαισίου ήταν μία από τις προτεραιότητες της Προεδρίας μας στον τομέα της δικαιοσύνης και των εσωτερικών υποθέσεων. " επίτευξη συμφωνίας επί της απόφασης πλαισίου κατά τη διάρκεια της φινλανδικής Προεδρίας ήταν ένας φιλόδοξος στόχος μας.
<P>
Αφιερώσαμε πολύ χρόνο και κόπο αυτό το φθινόπωρο για την προώθηση αυτής της πρότασης απόφασης πλαισίου. Κατά τη διάρκεια της Προεδρίας μας ολοκληρώθηκε η πρώτη ανάγνωση, και προχωρήσαμε στη δεύτερη και τρίτη ανάγνωση. Επίσης, αρκετές φορές ζητήθηκε από την επιτροπή του άρθρου 36 και την Επιτροπή των Μονίμων Αντιπροσώπων να εξετάσουν μεμονωμένα ζητήματα που αφορούσαν το θέμα αυτό.
<P>
Παρά τις προσπάθειες, το χρονοδιάγραμμα αποδείχθηκε υπερβολικά στενό. Προφανώς, δεν πρόκειται πλέον να επιτευχθεί συναίνεση κατά τη διάρκεια της φινλανδικής Προεδρίας, και η συζήτηση για την απόφαση πλαίσιο θα συνεχιστεί και κατά τη γερμανική Προεδρία.
<P>
" πρόταση απόφασης πλαισίου είναι ένα ευρύ και πολυμερές πακέτο, ο αντίκτυπος του οποίου στην αστυνομική συνεργασία, καθώς και στη συνεργασία για το έγκλημα και την προστασία των δεδομένων όσων είναι καταχωρημένοι, θα πρέπει να εξεταστεί προσεκτικά. " δυσκολία με αυτό είναι ότι ορισμένα κρίσιμα ερωτήματα παραμένουν αναπάντητα, αν και έχει σημειωθεί μεγάλη πρόοδος. Για παράδειγμα, ζητήματα που αφορούν το πεδίο εφαρμογής της απόφασης πλαισίου δεν έχουν ακόμη επιλυθεί. Το κύριο ερώτημα που παραμένει αναπάντητο είναι αν οι αρχές της προστασίας δεδομένων που διατυπώνονται στην οδηγία πλαίσιο θα εφαρμόζονταν επίσης στην επεξεργασία των δεδομένων στο εσωτερικό των κρατών μελών, ή αν το πεδίο εφαρμογής της θα έπρεπε να περιορίζεται στη διασυνοριακή πληροφόρηση, κάτι το οποίο υποστηρίζουν ορισμένα κράτη μέλη.
<P>
Καθήκον της Προεδρίας το φθινόπωρο αυτό ήταν επίσης η διαπραγμάτευση μιας νέας συμφωνίας με τις αρχές των "ΠΑ σχετικά με την παραχώρηση δεδομένων των καταστάσεων ονομάτων επιβατών. " συμφωνία που προέκυψε από τις συνομιλίες συμπίπτει σε μεγάλο βαθμό με το περιεχόμενο της συμφωνίας του 2004. Οι αεροπορικές εταιρείες μπορούν ακόμη να λειτουργούν και μπορούν ακόμη να διαβιβάζουν στις "νωμένες Πολιτείες δεδομένα από τις καταστάσεις ονομάτων επιβατών (PNR). Οι "νωμένες Πολιτείες, από την πλευρά τους, έχουν δεσμευτεί για τη διασφάλιση ενός ικανοποιητικού επιπέδου απορρήτου των δεδομένων στο μέλλον.
<P>
" συμφωνία που υπεγράφη στα μέσα Οκτωβρίου είναι προσωρινή και ισχύει μέχρι το τέλος Ιουλίου 2007. Ο στόχος είναι να έχουμε ως τότε μια νέα, πιο μόνιμη συμφωνία για τη διαβίβαση των δεδομένων των καταστάσεων ονομάτων επιβατών. Σχεδιάζουμε να αρχίσουμε το συντομότερο δυνατόν σχετικές συνομιλίες, που δεν αναμένεται να είναι εύκολες. Μια νέα διαπραγματευτική εντολή καταρτίζεται αυτήν τη στιγμή.
<P>
" σημασία της νέας συμφωνίας για τις καταστάσεις ονομάτων επιβατών (PNR), οι διαπραγματεύσεις για την οποία θα γίνουν το 2007, υπογραμμίζεται υπό το πρίσμα των πληροφοριών που δημοσιεύτηκαν προσφάτως σε σχέση με το Αυτόματο Σύστημα Στοχοποίησης (ATS) που χρησιμοποιούν οι αρχές των "ΠΑ. Αυτό το σύστημα ταξινομεί πληροφορίες από διάφορες πηγές, περιλαμβανομένων δεδομένων καταστάσεων ονομάτων επιβατών για τους επιβάτες που φτάνουν αεροπορικώς στις "νωμένες Πολιτείες. Στόχος του είναι να καταστήσει ευκολότερη την εκπόνηση εκτιμήσεων κινδύνου σε σχέση με τους επιβάτες.
<P>
Το Συμβούλιο και η Επιτροπή γνώριζαν την ύπαρξη του ATS από την κοινή ανασκόπηση που πραγματοποίησαν τον Σεπτέμβριο του 2005 όσον αφορά την εφαρμογή της πρώτης συμφωνίας για τα δεδομένα των καταστάσεων ονομάτων επιβατών. Το Υπουργείο Εσωτερικής Ασφάλειας των "ΠΑ δεν γνωστοποίησε την ύπαρξη του συστήματος στο κοινό, ωστόσο, μέχρι τις 2 Νοεμβρίου του τρέχοντος έτους, όταν η είδηση δημοσιεύτηκε σε ένα επίσημο περιοδικό των "ΠΑ.
<P>
" συμβατότητα της τρέχουσας και της μελλοντικής συμφωνίας για τις καταστάσεις ονομάτων επιβατών (PNR) με το ATS εξετάζεται επί του παρόντος, ιδίως σε σχέση με το διάστημα για το οποίο θα διατηρούνται οι πληροφορίες, καθώς και η διαβίβαση των δεδομένων και η συνάφειά της. " Προεδρία και η Επιτροπή απέστειλαν στις αμερικανικές αρχές ένα επίσημο αίτημα παροχής πληροφοριών επί του θέματος. Το Ευρωπαϊκό Κοινοβούλιο θα ενημερωθεί για την έκβαση εν ευθέτω χρόνω.
<SPEAKER ID="294" NAME="Franco Frattini">
Αντιπρόεδρος της Επιτροπής. - (EN) Κύριε Πρόεδρε, όπως πολύ καλά γνωρίζετε, στις 19 Οκτωβρίου η Ευρωπαϊκή Ένωση και οι "νωμένες Πολιτείες συνήψαν συμφωνία σχετικά με την επεξεργασία και τη διαβίβαση των καταστάσεων ονομάτων επιβατών από τους αερομεταφορείς προς το Υπουργείο Εσωτερικής Ασφάλειας των "νωμένων Πολιτειών.
<P>
" κυβέρνηση των "νωμένων Πολιτειών επιβεβαίωσε μια σειρά δεσμεύσεων οι οποίες εγγυώνται την προστασία και την ασφάλεια των καταστάσεων ονομάτων επιβατών. Σε αυτό το πλαίσιο, εκφράστηκαν προσφάτως ορισμένες ανησυχίες μετά τη δημοσίευση πληροφοριών τον περασμένο μήνα από το Υπουργείο Εσωτερικής Ασφάλειας σχετικά με το λεγόμενο Αυτόματο Σύστημα Στοχοποίησης. Πρόκειται για ένα σύστημα ελέγχου ασφαλείας το οποίο προβαίνει σε αξιολόγηση των κινδύνων που παρουσιάζουν οι επιβάτες διεθνών πτήσεων βάσει, μεταξύ άλλων, των στοιχείων που περιλαμβάνονται στις καταστάσεις ονομάτων επιβατών. Οι πληροφορίες τις οποίες δημοσίευσε το Υπουργείο Εσωτερικής Ασφάλειας αποκαλύπτουν σημαντικές διαφορές μεταξύ του τρόπου χειρισμού των καταστάσεων ονομάτων επιβατών από το Αυτόματο Σύστημα Στοχοποίησης και του αυστηρότερου καθεστώτος που ισχύει για τις ευρωπαϊκές καταστάσεις ονομάτων επιβατών σύμφωνα με τις διαβεβαιώσεις του Υπουργείου Εσωτερικής Ασφάλειας.
<P>
Όπως ανέφερε προ ολίγου η Προεδρεύουσα του Συμβουλίου, σήμερα απευθύναμε επιστολή στην κυβέρνηση των "νωμένων Πολιτειών με την οποία ζητούμε επίσημες διαβεβαιώσεις ότι ο τρόπος χειρισμού των καταστάσεων ονομάτων επιβατών της ΕΕ στο πλαίσιο του Αυτόματου Συστήματος Στοχοποίησης είναι αυτός που περιγράφεται στις αναλήψεις υποχρεώσεων. " τρέχουσα συμφωνία μεταξύ της ΕΕ και των "ΠΑ σχετικά με τις καταστάσεις ονομάτων επιβατών θα λήξει τον Ιούλιο του 2007. Στις αρχές του 2007 η Επιτροπή θα προτείνει στο Συμβούλιο να δώσει εντολή στην Προεδρία να διαπραγματευτεί, επικουρούμενη από την Επιτροπή, μια νέα συμφωνία για τις καταστάσεις ονομάτων επιβατών με τις "νωμένες Πολιτείες. Είμαι βέβαιος ότι η όποια νέα συμφωνία θα προσφέρει υψηλό επίπεδο προστασίας των δεδομένων για όλες τις καταστάσεις ονομάτων επιβατών που διαβιβάζονται στο πλαίσιο της συμφωνίας, προστατεύοντας συγχρόνως την ασφάλεια των πολιτών.
<P>
Θα τηρώ ενήμερο το Ευρωπαϊκό Κοινοβούλιο σχετικά με την προετοιμασία του σχεδίου εντολής, την οποία αναμένω να έχω λάβει πριν από τα τέλη Μαρτίου 2007, υιοθετώντας κατά τα λοιπά τη θέση ότι οι επιβάτες πρέπει να ενημερώνονται όταν τα στοιχεία τους ενδέχεται να διαβιβάζονται στις αρμόδιες αρχές τρίτων χωρών. Αυτό αναγνωρίζεται, εξάλλου, ρητώς στις δεσμεύσεις του Υπουργείου Εσωτερικής Ασφάλειας των "ΠΑ.
<P>
Χρειαζόμαστε μια διεθνή συμφωνία με τη στήριξη των πολιτών και των δύο πλευρών του Ατλαντικού, καθώς και των δημοκρατικών εκπροσώπων τους. Έχω δηλώσει επανειλημμένα ότι είναι άκρως σημαντικό να επιτευχθεί ισορροπία μεταξύ των μέτρων τα οποία εγγυώνται, αφενός, την ασφάλεια και, αφετέρου, την προστασία αδιαπραγμάτευτων θεμελιωδών δικαιωμάτων.
<P>
" Επιτροπή, επικουρώντας την Προεδρία κατά τη διαπραγμάτευση των μελλοντικών συμφωνιών για τις καταστάσεις ονομάτων επιβατών με τρίτες χώρες, θα διασφαλίσει την ενδεδειγμένη αντιμετώπιση των θεμάτων ασφαλείας μέσω της διαβίβασης και της κατάλληλης χρήσης των καταστάσεων ονομάτων επιβατών, προστατεύοντας συγχρόνως τα προσωπικά δεδομένα σύμφωνα με τις εγγυήσεις του άρθρου 8 του Χάρτη.
<P>
Τέλος, κατά τη συνάντηση της υπουργικής τρόικας ΕΕ"ΠΑ της 6ης Νοεμβρίου 2006 αποφασίστηκε η σύσταση ομάδας επαφής υψηλού επιπέδου για τη συζήτηση θεμάτων που άπτονται της ανταλλαγής πληροφοριών και της προστασίας των προσωπικών δεδομένων για σκοπούς επιβολής του νόμου. Είναι σαφής η ανάγκη στενότερης συνεργασίας των δύο πλευρών του Ατλαντικού στα θέματα αυτά.
<P>
Υποστηρίζω επίσης την ανάπτυξη στενών και διαρκών επαφών μεταξύ αυτής της νέας ομάδας επαφής και του Ευρωπαϊκού Κοινοβουλίου, καθώς και του Κογκρέσου των "νωμένων Πολιτειών. Χρειαζόμαστε μια ευρύτερη προσέγγιση και μακροπρόθεσμο όραμα προκειμένου να καταπολεμήσουμε, μαζί με τις "νωμένες Πολιτείες, την απειλή της τρομοκρατίας, προστατεύοντας συγχρόνως τα θεμελιώδη δικαιώματα του ατόμου, τα οποία δεν πρέπει να τίθενται σε κίνδυνο.
<P>
Γενικότερα, όσον αφορά ένα θέμα που μόλις έθιξε η Προεδρεύουσα του Συμβουλίου, παραμένω επίσης απολύτως προσκολλημένος στον στόχο της συνεχούς ενθάρρυνσης του Συμβουλίου προκειμένου να εγκρίνει το ταχύτερο δυνατόν την πρόταση την οποία κατέθεσα πριν από 15 μήνες σχετικά με την προστασία των δεδομένων δυνάμει του τρίτου πυλώνα. Επ' αυτού προσβλέπω στη στήριξη της επικείμενης γερμανικής Προεδρίας.
<P>
Αντιμετωπίζουμε ένα κοινό πρόβλημα και μια κοινή απειλή. " τρομοκρατία θα συνεχίσει να υφίσταται τους επόμενους μήνες και χρόνια. Μόνο μια πολύ καλά συγκροτημένη στρατηγική και η ισορροπημένη συνεργασία με τον σημαντικότερο διεθνή, υπερατλαντικό εταίρο μας θα μας επιτρέψει να μειώσουμε, αν όχι να εξαλείψουμε, αυτήν τη σύγχρονη μορφή ολοκληρωτισμού που στρέφεται κατά της δημοκρατίας.
<SPEAKER ID="295" NAME="Charlotte Cederschiöld">
εξ ονόματος της Ομάδας PPE-DE. - (SV) Κύριε Πρόεδρε, εμείς, στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, υποστηρίζουμε τη σύσταση της κ. in 't Veld σχετικά με τη χρήση των δεδομένων επιβατών. Προτιμάμε επίσης τη συμφωνία με τον Καναδά παρά αυτή με τις "ΠΑ. Ελπίζουμε, άλλωστε, ότι η διατλαντική συνεργασία θα βελτιωθεί και έχουμε εμπιστοσύνη στη σχετική δέσμευση του Επιτρόπου Frattini. Δεν συμμετέχουμε, ωστόσο, σε αυτήν τη συζήτηση προκειμένου να σχολιάσουμε άρθρα εφημερίδων, αλλά για να επιταχύνουμε τον ρυθμό σε σχέση με την απόφαση της Επιτροπής για τους κανόνες προστασίας δεδομένων, μεταξύ άλλων και στις περιπτώσεις όπου οι κανόνες αυτοί έχουν αντίκτυπο στους υπουργούς Δικαιοσύνης στον τρίτο πυλώνα, και όχι όταν επιβάλλουμε περιορισμούς στα δικαιώματα των εταιρειών στο πλαίσιο του πρώτου πυλώνα, όπως επί του παρόντος.
<P>
Τα θεμελιώδη δικαιώματα πρέπει να παρέχουν προστασία στους καταναλωτές, ανεξάρτητα από τη δομή της συνθήκης. Ο Χάρτης Θεμελιωδών Δικαιωμάτων της Ευρωπαϊκής Ένωσης καλύπτει την προστασία των δεδομένων, όπως και η Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών του Συμβουλίου της Ευρώπης, η οποία επίσης προβλέπει το δικαίωμα στην προστασία της ιδιωτικής ζωής του ατόμου. Πρόκειται για μια αρχή που υποστηρίζεται επίσης και από τα τρία θεσμικά όργανα της ΕΕ και από όλα τα κράτη μέλη. Όλα τα κράτη μέλη διαθέτουν νομοθεσία για την προστασία των δεδομένων και μια αρχή προστασίας των δεδομένων. Όλα αυτά τα χρειαζόμαστε και σε επίπεδο ΕΕ. Το Κοινοβούλιο και το Συμβούλιο έχουν συμφωνήσει επ' αυτού από τον Σεπτέμβριο ήδη, αλλά τίποτα δεν έχει συμβεί ακόμη.
<P>
" ΕΕ έχει σημειώσει πρόοδο στην καταπολέμηση του εγκλήματος και της τρομοκρατίας. Αυτό που χρειάζεται στη συνέχεια είναι προστασία των δεδομένων στο επίπεδο της νομολογίας του Συμβουλίου της Ευρώπης ή, καλύτερο όλων, στο επίπεδο του κράτους μέλους με τη βέλτιστη προστασία δεδομένων. Το Κοινοβούλιο πάντα διαδραματίζει τον ρόλο του στην ανάπτυξη του πεδίου των δικαιωμάτων. Το Σύστημα Πληροφοριών για τις Θεωρήσεις, το Σύστημα Πληροφοριών Σένγκεν και η Europol είναι ορισμένα χαρακτηριστικά παραδείγματα.
<P>
Οποιοσδήποτε θεσμός παρακωλύει την προστασία των δεδομένων κινδυνεύει, πρακτικά, να αποτελέσει εμπόδιο για την αποτελεσματικότητα του αγώνα κατά του εγκλήματος. Στην περίπτωση αυτή δεν είναι "ή το ένα ή το άλλο", αλλά "και το ένα και το άλλο".
<P>
Αν το Συμβούλιο υποστηρίζει τα κριτήρια της αναλογικότητας και της αναγκαιότητας, γιατί δεν το λέει; Ανησυχεί το Συμβούλιο μήπως το Ευρωπαϊκό Δικαστήριο υπερασπίσει τα θεμελιώδη δικαιώματα; Ποια νομοθεσία θα αντιμετώπιζε προβλήματα στην περίπτωση αυτή; Πότε θα έχουμε την πρόταση για την προστασία των δεδομένων στον τομέα της καταπολέμησης του εγκλήματος; Το Συμβούλιο έχει ευθύνη να απαντήσει στον λαό.
<SPEAKER ID="296" NAME="Martine Roure">
εξ ονόματος της Ομάδας PSE. - (FR) Κύριε Πρόεδρε, κύριε Frattini, κυρία Lehtomäki, το Αυτόματο Σύστημα Στοχοποίησης που αναφέρεται ως ATS από τις αμερικανικές αρχές αποτελεί μια τεράστια βάση δεδομένων σχετικά με τους ευρωπαίους πολίτες που εισέρχονται στις "νωμένες Πολιτείες. Υπογραμμίζει ακόμη μία φορά τη διαφορετική προσέγγιση που η Ευρώπη επιδιώκει να υιοθετήσει σχετικά με αυτό το θέμα και την αυξανόμενη ανάγκη για μεγαλύτερη προστασία της ιδιωτικής ζωής και των προσωπικών δεδομένων των Ευρωπαίων.
<P>
Πιστεύουμε ότι η καταπολέμηση της τρομοκρατίας δεν μπορεί να είναι αποτελεσματική αν αντιμετωπίζουμε τον καθένα ως δυνητικό εγκληματία. Αυτό το σύστημα ενέχει επίσης πραγματικούς κινδύνους διακριτικής μεταχείρισης. Επιπλέον, θα θέλαμε να γνωρίζουμε τον τρόπο λειτουργίας αυτού του συστήματος με την επεξεργασία δεδομένων των καταστάσεων ονομάτων επιβατών. Θα επηρεάσει τις διαπραγματεύσεις για τη συμφωνία που αναμένεται το 2007; Τα δεδομένα από το Αυτόματο Σύστημα Στοχοποίησης (ATS) πρόκειται να διατηρούνται επί 40 έτη. Οι Αμερικανοί θέλουν να ισχύει το ίδιο και για τα δεδομένα των καταστάσεων ονομάτων επιβατών; " συμφωνία για τα δεδομένα των καταστάσεων ονομάτων επιβατών θα δώσει τελικά τη δυνατότητα στους Ευρωπαίους να προβάλουν την ισχύ των δικαιωμάτων τους ως προς την προστασία της ιδιωτικής τους ζωής ενώπιον αμερικανικού δικαστηρίου, πράγμα που τώρα δεν συμβαίνει; Είναι, κατά συνέπεια, κρίσιμης σημασίας για εμάς να ξεκινήσουμε μια διαδικασία κοινοβουλευτικού διαλόγου με τους συναδέλφους μας του Αμερικανικού Κογκρέσου με σκοπό να ορίσουμε από κοινού μια κοινή προσέγγιση για τη διαφύλαξη του δικαιώματος των πολιτών μας στην ασφάλεια και την προστασία των προσωπικών δεδομένων τους.
<P>
Θα ήθελα να σας υπενθυμίσω ότι, σαν σήμερα, πριν από έναν ακριβώς χρόνο, συζητούσαμε σε αυτήν την Αίθουσα το θέμα της κατακράτησης δεδομένων και, ως μέρος αυτής της συζήτησης, ανέφερα ήδη την επείγουσα ανάγκη για την απόφαση πλαίσιο σχετικά με την προστασία των δεδομένων που πρόκειται να εγκριθεί υπό τον τρίτο πυλώνα. Ψηφίσαμε υπέρ μιας τροπολογίας επί του νομοθετικού ψηφίσματος που προέβλεπε η πρόσβαση δεδομένων να ρυθμίζεται από αυτήν την απόφαση πλαίσιο. Οφείλω να αναγνωρίσω τις πραγματικές προσπάθειες που κατέβαλε η φινλανδική Προεδρία. Κατεβλήθη σημαντική προσπάθεια για την επιτάχυνση των συζητήσεων στους κόλπους του Συμβουλίου.
<P>
Ωστόσο, ανησυχούμε ιδιαίτερα σχετικά με την εξέλιξη που είχαν οι συζητήσεις μεταξύ των κρατών μελών. Φοβόμαστε ότι το Συμβούλιο απογυμνώνει αυτήν την απόφαση πλαίσιο από το περιεχόμενό της. Δεν μπορούμε να αποδεχθούμε μια συμφωνία με βάση τον μικρότερο κοινό παρονομαστή. " απόφαση πλαίσιο πρέπει να εγγυάται ένα υψηλότερο επίπεδο προστασίας δεδομένων υιοθετώντας τις θεμελιώδεις αρχές της κοινοτικής οδηγίας σε αυτόν τον τομέα και εμφανώς λαμβάνοντας υπόψη την ειδική φύση του αστυνομικού έργου. Παρά ταύτα, σε καμία περίπτωση δεν μπορούμε να δεχθούμε επίπεδο προστασίας δεδομένων χαμηλότερο από αυτό που εγγυάται η οδηγία 95/46/ΕΚ και η Σύμβαση αριθ. 108 του Συμβουλίου της Ευρώπης, η οποία είναι νομικά δεσμευτική για τα κράτη μέλη. " ταχύτητα που είναι απαραίτητη για αυτήν την προσπάθεια δεν πρέπει να θέσει σε κίνδυνο την ποιότητα της απόφασης πλαισίου.
<P>
Θέλουμε πάρα πολύ να έχουμε έναν ειλικρινή διάλογο, ο οποίος θα μας δώσει τη δυνατότητα να καταλήξουμε σε συμφωνία χωρίς να καταργήσουμε τα προβληματικά άρθρα. Υπογραμμίζουμε, ιδιαίτερα, την ανάγκη να χρησιμοποιήσουμε αυτό το μέσο με σκοπό να χειριζόμαστε τη διαβίβαση δεδομένων προς τρίτες χώρες και προς ιδιώτες. Λυπούμαστε, φυσικά, που δεν έχουμε ενημερωθεί για τις συζητήσεις που διεξήχθησαν στο Συμβούλιο. Λυπούμαστε για το γεγονός ότι η γνωμοδότηση που εγκρίθηκε ομόφωνα από αυτό το Κοινοβούλιο δεν θα έχει προφανώς ληφθεί υπόψη ως τμήμα τω διαπραγματεύσεων στο Συμβούλιο.
<P>
Ωστόσο, το Ευρωπαϊκό Κοινοβούλιο έχει επιδείξει την ωριμότητά του και την αίσθηση ευθύνης του. Επιπλέον, δεν μπορούμε να εφαρμόσουμε το σύστημα πληροφοριών θεώρησης χωρίς να υπάρχουν εγγυήσεις ότι θα εγκριθεί απόφαση πλαίσιο σχετικά με την προστασία δεδομένων.
<P>
Θα ήθελα να διευκρινίσω ότι αυτό δεν είναι εκβιασμός. Επιθυμούμε απλώς να επαναβεβαιώσουμε την αποφασιστικότητα ενός δημοκρατικά εκλεγμένου Κοινοβουλίου.
<SPEAKER ID="297" NAME="Sophia in 't Veld">
εξ ονόματος της Ομάδας ALDE. - (EN) Κύριε Πρόεδρε, η κ. Lehtomäki μου προσέφερε μια εκπληκτική πληροφορία όταν είπε ότι γνώριζε την ύπαρξη του Αυτόματου Συστήματος Στοχοποίησης από το 2005. Είμαι βέβαιη ότι οι συνάδελφοί μας στο Κογκρέσο των "νωμένων Πολιτειών ενδιαφέρονται πολύ να λάβουν περισσότερες πληροφορίες σχετικά, δεδομένου ότι πληροφορήθηκαν την ύπαρξη αυτού του συστήματος μόλις πριν από έναν μήνα και εξέφρασαν την οργή τους για το γεγονός ότι ένα τέτοιο σύστημα λειτουργούσε μυστικά για τέσσερα χρόνια, παρά τη ρητή επιθυμία του Κογκρέσου των "νωμένων Πολιτειών. Θα ήθελα να μας το εξηγήσετε αυτό, κυρία Lehtomäki.
<P>
Δεύτερον, αν το γνωρίζατε από το 2005, για ποιο λόγο δεν το πληροφορήθηκαν οι ευρωπαίοι πολίτες; Ειλικρινά, εν προκειμένω δεν έχουμε να κάνουμε απλώς με μια σαφή παραβίαση της συμφωνίας σχετικά με τις καταστάσεις ονομάτων επιβατών, αλλά με σαφή καταστρατήγηση των δικαιωμάτων των πολιτών της ΕΕ. Ως προς τις δυνατότητες αυτού του Αυτόματου Συστήματος Στοχοποίησης, όλοι μιλάμε για τον αγώνα κατά της τρομοκρατίας ως δικαιολογία για τη συλλογή τέτοιων δεδομένων. Δείτε, όμως, το κείμενο της πρότασης σχετικά με το Αυτόματο Σύστημα Στοχοποίησης. Αυτό το σύστημα προορίζεται για εργοδότες οι οποίοι θέλουν να εξετάσουν υποψήφιους υπαλλήλους· προορίζεται για επιχειρήσεις οι οποίες θέλουν να ελέγξουν τα στοιχεία ενός προσώπου· προορίζεται για αρχές οι οποίες εκδίδουν άδειες και θέλουν να ελέγξουν τους διάφορους υποψηφίους. Υπερβαίνει κατά πολύ τον αγώνα κατά της τρομοκρατίας, και αυτό το θεωρώ απαράδεκτο.
<P>
Ορθώς ρωτήσατε τις αρχές των "νωμένων Πολιτειών πώς σχετίζεται αυτό το Αυτόματο Σύστημα Στοχοποίησης με τη συμφωνία για τις καταστάσεις ονομάτων επιβατών. Θεωρώ, όμως, ότι οφείλετε επίσης στους ευρωπαίους πολίτες τη δημοσίευση αυτής της ερώτησης. Το Ευρωπαϊκό Κοινοβούλιο πρέπει να λάβει αντίγραφο της επιστολής, ενώ πρέπει επίσης να προβείτε σε δήλωση προς τον Τύπο και τους ευρωπαίους πολίτες, εξηγώντας τους πώς ακριβώς χρησιμοποιούνται τα δεδομένα τους.
<P>
Θέλω, επιπλέον, να μας πείτε αν είναι αλήθεια ότι στοιχεία από τις καταστάσεις ονομάτων επιβατών έχουν δοθεί για επεξεργασία από το Αυτόματο Σύστημα Στοχοποίησης μετά το 2002, δύο χρόνια δηλαδή πριν από τη συμφωνία για τις καταστάσεις ονομάτων επιβατών. Θέλω επίσης να πληροφορηθώ κατά πόσον, στις δύο άτυπες συνεδριάσεις που πραγματοποιήθηκαν στις 6 Νοεμβρίου και στις 13 Δεκεμβρίου -σήμερα δηλαδή- συζητήθηκε αυτό το θέμα και αν λάβατε απάντηση από την αρμόδια αρχή των "νωμένων Πολιτειών· θέλω να μάθω αν η προστασία των προσωπικών δεδομένων συμπεριλαμβανόταν στην ημερήσια διάταξη και, αν ναι, σε ποια βάση. Θέλω επίσης να μου απαντήσουν τόσο το Συμβούλιο όσο και η Επιτροπή εάν, στο μέλλον, το Ευρωπαϊκό Κοινοβούλιο και το Κογκρέσο των "νωμένων Πολιτειών θα μετέχουν στην ομάδα επαφής υψηλού επιπέδου.
<P>
Έχουν υπόψη τους το Συμβούλιο και η Επιτροπή παρόμοιες βάσεις δεδομένων ή προγράμματα σε άλλες χώρες; Αν υποθέσουμε, λόγου χάρη, ότι οι Ρώσοι και όχι οι αμερικανοί φίλοι μας είχαν ξεκινήσει ένα τέτοιο πρόγραμμα, τι θα κάναμε; Νομίζω επίσης ότι αυτές οι περιπτώσεις καταδεικνύουν σαφώς την ανάγκη ύπαρξης όχι μόνο ενός ευρωπαϊκού συστήματος για την προστασία των προσωπικών δεδομένων, αλλά ενός διεθνούς προτύπου το οποίο δεν θα προστατεύει μόνο τα δεδομένα των επιβατών, αλλά επίσης τα τραπεζικά μας δεδομένα, τα δεδομένα των τηλεπικοινωνιών μας και ποιος ξέρει πόσα άλλα είδη προσωπικών δεδομένων.
<P>
Τέλος, όσον αφορά ειδικώς τις καταστάσεις ονομάτων επιβατών, μπορούν η Επιτροπή και το Συμβούλιο να επιβεβαιώσουν ότι θα δοκιμαστεί το σύστημα προώθησης, όπως έχει συμφωνηθεί, πριν από τα τέλη αυτού του μήνα; Μπορούν επίσης να με ενημερώσουν -διότι μετέβην πρόσφατα στις "νωμένες Πολιτείες και, ως επιβάτιδα, δεν έλαβα καμία ενημέρωση σχετικά με το πρόγραμμα των καταστάσεων ονομάτων επιβατών ή σχετικά με τα δικαιώματά μου- αν είναι σε θέση να επιβεβαιώσουν ότι οι επιβάτες θα λαμβάνουν σχετική πληροφόρηση;
<P>
Μια τελική ερώτηση: μπορεί το Συμβούλιο να επιβεβαιώσει ότι θα πραγματοποιηθεί επίσημη διαβούλευση με το Ευρωπαϊκό Κοινοβούλιο σχετικά με την κατάρτιση της εντολής διαπραγμάτευσης της μελλοντικής συμφωνίας για τις καταστάσεις ονομάτων επιβατών;
<SPEAKER ID="298" NAME="Kathalijne Maria Buitenweg">
εξ ονόματος της Ομάδας Verts/ALE. - (NL) Κύριε Πρόεδρε, συμφωνώ με τις απόψεις της κ. in 't Veld. Είναι πραγματικά λίγο τραβηγμένο να παραδεχτείτε ότι γνωρίζατε ουσιαστικά για το σύστημα αυτό εδώ και πάνω από έναν χρόνο. Θα ήθελα να μάθω αν αυτό συζητήθηκε στο Συμβούλιο και αν η Επιτροπή είχε ενημερωθεί σχετικά με αυτό. Θα ήθελα επίσης να μάθω πώς αυτό επηρέασε τη συζήτηση σχετικά με τις καταστάσεις ονομάτων επιβατών. Γνωρίζω ότι κάποια από τα δεδομένα των καταστάσεων ονομάτων επιβατών χρησιμοποιούνται για το νέο σύστημα. Όσον αφορά το σύστημα καταστάσεων ονομάτων επιβατών, συμφωνήθηκε με μεγάλη δυσκολία μια προθεσμία για την αποθήκευση των δεδομένων. Τα δεδομένα αυτά χρησιμοποιούνται τώρα σε ένα νέο σύστημα όπου θα αποθηκεύονται για 40 χρόνια. Αναρωτιέμαι αν αυτή η συμφωνηθείσα προθεσμία ισχύει για αυτά.
<P>
Υπάρχουν ήδη περίεργες εξελίξεις, οι οποίες αφορούν επίσης αυτά τα δεδομένα από τις καταστάσεις ονομάτων επιβατών. Συμφωνήσαμε όλοι μαζί για τον μέγιστο χρόνο αποθήκευσής τους και για τους αυστηρά καθορισμένους σκοπούς για τους οποίους μπορούν να χρησιμοποιηθούν. Υπάρχει επίσης μια συνοδευτική επιστολή από τους Αμερικανούς στην οποία δηλώνουν: "Τι στο καλό, αν μπορούμε να τα χρησιμοποιήσουμε και για άλλα πράγματα, θα κάνουμε το ίδιο και για άλλους κινδύνους· αν θέλουμε να χρησιμοποιήσουμε περισσότερα από αυτά τα 34 πεδία πληροφοριών, τότε θα το κάνουμε". " μόνη απάντηση του Συμβουλίου ήταν: Εντάξει, όμως επιθυμούμε οπωσδήποτε τον σεβασμό των ανθρωπίνων δικαιωμάτων και εσείς δεν είπατε τίποτα για τον χαρακτήρα αυτής της επιστολής. Πιστεύετε πραγματικά ότι αυτή η επιστολή είναι εδώ χωρίς λόγο, ή από δω και πέρα η επιστολή αυτή θα υποδεικνύει τον τρόπο που οι Αμερικανοί θα χρησιμοποιήσουν τελικά αυτά τα δεδομένα; Θα ήθελα να ακούσω τις σκέψεις σας σχετικά με τον χαρακτήρα αυτής της επιστολής.
<P>
Επίσης, θέλω να μάθω αν εσείς, και αυτήν τη φορά, ζητάτε αυτό που η Επιτροπή χαρακτηρίζει επίσημη επιβεβαίωση μόνο και μόνο για να πείτε ότι τα πράγματα έχουν επιβεβαιωθεί επισήμως· η κυβέρνηση Μπους τότε θα απαντήσει αναμφίβολα λέγοντας ότι τηρεί όλους τους κανόνες. Θα εξετάσετε επίσης τώρα αν είναι πραγματικά εφικτό από τεχνικής απόψεως αυτά τα δεδομένα καταστάσεων ονομάτων επιβατών να αποθηκευτούν πραγματικά για αυτήν την περιορισμένη χρονική περίοδο; Θα ελέγξετε αν αυτό είναι δυνατόν; Κατά την άποψή μου, ωστόσο, το σύστημα δεν περιλαμβάνει απολύτως καμία πρόβλεψη σχετικά με αυτό.
<P>
Θα ήθελα, πραγματικά, να μελετήσω την εντολή για τις καταστάσεις ονομάτων επιβατών, διότι θα πρέπει να συνταχθεί τους αμέσως επόμενους μήνες και ελπίζω ότι θα συζητηθεί εδώ στο Σώμα. Τέλος, άκουσα ότι διεξάγονται επίσης διμερείς συνομιλίες μεταξύ των "νωμένων Πολιτειών και κάποιων κρατών μελών σχετικά με μια νέα συμφωνία για τις καταστάσεις ονομάτων επιβατών (PNR). Αν αυτό αληθεύει, τότε φυσικά σαμποτάρουμε ολοσχερώς τις ίδιες μας τις προσπάθειες, διότι οι "νωμένες Πολιτείες θα καταλήξουν σε συμφωνία με την πλέον διαλλακτική χώρα, και στην περίπτωση αυτή εμείς οι υπόλοιποι δεν θα έχουμε άλλη επιλογή παρά να συμπλεύσουμε. Έχει συζητηθεί αυτό στο Συμβούλιο και μπορείτε να επιβεβαιώσετε ότι δεν θα συναφθεί καμία διμερής συμφωνία μεταξύ των "νωμένων Πολιτειών και κράτους μέλους της ΕΕ, όποιο και αν είναι αυτό;
<SPEAKER ID="299" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, κυρίες και κύριοι, η συζήτηση αυτή ασχολήθηκε κατά κύριο λόγο με το έργο για την απόφαση πλαίσιο της ΕΕ και, όπως είπα στην εναρκτήρια ομιλία μου, το έργο αυτό θα συνεχιστεί και κατά τη διάρκεια της γερμανικής Προεδρίας. Εργαστήκαμε σκληρά για τη θέσπιση της απόφασης πλαισίου, αλλά δυστυχώς δεν θα είναι έτοιμη αυτό το φθινόπωρο.
<P>
Όσον αφορά τις ανταλλαγές πληροφοριών μεταξύ της Ένωσης και των "νωμένων Πολιτειών Αμερικής και τη συζήτηση που διεξάγεται τώρα σχετικά με αυτό το ζήτημα, πρέπει καταρχάς να πω ότι τα κράτη μέλη, ως ανεξάρτητες χώρες, θα συνάψουν προφανώς συμφωνίες με άλλες χώρες για θέματα που εμπίπτουν στη δική τους κυρίαρχη αρμοδιότητα, καθώς είναι ελεύθερα να το κάνουν, και το Συμβούλιο δεν έχει την αρμοδιότητα να παρεμβαίνει σε όλες τις διμερείς σχέσεις μεταξύ των κρατών μελών, και δεν θα τοποθετηθεί σχετικά με αυτές.
<P>
Όσον αφορά ειδικότερα τη συμφωνία για τις καταστάσεις ονομάτων επιβατών (PNR) και το συναφές Αυτόματο Σύστημα Στοχοποίησης (ATS), όπως ανέφερα στην εναρκτήρια ομιλία μου, εξετάζουμε τώρα πόσο συμβατό είναι το ATS με το σύστημα PNR. Ζητήσαμε, ως εκ τούτου, από τις "νωμένες Πολιτείες να εκθέσουν την άποψή τους σχετικά με αυτήν τη συμβατότητα και, μόλις χθες, σε μια συνεδρίαση της Ομάδας Υψηλού Επιπέδου μεταξύ της Ευρωπαϊκής Ένωσης και των "νωμένων Πολιτειών Αμερικής, εμείς, ως Προεδρία, εκφράσαμε την ειδική ανησυχία μας ότι το ATS ενδέχεται να μην συμμορφώνεται με τις διατάξεις της συμφωνίας PNR και τις δεσμεύσεις. Εστιάσαμε, επομένως, την προσοχή μας στο ζήτημα αυτό με διαφόρους τρόπους, και αναμένουμε μια απάντηση από τις "νωμένες Πολιτείες σε αυτό το αίτημα παροχής πληροφοριών. Όπως είπα, όταν λάβουμε την απάντηση και αρχίσουν οι συνομιλίες, το Ευρωπαϊκό Κοινοβούλιο θα ενημερωθεί για τις εξελίξεις, όπως ανέφερε επίσης στην ομιλία του ο Επίτροπος Frattini.
<SPEAKER ID="300" NAME="Kathalijne Maria Buitenweg" AFFILIATION="Verts/ALE">
(EN) Κύριε Πρόεδρε, είμαι πολύ περίεργη. Κυρία Προεδρεύουσα του Συμβουλίου, λέτε ότι σας ανησυχεί τώρα το γεγονός ότι ενδέχεται να υπάρχουν ασυμβατότητες μεταξύ του νέου συστήματος και των καταστάσεων ονομάτων επιβατών, ενώ δηλώσατε επίσης ότι γνωρίζατε την ύπαρξη του συστήματος από το 2005. " νέα συμφωνία για τις καταστάσεις ονομάτων επιβατών συνήφθη μετά από αυτήν την ημερομηνία· γιατί, λοιπόν, δεν ανησυχούσατε για αυτό όταν, ενώ γνωρίζατε το θέμα, προχωρήσατε στη σύναψη συμφωνίας με τις "ΠΑ;
<SPEAKER ID="301" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, υποθέτω ότι θέλετε έναν σχολιασμό μου, παρόλο που σήμερα το απόγευμα, σε δυόμισι ώρες, έχουμε την Ώρα των Ερωτήσεων προς το Συμβούλιο. Θα πω ότι αυτή η συμβατότητα μεταξύ του ATS και του PNR εξετάζεται επί του παρόντος, και αυτό πρέπει να το εντυπώσουμε, διότι αυτήν τη στιγμή διερευνάται το θέμα και δεν υπάρχει καμία ένδειξη ότι μπορεί να μην είναι συμβατά. Δεν πρέπει να συμπεραίνουμε αυτόματα ότι είναι ασύμβατα· αυτήν τη στιγμή διερευνάται το θέμα.
<SPEAKER ID="302" NAME="Sophia in 't Veld" AFFILIATION="ALDE">
(EN) Κύριε Πρόεδρε, με λύπη μου διαπιστώνω ότι για μία ακόμη φορά το Συμβούλιο δεν απάντησε ούτε σε μία ερώτηση. Θέλω να λάβω γραπτές απαντήσεις στις ερωτήσεις μου, ενώ θέλω επίσης να πληροφορηθώ τώρα αν πρόκειται να μας διαβιβαστεί το κείμενο της έρευνας του Συμβουλίου και κατά πόσον το Συμβούλιο σκοπεύει να ενημερώσει σχετικά τους ευρωπαίους πολίτες.
<SPEAKER ID="303" NAME="Paula Lehtomäki" AFFILIATION="Προεδρεύουσα του Συμβουλίου" LANGUAGE="FI">
Κύριε Πρόεδρε, όπως είπα, το σημαντικότερο σε αυτό το στάδιο είναι προφανώς πώς οι "νωμένες Πολιτείες Αμερικής θα ανταποκριθούν στο αίτημα παροχής πληροφοριών που υποβάλαμε εμείς και η Επιτροπή. Όσον αφορά τη διεξαγωγή της διαδικασίας διαφορετικά, το Κοινοβούλιο μπορεί να υποβάλει ερωτήσεις στο Συμβούλιο με εναλλακτικούς τρόπους.
<SPEAKER ID="304" NAME="Franco Frattini" AFFILIATION="Αντιπρόεδρος της Επιτροπής" LANGUAGE="IT">
Κύριε Πρόεδρε, κυρίες και κύριοι, όπως ανέφερε προ ολίγου η εκπρόσωπος της Προεδρίας, πολλές ερωτήσεις θα λάβουν απάντηση όταν θα λάβουμε και εμείς μια λεπτομερή απάντηση στην επιστολή που στείλαμε από κοινού σήμερα.
<P>
Τολμώ να πω ότι πρόκειται για ένα συγκεκριμένο αίτημα. Εάν συμφωνεί η Προεδρία και εάν υποβληθεί επίσημο αίτημα του Κοινοβουλίου, δεν έχω κανένα πρόβλημα να καταθέσω αντίγραφο της επιστολής προς την αμερικανική κυβέρνηση, έτσι ώστε όλοι να πληροφορηθούν τα αιτήματά μας. Επιτρέψτε μου ακόμη να προσθέσω ότι η έρευνά μας δεν αφορά τις "νωμένες Πολιτείες. Οι "νωμένες Πολιτείες είναι μια κυρίαρχη χώρα και ο βασικός διεθνής μας σύμμαχος στην καταπολέμηση της τρομοκρατίας. Εμείς θέλουμε να μάθουμε εάν τηρείται ή όχι μια συμφωνία. Πρόκειται για ένα πολύ απλό ζήτημα, και ελπίζω να λάβουμε σύντομα απάντηση.
<P>
Όπως είχαμε προβλέψει, οι καταστάσεις με τα ονόματα των επιβατών θα δοκιμαστούν εντός του Δεκεμβρίου. Όταν παρέλθουν οι προθεσμίες θα διαπιστώσουμε εάν υπάρχει αθέτηση των συμφωνιών, και πιστεύω ότι θα έχουμε επίσης την ευκαιρία να αξιολογήσουμε την πρώτη αυτή δοκιμή, η οποία επιβεβαιώθηκε από τη συμφωνία που υπογράφηκε στις 19 Οκτωβρίου.
<P>
Όπως ανέφερε και η κ. in 't Veld, είναι προφανές ότι οι πληροφορίες για τους επιβάτες πρέπει να παρέχονται σε αυτούς, καθώς αποτελούν τις αναγκαίες συμφωνηθείσες πληροφορίες, και η δοκιμή με τις καταστάσεις των επιβατών ανταποκρίνεται και σε αυτήν τη δέσμευση που ανέλαβαν οι αμερικανικές αρχές.
<P>
Πιστεύω ότι πρέπει να αποφευχθούν διμερείς συμφωνίες μεταξύ "νωμένων Πολιτειών και κρατών μελών και ότι θα πρέπει να πείσουμε τα κράτη μέλη να περιμένουν και να συνεργασθούν στις ευρωπαϊκές διαπραγματεύσεις. Είναι προφανές ότι η ευρωπαϊκή διαπραγματευτική ισχύς είναι σαφώς ανώτερη από αυτή των μεμονωμένων κρατών μελών.
<P>
Οι πιθανότητες επιτυχίας των ευρωπαίων διαπραγματευτών θα είναι πολύ μεγαλύτερες, εάν είναι ισχυρότερη η πολιτική υποστήριξη και η ενθάρρυνση που θα τους περιβάλλει. Είναι προφανώς προς το συμφέρον των "νωμένων Πολιτειών να συνομιλούν με έναν ισχυρό πολιτικό διαπραγματευτή, ο οποίος όμως δεν θα τις αντιμετωπίζει ως κίνδυνο. Δεν θεωρώ τις "νωμένες Πολιτείες ως κίνδυνο, και θα συμμετάσχω συνεπώς στην ευρωπαϊκή διαπραγματευτική ομάδα, η οποία πιστεύω πως θα είναι πολύ πιο αποτελεσματική σε σχέση με τις διαπραγματεύσεις των μεμονωμένων κρατών μελών. Τάσσομαι επίσης υπέρ της συμμετοχής του Ευρωπαϊκού Κοινοβουλίου και του Κογκρέσου των "νωμένων Πολιτειών.
<P>
" κ. in 't Veld έθεσε ένα ζήτημα που είναι επίσης πολιτικό. Πιστεύω ότι, εάν το Ευρωπαϊκό Κοινοβούλιο και το Κογκρέσο των "ΠΑ ζητήσουν από κοινού να ενημερωθούν ή ακόμη και να συνεργασθούν με την ομάδα υψηλού επιπέδου που σχηματίσαμε, θα έχουν τη δική μου συγκατάθεση, αλλά βεβαίως δεν είμαι μόνος σε αυτήν την ομάδα υψηλού επιπέδου.
<P>
Θα ήταν ωστόσο χρήσιμο τα δύο κοινοβούλια, το Ευρωπαϊκό Κοινοβούλιο και το Κογκρέσο, να εργασθούν από κοινού. Όλα αυτά θα πρέπει να γίνουν γρήγορα καθώς, εάν θέλουμε να διαπραγματευθούμε μια νέα συμφωνία έως τις αρχές της άνοιξης, θα πρέπει να διασφαλίσουμε ότι και τα δύο κοινοβούλια θα έχουν ενημερωθεί για τις προθέσεις μας έως τα τέλη Φεβρουαρίου ή τις αρχές Μαρτίου.
<P>
Το τελευταίο σημείο αφορά τη διαπραγματευτική εντολή μας. Έχω δηλώσει επανειλημμένα ότι δεν έχω καμία αντίρρηση να ενημερώσω πρώτα το Κοινοβούλιο όσον αφορά το σχέδιο διαπραγματευτικής εντολής που θα λάβουμε από το Συμβούλιο σχετικά με τη νέα συμφωνία για τις καταστάσεις με τα ονόματα των επιβατών. Δεν εξαρτάται μόνον από εμένα, αλλά πιστεύω ότι η ενημέρωση του Κοινοβουλίου θα βοηθήσει σε μια ισχυρότερη πολιτική συναίνεση στις διαπραγματεύσεις με την αμερικανική πλευρά.
<SPEAKER ID="305" NAME="Πρόεδρος">
" συζήτηση έληξε.

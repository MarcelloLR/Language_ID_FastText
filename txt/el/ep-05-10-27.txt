<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="" AFFILIATION="(H συνεδρίαση συνεχίζεται στις 10.05)">
<SPEAKER ID="3" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
Εξ ονόματος της Ομάδας μου, θέλω να ανακοινώσω την πρόθεσή μας να συζητηθεί αυτό το ζήτημα. Θα το προτείνουμε στην επόμενη περίοδο συνόδου του Κοινοβουλίου, ενώ θεωρώ ευπρόσδεκτη την υποστήριξη και των άλλων πολιτικών ομάδων. Βλέπω ότι είναι παρόντες η κ. Koch-Mehrin και ο κ. Swoboda, καθώς και άλλοι συνάδελφοι οι οποίοι θα υποστηρίξουν ενδεχομένως αυτό το αίτημα. 
<SPEAKER ID="4" LANGUAGE="DE" NAME="Hannes Swoboda," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, αν όντως έγινε αυτή η δήλωση με αυτόν τον τρόπο, τότε φυσικά είναι τελείως απαράδεκτη για όλους τους βουλευτές του παρόντος Κοινοβουλίου και δεν μπορεί να περάσει απαρατήρητη. Επειδή ακριβώς πρέπει να αντιδράσουμε με τον ενδεδειγμένο τρόπο, θέλω, εξ ονόματος της Ομάδας μου, να δηλώσω ότι στηρίζω πλήρως την ιδέα του κ. Poettering να τεθεί αυτό το θέμα στην ημερήσια διάταξη της επόμενης περιόδου συνόδου. 
<SPEAKER ID="5" LANGUAGE="DE" NAME="Silvana Koch-Mehrin," AFFILIATION="εξ ονόματος της Ομάδας ALDE">
<SPEAKER ID="6" LANGUAGE="" NAME="Πρόεδρος." AFFILIATION="">
<SPEAKER ID="7" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0276/2005) του κ. Μαυρομμάτη, εξ ονόματος της Επιτροπής Αναφορών, σχετικά με την ετήσια έκθεση για τις δραστηριότητες του Ευρωπαίου Διαμεσολαβητή το 2004 (2005/2136(INI)). 
<SPEAKER ID="8" LANGUAGE="EN" NAME="Νικηφόρος Διαμαντούρος," AFFILIATION="Διαμεσολαβητής">
<P>
   . Κύριε Πρόεδρε, θέλω να σας ευχαριστήσω για αυτήν την ευκαιρία να απευθυνθώ στο Κοινοβούλιο και να παρουσιάσω την ετήσια έκθεση για το 2004, το πρώτο πλήρες έτος της θητείας μου.
<P>
Το 2004 ήταν ένα έτος τεράστιας σημασίας για την Ευρωπαϊκή Ένωση: έτος ιστορικής διεύρυνσης, ευρωπαϊκών εκλογών, μιας νέας Επιτροπής και έντονης συζήτησης για το Σύνταγμα. Τα γεγονότα αυτά και η προσοχή του κόσμου που προσέλκυσαν είχαν σημαντικές συνέπειες για τον Διαμεσολαβητή, όπως θα εξηγήσω αμέσως.
<P>
Η ετήσια έκθεση καταγράφει την πρόοδό μας στον χειρισμό των καταγγελιών, στην προώθηση της χρηστής διοίκησης και στη μεγαλύτερη δημοσιοποίηση του έργου του Διαμεσολαβητή στους πολίτες. Συνολικά, ελήφθησαν 3 726 καταγγελίες, αύξηση της τάξης του 53 % σε σύγκριση με την προηγούμενη χρονιά. Η αύξηση του αριθμού των καταγγελιών δεν είναι αποτέλεσμα χειρότερης διοικητικής συμπεριφοράς των θεσμικών οργάνων· αντιθέτως, αντανακλά την αυξημένη γενική ευαισθητοποίηση των πολιτών για τα ευρωπαϊκά θέματα και την αυξανόμενη γνώση των δικαιωμάτων τους και του τρόπου άσκησής τους.
<P>
Όπως ανέφερα, το 2004 ήταν ένα έτος κατά το οποίο τα ευρωπαϊκά θέματα κυριάρχησαν στα πρωτοσέλιδα σε όλη την Ένωση. Κατέβαλα και εγώ εντατικές προσπάθειες για να ενημερώσω τους πολίτες για το δικαίωμά τους να προβαίνουν σε καταγγελίες στον Ευρωπαίο Διαμεσολαβητή και για να κάνω γνωστά τα θετικά αποτελέσματα που επιτεύχθηκαν. Συνολικά, πραγματοποίησα περισσότερες από 30 δημόσιες διαλέξεις και παρουσιάσεις και περισσότερες από 150 συναντήσεις με διαμεσολαβητές, δημόσιους αξιωματούχους και άλλους συνομιλητές στα κράτη μέλη και τις υποψήφιες χώρες.
<P>
Κατά τη διάρκεια του 2004, μπόρεσα να βοηθήσω το 70% περίπου όσων μου υπέβαλαν καταγγελίες. Η βοήθεια αυτή είχε μία από τις ακόλουθες τρεις μορφές: έναρξη έρευνας, διαβίβαση της υπόθεσης σε αρμόδιο φορέα ή παροχή συμβουλών για το πού να στραφούν για μια άμεση και αποτελεσματική λύση στο πρόβλημα. Περάτωσα 251 έρευνες στη διάρκεια του χρόνου. Στο 45% των υποθέσεων, η έρευνα δεν αποκάλυψε κακοδιαχείριση. Ένα τέτοιο πόρισμα δεν είναι πάντα αρνητικό για τον καταγγέλλοντα, ο οποίος έχει τουλάχιστον το όφελος μιας πλήρους εξήγησης εκ μέρους του εμπλεκόμενου θεσμικού φορέα για τις ενέργειές του. Επιπλέον, ακόμα κι όταν δεν υπάρχει κακοδιαχείριση, μπορώ να εντοπίσω μια ευκαιρία βελτίωσης της ποιότητας διοίκησης του θεσμικού φορέα στο μέλλον. Σε αυτήν την περίπτωση, το επισημαίνω σε μια περαιτέρω παρατήρηση στην απόφαση περάτωσης.
<P>
Όταν υπάρχει κακοδιαχείριση, προσπαθώ, αν είναι δυνατόν, να επιτύχω ένα θετικό συνολικό αποτέλεσμα, το οποίο να ικανοποιεί τόσο τον καταγγέλλοντα όσο και το θεσμικό όργανο. Στο 28% των υποθέσεων, οι έρευνές μου κατέληξαν είτε στη διευθέτηση της υπόθεσης από το θεσμικό όργανο προς δικαίωση του καταγγέλλοντα είτε σε φιλικό διακανονισμό. Όπου δεν είναι δυνατός ο φιλικός διακανονισμός, κλείνω την υπόθεση με επίκριση ή συντάσσω σχέδιο σύστασης.
<P>
Ένα παράδειγμα σχεδίου σύστασης που έγινε αποδεκτό το 2004, ήταν η υπόθεση στην οποία η Επιτροπή χορήγησε αποζημίωση σε μια μικρή εταιρεία, στην οποία είχε δοθεί ανεπαρκής χρόνος για να ετοιμάσει πρόταση για ένα έργο έρευνας και ανάπτυξης.
<P>
Αν ένας θεσμικός φορέας της Κοινότητας δεν ανταποκριθεί ικανοποιητικά σε ένα σχέδιο σύστασης, το ύστατο όπλο του Διαμεσολαβητή είναι μια ειδική έκθεση προς το Ευρωπαϊκό Κοινοβούλιο. Το 2004 εκπονήθηκε μόνο μία ειδική έκθεση , κατόπιν άρνησης της Επιτροπής να επανεξετάσει τους κανόνες βαθμολογίας των υπευθύνων τύπου στις αντιπροσωπείες της. Εκπόνησα σχέδιο σύστασης σε αυτήν την υπόθεση, διότι η Επιτροπή δεν παρείχε συνεκτική και πειστική εξήγηση για τις αποκλίσεις από την υφιστάμενη πρακτική, παρότι είχε κάθε ευκαιρία να το πράξει κατά τη διάρκεια της έρευνάς μου.
<P>
Κατά τη γνώμη μου, είναι σημαντικό τα ευρωπαϊκά θεσμικά όργανα να είναι πρόθυμα να επανεξετάζουν, αντί να δίνουν την εντύπωση ότι ενεργούν κατά τρόπο αυθαίρετο. Είμαι ευγνώμων για την υποστήριξη του Κοινοβουλίου σε αυτό το σημαντικό θέμα αρχής, όπως αυτή εκφράζεται στην παράγραφο 11 της έκθεσης του κ. Μαυρομμάτη.
<P>
Το Κοινοβούλιο έχει ήδη εγκρίνει, στις 6 Σεπτεμβρίου 2001, τον Ευρωπαϊκό Κώδικα Ορθής Διοικητικής Συμπεριφοράς. Το κείμενο αυτό περιέχει τους κανόνες και τις αρχές που θα πρέπει να ισχύουν για όλα τα θεσμικά όργανα και τους οργανισμούς της Ένωσης. Ο Κώδικας έτυχε ευρείας αναγνώρισης διεθνώς, στα κράτη μέλη και τις υποψήφιες χώρες, στο Συμβούλιο της Ευρώπης και αλλού στον κόσμο. Αποτελεί, όπως λένε, μια ευρωπαϊκή επιτυχία για την οποία τόσο το Κοινοβούλιο όσο και ο Διαμεσολαβητής μπορούν δίκαια να είναι υπερήφανοι.
<P>
Η θετική αντίδραση του Προέδρου της Επιτροπής στο θέμα αυτό, κατά τη συνάντησή μου με το Σώμα των Επιτρόπων φέτος τον Μάιο, με ενεθάρρυνε. Με τη συνεργασία της Επιτροπής, πιστεύω ότι θα είναι δυνατόν να εγκριθεί το 2006 ένας κοινός κώδικας.
<P>
Τρίτη προτεραιότητα είναι η εμβάθυνση της στενής συνεργασίας μου με τους διαμεσολαβητές των κρατών μελών, μέσω του Ευρωπαϊκού Δικτύου Διαμεσολαβητών. Το δίκτυο καθιστά δυνατή τη μεταφορά υποθέσεων γρήγορα, την κοινοποίηση βέλτιστων πρακτικών και την προώθηση μιας ελεύθερης ροής πληροφοριών για το ευρωπαϊκό δίκαιο και την εφαρμογή του σε εθνικό, περιφερειακό και τοπικό επίπεδο. Ο στόχος είναι η προώθηση της χρηστής διοίκησης σε όλη την Ένωση, ούτως ώστε οι πολίτες να μπορούν να απολαμβάνουν των δικαιωμάτων τους σύμφωνα με το ευρωπαϊκό δίκαιο. Χαίρομαι ιδιαίτερα διότι, κατόπιν μιας πολύτιμης πρότασης της έκθεσης του κ. De Rossa πέρυσι, η Επιτροπή Αναφορών συμμετέχει στο δίκτυο ως πλήρες μέλος και εκπροσωπήθηκε στη συνάντηση των εθνικών διαμεσολαβητών που πραγματοποιήθηκε στη Χάγη τον Σεπτέμβριο.
<P>
Πριν από μερικές εβδομάδες, εορτάσαμε τα πρώτα δέκα χρόνια του Ευρωπαίου Διαμεσολαβητή. Για την περίσταση, εκδώσαμε έναν τόμο για την ιστορία του θεσμικού οργάνου. Διοργανώσαμε, επίσης, μια σειρά επιτυχημένων εορταστικών εκδηλώσεων, συμπεριλαμβανομένης μίας εκδήλωσης για το Ευρωπαϊκό Κοινοβούλιο στις 27 Σεπτεμβρίου φέτος. Επιπλέον, εκδηλώσεις θα πραγματοποιηθούν τις επόμενες εβδομάδες τόσο στο Στρασβούργο όσο και στις Βρυξέλλες.
<SPEAKER ID="9" LANGUAGE="" NAME="Μανώλης Μαυρομμάτης (PPE-DE )," AFFILIATION="Εισηγητής">
<P>
   . Κύριε Πρόεδρε, ευχαριστώ τον κ. Διαμαντούρο για τη συνεργασία που είχαμε σε όλο αυτό το διάστημα της προετοιμασίας και εκπόνησης αυτής της έκθεσης. Ευχαριστώ πολύ επίσης την Επιτροπή Αναφορών, τον κ. Libicki, όλους τους συναδέλφους μου που βρίσκονται σήμερα εδώ, καθώς και τον Sir Robert Atkins και όσους άλλους βοηθήσαν σε αυτήν την έκθεση.
<P>
Είναι γεγονός ότι οι καταγγελίες αυξήθηκαν το 2004 κατά 53% σε σχέση με την προηγούμενη χρονιά. Παρ' όλο που είχε υπολογισθεί ότι η διεύρυνση θα είναι η κυριότερη αιτία της αύξησης των καταγγελιών στον Ευρωπαίο Διαμεσολαβητή, μόλις το 51% του ποσοστού αύξησης προήλθε από τα 10 νέα κράτη. Ωστόσο, η αύξηση των καταγγελιών δεν σημαίνει υποχρεωτικά ότι είναι περισσότερες οι περιπτώσεις κακοδιαχείρισης από τα όργανα της Ευρωπαϊκής Ένωσης, αλλά ότι οι πολίτες είναι περισσότερο ενημερωμένοι για τα δικαιώματά τους. Αυτό οφείλεται, κατά κύριο λόγο, στην έντονη δραστηριότητα του Διαμεσολαβητή. Μέσα στο 2004 πολυάριθμες επισκέψεις του σε κράτη μέλη και τρίτες χώρες, δημόσιες διαλέξεις, συνεντεύξεις Τύπου και άλλες συναντήσεις, συνέβαλαν στην ενημέρωση των πολιτών για τον ρόλο του, αλλά και για το δικαίωμα των πολιτών για τις καταγγελίες τους. Παρ’ όλη όμως τη δραστηριότητα του κ. Διαμαντούρου για την ενημέρωση του κοινού, εξακολουθεί να επικρατεί σύγχυση σε ό,τι αφορά τους τομείς δικαιοδοσίας του Ευρωπαίου Διαμεσολαβητή. Συγκεκριμένα, το 2004, το 74,8% των καταγγελιών που δέχθηκε ο Ευρωπαίος Διαμεσολαβητής ήταν εκτός αρμοδιότητάς του. Οφείλουμε, κατά συνέπειαν, και εμείς ως Κοινοβούλιο, να συμβάλουμε στον σαφή διαχωρισμό της αρμοδιότητας των κοινοτικών οργάνων στα οποία οι Ευρωπαίοι μπορούν να προσφύγουν διεκδικώντας το δίκιο τους.
<P>
Άλλο ένα σημείο που θα ήθελα να σταθώ, είναι ορισμένα στοιχεία που προκύπτουν από την ετήσια έκθεση του Διαμεσολαβητή. Στο 2004 περατώθηκαν 251 έρευνες, από τις οποίες οι 4 ήταν αυτεπάγγελτες. Προτάθηκαν 12 φιλικοί διακανονισμοί, διατυπώθηκαν 36 επικρίσεις, μία εκ των οποίων ήταν προς το Κοινοβούλιο εξαιτίας της μη λήψης επαρκών μέτρων για την προώθηση της ουσιαστικής συμμόρφωσης με τους κανόνεςσχετικά με το κάπνισμα στις εγκαταστάσεις του. Επίσης συντάχθηκαν 17 σχέδια σύστασης και υποβλήθηκε 1 ειδική έκθεση.
<P>
Σημαντικός παράγων για την αποτελεσματικότητα του θεσμού του Διαμεσολαβητή, είναι η συνεργασία του με τους θεσμούς της Ευρωπαϊκής Ένωσης και του Ευρωπαϊκού Κοινοβουλίου γενικότερα. Ενδεικτικά αναφέρω τις τακτικές ενημερώσεις και συναντήσεις του κ. Διαμαντούρου με την Επιτροπή Αναφορών και το Προεδρείο της, καθώς και τη συνάντησή του, στις 25 Μαΐου του 2005, με το Κολλέγιο των Επιτρόπων. Στα συμπεράσματα της συνάντησης αυτής τονίζεται η γνήσια κοινότητα συμφερόντων, μεταξύ της Επιτροπής και του Ευρωπαίου Διαμεσολαβητή, στην εξασφάλιση ότι τόσο η διορθωτική όσο και η παρεμβατική πτυχή του έργου του Διαμεσολαβητή επιτελούνται με επιτυχία.
<P>
Είναι γεγονός ότι οι περισσότερες καταγγελίες αφορούν περιπτώσεις κακής διαχείρισης. Περίπτωση κακής διοίκησης σύμφωνα με την ετήσια έκθεση του Διαμεσολαβητή το 1997, σημειώνεται όταν ένα δημόσιο όργανο παραλείπει να ενεργήσει σύμφωνα με τον κανόνα ή την αρχή που το δεσμεύει. Το 22% των περιπτώσεων κακοδιαχείρισης αφορούν την έλλειψη διαφάνειας και την άρνηση παροχής πληροφοριών. Το 19% αφορά διακρίσεις, το 12% καθυστερήσεις, που θα μπορούσαν να έχουν αποφευχθεί. Επί πλέον, το 9% αφορά δικαστικά σφάλματα, το 7%, κατάχρηση εξουσίας ή αδικία, το 6% αφορά περιπτώσεις αμέλειας, ενώ το 5% νομικό σφάλμα.
<P>
Κύριε Πρόεδρε, κυρία Wallström, θα ήθελα επιπλέον να επισημάνω, όπως αναφέρω και στην έκθεσή μου, ότι θα ήταν ουσιαστική η παρουσία του Διαμεσολαβητή στην Επιτροπή Αναφορών του Ευρωπαϊκού Κοινοβουλίου προκειμένου να συζητείται κάθε μορφή άρνησης από την πλευρά του θεσμικού οργάνου ή οργανισμού για φιλικό διακανονισμό. Η ετήσια έκθεση του Διαμεσολαβητή καταδεικνύει, μεταξύ άλλων, και τις προσπάθειες που καταβάλλονται από τον Διαμεσολαβητή για τη διεύρυνση και την περαιτέρω ενδυνάμωση του δικτύου εθνικών και περιφερειακών διαμεσολαβητών αναπτύσσοντας την ανταλλαγή πληροφοριών και βέλτιστων πρακτικών.
<P>
Ιδιαίτερο ενδιαφέρον προκαλεί η διαπίστωση ότι το 69% των καταγγελιών είναι εναντίον της Επιτροπής. Από την πλευρά της, η Ευρωπαϊκή Επιτροπή θα πρέπει να εξετάζει τις καταγγελίες, που αφορούν παραβάσεις εντός εύλογης προθεσμίας, έτσι ώστε να επιτυγχάνεται άμεση και αποτελεσματική εξέταση των καταγγελιών των πολιτών.
<P>
Τέλος, σημείο αναφοράς για τη σύνταξη της έκθεσής μου ήταν και η περυσινή έκθεση De Rossa, για τις δραστηριότητες του Ευρωπαίου Διαμεσολαβητή το 2003. Μελετώντας συγκριτικά τις εκθέσεις του Διαμεσολαβητή για το 2003 και το 2004 το αποτέλεσμα ήταν θετικό και μας κατευθύνει να επικεντρωθούμε στα σημεία που η Επιτροπή Αναφορών δείχνει ιδιαίτερο ενδιαφέρον. Εξάλλου, με τον τρόπο αυτόν μπορούμε να δούμε και την ουσιαστική πρόοδο που έχει μέσα σε έναν χρόνο.
<SPEAKER ID="10" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
   Κύριε Πρόεδρε, θέλω καταρχάς να ευχαριστήσω τον εισηγητή, τον κ. Μαυρομμάτη, για την έκθεσή του, η οποία είναι ένα πολύ χρήσιμο έγγραφο. Επιτρέπει στην Επιτροπή να λάβει υπόψη της τις απόψεις του Ευρωπαϊκού Κοινοβουλίου σε έναν αριθμό σημαντικών θεμάτων, τα οποία έθεσε ο Διαμεσολαβητής στην ετήσια έκθεσή του για το 2004.
<P>
Όπως σωστά επισημαίνεται στην έκθεση του κ. Μαυρομμάτη, ο αριθμός των καταγγελιών προς τα ευρωπαϊκά θεσμικά όργανα και οργανισμούς που χειρίστηκε ο Διαμεσολαβητής αυξήθηκε κατά 53% το 2004. Συμφωνώ με την ετήσια έκθεση του Διαμεσολαβητή ότι αυτό αντανακλά την αυξημένη αναγνώριση του Ευρωπαίου Διαμεσολαβητή από τους Ευρωπαίους, κάτι που αποτελεί μια εξέλιξη την οποία θα πρέπει να επικροτήσουμε.
<P>
Η Επιτροπή έχει αποφασίσει να αντικαταστήσει την υφιστάμενη εξουσιοδότηση –η οποία επί του παρόντος χορηγείται μόνο στον Πρόεδρο– με μια εξουσιοδότηση η οποία χορηγείται στον Επίτροπο που είναι αρμόδιος για το αντικείμενο της έρευνας του Διαμεσολαβητή. Παράλληλα, η Γενική Γραμματεία της Επιτροπής ενισχύει τον ρόλο της ως θεματοφύλακα της πολιτικής και διοικητικής συνοχής και συνέπειας των τελικών απαντήσεων της Επιτροπής προς τον Διαμεσολαβητή. Η μεταρρύθμιση αυτή θα τεθεί σε ισχύ την 1η Νοεμβρίου 2005.
<P>
Η έκθεση του κ. Μαυρομμάτη αναφέρεται στο θέμα της διαφάνειας, όσον αφορά ιδιαίτερα την εφαρμογή του κανονισμού (ΕΚ) αριθ. 1049/2001 σχετικά με την πρόσβαση στα έγγραφα, ένα θεμελιώδες δικαίωμα των πολιτών. Η έκθεση επισημαίνει, επίσης, ότι ο κανονισμός 1049/2001 ισχύει τώρα για τις υπηρεσίες της Κοινότητας.
<P>
Ο κώδικας της Επιτροπής τέθηκε σε ισχύ τον Νοέμβριο του 2000. Θα εκθέσουμε στους ενδιαφερόμενους φορείς τα αποτελέσματα των σκέψεών μας στο θέμα αυτό. Η πρόσφατη ίδρυση Ευρωπαϊκής Σχολής Διοίκησης αυξάνει τη σημασία του θέματος.
<P>
Επιτρέψτε μου να πω δυο λόγια για το Καθεστώς του Διαμεσολαβητή. Κατά την επίσκεψή του στο Σώμα των Επιτρόπων στις 25 Μαΐου 2005, ο κ. Διαμαντούρος ενημέρωσε την Επιτροπή ότι είχε ζητήσει από το Ευρωπαϊκό Κοινοβούλιο να επανεξετάσει ορισμένες πτυχές του Καθεστώτος του Διαμεσολαβητή. Θα ήθελε, ειδικότερα, να έχει το δικαίωμα να παρεμβαίνει κατά την εκδίκαση ενώπιον του Δικαστηρίου υποθέσεων που αφορούν εικαζόμενες παραβιάσεις των δικαιωμάτων που ορίζει ο Χάρτης των Θεμελιωδών Δικαιωμάτων.
<SPEAKER ID="11" LANGUAGE="DE" NAME="Richard Seeber," AFFILIATION="εξ ονόματος της Ομάδας PPE-DE">
<P>
Αναμφίβολα ο Διαμεσολαβητής είναι ένας από τους σημαντικότερους αρωγούς για τη διασφάλιση της θέσης των πολιτών, όταν αυτοί συναλλάσσονται με τα θεσμικά όργανα. Κάθε φορά που οι πολίτες συναλλάσσονται με μεγάλες διοικητικές μονάδες, είναι απαραίτητος ένας ανεξάρτητος, ξεκάθαρος και, κυρίως, δωρεάν εξωτερικός έλεγχος. Δεν είναι τυχαίο το γεγονός ότι τα σκανδιναβικά κράτη απέκτησαν από νωρίς ένα τέτοιο όργανο και ότι ήδη από τη δεκαετία του 1970 υπήρχε η σκέψη να δημιουργηθεί μια τέτοια υπηρεσία στην Κοινότητα, κάτι που τελικά επιτεύχθηκε μετά τη Συνθήκη του Μάαστριχτ.
<P>
Ο αριθμός των καταγγελιών αυξάνεται σταθερά, όμως αυτό, κατ’ εμέ, δεν σημαίνει ότι η ευρωπαϊκή διοίκηση έχει γίνει χειρότερη, αλλά ότι ολοένα και περισσότεροι πολίτες προσπαθούν να διεκδικήσουν τα δικαιώματά τους. Ως εκ τούτου, καθίσταται ακόμη πιο ασήμαντο το γεγονός ότι οι μη παραδεκτές καταγγελίες παραμένουν σταθερά σε υψηλά επίπεδα και αποτελούν κατά μέσο όρο το 70-75% περίπου. Αυτό υποδηλώνει ότι ορισμένοι πιστεύουν ότι υπήρξαν θύματα άδικης μεταχείρισης και θέλουν να κάνουν κάτι γι’ αυτό.
<SPEAKER ID="12" LANGUAGE="EN" NAME="Proinsias De Rossa," AFFILIATION="εξ ονόματος της Ομάδας PSE">
<P>
Η ίδια η ύπαρξη της υπηρεσίας του Διαμεσολαβητή, λειτουργεί, πιστεύω, αποτρεπτικά για την κακοδιοίκηση και η 10η επέτειος αυτής της υπηρεσίας αξίζει αναθεώρηση του καθεστώτος. Ελπίζω, πραγματικά, ότι το Κοινοβούλιο, το οποίο είναι αρμόδιο, θα αναλάβει αυτήν την αναθεώρηση στη διάρκεια των επόμενων 12 μηνών.
<P>
Η υπηρεσία του Διαμεσολαβητή έχει σαφώς επιλύσει πολλά προβλήματα, αλλά δεν ήταν σε θέση να τα επιλύσει όλα. Μάλιστα, το γεγονός ότι το 75% των καταγγελιών που λαμβάνει η υπηρεσία του Διαμεσολαβητή δεν άπτεται άμεσα των θεσμικών οργάνων της Ευρωπαϊκής Ένωσης και των προβλημάτων τους δεν είναι, κατά την άποψή μου, απαραιτήτως κακό. Δείχνει ότι ο κόσμος γνωρίζει ότι υπάρχει ένας οργανισμός που μπορεί να τον βοηθήσει και το γεγονός ότι το γραφείο του Διαμεσολαβητή τους παραπέμπει στον κατάλληλο τομέα όπου μπορούν να βρουν μια λύση για το πρόβλημά τους αποτελεί σημαντική υπηρεσία.
<P>
Το άλλο θέμα στο οποίο θέλω να αναφερθώ είναι ο κώδικας ορθής διοικητικής συμπεριφοράς. Όπως έχει ήδη αναφερθεί, ο κώδικας αυτός έχει εγκριθεί από το Κοινοβούλιο· το ίδιο το Κοινοβούλιο, όπως και το Συμβούλιο, λειτουργεί με βάση αυτόν τον κώδικα. Δεν υπάρχει απολύτως κανένας λόγος να μην εγκρίνει και η Επιτροπή αυτόν τον κώδικα ορθής διοικητικής συμπεριφοράς, ούτως ώστε να έχουμε έναν κοινό κώδικα και για τα τρία θεσμικά όργανα. Κάνω έκκληση στην Επίτροπο Wallström να επιληφθεί του θέματος και να το θέσει στο σώμα των Επιτρόπων.
<SPEAKER ID="13" LANGUAGE="" NAME="Luciana Sbarbati," AFFILIATION="εξ ονόματος της Ομάδας ALDE">
<P>
Ο θεσμός του πρώτου Διαμεσολαβητή στην Ευρώπη ανάγεται στο 1809 στη Σουηδία. Ως ιταλίδα υπήκοος, θα ήθελα ωστόσο να υπενθυμίσω ότι εκείνος που δημιούργησε τον θεσμό των αναφορών, επιτρέποντας, βάσει του άρθρου 10 του Συντάγματος της Ιταλικής Δημοκρατίας του 1849, τη δυνατότητα υποβολής αναφορών είτε μεμονωμένα είτε συλλογικά, ήταν ο Giuseppe Mazzini, που φέτος γιορτάζουμε τα διακόσια χρόνια από τη γέννησή του. Εκείνος ήταν που οραματίστηκε μία πολιτική ένωση των ευρωπαϊκών λαών σε μία Ευρώπη που θα αποτελείται από ελεύθερα εθνικά κράτη, ομόσπονδα μεταξύ τους: οι πρόδρομοι της ιδέας της Ευρώπης που πήρε μορφή και υπόσταση έναν αιώνα αργότερα στον αρχικό πυρήνα της σημερινής Ένωσης.
<P>
Η ετήσια έκθεση του Διαμεσολαβητή μας, την οποία εξετάζουμε σήμερα, μας παρέχει μία ιδέα της επιθυμίας των πολιτών για αλληλεπίδραση με τα κοινοτικά θεσμικά όργανα. Ωστόσο, το γεγονός που πρέπει να μας προβληματίσει είναι ότι το 72% των 3.726 καταγγελιών που έχουν παραληφθεί δεν εμπίπτουν στην αρμοδιότητά του. Είναι επίσης σημαντικό το γεγονός ότι το 51% των υποθέσεων αναφέρθηκε από πολίτες των χωρών της διεύρυνσης. Αυτό σημαίνει ότι η αντίληψη που έχουν οι πολίτες για την Ένωση και τους εκπροσώπους της είναι ακόμα συγκεχυμένη, ότι οι πολίτες της Κοινότητας είναι αναμφίβολα πλήρως ενήμεροι για τα δικαιώματά τους και ότι επιθυμούν, διαμέσου των καταγγελιών, να ασκήσουν αυτά τα δικαιώματα. Είναι, ωστόσο, επίσης προφανές ότι δεν καταφέρνουν να προσδιορίσουν τον σωστό αποδέκτη των καταγγελιών τους.
<SPEAKER ID="14" LANGUAGE="ES" NAME="David Hammerstein Mintz," AFFILIATION="εξ ονόματος της Ομάδας Verts/ALE">
<P>
Κυρία Wallström, μολονότι το λεγόμενο Σχέδιο Δ που εκπονήσατε για να μας φέρετε πιο κοντά στους Ευρωπαίους πολίτες, να ανοίξετε τις πόρτες αυτού του θεσμού και να προωθήσετε τον διάλογο, αξίζει την υποστήριξή μας, αυτό δεν αποκλείει το δικαίωμα καταγγελιών στον Διαμεσολαβητή, εφόσον είναι εκείνος που παρέχει στους πολίτες μία ανεξάρτητη ανάλυση σε περίπτωση που θέλουν να κάνουν μία καταγγελία για κακή διακυβέρνηση ή κακοδιοίκηση εκ μέρους των ευρωπαϊκών θεσμικών οργάνων.
<P>
Αυτή η έκθεση περιέχει ένα θέμα που είναι μεγάλης σημασίας για τους πολίτες: η Ευρωπαϊκή Υπηρεσία Καταπολέμησης της Απάτης (OLAF) προφανώς δεν συνεργάστηκε πλήρως με τον Ευρωπαίο Διαμεσολαβητή κατά την εξέταση μίας καταγγελίας εναντίον της.
<P>
Η Επιτροπή Αναφορών –η αρμόδια επιτροπή– αποφάσισε, επομένως, να συντάξει μία έκθεση και να ακούσει τόσο τον Ευρωπαίο Διαμεσολαβητή όσο και τον Διευθυντή της OLAF.
<P>
Πρέπει να εκφράσω την έκπληξη και την κατάπληξή μου για τον τρόπο με τον οποίο οι αρχηγοί των δύο μεγάλων πολιτικών ομάδων μπλόκαραν την έκθεση και δεν επέτρεψαν τη διεξαγωγή αυτής της ακρόασης. Και σαν να μην έφτανε αυτό, η Διάσκεψη των Προέδρων, μετά από πίεση των δύο μεγαλύτερων Ομάδων, εμπόδισε την Επιτροπή Αναφορών να ακούσει τον Διαμεσολαβητή και τον Διευθυντή της OLAF, κάτι που πιστεύω ότι ο Κανονισμός του Κοινοβουλίου δεν της επιτρέπει.
<P>
Πιστεύω ότι οι δικαιολογίες που προβλήθηκαν –ότι ήμασταν εν μέσω της διαδικασίας εκλογής νέου διευθυντή της OLAF– δεν ήταν αποδεκτοί, και ότι αυτό το Σώμα πρέπει να εξετάσει το θέμα, διότι δεν ωφέλησε καθόλου, ούτε από άποψη διαφάνειας ούτε από άποψη απάντησης στις καταγγελίες των πολιτών.
<SPEAKER ID="15" LANGUAGE="" NAME="Mario Borghezio," AFFILIATION="εξ ονόματος της Ομάδας IND/DEM">
<P>
   Κύριε Πρόεδρε, κυρίες και κύριοι συνάδελφοι, η έκθεση του Ευρωπαίου Διαμεσολαβητή για το 2004 δεν περιέχει, κατά τη γνώμη μας, μία συνολική θεώρηση των ενεχόμενων αρχών, παρότι ήταν σίγουρα αισθητή η σχετική ανάγκη. Όπως υπογράμμισαν πολλοί από τους ομιλητές, το αποτέλεσμα των δημοψηφισμάτων, που απέρριψε, σε κράτη μεγάλης σημασίας και σπουδαίας δημοκρατικής παράδοσης, το σχέδιο του Ευρωπαϊκού Συντάγματος, δείχνει ότι υπάρχει έντονη αίσθηση ανησυχίας και ευρεία δυσαρέσκεια μεταξύ των ευρωπαίων πολιτών έναντι της δημοκρατικότητας των ευρωπαϊκών θεσμικών οργάνων.
<SPEAKER ID="16" LANGUAGE="PL" NAME="Marcin Libicki," AFFILIATION="εξ ονόματος της Ομάδας UEN">
<P>
   . Κύριε Πρόεδρε, με μεγάλη χαρά λαμβάνω τον λόγο σε αυτήν τη συζήτηση, καθώς μοιράζομαι το βήμα με άτομα τα οποία σέβομαι πολύ. Αναφέρομαι στον Διαμεσολαβητή, τον κ. Διαμαντούρο, με τον οποίο η Επιτροπή Αναφορών, την οποίας προεδρεύω, συνεργάζεται πολύ στενά, στον εισηγητή, κ. Μαυρομμάτη, ο οποίος είναι ένα από τα πιο δραστήρια μέλη της επιτροπής μας, και στην Επίτροπο Wallström, με την οποία η επιτροπή μας διατηρεί στενές και φιλικές επαφές.
<P>
Όλοι οι αξιωματούχοι πρέπει να απολαμβάνουν τον σεβασμό των υπολοίπων, και αυτό αληθεύει στην περίπτωση του καθηγητή Διαμαντούρου. Το γνωρίζω αυτό πολύ καλά, διότι βρίσκομαι σε στενή επαφή με τους εθνικούς διαμεσολαβητές, οι οποίοι είναι οι καλύτεροι κριτές. Ο καθηγητής Zoll, ο πολωνός Διαμεσολαβητής, εκφράζει συνεχώς τον σεβασμό του για τις δραστηριότητες του καθηγητή Διαμαντούρου, και θεωρούμε ότι αυτό αποτελεί μια πολύ πειστική απόδειξη. Εξάλλου, η Επιτροπή Αναφορών έχει πλήρη επίγνωση του υψηλού επιπέδου του έργου του καθηγητή Διαμαντούρου, ο οποίος επίσης επανεξελέγη με συντριπτική πλειοψηφία. Θα θέλαμε να ευχαριστήσουμε για όλα αυτά τα σημεία, καθηγητά Διαμαντούρε, και θα ήθελα επίσης να ευχαριστήσω τον εισηγητή. 
<SPEAKER ID="17" LANGUAGE="FR" NAME="Jean-Claude Martinez (NI ). –" AFFILIATION="">
<P>
Συγχωρήστε με για αυτό που θα πω, κύριε Διαμαντούρο, αλλά είστε αρμόδιος μόνο για τις υποθέσεις κακής διοίκησης. Έτσι, στο ζήτημα του τυριού φέτα των φίλων μου, των Ελλήνων, δεν αναγνωρίζεται η αρμοδιότητά σας για το τυρί φέτα που παρασκευάζεται στη Lozère με πρόβειο γάλα από τη Νότια Γαλλία.
<P>
Αντιθέτως, είστε αρμόδιος για το θέμα της παραβίασης των θεμελιωδών δικαιωμάτων, και εντός του ίδιου του Ευρωπαϊκού Κοινοβουλίου, με το οποίο σχετίζεται το 10% των δραστηριοτήτων σας. Για παράδειγμα, του θεμελιώδους δικαιώματος να μιλά κανείς τη γλώσσα του: οι τριανταπέντε μη εγγεγραμμένοι βουλευτές δεν απολαύουν υπηρεσιών διερμηνείας κατά τις συνεδριάσεις της ομάδας τους. Γιατί; Επειδή ο μη εγγεγραμμένος βουλευτής είναι ο ελλείπων κρίκος του ανθρώπινου είδους ανάμεσα στον πίθηκο και τον πολιτικό homo sapiens. Συνεπώς, εμείς, οι μη εγγεγραμμένοι, για να επικοινωνήσουμε μεταξύ μας, ξύνουμε τις μασχάλες μας, βγάζουμε τη γλώσσα και μουγκρίζουμε. Αυτός είναι προφανώς ο λόγος για τον οποίο δεν χρειαζόμαστε διερμηνείς.
<SPEAKER ID="18" LANGUAGE="DE" NAME="Andreas Schwab (PPE-DE )." AFFILIATION="">
<P>
Κατά το παρελθόν έτος η Επιτροπή Αναφορών και ο Διαμεσολαβητής συνεργάστηκαν πολύ καλά· φρονώ ότι ο τρόπος που το κατάφεραν πρέπει να αποτελεί πρότυπο, όχι μόνο για τη συνεργασία μεταξύ του Διαμεσολαβητή και της Επιτροπής, αλλά και για τη συνεργασία μεταξύ του Διαμεσολαβητή και του Συμβουλίου – σε αυτό το θέμα θα επανέλθω αργότερα. Ενώ όμως αυτή η σχέση εργασίας χαρακτηρίζεται στην πλειονότητα των υποθέσεων κατά το 2004 από έντονη διάθεση συνεργασίας, πρέπει να παραδεχθούμε ότι σε ορισμένες περιπτώσεις θα μπορούσαν να υπάρξουν καλύτερα αποτελέσματα.
<P>
Οι αρμοδιότητες του Διαμεσολαβητή –ενός θεσμού που έχει καταργηθεί στην πατρίδα μου– έχουν πολύ μεγάλη σημασία για την Ευρωπαϊκή Ένωση, καθώς πρόκειται για ένα πρόσωπο το οποίο επικοινωνεί άμεσα με τους πολίτες της Ευρωπαϊκής Ένωσης και με αυτόν τον τρόπο τους φέρνει πιο κοντά στα θεσμικά της όργανα. Παρά τις δυσκολίες στις οποίες αναφέρθηκε ο κ. Seeber, κατέστη ήδη δυνατό να επιτευχθούν πολλά πράγματα· εντούτοις, πρέπει να συνεχίσουμε τις προσπάθειες, προκειμένου να πείσουμε τους πολίτες για τα πλεονεκτήματα που ο Διαμεσολαβητής μπορεί να προσφέρει προβαίνοντας στην αποκάλυψη των δυσλειτουργιών της ευρωπαϊκής διοίκησης, οι οποίες είναι κάπως πιο σοβαρές από την υπόθεση που μόλις περιέγραψε ο κ. Martinez, και στην αντιμετώπιση των συναφών προβλημάτων.
<P>
Ο Διαμεσολαβητής διασφαλίζει με το έργο του την τήρηση υψηλών προτύπων διοίκησης εντός της Ευρωπαϊκής Ένωσης, των θεσμικών οργάνων της και των οργανισμών της. Ακόμη και στις 113 –από τις συνολικά 251– υποθέσεις στις οποίες δεν μπορούσαν να διαπιστωθούν δυσλειτουργίες της διοίκησης, το έργο του Διαμεσολαβητή είναι πράγματι χρήσιμο, καθώς το εμπλεκόμενο θεσμικό όργανο –για παράδειγμα η Επιτροπή– μπορεί να υποδείξει τρόπους βελτίωσης της ποιότητας στο μέλλον. Σε μεμονωμένες περιπτώσεις, ο Διαμεσολαβητής μπορεί να προστατέψει το θεσμικό όργανο από αδικαιολόγητη κριτική, καθόσον, ως τρίτος κατά κάποιο τρόπο, μπορεί να επικαλείται απόλυτη αντικειμενικότητα.
<P>
Επίσης, θέλω να σας εκφράσω τις θερμές μου ευχαριστίες και για έναν ακόμη λόγο, ήτοι για τη θετική σας ανταπόκριση στην ερώτηση της νεολαίας των Χριστιανοδημοκρατών στη Γερμανία (Junge Union) –της οποίας εξακολουθώ να είμαι μέλος– την οποία έθεσε ο κ. Brok. Δράττομαι της ευκαιρίας να επισημάνω ότι το Συμβούλιο, στο οποίο στρέφεται η κριτική μου εν προκειμένω, σήμερα δυστυχώς λάμπει και πάλι διά της απουσίας του. Πραγματοποιώντας τις συνεδριάσεις του κεκλεισμένων των θυρών, το Συμβούλιο δεν καταβάλλει καμία προσπάθεια για την επίτευξη του στόχου του Ευρωπαϊκού Συντάγματος, στην έγκριση του οποίου συμμετείχε και το ίδιο, και ο οποίος αφορά την όσο το δυνατόν πιο διαφανή προσέγγιση κατά την προάσπιση του δημοσίου συμφέροντος και την εκπροσώπηση των πολιτών και των κατοίκων της Ευρώπης. Αποτελεί πράγματι θετική ένδειξη το γεγονός ότι ένα ευρωπαϊκό θεσμικό όργανο έχει τη δυνατότητα να παρακολουθεί με κριτικό τρόπο τις δραστηριότητες ενός άλλου θεσμικού οργάνου και σε αυτήν του την προσπάθεια καθοδηγείται μόνο από τους στόχους του Ευρωπαϊκού Συντάγματος. Γι’ αυτό, κύριε Διαμαντούρε, σας ευχαριστώ θερμώς. 
<SPEAKER ID="19" LANGUAGE="HU" NAME="Alexandra Dobolyi (PSE ). –" AFFILIATION="">
<P>
Όπως ανέφερε η κ. Wallström στην ομιλία της, η Επιτροπή έχει ένα σχέδιο μεταρρύθμισης για να βοηθήσει τις προσπάθειές μας. Οι ευρωπαίοι πολίτες δικαιολογημένα αναμένουν από τα δημόσια θεσμικά όργανα να εργαστούν αποτελεσματικά και ανοιχτά. Ελπίζω ότι στο μέλλον η Επιτροπή θα εφαρμόσει τις μεταρρυθμιστικές προσπάθειες που διατυπώνονται στην ομιλία.
<SPEAKER ID="20" LANGUAGE="PL" NAME="Mieczysław Edmund Janowski (UEN ). –" AFFILIATION="ad multos annos">
<P>
   Κύριε Πρόεδρε, κύριε Διαμαντούρε, θα ήθελα να ευχαριστήσω τον Διαμεσολαβητή για τη λεπτομερή δήλωσή του σχετικά με τις δραστηριότητές του το 2004. Το έτος αυτό υπήρξε ιδιαίτερα σημαντικό λόγω της διεύρυνσης της ΕΕ με την ένταξη 10 νέων κρατών μελών. Θα ήθελα επίσης να συγχαρώ τον κ. Μαυρομμάτη και να τον ευχαριστήσω για την εξαιρετική έκθεσή του.
<P>
Το γεγονός ότι αυτό το θεσμικό όργανο υπάρχει εδώ και 10 χρόνια αποτελεί εξαιρετικό παράδειγμα της αυξημένης ενημέρωσης για τα δικαιώματα των πολιτών στην Κοινότητά μας. Το λέω αυτό ως εκπρόσωπος της Πολωνίας, ενός νέου κράτους μέλους, το οποίο έχει αποκτήσει πείρα σε αυτόν τον τομέα μέσω των θεσμών του πολωνού Συνηγόρου του Πολίτη και του πολωνού Διαμεσολαβητή για τα Παιδιά. Όλοι αυτοί οι παράγοντες βοηθούν στη δημιουργία μιας ευρωπαϊκής κοινωνίας πολιτών που γνωρίζουν τα δικαιώματα και τις υποχρεώσεις τους, και αυτό είναι ένα σημείο που θα ήθελα να τονίσω.
<SPEAKER ID="21" LANGUAGE="PL" NAME="Ryszard Czarnecki (NI ). –" AFFILIATION="">
<P>
   Κύριε Πρόεδρε, κύριε Διαμαντούρε, η πατρίδα του Διαμεσολαβητή, η Ελλάδα, κέρδισε το ευρωπαϊκό πρωτάθλημα καλαθοσφαίρισης πριν από λίγες εβδομάδες για πρώτη φορά μετά από 10 και πλέον χρόνια. Το αναφέρω αυτό διότι η πρόταση ψηφίσματος του Κοινοβουλίου δηλώνει ότι ο Διαμεσολαβητής παρείχε αποτελεσματική βοήθεια στο 70% περίπου των περιπτώσεων που υποβλήθηκαν σε αυτόν. Μπορώ να διαβεβαιώσω τον Διαμεσολαβητή ότι οι συμπατριώτες του, οι οποίοι είναι οι καλύτεροι καλαθοσφαιριστές στην Ευρώπη, θα του έλεγαν ότι ένα ποσοστό επιτυχίας 70% για καλάθια δύο ή τριών πόντων είναι ανήκουστο, και θα ήθελα να τον συγχαρώ για αυτό το επίτευγμά του. Θα ήθελα επίσης να τον συγχαρώ για την αύξηση του αριθμού των καταγγελιών, καθώς αυτό αποδεικνύει ότι οι άνθρωποι αντιμετωπίζουν σοβαρά τον θεσμό του και πιστεύουν ότι είναι πραγματικά αναγκαίος.
<P>
Δεν συμφωνώ με τον ισχυρισμό ότι μόνο το ήμισυ αυτής της αύξησης οφείλεται στα 10 νέα κράτη μέλη, όπως δηλώνει το σχέδιο ψηφίσματος. Η λέξη «μόνο» σε αυτήν την πρόταση θα πρέπει να αντικατασταθεί από τη φράση «έως και», καθώς ο θεσμός των Ευρωπαίου Διαμεσολαβητή είναι μια πολύ καινούρια έννοια για τους πολίτες των νέων κρατών μελών. Ο Διαμεσολαβητής θα πρέπει να λάβει τη διαβεβαίωση ότι εν καιρώ θα βομβαρδιστεί με τις καταγγελίες μας. 
<SPEAKER ID="22" LANGUAGE="HU" NAME="Péter Olajos (PPE-DE ). –" AFFILIATION="">
<P>
   Κύριε Πρόεδρε, καταρχάς, παρακαλώ επιτρέψτε μου να συγχαρώ τον συνάδελφό μου, τον εισηγητή κ. Μανώλη Μαυρομμάτη, ο οποίος αναθεώρησε με μεγάλη προσοχή την ετήσια έκθεση του Ευρωπαίου Διαμεσολαβητή σχετικά με τις δραστηριότητές του το 2004, η οποία υποβλήθηκε στο Ευρωπαϊκό Κοινοβούλιο. Στηρίζω και εγώ τη στενή συνεργασία του Διαμεσολαβητή με την Επιτροπή Αναφορών του Ευρωπαϊκού Κοινοβουλίου, διότι αυτό δίνει τη δυνατότητα στις αναφορές των πολιτών να φτάνουν άμεσα σε αυτούς που λαμβάνουν τις αποφάσεις του Ευρωπαϊκού Κοινοβουλίου, παρέχοντας άμεση στήριξη στην αποτελεσματικότητα της νομοθεσίας της ΕΕ.
<P>
Η ετήσια έκθεση για το 2004 που εξέδωσε ο Ευρωπαίος Διαμεσολαβητής αποκαλύπτει ότι ο αριθμός των καταγγελιών που έλαβε αυξήθηκε κατά 53% το 2004 σε σύγκριση με το 2003. Προς ακόμα μεγαλύτερη έκπληξη, μόνο το ήμισυ αυτής της αύξησης προέρχεται από τα δέκα νέα κράτη μέλη. Με άλλα λόγια, ίσως φαίνεται ότι οι πολίτες και οι επιχειρήσεις των νέων κρατών μελών έχουν λιγότερα παράπονα στην ΕΕ ή έχουν μικρότερη τάση προς τις καταγγελίες.
<P>
Ιδιαίτερα, θα ήθελα να επιστήσω την προσοχή του κ. Διαμαντούρου σε ένα φαινόμενο διακριτικής μεταχείρισης που παρατηρήθηκε κατά τη διάρκεια της εισαγωγής στα ευρωπαϊκά θεσμικά όργανα. Μία από τις προϋποθέσεις για τις εισαγωγικές εξετάσεις που ανακοινώθηκε στα 25 κράτη μέλη είναι ότι οι εξετάσεις θα διεξαχθούν σε δύο από τις 15 γλώσσες της ΕΕ. Αυτό σημαίνει ότι, ενώ ένας υποψήφιος από ένα παλαιό κράτος μέλος μπορεί να εξεταστεί στη μητρική του γλώσσα και σε μια ξένη γλώσσα, ένας υποψήφιος από κάποιο νέο κράτος μέλος δεν μπορεί να χρησιμοποιήσει τη μητρική του γλώσσα.
<P>
Άπειρες τέτοιες καταγγελίες λαμβάνονται σε καθημερινή βάση. Το Κοινοβούλιο συζήτησε το θέμα Vaxholm της Σουηδίας την Τρίτη, αλλά διαπιστώνουμε παρόμοιες διακρίσεις κατά επιχειρήσεων στα νέα κράτη μέλη, επίσης. Επιτρέψτε μου να αναφέρω την υπόθεση με την ονομασία Soko Bunda και Soko Pannónia, η οποία περιλαμβάνει τον αποκλεισμό αρκετών δεκάδων ουγγρικών επιχειρήσεων από τη γερμανική αγορά με μεθόδους που τελικά θεωρούνται εσφαλμένες ακόμη και από τα δικαστήρια. Παρεμπιπτόντως, από κοινού με τους συνάδελφους βουλευτές του ΕΚ ήρθαμε σε επαφή με τον αρμόδιο Επίτροπο για το θέμα αυτό.
<P>
Λόγω αυτών των θεμάτων, πιστεύω ότι η συνεχής ενημέρωση των πολιτών έχει τη μεγαλύτερη σημασία. Με χαρά διάβασα ότι οι πολίτες των κρατών μελών ενημερώνονται όλο και περισσότερο για το δικαίωμά τους να έρθουν σε επαφή με τον Διαμεσολαβητή σχετικά με οποιαδήποτε διοικητική παρατυπία που βιώνουν. Ιδιαίτερα, θεωρώ πολύ σημαντικό να τονιστεί ότι ο θεσμός του Διαμεσολαβητή δεν είναι απλά μία από τις πολλές ανώτερες αρχές ή ένα αξίωμα επιβολής – είναι ένας ειδικός θεσμός που θεσπίστηκε για να βοηθήσει τους πολίτες όσον αφορά τις ανησυχίες και τις καταγγελίες τους. Ένα επιπλέον θετικό στοιχείο στην έκθεση του Διαμεσολαβητή για το 2004 είναι ότι εκτός από την παρουσίαση των υποθέσεων και των ερευνών, παρέχει επίσης θεματική ανάλυση του έργου που πραγματοποιήθηκε. Με ικανοποιεί ιδιαίτερα το γεγονός ότι ο Διαμεσολαβητής αναλαμβάνει ενεργό δημόσιο ρόλο, προκειμένου να ενημερώσει τους πολίτες. 
<SPEAKER ID="23" LANGUAGE="PL" NAME="Genowefa Grabowska (PSE ). –" AFFILIATION="">
<P>
   Κύριε Διαμαντούρε, ως Διαμεσολαβητής εκπροσωπείτε τα 450 εκατ. των πολιτών της Ευρωπαϊκής Ένωσης. Αυτό ισχύει τόσο όταν απευθύνονται σε εσάς ως μεμονωμένα άτομα όσο και όταν αναλαμβάνουν συλλογική δράση. Ο νόμος δηλώνει ότι οποιοσδήποτε πολίτης της ΕΕ και οποιοδήποτε φυσικό πρόσωπο που διαμένει σε ένα κράτος μέλος μπορεί να υποβάλει σε εσάς μια καταγγελία. Όπως συμβαίνει και με τους ενήλικες, οι οποίοι μπορούν να προστατέψουν τα δικαιώματά τους, αυτό περιλαμβάνει και όσους πολίτες της ΕΕ δεν έχουν ακόμα ενηλικιωθεί, ή με άλλα λόγια είναι παιδιά. Η έκθεσή σας περιλαμβάνει ορισμένες ενδείξεις ότι ο θεσμός που εκπροσωπείτε ενδιαφέρεται για το θέμα αυτό, αλλά θα ήθελα να κάνω μια πιο γενική ερώτηση. Σε ποιον βαθμό αισθάνεστε προσωπικά υπεύθυνος για την εκπροσώπηση των νεότερων πολιτών της ΕΕ και για την εκπροσώπηση των συμφερόντων και των αναγκών τους στις συναλλαγές τους με τα θεσμικά όργανα της ΕΕ;
<SPEAKER ID="24" LANGUAGE="PL" NAME="Lidia Joanna Geringer de Oedenberg (PSE ). –" AFFILIATION="(Χειροκροτήματα)">
<P>
   Κύριε Πρόεδρε, ο Ευρωπαίος Διαμεσολαβητής διαδραματίζει έναν εξαιρετικά σημαντικό ρόλο στη δημοκρατική ευρωπαϊκή κοινωνία. Αποτελεί άμεσο σημείο επαφής για τους πολίτες, οι οποίοι υποβάλλουν σε αυτόν καταγγελίες σχετικά με υποθέσεις κακοδιοίκησης στα ευρωπαϊκά θεσμικά όργανα. Μολονότι η τεράστια πλειονότητα των καταγγελιών, το 75% για να είμαι πιο ακριβής, αφορούν ζητήματα που δεν εμπίπτουν στην αρμοδιότητά του, αυτό υποδηλώνει ότι ο Διαμεσολαβητής θεωρείται συχνά ως το τελευταίο μέσο προσφυγής στον αγώνα κατά της ανικανότητας των εθνικών αρχών. Λόγω αυτού του γεγονότος, θα πρέπει να θεωρείται προτεραιότητα η αξιόπιστη και λεπτομερής ενημέρωση των πολιτών σχετικά με τα δικαιώματά τους και τον ρόλο του Ευρωπαίου Διαμεσολαβητή.
<SPEAKER ID="25" LANGUAGE="EN" NAME="Νικηφόρος Διαμαντούρος," AFFILIATION="Διαμεσολαβητής">
<P>
   Κύριε Πρόεδρε, θέλω καταρχάς να ευχαριστήσω τους βουλευτές του Κοινοβουλίου για τα ευγενικά τους σχόλια για το έργο που επετέλεσε ο Διαμεσολαβητής κατά τη διάρκεια του περασμένου έτους. Εκτιμώ βαθύτατα την προσοχή και τις πολύ προσεκτικές και εποικοδομητικές παρατηρήσεις. Σημειώνω ότι πολλές από τις παρατηρήσεις προήλθαν από τα νέα κράτη μέλη, κάτι που χαιρετίζω ιδιαίτερα ως ένδειξη της δέσμευσής τους στο θεσμικό αυτό όργανο. Χαιρετίζω το περιεχόμενο, τη φύση, την ισχύ και την πρόθεση των παρατηρήσεων της Αντιπροέδρου της Επιτροπής, κ. Wallström. Χαίρομαι ιδιαίτερα που την ακούω να ανακοινώνει επισήμως τη μεταρρύθμιση που πρόκειται να εγκρίνει η Επιτροπή από την 1η Νοεμβρίου, η οποία θα καταστήσει δυνατό τον χειρισμό των καταγγελιών σε ένα ανώτερο επίπεδο, με μεγαλύτερο βαθμό υπευθυνότητας και ομοιομορφίας.
<P>
Όσον αφορά τα διάφορα σχόλια των βουλευτών, επιτρέψτε μου να αναφερθώ συνοπτικά στα σχόλια του κ. Seeber. Σαφώς έχουμε μεγάλο ποσοστό μη παραδεκτών καταγγελιών, αλλά καταφέραμε να βοηθήσουμε το 70% όσων έρχονται σε εμάς και των οποίων οι καταγγελίες δεν είναι παραδεκτές. Θεωρώ ότι αυτό είναι ένα ικανοποιητικό ποσοστό πολιτών που μπορούμε να βοηθήσουμε, παρόλο που δεν εμπίπτουν στην εντολή μας.
<P>
Θέλω να ευχαριστήσω τον κ. De Rossa για τις παρατηρήσεις του. Στην τελευταία συνάντηση των εθνικών διαμεσολαβητών που πραγματοποιήθηκε τον Σεπτέμβριο στη Χάγη, λάβαμε συγκεκριμένες αποφάσεις για το πώς θα χειριστούμε, μέσω του δικτύου, μηχανισμούς για την επίσπευση του χειρισμού θεμάτων που δεν εμπίπτουν στην εντολή. Ελπίζω ότι θα μπορέσω να λάβω περαιτέρω μέτρα για τη μείωση του αριθμού των μη παραδεκτών καταγγελιών.
<P>
Όσον αφορά τις παρατηρήσεις του κ. Hammerstein Mintz, για τις οποίες τον ευχαριστώ, η έκθεση στην οποία αναφέρθηκε αφορά το 2005. Δεν περιλαμβάνεται, συνεπώςστην έκθεσή μου προς το Σώμα για το 2004· είναι μια έκθεση που αφορά την OLAF και η οποία θα εξεταστεί του χρόνου. Καθόσον με αφορά, ολοκλήρωσα το καθήκον μου προς το Κοινοβούλιο και υπέβαλα μια ειδική αναφορά. Το Σώμα πρέπει πλέον να αποφασίσει πώς επιθυμεί να προχωρήσει.
<P>
Εκτιμώ τις παρατηρήσεις του κ. Borghezio και του κ. Martinez, αλλά πρέπει να επισημάνω ότι ο Διαμεσολαβητής, σε αντίθεση με το Κοινοβούλιο, δεν είναι πολιτικός οργανισμός. Επομένως, η συμμετοχή σε πολιτικές δραστηριότητες, όπως αυτές που μου ζητάτε, δεν εμπίπτει στην εντολή μου. Φοβούμαι ότι, αν το έκανα, το θεσμικό αυτό όργανο –προς το οποίο έχω τελικά υποχρέωση λογοδοσίας– θα είχε αντίρρηση στην ανάληψη εκ μέρους μου πολιτικών πρωτοβουλιών που είναι πέραν της εντολής μου. 
<P>
Γνωρίζω, κύριε Martinez, το πρόβλημα που απορρέει από την ιδιότητά σας ως μη εγγεγραμμένου μέλους. Αλλά, για μία ακόμα φορά, θα περιοριστώ στο περιεχόμενο των παρατηρήσεων σας. Ωστόσο, οι παρατηρήσεις σας είναι εκτός του πεδίου των αρμοδιοτήτων μου, καθώς αφορούν μάλλον πολιτικά ζητήματα. 
<P>
 Θέλω να ευχαριστήσω για τη συνεργασία του τον κ. Libicki, Πρόεδρο της Επιτροπής Αναφορών. Είμαι, επίσης, ευγνώμων σε όλο το προσωπικό της επιτροπής για τη βοήθειά τους και ελπίζω ότι η συνεργασία αυτή θα συνεχιστεί.
<P>
Οι παρατηρήσεις της κ. Dobolyi και του κ. Olajos ήταν πολύ εποικοδομητικές. Επιτρέψτε μου μόνο να πω στον κ. Olajos ότι επί του παρόντος ασχολούμαι με μια υπόθεση η οποία αφορά διάκριση μεταξύ υποψηφίων λόγω γλώσσας. Έχω ζητήσει περαιτέρω πληροφορίες. Αυτή η συγκεκριμένη υπόθεση βρίσκεται ακόμη υπό εξέταση και ελπίζω ότι θα μπορέσω να εκθέσω το αποτέλεσμα στο Σώμα του χρόνου.
<P>
Τέλος, επιτρέψτε μου να πω στην κ. Grabowska ότι είμαι, όπως γνωρίζετε, πολύ ευαίσθητος σε θέματα που αφορούν τα παιδιά. Μια από τις ειδικές αναφορές μου προς το Σώμα φέτος αφορούσε τις ανάγκες ειδικής εκπαίδευσης για παιδιά με σοβαρές αναπηρίες. Με απασχολεί, επομένως, ιδιαίτερα το ζήτημα και θα χαρώ να εξετάσω και άλλες καταγγελίες. Στην πραγματικότητα δεν έχω λάβει άλλες καταγγελίες που αφορούν παιδιά. Ούτε γνωρίζω να έχω λάβει κάποια καταγγελία σχετικά με την πρόσληψη και την πλήρωση ανώτερων θέσεων. Ωστόσο, επειδή λαμβάνω πολλές καταγγελίες που αφορούν προσλήψεις, θα επιδείξω μεγάλη ευαισθησία στο θέμα.
<SPEAKER ID="26" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 11.25 και συνεχίζεται στις 11.30)">
<P>
Η ψηφοφορία θα διεξαχθεί σήμερα στις 11.30.
<SPEAKER ID="27" LANGUAGE="" NAME="" AFFILIATION="Αντιπροέδρου">
<SPEAKER ID="28" LANGUAGE="DE" NAME="Hannes Swoboda (PSE )." AFFILIATION="(Χειροκροτήματα)">
<P>
   – Κύριε Πρόεδρε, θέλω να παρέμβω για ένα θέμα που αφορά τα άρθρα 142 και 143 του Κανονισμού. Προς έκπληξη πολλών μελών του Κοινοβουλίου, η χθεσινή συζήτηση για τον προϋπολογισμό τελείωσε λίγο μετά τις 11.00, παρότι υπήρχε περιθώριο μέχρι το μεσημέρι. Αυτό ίσως οφείλεται σε εσφαλμένο υπολογισμό του χρόνου και στο γεγονός ότι ορισμένοι συνάδελφοι δεν προσήλθαν, ενώ ορισμένες παρεμβάσεις –των εκπροσώπων της Επιτροπής και του Συμβουλίου, λόγου χάρη– υπήρξαν απρόσμενα σύντομες.
<SPEAKER ID="29" LANGUAGE="" NAME="Πρόεδρος." AFFILIATION="">
<P>
   Ευχαριστούμε πολύ, κύριε Swoboda. Σημειώνουμε το αίτημά σας. 
<SPEAKER ID="30" LANGUAGE="" NAME="Πρόεδρος." AFFILIATION="ad hoc">
<P>
   Κυρίες και κύριοι, πριν αρχίσουμε τις ψηφοφορίες πρέπει να θέσω ένα συγκεκριμένο θέμα στο Σώμα: στη συνεδρίασή της χθες, η Διάσκεψη των Προέδρων αποφάσισε να προτείνει ότι, κατ’ εξαίρεση, η συζήτηση για τα ανθρώπινα δικαιώματα στη Δυτική Σαχάρα δεν πρέπει να περατωθεί με την ψηφοφορία επί μιας πρότασης ψηφίσματος, προκειμένου να μην υπονομευτεί η επίσκεψη της Αντιπροσωπείας σε αυτήν την περιοχή από τις 11 ως 15 Ιανουαρίου του επόμενου έτους.
<SPEAKER ID="31" LANGUAGE="DE" NAME="Hans-Gert Poettering (PPE-DE )." AFFILIATION="(Χειροκροτήματα)">
<SPEAKER ID="32" LANGUAGE="FR" NAME="Francis Wurtz (GUE/NGL ). –" AFFILIATION="(Χειροκροτήματα)">
<P>
   Κύριε Πρόεδρε, η κατάσταση έχει αλλάξει, αφού ο βουλευτής της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, κ. Poettering, συμφώνησε τελικά με τη θέση της ομάδας του, την ίδια θέση που είχα υποστηρίξει και εγώ στην Διάσκεψη των Προέδρων και που συνίσταται στη δήλωση ότι κανένας λόγος τακτικής δεν θα έπρεπε να εμποδίσει το Κοινοβούλιο να εκφραστεί σχετικά με τον επείγοντα χαρακτήρα της κατάστασης των ανθρωπίνων δικαιωμάτων στη Δυτική Σαχάρα
<SPEAKER ID="33" LANGUAGE="" NAME="" AFFILIATION="(Το Σώμα απορρίπτει την πρόταση τροποποίησης της ημερησίας διάταξης)">
<SPEAKER ID="34" LANGUAGE="" NAME="Πρόεδρος." AFFILIATION="">
<SPEAKER ID="35" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="36" LANGUAGE="" NAME="Giovanni Pittella (PSE )," AFFILIATION="εισηγητής">
<P>
Όπως κάθε χρονιά, πριν προβούμε στην ψηφοφορία, ζητώ να δεχθείτε ορισμένες τεχνικές προσαρμογές. Σε σχέση με το κονδύλιο 15 06 06, το οποίο αφορά τις ειδικές ετήσιες εκδηλώσεις, από τη δεύτερη παύλα του κειμένου πρέπει να διαγραφούν οι λέξεις «στο νέο μουσείο της Ευρώπης». Σε σχέση με το 19 03 06, το οποίο αφορά τους ειδικούς εκπροσώπους της Ευρωπαϊκής Ένωσης, χάριν συνοχής με τον τίτλο του κονδυλίου, στην παρατήρηση η λέξη «απεσταλμένος» πρέπει να αντικατασταθεί με τη λέξη «εκπρόσωπος». Το υπόλοιπο τμήμα της παρατήρησης για αυτό το κονδύλιο εμφανίζεται διαγραμμένο εξαιτίας ενός τεχνικού λάθους και, κατά συνέπεια, το εν λόγω τμήμα του κειμένου δεν πρέπει να καταργηθεί.
<P>
Στην τροπολογία 771 της δέσμης 4, το συνολικό ποσό των πιστώσεων πληρωμών για το κονδύλιο του προϋπολογισμού 22 02 01 01 θα πρέπει να εγγραφεί στο κονδύλιο και, τέλος, στα κονδύλια που αφορούν το Ευρωπαϊκό Ταμείο Ανάπτυξης θα πρέπει να εισαχθεί μία εγγραφή «προς υπόμνηση» για την αποκατάσταση του προσχεδίου προϋπολογισμού. Πρόκειται ειδικότερα για τα κονδύλια από 21 03 01 έως 21 03 015. 
<SPEAKER ID="37" LANGUAGE="" NAME="" AFFILIATION="(Το Σώμα εγκρίνει τις τεχνικές τροπολογίες του εισηγητή)">
<SPEAKER ID="38" LANGUAGE="FR" NAME="Catherine Guy-Quint (PSE ). –" AFFILIATION="(Χειροκροτήματα)">
<P>
   Κύριε Πρόεδρε, αυτό που πρόκειται να κάνω είναι εκτός της κλασικής διαδικασίας. Για το επόμενο κονδύλιο έχουμε δύο τροπολογίες: μία που προτάθηκε από την Επιτροπή Προϋπολογισμών και μία άλλη που αφορά τα ορφανά φάρμακα, την οποία μας έστειλε η Επιτροπή Περιβάλλοντος, Δημόσιας Υγείας και Ασφάλειας των Τροφίμων. Πρέπει να ψηφίσουμε υπέρ της τροπολογίας που προτάθηκε από την Επιτροπή Προϋπολογισμών. Όσο για την επόμενη τροπολογία, ζητά ένα εκατομμύριο επιπλέον για τα ορφανά φάρμακα που έχει ανάγκη ο Ευρωπαϊκός Οργανισμός Φαρμάκων. Θα ήθελα να μάθω αν θα μπορούσαμε να ψηφίσουμε επί της τροπολογίας 231, ώστε να μπορέσει ο Οργανισμός φέτος να εργαστεί με όλα τα απαραίτητα μέσα.
<P>
Θα αντιλαμβάνεστε ότι, από τεχνικής απόψεως, αυτή η διαδικασία δεν είναι ορθή. Συμφωνώ απολύτως. Ωστόσο, συνέβη να λάβουμε συμπληρωματικά στοιχεία, μετά την ψήφο μας στην Επιτροπή Προϋπολογισμών. Αν μπορούσαμε να ψηφίσουμε υπέρ της τροπολογίας 231, η οποία θα προσθέσει ένα εκατομμύριο ευρώ που υπάρχει ακόμα διαθέσιμο στο περιθώριο, θα βελτιώναμε αισθητά τις συνθήκες εργασίας σε αυτόν τον τόσο σημαντικό για όλους μας τομέα.
<SPEAKER ID="39" LANGUAGE="" NAME="Πρόεδρος." AFFILIATION="">
<P>
   Αν έχουμε καταλάβει σωστά, θέλετε να τεθεί σε ψηφοφορία πρώτα η τροπολογία 231 και μετά η τροπολογία 779. 
<SPEAKER ID="40" LANGUAGE="FR" NAME="Catherine Guy-Quint (PSE ). –" AFFILIATION="">
<P>
   Κύριε Πρόεδρε, μπορούμε επίσης να ψηφίσουμε υπέρ της τροπολογίας 779, αλλά θα ήθελα να μπορέσουμε, επιπροσθέτως της 779, να ψηφίσουμε υπέρ της χορήγησης ενός εκατομμυρίου ευρώ επιπλέον στον Ευρωπαϊκό Οργανισμό Φαρμάκων για τα ορφανά φάρμακα. Θα ήθελα να σας επισημάνω ότι, αν κάποιος έχει αντίρρηση σε αυτό, είμαστε υποχρεωμένοι να δεχτούμε την αντίρρησή του. 
<SPEAKER ID="41" LANGUAGE="" NAME="Πρόεδρος." AFFILIATION="">
<SPEAKER ID="42" LANGUAGE="ES" NAME="Salvador Garriga Polledo (PPE-DE ). –" AFFILIATION="">
<SPEAKER ID="43" LANGUAGE="" NAME="Πρόεδρος." AFFILIATION="- Πριν από την ψηφοφορία επί της τροπολογίας 446:">
<SPEAKER ID="44" LANGUAGE="" NAME="Giovanni Pittella (PSE )," AFFILIATION="εισηγητής">
<SPEAKER ID="45" LANGUAGE="" NAME="" AFFILIATION="Πριν από την ψηφοφορία επί των τροπολογιών 74 και 223:">
<SPEAKER ID="46" LANGUAGE="" NAME="Giovanni Pittella (PSE )," AFFILIATION="εισηγητής">
<P>
   Κύριε Πρόεδρε, κυρίες και κύριοι συνάδελφοι, για να αποφευχθεί η σύγχυση κατά τη διάρκεια της ψηφοφορίας, προτείνω να προβούμε στην ψήφιση της τροπολογίας 74 όσον αφορά τις παρατηρήσεις και της τροπολογίας 223 όσον αφορά τα ποσά. 
<SPEAKER ID="47" LANGUAGE="" NAME="Πρόεδρος." AFFILIATION="">
<SPEAKER ID="48" LANGUAGE="ES" NAME="Salvador Garriga Polledo (PPE-DE ). –" AFFILIATION="(Χειροκροτήματα)">
<SPEAKER ID="49" LANGUAGE="EN" NAME="Kathalijne Maria Buitenweg (Verts/ALE ). –" AFFILIATION="">
<SPEAKER ID="50" LANGUAGE="" NAME="Πρόεδρος." AFFILIATION="- Πριν από την ψηφοφορία επί της τροπολογίας 292:">
<SPEAKER ID="51" LANGUAGE="" NAME="Giovanni Pittella (PSE )," AFFILIATION="εισηγητής">
<SPEAKER ID="52" LANGUAGE="" NAME="Πρόεδρος." AFFILIATION="- Πριν από την ψηφοφορία επί των τροπολογιών 473 και 475:">
<P>
   Αφού σημειώσαμε όσα είπε ο εισηγητής, θέτουμε σε ψηφοφορία την τροπολογία 292.
<SPEAKER ID="53" LANGUAGE="LV" NAME="Valdis Dombrovskis (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, όσον αφορά το τμήμα των «λοιπών θεσμικών οργάνων» του προϋπολογισμού για το 2006, είναι απαραίτητη η ακόλουθη διόρθωση. Η ημερομηνία που αναφέρεται στις τροπολογίες 473 και 475 –31 Οκτωβρίου 2005– θα πρέπει να αφαιρεθεί από τις σημειώσεις και να προστεθεί στις αιτιολογικές εκθέσεις. 
<SPEAKER ID="54" LANGUAGE="" NAME="" AFFILIATION="(Το Σώμα εγκρίνει τις τεχνικές τροπολογίες που υπέβαλε ο κ. Dombrovskis)">
<SPEAKER ID="55" LANGUAGE="" NAME="" AFFILIATION="- Μετά την τελική ψηφοφορία:">
<SPEAKER ID="56" LANGUAGE="ES" NAME="Raül Romeva i Rueda (Verts/ALE ). –" AFFILIATION="">
<SPEAKER ID="57" LANGUAGE="" NAME="Πρόεδρος." AFFILIATION="">
<SPEAKER ID="58" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="59" LANGUAGE="EN" NAME="Valdis Dombrovskis (PPE-DE )," AFFILIATION="εισηγητής">
<P>
Λόγω του αποτελέσματος της ψηφοφορίας επί του σχεδίου του γενικού προϋπολογισμού, θα πρέπει να γίνουν οι ακόλουθες τεχνικές προσαρμογές. Πρώτον, στην παράγραφο 5, το ποσό θα πρέπει να είναι 7,7 εκατομμύρια ευρώ. Η παράγραφος 27(β) θα πρέπει να αρχίζει με τις λέξεις «για τη δημιουργία 46 θέσεων» (21A*, 1 προσωρινού υπαλλήλου A*, 19B*, και 5C*). Στην παράγραφο 41, το ποσό θα πρέπει να είναι 3 398 000 ευρώ. Επιπλέον, η ημερομηνία που αναφέρεται στις παραγράφους 17, 23 και 25 θα πρέπει να αντικατασταθεί με την 30ή Νοεμβρίου 2005. 
<SPEAKER ID="60" LANGUAGE="" NAME="Francesco Enrico Speroni (IND/DEM ). –" AFFILIATION="(ΙΤ)">
<P>
   Κύριε Πρόεδρε, κυρίες και κύριοι συνάδελφοι, ο κ. Dombrovskis εκφράστηκε στα αγγλικά αντί για τα πολωνικά. Γνωρίζω ότι πολλοί συνάδελφοι καταλαβαίνουν τα αγγλικά καλύτερα από τα πολωνικά, αλλά όλες οι γλώσσες έχουν την ίδια αξία και, κατά συνέπεια, θα πρέπει να διατίθεται διερμηνεία είτε για όλες είτε για καμία. 
<SPEAKER ID="61" LANGUAGE="" NAME="Πρόεδρος." AFFILIATION="">
<P>
   Ήταν ένα τεχνικό πρόβλημα εκτός του ελέγχου του Σώματος και ο κ. Dombrovskis είχε την καλοσύνη να συνεργαστεί με τους συναδέλφους του. 
<SPEAKER ID="62" LANGUAGE="" NAME="Πρόεδρος." AFFILIATION="">
<SPEAKER ID="63" LANGUAGE="" NAME="" AFFILIATION="">
<SPEAKER ID="64" LANGUAGE="DE" NAME="Agnes Schierhuber (PPE-DE )." AFFILIATION="">
<P>
   – Κύριε Πρόεδρε, σήμερα, στην πρώτη ανάγνωση για τον γενικό προϋπολογισμό, ψήφισα κατά των τροπολογιών 543, 301, 344 και 345, διότι σε αυτές δεν γίνεται διάκριση μεταξύ των ζώων αναπαραγωγής, των ζώων εκτροφής και των ζώων που προορίζονται για σφαγή. Εγώ προσωπικά, αλλά και εξ ονόματος της Αυστρίας, τάσσομαι κατά της εξαγωγής ζώντων βοοειδών που προορίζονται για σφαγή, αλλά, επειδή στην αξιολόγηση δεν γίνεται διάκριση μεταξύ των ζώων αναπαραγωγής και των ζώων που προορίζονται για σφαγή, η κατάργηση των εξαγωγικών επιδοτήσεων θα σημάνει την καταστροφή της ευρωπαϊκής παραγωγής, καθώς και των μέσων συντήρησης των παραγωγών βοοειδών.
<P>
Δεύτερον, ψήφισα υπέρ της τροπολογίας 99, δεδομένου ότι εξακολουθεί να ισχύει η κοινή οργάνωση της αγοράς για τον καπνό. 
<SPEAKER ID="65" LANGUAGE="SV" NAME="Jan Andersson, Ewa Hedkvist Petersen, Inger Segelström και Åsa Westlund (PSE )," AFFILIATION="γραπτώς">
<SPEAKER ID="66" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<P>
   . Η Λίστα του Ιουνίου πιστεύει ότι ο προϋπολογισμός της ΕΕ θα πρέπει να περιοριστεί στο 1,00% του μέσου ακαθάριστου εθνικού προϊόντος των κρατών μελών και, ως εκ τούτου, στηρίζει καταρχήν τη θέση του Συμβουλίου. Ο προϋπολογισμός του 2006 είναι ο τελευταίος προϋπολογισμός στις παρούσες δημοσιονομικές προοπτικές, και για τον λόγο αυτόν είναι ακόμα πιο ατυχές το γεγονός ότι το Ευρωπαϊκό Κοινοβούλιο θα πρέπει να προσπαθήσει να προωθήσει τις θέσεις του πριν από τις επερχόμενες διαπραγματεύσεις προτείνοντας μεγάλες αυξήσεις. Συνεπώς, επιλέξαμε να καταψηφίσουμε όλες τις αυξήσεις που προτείνει το Ευρωπαϊκό Κοινοβούλιο, ενώ παράλληλα χαιρετίζουμε τις λίγες εξοικονομήσεις που προτείνονται υπό τη μορφή τροπολογιών από τις διάφορες επιτροπές προϋπολογισμών ή από μεμονωμένους βουλευτές.
<SPEAKER ID="67" LANGUAGE="EN" NAME="Alyn Smith (Verts/ALE )," AFFILIATION="γραπτώς">
<P>
   . Τροπολογία 263: Αυτή η γραμμή του προϋπολογισμού θα επέτρεπε τη χρησιμοποίηση κονδυλίων για τη γνωστοποίηση των πλεονεκτημάτων του ευρώ. Καθώς η Σκωτία, η οποία αποτελεί ακόμα μέρος του Ηνωμένου Βασιλείου, δεν συμμετέχει στο ευρώ, απείχα αφού το θέμα αυτό δεν με αφορά.
<P>
Τροπολογία 440: Αυτή η γραμμή του προϋπολογισμού επεκτείνει τη μεταφραστική υποδομή της συνέλευσης ΑΚΕ, ώστε να συμπεριλάβει όλες τις γλώσσες, σε αντίθεση με τις τρέχουσες γλώσσες εργασίας της εν λόγω συνέλευσης. Αν και καταρχήν υποστηρίζω την επέκταση της μετάφρασης, με βάση το ότι όλες οι γλώσσες είναι ισάξιες, το κόστος της μετακίνησης σε έναν τόσο μεγάλο αριθμό γλωσσών θα ήταν απαγορευτικό. Θα ήταν επίσης, υποπτεύομαι, περιττό, καθώς το υφιστάμενο σύστημα έχει λειτουργήσει αρκετά καλά έως τώρα. 
<SPEAKER ID="68" LANGUAGE="EN" NAME="Catherine Stihler (PSE )," AFFILIATION="γραπτώς">
<SPEAKER ID="69" LANGUAGE="NL" NAME="Corien Wortmann-Kool (PPE-DE )," AFFILIATION="γραπτώς">
<P>
   . Δηλώνω ότι υπερψήφισα την τροπολογία 446 αναφορικά με την CESI, σχετικά με τη γραμμή του προϋπολογισμού 04030302. 
<SPEAKER ID="70" LANGUAGE="" NAME="" AFFILIATION="">
<SPEAKER ID="71" LANGUAGE="EN" NAME="Richard James Ashworth (PPE-DE )," AFFILIATION="γραπτώς">
<P>
   Η πολιτική των βρετανών Συντηρητικών είναι σταθερά προσηλωμένη στη διασφάλιση του ότι οι δημοσιονομικές δεσμεύσεις δεν θα πρέπει να ξεπερνούν το 1,0% των συνεισφορών ΑΕΠ. Θα θέλαμε να δούμε μια ΕΕ η οποία να δαπανά τα χρήματα των φορολογουμένων συνετά σε πρωτοβουλίες που να στηρίζουν τους στόχους της Λισαβόνας, εξαλείφοντας παράλληλα την απάτη, την κακοδιαχείριση και τις περιττές δαπάνες, όπως οι επιδοτήσεις στον καπνό.
<P>
Για τους λόγους αυτούς, καταψήφισα τις τροπολογίες ή προτάσεις που παραβαίνουν το ανώτατο όριο του 1,0% χωρίς, κατά την άποψή μας, να συμβάλλουν στην προώθηση της βιώσιμης ανάπτυξης και των θέσεων εργασίας στην Ευρώπη. Ωστόσο, υποστηρίζουμε έργα τα οποία θα ενθαρρύνουν την ανάπτυξη και την παροχή ενεργειακών λύσεων νέας γενιάς. 
<SPEAKER ID="72" LANGUAGE="DA" NAME="Niels Busk και Anne E. Jensen (ALDE )," AFFILIATION="γραπτώς">
<P>
   . Οι βουλευτές του Ευρωπαϊκού Κοινοβουλίου από το Φιλελεύθερο Κόμμα της Δανίας καταψήφισαν την τροπολογία 7, την οποία κατέθεσε ο κ. Bonde εξ ονόματος της Ομάδας Ανεξαρτησία και Δημοκρατία. Το Φιλελεύθερο Κόμμα είναι αντίθετο στην εξαγωγή ζώντων ζώων και καταψήφισε τη γραμμή 05 02 13 04 του προϋπολογισμού. Ωστόσο, η πρόταση του κ. Bonde δεν μπορεί να εφαρμοστεί στην πράξη και πρέπει να θεωρηθεί μη ρεαλιστική και όχι σωστά μελετημένη. 
<SPEAKER ID="73" LANGUAGE="EN" NAME="Proinsias De Rossa (PSE )," AFFILIATION="γραπτώς">
<P>
   . Υποστηρίζω την έκθεση Pittella, συμπεριλαμβανομένων των τροπολογιών 3004 και 3005, που επαναφέρουν 12 εκατομμύρια ευρώ της χρηματοδότησης του 2006 για το PEACE 11 στο κεφάλαιο του προϋπολογισμού για την τεχνική βοήθεια/καινοτόμες δράσεις. Τα κράτη μέλη πρέπει να διασφαλίσουν ότι η απαιτούμενη δημοσιονομική ευελιξία δεν θέτει σε καμία περίπτωση σε κίνδυνο τη συνεχιζόμενη πλήρη χρηματοδότηση του PEACE 11, όπως προβλέφθηκε πέρυσι, όταν δίνονταν εγγυήσεις για τη χρηματοδότηση αυτού του προγράμματος για το 2006.
<P>
Η Σοσιαλιστική Ομάδα διαδραμάτισε κεντρικό ρόλο στη διασφάλιση 108 εκατομμυρίων ευρώ για το πρόγραμμα Peace 11 της Ιρλανδίας για το 2006, και συνεχίζει να υπόσχεται την πλήρη υποστήριξή της στο πρόγραμμα. Ο John Hume, πρώην βουλευτής της Σοσιαλιστικής Ομάδας, ήταν ο αρχιτέκτονας του προγράμματος PEACE και η συμβολή του στη συμφιλίωση ήταν τεράστια. Η συνεχιζόμενη χρηματοδότηση του προγράμματος είναι κρίσιμης σημασίας προκειμένου να καταφέρουμε να πλησιάσουμε τις κοινότητες και από τις δύο πλευρές του αποσχιστικού χάσματος.
<P>
Πρέπει επίσης να υποστηρίξουμε την εκστρατεία του Κόμματος των Σοσιαλδημοκρατών και των Εργατικών για ένα πρόγραμμα PEACE 111 δεσμεύοντας 200 εκατομμύρια ευρώ από τον προϋπολογισμό του 2007-2013. Ελπίζω ότι ο υπουργός Noel Tracy θα ασχοληθεί επειγόντως με το θέμα και ότι όλα τα κράτη μέλη θα διασφαλίσουν την ομαλή διευθέτηση των ρυθμίσεων για την οριστικοποίηση της χρηματοδότησης του PEACE 11 και θα εγγυηθούν τη συνέχιση της χρηματοδότησης για ένα πρόγραμμα PEACE 111 για την περίοδο 2007-2013. 
<SPEAKER ID="74" LANGUAGE="PT" NAME="Ana Maria Gomes (PSE )," AFFILIATION="γραπτώς">
<P>
   . Υπερψήφισα την κατάργηση των επιδοτήσεων για την παραγωγή καπνού. Πιστεύω ότι η παραγωγή καπνού, ένα βασικό στοιχείο της καπνοβιομηχανίας, δεν θα πρέπει πλέον να επιδοτείται. Η επιβλαβής επίδραση της χρήσης του καπνού στη δημόσια υγεία (περισσότεροι από 500 000 θάνατοι ετησίως λόγω ασθενειών που συνδέονται με τη χρήση καπνού) και, εν συνεχεία, στις οικονομίες των κρατών μελών και της ΕΕ, με οδηγεί στο συμπέρασμα ότι το ποσό των 100 000 και πλέον ευρώ που δαπανάται σε επιδοτήσεις προς αυτούς τους παραγωγούς στο πλαίσιο της ΚΓΠ είναι ηθικά, πολιτικά και οικονομικά αδικαιολόγητο. Κατά τη γνώμη μου, η παραγωγή καπνού και η καπνοβιομηχανία δεν θα πρέπει απλά να χάσουν τη στήριξή μας, αλλά θα πρέπει σταδιακά, αλλά γρήγορα, να εξαλειφθούν. Το Κοινοβούλιο πρέπει να ασκήσει πιέσεις στα κράτη μέλη και στην Επιτροπή με στόχο αυτήν την αλλαγή, μέσω του προϋπολογισμού της ΕΕ που εγκρίνει.
<P>
Φυσικά, αντιμετωπίζω με ευαισθησία το πρόβλημα των 3 500 θέσεων εργασίας που εξαρτώνται από την παραγωγή καπνού στην Πορτογαλία. Συνεπώς, πιστεύω ότι πρέπει να διπλασιαστούν οι προσπάθειες για μετατροπή αυτής της βιομηχανίας, προκειμένου να διασφαλιστούν οι θέσεις εργασίας και η οικονομική επιβίωση των παραγωγών στην Πορτογαλία και όλες τις ευρωπαϊκές χώρες παραγωγής καπνού. Από αυτήν την άποψη, είμαι υπέρ της χρηματοδοτικής στήριξης που μπορεί να τους δοθεί εκ μέρους των κοινωνικών ή των εθνικών οργάνων. Ωστόσο, η εμμονή στην πολιτική των ευρωπαϊκών επιδοτήσεων αποτελεί…
<SPEAKER ID="75" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . Στόχος αυτής της αιτιολόγησης ψήφου είναι να καταδικαστεί η υποκρισία της πλειοψηφίας του Κοινοβουλίου, η οποία, ενώ ενέκρινε προηγουμένως τη θέσπιση ενός «κοινοτικού προγράμματος» με «κατάλληλους πόρους» για τον τομέα κλωστοϋφαντουργίας και ένδυσης, με «ιδιαίτερο» στόχο τη βοήθεια των «λιγότερο ευνοημένων περιοχών», παρέχοντας στήριξη στην «έρευνα, την καινοτομία, την επαγγελματική κατάρτιση και τις ΜΜΕ», απέρριψε τώρα μια σαφή πρόταση η οποία είχε ως στόχο τη θέση σε εφαρμογή αυτού του προγράμματος στο πλαίσιο του κοινοτικού προϋπολογισμού για το 2006. Με άλλα λόγια, η πλειοψηφία του Κοινοβουλίου ευθύνεται για αναίσχυντη ασυνέπεια.
<SPEAKER ID="76" LANGUAGE="EN" NAME="David Martin (PSE )," AFFILIATION="γραπτώς">
<P>
   . Κατά την ψήφιση του προϋπολογισμού ψήφισα υπέρ της μεταρρύθμισης της ΚΓΠ, των περικοπών στις επιδοτήσεις καπνού, του τέλους της μεταφοράς ζώντων ζώων διάρκειας πλέον των 8 ωρών, κατά των περικοπών στο ειρηνευτικό πρόγραμμα της Βόρειας Ιρλανδίας και υπέρ της συνδρομής προς τους παραγωγούς μπανάνας και ζάχαρης των χωρών ΑΚΕ. 
<SPEAKER ID="77" LANGUAGE="EN" NAME="Claude Moraes (PSE )," AFFILIATION="γραπτώς">
<P>
   . Κατά την ψηφοφορία επί του προϋπολογισμού σήμερα, υπερψήφισα το κεφάλαιο 3, διότι θέλω να προσθέσω περισσότερα από 200 εκατομμύρια ευρώ σε πιστώσεις πληρωμών σε μια σειρά κατηγοριών του προϋπολογισμού για τη στρατηγική της Λισαβόνας, τις οποίες το Συμβούλιο μείωσε κατά την πρώτη ανάγνωση.
<P>
Οι κύριοι τομείς οι οποίοι θα τονώσουν την ανταγωνιστικότητα της ΕΕ περιλαμβάνουν αυξήσεις για τα προγράμματα υποστήριξης των μικρών και μεσαίων επιχειρήσεων, αλλά κυρίως για το 6ο πρόγραμμα πλαίσιο για την έρευνα. Οι πληρωμές για τα εκπαιδευτικά προγράμματα είναι επίσης αυξημένες, κατά 35 εκατομμύρια ευρώ για το Socrates, 20 εκατομμύρια ευρώ για το Leonardo da Vinci και 3 εκατομμύρια ευρώ για την ηλεκτρονική μάθηση, την οποία υποστηρίζω πλήρως. 
<SPEAKER ID="78" LANGUAGE="EN" NAME="Alyn Smith (Verts/ALE )," AFFILIATION="γραπτώς">
<SPEAKER ID="79" LANGUAGE="" NAME="Γεώργιος Τούσσας (GUE/NGL )," AFFILIATION="γραπτώς">
<P>
   . Το ΚΚΕ είναι κατηγορηματικά αντίθετο στο αντιλαϊκό προσχέδιο προϋπολογισμού της ΕΕ για το 2006.
<P>
Στο στόχαστρο είναι οι καπνοκαλλιεργητές με την περικοπή 1 δισ. ευρώ. Με πρόσχημα την ταύτιση της καπνοκαλλιέργειας με την αντικαπνιστική εκστρατεία, αναγορεύονται επικίνδυνα τα κοινοτικά καπνά, και «αθώα» τα εισαγόμενα. Καταπατούνται και αυτές οι αποφάσεις της ΕΕ για την αντιλαϊκή αναθεώρηση της ΚΑΠ και την περιορισμένη ενίσχυση της γεωργίας μέχρι το 2013.
<SPEAKER ID="80" LANGUAGE="" NAME="" AFFILIATION="">
<SPEAKER ID="81" LANGUAGE="DA" NAME="Niels Busk και Anne E. Jensen (ALDE )," AFFILIATION="γραπτώς">
<P>
   . Οι βουλευτές του Ευρωπαϊκού Κοινοβουλίου από το Φιλελεύθερο Κόμμα της Δανίας καταψήφισαν την τροπολογία 4, την οποία κατέθεσε ο κ. Bonde εξ ονόματος της Ομάδας Ανεξαρτησία και Δημοκρατία. Το Φιλελεύθερο Κόμμα είναι υπέρ της μεταρρύθμισης της καταβολής αποζημιώσεων ταξιδίου, ούτως ώστε να καλύπτονται όλα τα λογικά και αναγκαία έξοδα ταξιδίου. Ωστόσο, η πρόταση του κ. Bonde είναι παράλογη και δεν θα μπορούσε να εφαρμοστεί στην πράξη. 
<SPEAKER ID="82" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="83" LANGUAGE="DE" NAME="Mechtild Rothe (PSE )," AFFILIATION="γραπτώς">
<P>
   . – Παρότι οι βουλευτές του Ευρωπαϊκού Κοινοβουλίου που ανήκουν στο Γερμανικό Σοσιαλιστικό Κόμμα (SPD) τάσσονται υπέρ της δήλωσης των εξόδων ταξιδίου που αντικατοπτρίζουν τις πραγματικές δαπάνες, δεν θα υποστηρίξουμε τροπολογίες που ζητούν από τον Πρόεδρο να παραβιάσει τον Κανονισμό του Κοινοβουλίου. 
<SPEAKER ID="84" LANGUAGE="" NAME="" AFFILIATION="">
<SPEAKER ID="85" LANGUAGE="FR" NAME="Marie-Arlette Carlotti (PSE )," AFFILIATION="γραπτώς">
<P>
H προαγωγή της δημοκρατίας και των ανθρωπίνων δικαιωμάτων πρέπει να τεθεί στο κέντρο της εταιρικής μας σχέσης με την έμπρακτη εφαρμογή του άρθρου 2 των συμφωνιών σύνδεσης και τη γενίκευση των υποεπιτροπών για τα ανθρώπινα δικαιώματα.
<P>
Χρειαζόμαστε μια «ζώνη βιώσιμης ανάπτυξης» στη Μεσόγειο, με ένα πρόγραμμα απορρύπανσης της Μεσογείου ως το 2020, συνοδευόμενο από συγκεκριμένο χρονοδιάγραμμα εφαρμογής.
<SPEAKER ID="86" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="87" LANGUAGE="DE" NAME="Andreas Mölzer (NI )," AFFILIATION="γραπτώς">
<P>
   . – Προσφάτως, σε μία μόνο νύχτα, πάνω από 1 000 μαύροι Αφρικανοί προσπάθησαν να εισβάλουν στα σύνορα της Melilla αναζητώντας τη «γη της Επαγγελίας». Αυτή η προσπάθεια στοίχισε τη ζωή πολλών ανθρώπων, ενώ πολλοί άλλοι παραδόθηκαν στα χέρια των ανηλεών σωματεμπόρων, οι οποίοι, ως συνήθως, τους δελέασαν με την προοπτική της Ευρώπης, του παραδείσου που ονειρευόντουσαν.
<SPEAKER ID="88" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Πιστεύω ότι το πιο σχετικό σημείο είναι η προτεινόμενη δημιουργία ενός ευρωμεσογειακού χώρου ελευθέρων συναλλαγών, ο οποίος σχεδιάζεται για το 2010 και θα καλύψει περίπου 40 χώρες και σχεδόν 700 εκατομμύρια καταναλωτές.
<P>
Υπερψήφισα την έκθεση Jäätteenmäki. 
<SPEAKER ID="89" LANGUAGE="" NAME="" AFFILIATION="">
<SPEAKER ID="90" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<P>
Υπό το πρίσμα των ανωτέρω, επιλέγουμε να απόσχουμε από την τελική ψηφοφορία επί των δύο ψηφισμάτων. Ωστόσο, επιλέξαμε να στηρίξουμε αρκετές προτάσεις που, κατά την άποψή μας, δεν αφορούν την εξωτερική πολιτική και πολιτική ασφαλείας της ΕΕ. Σε αυτές περιλαμβάνονται οι προτάσεις για τη δημιουργία μιας ζώνης ελευθέρων συναλλαγών μεταξύ της ΕΕ και της περιφέρειας της Μεσογείου έως το 2010 και η ανάπτυξη συνεργασίας με στόχο την πολιτική και περιβαλλοντική προστασία. 
<SPEAKER ID="91" LANGUAGE="" NAME="" AFFILIATION="">
<SPEAKER ID="92" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<SPEAKER ID="93" LANGUAGE="EN" NAME="David Martin (PSE )," AFFILIATION="γραπτώς">
<P>
   . Επικροτώ την έκθεση, η οποία ορθώς επαινεί το έργο του Διαμεσολαβητή κατά τη διάρκεια του 2004. Ο Διαμεσολαβητής έχει επιδείξει επιμέλεια και πυγμή στον χειρισμό των καταγγελιών των πολιτών της ΕΕ σχετικά με τις δραστηριότητες των θεσμικών οργάνων της ΕΕ. Αποδεικνύεται πραγματικός υπέρμαχος των δικαιωμάτων των πολιτών για δίκαιη και διαφανή μεταχείριση από τα θεσμικά όργανα. 
<SPEAKER ID="94" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="95" LANGUAGE="" NAME="Γεώργιος Τούσσας (GUE/NGL )," AFFILIATION="γραπτώς">
<P>
   . Ο θεσμός του Ευρωπαίου Διαμεσολαβητή αποφασίστηκε στη Σύνοδο του Μάαστριχτ και μετράει 10 χρόνια εφαρμογής. Έχει ως αντικείμενο τη διερεύνηση καταγγελιών που αφορούν περιπτώσεις κακοδιοίκησης από τα θεσμικά όργανα της ΕΕ και από τις κυβερνήσεις στα κράτη μέλη.
<SPEAKER ID="96" LANGUAGE="" NAME="" AFFILIATION="(Η συνεδρίαση διακόπτεται στις 12.55 και συνεχίζεται στις 15.00)">
<SPEAKER ID="97" LANGUAGE="" NAME="" AFFILIATION="Αντιπροέδρου">
<SPEAKER ID="98" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση έξι προτάσεων ψηφίσματος σχετικά με τα ανθρώπινα δικαιώματα στη Δυτική Σαχάρα(1).
<SPEAKER ID="99" LANGUAGE="DE" NAME="Karin Scheele (PSE )," AFFILIATION="συντάκτρια">
<P>
Ένα σημαντικό σημείο σε αυτό το ψήφισμα είναι το αίτημα απελευθέρωσης των πολιτικών κρατουμένων από τη Σαχάρα και κυρίως της Aminatou Haidar, η οποία, ενώ έχει τραυματιστεί σοβαρά, φυλακίστηκε στις 17 Ιουνίου στο El Ayοun, όπου την έβαλαν στη λεγόμενη «μαύρη φυλακή». Το Κοινοβούλιο είχε αναλάβει και στο παρελθόν πρωτοβουλία για λογαριασμό της, καθώς τον Ιούλιο 178 βουλευτές του ΕΚ υπέγραψαν αίτημα απελευθέρωσής της. Το θετικό, όμως, σε αυτό το κείμενο είναι ότι καταδεικνύει το πραγματικό πρόβλημα, δηλαδή ότι το διεθνές δίκαιο εξακολουθεί να μην εφαρμόζεται στη Δυτική Σαχάρα και ότι δεν έχει βρεθεί καμία πολιτική λύση για αυτήν τη σύγκρουση.
<SPEAKER ID="100" LANGUAGE="ES" NAME="Raül Romeva i Rueda (Verts/ALE )," AFFILIATION="συντάκτης">
<P>
Ένα ψήφισμα το οποίο, επιπλέον, είναι επείγον, για ορισμένους από τους λόγους που ανέφερε ήδη η κ. Scheele και στους οποίους θα ήθελα να επιμείνω, διότι πιστεύω ότι πρέπει να εκμεταλλευτούμε αυτήν την ευκαιρία για να καλέσουμε τους Μαροκινούς να διαδραματίσουν σημαντικό ρόλο στην επίλυση αυτής της σύγκρουσης.
<SPEAKER ID="101" LANGUAGE="EN" NAME="Simon Coveney (PPE-DE )," AFFILIATION="συντάκτης">
<SPEAKER ID="102" LANGUAGE="EN" NAME="Μάριος Ματσάκης (ALDE )," AFFILIATION="συντάκτης">
<SPEAKER ID="103" LANGUAGE="PT" NAME="Pedro Guerreiro (GUE/NGL )," AFFILIATION="συντάκτης">
<SPEAKER ID="104" LANGUAGE="DE" NAME="Bernd Posselt," AFFILIATION="εξ ονόματος της Ομάδας PPE-DE">
<SPEAKER ID="105" LANGUAGE="ES" NAME="Luis Yáñez-Barnuevo García," AFFILIATION="εξ ονόματος της Ομάδας PSE">
<P>
Η μακρά πολιτική μου εμπειρία, ιδιαίτερα στην εξωτερική πολιτική, μου δίδαξε ότι δεν είναι πάντα εκείνοι που φωνάζουν περισσότερο ή εγκρίνουν τα πιο δραστικά ψηφίσματα που επιτυγχάνουν τα καλύτερα αποτελέσματα. Όταν υιοθετείται μία θέση, πρέπει να λαμβάνονται υπόψη πολλοί παράγοντες. Συζητάμε ένα διαδικαστικό θέμα, αλλά κανείς δεν επεσήμανε ότι αυτό που πρόκειται να δει ο έξω κόσμος είναι η υποκρισία μίας κοινοβουλευτικής ψηφοφορίας: 600 βουλευτές λένε ότι πρέπει να διεξαχθεί μία συζήτηση –και το ίδιο ψήφισα και εγώ, και βρίσκομαι εδώ– αλλά στη συζήτηση παρευρίσκονται μόνον 20, και στην ψηφοφορία θα παρευρίσκονται 70. Είναι αυτό αρκετό, ή μήπως είμαστε μόνον εμείς που πιστεύουμε στη σημασία αυτών των συζητήσεων τα απογεύματα της Πέμπτης; Πρέπει να είμαστε λίγο περισσότερο ρεαλιστές και να λαμβάνουμε υπόψη αυτούς τους παράγοντες.
<P>
Συμφωνώ με το κοινό ψήφισμα και με τον στόχο της υποστήριξης των απαιτήσεων του πληθυσμού Σαχράουϊ και, πάνω απ’ όλα, με το αίτημά τους για αυτοδιάθεση –το οποίο δεν έχει επιτευχθεί ακόμη μετά από τριάντα χρόνια– αλλά επίσης αυτό το θέμα πρέπει πάντα να αντισταθμίζεται με το πρόβλημα της ασφάλειας και της σταθερότητας που αντιμετωπίζουμε στα νότια σύνορα της Ευρωπαϊκής Ένωσης, και πρέπει να λάβουμε υπόψη τον παράγοντα Μαρόκο, μία χώρα 30 εκατομμυρίων ανθρώπων, όπου υπάρχει ένας λανθάνων κίνδυνος ισλαμικής οπισθοδρόμησης.
<SPEAKER ID="106" LANGUAGE="EN" NAME="Alyn Smith," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, προσυπογράφω ολόψυχα τα προηγούμενα σχόλια του συναδέλφου της Ομάδας μου, κ. Romeva i Rueda, και προσθέτω και τη δική μου δυσπιστία για το ότι η κατάσταση στη Δυτική Σαχάρα παραμένει τόσο κακή όσο προφανώς είναι μετά από όλα αυτά τα χρόνια ευρωπαϊκών παρεμβάσεων και υποτιθέμενης εμπλοκής. Η κατάσταση σήμερα παραμένει το ίδιο κρίσιμη όσο υπήρξε επί πολλά χρόνια. Η άτοπη, άθλια συζήτηση στη Διάσκεψη των Προέδρων χθες κατέδειξε τη χειρότερη έκφανση της Ευρώπης.
<SPEAKER ID="107" LANGUAGE="CS" NAME="Jaromír Kohlíček," AFFILIATION="εξ ονόματος της Ομάδας GUE/NGL">
<P>
   . Στην Αφρική σήμερα, δεν υπάρχουν αποικίες ούτε κατάλοιπά τους· αυτή, τουλάχιστον, είναι η θεωρία που συχνά υποστηρίζουν στο Κοινοβούλιο αρκετοί συντηρητικοί βουλευτές του Σώματος. Η πραγματικότητα, βεβαίως, είναι εντελώς διαφορετική. Οι δύο θύλακες της Θέουτα και της Μελίλλα παραμένουν υπό αποικιακή διοίκηση, και η Δυτική Σαχάρα, η πρώην ισπανική αποικία του Rio de Oro, βρίσκεται εδώ και 20 χρόνια υπό την κατοχή του Μαρόκου. Στο ψήφισμα που έχουμε ενώπιόν μας, το Κοινοβούλιο στηρίζει το δημοψήφισμα για το μέλλον της χώρας, το οποίο συζητείται εδώ και αρκετό καιρό. Ας μην λησμονούμε, κυρίες και κύριοι, ότι θα είναι απαραίτητο όχι μόνο να στηρίξουμε την πραγματική διεξαγωγή του ίδιου του δημοψηφίσματος, αλλά και να καθορίσουμε τις τεχνικές λεπτομέρειες, όπως για παράδειγμα ποιοι θα έχουν δικαίωμα ψήφου.
<SPEAKER ID="108" LANGUAGE="EN" NAME="Charles Tannock (PPE-DE ). –" AFFILIATION="">
<P>
   Κύριε Πρόεδρε, η περίοδος αιματηρών συγκρούσεων στη Δυτική Σαχάρα μεταξύ του Μαρόκου και του Πολισάριο άρχισε το 1975 και έληξε το 1991 με κατάπαυση του πυρός κατόπιν διαμεσολάβησης του ΟΗΕ, ο οποίος ζήτησε δημοψήφισμα για την ανεξαρτησία, υπό την εποπτεία της Αποστολής των Ηνωμένων Εθνών για το Δημοψήφισμα στη Δυτική Σαχάρα (MINURSO). Οφείλω να πω ότι το δημοψήφισμα δεν έχει πραγματοποιηθεί ακόμα. Ωστόσο, εβδομήντα έξι χώρες αναγνωρίζουν τώρα τη Δημοκρατία του Σαχράουι.
<P>
Το 2001, ο James Baker πρότεινε μια πενταετή περίοδο αυτονομίας υπό την κυριαρχία του Μαρόκου πριν τη διεξαγωγή του δημοψηφίσματος, αλλά το Πολισάριο την απέρριψε, ιδίως λόγω της διαφωνίας ως προς το ποιος θα είχε δικαίωμα ψήφου. Έτσι, από νομική άποψη, εξακολουθεί να ισχύει το Σχέδιο Επίλυσης του 1991 του ΟΗΕ. Εντωμεταξύ, το Μαρόκο συνέχισε τις πρακτικές καταστολής, συμπεριλαμβανομένων των πρόσφατων ανησυχητικών ισχυρισμών για αυθαίρετες συλλήψεις, της κακοποίησης κρατουμένων, ακόμη και βασανιστηρίων.
<SPEAKER ID="109" LANGUAGE="ES" NAME="Iratxe García Pérez (PSE ). –" AFFILIATION="">
<P>
Δεν υπάρχει καμία αμφιβολία ότι αυτή η σύγκρουση απαιτεί αποφασιστική παρέμβαση, τόσο από διεθνείς οργανισμούς όσο και από την Ευρωπαϊκή Ένωση, προκειμένου να τεθεί ένα τέλος σε τρεις δεκαετίες αδικίας και πόνου. Ο διορισμός του νέου αντιπροσώπου του Οργανισμού Ηνωμένων Εθνών για την Αποστολή των Ηνωμένων Εθνών για το δημοψήφισμα στη Δυτική Σαχάρα (MINURSO) είναι ένα καλό σημάδι. Τώρα είναι η κατάλληλη στιγμή να δημιουργήσουμε τις συνθήκες που θα επιτρέψουν την επίλυση αυτής της σύγκρουσης και για να αναγνωρίσουμε τη θεμιτή φιλοδοξία των Σαχράουϊ να αποφασίζουν το μέλλον τους.
<SPEAKER ID="110" LANGUAGE="EN" NAME="Olli Rehn," AFFILIATION="μέλος της Επιτροπής">
<P>
Συμμεριζόμαστε την ελπίδα ότι ο νέος προσωπικός απεσταλμένος του Γενικού Γραμματέα των Ηνωμένων Εθνών, ο κ. Peter Van Walsum, καθώς και ο νέος ισπανός εκπρόσωπος, ο κ. Francesco Bastagli, θα δώσουν νέα ώθηση στην αναζήτηση πολιτικής λύσης. Η Επιτροπή ενθαρρύνει όλα τα εμπλεκόμενα μέρη και τη διεθνή κοινότητα να συνεργαστούν πλήρως μαζί τους προς τον σκοπό αυτόν.
<P>
Η Επιτροπή χαιρετίζει, επίσης, την απελευθέρωση 404 μαροκινών αιχμαλώτων πολέμου από το Μέτωπο Πολισάριο. Αυτό είναι ένα πολύ θετικό μέτρο, το οποίο αναμφίβολα θα συμβάλει στην εξεύρεση λύσης.
<SPEAKER ID="111" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί σήμερα, στις 16.00. 
<SPEAKER ID="112" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση έξι προτάσεων ψηφίσματος σχετικά με τα ανθρώπινα δικαιώματα στο Ουζμπεκιστάν(1).
<SPEAKER ID="113" LANGUAGE="PL" NAME="Józef Pinior (PSE )," AFFILIATION="συντάκτης">
<P>
   . Κύριε Πρόεδρε, το Ουζμπεκιστάν είναι η πατρίδα περισσότερων από 20 εκατ. ανθρώπων και υπήρξε ο τόπος όπου γεννήθηκε ο θρυλικός Ταμερλάνος. Βρίσκεται στον Δρόμο του Μεταξιού και, λαμβάνοντας πάντοτε υπόψη την ιστορική του κληρονομιά, διαδραματίζει σημαντικό γεωστρατηγικό ρόλο εκεί όπου η Ευρώπη συναντά τη Μέση Ανατολή και την Ασία. Ο λαός του Ουζμπεκιστάν και ο πλούσιος πολιτισμός της χώρας σημαίνουν ότι είναι προορισμένο να διαδραματίσει σημαντικό ρόλο στην εγκαθίδρυση μιας διεθνούς πολιτικής τάξης με βάση την ειρήνη, τη δημοκρατία και τον σεβασμό των ανθρωπίνων δικαιωμάτων.
<P>
Το αυταρχικό καθεστώς του Ισλάμ Καρίμοφ καταπνίγει τις δημοκρατικές φιλοδοξίες του λαού του Ουζμπεκιστάν. Παραβιάζει τα θεμελιώδη ανθρώπινα δικαιώματα και ευθύνεται για τη σφαγή του Andijan. Το περασμένο Σάββατο, στις 22 Οκτωβρίου 2005, συνελήφθη ο ηγέτης της αντιπολίτευσης, ο επιχειρηματίας Sanjar Umarov. Υπάρχουν ανησυχητικές αναφορές από τον δικηγόρο του, τον Vitaly Krasilovsky, σχετικά με την εξευτελιστική αντιμετώπιση του κ. Umarov κατά την παραμονή του στη φυλακή. Ο κ. Krasilovsky ανησυχεί για την καλή διαβίωση του πελάτη του, καθώς του επιτράπηκε να τον επισκεφθεί στη φυλακή μόνο για λίγα λεπτά, και ο κ. Umarov δεν μπόρεσε να του δώσει κατανοητές απαντήσεις στα ερωτήματά του σε αυτό το χρονικό διάστημα. Αυτή είναι μία από τις πολλές παραβιάσεις των ανθρωπίνων δικαιωμάτων από το καθεστώς Καρίμοφ.
<SPEAKER ID="114" LANGUAGE="SV" NAME="Carl Schlyter (Verts/ALE )," AFFILIATION="συντάκτης">
<P>
   . Κύριε Πρόεδρε, το Συμβούλιο έλαβε στις 3 Οκτωβρίου μια καλή απόφαση υπέρ του εμπάργκο όπλων. Το Ουζμπεκιστάν δεν χρειάζεται όπλα, τα οποία μπορεί να χρησιμοποιηθούν για την καταπίεση του λαού του. Είναι θετικό το γεγονός ότι τώρα ζητούμε τη διεξαγωγή ανεξάρτητης έρευνας σχετικά με όσα συνέβησαν στο Αντιζάν.
<SPEAKER ID="115" LANGUAGE="EN" NAME="Simon Coveney (PPE-DE )," AFFILIATION="συντάκτης">
<P>
Έως σήμερα, υπάρχουν τρεις εκδοχές της «αλήθειας». Πρώτον, η επίσημη εκδοχή των Ουζμπέκων και του Προέδρου Karimov, σύμφωνα με την οποία οι θάνατοι αποτέλεσαν «μετριοπαθή απάντηση σε ισλαμιστική εξέγερση στην οποία σκοτώθηκαν 187 εγκληματίες». Μετά, υπάρχει η εκδοχή των μέσων μαζικής ενημέρωσης και των ΜΚΟ, που αναφέρει λουτρό αίματος στο οποίο ένοπλοι αστυνομικοί θέρισαν γυναίκες και παιδιά, τα σώματα σύρθηκαν σε ένα κοντινό σχολείο και αφέθηκαν να κείτονται εκεί έως την επόμενη ημέρα, ορισμένα ζωντανά, και στη συνέχεια μεταφέρθηκαν στο νοσοκομείο. Δεν ξέρουμε καν πόσοι σκοτώθηκαν. Οι αναφορές μιλούν για 500 έως 1500 ανθρώπους. Τρίτον, υπάρχουν οι ντόπιοι στο Αντιζάν, οι περισσότεροι από τους οποίους σιωπούν ή υποφέρουν από αμνησία, ουσιαστικά φοβούνται να μιλήσουν διότι κάποιοι που μίλησαν εξαφανίστηκαν.
<SPEAKER ID="116" LANGUAGE="LT" NAME="Ona Juknevičienė (ALDE )," AFFILIATION="συντάκτρια.">
<SPEAKER ID="117" LANGUAGE="NL" NAME="Erik Meijer (GUE/NGL )," AFFILIATION="">
<P>
Το Ουζμπεκιστάν είναι έτοιμο για ριζικές αλλαγές, αλλά η αρχική ώθηση των διαδηλωτών προς αυτήν την κατεύθυνση καταπνίγηκε εν τη γενέσει της στις 13 Μαΐου, με τη χρήση ωμής βίας που κόστισε εκατοντάδες ζωές. Έκτοτε, ο υπόλοιπος κόσμος παραμένει προκλητικά σιωπηρός. Έχει αυτό κάποια σχέση με τα οικονομικά και στρατιωτικά συμφέροντά του; Μήπως επιτρέπεται στη δικτατορία του Ουζμπεκιστάν η παραμονή στην εξουσία, διότι αποδείχθηκε χρήσιμη για τη στρατιωτική επέμβαση στο Αφγανιστάν; Εγκαταλείπουμε τους κατοίκους του στην τύχης τους; Η Ευρώπη δεν πρέπει να θέσει σε δεύτερη μοίρα τα δικαιώματα και τις ελευθερίες τους σε σχέση με άλλα ζητήματα. Το σχέδιο ψηφίσματος μας βοηθά να υιοθετήσουμε τη θέση που πρέπει. 
<SPEAKER ID="118" LANGUAGE="PL" NAME="Marcin Libicki (UEN )," AFFILIATION="συντάκτης.">
<P>
   Κύριε Πρόεδρε, είναι ατυχές το γεγονός ότι το ιστορικό βήμα, το οποίο στην Πολωνία οδήγησε στον σχηματισμό δημοκρατικής κυβέρνησης το 1989 και το οποίο, εν συνεχεία, επέφερε την πτώση του Τείχους του Βερολίνου και τη διάλυση ολόκληρου του κομμουνιστικού μπλοκ υπό την ηγεσία της Μόσχας, δεν οδήγησε στην ανάδυση ενός δημοκρατικού καθεστώτος που να σέβεται τα ανθρώπινα δικαιώματα σε όλες τις χώρες του πρώην κομμουνιστικού μπλοκ. Οι μεταρρυθμίσεις των οποίων υπήρξαμε μάρτυρες στην Πολωνία, τη Σλοβακία, την Τσεχική Δημοκρατία και την Ουγγαρία, κατά τις οποίες εγκαθιδρύθηκαν συστήματα με βάση τον σεβασμό των ανθρωπίνων δικαιωμάτων, δεν πραγματοποιήθηκαν αρχικά στην Ουκρανία. Ακόμη αναμένουμε αυτές τις μεταρρυθμίσεις στη Λευκορωσία και, δυστυχώς, δεν υπάρχουν ενδείξεις τέτοιων μεταρρυθμίσεων ούτε στο Ουζμπεκιστάν.
<P>
Τα γεγονότα της 13ης Μαΐου 2005 υπήρξαν ένα δήθεν μέτρο εκτίμησης της σημερινής κατάστασης στο Ουζμπεκιστάν. Η στάση της κυβέρνησης, η οποία αρνείται να επιτρέψει σε ξένους παρατηρητές να ερευνήσουν τις αιτίες των πολυάριθμων θανάτων και η οποία επίσης τρομοκρατεί τους δημοσιογράφους και εμποδίζει τον εξωτερικό έλεγχο, σημαίνει ότι το Κοινοβούλιο πρέπει να λάβει μια σταθερή θέση επί του θέματος αυτού. Για τον λόγο αυτόν, ζητούμε τη διεξαγωγή ερευνών για όλα αυτά τα θέματα και την εγκαθίδρυση της δημοκρατίας στο Ουζμπεκιστάν. 
<SPEAKER ID="119" LANGUAGE="DE" NAME="Bernd Posselt," AFFILIATION="εξ ονόματος της Ομάδας PPE-DE">
<P>
   . – Κύριε Πρόεδρε, το Ουζμπεκιστάν είναι κοιτίδα ενός αρχαίου πολιτισμού, ο οποίος, αφού δημιούργησε κράτη όπως τα Χανάτα της Μπουχάρα και της Κοκάνδης, κατέληξε θύμα της επιθετικής αποικιοκρατίας. Σήμερα μιλήσαμε για την ευρωπαϊκή αποικιοκρατία στην Αφρική, αλλά στην προκειμένη περίπτωση η αποικιοκρατία είχε σοβιετικό και κομμουνιστικό χαρακτήρα ακολουθώντας την τσαρική αποικιοκρατία στην Κεντρική Ασία. Αυτή η αποικιοκρατία τερματίστηκε μόλις το 1989 με την πτώση του κομμουνιστικού καθεστώτος στην Κεντρική Ευρώπη – κάτι που ήθελα να πω στον κ. Kohlíček.
<SPEAKER ID="120" LANGUAGE="DE" NAME="Karin Scheele," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, στο σημερινό ψήφισμα καταδικάζεται η άρνηση της κυβέρνησης του Ουζμπεκιστάν να διασφαλίσει τη διαφάνεια όσον αφορά τη διαλεύκανση των γεγονότων του Μαΐου 2005, τονίζεται δε ότι είναι σημαντικό να μπορέσει μια διεθνής εξεταστική επιτροπή να διαλευκάνει τάχιστα τις συνθήκες υπό τις οποίες σημειώθηκαν τα γεγονότα καθώς και να παρίσταται ελεύθερα στην εν εξελίξει δίκη.
<P>
Η παγκόσμια κοινή γνώμη δεν έχει μπορέσει μέχρι στιγμής να μάθει ακριβώς πόσοι άνθρωποι έχασαν τη ζωή τους στο Αντιζάν εκείνες τις ημέρες του Μαΐου. Τα στοιχεία των οργανώσεων ανθρωπίνων δικαιωμάτων αναφέρονται σε αριθμούς που κυμαίνονται μεταξύ 500 και 1000, ενώ, σύμφωνα με τα στοιχεία της κυβέρνησης του Ουζμπεκιστάν, ο αριθμός των θυμάτων ανέρχεται σε 176. Ο Πρόεδρος Καρίμοφ χρησιμοποιεί συνεχώς τον ισλαμισμό ως όπλο για την εξουδετέρωση των πολιτικών του αντιπάλων – ανεξάρτητα από την πολιτική τους τοποθέτηση. Γι’ αυτόν τον λόγο είναι σημαντικό να επιμείνουμε στο αίτημά μας για απελευθέρωση των υπερασπιστών των ανθρωπίνων δικαιωμάτων, των δημοσιογράφων και των μελών της αντιπολίτευσης που βρίσκονται ακόμα στη φυλακή. 
<SPEAKER ID="121" LANGUAGE="DE" NAME="Tobias Pflüger," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, όποιος έχει παρακολουθήσει τις ωμές παραβιάσεις των ανθρωπίνων δικαιωμάτων στο Ουζμπεκιστάν, θα περίμενε να ασκηθεί οξεία κριτική στο καθεστώς στο Ουζμπεκιστάν, και όχι να υποβαθμιστεί το θέμα, όπως μόλις ακούσαμε από τον κ. Posselt. Αντ’ αυτού, το Ουζμπεκιστάν διατηρεί τη στενότερη δυνατή σχέση με ένα κράτος μέλος της ΕΕ. Αυτό το κράτος μέλος είναι η Γερμανία, η οποία διοικεί στο Τερμέζ μια στρατιωτική βάση ζωτικής γεωπολιτικής σημασίας, ιδίως όσον αφορά τις στρατιωτικές επιχειρήσεις στο Αφγανιστάν. Το ΝΑΤΟ με έχει ενημερώσει ότι δεν αποτελεί δική του βάση, παρά το γεγονός ότι χρησιμοποιείται από τα κράτη του ΝΑΤΟ και από τις Κάτω Χώρες, το Βέλγιο, τη Σουηδία, τη Νορβηγία, τη Δανία, το Ηνωμένο Βασίλειο, τη Γαλλία, την Ελλάδα και την Ισπανία – όλα τους κράτη μέλη της ΕΕ.
<SPEAKER ID="122" LANGUAGE="PL" NAME="Urszula Krupa," AFFILIATION="εξ ονόματος της Ομάδας IND/DEM">
<P>
Το Ουζμπεκιστάν είναι μια πρώην σοβιετική δημοκρατία, όπου, μολονότι έχει επιτύχει μερική ανεξαρτησία από το κομμουνιστικό καθεστώς, η εξουσία εξακολουθεί να ασκείται με τον ίδιο τρόπο. Ο Ισλάμ Καμίροφ, ο πρώην Πρώτος Γενικός Γραμματέας του Κομμουνιστικού Κόμματος που έχει τη θέση του Προέδρου, έχει αποδειχθεί δικτάτορας. Προσπαθεί να εξευμενίσει τις αντίπαλες δυνάμεις της Ρωσίας, της Ευρώπης και των Ηνωμένων Πολιτειών, οι τελευταίες εκ των οποίων χρησιμοποιούσαν έως πρόσφατα στρατιωτικές βάσεις της χώρας. Το Ουζμπεκιστάν είναι μια περιοχή στρατηγικής πολιτικής και οικονομικής σημασίας τόσο για τη Ρωσία όσο και για τις ΗΠΑ, κάτι που κάνει την κατάσταση στη δημοκρατία αυτή ακόμη πιο περίπλοκη. Από το 2001, η χώρα είναι ένας από τους βασικούς συμμάχους των ΗΠΑ στον αγώνα κατά της τρομοκρατίας στην Ασία.
<P>
Στις 13 Μαΐου, μια διαδήλωση στο Αντιζάν κατεστάλη με τη βία, και πιστεύεται ότι πιθανόν σκοτώθηκαν αρκετές εκατοντάδες πολίτες. Παρά τις διαμαρτυρίες, οι δράστες της σφαγής δεν οδηγήθηκαν ενώπιον της δικαιοσύνης, και ο Τύπος σιώπησε μπροστά στην τραγωδία. Αναφορές των ξένων παρατηρητών, της Διεθνούς Αμνησίας και του Παρατηρητηρίου Ανθρωπίνων Δικαιωμάτων μιλούν για άνευ προηγουμένου και βάρβαρα βασανιστήρια που διαπράττονται στις φυλακές του Ουζμπεκιστάν κατά των αντιπάλων του καθεστώτος, για παραβιάσεις των ανθρωπίνων δικαιωμάτων και για διώξεις των ανεξάρτητων δημοσιογράφων και των πολιτικών ακτιβιστών που αποκάλυψαν την αλήθεια σχετικά με τα γεγονότα της 13ης Μαΐου. Μετά από αρκετές ανεπιτυχείς απόπειρες δολοφονίας του, ο Πρόεδρος Καρίμοφ αποκαλεί τώρα τους μουσουλμάνους επικριτές του φανατικούς και τρομοκράτες, δικαιολογώντας έτσι τη δίωξη όσων έχουν ανεξάρτητη πολιτική σκέψη στην αντιπολίτευση.
<SPEAKER ID="123" LANGUAGE="EN" NAME="Olli Rehn," AFFILIATION="μέλος της Επιτροπής">
<P>
   Κύριε Πρόεδρε, κατόπιν της σφαγής του Αντιζάν και της επίμονης άρνησης εκ μέρους του Ουζμπεκιστάν για τη διεξαγωγή ανεξάρτητης διεθνούς έρευνας των γεγονότων, η Ευρωπαϊκή Ένωση έχει υιοθετήσει μια αταλάντευτη στάση απέναντι στο Ουζμπεκιστάν μέσω της έγκρισης των συμπερασμάτων του Συμβουλίου της 3ης Οκτωβρίου, σε συνέχεια προηγούμενων συμπερασμάτων εγκεκριμένων από τον Μάιο.
<P>
Η Επιτροπή σημειώνει την απόφαση αναβολής της 6ης συνεδρίασης της Κοινοβουλευτικής Επιτροπής Συνεργασίας ΕΕ-Ουζμπεκιστάν και λυπάται που δεν επετράπη στην αντιπροσωπεία να ταξιδέψει στην περιοχή του Αντιζάν ούτε να έχει απεριόριστη πρόσβαση σε μέλη της αντιπολίτευσης, μη κυβερνητικές οργανώσεις και ανεξάρτητα μέσα μαζικής επικοινωνίας.
<P>
Όσον αφορά την κοινοτική συνδρομή, η Επιτροπή συμφώνησε τη μείωση και τον αναπροσανατολισμό της συνδρομής της ΕΕ από 11 εκατομμύρια ευρώ σε 9,25 εκατομμύρια ευρώ φέτος και από 9 εκατομμύρια ευρώ σε 7,25 εκατομμύρια ευρώ του χρόνου. Παρά τις περικοπές αυτές, πιστεύουμε ακράδαντα ότι η στοχευμένη συνδρομή της ΕΕ θα πρέπει να συνεχιστεί. Θα πρέπει να επικεντρωθεί στη μείωση της φτώχειας στην κοιλάδα και την ανάπτυξη της κοινωνίας των πολιτών, καθώς και σε νομικές και δικαστικές μεταρρυθμίσεις και την ανάπτυξη της τριτοβάθμιας εκπαίδευσης.
<P>
Επιπλέον, η Επιτροπή θα εξακολουθήσει να πιέζει τους Ουζμπέκους να επιβάλουν άμεση αναστολή για όλες τις θανατικές ποινές πριν από την κατάργηση της θανατικής ποινής το 2008. Η Επιτροπή ανησυχεί, επίσης, για εκθέσεις σχετικά με την κράτηση και τον εκφοβισμό ανθρώπων, συμπεριλαμβανομένων υποστηρικτών των ανθρωπίνων δικαιωμάτων, δημοσιογράφων και ντόπιων ακτιβιστών οι οποίοι αμφισβήτησαν την εκδοχή των αρχών για τα γεγονότα.
<SPEAKER ID="124" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί σήμερα, στις 16.00. 
<SPEAKER ID="125" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση έξι προτάσεων ψηφίσματος σχετικά με την υπόθεση Tenzin Delek Rinpoche(1).
<SPEAKER ID="126" LANGUAGE="PL" NAME="Lidia Joanna Geringer de Oedenberg (PSE )," AFFILIATION="συντάκτρια">
<P>
   Κύριε Πρόεδρε, ένας από τους τελευταίους μεγάλους λάμα του Θιβέτ, ο Tenzin Delek Rinpoche, έχει περάσει τα τελευταία 20 χρόνια προσπαθώντας να προστατέψει τον πολιτισμό του Θιβέτ. Ως ηγετική θρησκευτική μορφή του Θιβέτ, έχει επίσης διαδραματίσει ενεργό ρόλο στις οικονομικές, πολιτιστικές και κοινωνικής υποθέσεις. Αυτός ο θιβετιανός λάμα είναι εδώ και πολύ καιρό πηγή προβλημάτων για τις κινεζικές αρχές, μολονότι δεν έχει ποτέ συμμετάσχει σε πολιτικές διαδηλώσεις.
<SPEAKER ID="127" LANGUAGE="DE" NAME="Eva Lichtenberger (Verts/ALE )," AFFILIATION="συντάκτρια">
<P>
   . – Κύριε Πρόεδρε, κυρίες και κύριοι, δεν είναι η πρώτη φορά που συζητούμε σχετικά με τον Tenzin Delek Rinpoche και την απροθυμία της Κίνας να ακολουθήσει τον δρόμο του συμβιβασμού. Κάθε άλλο: όχι μόνο δεν διασφαλίζεται μέχρι στιγμής διαφανής και δίκαιη δίκη, αλλά τα βασανιστήρια και οι απάνθρωπες συνθήκες υπό τις οποίες κρατείται –σημειωτέον, χωρίς να έχει δικαστεί– θέτουν τη ζωή του σε κίνδυνο, και αυτό είναι κάτι που πρέπει και πάλι να δηλώσουμε ευθαρσώς.
<SPEAKER ID="128" LANGUAGE="DE" NAME="Thomas Mann (PPE-DE )," AFFILIATION="συντάκτης">
<P>
   . – Κύριε Πρόεδρε, τα ψηφίσματα που εγκρίθηκαν στις 18 Νοεμβρίου 2004 και στις 13 Ιανουαρίου 2005 είχαν κάποιο αποτέλεσμα σε συνδυασμό με τις μαζικές διπλωματικές διαμαρτυρίες και τις ενέργειες των οργανώσεων ανθρωπίνων δικαιωμάτων, καθώς προκάλεσαν τη μετατροπή της θανατικής ποινής που επιβλήθηκε στον σεβαστό Λάμα Tenzin Delek Rinpoche σε ισόβια κάθειρξη. Οι κινεζικές αρχές τον θεωρούν εγκληματία, αφού τον κατηγορούν για υπονόμευση της ασφάλειας του κράτους και –χωρίς αποδείξεις– για ανάμειξη σε βομβιστικές επιθέσεις. Εξακολουθούν δε να αρνούνται τη διεξαγωγή δίκαιης δίκης παρουσία διεθνών παρατηρητών.
<P>
Όλες οι πολιτικές ομάδες του Κοινοβουλίου καλούν τους Κινέζους να βελτιώσουν αμέσως τις συνθήκες κράτησής του και να τηρήσουν κατά γράμμα τη Σύμβαση των Ηνωμένων Εθνών για τη μεταχείριση των κρατουμένων. Επιμένουμε να επιτραπεί στον Manfred Nowak, τον ειδικό εισηγητή του ΟΗΕ για τα βασανιστήρια, η πραγματοποίηση επίσκεψης στον Tenzin Rinpoche· σε τρεις εβδομάδες θα μεταβεί στην Κίνα για επιθεώρηση.
<P>
Η Ευρωπαϊκή Επιτροπή, το Συμβούλιο και τα κράτη μέλη πρέπει να συνδέσουν στενά τη μετέπειτα τύχη των πολιτικών κρατουμένων στην Κίνα με τη διατήρηση του εμπάργκο στις πωλήσεις όπλων, που έχει επιβληθεί σε αυτήν τη χώρα. Όσο παραβιάζονται τα ανθρώπινα δικαιώματα, το εμπάργκο πρέπει να συνεχιστεί χωρίς ίχνος χαλάρωσης. Η κινεζική πρεσβεία στις Βρυξέλλες προσπάθησε να παρέμβει ισχυριζόμενη ότι πρόκειται για εσωτερικές υποθέσεις και ότι κανένας εξωτερικός οργανισμός και κανένας τρίτος δεν έχει το δικαίωμα να παρεμβαίνει. Αυτές οι σκληρές δηλώσεις αποτελούν άλλη μια ένδειξη για το δυσάρεστο αποτέλεσμα της Συνόδου Κορυφής ΕΕ-Κίνας της 5ης Σεπτεμβρίου και για την αποτυχία του διαλόγου για τα ανθρώπινα δικαιώματα. Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών επιθυμεί να υπογραμμίσει την ανάγκη τήρησης των διεθνών προτύπων και αξιών.
<SPEAKER ID="129" LANGUAGE="EN" NAME="Elizabeth Lynne (ALDE )," AFFILIATION="συντάκτρια">
<P>
   Κύριε Πρόεδρε, δεν είμαστε εμείς αρμόδιοι να πούμε αν ο Tenzin Delek Rinpoche είναι αθώος ή ένοχος. Ωστόσο, είναι αρμοδιότητά μας να επισημαίνουμε παραβιάσεις των ανθρωπίνων δικαιωμάτων όταν τις διαπιστώνουμε. Υπάρχουν πραγματικές ανησυχίες για την κράτηση, τη δίκη και την καταδίκη του, που αποτέλεσαν, πιστεύω, κακοδικία.
<P>
Σε ένα δελτίο τύπου της 24ης Οκτωβρίου, η κινεζική κυβέρνηση είπε ότι αποτελούσε εσωτερική υπόθεση της Κίνας και ότι δεν είχαμε δικαίωμα παρέμβασης. Αν αποτελεί θέμα ανθρωπίνων δικαιωμάτων, έχουμε κάθε δικαίωμα παρέμβασης· αυτή είναι η δουλειά μας. Δεν είναι σαφές αν ο Tenzin Delek Rinpoche είχε πλήρη πρόσβαση σε νομικές συμβουλές κατά τη διάρκεια της δίκης. Οι Κινέζοι είπαν ότι είχε δύο δικηγόρους. Οι δικές μου πηγές είπαν ότι δεν είχε κανέναν απολύτως συνήγορο υπεράσπισης. Οι πηγές μου, επίσης, είπαν ότι δεν ομολόγησε και ότι ουδέποτε ομολόγησε το υποτιθέμενο έγκλημα, παρά τα βασανιστήρια που υποτίθεται ότι υπέστη για πολλούς μήνες πριν από τη δίκη του. Όταν δικαζόταν, πριν από τρία χρόνια, υπήρχε παγκόσμια κατακραυγή και τότε, γνωρίζω ότι η κινεζική κυβέρνηση υποσχέθηκε επανάληψη της δίκης στο Ανώτατο Δικαστήριο. Αυτό δεν συνέβη. Πρέπει να έχει δίκαιη δίκη, σε πλήρη συμφωνία με τα διεθνή πρότυπα μιας δίκαιης δίκης, ή να απελευθερωθεί πάραυτα. Δεν υπάρχει άλλη επιλογή. 
<SPEAKER ID="130" LANGUAGE="NL" NAME="Erik Meijer (GUE/NGL )," AFFILIATION="συντάκτης">
<SPEAKER ID="131" LANGUAGE="PL" NAME="Marcin Libicki (UEN )," AFFILIATION="συντάκτης">
<P>
Το Κοινοβούλιο είναι πολύ δραστήριο σε αυτόν τον τομέα, και η διακομματική ομάδα του για το Θιβέτ διαθέτει έναν πολύ προσηλωμένο και ενεργό πρόεδρο στο πρόσωπο του κ. Mann. Ωστόσο, πρέπει να κάνουμε περισσότερα. Θα υπενθυμίσω στον Επίτροπο ότι είναι καιρός να κάνει η Επιτροπή αποφασιστικά βήματα για την οριστική διευθέτηση των προβλημάτων στην Κίνα, καθώς η ιδιότητά της ως ισχυρού οργάνου της ΕΕ σημαίνει ότι είναι αναμφίβολα σε θέση να πράξει κάτι τέτοιο. Το πρώτο βήμα της θα πρέπει να είναι η διάσωση αυτού του αξιολύπητου θιβετιανού μοναχού.
<SPEAKER ID="132" LANGUAGE="EN" NAME="Olli Rehn," AFFILIATION="μέλος της Επιτροπής">
<P>
Η υπόθεση του θιβετιανού μοναχού Tenzin Delek Rinpoche έχει τεθεί επανειλημμένα στις κινεζικές αρχές στη διάρκεια αυτού του διαλόγου. Επιπλέον, η τρόικα της ΕΕ πραγματοποίησε τρία διαβήματα προς την κυβέρνηση της Κίνας, δύο πέρυσι και ένα στις αρχές αυτού του έτους, κατά τη συνάντηση της τρόικας με τον κινέζο υπουργό εξωτερικών Tang Jiaxuan.
<P>
Σε όλες αυτές τις περιπτώσεις, η Ευρωπαϊκή Ένωση εξέφρασε το επιτακτικό αίτημά της για την κατάργηση της θανατικής ποινής στην Κίνα, εξέφρασε την ελπίδα ότι ο Tenzin Delek Rinpoche δεν θα θανατωθεί, και ζήτησε πληροφορίες για τις συνθήκες κράτησής του και την κατάσταση της υγείας του. Αν και χαιρετίζει την απόφαση των κινεζικών αρχών της 26ης Ιανουαρίου 2005 να μετατραπεί η θανατική ποινή του Tenzin Delek Rinpoche σε ισόβια κάθειρξη, η Ευρωπαϊκή Ένωση εξακολουθεί να ανησυχεί βαθύτατα λόγω των επίμονων αμφιβολιών σχετικά με τη δίκη του και την βαριά ποινή που του επιβλήθηκε. Η Ευρωπαϊκή Ένωση είναι απολύτως αποφασισμένη να εξακολουθήσει να παρακολουθεί στενά το θέμα στο πλαίσιο του διαλόγου ΕΕ-Κίνας για τα ανθρώπινα δικαιώματα.
<SPEAKER ID="133" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (ΑΡΘΡΟ 142º">
<P>
Η ψηφοφορία θα διεξαχθεί σήμερα, στις 16.00.
<SPEAKER ID="134" LANGUAGE="PL" NAME="Filip Andrzej Kaczmarek (PPE-DE ). –" AFFILIATION="">
<P>
Εάν η Κίνα μπορεί να οικοδομεί σιδηροδρομικές γραμμές τέτοιου είδους, θα μπορούσε επίσης να βελτιώσει τις συνθήκες διαβίωσης των κρατουμένων της. Αυτό που χρειάζεται είναι πολιτική βούληση για κάτι τέτοιο. Είναι εξαιρετικά σημαντικό να συνεχιστεί το εμπάργκο όπλων κατά της Κίνας, διότι η τύχη του Tenzin Delek Rinpoche αποδεικνύει επαρκώς ότι η χώρα αυτή δεν έχει αντλήσει διδάγματα από τα γεγονότα της 4ης Ιουνίου 1989. Πρόκειται για μια σημαντική ημερομηνία για τους λαούς τόσο της Πολωνίας όσο και της Κίνας. Αποτελεί σύμβολο ελπίδας για την πρώτη, καθώς ήταν η ημερομηνία των πρώτων εν μέρει ελεύθερων βουλευτικών εκλογών.
<P>
Ωστόσο, στην Κίνα η ημερομηνία αυτή έχει γίνει σύμβολο καταστολής, καθώς είναι η επέτειος της τραγωδίας στην πλατεία Τιανανμέν. Το 1989, φορούσα κονκάρδα με τις λέξεις «ελευθερία» και «δημοκρατία» στα κινεζικά. Εύχομαι σήμερα στον λαό του Θιβέτ και της Κίνας τις δύο αυτές αξίες. 
<SPEAKER ID="135" LANGUAGE="SV" NAME="Carl Schlyter (Verts/ALE ). –" AFFILIATION="">
<P>
   Κύριε Πρόεδρε, σε τουλάχιστον πέντε περιπτώσεις κατά τη διάρκεια της τελευταίας συνεδρίασης, δεν λειτούργησαν τα ακουστικά –και, επομένως, η υπηρεσία διερμηνείας– για ολόκληρη τη σειρά που βρίσκεται πίσω μου, όπου συνήθως κάθομαι. Επίσης, δεν λειτούργησε το μικρόφωνο, και έτσι δεν στάθηκε δυνατόν να εκφράσουμε στον Πρόεδρο τα παράπονά μας για την κατάσταση. Επιδείξαμε μεγάλη ευελιξία κατά τη διάρκεια των ψηφοφοριών και συνεχίσαμε με αυτές από την εν λόγω σειρά. Την επόμενη φορά, ωστόσο, θα συζητηθούν πολλά σημαντικά θέματα, συμπεριλαμβανομένου του REACH, και έτσι πρέπει να διασφαλίσουμε τη λειτουργία της τεχνολογίας. Ειδάλλως, η συνεδρίαση μπορεί να διακοπεί με τον πιο άκαιρο τρόπο. Συνεπώς, ελπίζω ότι θα μπορέσετε να λύσετε αυτό το πρόβλημα έως τον επόμενο μήνα. 
<SPEAKER ID="136" LANGUAGE="" NAME="Πρόεδρος." AFFILIATION="">
<SPEAKER ID="137" LANGUAGE="" NAME="Πρόεδρος." AFFILIATION="(Για το αποτέλεσμα των ψηφοφοριών και λοιπές λεπτομέρειες: βλ. συνοπτικά πρακτικά)">
<SPEAKER ID="138" LANGUAGE="" NAME="Πρόεδρος." AFFILIATION="">
<SPEAKER ID="139" LANGUAGE="" NAME="Πρόεδρος." AFFILIATION="(Η συνεδρίαση λήγει στις 16.20)">

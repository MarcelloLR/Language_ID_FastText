<CHAPTER ID="004">
Δήλωση της Προεδρίας
<SPEAKER ID="009" NAME="Πρόεδρος">
Πριν προχωρήσουμε με την ημερήσια διάταξη, πρέπει να σας υπενθυμίσω με βαριά καρδιά ότι η τρομοκρατική οργάνωση ETA έσπασε την εκεχειρία που είχε ανακοινώσει τον περασμένο Μάρτιο. " βάρβαρη επίθεσή της στο αεροδρόμιο της Μαδρίτης προκάλεσε τον θάνατο δύο υπηκόων του Ισημερινού, του Carlos Alonso Palate και του Diego Armando Estacio, οι οποίοι, ως μετανάστες, είχαν βρει τη θέση τους στην ισπανική κοινωνία και μπορούσαν έτσι να συντηρούν οικονομικά τις οικογένειές τους στον Ισημερινό.
<P>
Με αυτή την επίθεση, η ETA έβαλε τέλος στη διαδικασία που ξεκίνησε από την ισπανική κυβέρνηση και η οποία συζητήθηκε τον Οκτώβριο του 2006.
<P>
Θα ήθελα να εκφράσω, εξ ονόματος του Ευρωπαϊκού Κοινοβουλίου, τα πιο θερμά μας συλλυπητήρια και την ειλικρινή μας συμπάθεια στις οικογένειες και στους φίλους των δύο ανδρών που δολοφονήθηκαν και σε όλους στους Ισπανούς και τους πολίτες του Ισημερινού.
<P>
Θέλω επίσης να επαναλάβω κατηγορηματικά σε αυτό το Σώμα ότι καταδικάζουμε αυτή τη βάρβαρη τρομοκρατική ενέργεια και να καταστήσω απολύτως σαφές ότι, σε μια δημοκρατία, η βία είναι απολύτως ασύμβατη με τον διάλογο και ότι η ειρήνη,
<P>
(Χειροκροτήματα)
<P>
η ελεύθερη συνύπαρξη και ο σεβασμός των ανθρωπίνων δικαιωμάτων δεν είναι διαπραγματεύσιμα.
<P>
Θέλω επίσης να επαναλάβω την υποστήριξή μας προς όλους τους δημοκρατικούς θεσμούς της Ισπανίας στον αγώνα τους κατά της τρομοκρατίας της ETA και να εκφράσω την ελπίδα όλων των ευρωπαϊκών δημοκρατιών ότι, πολύ σύντομα, οι Ισπανοί θα θέσουν τέλος στη βία σε ολόκληρη την Ισπανία.
<P>
Θα σας ζητήσω να τηρήσετε ενός λεπτού σιγή για τον Carlos Alonso Palate και τον Diego Armando Estacio.
<P>
(Το Σώμα, όρθιο, τηρεί ενός λεπτού σιγή)

<CHAPTER ID="005">
Προσφώνηση του Προέδρου του Κοινοβουλίου
<SPEAKER ID="132" NAME="Πρόεδρος">
. - Κυρίες και κύριοι, σε λίγες εβδομάδες μεταξύ της 4ης και 7ης Ιουνίου, οι πολίτες της Ευρωπαϊκής Ένωσης θα εκλέξουν το νέο Ευρωπαϊκό Κοινοβούλιο. Για πρώτη φορά 375 εκατομμύρια άνθρωποι και από τα 27 Κράτη Μέλη θα έχουν τη δυνατότητα να συμμετέχουν στις Ευρωεκλογές.
<P>
Για πολλούς από εσάς αυτή θα είναι η τελευταία σας εβδομάδα στο Στρασβούργο. Για μένα επίσης είναι η τελευταία εβδομάδα που μου επιτρέπεται να προεδρεύω στις περιόδους συνόδου της ολομελείας.
<P>
Γνωρίζουμε όλοι ότι η δημοκρατία γίνεται ισχυρότερη από τη συνεχή αλλαγή, όπως άλλωστε και εμείς οι ίδιοι. Μαζί έχουμε κάνει πολύ δρόμο προς τη δημιουργία μιας Ευρωπαϊκής Κοινότητας που κοιτά μπροστά. Μαζί έχουμε πετύχει πολλά.
<P>
Επιτυχίες δεν είχαμε μόνο στη διάρκεια των τελευταίων δυόμισι χρόνων της θητείας μου, αλλά και κατά τη θητεία του προκατόχου μου, Josep Borrell Fontelles. Ό,τι κατορθώσαμε τα πέντε τελευταία χρόνια το κατορθώσαμε όλοι μαζί.
<P>
Θα ήθελα να απευθύνω σε όλους εσάς τις πιο ειλικρινείς μου ευχαριστίες για την αφοσίωσή σας και για το πάθος που δείξατε για τον κοινό ευρωπαϊκό μας σκοπό.
<P>
Ως Ευρωπαϊκό Κοινοβούλιο είμαστε οι άμεσα εκλεγμένοι αντιπρόσωποι των πολιτών της Ευρωπαϊκής Ένωσης. Κυρίες και κύριοι, όλοι εμείς ενσαρκώνουμε την πλούσια ποικιλία της ευρωπαϊκής ηπείρου μας και αντανακλάμε μέσα από τις πολιτικές μας οικογένειες, την τεράστια ποικιλία πεποιθήσεων και στάσεων. Επιπλέον, πριν από λίγες ημέρες γιορτάσαμε την πέμπτη επέτειο της ιστορικής διεύρυνσης της Ευρωπαϊκής Ένωσης, την επανενοποίηση της ηπείρου μας στη βάση των κοινών αξιών μας. Όπως έχει ειπωθεί και στη Διακήρυξη του Βερολίνου της 25ης Μαρτίου 2007, "Εμείς, οι πολίτες της Ευρωπαϊκής Ένωσης, έχουμε ενωθεί για το καλύτερο".
<P>
(Χειροκροτήματα)
<P>
" επιτυχής ενσωμάτωση βουλευτών από τα Κράτη Μέλη που προσχώρησαν στην Ευρωπαϊκή Ένωση το 2004 και 2007 και η προσαρμογή του κοινοβουλευτικού μας έργου σε ένα Ευρωπαϊκό Κοινοβούλιο μεγαλύτερο και πιο ανομοιογενές από ποτέ συγκαταλέγονται στις πιο σημαντικές επιτυχίες αυτής της κοινοβουλευτικής περιόδου.
<P>
Εμείς, τα 785 μέλη του Κοινοβουλίου, έχουμε μάθει να βρίσκουμε συμβιβαστικές λύσεις, να διδασκόμαστε ο ένας από τον άλλο και να συνεργαζόμαστε καλύτερα. Αυτό το διάστημα το Ευρωπαϊκό Κοινοβούλιο έχει κερδίσει πείρα, δύναμη και πολιτιστικό πλούτο.
<P>
Κυρίες και κύριοι, νέοι βουλευτές θα δώσουν σύντομα νέα πνοή στο έργο του Κοινοβουλίου. Θα σμίξουν με αυτούς που θα επανεκλεγούν τον Ιούνιο. Ελπίζω ότι θα συνεχίσουμε να έχουμε τον αμοιβαίο σεβασμό που μας ενώνει και υπερβαίνει τα πολιτικά και εθνικά σύνορα.
<P>
Στο έργο μου τα τελευταία δυόμισι χρόνια οδηγός ήταν μια βασική αίσθηση κοινοβουλευτικής εργασίας και πρέπει να σας ευχαριστήσω όλους για τη στήριξη, την ενθάρρυνση και τις συμβουλές σας. Ο Πρόεδρος είναι υπεύθυνος για τη διασφάλιση της εφαρμογής όλων των κανόνων του Ευρωπαϊκού Κοινοβουλίου. Επίσης, πρέπει να εξασφαλίζει ότι οι κανόνες αυτοί ισχύουν εξίσου για όλα τα Μέλη και εφαρμόζονται ομοιόμορφα και ότι η αξιοπρέπεια του Κοινοβουλίου μας παραμένει ακέραιη. Αυτά είναι τα θέματα για τα οποία αγωνίστηκα.
<P>
(Χειροκροτήματα)
<P>
Θα ήθελα να πω σε όσους θα μπουν τώρα στο Κοινοβούλιο ότι είμαστε πειστικοί, μόνο όταν περιφρουρούμε την αξιοπρέπεια του Ευρωπαϊκού Κοινοβουλίου και την υπερασπιζόμαστε πάντα στη βάση των κοινών νόμων μας.
<P>
Σήμερα πολύ λίγα ψηφίσματα εγκρίνονται από την Ευρωπαϊκή Ένωση χωρίς τη ρητή ομοφωνία και ανάμειξη του Ευρωπαϊκού Κοινοβουλίου. Σε έναν αυξανόμενο βαθμό το Ευρωπαϊκό Κοινοβούλιο έχει εξελιχθεί στο μέρος, όπου κυρίως οι πολιτικοί συμβιβασμοί γίνονται σε ένα ευρωπαϊκό επίπεδο. Απόδειξη γι'αυτό αποτελεί η έγκριση της Οδηγίας για τις Υπηρεσίες και του Κανονισμού REACH για τα χημικά τα τελευταία χρόνια.
<P>
Για τη δημοσιονομική προοπτική για το διάστημα 2007-2013, η συναπόφαση του Ευρωπαϊκού Κοινοβουλίου ήταν ρηξικέλευθη. Το Ευρωπαϊκό Κοινοβούλιο έπαιξε σπουδαίο ρόλο στη διασφάλιση της απαραίτητης χρηματοδότησης για προγράμματα όπως το Erasmus που προάγουν τη νέα γενιά. Κυρίες και κύριοι, κάναμε την αντιμετώπιση της κλιματικής αλλαγής πρώτη προτεραιότητα στην πολιτική μας ατζέντα. Το γεγονός ότι πετύχαμε ένα επιθυμητό αποτέλεσμα παρείχε μια σημαντική βάση στην Ευρωπαϊκή Ένωση για τις διαπραγματεύσεις στη Διάσκεψη που θα γίνει τον Δεκέμβριο στην Κοπεγχάγη.
<P>
Σήμερα δεν είμαστε πια μόνοι στην προσπάθειά μας' η νέα διακυβέρνηση των "νωμένων Πολιτειών υπό την ηγεσία του Προέδρου Barack Obama στηρίζει πολλές από τις προτάσεις μας. Δουλειά μας τώρα είναι να κερδίσουμε την καρδιά και το μυαλό των παγκόσμιων εταίρων μας προκειμένου να στηρίξουν μέτρα για την καταπολέμηση των κλιματικών αλλαγών. Συχνά ακούει κανείς ότι άλλοι προπορεύονται στο θέμα της αντιμετώπισης των κλιματικών αλλαγών. Τελικά όμως εμείς, κυρίες και κύριοι, προπορευόμαστε σε αυτό τον τομέα και αυτό είναι κάτι για το οποίο μπορούμε να είμαστε περήφανοι.
<P>
(Χειροκροτήματα)
<P>
" μεταρρύθμιση της χρηματοοικονομικής αγοράς σε Ευρωπαϊκό επίπεδο λαμβάνει χώρα από πολλές απόψεις με πρωτοβουλία του Ευρωπαϊκού Κοινοβουλίου. Από το 2002, το Κοινοβούλιο έχει ζητήσει καλύτερη εποπτεία και ρύθμιση της χρηματοοικονομικής αγοράς. Όλες οι νομοθετικές διαδικασίες που αφορούν την καλύτερη τραπεζική και χρηματοοικονομική εποπτεία καθώς επίσης τη ρύθμιση των αμοιβαίων κεφαλαίων αντιστάθμισης κινδύνου και των μισθών των διευθυντών θα πρέπει να ολοκληρωθούν το συντομότερο δυνατό.
<P>
Το Ευρωπαϊκό Κοινοβούλιο έχει ήδη θέσει πολλά σημεία αναφοράς, τα οποία απορρέουν από τα ψηφίσματα που έχει εγκρίνει. Ωστόσο, χρειάζεται να γίνει ακόμα πολλή δουλειά. Το νεοεκλεχθέν Ευρωπαϊκό Κοινοβούλιο πρέπει να συνεχίσει αυτό το έργο με αφοσίωση και αποφασιστικότητα προκειμένου να βρει έναν τρόπο να βγει από την κρίση βάσει της κοινωνικής οικονομίας της αγοράς που ορίζει η Συνθήκη της Λισαβόνας και να διαφυλάξει την ανταγωνιστικότητα της ευρωπαϊκής οικονομίας προς όφελος της κοινωνίας μέσα σε αυτό το σκηνικό παγκοσμιοποίησης.
<P>
Κυρίες και κύριοι, η συντριπτική πλειοψηφία των βουλευτών βλέπει το Κοινοβούλιο σαν μοχλό για τη διαδικασία ενοποίησης της Ευρώπης. Τα τελευταία δυόμισι χρόνια αναβιώσαμε τη συζήτηση περί θεσμικής μεταρρύθμισης και προωθήσαμε τη διαδικασία που οδήγησε στη σύναψη της Συνθήκης της Λισαβόνας. Καταφέραμε επιπλέον να διατηρηθούν οι βασικές αρχές που ανέκαθεν μας αντιπροσώπευαν στη Συνθήκη της Λισαβόνας.
<P>
" Συνθήκη της Λισαβόνας περιέχει τις βασικές μεταρρυθμίσεις που απαιτούνται για να κάνουμε τα ευρωπαϊκά θεσμικά όργανα πιο δημοκρατικά, πιο διαφανή και ικανά για δράση. Πρέπει να καταβάλουμε κάθε μας προσπάθεια ώστε να εξασφαλίσουμε την εφαρμογή της Συνθήκης της Λισαβόνας στις αρχές του επόμενου χρόνου. Ευελπιστούμε σε μια θετική έκβαση της Τσέχικης Γερουσίας στην Πράγα.
<P>
(Χειροκροτήματα)
<P>
Κυρίες και κύριοι, το Κοινοβούλιο εορτάζει την τριακοστή του επέτειο ως άμεσα εκλεγμένου δημοκρατικού θεσμικού οργάνου της Ευρωπαϊκής Ένωσης. Βρίσκεται τώρα στην καρδιά μιας ευρωπαϊκής κοινοβουλευτικής δημοκρατίας που κανείς δεν μπορούσε να διανοηθεί το 1979. Μαζί έχουμε προωθήσει την κοινοβουλευτική δημοκρατία στην Ευρωπαϊκή Ένωση και πέρα από αυτή.
<P>
Το Ευρωπαϊκό Κοινοβούλιο και τα εθνικά κοινοβούλια είναι τώρα εταίροι. Το έργο μας αλληλοσυμπληρώνεται. Έχουμε εμβαθύνει τη συνεργασία μας με τα εθνικά κοινοβούλια και έχουμε συγκαλέσει τακτικές συναντήσεις προκειμένου να προωθήσουμε από κοινού τα σημαντικά τρέχοντα ζητήματα.
<P>
" ανάπτυξη των σχέσεων μας με τα κοινοβούλια τρίτων χωρών υπήρξε πάντοτε βασική μέριμνα όλων των προσπαθειών μας. Σήμερα το Κοινοβούλιο είναι ένας εταίρος, σεβαστός σε όλη την υφήλιο, ένας υπέρμαχος των ανθρωπίνων δικαιωμάτων και της δημοκρατίας. Και έτσι πρέπει να παραμείνει.
<P>
Κυρίες και κύριοι, έχω καταβάλει κάθε προσπάθεια για να διασφαλίσω ότι το Κοινοβούλιο εκπροσωπείται μέσω του Προέδρου του και των αντιπροσώπων των πολιτικών ομάδων, σε σημαντικούς φορείς για τη διαμόρφωση του κοινού μέλλοντος μας. Ο Πρόεδρος του Ευρωπαϊκού Κοινοβουλίου τώρα συμμετέχει στις ετήσιες συναντήσεις των Αρχηγών Κρατών ή Κυβερνήσεων του G8 και σε διασκέψεις με τρίτες χώρες, όπως στη Διάσκεψη ΕΕ-Αφρικής, τη Διάσκεψη ΕΕ-Λατινικής Αμερικής και τη Διάσκεψη ΕΕ"ΠΑ. Αύριο το πρωί θα συμμετάσχω στη Διάσκεψη της Τρόικα για την ανεργία και αύριο το απόγευμα στη Διάσκεψη για την εγκαινίαση της Ανατολικής Εταιρικής Σχέσης στην Πράγα.
<P>
Αποτελεί ένα επιπλέον επίτευγμα αυτής της βουλευτικής περιόδου το ότι ο ρόλος του Κοινοβουλίου στα Ευρωπαϊκά Συμβούλια δεν περιορίζεται πια στην εναρκτήρια προσφώνηση του Προέδρου. Τώρα το Κοινοβούλιο συμμετέχει επίσης στις θεσμικές και συνταγματικές διαβουλεύσεις των διασκέψεων. Στη Διακυβερνητική Διάσκεψη που οδήγησε στην αποδοχή της Συνθήκης της Λισαβόνας το Ευρωπαϊκό Κοινοβούλιο μετείχε πλήρως σε επίπεδο Αρχηγών Κρατών ή Κυβερνήσεων μέσω της συμμετοχής του Προέδρου του και στην ίδια τη Διακυβερνητική Διάσκεψη μέσω μιας αντιπροσωπείας αποτελούμενη από τρεις βουλευτές. Αυτό είναι ένα τεράστιο βήμα προόδου.
<P>
Κυρίες και κύριοι, η μεταρρύθμιση των μεθόδων εργασίας και των διαδικασιών του Ευρωπαϊκού Κοινοβουλίου ήταν και εξακολουθεί να είναι ένα μεγάλο έργο. Με αυτό το σκοπό η Διάσκεψη των Προέδρων οργάνωσε μια ομάδα εργασίας εφοδιασμένη με μια αναλυτική εντολή, στην οποία αντιπροσωπεύονταν όλες οι Ομάδες. Το έργο ολοκληρώθηκε με απόλυτη επιτυχία. Πολλές - σχεδόν το 80% - από τις προτάσεις που έκανε η ομάδα εργασίας έχουν τεθεί σε εφαρμογή. Σε αυτές περιλαμβάνονται η αναδιοργάνωση των συζητήσεων της ολομέλειας, η μεταρρύθμιση της νομοθετικής διαδικασίας, η βελτίωση του έργου που γίνεται στην επιτροπή με αυξημένη συνεργασία ανάμεσα στις επιτροπές, καθώς επίσης η δυνατότητα εκθέσεων για νομοθετικές πρωτοβουλίες ή συγκρουόμενα ψηφίσματα.
<P>
Θα ήθελα να ευχαριστήσω συγκεκριμένα την Πρόεδρο της ομάδας εργασίας, Dagmar Roth-Behrendt, και τους συναδέλφους της ή μάλλον συναδέλφους μας, για την μεγάλη αφοσίωσή τους.
<P>
(Χειροκροτήματα)
<P>
Μαζί έχουμε κατορθώσει να προσαρμόσουμε τις μεθόδους εργασίας του Ευρωπαϊκού Κοινοβουλίου σε πολιτικές συνθήκες που διαρκώς αλλάζουν. Τώρα έχουμε εκσυγχρονίσει τις διαδικασίες και αναδιοργανώσει τις μεθόδους εργασίας που έχουμε στη διάθεσή μας και αυτό αποτελεί μια καλή βάση για το έργο που θα πραγματοποιηθεί στη νέα κοινοβουλευτική περίοδο.
<P>
Στο Προεδρείο του Ευρωπαϊκού Κοινοβουλίου έχουμε επίσης προσπαθήσει να βελτιώσουμε τη διοίκηση του Κοινοβουλίου, να κάνουμε ευκολότερη την καθημερινή εργασία των βουλευτών και να εκσυγχρονίσουμε την υποδομή για την επικοινωνία με τους πολίτες της Ευρωπαϊκής Ένωσης μέσα από την εισαγωγή της τηλεόρασης στον παγκόσμιο ιστό, το βραβείο δημοσιογραφίας, το βραβείο των πολιτών και το Ευρωπαϊκό Βραβείο Καρλομάγνου για τη Νεολαία.
<P>
Το νέο Καθεστώς των Βουλευτών, πάνω στο οποίο εργαστήκαμε για πολλά χρόνια, θα τεθεί σε ισχύ στη νέα κοινοβουλευτική περίοδο. Συνιστά μια σημαντική συνεισφορά στις πολιτικές που αφορούν τα οικονομικά των βουλευτών, τη διαφάνεια και τις δημόσιες σχέσεις.
<P>
" έγκριση ενός σαφούς, διαφανούς καθεστώτος των βοηθών αποτελεί ένα σπουδαίο βήμα προς τα εμπρός και μια τεράστια επιτυχία, για την οποία θα πρέπει να ευχαριστήσουμε όλους τους συναδέλφους μας βουλευτές.
<P>
Κυρίες και κύριοι, θα ήθελα σήμερα να επαναλάβω και να επιβεβαιώσω την κεντρική ιδέα, η οποία κατά τη γνώμη μου ανακεφαλαιώνει το έργο της ευρωπαϊκής ολοκλήρωσης. Είμαστε ταγμένοι υπέρ της αξιοπρέπειας κάθε ανθρώπινου πλάσματος. Αυτή είναι η υπέρτατη αξία. Μας ενώνει στην κοινότητα κοινών αξιών της Ευρωπαϊκής Ένωσης. " ανθρώπινη αξιοπρέπεια πρέπει πάντα να γίνεται σεβαστή - αυτή είναι η απάντηση από πλευράς της ηθικής στις κρίσεις των ηθών που βίωσε η Ευρώπη στο παρελθόν.
<P>
(Χειροκροτήματα)
<P>
Για εμάς αυτό οδηγεί στον κανόνα της προάσπισης χωρίς όρους της ανθρώπινης αξιοπρέπειας και στην προαγωγή του διαλόγου των πολιτισμών, τα οποία υπήρξαν κατευθυντήριες αρχές στη διάρκεια της θητείας μου.
<P>
Το Ευρωπαϊκό Έτος Διαπολιτισμικού Διαλόγου είχε έναν μακρόπνοο αντίκτυπο, είτε μέσα από το διάλογο με την Ευρωμεσογειακή Κοινοβουλευτική Συνέλευση, είτε με συναντήσεις νέων που πιστεύουν σε διαφορετικές θρησκείες - ακόμα και νέων από το Ισραήλ και την Παλαιστίνη - ή με Αραβικές και Αφρικανικές εβδομάδες που οργανώνονται στο Ευρωπαϊκό Κοινοβούλιο.
<P>
Έχουμε βάλει τα θεμέλια ενός μακρόπνοου διαλόγου, ο οποίος θα πρέπει επίσης να κατευθύνει, να εμπνέει και να μας δεσμεύει στο μέλλον.
<P>
Ένας ειρηνικός διακανονισμός στη Μέση Ανατολή είναι επίσης σημαντικός για την ειρηνική συνύπαρξη των Χριστιανών, των Εβραίων και των Μουσουλμάνων καθώς και των λαών της Ευρωπαϊκής Ένωσης και των χωρών σε όλη την υφήλιο. " Γάζα και η Δυτική Όχθη δεν βρίσκονται στη μέση του πουθενά' βρίσκονται στο κατώφλι της Μεσογείου. Θα πρέπει να έχουμε μεγαλύτερη αυτοπεποίθηση στη διεθνή σκηνή και να συμβάλλουμε στην επίτευξη ειρήνης και σταθερότητας στη Μέση Ανατολή.
<P>
Ως βουλευτές του Ευρωπαϊκού Κοινοβουλίου μπορούμε να προσφέρουμε μια επιπρόσθετη οπτική στις σχέσεις με τη Μέση Ανατολή, καθώς μπορούμε να σκεφτόμαστε και να ενεργούμε έξω από τα συμβατικά, διπλωματικά μονοπάτια. Έχοντας αυτό κατά νου, αγωνίστηκα για τη δημιουργία μιας ομάδας εργασίας που θα ασχολείται με την κρίση στη Μέση Ανατολή. Ιδιαίτερα υπό το φως των νέων εξελίξεων στην εν λόγω περιοχή είναι σημαντικό να στηρίξουμε με αποφασιστικότητα τη λύση ύπαρξης δύο κρατών - το Ισραήλ μέσα σε ασφαλή σύνορα και ένα Παλαιστινιακό κράτος μέσα σε ασφαλή σύνορα. Δεν πρέπει να επιτρέψουμε να αμφισβητηθούν αυτές οι αρχές.
<P>
Κυρίες και κύριοι, θα ήθελα να πω ότι στην καθημερινή μας δουλειά ασχολούμαστε με πολλά θέματα, τα οποία μερικές φορές σχετίζονται με πολύ συγκεκριμένες περιστάσεις. Δεν θα πρέπει ποτέ να ξεχάσουμε τις ρίζες μας ή να αμελήσουμε τις αξίες που μας συνδέουν. " σημερινή ειρηνική και κοινωνικά προσανατολισμένη Ευρωπαϊκή Ένωση είναι το αποτέλεσμα πολυετών προσπαθειών.
<P>
Πρέπει να εμφυσήσουμε ζωή στα θεμέλια πάνω στα οποία είναι βασισμένη η Ευρωπαϊκή Ένωση. Για το λόγο αυτό σας είμαι ιδιαιτέρως ευγνώμων για την ενθάρρυνση και τη συνεχή στήριξη που δείξατε για την πρωτοβουλία μου να ιδρυθεί ένας "Οίκος Ευρωπαϊκής Ιστορίας". Ειδικότερα θα ήθελα να ευχαριστήσω όχι μόνο τον Αντιπρόεδρο Miguel Angel Martínez Martínez για την αμείωτη στήριξή του, αλλά και τους συναδέλφους μου βουλευτές σε αυτή την Αίθουσα. Ο "Οίκος Ευρωπαϊκής Ιστορίας" θα χρησιμεύει ως τόπος, όπου η ευρωπαϊκή μας ταυτότητα θα μπορεί να μνημονεύεται και να ανανεώνεται. Οι βασικές αποφάσεις για την ίδρυσή του έχουν ήδη ληφθεί.
<P>
Οι συντακτικές συνεδριάσεις των δύο φορέων εποπτείας έλαβαν χώρα χτες. Με τη δική σας στήριξη - αν φυσικά επανεκλεγώ Ευρωβουλευτής στις 7 Ιουνίου - θα αφοσιωθώ στο καθήκον να εξασφαλίσω την ολοκλήρωση του "Οίκου Ευρωπαϊκής Ιστορίας" μέχρι το τέλος της επόμενης κοινοβουλευτικής περιόδου το 2014.
<P>
Το 2014 θα γιορτάσουμε τη μνήμη της εκατοστής επετείου από το ξέσπασμα του Πρώτου Παγκοσμίου Πολέμου. Μετά από εκατό χρόνια ζούμε σε μια νέα Ευρώπη της ειρήνης, της ελευθερίας και της ενότητας.
<P>
Πολλοί άνθρωποι μας στηρίζουν στο συνεχή μας αγώνα. Συγκεκριμένα ευχαριστώ όλο το αφοσιωμένο προσωπικό των διοικητικών υπηρεσιών του Ευρωπαϊκού Κοινοβουλίου, ιδιαίτερα το νέο μας Γενικό Γραμματέα, Klaus Welle και τον βοηθό του, David Harley, χωρίς την αφοσίωση των οποίων, την έμπειρη γνώση και την προσήλωση, το πολιτικό μας έργο δεν θα μπορούσε να πραγματοποιηθεί.
<P>
(Χειροκροτήματα)
<P>
Αξίζετε τις ευχαριστίες μας, τη στήριξη και την εκτίμησή μας.
<P>
Επίσης, θα ήθελα να εκφράσω τις πιο ειλικρινείς μου ευχαριστίες στο προσωπικό μου επιτελείο του ιδιαίτερου γραφείου μου, αλλά πάνω απ'όλα ευχαριστώ εσάς, τους συναδέλφους μου βουλευτές, ειδικά το Προεδρείο και τους προέδρους των πολιτικών ομάδων για την πλήρη εμπιστοσύνης συνεργασία σας. Μόλις έλαβε χώρα μια ακόμα συνάντηση της Διάσκεψης των Προέδρων. Τη Δευτέρα το βράδυ έγινε η συνάντηση του Προεδρείου και θα έχουμε άλλη μία σήμερα. Σε σημαντικά ζητήματα της ευρωπαϊκής δημοκρατίας δεν πάρθηκε σχεδόν καμία αληθινά αμφιλεγόμενη απόφαση και συμφωνήσαμε στα βασικά θέματα. Έχει δημιουργηθεί ένας δεσμός εμπιστοσύνης, για τον οποίο σας είμαι ειλικρινά ευγνώμων.
<P>
Έχουμε επιτύχει πολλά μαζί και πρέπει για μια ακόμα φορά να κερδίσουμε την εμπιστοσύνη του εκλογικού μας σώματος. Αυτό το κάνουμε πιστεύοντας ακράδαντα ότι αυτός είναι ο ιστορικά ενδεδειγμένος δρόμος προς την ευρωπαϊκή ενοποίηση. " επερχόμενη προεκλογική εκστρατεία μας δίνει την ευκαιρία να συζητήσουμε με τους πολίτες για τον λόγο για τον οποίο η Ευρωπαϊκή Ένωση είναι απαραίτητη. Θα ήθελα να ζητήσω από όλους τους πολίτες να ψηφίσουν στις εκλογές και να ρίξουν την ψήφο τους για το μέλλον της Ευρώπης στον 21ο αιώνα.
<P>
Πολλή δουλειά περιμένει το νεοεκλεχθέν Κοινοβούλιο Σε αυτή περιλαμβάνεται η βοήθεια για να ξεπεραστεί η οικονομική και χρηματοπιστωτική κρίση, η εφαρμογή μιας ευρωπαϊκής ενεργειακής πολιτικής, η μετάβαση σε μια οικονομία χαμηλών εκπομπών διοξειδίου του άνθρακα, η παροχή μεγαλύτερης ασφάλειας στους πολίτες της Ευρώπης καθώς και ειρήνης και σταθερότητας σε όλο τον κόσμο. Το δικό μας έργο παρέχει μια καλή βάση πάνω στην οποία μπορεί να χτίσει το καινούργιο Κοινοβούλιο.
<P>
Το έργο μου τα τελευταία δυόμισι χρόνια ως Πρόεδρος του Ευρωπαϊκού Κοινοβουλίου υπήρξε μια τεράστια πρόκληση και την αντιμετώπισα με χαρά και αφοσίωση και θα συνεχίσω να το κάνω μέχρι τις 14 Ιουλίου. Αποτελεί μεγάλο προνόμιο να βρίσκεσαι στην υπηρεσία της Ευρώπης.
<P>
Σας ευχαριστώ ειλικρινά για την εμπιστοσύνη που μου δείξατε και για κάθε στιγμή αυτής της συνεργατικής προσπάθειας προς τη δημιουργία μιας ενωμένης Ευρώπης. Σας εύχομαι ό,τι καλύτερο για το μέλλον.
<P>
(Παρατεταμένα χειροκροτήματα)
<SPEAKER ID="133" NAME="Joseph Daul" LANGUAGE="FR">
Κύριε Πρόεδρε, αγαπητέ μου κύριε Pöttering, κυρίες και κύριοι, αυτό το Κοινοβούλιο είναι η φωνή 500 εκατομμυρίων Ευρωπαίων, κάτι που όμως δεν το γνωρίζουν αρκετά καλά.
<P>
Ακόμα λιγότερο γνωρίζουν ότι το Κοινοβούλιο αυτό έχει καρδιά και ψυχή. Κύριε Pöttering, στη διάρκεια των δυόμισι χρόνων της προεδρίας σας, όχι μόνο υπήρξατε ο εκπρόσωπος των πολιτών, αλλά και η προσωποποίηση της καρδιάς, της γενναιοδωρίας και της αλληλεγγύης της Ευρώπης. Μερικοί λένε ότι δεν είναι δυνατόν να ερωτευτείς την Ευρώπη' εσείς όμως αποδείξατε το αντίθετο.
<P>
Αν και αυτή η κοινοβουλευτική περίοδος φτάνει στο τέλος της, θα ήθελα να τονίσω πόσο πολύ έχει προχωρήσει η ευρωπαϊκή ολοκλήρωση και πόσο πολύ έχει συνεισφέρει σε αυτό, το Κοινοβούλιό μας υπό την ηγεσία σας. Θα αναφερθώ μόνο στα πιο αξιοσημείωτα παραδείγματα αυτού του γεγονότος, τα οποία μνημονεύσατε και εσείς: τη δέσμη μέτρων σχετικά με την ενέργεια και τις κλιματικές αλλαγές, την Οδηγία για τις Υπηρεσίες, τη δημοσιονομική προοπτική για την περίοδο 2007-2013 και, πιο πρόσφατα, τη ρύθμιση των χρηματοπιστωτικών αγορών.
<P>
Ωστόσο, αντί να αναφερθώ σε μια βαρετή λίστα οδηγιών και κανονισμών, θα ήθελα να τονίσω πόση σημασία έχει το συλλογικό μας έργο, πέρα της συχνά πολύ τεχνικής νομοθεσίας που συζητάμε και εγκρίνουμε εδώ. Αυτή η σημασία είναι το γενικό καλό όλων των Ευρωπαίων. Λέγεται συχνά ότι η Ευρώπη απομακρύνεται από τους πολίτες της, αλλά θέματα όπως η ασφάλεια των παιχνιδιών, η έρευνα για την πρόληψη σπάνιων ασθενειών ή της νόσου του Alzheimer, η προστασία των καταναλωτών, τα μέτρα για την προστασία του περιβάλλοντος και η καταπολέμηση της υπερθέρμανσης του πλανήτη, η ενεργειακή πολιτική ή η προάσπιση των ανθρωπίνων δικαιωμάτων σε ολόκληρο τον κόσμο βρίσκονται πράγματι μακριά από την καθημερινή ζωή των πολιτών;
<P>
Υπό την προεδρία σας αυτό το Κοινοβούλιο έχει ζήσει κι άλλες μεγάλες προόδους. Μιλώ λόγου χάρη για την εσωτερική μεταρρύθμιση, την οποία πραγματοποιήσατε και η οποία θα κάνει το θεσμικό μας όργανο πιο διαφανές και αποτελεσματικό και για το νέο καθεστώς των Ευρωβουλευτών και των βοηθών τους. Υπό την προεδρία σας αυτό το Κοινοβούλιο έχει πολλαπλασιάσει τις πρωτοβουλίες του στο πλαίσιο του Ευρωπαϊκού Έτους Διαπολιτισμικού Διαλόγου, τιμώντας δεόντως τον μεγάλο πλούτο των πολιτισμών και των θρησκειών στην κοινωνία μας και εκπέμποντας την καλύτερη δυνατή εικόνα της Ευρώπης, μιας Ευρώπης δηλαδή ανοικτής και ανεκτικής. Υπό την προεδρία σας το Κοινοβούλιο έχει κατανοήσει τη σημασία που δίνεται στο μέλλον της περιοχής της Μεσογείου και την επιθυμία να συνδράμει στην επίτευξη ειρήνης στη Μέση Ανατολή.
<P>
Κύριε Πρόεδρε, στις 25 Μαρτίου 2007, υπογράψατε εξ ονόματός μας τη Διακήρυξη του Βερολίνου εορτάζοντας τα 50 χρόνια της Ευρωπαϊκής Ένωσης. Εκείνη η διακήρυξη υπενθυμίζει σε αυτούς που ίσως έχουν ξεχάσει το σκοπό της καθημερινής μας δουλειάς, με άλλα λόγια την ολοκλήρωση μιας ελεύθερης, δημοκρατικής, ανεκτικής Ευρώπης που σέβεται τις αρχές του κράτους δικαίου. Με την πρωτοβουλία σας να δημιουργήσετε έναν Οίκο Ευρωπαϊκής Ιστορίας, προσδίδετε μια διάσταση διάρκειας στο έργο το δικό σας αλλά και των προκατόχων σας καθώς και όλων εκείνων που με τον δικό τους τρόπο έχουν συνεισφέρει στην κοινή μας ιστορία.
<P>
Για όλα τα παραπάνω θα ήθελα απλά να σας ευχαριστήσω, κύριε Πρόεδρε.
<P>
(Χειροκροτήματα)
<SPEAKER ID="134" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, θα ήθελα να σας ευχαριστήσω, κύριε Πρόεδρε, για τη σκληρή δουλειά σας. Θα ήθελα να πω εξ ονόματος της Ομάδας μου ότι έχετε υπηρετήσει το αξίωμά σας με πολλή αξιοπρέπεια. Δώσατε αξιοπρέπεια στο Κοινοβούλιο με τον τρόπο που ηγηθήκατε αυτού του Σώματος.
<P>
Δεν είναι η κατάλληλη στιγμή για να κρίνω το έργο σας. " κληρονομιά ενός Προέδρου του Ευρωπαϊκού Κοινοβουλίου υπόκειται πάντα σε εξονυχιστική πολιτική εξέταση. Μπορεί να συμφωνείτε ή να διαφωνείτε με το ένα ή το άλλο ζήτημα. Μια κριτική του έργου του Προέδρου θα πρέπει να επικεντρώνεται στο τι έχει πράξει ο Πρόεδρος για την επιτυχία αυτού του Σώματος. Έχετε παρουσιάσει τα συμπεράσματά σας. Δεν υπάρχει κάτι να προστεθεί. Το ερώτημα επομένως παραμένει: τι έχει κάνει ο Πρόεδρος, ως άνθρωπος, για αυτό το Σώμα; Για μένα και τους συναδέλφους μου στη Σοσιαλιστική Ομάδα στο Ευρωπαϊκό Κοινοβούλιο, είναι ξεκάθαρο ότι προσδώσατε αξιοπρέπεια σε αυτό το Σώμα, τόσο μέσα όσο και έξω από αυτό.
<P>
Το Σώμα αυτό δεν συμπεριφέρεται πάντα με αξιοπρέπεια. Αυτό όμως ισχύει για όλα τα κοινοβούλια παγκοσμίως. " αξιοπρέπεια μιας πολυεθνικής συλλογικής, κοινοβουλευτικής συνέλευσης με πάνω από 700 βουλευτές από 27 χώρες, που ανήκουν σε οκτώ διαφορετικές κοινοβουλευτικές ομάδες, που ασπάζονται διαφορετικές θρησκείες, έχουν διαφορετικό χρώμα δέρματος, προέρχονται από διαφορετικές πολιτικές παραδόσεις και έχουν βιώσει διαφορετκή ιστορική εξέλιξη πρέπει να διαφυλάσσεται. Το να τους ενώσει κάποιος και να τους δώσει την αίσθηση της ενότητας μέσα από την εκπροσώπησή τους είναι δύσκολη υπόθεση. Αυτό είναι ακριβώς αυτό που έχετε κατορθώσει. Και για αυτό αξίζετε τις ειλικρινείς μας ευχαριστίες.
<P>
(Χειροκροτήματα)
<P>
Κύριε Πρόεδρε, έχετε ασχοληθεί με πολλές δραστηριότητες στην περίοδο των δυόμισι χρόνων της θητείας σας. Για να υποστηρίξω αυτά που είπα για τον τρόπο που ασκήσατε το αξίωμά σας, εξ ονόματος της Ομάδας μας θα ήθελα να ξεχωρίσω ένα σημείο, στο οποίο συμμεριστήκαμε πλήρως την άποψή σας και όπου δώσατε σε αυτό το Σώμα φωνή που ξεπέρασε τους πολιτικούς διχασμούς και επομένως δώσατε φωνή σε ανθρώπους που έχουν στερηθεί τα πολιτικά τους δικαιώματα, σε ένα μέρος που έχει συγκροτηθεί ακριβώς με τον τρόπο που περιέγραψα. Υψώσατε τη φωνή σας ενάντια στο σκάνδαλο του Γκουαντάναμο σε μια περίοδο που δεν ήταν εύκολο να το κάνετε. Αυτό, κύριε Πρόεδρε, θα παραμείνει ένα διαρκές ορόσημο στη θητεία σας. Αποδείξατε ότι επιτεύχθηκε η απαίτηση που θέσατε στον εαυτό σας, να είστε δηλαδή από τη μια πλευρά ανεκτικός και κοσμοπολίτης και από την άλλη να είστε αφοσιωμένος στη θεμελιώδη χριστιανική σας κατανόηση.
<P>
Αλλά τοποθετώντας στο κέντρο των δραστηριοτήτων σας το σύνολο της ανθρώπινης αξιοπρέπειας, είτε αυτό προέρχεται από την παράδοση του διαφωτισμού, είτε από έναν θρησκευτικό προσανατολισμό, όπως στη δική σας περίπτωση, σας χάρισε τη διάκριση να είστε ένας καλός Πρόεδρος της Ευρωπαϊκής Ένωσης και με αυτό τον τρόπο θα σας θυμόμαστε. Σας ευχαριστούμε πολύ.
<P>
(Δυνατά χειροκροτήματα)
<SPEAKER ID="135" NAME="Graham Watson">
εξ ονόματος της Ομάδας ALDE. - Κύριε Πρόεδρε, τα λόγια σας είναι χαρακτηριστικά της προεδρικής σας θητείας. Οι ομάδες μας μπορεί να μην συμφωνούν πάντα, αλλά στη διάρκεια της εντολής σας αποδειχθήκατε μια τίμια, δίκαιη και ενωτική προσωπικότητα, της οποίας η μετριοφροσύνη δεν αφήνει να προβληθούν τα πολλά επιτεύγματά σας.
<P>
Εκλεγήκατε βάσει μιας σπουδαίας δέσμευσης να ασχοληθεί το Σώμα μας με τον διαπολιτισμικό διάλογο, αλλά το έργο σας φτάνει πολύ πέρα από αυτό. Όσον αφορά το θέμα των βουλευτικών αποζημιώσεων, ολοκληρώσατε το πολύ σπουδαίο έργο που ξεκίνησε ο Pat Cox. Στο θέμα των κοινοβουλευτικών διαδικασιών επιβλέψατε τις μεταρρυθμίσεις που πολλοί από εμάς είχαμε ζητήσει εδώ και καιρό και μέσα από πρωτοβουλίες, όπως η Europarl TV, έχετε στηρίξει σύγχρονες μεθόδους επικοινωνίας με τους πολίτες μας. Αυτό είναι ένα έργο για το οποίο μπορείτε να είστε περήφανος και μια κληρονομιά πάνω στην οποία μπορούν να χτίσουν οι διάδοχοί σας.
<P>
Ελπίζω ότι θα γράψετε για τις εμπειρίες και τις εντυπώσεις σας. Θα είναι σίγουρα πολύ ενδιαφέρουσες για να μείνουν στα ψυχρά και δυνατά χέρια της λησμονιάς. Επιπλέον, όπως μας δίδαξε ο ποιητής Emerson, δεν υπάρχει ιστορία, αλλά μόνο βιογραφία. Αυτό το Κοινοβούλιο έχει γίνει ισχυρότερο με το πέρασμα των χρόνων. Θα είναι ακόμα ισχυρότερο με τη Συνθήκη της Λισαβόνας, αν και όταν τελικά επικυρωθεί. Θα έχει ενδιαφέρον να δούμε τι σχέδια θα προτείνουν οι μελλοντικοί πρόεδροι για να διευρύνουν το ρόλο που διαδραματίσατε προβάλλοντας τις κοινές αξίες και τις αρχές που εκτιμάμε βαθιά.
<P>
Όμως, σήμερα νομίζω ότι μιλώ εκ μέρους πολλών, όταν λέω ότι έχετε κερδίσει το σεβασμό και την αγάπη μας. Όπως και για σας, αυτή είναι η τελευταία ομιλία μου στην ολομέλεια με το σημερινό μου ρόλο. Έχοντας ηγηθεί της ομάδας μου από το 2002, έχω μια αίσθηση από αυτό που λέμε στα Αγγλικά επτά χρόνια φαγούρα. Μολονότι δεν θα ξανακαθίσω σε αυτό το έδρανο, γνωρίζω ότι ξέρετε πως είμαι πρόθυμος να προσπαθήσω να κάτσω εκεί που κάθεστε εσείς. Πρόεδρε, εξ ονόματος της ομάδας μου, σας ευχαριστώ. Ευχαριστώ τις υπηρεσίες συνεδριάσεων και τους διερμηνείς καθώς και όλο το προσωπικό για τη συνεισφορά τους στην εξαιρετική δουλειά που κάνατε ως Πρόεδρος αυτού του Σώματος.
<P>
(Χειροκροτήματα)
<SPEAKER ID="136" NAME="Cristiana Muscardini" LANGUAGE="IT">
Κύριε Πρόεδρε, κυρίες και κύριοι, στη διάρκεια αυτής της περιόδου, το Κοινοβούλιο, ειδικά υπό τη δική σας προεδρία, έχει ενισχύσει την ικανότητά του να ασκεί πολιτική επιρροή στο μέλλον της Ένωσης, παρ'όλο που θα χρειαστεί να περιμένουμε τη νέα συνθήκη για να δούμε την πραγματοποίηση των φιλοδοξιών εκείνων που πάντα πίστευαν στην ανάγκη για αυξημένη νομοθετική εξουσία του θεσμικού μας οργάνου, το οποίο είναι μοναδικό στον κόσμο, εφόσον εκλέγεται από τους πολίτες 27 χωρών.
<P>
Πολλά και συχνά γεγονότα - τραγικά σε πολλές περιπτώσεις - έχουν συμβεί στη διάρκεια αυτής της περιόδου και σε πολλές περιστάσεις, ειδικά κατά τα τελευταία δυόμισι χρόνια, το Κοινοβούλιο χάρη σε εσάς, κύριε Πρόεδρε, έχει καταφέρει να διαδραματίσει κρίσιμο ρόλο στο να υποβάλει διαμεσολαβητικές προτάσεις. Ο ρόλος μας έχει γίνει όλο και πιο εμφανώς πολιτικός, ο οποίος πρέπει να μας βοηθήσει να ξεπεράσουμε τις κομματικές διαφορές που μας χωρίζουν μέσα στις ίδιες μας τις χώρες, έτσι ώστε να μπορέσουμε να πετύχουμε κοινούς στόχους για το κοινό καλό των λαών μας και να εξασφαλίσουμε περισσότερη δικαιοσύνη, ειρήνη και ασφάλεια στον κόσμο.
<P>
Όταν άρχισε η κοινοβουλευτική περίοδος, είδαμε επιτέλους να γίνονται μέλη μας έθνη, τα οποία για πολλές δεκαετίες είχαν στερηθεί την ελευθερία τους και η προσχώρηση της Ρουμανίας και της Βουλγαρίας στη διάρκεια της κοινοβουλευτικής περιόδου έχει ενισχύσει την εικόνα του κόσμου για την Ευρώπη, μιας Ευρώπης δηλαδή ικανής να δημιουργεί ενότητα, σεβόμενη τις διαφορές.
<P>
Ολοκληρώνουμε αυτή την κοινοβουλευτική περίοδο εν μέσω μιας οικονομικής κρίσης που μας έχει κάνει να συνειδητοποιήσουμε ότι αντιμετωπίζουμε μια συστημική κρίση και το νέο Κοινοβούλιο θα πρέπει επομένως κι αυτό να αποτελέσει μια κινητήρια δύναμη που θα βοηθήσει την κοινωνία να ανακαλύψει εκ νέου αξίες που στις μέρες μας συχνά παραμελούνται. Τώρα περισσότερο από ποτέ η κοινοβουλευτική δημοκρατία στην Ευρώπη και σε εθνικό επίπεδο, αντιπροσωπεύει μια εγγύηση ελευθερίας.
<P>
Κύριε Πρόεδρε, σας ευχαριστώ εκ μέρους της ομάδας μου αλλά και προσωπικά για την αφοσίωσή σας - έχετε εκπροσωπήσει όλους εμάς - και για τη σπουδαία συνεισφορά σας στην εδραίωση της φήμης του θεσμικού μας οργάνου, για το οποίο απαιτούμε όχι μόνο ακόμη περισσότερη διαφάνεια, αλλά και τη δέουσα προσοχή σε εκείνο το κομμάτι των μέσων μαζικής ενημέρωσης, το οποίο δείχνει το ενδιαφέρον του για την Ευρώπη με μοναδικό σκοπό να προκαλεί ασήμαντες και άσκοπες συζητήσεις αντί να συμβάλει στην ανάπτυξη της κοινής συνείδησης και της κοινής προόδου.
<P>
Κύριε Πρόεδρε, μετά από 20 χρόνια που πέρασα σε αυτό το Κοινοβούλιο, νιώθω ότι είναι καθήκον μου να ευχαριστήσω, όπως κάνατε κι εσείς, αντιπροσωπεύοντάς με έξοχα σε αυτή την αίθουσα, τα εκατομμύρια των Ευρωπαίων πολιτών που με τον καθημερινό τους μόχθο και το σεβασμό στις αρχές της αλληλεγγύης, της δικαιοσύνης και στις ρίζες του παρελθόντος μας, συνεισφέρουν στην ανάπτυξη μιας κοινωνίας που δείχνει μεγαλύτερο σεβασμό στα δικαιώματα και έχει καλύτερη επίγνωση των καθηκόντων της.
<SPEAKER ID="137" NAME="Monica Frassoni" LANGUAGE="IT">
Κύριε Πρόεδρε, κυρίες και κύριοι, Herr Präsident, είχατε το τεράστιο προνόμιο να προεδρεύετε στον πιο αυθεντικό θεσμό του κόσμου και εμείς, στην Ομάδα των Πρασίνων/Ευρωπαϊκής Ελεύθερης Συμμαχίας είμαστε σίγουροι ότι το κάνατε αυτό με ενδιαφέρον και πάθος και σας ευχαριστούμε για αυτό.
<P>
Όταν πριν από δυόμισι χρόνια στεκόμουν απέναντι σας ως υποψήφια για την Προεδρία του Ευρωπαϊκού Κοινοβουλίου εξ ονόματος της ομάδας μου, έδωσα μεγάλη έμφαση στο ότι ο Πρόεδρος του Κοινοβουλίου πρέπει να αντιπροσωπεύει ένα θεσμό ελεύθερο από τα συμφέροντα των Κρατών Μελών και τις πιέσεις που ασκούνται από τα οικονομικά λόμπυ, προκειμένου να καθοδηγεί μια εξίσου ελεύθερη διοίκηση επιλεγμένη με βάση την αξία κι όχι την πολιτική της πίστη και να είναι σε θέση να απευθύνεται σε ένα κοινό ολοένα και πιο διχασμένο και αδιάφορο. Εκείνον τον καιρό επικρίναμε εντονότατα την από κοινού απόφαση που πήρατε εσείς και η Σοσιαλιστική Ομάδα στο Ευρωπαϊκό Κοινοβούλιο να αποκλείσετε κάθε προσπάθεια επανεκκίνησης της συνταγματικής συζήτησης που ακολούθησε τα δημοψηφίσματα του 2005. Αυτό ήταν ένα τεράστιο λάθος που διευκόλυνε τα Κράτη να ιδιοποιηθούν ξανά τη διαδικασία της ευρωπαϊκής μεταρρύθμισης.
<P>
Μετά από δυόμισι χρόνια εμείς, στην Ομάδα Verts/ALE θα αξιολογούσαμε το έργο σας, Πρόεδρε Pöttering, ως ένα έργο με τις καλές και τις κακές στιγμές του. Επιδοκιμάσαμε και στηρίξαμε το έργο σας στη Μέση Ανατολή, ειδικά τη δουλειά σας στην Προεδρία της Ευρωμεσογειακής Κοινοβουλευτικής Συνέλευσης. Εκτιμήσαμε την αταλάντευτη φιλοευρωπαϊκή πίστη σας στην ιδέα ενός Κοινοβουλίου ανοιχτού στους πολίτες, στις ομάδες, στις οργανώσεις και στις πιο τολμηρές πολιτιστικές πρωτοβουλίες καθώς και την αποφασιστικότητά σας στο θέμα του Καθεστώτος των Βοηθών.
<P>
Επίσης, είδαμε θετικά τη σταθερή αφοσίωσή σας στα θεμελιώδη δικαιώματα, ακόμα και σε μέρη που παρουσιάζονταν προβλήματα με την πλειοψηφία του Ευρωπαϊκού Κοινοβουλίου, από τη Ρωσία ως την Κίνα, καθώς και τα νέα πράσινα διαπιστευτήριά σας που μαρτυρούνται από το σχόλιά σας πριν από λίγο καιρό για τις κλιματικές αλλαγές.
<P>
Όμως, κύριε Πρόεδρε, είναι επίσης σαφές ότι υπό την Προεδρία σας το Κοινοβούλιό μας έχει συνεχίσει τη σταδιακή μεταμόρφωσή του από ένα θεσμικό όργανο που απαιτεί και αγωνίζεται για τη δημοκρατία σε μια συνέλευση που πολύ συχνά είναι πειθήνια και προσεκτική να μην συγκρουστεί με τη μια ή την άλλη κυβέρνηση. Έχει αναγκαστεί να μην διεξάγει τον αγώνα της διαφάνειας σε προνομιούχους τομείς για τους οποίους οι ψηφοφόροι έχουν πρόσβαση - αρκεί κανείς να αναλογιστεί την απόλυτα οργανωμένη αποτυχία της ομάδας εργασίας για τα λόμπυ, η οποία έλαβε τέλος σήμερα χωρίς να έχει καταφέρει κάτι, παρά το πολύ ρητό ψήφισμα που εγκρίθηκε πριν ένα χρόνο ή τη σιωπηρή στάση για το ζήτημα των δύο εδρών στο Στρασβούργο και τις Βρυξέλλες και για το θέμα της σπατάλης χρημάτων και του διοξειδίου του άνθρακα που είναι αδιανόητο για το εκλογικό μας σώμα.
<P>
Κύριε Πρόεδρε, θα ολοκληρώσω τώρα. Μέσα από τις διαδοχικές μεταρρυθμίσεις των κανόνων, η προεδρία σας έχει επίσης επιβλέψει τη βαθμιαία συγκέντρωση της εξουσίας στα χέρια των λίγων μέσα στο θεσμικό μας όργανο, σχετικά με την ενίσχυση του έργου των επιτροπών και του ρόλου μεμονωμένων Ευρωβουλευτών και ώστε να γίνονται περισσότερα για την προώθηση της ποικιλίας και του πλουραλισμού.
<P>
Κύριε Πρόεδρε, πιθανότατα να υπάρξει μια νέα πλειοψηφία στο επόμενο Κοινοβούλιο, αλλά είμαστε βέβαιοι για ένα πράγμα: ο μακροχρόνιος αγώνας για μια δυνατή, αξιοσέβαστη, πλουραλιστική και γεμάτη κατανόηση ευρωπαϊκή δημοκρατία δεν έχει τελειώσει και τουλάχιστον σε αυτό θα σας έχουμε πάντα στο πλευρό μας.
<SPEAKER ID="138" NAME="Francis Wurtz" LANGUAGE="FR">
Κύριε Πρόεδρε, η προεδρία σας - όπως εξάλλου ο ίδιος μόλις υποστηρίξατε - έχει σημαδευτεί από γεγονότα μείζονος πολιτικής σημασίας, τα οποία σε παραπάνω από μια περιπτώσεις υπήρξαν πρόκληση για την Ευρώπη και ταυτοχρόνως για το Κοινοβούλιό μας.
<P>
Κάποια από αυτά αφορούν το εσωτερικό της Ένωσης, ειδικότερα αυτό που πολλοί αποκαλούν θεσμική κρίση και το οποίο αντ'αυτού θα περιέγραφα ως ένα επιπρόσθετο σύμπτωμα μιας κρίσης εμπιστοσύνης ή κρίση νομιμότητας του σύγχρονου ευρωπαϊκού μοντέλου που αφορά όλο και περισσότερους συμπολίτες μας.
<P>
Άλλα γεγονότα έχουν διεθνή διάσταση, όπως η σύγκρουση στη Μέση Ανατολή, την οποία αναφέρατε. " τελευταία, καθώς βλέπουμε, χειροτερεύει αντί να οδεύει προς μια δίκαιη και βιώσιμη ειρήνη και δηλητηριάζει τις διεθνείς σχέσεις, όταν δεν απειλεί τη συνοχή των κοινωνιών μας.
<P>
Άλλα τέλος συγκλονίζουν ολόκληρο τον πλανήτη, όπως η περιβαλλοντική κρίση και τώρα τελευταία η χρηματοπιστωτική, οικονομική, κοινωνική και πολιτική κρίση, η οποία μας επιβάλλει συγκεκριμένες επιλογές κοινωνίας ή ακόμα και πολιτισμού.
<P>
Μέσα σε αυτό το εξαιρετικά πολύπλοκο πλαίσιο κληθήκατε να ηγηθείτε του Ευρωπαϊκού Κοινοβουλίου και να το εκπροσωπήσετε ενώπιον των Κρατών Μελών μας και ενώπιον του κόσμου. " ομάδα μου κι εγώ θεωρούμε ότι εκπληρώσατε το χρέος σας με τιμή.
<P>
Βέβαια, οι πολιτικές μας επιλογές είναι προφανώς διαφορετικές και μερικές φορές δεν συνάδουν. Ωστόσο, ο κάτοχος ενός υψηλού αξιώματος σαν και του δικού σας κρίνεται ακριβώς από την ικανότητά του να διαχειρίζεται αυτές τις απαραίτητες και υγιείς συγκρούσεις ιδεών σεβόμενος ταυτοχρόνως τους πάντες.
<P>
Μπορώ τώρα να πω ότι, ως πρόεδρος μιας ομάδας μειοψηφίας που κατά πολλούς εκφράζει ιδέες πέρα από τη σύγχρονη γενική τάση, ένιωσα άνετα υπό τη δική σας προεδρία. Και το σπουδαιότερο, μολονότι οι πολιτικές μας διαφορές φυσικά παρέμειναν, η σχέση μας σε ανθρώπινο επίπεδο έχει εμπλουτιστεί σε μεγάλο βαθμό.
<P>
Κύριε Πρόεδρε, γνωριζόμαστε 30 χρόνια. Γνωρίσαμε ουσιαστικά ο ένας τον άλλο τα τελευταία 10 χρόνια της εξαιρετικής μας συνεργασίας στη Διάσκεψη των Προέδρων. Εκτιμώ ιδιαιτέρως το προσωπικό σας ήθος, το οποίο σας βοήθησε να αναγνωρίσετε - τουλάχιστον κατά τη γνώμη μου - ότι είναι δυνατό να είσαι ταυτοχρόνως κομμουνιστής, δημοκράτης, Ευρωπαίος και ανθρωπιστής. Σας ευχαριστώ.
<P>
(Χειροκροτήματα)
<SPEAKER ID="139" NAME="Πρόεδρος">
Σας ευχαριστώ, κύριε Wurtz. Κυρίες και κύριοι, εκ μέρους όλων εσάς θα ήθελα να ευχαριστήσω τον κύριο Wurtz, ο οποίος είναι Βουλευτής από το 1979 και τώρα θα εγκαταλείψει το Κοινοβούλιο. Οι ευχαριστίες μας απευθύνονται και σε άλλους τρεις συναδέλφους βουλευτές, που βρίσκονται εδώ από το 1979 και τώρα πρόκειται να αποχωρήσουν: στον Klaus Hänsch, πρώην Πρόεδρο, στον Ingo Friedrich, πρώην Αντιπρόεδρο και Κοσμήτορα και στον Karl von Wogau, πρώην Πρόεδρο της Επιτροπής Οικονομικών και Νομισματικών Θεμάτων και νυν Πρόεδρο της Υποεπιτροπής Ασφάλειας και Άμυνας. Θα ήθελα να εκφράσω τις ειλικρινείς ευχαριστίες μου εκ μέρους όλων σας σε αυτούς τους τέσσερις βουλευτές για την μεγάλη αφοσίωσή τους, καθώς και σε όσους ακόμα αποχωρούν. Σας ευχαριστώ πολύ.
<P>
(Ζωηρά χειροκροτήματα)
<SPEAKER ID="140" NAME="Nigel Farage">
εξ ονόματος της Ομάδας IND/DEM. - Κύριε Πρόεδρε, η Ομάδα Ανεξαρτησία και Δημοκρατία έχει προσπαθήσει να είναι χρήσιμη, θετική και εποικοδομητική σε όλη αυτή την κοινοβουλευτική περίοδο.
<P>
(Ανάμεικτες αντιδράσεις)
<P>
Ναι, υπήρξαμε η φωνή της αντιπολίτευσης και σε μια δημοκρατία η αντιπολίτευση είναι απαραίτητη. Είναι ζωτικής σημασίας. Αλλά δυστυχώς, όπως επεσήμανε και ο Πρόεδρος Václav Klaus, όταν ήρθε εδώ, στην πραγματικότητα δεν πιστεύετε ότι θα έπρεπε να υπάρχει οποιαδήποτε εναλλακτική άποψη και ως εκ τούτου η προεδρία σας έχει σημαδευτεί από τη βαθιά προκατάληψη με την οποία αντιμετωπίσατε τους βουλευτές αυτού του Σώματος που διαφώνησαν και αντιτάχθηκαν στο Σύνταγμα/Συνθήκη της Λισαβόνας.
<P>
" καθοριστική στιγμή για μένα σε αυτό το Σώμα ήταν όταν ακούγαμε τους Γάλλους να λένε "όχι", τους Ολλανδούς να λένε "όχι", έπειτα και τους Ιρλανδούς κι όμως αυτό το Κοινοβούλιο με επιμονή συνέχισε να αγνοεί τις επιθυμίες των ανθρώπων. Απλά δεν καταλαβαίνετε, έτσι δεν είναι; Το "όχι" σημαίνει "όχι" και είναι πράγματι απίστευτο που 499 βουλευτές αυτού του Σώματος επέλεξαν με την ψήφο τους να αγνοήσουν την ιρλανδική αρνητική ψήφο και να συνεχίσουν με τη Συνθήκη. Τι είδους Κοινοβούλιο είναι αυτό; Αν πιστεύατε στη δημοκρατία, δεν θα ισοπεδώνατε έτσι απλά τα αποτελέσματα αυτών των τριών δημοψηφισμάτων.
<P>
Το χειρότερο είναι ότι τώρα φοβάστε τόσο πολύ την κοινή γνώμη - ξέρετε ότι έχετε χάσει το δίκιο σας - που έχετε καταλήξει να εκτοξεύετε ύβρεις. Άκουσα τον κύριο Watson να λέει ότι συμπεριφέρομαι σαν Άγγλος χούλιγκαν των γηπέδων, όταν το μόνο που έκανα ήταν να επισημάνω ευγενικά ότι ο Επίτροπος Barrot είναι ένας καταδικασμένος καταχραστής. Ο Gary Titley είπε ότι ήμουν ένας παρανοϊκός αντιδραστικός που ζει στο κοινωνικό περιθώριο. Λοιπόν, μπορεί να έχει και δίκιο, δεν ξέρω' αλλά ο Danny Cohn-Bendit, αυτός ο μεγάλος υπερασπιστής της ελευθερίας του λόγου είπε ότι όσοι αντιτάχθηκαν στη Συνθήκη είναι διανοητικά καθυστερημένοι και ο Martin Schulz, ο ηγέτης των Σοσιαλιστών, δήλωσε μετά από μια από τις αρνητικές ψήφους ότι δεν πρέπει να λυγίσουμε στον λαϊκισμό και ότι οι αρνητικές ψήφοι άνοιγαν το δρόμο στο φασισμό.
<P>
Ελπίζω στις επόμενες τέσσερις εβδομάδες σε αυτή την εκστρατεία, οι Ευρωπαίοι ψηφοφόροι να μπορέσουν να δουν την αληθινή όψη αυτού του σχεδίου. Είστε εθνικιστές' είστε τραμπούκοι' είστε απειλητικοί' είστε αντιδημοκρατικοί' είστε ανεπιθύμητοι!
<P>
( Χειροκροτήματα)
<SPEAKER ID="141" NAME="Πρόεδρος">
Το γεγονός ότι μπορείτε να βγάζετε έναν τέτοιο λόγο δείχνει ότι αυτό είναι ένα ελεύθερο και δημοκρατικό Ευρωπαϊκό Κοινοβούλιο!
<P>
(Χειροκροτήματα)
<SPEAKER ID="142" NAME="Daniel Hannan" AFFILIATION="NI">
Κύριε Πρόεδρε, μερικοί συνάδελφοι μπορεί να δυσκολευτούν να το πιστέψουν αυτό που θα πω, αλλά η αλήθεια είναι ότι θα μου λείψετε. Όλο τον καιρό που σας γνωρίζω, πρώτα ως ηγέτη των Χριστιανοδημοκρατών και έπειτα ως Πρόεδρο αυτού του Κοινοβουλίου, υπήρξατε πρότυπο αξιοπρέπειας, αυτοσυγκράτησης και ευγένειας. Είστε αγγλόφιλος καθώς και φιλοευρωπαϊστής και αντιπροσωπεύετε ό,τι καλύτερο στην παράδοση της ολοκλήρωσης. Αναμφίβολα θα ανακουφιστείτε πολύ, όταν σας πω ότι δεν μπορώ να θυμηθώ να έχω συμφωνήσει έστω μια φορά μαζί σας.
<P>
(Γέλια)
<P>
Στην καριέρα όμως που έχουμε κα οι δυο επιλέξει ξέρουμε ότι η ιδεολογική αφοσίωση είναι ένα σπάνιο αγαθό και την εκτιμάμε, ακόμη και όταν τη συναντάμε σε έναν αντίπαλο.
<P>
Θα θυμάστε πώς συγκρουστήκαμε για την ερμηνεία σας του Κανονισμού αυτού του Σώματος. Όσοι από εμάς θέλαμε δημοψηφίσματα για τη Συνταγματική Συνθήκη είχαμε εκθέσει τα επιχειρήματά μας με φιλειρηνικές αιτιολογήσεις ψήφου. Το δικαίωμά μας για αυτό καθορίζεται κατηγορηματικά στον Κανονισμό. Επιλέξατε αυθαίρετα να μην εφαρμόσετε αυτούς τους κανόνες - δεν προσπαθήσατε να τους αλλάξετε, πράγμα που θα απαιτούσε αρκετό χρόνο - απλά δεν τους λάβατε υπόψη. Δεν είναι η κατάλληλη στιγμή για να ξανανοίξουμε αυτή τη συζήτηση. Αντ'αυτού επιτρέψτε μου να πω το εξής: ο προορισμός του Προέδρου σε αυτή την Αίθουσα είναι να αντιπροσωπεύει ολόκληρο το Σώμα, συμπεριλαμβανομένων και όσων πρεσβεύουν μειοψηφικές απόψεις και όταν μας φέρεστε διαφορετικά, κάνετε ανοίγματα προς τον δεσποτισμό. Για παράδειγμα σχεδόν κάθε μήνα γίνονται εδώ διαδηλώσεις για το ένα ή το άλλο ζήτημα και δείχνετε ανοχή, αλλά όταν εμείς κρατούσαμε πλακάτ που έγραφαν μόνο τη λέξη "δημοψήφισμα", στείλατε τους κλητήρες να αρπάξουν τα πανό μας και σε πολλούς από εμάς επιβλήθηκε αργότερα πρόστιμο.
<P>
Μπορώ να καταλάβω γιατί η λέξη "δημοψήφισμα" προκαλεί τόσο μεγάλη ανησυχία σε αυτή την Αίθουσα: τα εκλογικά σώματα τριών εθνών είχαν απορρίψει το συνταγματικό σας μοντέλο. Αυτό σας έκανε να νιώθετε ευάλωτος και ευερέθιστος και εφόσον δεν μπορούσατε να επιτεθείτε άμεσα στους ψηφοφόρους, ξεσπάσατε όλο τον εκνευρισμό σας σε εμάς, την ορατή μειοψηφία των Ευρωσκεπτικιστών σε αυτή την Αίθουσα.
<P>
Συνάδελφοι, δεν προσδοκώ να αλλάξετε γνώμη για τη χρησιμότητα του συγκεντρωτισμού της εξουσίας στις Βρυξέλλες. Αλλά από τη δική σας μεριά θα σας παρότρυνα να είστε λίγο πιο αμερόληπτοι στις σχέσεις σας με εκείνους από εμάς που αποτελούν τη μειοψηφία. Μακάρι να μπορούσατε να χαλιναγωγήσετε την ενστικτώδη αντιπάθεια που τρέφετε για μας, θα ανακαλύπτατε ίσως ότι θα ενίσχυε τα δημοκρατικά σας διαπιστευτήρια. Όλοι οι οργανισμοί χρειάζονται την κριτική. " επιμονή σας ότι η ΕΕ είναι ένα απόλυτο αγαθό και ότι η οποιαδήποτε κριτική εις βάρος της είναι είτε ανέντιμη ή ξενοφοβική δεν σας έχει κάνει καλό, γιατί χωρίς την κριτική εξέταση τα θεσμικά όργανα των Βρυξελλών γίνονται υπερφίαλα, ιδιοτελή και διεφθαρμένα.
<P>
Φίλοι μου, ελπίζω ότι θα βρίσκονται πολλοί περισσότεροι από εμάς τους υπερμάχους της εθνικής κυριαρχίας εδώ τον Ιούλιο. Για πρώτη φορά σε 50 χρόνια το Κοινοβούλιο αυτό θα έχει κάτι σαν επίσημη αντιπολίτευση. Θα εξαρτηθεί από τον διάδοχό σας, τον Hans-Gert, το πώς θα χειριστεί αυτή την αντιπολίτευση, ελπίζω όμως να ανταποκριθεί στην αξία της ανεκτικότητας, την οποία οι παριστάμενοι σε τούτη την Αίθουσα ισχυρίζονται ότι ασπάζονται.
<P>
(Χειροκροτήματα)
<SPEAKER ID="143" NAME="Πρόεδρος">
. - Το έχουμε λάβει υπόψη μας αυτό.
<SPEAKER ID="144" NAME="Jan Kohout">
Προεδρεύων του Συμβουλίου. - Κύριε Πρόεδρε, σας είμαι ευγνώμων για αυτή την ευκαιρία να πω λίγα λόγια εξ ονόματος της Προεδρίας και του Συμβουλίου, για να απαντήσω σε εσάς και στις παρεμβάσεις των αντιπροσώπων των πολιτικών ομάδων. Είναι ιδιαιτέρως σημαντικό για μας που τα πέντε χρόνια αυτού του νομοθετικού σώματος συνέπεσαν με τα πρώτα πέντε χρόνια συμμετοχής της Τσεχικής Δημοκρατίας στην Ευρωπαϊκή Ένωση και των άλλων χωρών που προσχώρησαν εκείνη την περίοδο. Ακόμα περισσότερο, δεδομένου ότι η Τσεχική Δημοκρατία είχε το προνόμιο να ασκεί την Προεδρία του Συμβουλίου, καθώς η θητεία αυτού του νομοθετικού σώματος οδεύει προς το τέλος της.
<P>
Πρωτίστως θα ήθελα να αποτίσω φόρο τιμής σε εσάς, κύριε Πρόεδρε, για τον υποδειγματικό τρόπο που ηγηθήκατε αυτού του θεσμικού οργάνου τα τελευταία δυόμισι χρόνια. Αποτελεί ισχυρό μάρτυρα των αρετών σας, ειδικά της δικαιοσύνης και της ακεραιότητας, το γεγονός ότι τυγχάνετε μεγάλου σεβασμού σε αυτό το Κοινοβούλιο, ενός σεβασμού που ξεπερνά τους κομματικούς και πολιτικούς διχασμούς. Ως ένας από τους σχετικά λίγους βουλευτές που πρωτοεξελέγησαν το 1979, μπορέσατε να μεταφέρετε την αξιόλογη πείρα σας, τη σοφία και γνώση σας σε αυτό το αξίωμα. Μιλώντας ιδιαιτέρως εξ ονόματος της Προεδρίας, μπορώ μόνο να πω ότι έχουμε εκτιμήσει πάρα πολύ όλες τις αρετές σας στις επαφές που είχαμε πριν αλλά και κατά τη διάρκεια της Προεδρίας. Εκ μέρους του Συμβουλίου σας εύχομαι ό,τι καλύτερο για το μέλλον.
<P>
Ελπίζω να μου επιτρέψετε, αφού κάνουμε αναδρομή των τελευταίων πέντε χρόνων, να αποτίσω φόρο τιμής και στον προκάτοχό σας, τον κύριο Borrell, ο οποίος επέδειξε τις ίδιες αρετές της αμεροληψίας και της ηγετικής ικανότητας. Έχετε και οι δύο φροντίσει το αξίωμα του Προέδρου να είναι ένα αξίωμα σεβαστό και εκτιμητέο. Αυτό το Κοινοβούλιο και η Ένωση γενικότερα έχουν καλούς λόγους για να σας ευγνωμονούν και τους δύο.
<P>
Τα τελευταία πέντε χρόνια αυτό το Κοινοβούλιο έχει χρησιμοποιήσει αποτελεσματικά τις εξουσίες και τα προνόμιά του ιδίως στο σημαντικό τομέα της συναπόφασης, όπου το Συμβούλιο και το Κοινοβούλιο βρίσκονται αντιμέτωπα, μερικές φορές μάλιστα με πολύ διαφορετικές απόψεις και στόχους. Παρά τις όποιες διαφορές και τα δύο θεσμικά όργανα συνεργάζονται για να εξασφαλίσουν τη λειτουργία του συστήματος. Μπορούμε να διαφωνούμε και να επιχειρηματολογούμε εποικοδομητικά, αλλά το κάνουμε μέσα σε ένα πλαίσιο συμφωνημένων κανόνων και διαδικασιών. Νομίζω ότι και τα δυο όργανα μπορούν να περηφανευτούν για την κοινή δέσμευσή μας να κάνουμε το σύστημα να λειτουργήσει και τα τελευταία πέντε χρόνια μας παρέχουν πληθώρα παραδειγμάτων που δείχνουν ότι όντως δουλεύει και μάλιστα πολύ αποτελεσματικά.
<P>
Κύριε Πρόεδρε, αξιότιμοι βουλευτές, σε λιγότερο από τρεις μήνες ένα νέο Κοινοβούλιο θα αναλάβει υπηρεσία. Θα υπάρξουν πολλοί νέοι βουλευτές. Θα εκλέξετε έναν νέο Πρόεδρο και ένα διαφορετικό Κράτος Μέλος θα πάρει αυτή τη θέση της Προεδρίας αντιπροσωπεύοντας το Συμβούλιο. Είμαι σίγουρος ότι όλοι αυτοί στη διάρκεια των επόμενων πέντε χρόνων θα αναπολούν με ευγνωμοσύνη και σεβασμό την κληρονομιά, την οποία εσείς, κύριε Πρόεδρε, αφήσατε σε αυτό το θεσμικό όργανο. Σας ευχαριστώ για την προσοχή σας.
<SPEAKER ID="145" NAME="Margot Wallström">
Αντιπρόεδρος της Επιτροπής. - (DE) Κύριε Πρόεδρε, υπό την προεδρία σας οι σχέσεις μεταξύ του Ευρωπαϊκού Κοινοβουλίου και της Επιτροπής έχουν εξελιχθεί πολύ καλά, για να μην πω ομαλά. Σε εσάς χρωστάμε το ότι ακόμα και σε περίοδο προεκλογικών εκστρατειών, όταν ως γνωστόν υπάρχει μεγάλος κίνδυνος σύγκρουσης, σε καμία περίπτωση ωστόσο οι συνήθεις πολιτικές συζητήσεις δεν μετατράπηκαν σε κρίση ανάμεσα στα θεσμικά όργανα.
<P>
Αν μου επιτρέπετε να κάνω ένα προσωπικό σχόλιο, θα ήθελα να σας ευχαριστήσω θερμά για τον φιλικό και ευγενικό τρόπο, με τον οποίο προσεγγίζατε πάντα τη δουλειά σας. Όχι μόνο ενεργούσατε με ευγένεια, αλλά κάνατε διορθωτικές κινήσεις, όποτε ήταν απαραίτητο. Και πάντοτε ήσασταν ευπρεπής. Θα ήθελα επίσης να τονίσω πόσο σημαντικό ήταν για αυτό το Κοινοβούλιο και για ολόκληρη την Ευρωπαϊκή Ένωση που είχατε το θάρρος και την προθυμία να προασπιστείτε τις δημοκρατικές αρχές και τα προνόμια αυτού του Κοινοβουλίου ακόμα και ενάντια σε Αρχηγούς Κρατών, όποτε παρουσιάστηκε ανάγκη.
<P>
(Χειροκροτήματα)
<P>
Θα ήθελα επίσης να σας συγχαρώ για τα 30 χρόνια της εκλογής σας ως βουλευτή του Ευρωπαϊκού Κοινοβουλίου. " προσωπικότητά σας έχει αφήσει έντονο το σημάδι της σε αυτές τις δεκαετίες και έχετε συνεισφέρει τα μέγιστα στη διαμόρφωση της εξέλιξης του Κοινοβουλίου.
<P>
Ο Πρόεδρος Barroso επιθυμούσε πολύ να έχει έρθει ο ίδιος, αλλά, όπως γνωρίζετε, παρευρίσκεται στη Διάσκεψη Ευρωπαϊκής Ένωσης-Καναδά στην Πράγα. Εκ μέρους του Προέδρου της Επιτροπής και ολόκληρης της Επιτροπής θα ήθελα να σας ευχαριστήσω θερμά για την επιτυχημένη προεδρία σας. Σας ευχαριστούμε.
<P>
(Χειροκροτήματα)
<SPEAKER ID="146" NAME="Πρόεδρος">
. - Κυρία Αντιπρόεδρε, κυρίες και κύριοι, σας ευχαριστώ θερμά για τις πολύ ευνοϊκές κριτικές σας. Εύχομαι ό,τι καλύτερο σε όλους τους συναδέλφους μου βουλευτές που δεν είναι πάλι υποψήφιοι και ελπίζω να ξανασυναντηθούμε. Σε όσους είναι υποψήφιοι και επανεκλεγούν θα ήθελα να πω ότι ελπίζω εμείς, με την προϋπόθεση βέβαια να επανεκλεγώ κι εγώ, να συνεχίσουμε την καλή δουλειά. Όσα είπαν σήμερα οι πρόεδροι των πολιτικών ομάδων με ενθάρρυναν να συνεχίσω να βαδίζω στο μονοπάτι προς μια ενοποιημένη Ευρώπη. Πολλά ευχαριστώ σε όλους εσάς και εύχομαι όλοι να ξαναειδωθούμε.
<P>
(Δυνατά χειροκροτήματα)
<SPEAKER ID="148" NAME="Thomas Mann" AFFILIATION="PPE-DE">
(DE) Κυρία Πρόεδρε, έχω ένα ερώτημα να υποβάλω στο Σώμα. Λίγο προτού αρχίσει η ψηφοφορία, όταν η συνεδρίαση διεκόπη για λίγο, ένας βουλευτής από το αξιότιμο Σώμα μας προφανώς κατάφερε να φέρει λαθραία μια κοινοβουλευτική υποψήφια, να βγάλει ευθαρσώς μερικές φωτογραφίες μαζί της για διαφημιστικούς λόγους και να προσβάλει κατά τη γνώμη μου το Σώμα μας. Δεν κρίνετε απαραίτητο να κληθούν σε απολογία αυτοί οι υποψήφιοι;
<SPEAKER ID="149" NAME="Πρόεδρος">
Σας ευχαριστούμε, κύριε Mann. Το ζήτημα θα διερευνηθεί.

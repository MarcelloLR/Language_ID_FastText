<CHAPTER ID="003-03">
3. Aύξηση της ικανότητας της Ένωσης στην αντιμετώπιση καταστροφών (ψηφοφορία) 
<P>
- Μετά την ψηφοφορία επί της τροπολογίας 37:
<SPEAKER ID="044" NAME="Iratxe García Pérez" AFFILIATION="PSE">
(ES) Κυρία Πρόεδρε, η τροπολογία 37 αποσύρθηκε, επομένως δεν θα συμπεριληφθεί στην ψηφοφορία.
<SPEAKER ID="045" NAME="Πρόεδρος">
Δυστυχώς δεν ενημερωθήκαμε ότι αποσύρθηκε, επομένως τέθηκε ούτως ή άλλως σε ψηφοφορία.
<P>
- Πριν από την ψηφοφορία επί της τροπολογίας 15:
<SPEAKER ID="046" NAME="John Bowis" AFFILIATION="PPE-DE">
(EN) Κυρία Πρόεδρε, εξ ονόματος της Ομάδας μας και με απώτερο στόχο την επίτευξη συμβιβασμού και συμφωνίας σχετικά με αυτό, είμαστε πρόθυμοι να αποσύρουμε την ακόλουθη τροπολογία εάν ο εισηγητής δεχτεί μια μικρή προφορική τροπολογία, όπως αυτή, όπως αναφέρεται στον κατάλογο, απλά και μόνο για να γίνει λιγότερο συγκεκριμένο αυτό το σημείο, μη ζητώντας μια νομικά δεσμευτική "οδηγία" και αφήνοντας την επίτευξη "μέτρων". Εάν ο εισηγητής συμφωνήσει, τότε μπορούμε να αποσύρουμε την ακόλουθη τροπολογία.
<SPEAKER ID="047" NAME="Δημήτριος Παπαδημούλης" AFFILIATION="GUE/NGL">
Κυρία Πρόεδρε, ως ο συντάκτης του σχετικού ψηφίσματος, που εγκρίθηκε σχεδόν ομόφωνα από την Επιτροπή Περιβάλλοντος, λυπάμαι, αλλά δεν μπορώ να αποδεχθώ την πρόταση του συναδέλφου Bowis, γιατί η προφορική τροπολογία που προτείνει αποδυναμώνει δραστικά την ουσία του κειμένου. Παρακαλώ τους συναδέλφους που συμφωνούν με την άποψη αυτή να εγερθούν.
<SPEAKER ID="048" NAME="Πρόεδρος">
Κύριε Bowis, όπως φαίνεται εγέρθηκαν 40 Μέλη, επομένως δεν μπορούμε να ασχοληθούμε με την προφορική τροπολογία.
<P>
(" προφορική τροπολογία δεν κρατείται.)
<P>
- Πριν από την ψηφοφορία επί της τροπολογίας 35:
<SPEAKER ID="049" NAME="John Bowis" AFFILIATION="PPE-DE">
(EN) Κυρία Πρόεδρε, αν μη τι άλλο, είναι άσκηση. " προφορική τροπολογία που προτείνεται επί της τροπολογίας των Σοσιαλιστών βρίσκεται στην ημερησία διάταξη και την προτείνω εν προκειμένω εξ ονόματος της ομάδας μας. Θα δούμε αν θα υπάρξουν δείγματα αεροβικής άσκησης από την άλλη πλευρά της αίθουσας.
<SPEAKER ID="050" NAME="Πρόεδρος">
Όλη η αίθουσα γυμνάζεται!
<P>
(" προφορική τροπολογία δεν κρατείται.)

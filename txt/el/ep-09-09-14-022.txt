<CHAPTER ID="022">
Συμφωνία ελευθέρων συναλλαγών με τη Νότιο Κορέα: αντίκτυπος στην ευρωπαϊκή βιομηχανία (συζήτηση) 
<SPEAKER ID="179" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τη συμφωνία ελευθέρων συναλλαγών με τη Νότιο Κορέα: αντίκτυπος στην ευρωπαϊκή βιομηχανία.
<SPEAKER ID="180" NAME="Catherine Ashton" LANGUAGE="EN">
Κύριε Πρόεδρε, οι ασιατικές αγορές προσφέρουν μεγάλες δυνατότητες για νέες εξαγωγές, καθώς έχουν υψηλούς δείκτες ανάπτυξης αλλά και μεγάλους φραγμούς. Εκτός από τις πολυμερείς συζητήσεις, ένας σημαντικός τρόπος υπέρβασης των φραγμών αυτών είναι μέσω της επιρροής που μπορούμε να επιτύχουμε στο πλαίσιο διαπραγματεύσεων σχετικά με συμφωνίες ελευθέρων συναλλαγών.
<P>
Αυτός είναι ο λόγος για τον οποίο τα κράτη μέλη έχουν ζητήσει από την Επιτροπή να ξεκινήσει μια νέα γενιά εμπορικών συμφωνιών με σημαντικές ασιατικές οικονομίες. Αυτές οι συμφωνίες ελευθέρων συναλλαγών πρέπει να είναι φιλόδοξες όσον αφορά τη δημιουργία νέων εξαγωγικών δυνατοτήτων σε πολλούς κλάδους.
<P>
Με την Κορέα, αυτό επετεύχθη μετά από δύο χρόνια εντατικών διαπραγματεύσεων. Πρόκειται για την πιο φιλόδοξη συμφωνία ελευθέρων συναλλαγών που έχει διαπραγματευτεί ποτέ η Ένωση.
<P>
Υπάρχει συναίνεση ως προς το ότι σε δύο από τους τρεις βασικούς κλάδους της οικονομίας μας, τα οφέλη από τη συμφωνία ελευθέρων συναλλαγών είναι σε συντριπτικό βαθμό υπέρ μας: καταρχάς, οι ανταγωνιστικοί πάροχοι υπηρεσιών μας κερδίζουν σε πολύ μεγάλο βαθμό από την εν λόγω συμφωνία. Για παράδειγμα, σε τομείς όπως οι τηλεπικοινωνίες, οι μεταφορές, οι κατασκευές και οι υπηρεσίες για το περιβάλλον, η διεξαγωγή επιχειρηματικών δραστηριοτήτων με την Κορέα θα καταστεί πολύ ευκολότερη στο μέλλον.
<P>
Δεύτερον, όσον αφορά τα γεωργικά προϊόντα, η Κορέα προτίθεται να εξαλείψει το σύνολο σχεδόν των ιδιαίτερα υψηλών δασμών της - που κυμαίνονται κατά μέσο όρο σε 35%! Αυτό θα προωθήσει τις εξαγωγές γεωργικών προϊόντων, όπως μεταξύ άλλων, χοιρινού, οίνου, ουίσκι ή γαλακτοκομικών προϊόντων. Θα διασφαλίσουμε επίσης την προστασία των ευρωπαϊκών γεωγραφικών ενδείξεων όπως το ζαμπόν Πάρμας, το κρασί Rioja ή το κρασί Tokay.
<P>
Ωστόσο, η συμφωνία ελευθέρων συναλλαγών θα ωφελήσει επίσης σημαντικά και τους ευρωπαίους εξαγωγείς προϊόντων του μεταποιητικού τομέα. Συνολικά, οι ευρωπαίοι εξαγωγείς προϊόντων του μεταποιητικού τομέα θα εξοικονομούν περίπου 1,2 δισ. ευρώ από δασμούς σε ετήσια βάση, εκ των οποίων περίπου 800 εκατομμύρια ευρώ θα εξοικονομηθούν από την πρώτη ημέρα. Για παράδειγμα, οι εξαγωγείς μηχανημάτων θα εξοικονομούν 450 εκατομμύρια ευρώ ετησίως από την ετήσια καταβολή δασμών, ενώ οι εξαγωγείς χημικών προϊόντων θα εξοικονομούν από δασμούς περισσότερα από 150 εκατομμύρια ευρώ.
<P>
" κατάργηση των δασμών θα επιτρέψει επίσης στους εξαγωγείς μας να ενισχύσουν τη θέση τους στην αγορά της Κορέας, και να επεκτείνουν έτσι τις πωλήσεις τους. Οι πελάτες από την Κορέα αγοράζουν κάθε χρόνο προϊόντα της ΕΕ αξίας περίπου 25 δισ. ευρώ. Αυτό καθιστά την Κορέα μία από τις πλέον σημαντικές αγορές εξαγωγών στην Ασία.
<P>
Επιπλέον, υπήρξε και ιδιαίτερη εστίαση στους κανόνες. " συμφωνία περιλαμβάνει τη διαφάνεια των κανονισμών, την αποτελεσματική υλοποίηση των δεσμεύσεων, την καλύτερη προστασία των δικαιωμάτων πνευματικής ιδιοκτησίας, καθώς και των κανόνων "ΠΟΕ+" όσον αφορά τις επιδοτήσεις, από τα οποία θα ωφεληθούν όλοι οι κατασκευαστές που πωλούν στην Κορέα.
<P>
Ακόμα, έχουν θεσπιστεί φιλόδοξες ρυθμίσεις όσον αφορά τους τεχνικούς φραγμούς στο εμπόριο βιομηχανικών προϊόντων, ιδίως όσον αφορά τα αυτοκίνητα, τα ηλεκτρονικά και τα φαρμακευτικά προϊόντα, που βασίζονται στο κανονιστικό πρότυπο της Ευρώπης και ανταποκρίνονται στα αιτήματα που επί μακρόν υπέβαλαν οι ευρωπαϊκές επιχειρήσεις στους εν λόγω κλάδους. " Κορέα θα χρειαστεί να αλλάξει τους εγχώριους κανονισμούς της για να συμμορφωθεί προς αυτές τις δεσμεύσεις, ενώ η Ευρώπη δεν χρειάζεται να προβεί σε καμία παρόμοια αλλαγή.
<P>
Όσον αφορά συγκεκριμένα την αυτοκινητοβιομηχανία, θα ήθελα να επισημάνω καταρχάς ότι έχουμε συμφέρον από την ενίσχυση της πρόσβασης των ευρωπαϊκών αυτοκινήτων στην αγορά της Κορέας. Οι ευρωπαίοι εξαγωγείς αυτοκινήτων αποτελούν με διαφορά τους μεγαλύτερους εισαγωγείς στην αγορά της Κορέας, με ισχυρούς δείκτες ανάπτυξης. Μέσω αυτού μπορούν να εξελιχθούν ακόμα περισσότερο, καθώς θα ωφεληθούν από τον συνδυασμό της κατάργησης των δασμών -2 000 ευρώ εξοικονομούνται για ένα αυτοκίνητο αξίας 25 000 ευρώ- και της άρσης των τεχνικών εμποδίων.
<P>
" συμφωνία υπό διαπραγμάτευση περιλαμβάνει τις πλέον φιλόδοξες ρυθμίσεις όσον αφορά τους μη δασμολογικούς φραγμούς που έχουμε διαπραγματευτεί ποτέ με τρίτη χώρα. " Κορέα θα δέχεται εξαρχής ότι ένα αυτοκίνητο που συμμορφώνεται προς τα διεθνή πρότυπα θα θεωρείται ότι συμμορφώνεται και προς τους κανονισμούς εκείνους της Κορέας που έχει θεωρηθεί από τη βιομηχανία μας ότι αντιπροσωπεύουν σημαντικούς φραγμούς.
<P>
Υπάρχουν επίσης διατάξεις βάσει των οποίων η Κορέα δέχεται την αντιστοιχία μεταξύ των ευρωπαϊκών και των κορεατικών περιβαλλοντικών κανονισμών. Για την ακρίβεια, ακόμα και πριν από τη θέση σε ισχύ της συμφωνίας, η Κορέα έχει συμφωνήσει ως προς την εφαρμογή ορισμένων μεταβατικών εξαιρέσεων από τα περιβαλλοντικά πρότυπά της για τους εξαγωγείς μας και παρακολουθούμε πολύ στενά τις συζητήσεις στην Κορέα σχετικά με τους νέους κανονισμούς που αφορούν τον περιορισμό των εκπομπών διοξειδίου το άνθρακα, ούτως ώστε να τους αποδείξουμε ότι αυτοί δεν αποτελούν φραγμούς στο εμπόριο.
<P>
Έχουμε υπόψη τις ευαισθησίες του κλάδου των αυτοκινήτων. Υπερασπιστήκαμε τη θέσπιση μακροχρόνιων μεταβατικών περιόδων για την ελευθέρωση του πλέον ευαίσθητου τμήματος της αυτοκινητοβιομηχανίας μας, δηλαδή των μικρών αυτοκινήτων. Οι δασμοί θα καταργηθούν μόλις κατά τον πέμπτο χρόνο της συμφωνίας, και αυτό επιτρέπει να υπάρξει χρόνος προσαρμογής. Θα πρέπει να θυμόμαστε τις σημαντικές επενδύσεις της Κορέας στον κλάδο της ευρωπαϊκής αυτοκινητοβιομηχανίας.
<P>
Χωρίς υπερβολές, μεταβάλαμε τους κανόνες καταγωγής αυξάνοντας το επιτρεπόμενο όριο ξένης αξίας επί των κορεατικών αυτοκινήτων από 40% σε 45%, και συμφωνήσαμε σε διμερή ρήτρα διασφάλισης που θα μας επιτρέψει να επιβάλουμε δασμούς σε περίπτωση κύματος εισαγωγών και απειλής ζημίας των βιομηχανιών μας.
<P>
Όσον αφορά την επιστροφή των δασμών, το τελικό ζήτημα που θα θίξω εδώ, δεν πρόκειται για κάτι καινούριο. Αυτού του είδους οι πολιτικές είναι νόμιμες σύμφωνα με τον Παγκόσμιο Οργανισμό Εμπορίου. Επίσης, η επιστροφή δασμών δεν δημιουργεί σημαντικό ανταγωνιστικό μειονέκτημα για τους αυτοκινητοπαραγωγούς μας, διότι οι δασμοί που επιβάλλουμε στα ανταλλακτικά των αυτοκινήτων είναι σε γενικές γραμμές πολύ χαμηλοί και θα μειωθούν ακόμα περισσότερο. Και έχουμε επίσης διαπραγματευτεί ειδική ρήτρα που μας επιτρέπει να περιορίσουμε αποτελεσματικά την επιστροφή των δασμών.
<P>
Υπογραμμίζω την έντονη υποστήριξη των ευρωπαίων κλάδων μεταποιητικών προϊόντων, καθώς και των οργανώσεων του κλάδου της γεωργίας και των υπηρεσιών. Αυτό είναι σημαντικό και αποτελεί σαφή ένδειξη της δέσμευσής μας να προωθήσουμε τα συμφέροντά μας όσον αφορά την πρόσβαση στις αγορές των σημαντικότερων αναδυόμενων ασιατικών οικονομιών.
<SPEAKER ID="181" NAME="Daniel Caspary" LANGUAGE="DE">
Κύριε Πρόεδρε, η Νότια Κορέα αποτελεί τον τέταρτο μεγαλύτερο εταίρο της ΕΕ στον τομέα του εξωτερικού εμπορίου, με όγκο εξαγωγών που ανέρχεται σε περίπου 30 δισ. ευρώ ετησίως. " σύναψη της συμφωνίας ελευθέρων συναλλαγών είναι, επομένως, πολύ θετική για τα συμφέροντα των ευρωπαίων εργοδοτών και εργαζομένων.
<P>
Επιπλέον, κυρία Επίτροπε, δεν έχω την παραμικρή πρόθεση να σας συγχαρώ σήμερα, διότι η συμφωνία δεν έχει ακόμα υπογραφεί, αλλά εάν κατορθώσετε σε τέτοιους καιρούς κρίσης -σε μια εποχή όπου οι εξαγωγές σε ολόκληρο τον κόσμο έχουν μειωθεί περισσότερο από οποιαδήποτε άλλη στιγμή στην ιστορία- να συνάψετε αυτήν τη συμφωνία ελευθέρων συναλλαγών, αυτό θα αποτελέσει τεράστιο επίτευγμα και σας το εύχομαι από τα βάθη της καρδιάς μου.
<P>
Οι εμπορικές συμφωνίες προκαλούν συχνά έντονες αντιπαραθέσεις, αλλά προσωπικά θα έλεγα ότι η Νότια Κορέα αποτελεί εξαίρεση που αξίζει ιδιαίτερα. Ακούω πολύ θετικά σχόλια από κάθε σχεδόν κλάδο της ευρωπαϊκής βιομηχανίας. Έχω κατά νου τους κλάδους των μηχανολογικών, φαρμακευτικών, ηλεκτρολογικών, χημικών προϊόντων και πολλούς άλλους. Ποτέ στο παρελθόν δεν έχω συναντήσει περίπτωση όπου ο γεωργικός κλάδος να έχει εκφράσει θετικά σχόλια σχετικά με εμπορικού χαρακτήρα διαπραγματεύσεις. Αυτό και αν αποτελεί καινοτομία - κάτι που θεωρώ ότι κανείς ουσιαστικά από εμάς δεν έχει συναντήσει ποτέ στο παρελθόν.
<P>
Είναι σαφές ότι τα αποτελέσματα είναι θετικά, ακόμα και αν πολλοί κλάδοι θα προτιμούσαν να είχαν επιτευχθεί περισσότερα. Υπάρχει, ωστόσο, μία εξαίρεση, και αυτή είναι η βιομηχανία κατασκευής οχημάτων. Ακόμα και εδώ, ωστόσο, δεν είναι το σύνολο της βιομηχανίας, αλλά ορισμένοι μόνο κατασκευαστές που αντιμετωπίζουν με κριτική διάθεση τη συμφωνία. Άλλοι κατασκευαστές και πολλοί ιδίως προμηθευτές είναι πολύ θετικά προδιαθετημένοι έναντι της συμφωνίας με τη σημερινή της μορφή.
<P>
Θεωρώ ότι θα ήταν καλό να εκμεταλλευτούμε την ευκαιρία αυτή για να εξετάσουμε ορισμένα από τα σημεία που γεννούν τα επικριτικά σχόλια του εν λόγω κλάδου και ίσως και να καταπολεμήσουμε ορισμένες από τις αρνητικές συνέπειες της συμφωνίας ελευθέρων συναλλαγών εισάγοντας λεπτομέρειες σε διάφορα σημεία. Έχω εν προκειμένω κατά νου σημαντικούς τομείς όπως είναι ο νόμος της Σεούλ για την πρωτεύουσα, τα πρότυπα του ενσωματωμένου συστήματος διάγνωσης, τα περιβαλλοντικά πρότυπα, η ρήτρα προστασίας της επιστροφής των δασμών, κοκ. Πρέπει να αποφύγουμε τις παρεξηγήσεις εν προκειμένω ή, ακόμα καλύτερα, να τις ξεκαθαρίσουμε πλήρως και κυρίως πρέπει να πιέσουμε τους Νοτιοκορεάτες να υλοποιήσουν πράγματι τις υποσχέσεις τους. " σαφής παρακολούθηση ενδεχόμενων νέων μη δασμολογικών φραγμών έχει σίγουρα νόημα.
<P>
Εύχομαι να τεθεί πολύ σύντομα σε εφαρμογή η συμφωνία και οι καταναλωτές και οι εργαζόμενοι της Ευρωπαϊκής Ένωσης να μπορέσουν άμεσα να επωφεληθούν αυτής. Σας ευχαριστώ πάρα πολύ, και σας εύχομαι εξίσου μεγάλη επιτυχία και στην πορεία.
<SPEAKER ID="182" NAME="Kader Arif" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, χαίρομαι ιδιαίτερα όταν ακούω έναν συντηρητικό και έναν φιλελεύθερο συνάδελφο να συμφωνούν με την Επιτροπή· αυτό κάνει τη δουλειά μου ως σοσιαλιστή ευκολότερη.
<P>
Ελπίζω, σε κάθε περίπτωση, ότι η αποψινή συζήτηση θα επιτρέψει επιτέλους την επίλυση των πολλών ζητημάτων που αφορούν τον αντίκτυπο της εν λόγω συμφωνίας ελευθέρων συναλλαγών μεταξύ της Ευρωπαϊκής Ένωσης και της Κορέας, ιδίως στην ευρωπαϊκή βιομηχανία.
<P>
Αναφερθήκατε σε συναίνεση αλλά, κυρία Επίτροπε, θα ήθελα να σας υπενθυμίσω ότι, εδώ και μήνες, ορισμένοι κλάδοι της βιομηχανίας -συμπεριλαμβανομένων των κατασκευαστών αυτοκινήτων και των συνδικαλιστικών ενώσεων, που τους στηρίζουν- σας προειδοποιούν για τις ενδεχόμενες τραγικές συνέπειες αυτής της συμφωνίας. Σήμερα, ο μεγάλος αριθμός των ζητημάτων αυτών εξακολουθεί να μην έχει αντιμετωπισθεί.
<P>
Μπορεί, ωστόσο, να έχετε αποφασίσει να θυσιάσετε την ευρωπαϊκή αυτοκινητοβιομηχανία προς όφελος του κλάδου των υπηρεσιών.
<P>
Για ποιον λόγο επιτρέπετε στην Κορέα επιστροφή των δασμών, ένα όφελος που δεν έχει παραχωρηθεί ποτέ στο παρελθόν, ούτε καν προς αναπτυσσόμενες χώρες όπως εκείνες της Μεσογείου; Ποια είναι η λογική πίσω από τους ευέλικτους κανόνες προέλευσης, ο αντίκτυπος των οποίων γεννά φόβους, όχι μόνο για την αυτοκινητοβιομηχανία αλλά και για την ευρωπαϊκή βιομηχανία υφαντουργίας;
<P>
Για ποιον λόγο επιτρέπετε τέτοιου είδους στρεβλώσεις του ανταγωνισμού και, κυρίως, γιατί δημιουργείτε ένα τέτοιο προηγούμενο;
<P>
Έναντι αυτών των κινδύνων και δυστυχώς και άλλων, για τους οποίους δεν μπορώ να επεκταθώ εν προκειμένω, αλλά των οποίων τις λεπτομέρειες γνωρίζετε -τους αναφέρατε μόλις- η Επιτροπή πρότεινε ως τελευταία λύση την εισαγωγή μιας ρήτρας διασφάλισης. Ωστόσο, κυρία Επίτροπε, γνωρίζετε ότι η ρήτρα διασφάλισης δεν είναι αυτόματη και ότι θα είναι πολύ δύσκολο να εφαρμοσθεί και αδύνατο να ενεργοποιηθεί για μία πενταετία.
<P>
Θα αναφέρω ένα μόλις παράδειγμα για να καταστήσω σαφείς τους φόβους μας. Εάν η συμφωνία ελευθέρων συναλλαγών επιτρέψει στην Κορέα να εξάγει 100 000 επιπλέον οχήματα προς την Ευρώπη -ήδη εξάγει ετησίως 600 000- θα χαθούν 6 000 θέσεις εργασίας. Αντιθέτως, η Ευρώπη υπόκειται σε τεράστιους περιορισμούς, με τον κάθε κατασκευαστή να είναι σε θέση να εξάγει μόλις 1 000 οχήματα προς την Κορέα, στο πλαίσιο μιας συνολικής ευρωπαϊκής ποσόστωσης που ανέρχεται σε 6 000 οχήματα.
<P>
Σε αυτούς τους καιρούς κρίσης, που έχει ιδιαίτερες επιπτώσεις στους εργαζόμενους στην αυτοκινητοβιομηχανία, πώς εξηγείτε τη δέσμευση της Ευρώπης έναντι μιας τέτοιας συμφωνίας; Σκοπεύετε να προβείτε σε επαναδιαπραγμάτευση των επίμαχων σημείων που μόλις ανέφερα; Αυτό πάντως ζητούν αρκετά κράτη μέλη και οι βιομηχανικοί κλάδοι που μόλις ανέφερα.
<P>
Θα δεσμευθείτε επιτέλους, κυρία Επίτροπε, για τη διασφάλιση μεγαλύτερης διαφάνειας και μεγαλύτερης συμμετοχής των βουλευτών του ΕΚ; Εμείς, και η Επιτροπή, δημιουργήσαμε τις συνθήκες για την αρνητική εικόνα του πολωνού υδραυλικού· ας μην δημιουργήσουμε και την αρνητική εικόνα του κορεάτη κατασκευαστή λεωφορείων.
<SPEAKER ID="183" NAME="Michael Theurer" LANGUAGE="DE">
Κύριε Πρόεδρε, κυρίες και κύριοι, καταρχάς θα ήθελα να ευχαριστήσω την Επίτροπο Ashton, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, για τις πληροφορίες που μας παρείχε απόψε κατά την έκτακτη συνεδρίαση της επιτροπής και εδώ στην Ολομέλεια. Είναι σαφές ότι η συμφωνία ελευθέρων συναλλαγών με τη Νότια Κορέα βρίσκεται κοντά στην ολοκλήρωσή της. Κατά την άποψη των Φιλελευθέρων, και ιδιαίτερα κατά την άποψη του γερμανικού Ελεύθερου Δημοκρατικού Κόμματος, του οποίου είμαι μέλος, ο στόχος του ελεύθερου και δίκαιου παγκόσμιου εμπορίου είναι πολύ σημαντικός, ιδίως τώρα, καθώς, στο πλαίσιο της χρηματοπιστωτικής κρίσης, διακρίνουμε τάσεις προστατευτισμού, τάσεις που πρέπει να καταπολεμηθούν με αποφασιστικότητα υπέρ της ευημερίας και των θέσεων εργασίας στην Ευρωπαϊκή Ένωση.
<P>
Στο πλαίσιο αυτό, προκύπτει το ερώτημα του πόση σημασία δίνει η Επιτροπή στη συμφωνία ελευθέρων συναλλαγών με τη Νότια Κορέα, καθώς, εδώ και καιρό επικεντρώνεται στην πρόοδο του Γύρου της Ντόχα για την ανάπτυξη, χωρίς να έχει μέχρι στιγμής συναφθεί συμφωνία. Αυτός είναι ο λόγος για την ερώτησή μου, Επίτροπε Ashton: θεωρείτε ότι η σύναψη της συμφωνίας ελευθέρων συναλλαγών με τη Νότια Κορέα θα αποτελέσει ένα πρώτο βήμα για τη σύναψη και άλλων διμερών συμφωνιών ελευθέρων συναλλαγών, και σημαίνει αυτό, κατά τη γνώμη σας, απομάκρυνση από τη Ντόχα; Ή μήπως τέτοιου είδους διμερείς συμφωνίες δεν αποτελούν παρά συμπλήρωμα ή προέκταση της πολιτικής ελευθέρων συναλλαγών της Ευρωπαϊκής Ένωσης;
<P>
Επιπλέον, όπως γνωρίζετε, η ρήτρα σχετικά με την επιστροφή των δασμών προκαλεί ανησυχίες σε αρκετά κράτη μέλη και βιομηχανικούς κλάδους - ιδιαίτερα στον κλάδο της αυτοκινητοβιομηχανίας. " ρήτρα αυτή θα μπορούσε να οδηγήσει στην υποστήριξη επιχειρηματικών δραστηριοτήτων σε χώρες χαμηλού κόστους όπως η Ινδία και η Κίνα, και να απειλήσει έτσι τον ευρωπαϊκό κλάδο μεταποίησης. Διαβλέπετε κάποιον τρόπο ώστε να αντιμετωπιστούν αυτά τα ζητήματα που γεννούν ανησυχίες σε αρκετά κράτη μέλη όσον αφορά αυτού του είδους την επιστροφή δασμών;
<SPEAKER ID="184" NAME="Ilda Figueiredo" LANGUAGE="PT">
" δήλωση της Επιτρόπου καθιστά σαφές ότι υπάρχουν χρηματοοικονομικές ομάδες και κλάδοι στην Ευρωπαϊκή Ένωση που θα επωφεληθούν από αυτήν τη συμφωνία με τη Νότια Κορέα. Υπάρχει, ωστόσο, και η άλλη όψη του νομίσματος, την οποία δεν έχετε λάβει υπόψη, κυρία Επίτροπε. Αναφέρομαι συγκεκριμένα σε ορισμένους περισσότερο ευαίσθητους κλάδους, όπως εκείνοι της υφαντουργίας και των ενδυμάτων, και στις θέσεις εργασίας των εργαζομένων σε αυτούς.
<P>
Ως εκ τούτου, δεδομένου ότι αφορούν βιομηχανίες και συνδικαλιστικές οργανώσεις στις χώρες μας, προκαλεί ανησυχία το γεγονός ότι η Ευρωπαϊκή Επιτροπή εξακολουθεί να αγνοεί τις σοβαρές δυσκολίες που αντιμετωπίζει ο κλάδος της υφαντουργίας και των ενδυμάτων. Πρέπει να επισημάνω την κατάσταση στη χώρα μου, την Πορτογαλία, όπου η ανεργία έχει ανέλθει σε ανησυχητικά επίπεδα, ακριβώς στις περιφέρειες εκείνες όπου κυριαρχούν οι εν λόγω βιομηχανίες: στα βόρεια και σε ορισμένα τμήματα της κεντρικής Πορτογαλίας.
<P>
Αυτός είναι ο λόγος για τον οποίο τονίζουμε την ανάγκη ύπαρξης μιας συνεπούς, συντονισμένης στρατηγικής για την υποστήριξη της βιομηχανίας στην Ευρωπαϊκή Ένωση, ιδίως των κλάδων εκείνων που εξαρτώνται από την εντατική απασχόληση, είτε μέσω επειγουσών κανονιστικών ρυθμίσεων, είτε μέσω πολιτικών που θα στηρίζουν τις επενδύσεις, την καινοτομία, τη διαφοροποίηση, την επαγγελματική κατάρτιση και τη δημιουργία θέσεων εργασίας με δικαιώματα.
<SPEAKER ID="185" NAME="David Campbell Bannerman" LANGUAGE="EN">
Κύριε Πρόεδρε, αυτή είναι η πρώτη, η παρθενική μου ομιλία στο Ευρωπαϊκό Κοινοβούλιο. Ως ευρωβουλευτής του Κόμματος Ανεξαρτησίας του "νωμένου Βασιλείου στην ανατολική Αγγλία, περιμένετε από εμένα να είμαι επαναστατικός και θα προσπαθήσω να μην απογοητεύσω τόσο εσάς όσο και τους ψηφοφόρους μου.
<P>
Σήμερα συζητούμε σχετικά με εμπορικές συμφωνίες της ΕΕ, και συγκεκριμένα εκείνη με τη Νότια Κορέα που αναμένεται να υπογραφεί φέτος. Καθώς δεν γνωρίζουμε πολλές από τις λεπτομέρειες που περιλαμβάνονται στη συγκεκριμένη συμφωνία, εκτός από το γεγονός, πιστεύω, ότι τα δύο τρίτα των εσόδων θα δοθούν στη Νότια Κορέα και το ένα τρίτο στην ΕΕ, θα ήθελα να αναφερθώ σε μερικά ακόμα ζητήματα γενικού ενδιαφέροντος.
<P>
Πολλοί άνθρωποι δεν γνωρίζουν ότι υπάρχουν περισσότερες από εκατό διαφορετικές διμερείς εμπορικές συμφωνίες της ΕΕ όπως η συγκεκριμένη: 116 σύμφωνα με μία εκτίμηση. Υπάρχουν εμπορικές συμφωνίες με χώρες όπως οι "ΠΑ, ο Καναδάς, το Μεξικό, η Βραζιλία, η Ινδία, η Κίνα, η Ιαπωνία και η Νότιος Αφρική. Στην Ευρώπη, υπάρχουν εμπορικές συμφωνίες με τη Ρωσία, την Ουκρανία, την Τουρκία και το Λίχτενσταϊν.
<P>
Υπάρχουν επίσης εμπορικές συμφωνίες με χώρες του ΕΟΧ και της ΕΖΕΣ που δεν αποτελούν μέλη της ΕΕ, όπως η Ελβετία και η Νορβηγία. " εμπορική συμφωνία της Νορβηγίας προστατεύει με θρησκευτική ευλάβεια τόσο την αλιεία όσο και τη γεωργία της, και η Νορβηγία δεν αποτελεί μικρό παράγοντα. Αποτελεί τον τέταρτο μεγαλύτερο εταίρο της ΕΕ στον τομέα των εισαγωγών και την έκτη μεγαλύτερη αγορά εξαγωγών.
<P>
Τι θα έπρεπε, λοιπόν, να περιλαμβάνει πραγματικά μια εμπορική συμφωνία, όπως αυτή με τη Νότια Κορέα; " Ελβετία αποτελεί, θεωρώ, σημαντικό παράδειγμα. Υπάρχουν διατάξεις για την κατάργηση των τελωνειακών δασμών όσον αφορά τα βιομηχανικά και τα γεωργικά προϊόντα. Υπάρχουν διατάξεις που παρέχουν στους πολίτες της Ελβετίας το δικαίωμα να ζουν και να εργάζονται σε χώρες της ΕΕ και παρέχουν σε πολίτες της ΕΕ το δικαίωμα να ζουν και να εργάζονται στην Ελβετία. Υπάρχουν διατάξεις που επιτρέπουν στην Ελβετία να αποτελεί μέλος του χώρου ελεύθερων μετακινήσεων του Σένγκεν. Οι Ελβετοί μπορούν να συμμετέχουν, εφόσον το επιθυμούν, στον Ευρωπαϊκό Οργανισμό Περιβάλλοντος, σε κινηματογραφικά και εκπαιδευτικά προγράμματα της ΕΕ, και μπορούν να ζητήσουν επιχορήγηση από την ΕΕ για έρευνα. Υπάρχει συνεργασία σε θέματα που αφορούν τις αεροπορικές εταιρείες, το άσυλο και ζητήματα που άπτονται της δικαιοσύνης. Εν ολίγοις, έχουν όλα τα οφέλη της ιδιότητας μέλους στην ΕΕ, αλλά χωρίς το κόστος.
<P>
Είναι αλήθεια ότι η Ελβετία πρέπει να καταβάλει ετησίως 600 εκατομμύρια ελβετικά φράγκα για την πρόσβασή της, αλλά η κυβέρνηση της Ελβετίας αναφέρει ότι εξοικονομεί χρήματα με το να μην αποτελεί μέλος της ΕΕ που αναλογούν σε 3,4 δισ. ελβετικά φράγκα τον χρόνο, δηλαδή καθαρό ετήσιο κέρδος 2,8 δισ. ελβετικά φράγκα. Και η Ελβετία δεν αποτελεί ούτε αυτή αμελητέο εμπορικό εταίρο: 80% των ελβετικών εξαγωγών πηγαίνουν στην ΕΕ και αποτελεί τον τέταρτο μεγαλύτερο εμπορικό εταίρο της ΕΕ.
<P>
Αυτό που θέλω να πω είναι ότι οι εμπορικές συμφωνίες μπορούν να επιτύχουν τα οφέλη του εμπορίου της ΕΕ χωρίς την επιβάρυνση του υψηλού κανονιστικού κόστους και την απώλεια κυριαρχίας και πόρων. Ακόμα και η ιστοσελίδα της Επιτροπής παραδέχεται ότι "" Ελβετία μπορεί να συντάσσει και να τηρεί δικούς της κανονισμούς σε τομείς που αποκλίνουν από τις αποφάσεις της ΕΕ. Εξυπηρετεί τα δικά της συμφέροντα, όπως στην περίπτωση της χρηματοπιστωτικής αγοράς και της αγοράς απασχόλησης". Πόσο θα ήθελε και η Βρετανία να αποκλίνει με παρόμοιο τρόπο από την οδηγία για το ωράριο εργασίας, την οδηγία για την προσωρινή απασχόληση ή τη νέα οδηγία για τους διαχειριστές κεφαλαίων!
<P>
Καταλήγω επομένως ρωτώντας: γιατί όχι και η Βρετανία; Γιατί να μην μπορεί και η Βρετανία να συνάψει μια παρόμοια, φιλική εμπορική συμφωνία με την ΕΕ, όπως η Νότια Κορέα, αντί για την πλήρη ιδιότητα μέλους της στην ΕΕ; " Βρετανία αποτελεί από μόνη της τον μεγαλύτερο εμπορικό εταίρο της ΕΕ με ετήσιο έλλειμμα που ανέρχεται σε 40 δισ. στερλίνες. Μπορούμε και εμείς να απολαμβάνουμε τις ίδιες εγγυήσεις με την Ελβετία. Θα μπορούσαμε και πιστεύω ότι πρέπει να αποτελέσουμε για μία ακόμα φορά έθνος με ανεξάρτητο ελεύθερο εμπόριο όπως η Νορβηγία, η Ελβετία, ακόμα και η Νότια Κορέα.
<SPEAKER ID="186" NAME="Peter Šťastný" AFFILIATION="PPE">
(EN) Κύριε Πρόεδρε, όντας ένας από τους εισηγητές της ΣΕΣ με τη Νότια Κορέα και έχοντας διαδραματίσει σημαντικό ρόλο σε αυτήν, ελπίζω να καταλήξουμε σε μια ισορροπημένη συμφωνία που θα βασίζεται σε ίσους όρους ανταγωνισμού και θα ωφελήσει αμφότερες τις πλευρές - μια κατάσταση με πραγματικά αμοιβαίο όφελος.
<P>
Μία από τις βασικές μας βιομηχανίες δεν είναι καθόλου χαρούμενη με το τρέχον καθεστώς των διαπραγματεύσεων, και έχει πολλούς υποστηρικτές στο στρατόπεδό της, συμπεριλαμβανομένων κρατών μελών, βιομηχανιών και ευρωβουλευτών. Θεωρούν όλοι άνισους τους όρους του ανταγωνισμού, με τη Νότια Κορέα να ωφελείται περισσότερο από τη συμφωνία. " Ευρωπαϊκή Επιτροπή και το Ευρωπαϊκό Συμβούλιο πρέπει να εξετάσουν πολύ προσεκτικά τους τομείς όπου παρατηρούνται τριβές, δηλαδή τη ρήτρα διασφάλισης της επιστροφής δασμών, τους μη δασμολογικούς φραγμούς και τους κανόνες προέλευσης. Εάν μπορέσει να επιτευχθεί πρόοδος και ικανοποιηθεί ως έναν βαθμό η αυτοκινητοβιομηχανία της ΕΕ, τότε τα επίπεδα απασχόλησης, το ισχυρό ΑΕγχΠ και τα αναμενόμενα επίπεδα διαβίωσης θα ωφεληθούν σημαντικά και θα διατηρηθούν.
<P>
Ωστόσο, οι ίσοι όροι ανταγωνισμού δεν αποτελούν μειονέκτημα. Ενδέχεται να εδραιωθεί ισχυρό προηγούμενο για τις άλλες ΣΕΣ που περιμένουν τη σειρά τους και θα ακολουθήσουν στο άμεσο μέλλον. Είναι σαφές, κατά τη γνώμη μου, ότι η παρούσα συμφωνία θα επιφέρει στο σύνολό της άλλα οφέλη για την ΕΕ και ορισμένες από τις βιομηχανίες της. Εν ολίγοις, πάντα θα υπάρχουν νικητές και ηττημένοι: είναι στη φύση όλων των διμερών συμφωνιών. Εν πολλοίς, θα μπορούσαμε να προσεγγίσουμε την πραγματική ισορροπία. Ωστόσο, με μια τόσο σημαντική βιομηχανία, όπως είναι η αυτοκινητοβιομηχανία, να είναι δυσαρεστημένη, χρειάζεται να καταβάλουμε μεγαλύτερη προσπάθεια. Μόνο όταν επιτύχουμε πρόσθετη πρόοδο θα είμαστε σε θέση να κάνουμε λόγο για μια πραγματικά ισορροπημένη ΣΕΣ που θα γίνει αποδεκτή και θα έχει πραγματικό και θετικό αντίκτυπο ως προηγούμενο για τις μελλοντικές ΣΕΣ.
<SPEAKER ID="187" NAME="Gianluca Susta" AFFILIATION="S&amp;D">
(IT) Κύριε Πρόεδρε, κυρίες και κύριοι, επικρότησα το έργο που επιτελέστηκε κατά τη διάρκεια της παρούσας περιόδου με την κ. Ashton σε ρόλο Επιτρόπου. Πρέπει να πω ότι η σχέση μας μαζί της είναι καλύτερη από εκείνη που είχαμε με τον προκάτοχό της, παρά την κοινή πολιτική τους τοποθέτηση, την οποία συμμεριζόμαστε, και την κοινή τους εθνικότητα.
<P>
Ωστόσο, αυτήν τη στιγμή δεν συμμερίζομαι τον ενθουσιασμό της Επιτρόπου για το εν λόγω ζήτημα, διότι τα τελευταία χρόνια η Επιτροπή αναφέρθηκε πολύ συχνά ενώπιόν μας σε ορισμένες πρωτοβουλίες, ακολουθώντας ωστόσο στη συνέχεια διαφορετικό δρόμο. " συγκεκριμένη χρονική συγκυρία είναι ιδιαίτερη, αντιμετωπίζουμε μια μεγάλη χρηματοπιστωτική κρίση, η οποία οφείλεται μεταξύ άλλων και σε έλλειψη αμοιβαιότητας στον κόσμο, όχι μόνο σε σχέση με τις αναπτυσσόμενες χώρες -κάτι που έχει λογική και εξήγηση- αλλά και με τους νέους και τους παραδοσιακούς διεθνείς παράγοντες.
<P>
Συχνά έχω την αίσθηση ότι η Επιτροπή, ο Πρόεδρός της και οι Επίτροποι δεν έχουν συναίσθηση του ποιες πρωτοβουλίες πρέπει να υλοποιηθούν για να βοηθήσουν την ανάκαμψη της ευρωπαϊκής βιομηχανίας μεταποίησης. Θεωρώ ότι η παρούσα συμφωνία -η οποία αναμφίβολα αποτελεί θετική συμφωνία και έχει εξαιρετικά θετικό περιεχόμενο- δεν έχει μόνο ακαδημαϊκή αξία. Αποτελεί επίσης υπόδειγμα συμφωνίας, αλλά δεν έχει καμία επαφή με την πραγματικότητα.
<P>
Εξάγουμε 30 δισ. δολάρια "ΠΑ προς την Κορέα, μόλις 20 δισ. δολάρια "ΠΑ επιστρέφουν με τη μορφή αυτοκινήτων που εξάγονται από την Κορέα προς την Ευρώπη, και 1,5 δισ. δολάρια "ΠΑ θα είναι η έμμεση ενίσχυση για τα κορεατικά αυτοκίνητα στην Ευρώπη, χωρίς να αναφερθώ στον κλάδο της υφαντουργίας και άλλους κλάδους. Πρόκειται για σαφή έλλειψη ισορροπίας, που θεωρώ ότι πρέπει να επισημανθεί και να διορθωθεί προτού δοθεί το πράσινο φως για μια συμφωνία ελευθέρων συναλλαγών που θα επιβάλει κυρώσεις στην ευρωπαϊκή βιομηχανία. " βιομηχανία μας είναι μια βιομηχανία ποιότητας που δεσμεύεται απέναντι στις νέες απαιτήσεις της καινοτομίας, δεν είναι μια χρεοκοπημένη βιομηχανία που δεν μπορεί να αντιληφθεί την ανάγκη της οικονομίας για καινοτομία.
<SPEAKER ID="188" NAME="Zuzana Roithová" AFFILIATION="PPE">
(CS) Κύριε Πρόεδρε, κυρία Επίτροπε, ούτε εγώ χάρηκα με τις περίεργες αλλαγές στη συμφωνία, όπως η επιστροφή δασμών για τα εισαγόμενα ανταλλακτικά στην περίπτωση των προϊόντων που πρόκειται να εξαχθούν προς την Ένωση ή η μείωση του ορίου καθορισμού της χώρας προέλευσης σε 60%. Αυτά έχουν ως αποτέλεσμα να ωφελούνται οι κορεάτικες εισαγωγές εις βάρος της ανταγωνιστικότητας της ευρωπαϊκής βιομηχανίας και απασχόλησης. " μερίδα του λέοντος εν προκειμένω δίδεται ήδη στα εισαγόμενα προϊόντα από την Ασία, όπου το κόστος εργασίας είναι χαμηλό εις βάρος του ανταγωνισμού, εξαιτίας των χαμηλών ή ανύπαρκτων κοινωνικών και περιβαλλοντικών προτύπων. Ως εκ τούτου, οι εμπορικές διαπραγματεύσεις θα έπρεπε να επικεντρωθούν στη βελτίωση αυτών των προτύπων και όχι στην ευημερία της ασιατικής βιομηχανίας εις βάρος της Ευρώπης. " Επιτροπή το οφείλει εδώ και καιρό στους ευρωπαίους πολίτες.
<P>
" Επιτροπή έχει επίγνωση του αρνητικού αντίκτυπου της συμφωνίας στην ευρωπαϊκή ανταγωνιστικότητα και την απασχόληση στην αυτοκινητοβιομηχανία και τον κλάδο της υφαντουργίας; Δεύτερον, αντιλαμβάνεται ότι η συμφωνία δημιουργεί ατυχές προηγούμενο για τις μελλοντικές εμπορικές συμφωνίες; Τρίτον, σκοπεύει η Επιτροπή να αγνοήσει τις θεμελιώδεις αντιρρήσεις των ευρωπαϊκών σωματείων μηχανικών; Τέταρτον, πώς γίνεται οι Κορεάτες να γιορτάζουν ήδη τη νίκη της αυτοκινητοβιομηχανίας τους όταν η συμφωνία δεν έχει καν συζητηθεί από το Σώμα των Επιτρόπων; Ή προτίθεται η Επιτροπή να αναθεωρήσει το σχέδιο και να διαπραγματευτεί μια ισορροπημένη συμφωνία; Προτίθεται η Επιτροπή να ασκήσει πίεση στην Κορέα για την έγκριση των διεθνών υποχρεώσεών της που απορρέουν από τα κοινωνικά και περιβαλλοντικά πρότυπα, και θα το κάνει προτού η Κορέα κερδίσει όλα τα οφέλη από τις ελεύθερες συναλλαγές με την Ευρωπαϊκή Ένωση; Σας ευχαριστώ για την απάντηση. Είμαι σίγουρη ότι θα επικρατήσει η κοινή λογική.
<SPEAKER ID="189" NAME="David Martin" AFFILIATION="S&amp;D">
(EN) Κύριε Πρόεδρε, πρέπει να πω ότι με ανησυχεί ιδιαίτερα ο τόνος της σημερινής συζήτησης. Εκτός ίσως από την παρέμβαση του Daniel Caspary, είναι εν γένει μάλλον αρνητικός.
<P>
Υπήρξα εισηγητής της συμφωνίας ελευθέρων συναλλαγών με την Κορέα για το Κοινοβούλιο. Πριν από τη σημερινή συζήτηση, κοίταξα εκ νέου όσα είχαμε αποφασίσει να ζητήσουμε -αυτά που ζητήσαμε από την Επιτροπή να επιτελέσει στο πλαίσιο των διαπραγματεύσεων και να επιτύχει για λογαριασμό μας- και θεωρώ ότι η Επιτροπή κατόρθωσε πράγματι να επιτύχει ό,τι της ζητήσαμε. Θα ήθελα να υποβάλω τα σέβη μου στον βασικό διαπραγματευτή που κάθεται δίπλα στη βαρόνη Ashton, και στην ίδια τη βαρόνη, για τον τρόπο με τον οποίο έφεραν εις πέρας τη συμφωνία.
<P>
Είναι εξ ορισμού σαφές ότι σε κάθε συμφωνία ελευθέρων συναλλαγών και σε κάθε διαπραγμάτευση υπάρχουν νικητές και ηττημένοι, αλλά εάν εξετάσει κάποιος τον παγκόσμιο αντίκτυπο της εν λόγω συμφωνίας, θα διαπιστώσει ότι υπάρχουν μεγάλοι νικητές στην Ευρώπη και μεγάλοι νικητές στην Κορέα. Ως εκ τούτου, υπάρχουν μεγάλοι νικητές στο πλαίσιο της λειτουργίας του παγκόσμιου εμπορίου. Σήμερα, στο πλαίσιο της υπάρχουσας κρίσης, οτιδήποτε στέλνει θετικές ενδείξεις προς δύο οντότητες τόσο μεγάλες όσο η Κορέα και η Ευρωπαϊκή Ένωση, ότι δηλαδή επιθυμούμε να δούμε το παγκόσμιο εμπόριο να εξακολουθήσει να κινείται και να παραμένει ανοιχτό, πρέπει να είναι καλό.
<P>
Οφείλω να πω ότι, εάν το Ευρωπαϊκό Κοινοβούλιο και το Συμβούλιο των Υπουργών δεν οδηγήσει στην τελική υπογραφή αυτής της συμφωνίας μεταξύ της Κορέας και της ΕΕ, μπορούμε άνετα να στείλουμε μήνυμα στη ΓΔ Εμπορίου να σταματήσει τις διαπραγματεύσεις για όλες τις υπόλοιπες συμφωνίες ελευθέρων συναλλαγών, διότι, εάν δεν τα καταφέρουμε με την Κορέα, μπορούμε να ξεχάσουμε τον ASEAN, τα κράτη του Περσικού Κόλπου, όλες τις ΣΕΣ που διαπραγματευόμαστε, και, για να είμαστε ειλικρινείς, μπορούμε να ξεχάσουμε και τη Ντόχα. " παρούσα συμφωνία είναι σημαντική και στο πλαίσιό της η Ευρώπη έχει επιτύχει τους στρατηγικούς της στόχους. Ας στείλουμε ένα θετικό μήνυμα προς τον υπόλοιπο κόσμο ότι η Ευρώπη είναι έτοιμη να προβεί σε συναλλαγές μαζί του και ότι, στην καρδιά της ύφεσης, εμείς επιθυμούμε να κρατήσουμε τις αγορές μας όσο το δυνατόν περισσότερο ανοικτές.
<SPEAKER ID="190" NAME="Seán Kelly" AFFILIATION="PPE">
(EN) Κύριε Πρόεδρε, ένα πολύ μικρό σχόλιο, όλα αυτά είναι πολύ καινούρια για εμένα και βρήκα τη συζήτηση πολύ ενδιαφέρουσα και κατατοπιστική. Όταν πρωτοπήρε τον λόγο η Λαίδη Ashton, σκέφτηκα ότι επρόκειτο για μια καταπληκτική συμφωνία για την Ευρωπαϊκή Ένωση και αναρωτήθηκα κατά πόσον υπήρχαν οφέλη και για την Κορέα. Στη συνέχεια, οι υπόλοιποι ομιλητές δημιούργησαν την αντίθετη εντύπωση, και έτσι ελπίζω τα σχόλια που έγιναν και τα ερωτήματα που τέθηκαν από τους κκ. Arif, Theurer, Campbell Bannerman και τους υπόλοιπους ομιλητές να απαντηθούν από τη Λαίδη Ashton, και να μας ενημερώσει εάν επί του παρόντος πραγματοποιούνται άλλες διαπραγματεύσεις με συγκεκριμένες ασιατικές χώρες για τη σύναψη διμερών συμφωνιών και, επίσης, σε τι σημείο βρίσκονται αυτές.
<SPEAKER ID="191" NAME="Gerard Batten" AFFILIATION="EFD">
(EN) Κύριε Πρόεδρε, θα ήθελα να αναφερθώ στον ισχυρισμό του συναδέλφου, κ. Campbell Bannerman. Το 2006, με εντολή της ομοσπονδιακής κυβέρνησης της Ελβετίας υποβλήθηκε έκθεση σχετικά με όλους τους τομείς των υφισταμένων και ενδεχομένων σχέσεων με την Ευρωπαϊκή Ένωση.
<P>
Στην έκθεση αυτή αναφερόταν ότι η πλήρης ιδιότητα μέλους στην ΕΕ θα στοίχιζε στην Ελβετία έως και έξι φορές περισσότερο από ό,τι οι τρέχουσες διμερείς διευθετήσεις της. Οι Ελβετοί, όντας αυτοί που είναι, αποφάσισαν ότι ήταν καλύτερο για αυτούς να μην προσχωρήσουν και να μην αποκτήσουν πλήρη ιδιότητα μέλους στην ΕΕ.
<P>
Εάν αυτό ισχύει για τους Ελβετούς, ισχύει σίγουρα και για τους Βρετανούς, και, εάν η κυβέρνησή μας είχε μια εξίσου λογική και ρεαλιστική εικόνα της βρετανικής οικονομίας, όπως αυτή που έχουν οι Ελβετοί για την οικονομία της χώρας τους, τότε θα αποχωρούσαμε από την ΕΕ, ακριβώς όπως οι Ελβετοί αρνούνται να προσχωρήσουν.
<SPEAKER ID="192" NAME="David Martin" AFFILIATION="S&amp;D">
(EN) Κύριε Πρόεδρε, είστε πολύ ανεκτικός, αλλά είναι σαφές από τον Κανονισμό μας ότι οι παρεμβάσεις σύμφωνα με τη διαδικασία "catch the eye" πρέπει να αφορούν το θέμα υπό συζήτηση. " προηγούμενη δεν είχε καμία σχέση με την Κορέα και με τις συμφωνίες ελευθέρων συναλλαγών.
<SPEAKER ID="193" NAME="Sari Essayah" AFFILIATION="PPE">
(FI) Κύριε Πρόεδρε, στην ομιλία του μόλις τώρα, ο κ. Martin δήλωσε ότι είναι εξαιρετικά σημαντικό να συναφθούν συμφωνίες που θα επιταχύνουν την οικονομική ανάπτυξη και την απασχόληση και θα καταργήσουν τους εμπορικούς φραγμούς εν γένει, ιδίως σε αυτήν την περίοδο οικονομικής κρίσης. Πρέπει, ωστόσο, να θυμόμαστε ότι σήμερα διεξήγαμε και μια πολύ σοβαρή συζήτηση σχετικά με την κρίση στην ευρωπαϊκή αυτοκινητοβιομηχανία και ότι την εβδομάδα αυτή θα ασχοληθούμε επίσης με τα προβλήματα που αντιμετωπίζει ο κλάδος της υφαντουργίας και με το Ευρωπαϊκό Ταμείο Προσαρμογής στην Παγκοσμιοποίηση ως αντιστάθμισμα στις μαζικές απολύσεις στον εν λόγω τομέα στην Ισπανία και την Πορτογαλία. Επομένως, κυρίες και κύριοι, πρέπει να λάβουμε σοβαρά υπόψη τις ανησυχίες που εκφράζουν οι Ευρωπαίοι όσον αφορά τον τρόπο με τον οποίο θα ανταποκριθούμε σε αυτήν την απώλεια θέσεων εργασίας στην Ευρώπη και να εξετάσουμε ποιες είναι στην πραγματικότητα οι λύσεις που προτείνει η Επιτροπή. Παρόλο που οι ελεύθερες συναλλαγές πρέπει να είναι θετικές για την απασχόληση και την οικονομική ανάπτυξη εν γένει, πώς θα αποτρέψουμε την απώλεια θέσεων εργασίας σε αυτές τις παραδοσιακές ευρωπαϊκές βιομηχανίες;
<SPEAKER ID="194" NAME="Catherine Ashton" LANGUAGE="EN">
Κύριε Πρόεδρε, θα ήθελα να πω ότι η συζήτηση σε καμία περίπτωση δεν με εξέπληξε, διότι οι ανησυχίες των συναδέλφων έχουν αναφερθεί και άλλες φορές κατά τη διάρκεια των τελευταίων μηνών.
<P>
Θα ήθελα καταρχάς να ευχαριστήσω τον David Martin, για το έργο του στην επιτροπή. Έχει πολύ μεγάλη σημασία να αναγνωρίσουμε τον βαθμό στον οποίο συνεργάστηκε τους τελευταίους μήνες μαζί μου η Επιτροπή Διεθνούς Εμπορίου, και ασφαλώς γνωρίζω πολύ καλά ότι οι συνάδελφοι δεν είχαν μέχρι στιγμής τη δυνατότητα να διαβάσουν το λεπτομερές κείμενο της συμφωνίας. Θα προσπαθήσω, λοιπόν, να απαντήσω στα ζητήματα που τους απασχολούν. Αλλά, κυρίως, θα φροντίσουμε να σας παράσχουμε όσο το δυνατόν περισσότερες λεπτομέρειες, γιατί είναι σημαντικό να εξετάσετε τα γεγονότα και όχι τις υποθέσεις που γίνονται.
<P>
Θα ήθελα καταρχάς να προβώ σε μερικά γενικού χαρακτήρα σχόλια όσον αφορά την προσέγγιση της εν λόγω συμφωνίας. " συμφωνία έγινε με σκοπό να επιτευχθούν τα καλύτερα αποτελέσματα για την ευρωπαϊκή βιομηχανία - συμπεριλαμβανομένης, θα ήθελα να πω στους συναδέλφους από το Κόμμα Ανεξαρτησίας του "νωμένου Βασιλείου, και της βρετανικής βιομηχανίας. Κατά τη γνώμη μου, είναι απολύτως προς το συμφέρον της Ευρώπης να προχωρήσουμε με τη συμφωνία αυτή - διαφορετικά δεν θα στεκόμουν εδώ προτείνοντας να κινηθούμε με τον τρόπο που το έκανα.
<P>
Όσον αφορά τον τρόπο που έγινε αυτό, υπήρξε ένα σαφές modus operandi, μια σαφής προσέγγιση που ακολούθησε η Επιτροπή και η οποία, όπως ήδη αναφέρθηκε, είχε την υποστήριξη του Κοινοβουλίου, της Επιτροπής και του Συμβουλίου, και αυτή ήταν η πορεία που ακολουθήσαμε. Ελπίζω να μην ενοχληθεί ο συνάδελφος, κ. Arif, εάν πω ότι θεωρώ ακόμα και τη σκέψη ότι θα θυσίαζα οποιαδήποτε βιομηχανία ανησυχητική ή ακόμα και ελαφρώς λυπηρή, καθώς σε καμία περίπτωση δεν αποτελεί προσέγγιση που θα ακολουθούσα.
<P>
Πιστεύω ότι εάν θέλουμε μια σοβαρή εμπορική συμφωνία πρέπει να αναγνωρίσουμε ότι θα είναι μια συμφωνία από την οποία θα ωφεληθούν αμφότερες οι πλευρές; Ναι, το πιστεύω. Εάν θέλουμε να συνάπτουμε εμπορικές συμφωνίες, εάν πιστεύουμε -και νομίζω ότι το κάνουμε- ότι το εμπόριο αποτελεί την κινητήριο δύναμη που θα μας βγάλει από την ύφεση, τότε πρέπει να κάνουμε σοβαρές, σκληρές διαπραγματεύσεις με τις βιομηχανίες και με τις χώρες με τις οποίες θέλουμε να συνάψουμε συμφωνίες. Διαφορετικά, μπορούμε απλώς να κάνουμε συνεχώς συμφωνίες με χώρες που δεν μας νοιάζουν ιδιαίτερα και να ανοίξουμε αγορές χωρίς να ενδιαφερόμαστε πραγματικά για αυτές.
<P>
" Κορέα αποτελεί μια σοβαρή αγορά. Παρέχει πραγματικές ευκαιρίες για τις βιομηχανίες χημικών, φαρμακευτικών και άλλων προϊόντων. Πρέπει να αναγνωρίσουμε την αξία και τη σημασία αυτού εάν θέλουμε να συνάψουμε σοβαρές εμπορικές συμφωνίες. Στην πραγματικότητα, αποτελούμε οικονομική υπερδύναμη. Διαφωνώ κάθετα με τους συναδέλφους από το "νωμένο Βασίλειο που αναφέρονται στην Ελβετία και προσπαθούν κατά κάποιον τρόπο να την εξισώσουν με τη σχέση που προσπαθούμε να διαμορφώσουμε στην Ευρώπη με την Κορέα - ή ίσως απλά να μην κατάλαβα σωστά.
<P>
Εδώ πρόκειται για σοβαρές διαπραγματεύσεις με σκοπό την επίτευξη ενός σοβαρού αποτελέσματος και, όσο θα ξετυλίγονται οι λεπτομέρειες, ελπίζω ότι οι συνάδελφοι θα εξετάσουν το παρόν ζήτημα υπό το πνεύμα που προσπαθήσαμε να ακολουθήσουμε.
<P>
" αυτοκινητοβιομηχανία μάς έδωσε στην αρχή έναν κατάλογο πραγμάτων που ήθελε να επιτύχουμε. Την ενδιέφερε πραγματικά να παραμείνει ανοιχτή η αγορά στην Κορέα, και επιτύχαμε όλα όσα μας ζήτησε ευθύς εξαρχής.
<P>
Όσον αφορά τη βιομηχανία της υφαντουργίας τώρα: είμαι σίγουρη ότι δεν υπάρχει λόγος ανησυχίας. " βιομηχανία αυτή εγγυάται ότι θα διασφαλίσουμε πράγματι τις ευρωπαϊκές θέσεις εργασίας.
<P>
Δεν επιθυμώ καθόλου να καταργηθούν θέσεις εργασίας ή να κλείσουν εργοστάσια στην Ευρώπη, και η παρούσα συμφωνία δεν το κάνει. Και όσοι από εσάς θεωρείτε ότι έχετε στοιχεία που αποδεικνύουν το αντίθετο, σας καλώ να μου τα παράσχετε, διότι άλλο είναι η ρητορική και άλλο η πραγματικότητα, και πρέπει πραγματικά να ξεπεράσουμε τη ρητορική και να περάσουμε στην πραγματικότητα αυτής της συμφωνίας.
<P>
Για την ακρίβεια, υποστηρίζω ότι αυτό που έχουμε ενώπιόν μας είναι πολύ σημαντικό για όλους τους κλάδους της βιομηχανίας. Το ζήτημα σχετικά με την επιστροφή των δασμών είναι, κατά τη γνώμη μου, πολύ απλό. " επιστροφή των δασμών έχει σχεδιαστεί ούτως ώστε η δική μας ανταπόκριση σε αυτήν να αποτρέψει ένα συγκεκριμένο πρόβλημα. Το ερώτημα είναι εάν αυτός είναι ο μοναδικός τρόπος επίλυσης του προβλήματος. Εάν υπάρχουν άλλοι τρόποι που το επιλύουν εξίσου αποτελεσματικά, αλλά μας επιτρέπουν να επιτύχουμε μια καλύτερη εμπορική συμφωνία, θα τους εξετάσω. Ωστόσο, εξακολουθώ να επιθυμώ να επιλύσω το ίδιο πρόβλημα, και θεωρώ ότι οι μηχανισμοί που διαθέτουμε στο πλαίσιο της συγκεκριμένης συμφωνίας θα κάνουν αυτό ακριβώς. Δεν θεωρούμε ότι θα μείνει για πάντα χαραγμένη ως ο μοναδικός τρόπος επίτευξης εκείνου που θέλουμε να επιτύχουμε -της αποτελεσματικής δηλαδή αποτροπής των εισαγωγών από την πίσω πόρτα- και θεωρώ ότι επιλύσαμε το πρόβλημα με διαφορετικό τρόπο.
<P>
Συνεπώς, δεν θα απολογηθώ -πολιτικά, οικονομικά ή με οποιονδήποτε άλλο τρόπο- στο Κοινοβούλιο επειδή επένδυσα σε διαπραγματεύσεις για αυτήν τη σημαντική εμπορική συμφωνία. Δεν θα απολογηθώ για αυτό και δεν θα απολογηθώ που υπέβαλα υπόψη του Κοινοβουλίου μια συμφωνία την οποία θεωρώ σοβαρή συμφωνία ελευθέρων συναλλαγών για τον 21ο αιώνα με τεράστια οφέλη για την οικονομία ολόκληρης της Ευρωπαϊκής Ένωσης. Δεν θα απολογηθώ, ειδικότερα, που το έκανα σε καιρό οικονομικής κρίσης διότι, εάν υπήρξε ποτέ μια στιγμή που ευθύνη μου ήταν να ενισχύσω όσο το δυνατόν περισσότερο τις επιχειρήσεις και τους εργαζόμενους στην Ευρώπη, πιστεύω ότι είναι τώρα, και αυτό ακριβώς κάνει αυτή η συμφωνία.
<P>
Καλώ τους συναδέλφους, όπως είπα και νωρίτερα, να εξετάσουν την πραγματικότητα της συμφωνίας. Θα δεχτείτε πιέσεις -και εγώ δέχτηκα- αλλά στην πραγματικότητα, βλέποντας τι έχουμε επιτύχει, θεωρώ ότι πρόκειται για ένα πολύ συγκεκριμένο αποτέλεσμα που θα ωφελήσει σε πολύ μεγάλο βαθμό την ευρωπαϊκή οικονομία. Αυτό είναι εντέλει εκείνο που θελήσαμε να κάνουμε και αυτό είναι εντέλει εκείνο που επιτύχαμε.
<SPEAKER ID="195" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149)
<SPEAKER ID="975" NAME="Tokia Saïfi  " LANGUAGE="FR">
" συμφωνία ελευθέρων συναλλαγών (ΣΕΣ) μεταξύ της Ευρωπαϊκής Ένωσης και της Νότιας Κορέας, η οποία αναμένεται να ολοκληρωθεί στα μέσα Οκτωβρίου, γεννά μια σειρά από ανησυχίες στις ευρωπαϊκές βιομηχανίες. " συμφωνία αυτή, την οποία η Επίτροπος Εμπορίου θεωρεί την πλέον φιλόδοξη που διαπραγματεύθηκε ποτέ η ΕΕ, κρίθηκε ιδίως από τους κατασκευαστές αυτοκινήτων ως καθόλου ισορροπημένη. Οι εν λόγω κατασκευαστές φοβούνται μια μαζική εισροή κορεατικών οχημάτων στην ευρωπαϊκή αγορά ως συνέπεια των δασμολογικών προτιμήσεων που παραχωρούνται από την Ευρωπαϊκή Επιτροπή. Δεν υπάρχει η παραμικρή αμφιβολία ότι η διατήρηση ορισμένων τελωνειακών ρητρών, όπως η επιστροφή των δασμών, θα είναι άδικη και θα προκαλέσει στρέβλωση του ανταγωνισμού που ενδέχεται να είναι επιβλαβής για την ευρωπαϊκή αυτοκινητοβιομηχανία. Αυτό ισχύει ακόμα περισσότερο δεδομένου ότι η γενναιοδωρία της Ευρωπαϊκής Ένωσης δεν φαίνεται να της ανταποδίδει μείωση των μη δασμολογικών φραγμών που επιβάλλουν οι αρχές της Κορέας (ποσοστώσεις στις εισαγωγές ευρωπαϊκών πετρελαιοκίνητων οχημάτων). " Επιτροπή έχει επομένως καθήκον, αρχής γενομένης από σήμερα, να αναθεωρήσει τους όρους της εν λόγω συμφωνίας για να αποκαταστήσει όρους δίκαιου ανταγωνισμού και να διασφαλίσει τη μακροχρόνια επιβίωση της βιομηχανίας και των θέσεων εργασίας μας στην Ευρώπη.

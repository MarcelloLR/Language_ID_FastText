<CHAPTER ID="012-02">
2. Γκουαντάναμο: επικείμενη απόφαση θανατικής ποινής (συζήτηση) 
<SPEAKER ID="223" NAME="Πρόεδρος">
" ημερήσια διάταξη προβλέπει τη συζήτηση έξι προτάσεις ψηφίσματος σχετικά με το Γκουαντάναμο: επικείμενη απαγγελία θανατικής ποινής.
<SPEAKER ID="224" NAME="Charles Tannock">
συντάκτης. - (EN) Κύριε Πρόεδρε, η Ομάδα ECR πιστεύει ότι η θανατική ποινή αποτελεί ζήτημα προσωπικής συνείδησης για τον κάθε ευρωβουλευτή και παρότι συμμεριζόμαστε την κοινή θέση της ΕΕ κατά της θανατικής εκτέλεσης υπό οιεσδήποτε συνθήκες, παραμένει αδιαμφισβήτητο γεγονός ότι πολλά εκατομμύρια ευρωπαίοι πολίτες, οι εκλέκτορές μας, εξακολουθούν να υποστηρίζουν την θανατική ποινή.
<P>
Επιπροσθέτως, το ψήφισμα αυτό αναφέρεται στην ενδεχόμενη επιβολή θανατικής ποινής σε ορισμένους από τους πλέον επικίνδυνους τρομοκράτες στον κόσμο, που ανενδοίαστα συνωμότησαν και δολοφόνησαν χιλιάδες αθώους ανθρώπους. Διαβάζοντας μάλιστα το εν λόγω ψήφισμα, σκέφτηκα τους δικούς μου εκλέκτορες, τους οποίους κάποιοι τρομοκράτες εμπνεόμενοι από την Αλ-Κάιντα τίναξαν χωρίς κανέναν οίκτο στον αέρα στο Λονδίνο πριν από έξι χρόνια. Ο αγώνας ενάντια στην παγκόσμια ισλαμική τρομοκρατία είναι ένας ασύμμετρος πόλεμος με απρόβλεπτα αποτελέσματα και πρωτοφανείς συνέπειες· ως εκ τούτου, προκειμένου να αντιμετωπιστεί το ζήτημα αυτό, υπάρχει τώρα ανάγκη για μια νέα νομολογία σε διεθνές επίπεδο.
<P>
Οι εγκαταστάσεις κράτησης στον κόλπο του Γκουαντάναμο αντικατοπτρίζουν την τραγική αυτή κατάσταση. Αντικατοπτρίζουν επίσης το γεγονός ότι η συμβολή των "νωμένων Πολιτειών στον παγκόσμιο πόλεμο κατά της τρομοκρατίας είναι δυσανάλογα μεγάλη. Βεβαίως, όλες αυτές οι δίκες στις "ΠΑ -που είναι, εντέλει, μια χώρα δημοκρατική και συμμερίζεται τις κοινές μας αξίες- θα πρέπει παρά ταύτα να είναι δίκαιες με πλήρη τήρηση της προσήκουσας νόμιμης διαδικασίας και το σωστό θα ήταν να διεξάγονται σε πολιτικά δικαστήρια.
<SPEAKER ID="225" NAME="Ana Gomes">
συντάκτρια. - (EN) Κύριε Πρόεδρε, η Ευρώπη τοποθετείται ρητώς κατά της θανατικής ποινής. Θα πρέπει να καταργηθεί, και η ΕΕ, ειδικά η Ύπατη Εκπρόσωπος και η επικείμενη πολωνική Προεδρία, και όλα τα κράτη μέλη, πρέπει να ζητήσουν με σθένος από τις "ΠΑ να καταργήσει τη δυνατότητα επιβολής θανατικής ποινής στην πρώτη δίκη κρατουμένου του Γκουαντάναμο ενώπιον στρατιωτικής επιτροπής. " περίπτωση του σαουδάραβα υπηκόου Abd al-Rahim Hussayn Muhammed al-Nashiri πρέπει να αποτελέσει πρότυπο.
<P>
" θανατική του καταδίκη δεν θα αποτελούσε απλώς όνειδος για τις "ΠΑ στον τομέα του σεβασμού των ανθρωπίνων δικαιωμάτων, αλλά μπορεί επίσης να έχει εξαιρετικά δυσμενείς επιπτώσεις στον αγώνα κατά της τρομοκρατίας. Ο πρόεδρος Obama έχει δεσμευτεί να θέσει τέλος στην εξωφρενική πολιτική του προέδρου Bush, της παραβίασης του διεθνούς δικαίου στο όνομα της εθνικής ασφάλειας. Ο πρόεδρος Obama πρέπει ακόμα να υλοποιήσει την υπόσχεσή του και να κλείσει το Γκουαντάναμο - θέμα στο οποίο τα κράτη μέλη της ΕΕ θα μπορούσαν και θα όφειλαν να τον υποστηρίξουν περισσότερο. Αλλά και το Κογκρέσο οφείλει επίσης να τον συνδράμει και να τον πιέσει να αναθεωρήσει την απόφασή του να επαναφέρει το σύστημα των στρατιωτικών επιτροπών, καθώς δεν προσφέρει εγγυήσεις για δίκαιες δίκες. Παράλληλα, πρέπει επίσης να αναθεωρήσει και την απόφαση για επ' αόριστον κράτηση των κρατουμένων χωρίς να τους έχουν απαγγελθεί κατηγορίες.
<P>
" ΕΕ πρέπει να είναι απολύτως σαφής επ' αυτού: απαγγείλτε κατηγορίες εις βάρος τους ή αφήστε τους ελεύθερους. Ο κ. Abd al-Rahim al-Nashiri κρατείται στις "ΠΑ επί εννιά χρόνια, ενώ ισχυρίζεται ότι κρατήθηκε επίσης μυστικά από τη CIA σε μυστικό κέντρο κράτησης στην Πολωνία. " επικείμενη πολωνική Προεδρία της ΕΕ έχει ως εκ τούτου αυξημένη ευθύνη όσον αφορά τη δικαίωση ενός ανθρώπου που υπέστη βασανιστήρια, κρατήθηκε παράνομα και σήμερα παραπέμπεται σε μη δίκαιη δίκη ενώπιον στρατιωτικής επιτροπής. Είναι ώρα να μπουν να πράγματα στη θέση τους, τόσο στις "νωμένες Πολιτείες όσο και στην Ευρώπη.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="226" NAME="Filip Kaczmarek" AFFILIATION="PPE">
(PL) Κύριε Πρόεδρε, θα ήθελα να κάνω μια ερώτηση: από πού προέρχεται η πληροφόρηση της κ. Gomes όσον αφορά τα μυστικά κέντρα κράτησης στην Πολωνία; Την περίοδο αυτή διεξάγεται σχετική έρευνα στην Πολωνία και ως σήμερα δεν υπάρχει καμία απόδειξη για την ύπαρξη τέτοιων κέντρων. Ενδεχομένως να υπήρξαν, αλλά δεν υπάρχει απόδειξη γι' αυτό. Γι' αυτό και με ενδιαφέρει η πηγή αυτών των πληροφοριών.
<SPEAKER ID="227" NAME="Ana Gomes">
συντάκτρια. - (EN) Κύριε Πρόεδρε, το παρόν Κοινοβούλιο διεξήγαγε έρευνα όσον αφορά το λεγόμενο πρόγραμμα έκτακτων μεταγωγών και μετέβη στην Πολωνία και σε δύο άλλες χώρες, μεταξύ των οποίων και η Ρουμανία, όπου σύμφωνα με πληροφορίες υπήρχαν μυστικές φυλακές. Σήμερα γνωρίζουμε ότι υπήρξαν κάποια ευρήματα στη Λιθουανία και στην εν λόγω χώρα έχει ξεκινήσει κοινοβουλευτική έρευνα.
<P>
Από την επικείμενη πολωνική Προεδρία περιμένουμε οπωσδήποτε μια εμπεριστατωμένη έρευνα η οποία θα φέρει στο φως την αλήθεια όσον αφορά τις πολύ σοβαρές αυτές καταγγελίες.
<SPEAKER ID="228" NAME="Marie-Christine Vergiat">
συντάκτρια. - (FR) Κύριε Πρόεδρε, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών έλαβε την απόφαση να μην προσυπογράψει το ψήφισμα σχετικά με το Γκουαντάναμο. Δεν διαφωνούμε με το περιεχόμενό του, αλλά το βρίσκουμε πολύ μετριοπαθές. Προσωπικά, εκφράζω τη λύπη μου για τον τρόπο με τον οποίο εργαστήκαμε κατά την κατάρτιση του εν λόγω ψηφίσματος.
<P>
Πόσο προσεκτικοί είμαστε σε επίπεδο διατύπωσης όταν καταδικάζουμε τις παραβιάσεις των ανθρωπίνων δικαιωμάτων που συμβαίνουν σε ένα κράτος το οποίο παρουσιάζεται ως η μεγαλύτερη δημοκρατία του κόσμου, το οποίο εξακολουθεί να εφαρμόζει τη θανατική ποινή και δίνει με το Γκουαντάναμο ένα παράδειγμα στον κόσμο του πώς μπορεί να παραβιάζονται τα ανθρώπινα δικαιώματα και το διεθνές δίκαιο στο όνομα του αγώνα κατά της τρομοκρατίας.
<P>
Άνθρωποι κρατούνται για δέκα σχεδόν χρόνια σε αυτό το τμήμα του κουβανικού εδάφους, με μοναδικό στόχο την παράκαμψη των κανόνων της αμερικανικής δικαιοσύνης και ενώ για κάποιους από αυτούς δεν υπάρχει καμία απόδειξη ενοχής. Οι άνθρωποι αυτοί κρατούνται αυθαίρετα. Ακόμα χειρότερα! Ορισμένοι από αυτούς υπέστησαν βασανιστήρια, ακόμη και σε ευρωπαϊκό έδαφος: στη Ρουμανία, τη Λετονία, την Πολωνία. Αλλά αυτό δεν πρέπει να το λέμε. Μπορούμε να δίνουμε μαθήματα όσον αφορά τα ανθρώπινα δικαιώματα σε ολόκληρο τον κόσμο, αλλά δεν είμαστε ικανοί να επιβάλουμε τον σεβασμό τους στην επικράτειά μας.
<P>
Και σήμερα, στο ψήφισμα αυτό, δεν πρέπει καν να αναφερθεί αυτό! Εκφράζω ειλικρινέστατα τη λύπη μου γι' αυτό και δεν νομίζω ότι με τον τρόπο αυτόν θα προαγάγουμε τον σεβασμό των ανθρωπίνων δικαιωμάτων στον κόσμο.
<P>
Ναι, έχει σημασία να εμποδίσουμε να καταδικαστεί ο κ. Abdel-Rahim όπως και πολλοί άλλοι σε θάνατο, αλλά θα μπορούσαμε να καταδικάσουμε με μεγαλύτερο σθένος τη θέση των "νωμένων Πολιτειών στον τομέα αυτόν, εκφράζοντας τουλάχιστον, μεταξύ άλλων, τη λύπη μας για την αλλαγή στάσης του κ. Obama, ειδικά όσον αφορά τα στρατοδικεία.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="229" NAME="Cristian Dan Preda" LANGUAGE="RO">
Κύριε Πρόεδρε, έχω μια ερώτηση για την κ. Vergiat και λυπάμαι που δεν μπόρεσα να την απευθύνω και στην κ. Gomes. " κ. Vergiat πιστεύει ότι η αναφορά στις καταγγελίες κατά της Ρουμανίας, όπως και σε εκείνες κατά της Πολωνίας από την κυρία Gomes, βοηθάνε την υπόθεση al-Nashiri; Με ποιον τρόπο η αναφορά στις καταγγελίες αυτές μας βοηθά να εντοπίσουμε τους τρόπους με τους οποίους μπορούμε να αποφύγουμε τη θανατική καταδίκη; Μήπως άραγε το ψήφισμά μας δεν αφορά την θανατική ποινή, αλλά αφορά εντέλει τις εν λόγω καταγγελίες;
<SPEAKER ID="230" NAME="Marie-Christine Vergiat">
συντάκτρια. - (FR) Κύριε Preda, συμμετείχαμε στην ίδια συνεδρίαση, αλλά δεν έχουμε την ίδια αντίληψη σχετικά με αυτές τις απογευματινές συνεδριάσεις της Πέμπτης. Είμαι ενάντια στα δύο μέτρα και δύο σταθμά όσον αφορά τα ανθρώπινα δικαιώματα. Ως προς ορισμένες χώρες επιδεικνύουμε υπερβάλλοντα ζήλο, κάνουμε γενικευμένες δηλώσεις, ενώ για κάποιες άλλες, μάλλον τυχαία, λαμβάνουμε υπόψη μόνο ειδικές περιστάσεις. " συνεδρίαση προετοιμασίας του συγκεκριμένου ψηφίσματος ήταν, από τη σκοπιά αυτή, μια φάρσα και γι' αυτόν τον λόγο άλλωστε αποχώρησα.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="231" NAME="Charles Tannock" AFFILIATION="ECR">
(EN) Κύριε Πρόεδρε, θα ήθελα να ρωτήσω την κ. Vergiat αν είναι αλήθεια ότι τα εχθρικά της συναισθήματα αφορούν στην πραγματικότητα περισσότερο τις "νωμένες Πολιτείες και τον αγώνα τους ενάντια στην τρομοκρατία και λιγότερο το ζήτημα της θανατικής ποινής; Ποτέ δεν άκουσα την Ομάδα της να καταδικάζει την εκτέλεση ανθρώπων σε χώρες όπως η Κούβα, ή ακόμη και η Κίνα, όπου δυστυχώς αυτό συμβαίνει πολύ συχνά.
<SPEAKER ID="232" NAME="Marie-Christine Vergiat">
συντάκτρια. - (FR) Κύριε Tannock, σας παραπέμπω στις δηλώσεις μου σχετικά με την Κούβα. Έχω πει ότι καταδικάζω τις παραβιάσεις των ανθρωπίνων δικαιωμάτων πάντα και παντού, τόσο στην Κούβα όσο και οπουδήποτε αλλού.
<P>
Δεν χρειάζομαι μαθήματα από εσάς στο συγκεκριμένο ζήτημα. Δεν υποστηρίζω τους Χριστιανούς ενάντια στους Μουσουλμάνους. Υπερασπίζομαι όλα τα ανθρώπινα όντα που ζουν πάνω στον πλανήτη αυτόν, ώστε να μπορούν να ζουν με ελευθερία και ισότητα - όλοι ανεξαιρέτως!
<SPEAKER ID="233" NAME="Cristian Dan Preda" LANGUAGE="RO">
Κύριε Πρόεδρε, θα ήθελα να προτείνω να επικεντρωθούμε συγκεκριμένα στην υπόθεση al-Nashiri. Στη δίκη του Abd al-Rahim al-Nashiri ενώπιον στρατιωτικής επιτροπής υπάρχει η πιθανότητα να του απαγγελθεί η θανατική ποινή. Θα ήθελα να σας θυμίσω, όπως έπραξε και ο κ. Tannock, ότι ο al-Nashiri κατηγορείται για πολύ σοβαρά εγκλήματα, μεταξύ των οποίων και για συμμετοχή στις επιθέσεις ενάντια σε αμερικανικό αεροπλανοφόρο και στο πετρελαιοφόρο MV Limburg. Με βάση την επί της αρχής αντίθεσή μας στην θανατική ποινή οφείλουμε να ζητήσουμε από τις αμερικανικές αρχές να μην επιβάλουν την θανατική ποινή.
<P>
Από την άλλη πλευρά, θα ήθελα να πω ότι η ομάδα του Ευρωπαϊκού Λαϊκού Κόμματος (Χριστιανοδημοκράτες) θεωρεί την ισχυρή διατλαντική σχέση μια προτεραιότητα, στον βαθμό που αυτή στηρίζεται στην πεποίθηση ύπαρξης ενός κοινού συνόλου αξιών και στον σεβασμό των ανθρωπίνων δικαιωμάτων. Σε αυτήν την αίθουσα καταδικάζουμε όλοι ρητά και ομόφωνα τις τρομοκρατικές πράξεις και εκφράζουμε την υποστήριξή μας στα θύματα των επιθέσεων αυτών. Λυπάμαι ωστόσο που αντιμετωπίζονται με τον ίδιο τρόπο μια δημοκρατία όπως οι "νωμένες Πολιτείες και οι δικτατορίες τις οποίες η κ. Vergiat ανοιχτά ή καλυμμένα υποστηρίζει.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="234" NAME="Ana Gomes">
συντάκτρια. - (EN) Κύριε Πρόεδρε, θα ήθελα να ρωτήσω τον κ. Preda τι έχει να πει όσον αφορά το γεγονός ότι, στο Κοινοβούλιο αυτό, σήμερα το πρωί, πολλοί συνάδελφοι μεταξύ των οποίων και εγώ, ακούσαμε τον κ. Thomas Hammarberg, τον Επίτροπο των Ανθρωπίνων Δικαιωμάτων στο Συμβούλιο της Ευρώπης, να δηλώνει ρητώς, απαντώντας σε σχετική ερώτηση, ότι πράγματι επιβεβαιώνονται οι σοβαρές υποψίες όσον αφορά τα μυστικά κέντρα κράτησης στην Πολωνία, τη Λιθουανία και τη Ρουμανία και ότι αναμένει τη διεξαγωγή ερευνών για να προχωρήσει.
<P>
Επιτρέψτε μου να πω ότι δεν τρέφω καθόλου εχθρικά αισθήματα προς τις "ΠΑ. Μόνο θαυμασμό τρέφω για την Αμερική που υποστηρίζει το κράτος δικαίου και τα ανθρώπινα δικαιώματα και για την Αμερική η οποία διαχωρίζει τη θέση της από τους τρομοκράτες, στόχος των οποίων είναι πράγματι η υπονόμευση του κράτους δικαίου και η παραβίαση της δημοκρατίας και των ανθρωπίνων δικαιωμάτων.
<SPEAKER ID="235" NAME="Cristian Dan Preda" LANGUAGE="RO">
Δράττομαι της ευκαιρίας για να πω ότι λυπάμαι πάρα πολύ που σε όλη αυτήν τη συζήτηση δεν πιστέψατε ούτε για μια στιγμή τη θέση των ρουμανικών αρχών. Πρέπει να σας θυμίσω ότι η Ρουμανία είναι μέλος της Ευρωπαϊκής Ένωσης και πιστεύω ότι μπορούμε τουλάχιστον να εμπιστευόμαστε τους εταίρους μας. Θα ήθελα μάλιστα να σας θυμίσω ότι οι ρουμανικές αρχές παρείχαν πάντα όλες τις απαιτούμενες πληροφορίες στις διεθνείς αυτές έρευνες. Όλοι οι ερευνητές είχαν πρόσβαση στα αεροδρόμια του Otopeni, του Βουκουρεστίου και της Κωνστάντζας, όπως και στη βάση στο δορυφορικό κέντρο της Torrejon. Οι εργασίες διεξάγονταν πάντα σε κλίμα συνεργασίας και επ' ουδενί μπορούν να επιβεβαιωθούν αξιόπιστα οι πράξεις αυτές. Πραγματικά δεν μπορώ να καταλάβω για ποιον λόγο, σε αυτό το επαναλαμβανόμενο παιχνίδι αντεγκλήσεων, ποτέ δεν πιστεύετε τις αρχές της χώρας εταίρου. Κυρία Gomes, η Ρουμανία είναι μέλος της Ευρωπαϊκής Ένωσης και δεν πρέπει να συγχέεται με τις χώρες για τις οποίες συζητούμε στο Κοινοβούλιο αυτό κάθε Πέμπτη.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="236" NAME="Marie-Christine Vergiat">
συντάκτρια. - (FR) Παρατηρώ ότι ο κ. Preda αλλάζει εντελώς θέμα σε σχέση με τη συζήτησή μας και σπεύδει να υποστηρίξει τη Ρουμανία, η οποία όμως δεν ήταν το θέμα μου.
<P>
Εκφράζω τη λύπη μου για τις ύβρεις που θεωρώ ότι εκτοξεύει εναντίον μου. Λυπάμαι, κύριε Preda, αλλά ποτέ μου δεν έχω υπερασπιστεί στην αίθουσα αυτή ή σε οποιαδήποτε άλλη στιγμή της ζωής μου καμία δικτατορία πουθενά στον κόσμο. Καταγγέλλω πάντα τις παραβιάσεις των ανθρωπίνων δικαιωμάτων, όπου και αν διαπράττονται.
<P>
Για τον λόγο αυτόν, θα ήθελα να του ζητήσω να έχει την καλωσύνη να ανακαλέσει τα σχόλιά του για το πρόσωπό μου και να τον ευχαριστήσω εκ των προτέρων γι' αυτό.
<SPEAKER ID="237" NAME="Cristian Dan Preda" LANGUAGE="RO">
Κύριε Πρόεδρε, είχα καταλάβει ότι επρόκειτο να υποβληθεί μια ερώτηση, αλλά καμία ερώτηση δεν μου υποβλήθηκε. Θα ήθελα να πω ότι συνεχίζω να θεωρώ σφάλμα να αντιμετωπίζονται στο ίδιο επίπεδο και από κοινού οι "νωμένες Πολιτείες ή τα κράτη μέλη της ΕΕ με κράτη και κοινωνίες όπου η εξουσία ασκείται με τρόπο αυταρχικό και ολοκληρωτικό και όπου οι απλοί πολίτες κακοποιούνται στο έπακρο. Ιδού τι ήθελα να πω. Λυπάμαι πολύ αν η κ. Vergiat αισθάνθηκε ότι αυτό τη θίγει.
<SPEAKER ID="238" NAME="Renate Weber">
συντάκτρια. - (ΕΝ) Κύριε Πρόεδρε, δεν ξέρω αν πρόκειται να ψηφίσουμε για το εν λόγω ψήφισμα, αλλά τελικά η ψηφοφορία θα διεξαχθεί μετά το τέλος της συζήτησης αυτής. Θεωρώ ότι το συγκεκριμένο ζήτημα αποτελεί ένα καλό παράδειγμα ως προς το τι σημαίνει να παραμένουμε σταθεροί στις αρχές και τις αξίες μας, διότι το Κοινοβούλιο αυτό έχει καταγγείλει σε αρκετές περιπτώσεις τη θανατική ποινή, όπου και αν αυτή επιβάλλεται. Έχει επίσης τοποθετηθεί ως προς το τι σημαίνει η αρχή της δέουσας νομικής διαδικασίας· αυτά τα δύο ζητήματα που άπτονται των θεμελιωδών ανθρωπίνων δικαιωμάτων διακυβεύονται στην υπόθεση al-Nashiri.
<P>
" αρχή της δέουσας νομικής διαδικασίας αποκλείει τις στρατιωτικές επιτροπές. Έχουμε ήδη κατακρίνει το συγκεκριμένο σύστημα, καθώς δεν πληροί από καμία σκοπιά τις διεθνείς προδιαγραφές για δίκαιες δίκες. Επιπλέον, στη συγκεκριμένη περίπτωση, ο σαουδάραβας υπήκοος αντιμετωπίζει την επιβολή θανατικής ποινής από στρατιωτική επιτροπή, παρόλο που το 2009, ο ειδικός εισηγητής του Ο"Ε για τις εξωδικαστικές εκτελέσεις ζήτησε ρητά από τις "ΠΑ να μην επιβάλλουν θανατικές ποινές μέσω των στρατιωτικών επιτροπών.
<P>
H κοινοβουλευτική Ομάδα της Συμμαχίας Φιλελευθέρων και Δημοκρατών για την Ευρώπη παραμένει αταλάντευτα προσηλωμένη στην καταπολέμηση της τρομοκρατίας, αλλά χωρίς την παραμικρή παραχώρηση όσον αφορά τον σεβασμό των ανθρωπίνων δικαιωμάτων και των θεμελιωδών ελευθεριών.
<SPEAKER ID="239" NAME="Barbara Lochbihler" LANGUAGE="DE">
Κύριε Πρόεδρε, κύριε Oettinger, η παρούσα κυβέρνηση των "ΠΑ αρχικά δεσμεύτηκε ρητά να κλείσει τις εγκαταστάσεις κράτησης στο Γκουαντάναμο.
<P>
Δυστυχώς, η κυβέρνηση των "ΠΑ δεν μπόρεσε να υλοποιήσει την εξαγγελία της, στην οποία περιλαμβανόταν και η κατάργηση των στρατιωτικών επιτροπών που λειτουργούσαν εκεί, επειδή ακριβώς δεν πληρούν καμία από τις προδιαγραφές για δίκαιες δίκες. Αυτό καθιστά ακόμα πιο δραματικό το γεγονός ότι επίκειται σήμερα μια απόφαση για απαγγελία θανατικής ποινής και μια απειλή εκτέλεσης. Ως εκ τούτου, το ψήφισμά μας απευθύνει επείγουσα έκκληση σε όλα τα θεσμικά όργανα της ΕΕ και στα κράτη μέλη να προβούν σε κάθε δυνατή ενέργεια ώστε να μην εκτελεστεί ο κ. al-Nashiri.
<P>
Απευθύνουμε έκκληση στις "ΠΑ να κηρύξει δικαιοστάσιο όσον αφορά τη θανατική ποινή και να προσχωρήσει στην παγκόσμια κίνηση στο πλαίσιο της οποίας 96 χώρες έχουν αμετακλήτως αποφασίσει να καταργήσουν τη θανατική ποινή. Ο αριθμός των χωρών στις οποίες η θανατική ποινή συνεχίζει να ισχύει και να επιβάλλεται έχει μειωθεί στις 58. Αυτή είναι μια θετική εξέλιξη.
<P>
Ο κ. al-Nashiri φυλακίστηκε στην Πολωνία, σε μια μυστική φυλακή της CIA, όπου υποβλήθηκε σε φρικτά βασανιστήρια. Εμείς οι Ευρωπαίοι πρέπει επιτέλους να αναλάβουμε σοβαρά την κοινή μας ευθύνη όσον αφορά τις σοβαρές αυτές παραβιάσεις των ανθρωπίνων δικαιωμάτων. " πρακτική της αποσιώπησής τους, της συγκάλυψής τους, η οποία επιτρέπει να μην διώκονται τις περισσότερες φορές οι αυτουργοί τους, δεν πρέπει να συνεχιστεί. " σημερινή συζήτηση δείχνει επίσης ότι δεν βοηθά να συζητάμε με επιπόλαιους όρους περί αντιαμερικανικών και αντιευρωπαϊκών αισθημάτων. Αντιθέτως, πρέπει να αντιμετωπίσουμε τα γεγονότα, συμπεριλαμβανομένων των πληροφοριών στις οποίες αναφέρθηκε η κ. Gomez. Επιπροσθέτως, ο Ειδικός Εισηγητής του Ο"Ε για τα βασανιστήρια υπέβαλε κατά την τελευταία συνεδρίαση της επιτροπής ένα χρήσιμο έγγραφο, το οποίο αποδεικνύει ότι η CIA διατηρούσε τέτοιες φυλακές στην Πολωνία.
<SPEAKER ID="240" NAME="Bernd Posselt" LANGUAGE="DE">
Κύριε Πρόεδρε, οι "ΠΑ δεν είναι η μεγαλύτερη δημοκρατία του κόσμου, όπως προανέφερε ένας ομιλητής. Είναι η τρίτη σε μέγεθος. Πιστεύω, ωστόσο, ότι οι "ΠΑ δεν θα εντυπωσιαστούν αν η δεύτερη σε μέγεθος δημοκρατία στον κόσμο μετά την Ινδία -η Ευρωπαϊκή Ένωση- αναλωθεί σε εσωτερικές συζητήσεις επί του σημαντικού αυτού ζητήματος.
<P>
Το ζήτημα αυτό είναι πάρα πολύ σοβαρό και ορθώς ειπώθηκε ότι η εταιρική μας σχέση με τις "ΠΑ βασίζεται στα ανθρώπινα δικαιώματα. Αγωνιζόμαστε υποστηρίζοντας τον κανόνα διεθνούς δικαίου. Το Γκουαντάναμο είναι μια ζώνη όπου δεν ισχύει το εθνικό και το διεθνές δίκαιο και ως εκ τούτου παραβιάζονται οι αρχές του διεθνούς δικαίου. Αγωνιζόμαστε ενάντια στα στρατιωτικά δικαστήρια και υπέρ του κράτους δικαίου, στο οποίο αντίκεινται τα στρατιωτικά δικαστήρια. Αγωνιζόμαστε για το δικαίωμα στη ζωή, το οποίο αντιστρατεύεται η θανατική ποινή. Αγωνιζόμαστε για τα ανθρώπινα δικαιώματα και αυτά τα ανθρώπινα δικαιώματα παραβιάζονται στο Γκουαντάναμο. Για τους λόγους αυτούς, πρέπει να καταστήσουμε σαφές σε έναν σημαντικό σύμμαχο, όπως είναι οι "ΠΑ, ότι δεν είμαστε διατεθειμένοι να το αποδεχτούμε αυτό. Αυτή ήταν εξαρχής η θέση του Ευρωπαϊκού Κοινοβουλίου και όλων των Ομάδων του. Αυτή είναι επίσης και η θέση της Ομάδας τoυ Ευρωπαϊκού Λαϊκού Κόμματος (Χριστιανοδημοκράτες). Το Γκουαντάναμο πρέπει να κλείσει. Ακόμα και οι τρομοκράτες έχουν ανθρώπινα δικαιώματα, αλλά πρέπει φυσικά να τους επιβάλλεται μια νόμιμη τιμωρία που θα δικαιώνει τα θύματά τους. Ωστόσο, αυτό πρέπει να γίνεται με βάση τις προσήκουσες νομικές διαδικασίες.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="241" NAME="Charles Tannock" AFFILIATION="ECR">
(EN) Κύριε Πρόεδρε, τρέφω βαθύτατο σεβασμό για τον Bernd Posselt. " μεγαλύτερη δημοκρατία στον κόσμο είναι, φυσικά, η Ινδία. Ποτέ ως σήμερα δεν είχα ακούσει να περιγράφεται η Ευρωπαϊκή Ένωση ως χώρα. Μπορεί να μας διευκρινίσει αν αυτή είναι σήμερα η άποψη της Ομάδας του: ότι η Ευρωπαϊκή Ένωση είναι μια χώρα μαζί με την Ινδία, τη Βραζιλία, την Αμερική, τις μεγαλύτερες δημοκρατίες του κόσμου, όπως θα λέγαμε;
<SPEAKER ID="242" NAME="Bernd Posselt" AFFILIATION="PPE">
(DE) Κύριε Πρόεδρε, ακολουθώ την παράδοση του Winston Churchill, ο οποίος είπε: "Πρέπει να οικοδομήσουμε τις "νωμένες Πολιτείες της Ευρώπης".
<SPEAKER ID="243" NAME="Justas Vincas Paleckis">
εξ ονόματος της Ομάδας S&D. - (EN) Κύριε Πρόεδρε, η διατήρηση της θανατικής ποινής στις "ΠΑ και η κατάσταση στο Γκουαντάναμο υπονομεύουν τη νομιμότητα των "ΠΑ ως εταίρου μας στην προαγωγή των ανθρωπίνων δικαιωμάτων. Εκτιμώ ιδιαιτέρως το γεγονός ότι ο πρόεδρος Obama είχε ζητήσει παλαιότερα να κλείσει το Γκουαντάναμο· πρέπει όμως να δούμε και αποφασιστικές ενέργειες από πλευράς αμερικανικής κυβέρνησης ώστε να γίνει αυτό πράξη ή να αναληφθεί δράση για τη μεταρρύθμιση του συστήματος αντιμετώπισης των κρατουμένων, ειδικά στην υπόθεση al-Nashiri.
<P>
Είναι αδύνατον να εξηγήσουμε στους πολίτες στην Ευρώπη ή στον κόσμο γιατί η θανατική ποινή, η οποία έχει καταργηθεί στην Ουκρανία, τη Ρωσία, το Αζερμπαϊτζάν και σε όλες τις χώρες της Ευρώπης εκτός από τη Λευκορωσία, διατηρείται στις "ΠΑ. Πιστεύω ότι δεν θα αργήσουμε να έχουμε ευχάριστες ειδήσεις από τις "ΠΑ όσον αφορά το ζήτημα αυτό.
<SPEAKER ID="244" NAME="Marietje Schaake">
εξ ονόματος της Ομάδας ALDE. - (EN) Κύριε Πρόεδρε, κανείς δεν θα διαφωνήσει ότι η τρομοκρατία πρέπει να προλαμβάνεται και ότι οι ύποπτοι πρέπει να δικάζονται και να καθίστανται υπόλογοι, να προσάγονται στη δικαιοσύνη σε μια δίκαιη δίκη. Αλλά στον λεγόμενο πόλεμο κατά της τρομοκρατίας υπάρχει ο κίνδυνος να υπονομευτούν αυτές ακριβώς οι ελευθερίες και οι αξίες τις οποίες υποστηρίζουμε ότι υπερασπιζόμαστε ενάντια στους τρομοκράτες που τις καταστρέφουν. Αν επιτρέψουμε τη διάβρωση των θεμελιωδών δικαιωμάτων και αρχών, θα έχουμε επιτρέψει στους τρομοκράτες να νικήσουν. Πράττοντας άδικα, είμαστε λιγότερο αξιόπιστοι, και μάλιστα αδύναμοι.
<P>
" δήλωση ότι ο πόλεμος κατά της τρομοκρατίας έχει τελειώσει αποτέλεσε μια από τις πρώτες δηλώσεις-σταθμούς του προέδρου Obama. Το γεγονός ωστόσο ότι δεν έκλεισε το Γκουαντάναμο είναι απογοητευτικό και πρέπει επίσης να δούμε και τι κάνουμε εμείς από τη δική μας πλευρά στην Ευρώπη. Δεν είμαστε πρόθυμοι να δεχτούμε τους εναπομείναντες κρατουμένους και πρέπει να ρίξουμε φως στη συμμετοχή σε έκτακτες μεταγωγές και εξωδικαστικές ενέργειες, των βασανιστηρίων συμπεριλαμβανομένων, σε ευρωπαϊκό έδαφος. Ναι, πρέπει να τηρούμε τα υψηλότερα πρότυπα και να ρίξουμε φως στις σκοτεινές σελίδες της πρόσφατης ιστορίας της ΕΕ. Αυτό σημαίνει ότι πρέπει να είμαστε έτοιμοι να μιλήσουμε ανοιχτά για τις εμπλεκόμενες χώρες. Ακόμα και στο Κοινοβούλιο αυτό, κάτι τέτοιο είναι όπως φαίνεται ακόμη δύσκολο.
<P>
" ΕΕ και οι "ΠΑ πρέπει να συνεργαστούν όχι στην παραβίαση των ανθρωπίνων δικαιωμάτων, αλλά για να αντιμετωπίσουν τις πλέον πιεστικές απειλές για τον κόσμο μας. Γενικά, έχουμε κοινές θεμελιακές αξίες, αλλά η διαφορά στη θέση μας όσον αφορά τη θανατική ποινή, η οποία, είμαι περήφανη που το δηλώνω, έχει πλήρως καταργηθεί στην Ευρώπη, καθιστά την κοινή μας φωνή λιγότερο αποτελεσματική και λιγότερο αξιόπιστη παγκοσμίως. Ας δώσουμε πρώτοι το παράδειγμα στον ελεύθερο κόσμο και ας γίνουμε γνωστοί για τον σεβασμό μας προς τα ανθρώπινα δικαιώματα, είτε έχουμε να κάνουμε με φίλους είτε με εχθρούς.
<SPEAKER ID="245" NAME="Heidi Hautala">
εξ ονόματος της Ομάδας Verts/ALE. - (EN) Κύριε Πρόεδρε, θα ήθελα να ευχαριστήσω όλους τους συναδέλφους που μου υπενθύμισαν ότι ο στοχασμός πάνω στα ανθρώπινα δικαιώματα δεν μπορεί παρά να βασίζεται σε μια μη διακριτική μεταχείριση όλων των παραβιάσεων των ανθρωπίνων δικαιωμάτων, όπου και αν σημειώνονται. Αυτό ισχύει επίσης είτε συμβαίνουν εντός είτε εκτός της Ευρωπαϊκής Ένωσης. Πιστεύω ότι έχει έρθει η ώρα να επανεξετάσει το Κοινοβούλιο την πιθανή εμπλοκή κρατών της ΕΕ στις έκτακτες μεταγωγές και τις μυστικές εγκαταστάσεις κράτησης.
<P>
Δεν νομίζω ότι πρέπει κανείς να φοβάται να αντιμετωπίσει την αλήθεια και σίγουρα το Κοινοβούλιο θα μπορούσε, με μια νέα έκθεση για το ζήτημα αυτό, να φωτίσει σχετικά την υπόθεση και να διαλύσει τους ανυπόστατους ισχυρισμούς και τις αβάσιμες υποψίες.
<P>
Όπως ειπώθηκε σήμερα το πρωί, ο Επίτροπος του Ευρωπαϊκού Συμβουλίου για τα ανθρώπινα δικαιώματα, τον οποίο θαυμάζω ιδιαιτέρως, ο κ. Thomas Hammarberg, μας εξήγησε ότι δεν είναι ένα θέμα που έχει κλείσει, ότι βρίσκεται σε εξέλιξη, και ότι θα ήθελε πάρα πολύ το Κοινοβούλιο να συνεργαστεί με το Συμβούλιο της Ευρώπης στο σημαντικό αυτό ζήτημα.
<SPEAKER ID="246" NAME="Paul Murphy">
εξ ονόματος της Ομάδας GUE/NGL. - (EN) Κύριε Πρόεδρε, η υποκρισία των ιμπεριαλιστικών δυνάμεων και η διγλωσσία τους περί ανθρωπίνων δικαιωμάτων παρουσιάζονται με τον πιο ανάγλυφο τρόπο πίσω από τα συρματοπλέγματα του Γκουαντάναμο. Τα αρχεία του WikiLeaks μας έχουν δώσει μια ακόμη καθαρότερη εικόνα των μεγαλύτερων παραβιάσεων των ανθρωπίνων δικαιωμάτων που διαπράχθηκαν εκεί -ευρύτατη χρήση των εικονικών πνιγμών και άλλων μορφών άγριων βασανιστηρίων για την απόσπαση ομολογιών και πληροφοριών- και αποκάλυψαν επίσης ότι εκατοντάδες άνθρωποι κρατούνταν στο Γκουαντάναμο χωρίς αποδεικτικά στοιχεία για την ενοχή τους.
<P>
Ωστόσο, ο Barack Obama αθέτησε την υπόσχεσή του να κλείσει την τρομερή αυτή φυλακή και επιπλέον ενέκρινε τώρα εκ νέου την παραπομπή των κρατουμένων σε έκτακτα στρατοδικεία. Αυτό το κολαστήριο πρέπει να κλείσει άμεσα και όλοι οι υπάρχοντες κρατούμενοι πρέπει να έχουν μια δίκαιη δίκη ενώπιον πολιτικών δικαστηρίων, όλες οι μυστικές φυλακές των βασανιστηρίων της CIA στην Ευρώπη πρέπει να κλείσουν, το αεροδρόμιο Shannon στην Ιρλανδία πρέπει να σταματήσει να χρησιμοποιείται από τη CIA για πτήσεις εκτάκτων μεταγωγών, και η βάρβαρη θανατική ποινή πρέπει να καταργηθεί.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="247" NAME="Cristian Dan Preda" AFFILIATION="PPE">
(RO) Κύριε Πρόεδρε, θα ήθελα να ρωτήσω τον κ. Murphy αν μπορεί να μας περιγράψει επίσης με δυο λόγια πώς βασανίζονται οι πολιτικοί κρατούμενοι στην Κούβα.
<SPEAKER ID="248" NAME="Paul Murphy" AFFILIATION="GUE/NGL">
(EN) Κύριε Πρόεδρε, όπως και η κ. Vergiat, δεν υποστηρίζω τα βασανιστήρια. Δεν υποστηρίζω τις παραβιάσεις των ανθρωπίνων δικαιωμάτων σε καμία χώρα. Νομίζω ότι εδώ συζητάμε για το Γκουαντάναμο. Νομίζω ότι συζητάμε για μυστικές φυλακές. Συζητάμε, νομίζω, για κατάφωρες παραβιάσεις των ανθρωπίνων δικαιωμάτων και νομίζω ότι λαμβάνουν χώρα στη μεγαλύτερη ιμπεριαλιστική δύναμη του κόσμου -τις "νωμένες Πολιτείες- και πρέπει να καταδικαστούν εδώ.
<SPEAKER ID="249" NAME="William  Dartmouth" AFFILIATION="The Earl of">
εξ ονόματος της Ομάδας EFD. - (EN) Κύριε Πρόεδρε, το Γκουαντάναμο είναι σημαντικό, αλλά ας δούμε λίγο το ζήτημα προοπτικά. Ο συνολικός αριθμός των κρατουμένων στο Γκουαντάναμο από τη δημιουργία του ανέρχεται στους 775. Αν κοιτάξετε την αίθουσα γύρω μας, θα δείτε ότι θα χωρούσε όλους αυτούς τους 775 ανθρώπους που κρατήθηκαν ως σήμερα στο Γκουαντάναμο.
<P>
Βεβαίως, το Κοινοβούλιο αυτό εκφράζει, ορθώς, την έντονη ανησυχία του για την ατομική ελευθερία και την αρχή της δέουσας νόμιμης διαδικασίας, αλλά θα πρέπει να δεχτεί ότι με ορισμένους κρατούμενους υπάρχει πρόβλημα. Όπως για παράδειγμα ο βρετανός πολίτης που συνελήφθη στο Αφγανιστάν ένοπλος και με το μαύρο τουρμπάνι των Ταλιμπάν και ισχυρίστηκε ότι βρισκόταν στο Αφγανιστάν για να παρακολουθήσει σεμινάρια υπολογιστών.
<P>
" ανησυχία του Κοινοβουλίου όσον αφορά την ευλαβική τήρηση της νομιμότητας στο Γκουαντάναμο είναι εντυπωσιακή. Ωστόσο, θα ήθελα να πω στο Σώμα ότι η υπόθεση της ατομικής ελευθερίας σε συνθήκες νομιμότητας παγκοσμίως θα υπηρετούνταν καλύτερα αν το Κοινοβούλιο ενδιαφερόταν περισσότερο για το ευρωπαϊκό ένταλμα σύλληψης. Ότι το ευρωπαϊκό ένταλμα σύλληψης, ως εκ της φύσεώς του, υπερβαίνει και παρακάμπτει τη νομική προστασία από την αυθαίρετη σύλληψη, και αφορά 500 εκατομμύρια ανθρώπους στην Ευρώπη, ενώ σήμερα παραμένουν μόλις 171 κρατούμενοι στο Γκουαντάναμο.
<SPEAKER ID="250" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, πριν από πέντε ημέρες, πληροφορηθήκαμε ότι σε πέντε από τους υποτιθέμενους αυτουργούς των επιθέσεων της 11ης Σεπτεμβρίου στους Δίδυμους Πύργους απαγγέλθηκαν κατηγορίες για δεύτερη φορά και με τον τρόπο αυτόν οι υπηρεσίες του Obama άνοιξαν τυπικά τον δρόμο ώστε να δικαστούν ενώπιον στρατιωτικών επιτροπών στη φυλακή του Γκουαντάναμο.
<P>
Παρότι συνεχίζω να εκφράζω αδιαπραγμάτευτα την αποστροφή μου για όλες τις τρομοκρατικές επιθέσεις και τη φονταμενταλιστική τρομοκρατία, τις οποίες καταδικάζω, πιστεύω ότι πρέπει να απευθύνουμε έκκληση για τη μη επιβολή της θανατικής ποινής σε κάθε περίπτωση και υπό οποιεσδήποτε περιστάσεις. Το λέω αυτό επειδή είμαστε αντίθετοι σε κάθε παραβίαση των ανθρωπίνων δικαιωμάτων, πάντα και παντού.
<P>
Πράγματι, έχουμε ήδη καταδικάσει την παραβίαση του δικαιώματος του Guillermo Farinas να έρθει εδώ, στο Στρασβούργο, για να παραλάβει το βραβείο Ζαχάρωφ. Συζητάμε εδώ για τον κ. Farinas, στον οποίο τα μέλη της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών δεν ήθελαν να απονεμηθεί το βραβείο Ζαχάρωφ, διατεινόμενοι ότι υπήρξε πολιτική εκμετάλλευση της υποψηφιότητάς του.
<SPEAKER ID="251" NAME="Jacky Hénin" AFFILIATION="GUE/NGL">
(FR) Κύριε Πρόεδρε, στην προκειμένη περίπτωση έχουμε ένα πρώτης τάξεως παράδειγμα του πώς η Ευρωπαϊκή Ένωση χρησιμοποιεί το ζήτημα των ανθρωπίνων δικαιωμάτων για ίδιους σκοπούς! Αρνούμαστε να καταδικάσουμε ρητώς τις "νωμένες Πολιτείες για την εγκληματική συμπεριφορά που επιδεικνύουν στο Γκουαντάναμο. Αρνούμαστε να δεχτούμε την ευθύνη των κρατών μελών της Ευρωπαϊκής Ένωσης που επέτρεψαν τον εγκλεισμό και τα βασανιστήρια στις μυστικές φυλακές της CIA.
<P>
Αρνούμαστε να συζητήσουμε για τους ανήλικους που φυλακίζονται και βασανίζονται από τις "ΠΑ στο Γκουαντάναμο παρότι η UNICEF τους αναγνωρίζει ως παιδιά στρατιώτες που έχουν συλληφθεί, ενώ δεν θα διστάζαμε να καταγγείλουμε ειδεχθείς δικτατορίες και να ψηφίσουμε για την επιβολή κυρώσεων σε άλλες χώρες. Όταν εμπλεκόμαστε εμείς και οι "νωμένες Πολιτείες, τα ανθρώπινα δικαιώματα χάνουν τη σημασία τους.
<P>
Από την πλευρά μας, εμείς ζητούμε τα ανθρώπινα δικαιώματα να είναι οικουμενικά. Ζητούμε επίσης η στάση μας να υπαγορεύεται αποκλειστικά από τη βούλησή μας να υπηρετήσουμε τον λαό και, στο πλαίσιο αυτό, θέλουμε οι "νωμένες Πολιτείες να δικαστούν για παραβιάσεις των ανθρωπίνων δικαιωμάτων, το ίδιο και τα κράτη μέλη της Ευρωπαϊκής Ένωσης που έχουν κριθεί ένοχα για συνέργεια. Το διεθνές δίκαιο πρέπει να γίνεται πάντα σεβαστό και τα βασανιστήρια και οι δολοφονίες στο όνομα του πολέμου κατά της τρομοκρατίας πρέπει να σταματήσουν.
<P>
Τέλος -αξίζει να το επαναλάβουμε- η βάση του Γκουαντάναμο πρέπει να κλείσει και η Κούβα πρέπει να ανακτήσει την κυριαρχία της σε ολόκληρη την επικράτειά της.
<SPEAKER ID="252" NAME="Eduard Kukan" AFFILIATION="PPE">
(EN) Κύριε Πρόεδρε, όπως ακριβώς το δικαίωμα στη ζωή κατέχει ιδιαίτερη θέση μεταξύ των ανθρωπίνων δικαιωμάτων, έτσι και η θανατική ποινή δεν έχει θέση στις δημοκρατικές κοινωνίες. Σήμερα, η Ευρώπη είναι η μοναδική περιοχή στον κόσμο όπου η θανατική ποινή έχει καταργηθεί, με θλιβερή εξαίρεση τη Λευκορωσία. Θα ήθελα να τονίσω ότι η Ευρωπαϊκή Ένωση παραμένει αταλάντευτα προσηλωμένη στην κατάργηση της θανατικής ποινής παντού.
<P>
Δεν υπάρχει αμφιβολία ότι η διατλαντική σχέση είναι ανεκτίμητη για την Ευρωπαϊκή Ένωση, όπως και η αμοιβαία συνεργασία μας για την καταπολέμηση της τρομοκρατίας. Δράττομαι ωστόσο της ευκαιρίας για να υποστηρίξω την έκκληση προς τις αρχές των "νωμένων Πολιτειών να μην ζητήσουν τη θανατική ποινή για τον Abd al-Rahim al-Nashiri.
<P>
Εν κατακλείδι, θα ήθελα να συμπαραταχθώ με όλους τους συναδέλφους που ζητούν επιτακτικά από τις χώρες που διατηρούν τη θανατική ποινή να ακολουθήσουν το ευρωπαϊκό πρότυπο, να θέσουν εκτός νόμου τη θανατική ποινή και να κάνουν την κατάργησή της οικουμενικά αποδεκτή αξία. Είναι καταδικαστέες όλες οι εκτελέσεις, όπου και αν διεξάγονται.
<SPEAKER ID="253" NAME="Corina Creţu" AFFILIATION="S&amp;D">
(EN) Κύριε Πρόεδρε, συμφωνώ με τα λεγόμενα των συναδέλφων μου ότι, όταν διατυπώνουμε μια τόσο σοβαρή κατηγορία ενάντια σε μια χώρα, πρέπει να είμαστε βέβαιοι ότι διαθέτουμε όλη την απαραίτητη πληροφόρηση. Δεν νομίζω ότι πρόκειται για δύο μέτρα και δύο σταθμά: είναι ζήτημα εντιμότητας και επαγγελματικής ενημέρωσης.
<P>
Ως προς το θέμα μας, οι "ΠΑ έχει την ευθύνη για τα δικαιώματα των κρατουμένων και έχει την ηθική υποχρέωση να καταργήσει τη θανατική ποινή. Καθώς οι διατλαντικές σχέσεις βασίζονται κατά κύριο λόγο σε ένα σύνολο κοινών αξιών, ελπίζω ότι οι αμερικανικές αρχές θα αντιμετωπίσουν πιο θετικά την προσήλωση της ΕΕ στην κατάργηση της θανατικής ποινής σε ολόκληρο τον κόσμο.
<P>
(RO) Πέραν των άλλων, θα επιθυμούσα να απαντήσω στον κ. Preda. Το γεγονός ότι τοποθετούμαστε υπέρ της κατάργησης της θανατικής ποινής δεν σημαίνει ότι υποτιμάμε τη στρατηγική εταιρική σχέση την οποία έχουμε με τις "νωμένες Πολιτείες και την οποία επιθυμούν τόσο η Ευρωπαϊκή Ένωση όσο και οι χώρες μας. Οι σχέσεις με τις "νωμένες Πολιτείες δεν αποτελούν προτεραιότητα μόνο για την Ομάδα σας, την Ομάδα τoυ Ευρωπαϊκού Λαϊκού Κόμματος (Χριστιανοδημοκράτες)· αποτελούν και θα συνεχίσουν να αποτελούν εξίσου προτεραιότητα και για την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο.
<SPEAKER ID="255" NAME="Raül Romeva i Rueda" AFFILIATION="Verts/ALE">
(EN) Κύριε Πρόεδρε, θα ήθελα να τονίσω την περίπτωση του Abd al-Nashiri. Είναι εμβληματική μορφή όχι μόνο λόγω του Γκουαντάναμο και της θανατικής ποινής, αλλά και επειδή είναι ένα από τα δύο επώνυμα θύματα που κρατήθηκαν μυστικά στην Ευρώπη. Επί του παρόντος, του έχει χορηγηθεί από την Πολωνία στο πλαίσιο της δικαστικής έρευνας καθεστώς θύματος, όπως και στον Abu Zubaydah, και μπορεί πλέον να ελπίζει πιο συγκεκριμένα ότι θα καταστεί δυνατή η διαδικασία λογοδοσίας στην Ευρώπη.
<P>
Θεωρώ ως εκ τούτου ότι είναι πολύ σημαντικό το τελικό ψήφισμα να περιλαμβάνει μια ρητή έκκληση για πλήρη και αποτελεσματική έρευνα όσον αφορά τη συνέργεια των κρατών μελών της Ευρωπαϊκής Ένωσης και τα προγράμματα έκτακτων μεταγωγών και μυστικής κράτησης. Όπως πρότεινε η Διεθνής Αμνηστία, ωστόσο, είναι ζωτικής σημασίας η σύνδεση όλων αυτών με την έκθεση της προσωρινής επιτροπής (TDIP) και τη συνέχεια την οποία ανέλαβε να δώσει η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων (LIBE) με μια νέα έκθεση πρωτοβουλίας. Το Ευρωπαϊκό Κοινοβούλιο πρέπει οπωσδήποτε να συνεχίσει να ασχολείται με τη λογοδοσία, προκειμένου τα ζητήματα αυτά να παραμείνουν στην ατζέντα της ΕΕ.
<SPEAKER ID="256" NAME="João Ferreira" AFFILIATION="GUE/NGL">
Κύριε Πρόεδρε, έχουμε να κάνουμε, στην προκειμένη περίπτωση, με άλλο ένα θλιβερό παράδειγμα των δύο μέτρων και των δύο σταθμών που τόσο συχνά συναντούμε στο Σώμα. Το θέμα στη συζήτηση αυτή είναι η παραβίαση των ανθρωπίνων δικαιωμάτων από τις αμερικανικές αρχές, οι αυθαίρετες και παράνομες κρατήσεις, η άρνηση του δικαιώματος για δίκαιη δίκη, η χρήση βασανιστηρίων και η θανατική ποινή.
<P>
Ορισμένες από τις παραβιάσεις αυτές διαπράχθηκαν με την αποδεδειγμένη συνέργεια κρατών μελών της Ευρωπαϊκής Ένωσης, που έθεσαν την επικράτειά τους στη διάθεση της CIA. Είναι ωστόσο αρκετά θλιβερό το γεγονός ότι στην κοινή πρόταση ψηφίσματος δεν συναντάμε ούτε μια λέξη καταδίκης των αμερικανικών αρχών ή των ευρωπαϊκών χωρών που υπήρξαν συνεργοί στη δράση αυτή. Αυτές οι λέξεις ωστόσο περισσεύουν όταν πρόκειται να καταδικαστούν κάποιες άλλες χώρες! Στην περίπτωση αυτή, οι απαιτήσεις αμβλύνονται και γίνονται αιτήματα, η δε προτιμώμενη προσέγγιση είναι να δοθεί καταρχάς έμφαση, στο πρώτο σημείο του ψηφίσματος, στη στενή διατλαντική σχέση η οποία στηρίζεται σε κοινές αξίες και στον σεβασμό των ανθρωπίνων δικαιωμάτων. Μπορείτε να δείτε τι αντιπροσωπεύει ο σεβασμός αυτός. Είναι λυπηρό, αλλά πολύ αποκαλυπτικό.
<P>
Κύριε Πρόεδρε, επιτρέψτε μου να ολοκληρώσω λέγοντας ότι αντί να ζητάμε να κλείσει το Γκουαντάναμο, θα ήταν πιο εύστοχο να ζητήσουμε την αποκατάσταση της κουβανικής εθνικής κυριαρχίας στο τμήμα αυτό των εδαφών της, το οποίο είναι υπό παράνομη κατοχή από τις "νωμένες Πολιτείες.
<SPEAKER ID="257" NAME="Eija-Riitta Korhola" AFFILIATION="PPE">
(FI) Κύριε Πρόεδρε, συμφωνούμε σίγουρα όλοι μας ομόφωνα σε ένα πράγμα: η ΕΕ πρέπει να συνεχίσει να συνεργάζεται στενά για την εξάλειψη της διεθνούς τρομοκρατίας. Πρέπει ωστόσο να καταστήσουμε πολύ πιο σαφές ότι ο πόλεμος ενάντια στην τρομοκρατία δεν μπορεί να διεξάγεται σε βάρος των ανθρωπίνων δικαιωμάτων και άλλων θεμελιωδών αξιών.
<P>
" ΕΕ έχει εκφράσει επί μακρόν την αντίθεσή της στα βασανιστήρια και στη θανατική ποινή και αυτό ισχύει και για την περίπτωση του al-Nashiri. Πρέπει να έχουμε κατά νου δύο σημαντικές αρχές: ένα απόλυτο "όχι" στη θανατική ποινή και το γεγονός ότι ο πόλεμος ενάντια στην τρομοκρατία πρέπει να είναι επίσης και πόλεμος ενάντια στα αίτια της τρομοκρατίας. Όπως ξέρετε, οι διατλαντικές μας σχέσεις βασίζονται σε διαχρονικά κοινές αξίες, όπως τα οικουμενικά ανθρώπινα δικαιώματα και το δικαίωμα για μια δίκαιη δίκη. Αυτός είναι ο λόγος για τον οποίο οι "νωμένες Πολιτείες της Αμερικής πρέπει να εξετάσουν το ζήτημα των στρατοδικείων, να κλείσουν το Γκουαντάναμο και να σταματήσουν τα βασανιστήρια σε όλες τις περιπτώσεις.
<SPEAKER ID="258" NAME="Filip Kaczmarek" AFFILIATION="PPE">
(PL) Κύριε Πρόεδρε, πολλοί συνάδελφοι μίλησαν για αποδείξεις όσον αφορά την ύπαρξη κέντρων κράτησης στην Πολωνία και τη Ρουμανία, όπως και για αποδείξεις για χρήση βασανιστηρίων. Θα ήθελα να απευθύνω σοβαρή έκκληση να δοθούν επειγόντως οι αποδείξεις αυτές στην πολωνική εισαγγελική αρχή, διότι βρίσκεται σε εξέλιξη μια σχετική έρευνα στην Πολωνία. " αρχή είναι ανεξάρτητη, ανεξάρτητη και από την κυβέρνηση, ενώ η έρευνα παρακολουθείται από το Ίδρυμα Ανθρωπίνων Δικαιωμάτων του Ελσίνκι. Δικηγόροι οι οποίοι εκπροσωπούν δύο κρατούμενους του Γκουαντάναμο συμμετέχουν στην έρευνα. Έτσι, αν υπάρχουν αποδείξεις θα πρέπει να τεθούν στη διάθεση της πολωνικής εισαγγελικής αρχής, ώστε να μπορέσουν να εξεταστούν. Στην προηγούμενη κοινοβουλευτική περίοδο, μια επιτροπή διεξήγαγε έρευνα σχετικά με το ζήτημα αυτό. Ένα από τα μέλη της επιτροπής διατείνεται σήμερα στην Πολωνία ότι υπάρχουν αποδείξεις, υπό μορφή εγγράφων που φέρουν την υπογραφή ενός σοσιαλιστή πρώην πρωθυπουργού της Πολωνίας, και τα οποία ρύθμιζαν το ζήτημα ενός κέντρου κράτησης. Όταν ρωτήθηκε αν έχει δει τα έγγραφα αυτά, είπε ότι δεν τα έχει δει, αλλά έχει ακούσει σχετικά. Ελπίζω λοιπόν όσοι έχουν αποδείξεις και έγγραφα να τα παραδώσουν και να μην συζητούν απλώς γι' αυτά.
<SPEAKER ID="259" NAME="Sari Essayah" AFFILIATION="PPE">
(FI) Κύριε Πρόεδρε, πρέπει να παραδεχτούμε ότι αυτή η συζήτηση και οι μεταξύ μας πολιτικοί διαπληκτισμοί δεν βοηθάνε ιδιαίτερα τον στόχο του συγκεκριμένου ψηφίσματος ούτε δείχνουν ότι το Σώμα, όπως και ομόφωνα η ΕΕ εν γένει, επιθυμεί να υπερασπιστεί το δικαίωμα του κάθε ανθρώπου για μια αμερόληπτη δίκη και επιπλέον ότι είμαστε αντίθετοι στη θανατική ποινή.
<P>
Είμαστε κατηγορηματικά αντίθετοι στη θανατική ποινή, ασχέτως των εγκλημάτων στα οποία ενέχεται ο κατηγορούμενος. Όπως πολλές ομιλίες κατέστησαν εν προκειμένω σαφές, οι κατηγορίες κατά του al-Nashiri είναι πολύ σοβαρές. Κατηγορείται για τρομοκρατικές πράξεις στις οποίες σκοτώθηκε μεγάλος αριθμός ατόμων. Επομένως, μέσα από το ψήφισμα αυτό θέλουμε να πούμε ότι πραγματικά δεν αποδεχόμαστε τα όσα έχει κάνει. Δεν υποστηρίζουμε την τρομοκρατία, αλλά θέλουμε να υπερασπιστούμε την αρχή βάσει της οποίας κάθε άνθρωπος έχει δικαίωμα σε μια αμερόληπτη δίκη, και συνηγορούμε υπέρ της κατάργησης της θανατικής ποινής.
<SPEAKER ID="260" NAME="Günther Oettinger" LANGUAGE="DE">
Κύριε Πρόεδρε, αξιότιμοι κύριοι βουλευτές, η Ευρωπαϊκή Ένωση συνεργάζεται στενά με τις "νωμένες Πολιτείες στον πόλεμο κατά της τρομοκρατίας. Παρά ταύτα, δίνουμε ιδιαιτέρως μεγάλη σημασία στην προστασία των ανθρωπίνων δικαιωμάτων, ως μέρος της διαδικασίας καταπολέμησης της τρομοκρατίας. Πέρυσι τον Ιούνιο εκπονήσαμε, η ΕΕ και οι "ΠΑ, μια κοινή δήλωση για την καταπολέμηση της τρομοκρατίας, σύμφωνα με την οποία ο πόλεμος κατά της τρομοκρατίας πρέπει να διεξάγεται με σεβασμό προς τις θεμελιώδεις αξίες και την αρχή του κράτους δικαίου. " συμφωνία προσδιορίζει ότι όλες οι δικαστικές διαδικασίες κατά υπόπτων τρομοκρατών θα πρέπει να διεξάγονται μέσα στο κατάλληλο νομικό πλαίσιο, το οποίο εξασφαλίζει ότι θα ακολουθηθεί το δέον δικονομικό δίκαιο και εγγυάται μια δίκαιη δίκη, που θα είναι κατά το δυνατόν προσβάσιμη για το κοινό και θα διεξαχθεί σωστά.
<P>
" Ευρωπαϊκή Ένωση έχει ζητήσει να κλείσει το κέντρο κράτησης στο Γκουαντάναμο εδώ και πολλά χρόνια. Πιστεύουμε ότι ένας μακρόχρονος εγκλεισμός χωρίς δίκη αντίκειται στο διεθνές δίκαιο. Ως εκ τούτου, η ΕΕ εξέφρασε την ικανοποίησή της όταν πριν από δύο και πλέον χρόνια ο πρόεδρος Obama ανήγγειλε και οργάνωσε το κλείσιμο του κέντρου μέσα σε ένα χρόνο. Έχουμε συμφωνήσει με τις "ΠΑ σε ένα κοινό πλαίσιο που αποτελεί τη βάση για την απελευθέρωση και την υποδοχή στα κράτη μέλη της ΕΕ ορισμένων πρώην κρατουμένων. Είμαστε πάντα έτοιμοι να συνεργαστούμε στενά με τις "νωμένες Πολιτείες όσον αφορά την περαιτέρω λήψη μέτρων με στόχο το κλείσιμο του κέντρου κράτησης.
<P>
Παρά το διάταγμα που εξέδωσε ο πρόεδρος τον περασμένο Μάρτιο, στο οποίο εγκρίνει τη μεγαλύτερη παραμονή ορισμένων κρατουμένων στο Γκουαντάναμο, η Ένωση ελπίζει -όχι, στην πραγματικότητα προσδοκά- ότι η αμερικανική κυβέρνηση θα συνεχίσει τη συζήτηση επί του θέματος αυτού στο Κογκρέσο και θα εργαστεί με στόχο να κλείσει το κέντρο κράτησης το συντομότερο δυνατό.
<P>
" Ευρωπαϊκή Ένωση και τα κράτη μέλη εκφράζουν τη ρητή αντίθεσή τους στη θανατική ποινή σε όλες τις περιστάσεις. Υπερασπιζόμαστε την άποψη αυτή στο πλαίσιο των σχέσεών μας με όλες τις χώρες του κόσμου. Σύμφωνα με τις κατευθυντήριες γραμμές της ΕΕ σχετικά με τη θανατική ποινή, ασκούμε μεγάλη πίεση στις "νωμένες Πολιτείες για να καταργήσουν τη θανατική ποινή σε εθνικό επίπεδο και στο επίπεδο των ομοσπονδιακών πολιτειών, και τους ζητάμε σε ατομικές περιπτώσεις να χορηγήσουν χάρη. Ανησυχούμε συνεπώς για τους κρατούμενους που αντιμετωπίζουν ενδεχομένως τη θανατική ποινή.
<P>
Υποθέτουμε ότι οι αμερικανικές αρχές δεν έχουν ακόμη αποφασίσει αν ο Muhammed al-Nashiri και τα άλλα πέντε άτομα που κατηγορούνται για συνέργεια στις τρομοκρατικές επιθέσεις πριν από δέκα χρόνια μπορούν να καταδικαστούν σε θάνατο από το δικαστήριο. Μπορώ να σας διαβεβαιώσω ότι η Ευρωπαϊκή Ένωση παρακολουθεί προσεκτικά τη διαδικασία και θα εκφράζει σε τακτά χρονικά διαστήματα με τον προσήκοντα τρόπο στις αμερικανικές αρχές την ανησυχία της σχετικά με τη θανατική ποινή και τον δίκαιο χαρακτήρα της δίκης.
<SPEAKER ID="261" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="262" NAME="Monica Luisa Macovei" LANGUAGE="RO">
Ο σαουδάραβας υπήκοος Abd al-Rahim al-Nashiri συνελήφθη το 2002 από τις "νωμένες Πολιτείες και μεταφέρθηκε στη βάση του Γκουαντάναμο το 2006, κατηγορούμενος για εγκλήματα πολέμου και τρομοκρατική δράση. Οι αμερικανικές εισαγγελικές αρχές ζήτησαν να καταδικαστεί σε θάνατο. Πράγματι, οι αμερικανικές αρχές θα αποφασίσουν στις 30 Ιουνίου 2011 αν θα υποστηρίξουν την επιβολή αυτής της ποινής ενώπιον του εκτάκτου στρατοδικείου που θα κληθεί να εκδώσει ετυμηγορία. " τρομοκρατία πρέπει να καταδικάζεται και οι ένοχοι για το εν λόγω έγκλημα πρέπει να τιμωρούνται χωρίς καμία εξαίρεση. Ωστόσο, όλοι οι εναγόμενοι δικαιούνται μια δίκαιη δίκη. " θανατική ποινή δεν έχει θέση σε μια χώρα που υπερασπίζεται την ανθρώπινη αξιοπρέπεια, η οποία αποτελεί το θεμέλιο των ανθρωπίνων δικαιωμάτων. Συμμερίζομαι τα αισθήματα όσων ζητούν από την Επιτροπή και το Συμβούλιο να πιέσουν τις αμερικανικές αρχές να καταργήσουν τη θανατική ποινή και να εξασφαλίσουν ότι ο εν λόγω σαουδάραβας υπήκοος θα έχει μια δίκαιη δίκη.
<SPEAKER ID="263" NAME="Kristiina Ojuland" AFFILIATION="ALDE">
γραπτώς. - (EN) Το Υπουργείο Άμυνας των "ΠΑ και οι υπηρεσίες του αγνόησαν απροκάλυπτα το διεθνές δίκαιο, ειδικά τις Συμβάσεις της Γενεύης, όσον αφορά τις φυλακές του Γκουαντάναμο. Είναι απαράδεκτο ότι οι "νωμένες Πολιτείες της Αμερικής -οι οποίες θεωρούνται πρωτοπόροι στην υπεράσπιση των ανθρωπίνων δικαιωμάτων και της δημοκρατίας- υποβάλλουν σε απάνθρωπη μεταχείριση και βασανιστήρια τους κρατούμενους. " Ευρωπαϊκή Ένωση πρέπει να επιμείνει να κλείσουν άμεσα οι "ΠΑ το κέντρο κράτησης και να διεξαγάγουν μια ανεξάρτητη και αμερόληπτη έρευνα όσον αφορά τις καταγγελίες για παραβίαση των ανθρωπίνων δικαιωμάτων που έλαβαν χώρα στη φυλακή αυτή. Καμία δημοκρατική χώρα δεν πρέπει να εφαρμόζει στη θανατική ποινή· καλούμε ως εκ τούτου τις αμερικανικές αρχές να μην την εφαρμόσουν στην περίπτωση του Abd al-Rahim al-Nashiri ή σε οποιαδήποτε άλλη περίπτωση. " Ευρωπαϊκή Ένωση και τα κράτη μέλη της θα πρέπει να πείσουν τις "νωμένες Πολιτείες να κηρύξουν άμεσο δικαιοστάσιο όσον αφορά τη θανατική ποινή. Προς όφελος της αξιοπιστίας της Ευρωπαϊκής Ένωσης, οφείλουμε πάση θυσία να αποφύγουμε τα δύο μέτρα και τα δύο σταθμά σε ζητήματα αρχής όπως είναι το συγκεκριμένο.

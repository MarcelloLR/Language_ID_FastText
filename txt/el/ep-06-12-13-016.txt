<CHAPTER ID="016">
Προετοιμασία του Ευρωπαϊκού Συμβουλίου (14 και 15 Δεκεμβρίου 2006) (συνέχεια της συζήτησης) 
<SPEAKER ID="314" NAME="José Manuel Barroso">
Πρόεδρος της Επιτροπής. (FR) Κύριε Πρόεδρε, κύριε Frattini, κυρίες και κύριοι, το Ευρωπαϊκό Συμβούλιο του Ιουνίου σηματοδότησε ένα σημαντικό στάδιο ως προς στις διαδικασίες, και αυτό για αρκετούς λόγους. Θα ήθελα να αναφέρω έναν ιδιαίτερα. Πιστεύω ότι το Συμβούλιο του Ιουνίου ενταφίασε οριστικά την ιδέα ότι υπάρχει κάποιου είδους διαιτησία μεταξύ της θεσμικής προόδου που σημείωσε η Ένωση και της εφαρμογής νέων πολιτικών. Στο παρελθόν, έχει συχνά ειπωθεί ότι, αν μιλούσατε για την πολιτική ατζέντα, μια ατζέντα επικεντρωμένη σε αποτελέσματα, σε πρακτικά σχέδια, αποφεύγατε κατά κάποιο τρόπο τη θεσμική συζήτηση. Αν, από την άλλη πλευρά, μιλούσατε για το Σύνταγμα, σας κατηγορούσαν για ομφαλοσκόπηση, ότι κατατρύχεστε με τεχνικές πτυχές. Πιστεύω ότι αυτή η ιδέα έχει ενταφιαστεί για πάντα.
<P>
" στρατηγική δύο επιπέδων που εγκρίθηκε τον Ιούνιο δείχνει με ποιον τρόπο συνδέονται οι δύο πτυχές και με ποιον τρόπο ενισχύονται αμοιβαία. Πράγματι, ενόσω θα είμαστε υποχρεωμένοι να εργαζόμαστε με μια Ένωση που είναι λιγότερο αποτελεσματική και λιγότερο δημοκρατική από όσο γνωρίζουμε ότι θα μπορούσε να είναι, οι προσπάθειές μας να εφαρμόσουμε τις πολιτικές που αναμένουν οι λαοί μας ουδέποτε θα είναι εντελώς πειστικές. Κάθε φορά που προωθούμε πολιτικές που προορίζονται να βελτιώσουν τη ζωή των πολιτών μας, αυτό δεν μπορεί παρά να κάνει τους ανθρώπους να αισθάνονται μεγαλύτερη εμπιστοσύνη σχετικά με περαιτέρω βήματα προς την κατεύθυνση της ευρωπαϊκής ολοκλήρωσης.
<P>
" φινλανδική Προεδρία έχει αποδείξει ότι αντιλαμβάνεται πλήρως αυτήν την κατάσταση πραγμάτων, γι' αυτό και υπήρξαν 6 μήνες ρεαλιστικής και στοχευμένης προόδου. Αυτοί οι έξι μήνες έδειξαν ότι υπάρχει πραγματική κατανόηση για το τι μπορούν να προσφέρουν στην Ευρώπη το Κοινοβούλιο, το Συμβούλιο και η Επιτροπή όταν συνεργάζονται. Τα αποτελέσματα είναι εδώ ορατά: συμφωνία σε ευαίσθητα θέματα, όπως το REACH, η έγκριση του Ταμείου Προσαρμογής στην Παγκοσμιοποίηση είμαι ιδιαίτερα υπερήφανος για αυτό διότι, όπως γνωρίζετε, ήταν πρωτοβουλία της Επιτροπής η ταχεία αντίδραση στην κρίση του Λιβάνου, η ομαλή προετοιμασία της προσχώρησης της Βουλγαρίας και της Ρουμανίας ένα ιδιαίτερα ευαίσθητο θέμα! καθώς και οι προσπάθειες να καταστήσουμε την εξωτερική πολιτική της Ένωσης περισσότερο συνεκτική. Το συμπέρασμα που θα εξαχθεί από αυτά είναι ότι έχει όντως σημειωθεί πρόοδος .
<P>
Ερχόμαστε τώρα στο Ευρωπαϊκό Συμβούλιο το Συμβούλιο που θα συνέλθει αυτήν την εβδομάδα το οποίο θα επικεντρωθεί στα κρίσιμα θέματα, σχετικά με τα οποία η φινλανδική Προεδρία έχει ήδη δείξει στην Ένωση ότι είναι αποφασισμένη και προνοητική.
<P>
Θα αρχίσω αναφέροντας την καινοτομία. " συζήτηση στο Λάχτι σχετικά με το θέμα αυτό ήταν υψηλής ποιότητας. " συζήτηση αυτή άφησε πίσω της την εικόνα ευρωπαίων ηγετών που είναι πραγματικά αποφασισμένοι να δράσουν υπέρ της καινοτομίας, και πιστεύω ότι, αυτήν ακριβώς τη στιγμή, είναι θεμιτό να πούμε ότι η καινοτομία αποτελεί μία από τις σημαντικότερες πολιτικές προτεραιότητες της Ευρωπαϊκής Ένωσης: είμαι ευτυχής για αυτό. Όπως θα δείτε κατά την ανάγνωση της ετήσιας έκθεσης σχετικά με την εφαρμογή της στρατηγικής της Λισαβόνας για την ανάπτυξη και την απασχόληση, την οποία δώσαμε χθες στη δημοσιότητα, η καινοτομία έχει τεθεί ως προτεραιότητα όχι μόνο σε κοινοτικό επίπεδο, αλλά επίσης σε επίπεδο διαφόρων εθνικών πολιτικών. Κατά συνέπεια, πιστεύω ότι όσα είπαν οι ευρωπαίοι ηγέτες στο Λάχτι, δεν ήσαν κενά λόγια: σε πολλά κράτη μέλη έχει σημειωθεί σημαντική πρόοδος. Ωστόσο, αν στόχος είναι να ενθαρρύνουμε μια πραγματική αλλαγή στην ευρωπαϊκή οικονομία, η ευρωπαϊκή διάσταση δεν μπορεί να παραγνωριστεί. Βεβαίως, χρειάζεται να καταβάλουμε μεγαλύτερη προσπάθεια σε εθνικό επίπεδο, αλλά χρειάζεται να αδράξουμε την ευκαιρία για να αξιοποιήσουμε στο μέγιστο την ευρωπαϊκή διάσταση.
<P>
Το θεσμικό σας όργανο, τo Κοινοβούλιο, έχει επίσης επικεντρώσει την προσοχή σε θέματα πνευματικής ιδιοκτησίας, σε κοινές τεχνολογικές πρωτοβουλίες και την τυποποίηση, και σε τόσους πολλούς τομείς που απαιτούν δράση σε ευρωπαϊκό επίπεδο. Πιστεύω ότι το Ευρωπαϊκό Συμβούλιο θα σημειώσει πρόοδο στα θέματα αυτά.
<P>
Σχετικά με το θέμα της καινοτομίας, όπως και με το θέμα της ενέργειας και της αλλαγής του κλίματος, το Συμβούλιο αναμφίβολα θα προετοιμάσει το έδαφος για ένα Ευρωπαϊκό Συμβούλιο την άνοιξη του 2007, το οποίο πιστεύω ότι θα είναι πολύ σημαντικό ως προς το θέμα αυτό. Είμαι ευτυχής που η Ευρωπαϊκή Επιτροπή πέτυχε να συμβάλει, και να συμβάλει σημαντικά, σε αυτές τις προσπάθειες με τη μορφή της πρότασής μας για ένα Ευρωπαϊκό Ινστιτούτο Τεχνολογίας.
<P>
Το Ευρωπαϊκό Ινστιτούτο Τεχνολογίας δεν θα συμβάλει απλά άμεσα στην καινοτομία της Ευρώπης· θα είναι και συμβολικό είναι αλήθεια ότι, ορισμένες φορές, τα σύμβολα είναι πολύ σημαντικά θα συμβολίζει, θα έλεγα, τον τρόπο με τον οποίο η Ευρωπαϊκή Ένωση μπορεί να επιδείξει φιλοδοξία και να δείξει ότι είναι καινοτόμος " στήριξη των βουλευτών του Κοινοβουλίου για το Ευρωπαϊκό Ινστιτούτο Τεχνολογίας είναι και ευπρόσδεκτη και ουσιαστική. Ελπίζω ότι το Κοινοβούλιο και το Συμβούλιο να συμπεριλάβουν το Ευρωπαϊκό Ινστιτούτο Τεχνολογίας μεταξύ των προτεραιοτήτων τους, έτσι ώστε αυτό να καταστεί επιχειρησιακό το συντομότερο δυνατόν. Θέλω να ευχαριστήσω τη φινλανδική Προεδρία για την αδιάπτωτη στήριξη που παρείχε σε αυτό το μεγάλο σχέδιο για την Ευρώπη.
<P>
Το επόμενο θέμα είναι η μετανάστευση: καμία εικόνα δεν συγκλόνισε περισσότερο τον κόσμο το φθινόπωρο από την εικόνα ανδρών και γυναικών διατεθειμένων να θέσουν σε κίνδυνο τη ζωή τους προκειμένου να φθάσουν στις ευρωπαϊκές ακτές. Εκεί υπήρξε πραγματικά επείγουσα ανάγκη δράσης, και είμαι ευτυχής που η Ευρώπη έδειξε ότι μπορεί να αρθεί στο ύψος των περιστάσεων. " συνολική μας προσέγγιση στη μετανάστευση, συνδυασμένη με στενότερη συνεργασία στα θαλάσσια σύνορα και με ενισχυμένα μέσα όπως ο Frontex, θα ενισχύσει περαιτέρω τη σοβαρή αντίδρασή μας με πεδίο δράσης μεγαλύτερης εμβέλειας και με πρακτική εφαρμογή. " έγκριση από το Ευρωπαϊκό Συμβούλιο αυτής της προσέγγισης θα έδειχνε χωρίς ασάφειες ότι αυτό είναι ένα κοινό πρόβλημα, στο οποίο η Ένωση θα παράσχει κοινή λύση.
<P>
Είναι αλήθεια ότι έχουμε ακόμη προβλήματα στον τομέα αυτόν, όμως πιστεύω ότι η προσέγγιση που έχουμε, η συνολική προσέγγιση που έχει διατυπώσει η Επιτροπή, μπορεί να αποτελέσει λύση για την Ευρώπη. Πρέπει να στρωθούμε αμέσως στη δουλειά και να δούμε το θέμα ως μια μακροπρόθεσμη πρόκληση. Κατά συνέπεια, πρέπει να συντονίσουμε τη χρήση των εσωτερικών και εξωτερικών μέσων, ενισχύοντας τον διάλογο με τις χώρες προέλευσης, τις χώρες διέλευσης και τις χώρες προορισμού, που σημαίνει ότι πρέπει να δώσουμε μεγαλύτερη προσοχή στην ένταξη στην κοινωνία καθώς και στον διαπολιτισμικό διάλογο.
<P>
Οφείλουμε να δούμε τα πράγματα όπως πραγματικά είναι: αν θέλουμε να δράσουμε αποτελεσματικά, χρειάζεται να έχουμε επαρκή εργαλεία. Είναι, κατά συνέπεια, σημαντικό για εμάς να βελτιώσουμε το σύστημα λήψης αποφάσεων, έτσι ώστε να μπορούμε να αρχίζουμε δράση ταχύτερα, και αυτό ισχύει στον τομέα της μετανάστευσης και στον τομέα της δικαιοσύνης και των εσωτερικών υποθέσεων γενικά. Συμφωνώ απολύτως με αυτό που μόλις είπε η εκπρόσωπος της φινλανδικής Προεδρίας. Αν τα κράτη μέλη θέλουν πραγματικά να δείξουν ότι είναι αποφασισμένα να συνεργαστούν για την καταπολέμηση της παράνομης μετανάστευσης και για τη μεταναστευτική πολιτική, τη δικαιοσύνη και την ασφάλεια, τώρα έχουν μια καλή ευκαιρία να αποδείξουν αυτήν την επιθυμία: καθιστώντας τη διαδικασία λήψης αποφάσεων σε ευρωπαϊκό επίπεδο απλούστερη, ταχύτερη, αποτελεσματικότερη, και πρακτικότερη! Δεν θα είχε νόημα να στερηθούμε τις θεσμικές ευκαιρίες που σήμερα ήδη υπάρχουν.
<P>
(EN) Κύριε Πρόεδρε, το τελευταίο θέμα που θέλω να αναπτύξω είναι η διεύρυνση - τελευταίο στη σειρά παρουσίασης, αλλά επ' ουδενί τελευταίο σε σημασία. Ορισμένοι ενδέχεται να μην θεωρούν ότι τα θέματα που συζητούμε αυτήν την εβδομάδα αποδεικνύουν την αποτελεσματική εφαρμογή της πολιτικής για τη διεύρυνση. Επιτρέψτε μου να εξηγήσω γιατί αυτή η εντύπωση είναι εσφαλμένη.
<P>
Καταρχάς, μου φαίνεται παράξενη αυτή η κριτική όταν βρισκόμαστε λίγες μόλις εβδομάδες πριν από ένα ακόμη βήμα προς την κατεύθυνση της διεύρυνσης. " χθεσινή ψηφοφορία στο Κοινοβούλιο δεν αποτέλεσε απλή έκφραση της εμπιστοσύνης σας προς δύο νέους Επιτρόπους - συμβολίζει επίσης τη σημασία που αποδίδει αυτό το Κοινοβούλιο στην προσχώρηση της Βουλγαρίας και της Ρουμανίας στην Ευρωπαϊκή Ένωση. Συμβολίζει άλλωστε και τον κεντρικό ρόλο που έχει διαδραματίσει το Κοινοβούλιο για την πραγματοποίηση της διεύρυνσης και την επιτυχή της εξέλιξη. Τα οφέλη της διεύρυνσης του 2004 είναι σαφή για την Ευρώπη των 25. Δεν έχω καμία αμφιβολία ότι στο μέλλον θα ανατρέχουμε στη διεύρυνση σε 27 κράτη μέλη με παρόμοιο αίσθημα ικανοποίησης.
<P>
Εντούτοις, τα θέματα στα οποία θα εστιάσει την προσοχή του το Συμβούλιο είναι δύο: η ικανότητα ένταξης και οι ενταξιακές διαπραγματεύσεις με την Τουρκία.
<P>
" έκθεση της Επιτροπής σχετικά με την ικανότητα ένταξης αποτελεί αναγνώριση του γεγονότος ότι τίθενται εύλογα ερωτήματα σχετικά με τις συνέπειες της διεύρυνσης. Όλοι γνωρίζουμε ότι η Ένωση ποτέ δεν προσπάθησε να κρύψει τις συνέπειες της διεύρυνσης. Γιατί θα έπρεπε άλλωστε, όταν είναι τόσο συντριπτικά τα στοιχεία που αποδεικνύουν τα οφέλη που μας προσφέρει;
<P>
Παρά ταύτα, οφείλουμε να σεβαστούμε τις ανησυχίες που εκφράζονται και να εντείνουμε τις προσπάθειές μας για να δείξουμε τη σοβαρότητα με την οποία αντιμετωπίζει η Ένωση την ευθύνη της να διασφαλίσει την επιτυχή έκβαση της διεύρυνσης. Ναι, η διεύρυνση είναι επιτυχημένη και για τα προσχωρούντα κράτη μέλη και για την Ευρωπαϊκή Ένωση στην οποία εντάσσονται. Πρέπει όλοι να αναλάβουμε την ευθύνη της μεγαλύτερης συμμετοχής μας σε αυτήν τη συζήτηση. Έχω δηλώσει επανειλημμένα ότι η διεύρυνση δεν μπορεί να προχωρήσει με γραφειοκρατικό ή ακόμη και διπλωματικό τρόπο: πρέπει να υλοποιηθεί με δημοκρατικό τρόπο. Πρέπει να κερδίσουμε την εμπιστοσύνη της κοινής γνώμης της Ευρώπης.
<P>
Πριν από δύο εβδομάδες η Επιτροπή δημοσίευσε τη σύστασή της για την περίπτωση της Τουρκίας. Ακολούθως, αυτήν την εβδομάδα, το Συμβούλιο συμφώνησε στην αναστολή της διαπραγμάτευσης μιας σειράς βασικών κεφαλαίων. Αυτό είναι ένα σαφές μήνυμα ότι δεν μπορεί να γίνει δεκτή καμία παραβίαση των νομικών υποχρεώσεων. Συγχρόνως, η συνέχιση της διαδικασίας διαπραγμάτευσης εξυπηρετεί σαφώς τα στρατηγικά μας συμφέροντα. Και οι δύο πλευρές πρέπει να τηρήσουν τους κανόνες του παιχνιδιού. Ελπίζουμε ότι η τουρκική πλευρά θα δείξει τη βούληση να εκπληρώσει τις υποχρεώσεις της.
<P>
Αντιλαμβανόμαστε ότι είναι σημαντικό να εμφανιζόμαστε αξιόπιστοι όταν μιλάμε για τις προϋποθέσεις της διεύρυνσης. Πρέπει να έχουμε κερδίσει τη στήριξη των πολιτών για τη διεύρυνση, προκειμένου να δείξουμε όχι μόνο ότι είμαστε αξιόπιστοι και ότι πρέπει να γίνονται σεβαστές οι δεσμεύσεις μας, αλλά και ότι είμαστε δίκαιοι και αυστηροί κατά την ανάλυση της προόδου των διαφόρων υποψηφίων χωρών στην πορεία ένταξής τους.
<P>
Γνωρίζουμε ότι πρέπει να προσφέρουμε διαρκώς κίνητρα στις υποψήφιες χώρες. " διεύρυνση είναι τόσο θετικό κίνητρο προόδου, ώστε είναι προς το συμφέρον όλων μας να πραγματοποιούν οι υποψήφιες χώρες δύσκολες μεταρρυθμίσεις κατά τη διάρκεια μιας πορείας η οποία είναι αναπόφευκτα μακρά. " Κροατία έχει ξεκινήσει θετικά και, εφόσον συνεχίσει τη μεταρρυθμιστική προσπάθεια, μάλλον θα είναι η επόμενη χώρα που θα προσχωρήσει στην Ένωση. Οι χώρες των Δυτικών Βαλκανίων έχουν επίσης σημειώσει πρόοδο και, καθώς τους έχουμε προσφέρει σαφή ευρωπαϊκή προοπτική, οφείλουμε να τους δείξουμε ότι είμαστε ειλικρινείς όσον αφορά την προοπτική αυτή για τις χώρες των Βαλκανίων.
<P>
Χρειαζόμαστε μια νέα συναίνεση για τη διεύρυνση η οποία θα αναγνωρίζει τη στρατηγική αξία της διεύρυνσης και συγχρόνως θα διασφαλίζει την ικανότητά μας να λειτουργούμε απρόσκοπτα ενόσω εντάσσουμε σταδιακά νέα μέλη. " Επιτροπή θα παραμείνει προσηλωμένη στις βασικές αρχές: σεβασμός των δεσμεύσεων που έχουν αναληφθεί, αυστηρή και δίκαιη αξιολόγηση και προσπάθεια βελτίωσης της ποιότητας της διαδικασίας. " διαδικασία διεύρυνσης έχει αποδείξει την ανθεκτικότητά της περισσότερο από κάθε άλλη φορά.
<P>
Εν κατακλείδι, θέλω να σας μεταφέρω την ειλικρινή ελπίδα μου ότι το Ευρωπαϊκό Συμβούλιο θα επιβεβαιώσει αυτήν την εβδομάδα ότι μια διευρυμένη Ευρωπαϊκή Ένωση θα είναι έτοιμη να αντιμετωπίσει τις προκλήσεις του παρόντος και του μέλλοντος. Σας ευχαριστώ για την προσοχή σας.
<P>
(Χειροκροτήματα)
<SPEAKER ID="316" NAME="Hans-Gert Poettering">
εξ ονόματος της Ομάδας PPE-DE. - (DE) Κύριε Πρόεδρε, κυρία Προεδρεύουσα του Συμβουλίου, κύριε Πρόεδρε της Επιτροπής, κυρίες και κύριοι, όπως είπε η Προεδρεύουσα του Συμβουλίου, πρέπει να κοιτάζουμε προς το μέλλον, και πιστεύω ότι ακριβώς αυτό πρέπει να κάνουμε σήμερα - να κοιτάξουμε προς το μέλλον όχι μόνο της Ευρωπαϊκής Ένωσης, αλλά και της Ευρώπης και ολόκληρου του κόσμου. Κατά κανόνα, οι καλύτερες Προεδρίες είναι εκείνες που δεν κάνουν κάτι θεαματικό, αλλά εργάζονται με καλή θέληση και αποφασιστικότητα, και γνωρίζουμε ότι η φινλανδική Προεδρία ήταν ιδιαίτερα καλή ως προς αυτό.
<P>
Ελπίζω ότι αύριο και μεθαύριο στη διάσκεψη κορυφής στις Βρυξέλλες -για την οποία θα προετοιμαστεί αύριο το απόγευμα η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών- θα καταστεί δυνατόν να θεσπιστούν κάποιες κατευθυντήριες γραμμές για τη διεύρυνση. Το τελευταίο πράγμα που έκανε ο Πρόεδρος της Επιτροπής ήταν να μας απευθύνει έκκληση να στείλουμε το μήνυμα πως κρατάμε τις υποσχέσεις μας. Επίσης, είμαστε ανοιχτοί στις χώρες που έχουν μια απόλυτα φυσιολογική αξίωση να γίνουν κάποια μέρα μέλη της Ευρωπαϊκής Ένωσης, και αυτό δεν αφορά μόνο την Κροατία, αλλά ολόκληρη την περιοχή των Βαλκανίων, μολονότι φυσικά υπάρχουν προϋποθέσεις για αυτό. Πρέπει να εκτελέσουμε τις υποχρεώσεις μας. Οι συμφωνίες πρέπει να τηρούνται - και από τις δύο πλευρές, όμως.
<P>
Θα ήθελα να ευχαριστήσω εσάς, κύριε Πρόεδρε της Επιτροπής, και την ίδια την Επιτροπή για τη διορατικότητά σας, τη σταθερότητά σας, αλλά και τον δίκαιο τρόπο με τον οποίο αντιμετωπίσατε το θέμα της Τουρκίας, διότι ο δρόμος εκεί είναι δύσβατος και δεν πρέπει να διακινδυνεύσουμε καμία σύγκρουση, καμία πραγματικά σοβαρή διένεξη μεταξύ Τουρκίας και Ευρωπαϊκής Ένωσης, ενώ, από την άλλη, αν η Τουρκία δεν εκπληρώσει τις υποχρεώσεις της -όπως στην περίπτωση της Κύπρου που υποσχέθηκε να λύσει το πρόβλημα και να αναγνωρίσει την τελωνειακή ένωση, αλλά δεν το έκανε- εμείς δεν πρέπει να το δεχτούμε με πνεύμα παραίτησης αλλά πρέπει να στείλουμε, για χάρη της ίδιας μας της αξιοπιστίας, ένα μήνυμα που θα καθιστά σαφή τη θέση μας.
<P>
Αν δεν είχαμε απευθύνει μήνυμα στην Τουρκία, θα είχαμε χάσει την πίστη μας στον εαυτό μας, και τότε ποιος θα εμπιστευόταν πλέον την Ευρωπαϊκή Ένωση; Για τον λόγο αυτόν, αυτό που πρότεινε η Επιτροπή να κάνουμε και το δέχτηκαν οι υπουργοί Εξωτερικών δείχνει πολύ μεγάλο βαθμό υπευθυνότητας και οδήγησε σε έναν καλό συμβιβασμό.
<P>
Τώρα, η Ευρωπαϊκή Ένωση πρέπει να αποκτήσει ικανότητα ένταξης. Ευχαριστώ τη φινλανδική Προεδρία του Συμβουλίου, διότι έθεσε σε πολλές διμερείς συνομιλίες το ερώτημα πώς μπορούμε να επιτύχουμε την επίλυση του ζητήματος του Συντάγματος. Χάρηκα όταν η κ. Lehtomäki είπε πως προφανώς όλες οι κυβερνήσεις συμφωνούν ότι υπάρχει ανάγκη μεταρρύθμισης. Αυτό αποτελεί μια βασική συναίνεση στο περιεχόμενο της Συνταγματικής Συνθήκης. Θα ήθελα να πω, ήρεμα εξ ονόματος του τμήματος του Ευρωπαϊκού Λαϊκού Κόμματος της Ομάδας μας, ότι πρέπει να πραγματοποιηθούν οι μεταρρυθμίσεις που περιλαμβάνει το Πρώτο Μέρος, χρειαζόμαστε δε επίσης να θεσπιστεί αυτό που αποτελεί τρόπον τινά τη νομική βάση των αξιών μας, δηλαδή αυτά που περιγράφονται στο Δεύτερο Μέρος. Άλλωστε, όλα αυτά έχουν ήδη εγκριθεί στη Νίκαια με τη μορφή χάρτη και δεν θα πρέπει να είναι πρόβλημα η μεταφορά τους σε ισχύον δίκαιο. Για εμάς, το Ευρωπαϊκό Λαϊκό Κόμμα, αυτό αποτελεί προϋπόθεση για αυτό που θέλουμε να επιτύχουμε.
<P>
Ίσως να είναι υπερβολικές τώρα οι ευχαριστίες προς την Επιτροπή, αλλά όταν είναι δικαιολογημένες, πρέπει και να εκφράζονται. Ο Πρόεδρος της Επιτροπής ήταν εκείνος που πρότεινε να εκδοθεί στις 25 Μαρτίου κοινή δήλωση του Ευρωπαϊκού Συμβουλίου, του Ευρωπαϊκού Κοινοβουλίου και της Επιτροπής. Αυτό το θεωρούμε πολύ καλό και το υποστηρίζουμε όλοι, θέλουμε δε να πούμε στις κυβερνήσεις ότι, εάν οποιοσδήποτε αντιταχθεί στη συμμετοχή του Σώματος, θα έχει πρόβλημα τουλάχιστον με την Ομάδα μας, διότι θέλουμε μια κοινή δήλωση που θα περιλαμβάνει τη δέσμευσή μας για μεταρρυθμίσεις και θα εκφράζει τις αξίες μας.
<P>
Θα ήθελα να προσθέσω μια τελευταία σκέψη για ένα θέμα που πρέπει να συνειδητοποιήσουμε περισσότερο, συγκεκριμένα την αλλαγή του κλίματος. Ασφαλώς είμαστε ελεύθεροι να κάνουμε ό,τι θέλουμε εδώ στη Γη, αν ωστόσο το κλίμα μας αλλάξει έτσι ώστε να κινδυνεύουμε και να φτωχύνουν μεγάλες περιοχές του πλανήτη, τότε οι πολιτικές μας προσπάθειες δεν θα μας ωφελήσουν σε τίποτα. Για τον λόγο αυτόν, το Σώμα και τα άλλα θεσμικά όργανα πρέπει να δώσουν προτεραιότητα στην αλλαγή του κλίματος. Εύχομαι στην Πρόεδρο του Συμβουλίου, στον Πρόεδρο της Επιτροπής και, φυσικά, στον δικό μας πρόεδρο, που θα διαδραματίσει όπως πάντα ενεργό ρόλο, καλή επιτυχία στη σύνοδο του Συμβουλίου αναφορικά με τις κοινές μας προσπάθειες και την κοινή μας Ευρώπη.
<SPEAKER ID="317" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, η ευρωπαϊκή πολιτική περνάει κατά το δεύτερο ήμισυ της κοινοβουλευτικής περιόδου σε μια καθοριστική φάση, όπου θα κυριαρχήσει η ανεύρεση λύσεων για μια σειρά ερωτημάτων και προβλημάτων που είναι ουσιαστικά για το μέλλον της Ευρώπης. Γι' αυτό, θα ήθελα να πω καταρχάς εξ ονόματος της Ομάδας μου ότι είμαστε έτοιμοι να αρχίσουμε στη φάση αυτή έναν εποικοδομητικό διάλογο με τα άλλα θεσμικά όργανα -με το Συμβούλιο και ιδίως με την Επιτροπή- με σκοπό να βρούμε έναν δρόμο που θα μας βγάλει από το αδιέξοδο στο οποίο βρίσκεται σήμερα η ΕΕ.
<P>
Κατά το πρώτο ήμισυ της θητείας μας, εμείς εδώ στο Σώμα ασκήσαμε σε διάφορα σημεία δικαιολογημένη κριτική, που μερικές φορές απευθυνόταν στην Επιτροπή. Ωστόσο, είμαστε πρόθυμοι να συνεργαστούμε στενά μαζί της για θέματα όπως η προετοιμασία και, κυρίως, η αξιολόγηση της επικείμενης διάσκεψης κορυφής, εάν ληφθεί ως δεδομένο ότι είτε θα αποκτήσει μια κοινωνική διάσταση η ευρωπαϊκή εσωτερική αγορά είτε οι πολίτες θα της γυρίσουν την πλάτη. Στο συνέδριο του Ευρωπαϊκού Σοσιαλιστικού Κόμματος θεσπίσαμε μια σειρά κατευθυντηρίων γραμμών και διατυπώσαμε ορισμένες απαιτήσεις που θα προβάλουμε σε αυτήν τη διάσκεψη κορυφής, και ο συνάδελφός μου Poul Nyrup Rasmussen, που επανεξελέγη με αυτήν την ευκαιρία ως πρόεδρός μας, θα μιλήσει σε λίγο εξ ονόματος της Ομάδας μας για την κοινωνική διάσταση της Ευρώπης. Αντιμετωπίζουμε, λοιπόν, την επιλογή μεταξύ κοινωνικής ασφάλειας και απόρριψης εκ μέρους του πληθυσμού, όμως τι θα γινόταν αν συμβεί το δεύτερο και αν η σημερινή στασιμότητα του σχεδίου για την ευρωπαϊκή ολοκλήρωση απειλούσε να το καταστρέψει; Στην περίπτωση αυτή, κύριε Barroso, δεν θα μπορούσαν να εκτελεστούν τα καθήκοντα που περιγράψατε. Τα χαρτιά είναι ανοιχτά. Είναι απλό να περιγραφεί αυτό που πρέπει να κάνουμε. " αλλαγή του κλίματος δεν είναι θέμα για επιπόλαιες συζητήσεις. Αν οι Κινέζοι και οι Ινδοί -συνολικά 2,3 δισεκατομμύρια ανθρώπων- διεκδικήσουν το δικαίωμα να χρησιμοποιούν τόση ενέργεια όση χρησιμοποιούμε εμείς οι Ευρωπαίοι και οι Αμερικανοί, τότε ο ρυθμός επέκτασης της οικονομίας τους θα σημάνει τον θάνατο του πλανήτη μας. Εδώ στην Ευρώπη μπορούμε να μειώσουμε όσο θέλουμε τις εκπομπές CO2 , αλλά οι εκεί εκπομπές θα είναι υπερπολλαπλάσιες των δικών μας. Πρέπει να δράσουμε, και η Ευρώπη πρέπει να διαδραματίσει ηγετικό ρόλο σε αυτό το πλαίσιο.
<P>
Τα χαρτιά είναι ανοιχτά. " Ρωσία δεν είναι μια άψογη δημοκρατία, και πρέπει να συζητηθεί η εσωτερική της πολιτική, είναι όμως μα χώρα που χρειαζόμαστε για να λυθούν όλες οι διεθνείς κρίσεις που μας απασχολούν. Καμία κρίση στο Ιράν ή στη Μέση Ανατολή δεν μπορεί να λυθεί χωρίς τη Ρωσία που -παρενθετικά- απειλείται η ίδια από τα πυρηνικά όπλα της Βόρειας Κορέας. Γι' αυτό, αισθάνομαι ευγνωμοσύνη προς τη φινλανδική Προεδρία του Συμβουλίου διότι έκανε τόσο μεγάλο κόπο για την προετοιμασία της συμφωνίας εταιρικής σχέσης και συνεργασίας και την έναρξη διαπραγματεύσεων. Ελπίζω ότι η κυβέρνηση της Πολωνίας θα καταλάβει και αυτή τελικά ότι χρειαζόμαστε αυτήν τη συμφωνία εταιρικής σχέσης και συνεργασίας.
<P>
Οι διεθνείς κρίσεις που περιέγραψα, ιδίως δε η κρίση στη Μέση Ανατολή, συνιστούν έναν πραγματικό και άμεσο κίνδυνο, και η ειρήνευση θα απαιτήσει πολλά έξυπνα βήματα. Ένα από τα βήματα που πρέπει να κάνουμε αν θέλουμε να χτίσουμε μια γέφυρα προς τις αποσταθεροποιημένες περιοχές γύρω από την Ευρώπη είναι να δώσουμε στην Τουρκία μια προοπτική για ένταξη. Αυτό που μόλις εγκρίθηκε είναι κυριολεκτικά μια σωστή απόφαση. Πρώτα από όλα, είναι ένα μήνυμα προς την κυβέρνηση της Τουρκίας ότι θέλουμε τη συνέχιση των διαπραγματεύσεων. Απευθύνω έκκληση προς την κυβέρνηση της Τουρκίας να μην σταματήσει τις μεταρρυθμιστικές της προσπάθειες, να μην υποκύψει στον πειρασμό να παίξει το εθνικό πολιτικό χαρτί μιας σύντομης αντιευρωπαϊκής στροφής αποβλέποντας σε λίγες ψήφους επιπλέον μόνο και μόνο για να πει ύστερα πως δεν το εννοούσε έτσι. Αυτό δεν γίνεται, ούτε και γίνεται να στέλνουμε και εμείς από την πλευρά μας κάθε μέρα ένα άλλο μήνυμα. Γι' αυτό, θα πρέπει ο κ. Poettering και η Καγκελάριος Μέρκελ, όταν αναλάβει την Προεδρία του Συμβουλίου, να αποφασίσουν τι θέλουν, αν θέλουν ή όχι να έχει η Τουρκία προοπτική για ένταξη. Με άλλα λόγια, δεν πρόκειται να λειτουργήσει το να αναζητάμε απεγνωσμένα το ένα ή το άλλο επιχείρημα για να μπορούμε να πούμε πως δεν γίνεται - αυτό που θα μπορούσαμε να αποκαλέσουμε τη δικαιολογία της Κύπρου. Έτσι, έχουμε μια καλή απόφαση της Επιτροπής και μια ανάρμοστη αντίδραση της Άγκυρας. Ελπίζω ότι ο κ. Ερντογάν θα το ξανασκεφτεί, γενικά όμως η προοπτική της ένταξης είναι απαραίτητη για την ασφάλεια της Ευρώπης.
<P>
Θα ήθελα να προσθέσω ότι, μολονότι γνωρίζω πως οι περισσότεροι άνθρωποι το αντιμετωπίζουν αυτό με σκεπτικισμό, υπάρχουν φορές που οι πολιτικοί πρέπει να βρίσκουν το θάρρος να πουν ότι, ακόμα και αν ξέρουν τις αμφιβολίες των πολιτών και συνειδητοποιούν ότι οι ψηφοφόροι τους έχουν διαφορετική άποψη, πρέπει να γίνει έργο για να τους πείσουν, πρέπει να φέρουν επιχειρήματα χωρίς να υποχωρούν στην καιροσκοπία της καθημερινής πολιτικής, με την οποία μπορούν απλά να κερδίσουν τις επόμενες εκλογές. Όμως, η καταστροφή της γέφυρας προς τον ισλαμικό κόσμο που θα μπορέσουμε να χτίσουμε όταν φθάσει η Τουρκία στην Ευρώπη θα είναι πολύ πιο επικίνδυνη από μια εκλογική ήττα. Τα χαρτιά για τη διάσκεψη κορυφής είναι ανοιχτά. Μπορούμε να αντιμετωπίσουμε τα προβλήματα, και προσπάθησα να περιγράψω πώς μπορούμε να συμβάλουμε σε αυτό ως Σοσιαλιστική Ομάδα στο Ευρωπαϊκό Κοινοβούλιο.
<P>
(Χειροκροτήματα)
<SPEAKER ID="318" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, οι παρατηρητές θα χαρούν αν πληροφορηθούν ότι η Προεδρία μειώνει την έκταση των συμπερασμάτων του Συμβουλίου. Πληροφορούμαι ότι η έκταση του σχεδίου είναι τώρα 20 σελίδες περίπου, τουλάχιστον στα γαλλικά, αντί των συνήθων 60 σελίδων. Μπορεί να μην αισθάνονται την ίδια ευχαρίστηση ακούγοντας από τον κ. Poettering ότι το Ευρωπαϊκό Λαϊκό Κόμμα συνεδριάζει αύριο προκειμένου να προετοιμαστεί για τη διάσκεψη κορυφής. Είναι τόσο διχασμένοι για θέματα όπως η Τουρκία ώστε, όταν προετοιμάζουν τη διάσκεψη κορυφής, τα πράγματα δεν εξελίσσονται ποτέ προς το καλύτερο! Πληροφορούμαι μάλιστα ότι η γραμματεία του Συμβουλίου ετοιμάζει μια επιστολή στην οποία θα αναφέρεται: "σας παρακαλούμε, αν τα πράγματα δεν βελτιωθούν σύντομα, μπορεί να χρειαστεί να σας ζητήσουμε να σταματήσετε να μας βοηθάτε!"
<P>
Θέλω να αναφερθώ σε τρία θέματα τα οποία περιλαμβάνονται στην ημερήσια διάταξη της διάσκεψης κορυφής: διεύρυνση, ενέργεια και μετανάστευση. Το Συμβούλιο θα συζητήσει σχετικά με τη διεύρυνση και, αναμφίβολα, την ικανότητα ένταξης. Ενδεχομένως να καταλήξουν σε συμφωνία σχετικά με το ποια είναι τα όρια της Ευρώπης, αλλά υποπτεύομαι ότι ο Jean Monnet μπορεί να είχε δίκιο όταν, απευθυνόμενος το 1955 στην Κοινή Συνέλευση της Ευρωπαϊκής Κοινότητας Άνθρακα και Χάλυβα, τη συνέλευση που προηγήθηκε της δημιουργίας του ΕΚ, έκανε λόγο για μια "ευρύτερη ενωμένη Ευρώπη τα όρια της οποίας ορίζονται μόνον από όσους δεν έχουν ακόμη ενταχθεί". Όπως θα έλεγαν οι Κινέζοι, κάπως πιο πεζά: "εκείνοι που αποφασίζουν πότε έχει γεμίσει το λεωφορείο είναι όσοι βρίσκονται απ' έξω".
<P>
Είναι σημαντικό να συζητήσουμε το θέμα της Τουρκίας, και επαινώ την Επιτροπή, και ιδίως τον Επίτροπο Rehn, διότι ανέλαβε την πρωτοβουλία να καταθέσει μια αυστηρή πρόταση προτού αρχίσουν να εκδηλώνονται άναρχες αντιδράσεις από τις εθνικές πρωτεύουσες· μια αυστηρή πρόταση η οποία υποστηρίχθηκε από τους υπουργούς Εξωτερικών και, ελπίζω, θα ακολουθηθεί από το Συμβούλιο. Πρέπει, όμως, τότε να αναγνωρίσουμε ότι, προτού συζητήσουμε ξανά για το θέμα της διεύρυνσης, οφείλουμε να διευθετήσουμε την κατάσταση όσον αφορά το συνταγματικό πλαίσιο, διότι ο ευρωπαϊκός λαός δεν θα θέλει να διευρυνθούμε περισσότερο χωρίς μια σαφή βάση για την περαιτέρω ανάπτυξη της Ένωσής μας. Δεν ωφελεί να θεωρήσουμε ότι μπορούμε να ξαναγράψουμε τη Συνθήκη της Νίκαιας για την Κροατία. Ας διευθετήσουμε πρώτα το θέμα του Συντάγματος.
<P>
Ως προς το θέμα της ενέργειας, εκείνο που ανησυχεί κυρίως την Ομάδα μου, κυρία Προεδρεύουσα του Συμβουλίου, είναι ότι η Ευρωπαϊκή Ένωση κινδυνεύει να τεθεί υπό καθεστώς ομηρίας. Κινδυνεύει να μετατραπεί σε όμηρο των παραγωγών, είτε βρίσκονται στη Ρωσία, είτε στη Βόρεια Αφρική ή την Κεντρική Ασία -ίσως ακόμη και στη Λατινική Αμερική- στον τομέα των βιοκαυσίμων. Αυτό που πρέπει επειγόντως να πράξουμε στην Ευρώπη είναι να μειώσουμε την κατανάλωση ενέργειας των οχημάτων και του ηλεκτρικού εξοπλισμού· να μειώσουμε την κατανάλωση ενέργειας για θέρμανση μέσω του καλύτερου σχεδιασμού των κτηρίων· να μειώσουμε την κατανάλωση ενέργειας του ηλεκτρονικού εξοπλισμού· και να αυξήσουμε την παραγωγή ασφαλών, βιώσιμων πηγών ενέργειας - βιομάζας, όπως προτείνει η Επιτροπή, και ανανεώσιμων πηγών ενέργειας, ίσως μέσω της έρευνας για τη μετάβαση σε μια οικονομία υδρογόνου ή εξετάζοντας τις δυνατότητες της πυρηνικής σύντηξης.
<P>
Πρέπει να ελευθερώσουμε τις αγορές, διότι ένας από τους λόγους για τους οποίους δεν διαθέτουμε κατάλληλη ενεργειακή πολιτική στην Ευρώπη είναι το γεγονός ότι η αγορά δεν έχει ελευθερωθεί όπως πρέπει. Χαίρομαι διότι ακόμα και οι Σοσιαλδημοκράτες, στη διάσκεψή τους στο Οπόρτο την περασμένη εβδομάδα, αναγνώρισαν επιτέλους ότι ο ανταγωνισμός θα είναι σημαντικός για τη μελλοντική ανάπτυξη.
<P>
Όσον αφορά τη μετανάστευση, η Επιτροπή και το Συμβούλιο εστιάζουν την προσοχή τους υπερβολικά στις πτυχές της ασφάλειας και ανεπαρκώς στις οικονομικές ή ανθρωπιστικές πτυχές. Δεν μπορείτε να μιλάτε για "αποτελεσματική διαχείριση" της μετανάστευσης, για "ενίσχυση" του Οργανισμού Διαχείρισης Εξωτερικών Συνόρων κ.ο.κ., χωρίς να αναγνωρίζετε την ανθρώπινη τραγωδία που εκτυλίσσεται στις νότιες ακτές μας επειδή οι άνθρωποι αυτοί πιστεύουν ότι θα βρουν δουλειά εδώ στην Ευρώπη. Ο κ. Πρόεδρος ανέφερε ότι πρόκειται για μακροπρόθεσμη πρόκληση - ναι, αλλά επί πέντε χρόνια το Συμβούλιο δεν έχει κάνει τίποτε για αυτό το θέμα, και πρέπει να σημειώσουμε πρόοδο.
<P>
Τέλος, εάν το Συμβούλιο θελήσει να συζητήσει το θέμα της έδρας του Galileo -εξ όσων γνωρίζω, την διεκδικούν εξίσου η Πράγα, η Βαλέτα και η Λιουμπλιάνα- γιατί δεν ακολουθούν το παράδειγμα αυτού εδώ του θαυμάσιου θεσμικού οργάνου και να δημιουργήσουν έδρες και στις τρεις πόλεις; Τουλάχιστον όσοι θα βλέπουν την έδρα του Galileo θα μπορούν να αναφωνήσουν eppur si muove!
<SPEAKER ID="319" NAME="Πρόεδρος">
Δεν μιλάτε σοβαρά, σωστά, κύριε Watson;

<CHAPTER ID="023">
Διασφάλιση της ποιότητας των τροφίμων - εναρμόνιση ή αμοιβαία αναγνώριση προτύπων (συνοπτική παρουσίαση)
<SPEAKER ID="205" NAME="Πρόεδρος">
Το επόμενο θέμα είναι μια συνοπτική παρουσίαση της έκθεσης από την κυρία Petre, εκ μέρους της Επιτροπής Γεωργίας και Ανάπτυξης της Υπαίθρου, για τη διασφάλιση της ποιότητας των τροφίμων: εναρμόνιση ή αμοιβαία αναγνώριση προτύπων.
<SPEAKER ID="206" NAME="Maria Petre">
εισηγήτρια. - (RO) Πρώτα από όλα θα ήθελα να ευχαριστήσω την Ευρωπαϊκή Επιτροπή για αυτή την πρωτοβουλία θετικής υποδοχής της Πράσινης Βίβλου σχετικά με την ποιότητα των αγροτικών προϊόντων και για τις διαβουλεύσεις που δρομολογήθηκαν σχετικά με αυτό το θέμα.
<P>
" Πράσινη Βίβλος δίνει μια απάντηση στην πραγματική ανάγκη των Κρατών Μελών να προωθήσουν την εικόνα των αγροτικών προϊόντων τους, ιδιαίτερα τις ωφέλειες σε σχέση με την ποιότητα, τόσο μεταξύ των Ευρωπαίων καταναλωτών όσο και των καταναλωτών σε άλλες χώρες. Τα υψηλά αυτά πρότυπα απαιτούνται από τους καταναλωτές και είναι ένα μέσο για την επίτευξη της μέγιστης προστιθέμενης αξίας. Παρόλο που δεν ισχύει η διαδικασία της συναπόφασης, ελπίζω ότι η άποψη του Ευρωπαϊκού Κοινοβουλίου θα ληφθεί οπωσδήποτε υπόψη στις επόμενες φάσεις.
<P>
Θα ήθελα, επίσης, να ευχαριστήσω τους συναδέλφους μου από την Επιτροπή Γεωργίας και Ανάπτυξης της Υπαίθρου και, ιδιαίτερα, τους εμπειρογνώμονες για την υποστήριξη που παρείχαν στην προώθηση αυτής της έκθεσης.
<P>
" απλοποίηση των προτύπων διάθεσης στην αγορά, η καλύτερη ενημέρωση των καταναλωτών, ιδιαίτερα για την προέλευση των ειδών διατροφής και η καλύτερη προστασία των ευρωπαϊκών προϊόντων ποιότητας σε παγκόσμιο επίπεδο είναι ορισμένες από τις σημαντικότερες προτάσεις στην έκθεση.
<P>
" πολιτική για την ποιότητα δεν μπορεί να αντιμετωπίζεται ξεχωριστά από το ζήτημα του μέλλοντος της ΚΓΠ ή από προκλήσεις όπως η κλιματική αλλαγή, η ανάγκη διατήρησης της βιοποικιλότητας, τα ενεργειακά αποθέματα και η διαχείριση των υδάτινων πόρων. Ταυτόχρονα, οι καταναλωτές, όπως όλοι γνωρίζουμε, δείχνουν ολοένα μεγαλύτερο ενδιαφέρον όχι μόνο για την ασφάλεια των τροφίμων αλλά και για την προέλευση και τις μεθόδους παραγωγής των ειδών διατροφής.
<P>
Τα προγράμματα πιστοποίησης συνδέονται στο μυαλό των καταναλωτών με μια εγγύηση υψηλότερης ποιότητας. Ο σκοπός των προτύπων πρέπει να είναι να βοηθά τους αγρότες να παρέχουν ποιοτικά προϊόντα τα οποία αντεπεξέρχονται στις προσδοκίες των καταναλωτών, δεν τους απογοητεύουν και διευκολύνουν τη σύγκριση των τιμών σε μια σειρά ποιοτικών προϊόντων.
<P>
Ως εισηγήτρια, θα ήθελα να δω να περιορίζεται το επίπεδο πολυπλοκότητας του ευρωπαϊκού συστήματος βασικών κριτηρίων και των πολυάριθμων διατάξεων με τις οποίες πρέπει να συμμορφώνονται οι Ευρωπαίοι αγρότες. Τάσσομαι υπέρ της απλοποίησης και υιοθέτησης κανόνων που θα εγγυώνται επαρκώς την ασφάλεια των τροφίμων στην ΕΕ.
<P>
Επίσης, προτείνω μέσα για την απλοποίηση της διαδικασίας θέσπισης προτύπων με τη συντόμευση των διαδικασιών στην Επιτροπή, τη μεταφορά αυτού του βάρους σε άλλα σώματα ή την παραπομπή σε διεθνή πρότυπα. Πιστεύω, επίσης, ότι οποιαδήποτε απλοποίηση πρέπει να λαμβάνει υπόψη τα διοικητικά καθήκοντα που εμπίπτουν στην αρμοδιότητα των δημόσιων αρχών ή φορέων. Καθώς οι τάσεις της αγοράς μεταβάλλονται και η τεχνολογία εξελίσσεται, τα πρότυπα για τη διάθεση των προϊόντων στην αγορά ενδέχεται να απαξιωθούν εν μέρει και πρέπει να προσαρμοστούν και να επικαιροποιηθούν.
<P>
" Ευρωπαϊκή Ένωση πρέπει να επιμείνει ώστε όλα τα είδη διατροφής να συμμορφώνονται με τα πρότυπα παραγωγής της, ιδιαίτερα αναφορικά με την υγεία και την ασφάλεια. Επιπλέον, η Ευρωπαϊκή Ένωση πρέπει να διασφαλίσει δίκαιους και ίσους όρους μεταξύ των τοπικά παραγόμενων προϊόντων και των προϊόντων από τρίτες χώρες. Είμαι υπέρ της υποχρεωτικής επισήμανσης του τόπου παραγωγής πρωτογενών προϊόντων ως προϊόντα που "παράγονται στην Ευρωπαϊκή Ένωση" ή εκτός αυτής.
<P>
Επίσης, θα ήθελα να επεκταθεί αυτό το σύστημα στα επεξεργασμένα είδη διατροφής προκειμένου να λαμβάνεται υπόψη η προέλευση των κύριων συστατικών και των πρώτων υλών και να γίνεται μια σύνδεση μεταξύ αυτών των ειδών και του τόπου τελευταίας επεξεργασίας του προϊόντος. Πιστεύω ότι πρέπει να υιοθετηθούν κανόνες σχετικά με τη χρήση των όρων "όρος" και "νήσος" δεδομένης της σημαντικής προκύπτουσας προστιθέμενης αξίας για τα αγροτικά προϊόντα και τα είδη διατροφής από αυτές τις λιγότερο ευνοημένες περιοχές.
<SPEAKER ID="207" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, θα ήθελα να ευχαριστήσω την εισηγήτρια κυρία Petre για αυτή την έκθεση. " ευρωπαϊκή πολιτική για την ποιότητα των αγροτικών προϊόντων αποτελεί σημαντικό θέμα για τους αγρότες, τους παράγοντες που συμμετέχουν στη διατροφική αλυσίδα γενικότερα και, φυσικά, τους καταναλωτές. Για αυτό το λόγο, η Επιτροπή υιοθέτησε την Πράσινη Βίβλο για την ποιότητα των αγροτικών προϊόντων και προχώρησε σε διαβουλεύσεις με τα ενδιαφερόμενα μέρη πριν από τη θέσπιση νομοθετικών προτάσεων.
<P>
Κυρία Petre, η Επιτροπή καλωσορίζει την έκθεσή σας όπως και τις συζητήσεις που έγιναν στις διάφορες επιτροπές του Ευρωπαϊκού Κοινοβουλίου. Οι συζητήσεις αυτές έρχονται να προστεθούν στις 560 εισηγήσεις που λάβαμε κατά τη διάρκεια της περιόδου διαβούλευσης που ορίστηκε προκειμένου να βοηθήσει την Επιτροπή να προσδιορίσει τις στρατηγικές κατευθύνσεις οι οποίες θα δημοσιευτούν σε μια ανακοίνωση που προγραμματίζεται για τα τέλη Μαΐου αυτού του έτους.
<P>
" Επιτροπή προτίθεται να βοηθήσει τους αγρότες της Ευρώπης να επικοινωνήσουν τις απαιτητικές προϋποθέσεις παραγωγής με τις οποίες συμμορφώνονται. Ανέφερα ότι η πρόταση για την επισήμανση του τόπου παραγωγής έτυχε ελάχιστης υποστήριξης, ενώ ακόμα μικρότερης υποστήριξης έτυχε η ιδέα ενός ευρωπαϊκού λογότυπου που θα καταδεικνύει τη συμμόρφωση με τα ευρωπαϊκά πρότυπα. Από την άλλη, υπάρχει η απαίτηση για επισήμανση της "χώρας προέλευσης".
<P>
" Επιτροπή καλωσορίζει την υποστήριξη που παρέχεται στην πολιτική της για απλοποίηση των εμπορικών προτύπων. " Επιτροπή τασσόταν ανέκαθεν υπέρ της απλοποίησης της νομοθεσίας όπου είναι απαραίτητο. Επομένως, κυρία Petre, μας παροτρύνετε και μας ενθαρρύνετε να συνεχίσουμε το έργο μας.
<P>
" Επιτροπή σημείωσε το αίτημα για τον προσδιορισμό προαιρετικών αποκλειστικών όρων, όπως "αγρόκτημα" ή "όρος". Μπορώ να σας πω ότι την άποψη συμμερίζεται η πλειοψηφία όσων ανταποκρίθηκαν στην Πράσινη Βίβλο.
<P>
Όσον αφορά στη γεωγραφική ενημέρωση, η Επιτροπή συμμερίζεται την άποψή σας. Οι διαδικασίες πρέπει να απλοποιηθούν ή, τουλάχιστον, να επισπευσθούν. Επί του παρόντος εξετάζουμε την ανταπόκριση στην Πράσινη Βίβλο για να αποφασίσουμε πώς θα γίνει αυτό.
<P>
Το ζήτημα σύστασης ενός οργανισμού παραμένει ανοιχτό. Στο μεταξύ, τα πλεονεκτήματα και μειονεκτήματα του εν λόγω σώματος πρέπει να μελετηθούν με προσοχή.
<P>
Όσο για τις διαπραγματεύσεις με τον ΠΟΕ, μπορώ να σας διαβεβαιώσω ότι η αναγνώριση των ευρωπαϊκών συστημάτων ποιότητας παραμένει σταθερά στην ατζέντα της Επιτροπής. Διαφαίνεται στον ορίζοντα η πιθανότητα συναίνεσης σχετικά με την ανάγκη εναρμόνισης και σύστασης ενός πλαισίου για τα συστήματα πιστοποίησης όπως και για να υπάρξει αμοιβαία αναγνώριση μεταξύ αυτών των συστημάτων. Οι κατευθυντήριες οδηγίες θα πρέπει να είναι επαρκείς και να αποφεύγουν τον υπερβολικά μεγάλο αριθμό διοικητικών περιορισμών.
<P>
Αυτό είναι ένα πρώτο βήμα προς μια αληθινή πολιτική ποιότητας για τα αγροτικά προϊόντα. " Επιτροπή αναμένει τώρα με ανυπομονησία τα επόμενα βήματα και τις αποδοτικές συζητήσεις που περιμένουμε και μιλώντας για τη συνάδελφό μου, κυρία Fischer Boel, σας διαβεβαιώνω ότι η Επιτροπή θα ζητήσει τη συμμετοχή του Κοινοβουλίου σε όλες τις επόμενες ενέργειες στις οποίες θα προχωρήσει σε αυτό τον τομέα. Είναι ένας τομέας τη σημασία του οποίου τονίσατε πολύ σωστά, κυρία Petre, όχι μόνο για τους παραγωγούς αλλά και για όλους εμάς ως καταναλωτές.
<SPEAKER ID="208" NAME="Πρόεδρος">
" συζήτηση του θέματος ολοκληρώθηκε. " ψηφοφορία θα διεξαχθεί αύριο.
<P>
Γραπτές Δηλώσεις (Κανονισμός 142)
<SPEAKER ID="209" NAME="Magor Imre Csibi  " AFFILIATION="ALDE">
γραπτώς. - Σε ένα κόσμο που χαρακτηρίζεται από υψηλό βαθμό παγκοσμιοποίησης, οι αγρότες αντιμετωπίζουν ολοένα και μεγαλύτερες πιέσεις. Προκειμένου να είναι ανταγωνιστικοί, πρέπει είτε να περικόψουν το κόστος είτε να εξειδικευτούν στην παραγωγή ορισμένων προϊόντων υψηλής ποιότητας. Έτσι, τα προγράμματα για την ποιότητα των τροφίμων δεν παρέχουν μόνο στους καταναλωτές αυθεντικά προϊόντα αλλά μπορούν επίσης να στηρίξουν την αγροτική ανάπτυξη. Για να δώσουμε στους αγρότες μια εναλλακτική λύση για την αγροτική ανάπτυξη, πρέπει να απλοποιήσουμε τα πρότυπα διάθεσης των προϊόντων στην αγορά και να ενισχύσουμε τα κίνητρα για τη συμμετοχή των παραγωγών μικρής κλίμακας. Ωστόσο, η απλοποίηση των προτύπων δεν σημαίνει λιγότερη ποιότητα ή αυθεντικότητα. Τα πρότυπα της ΕΕ για τη διάθεση των τροφίμων στην αγορά είναι ήδη από τα αυστηρότερα στον κόσμο. Για να διατηρήσουμε την εμπιστοσύνη στα προγράμματα ποιότητας, είναι απαραίτητο να τα εφαρμόσουμε με ενισχυμένους ελέγχους και συστήματα εντοπισμού της προέλευσης. Επιπλέον, στην περίπτωση των "προστατευόμενων γεωγραφικών ενδείξεων" ή της "προστατευόμενης ονομασίας προέλευσης", θα ήταν καλό να επισημαίνεται ο τόπος προέλευσης του κύριου συστατικού (συστατικών) σε περίπτωση που δεν προέρχεται από τη συγκεκριμένη περιοχή. Οι καταναλωτές αναγνωρίζουν σε αυτά τα προϊόντα συγκεκριμένα χαρακτηριστικά που προκύπτουν από μια ορισμένη προέλευση ή μέθοδο καλλιέργειας. Υπάρχουν, ωστόσο, περιπτώσεις όπου το συστατικό που αναφέρεται στην ετικέτα δεν είναι ακριβώς το ίδιο με αυτό που χρησιμοποιείται στο συγκεκριμένο προϊόν, π.χ. "χοιρομέρι Πάρμας" που δεν προέρχεται στην πραγματικότητα από την Πάρμα.
<SPEAKER ID="210" NAME="Véronique Mathieu  " AFFILIATION="PPE-DE">
γραπτώς. - (FR) Ο καταναλωτής γίνεται ολοένα πιο απαιτητικός σε σχέση με την ποιότητα, την προέλευση και την ασφάλεια των αγροτικών προϊόντων. " ΕΕ έχει εισαγάγει με επιτυχία ένα σύστημα επισήμανσης της ποιότητας που εγγυάται την αυθεντικότητα των τοπικών προϊόντων και των παραδοσιακών μεθόδων παραγωγής. Τα Κράτη Μέλη και η ΕΕ έχουν καθήκον τώρα να προωθήσουν αυτά τα ποιοτικά προϊόντα και να κάνουν περισσότερα για να τα προστατέψουν σε διεθνές επίπεδο. Αυτό προϋποθέτει μια εγγύηση θεμιτού ανταγωνισμού μεταξύ των ευρωπαϊκών προϊόντων και των προϊόντων από τρίτες χώρες ιδιαίτερα μέσω της προστασίας των Ευρωπαίων αγροτών απέναντι σε κάθε προϊόν που σφετερίζεται μια αναγνωρισμένη ονοματολογία. Τα προϊόντα οι ονομασίες των οποίων ενδέχεται να αποτελέσουν αντικείμενο ιδιοποίησης θα πρέπει να τυγχάνουν της διεθνούς προστασίας του ΠΟΕ και οποιοδήποτε αίτημα για καταχώρηση μιας προστατευόμενης ονομασίας από τρίτες χώρες θα πρέπει να υπόκειται σε μεγαλύτερο έλεγχο. Για την παροχή καλύτερης ενημέρωσης στον καταναλωτή, είναι σημαντικό η ετικέτα να προσδιορίζει τη χώρα προέλευσης των πρωτογενών προϊόντων και, στην περίπτωση επεξεργασμένων προϊόντων, την προέλευση των κύριων συστατικών και τον τόπο τελικής επεξεργασίας.
<P>
Ταυτόχρονα, η ΕΕ πρέπει να διασφαλίζει ότι τηρείται η αρχή της "υπό όρους πρόσβασης στην αγορά" συστήνοντας την υιοθέτηση από τον ΠΟΕ αυστηρότερων κριτηρίων προστασίας για τα ποιοτικά προϊόντα έτσι ώστε τα εισαγόμενα προϊόντα να υπόκεινται στις ίδιες προϋποθέσεις ασφάλειας και ποιότητας όπως τα ευρωπαϊκά προϊόντα.
<SPEAKER ID="993" NAME="Czesław Adam Siekierski  " AFFILIATION="PPE-DE">
γραπτώς. - (PL) Κυρία Πρόεδρε, η ποιότητα είναι η λέξη κλειδί σε ολόκληρο το φάσμα της αλυσίδας παραγωγής τροφίμων, δηλαδή από "το χωράφι στο τραπέζι". Είναι εξαιρετικά σημαντικό να ενημερώσουμε τους καταναλωτές στην ΕΕ για τις υψηλές απαιτήσεις και τα πρότυπα που εφαρμόζονται στον τομέα των τροφίμων, τα οποία πρέπει να πληρούν αγρότες και παραγωγοί αγροτικών προϊόντων και ειδών διατροφής, όπως και για το σχετικό κόστος. Τα τρόφιμα στην ΕΕ χαρακτηρίζονται από την υψηλή ποιότητά τους και από αντιστοίχως υψηλά πρότυπα. Δεν μπορεί να ισχυριστεί κανείς το ίδιο για τα εισαγόμενα προϊόντα.
<P>
Δεν νομίζω ότι πρέπει να δημιουργήσουμε περαιτέρω συστήματα πιστοποίησης σε Κοινοτικό επίπεδο ή περαιτέρω επισημάνσεις που θα διαφοροποιούν τα είδη διατροφής στην ΕΕ. Αυτό θα παραπλανήσει τον καταναλωτή. Αντιθέτως, πρέπει να εστιάσουμε σε μέτρα προώθησης προκειμένου να ενημερώσουμε τους καταναλωτές για τα σήματα της ΕΕ που χρησιμοποιούνται ήδη και τα οποία οι καταναλωτές πρέπει να θεωρούν ως εγγύηση ποιότητας.
<P>
Άλλη μια πρόκληση είναι η βελτίωση της διαδικασίας αξιολόγησης των αιτήσεων σχετικά με τα τοπικά προϊόντα και η επιτάχυνση της διαδικασίας καταχώρησης. Δυστυχώς, η επεξεργασία αυτών των αιτήσεων από την Ευρωπαϊκή Επιτροπή διαρκεί χρόνια. Οι περιοχές Lesser Poland και Kielce της Πολωνίας περιμένουν ακόμα την καταχώρηση προϊόντων όπως τα fasola korczyńska (φασόλι του Korczyn), kiełbasa lisiecka (λουκάνικο της Lisiecka), wiśnia nadwiślanka (κεράσι της περιοχής του Βιστούλα), śliwka szydłowska (δαμάσκηνο του Szydlow), jabłka łąckie (μήλο του Łącko), obwarzanek krakowski (πρέτσελ Κρακοβίας) και fasola z Doliny Dunajca (φασόλι της κοιλάδας του Δούναβη).

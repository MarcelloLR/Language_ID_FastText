<CHAPTER ID=1>
Έγκριση των συνοπτικών πρακτικών
<SPEAKER ID=1 NAME="Πρόεδρος">
Τα συνοπτικά πρακτικά της χθεσινής συνεδρίασης έχουν διανεμηθεί.
<P>
Υπάρχουν παρατηρήσεις;

<SPEAKER ID=2 LANGUAGE="DE" NAME="Posselt">
Κυρία Πρόεδρε, θα είμαι σύντομος. Αφορά κυρίως τα προχθεσινά συνοπτικά πρακτικά. Ζητώ την κατανόησή σας, ο συνάδελφος Pirker κι εγώ παραδώσαμε μία γραπτή σημείωση στη γραμματεία, για να μην ενοχλήσουμε τους συναδλέλφους μια και κατά τη διάρκεια της ψηφοφορίας σχετικά με τη συνδιάσκεψη για το κλίμα οι συσκευές ψηφοφορίας τέθηκαν εκτός λειτουργίας. Το ανέφερα αυτό στη γραμματεία. Μου είπαν ότι θα το καταχωρούσαν στα πρακτικά, αλλά δεν έχει καταχωρηθεί. Παρακαλώ όπως διευκρινιστεί το θέμα, γιατί αλλιώς στο μέλλον δεν θα μπορώ να διεκπεραιώνω τέτοια θέματα γραπτώς, θα είμαι αναγκασμένος όπως μερικοί συνάδελφοι να ζητώ τον λόγο. Κάτι τέτοιο όμως απαιτεί πολύ χρόνο.

<SPEAKER ID=3 NAME="Πρόεδρος">
Πολύ καλά κύριε Posselt. Θα προβούμε στη διόρθωση.

<SPEAKER ID=4 LANGUAGE="EN" NAME="Miller">
Κυρία Πρόεδρε, μετά λύπης μου λαμβάνω σήμερα τον λόγο να σχολιάσω τα πρακτικά της χθεσινής συνεδρίασης. Χθες αναφέρθηκα σε μια ανακρίβεια, που κατά τα φαινόμενα συνέβη στον συνάδελφό μου κ. Macartney, η οποία αφορά, όπως ισχυρίζεται, ένα μεταφραστικό λάθος.
<P>
Χθες ισχυρίσθηκε πως στο πρωτότυπο μιας τροπολογίας σημείωσε τις λέξεις "βοδινό Αγγλίας» που μεταφράστηκαν όμως ως "βοδινό Βρετανίας». Αυτή η πλευρά του Σώματος έχει πλέον δει το πρωτότυπο κείμενο το οποίο υπέβαλε η ομάδα του. Είναι σαφές ότι έγραφε "βοδινό Βρετανίας». Δεν γνωρίζω κατά πόσο ο κ. Macartney, φοβούμενος να δηλώσει ότι είναι χορτοφάγος, προσπαθεί να απαγορεύσει το βοδινό κρέας που προέρχεται από τη Μ. Βρετανία, υποπτεύομαι όμως ότι σ' αυτή την περίπτωση αποκαλύφθηκε. Πραγματικά οφείλει να ζητήσει συγνώμη από το Σώμα γιατί το παραπλάνησε και υπήρξε φειδωλός ως προς την αλήθεια.

<SPEAKER ID=5 LANGUAGE="EN" NAME="Macartney">
Κυρία Πρόεδρε, ούτε και για μένα είναι ευχάριστο το να πρέπει ν' απαντήσω σε σχόλια τέτοιου είδους. Δεν είμαι χορτοφάγος, είμαι όμως γλωσσομαθής. Κι επίσης είμαι πολύ προσεκτικός όταν υπογράφω τροπολογίες των οποίων γνωρίζω το περιεχόμενο. Οι υπηρεσίες της συνέλευσης μπορούν να επιβεβαιώσουν ότι η αρχική τροπολογία που κατατέθηκε από την ομάδα μας χρησιμοποίησε τον όρο "κρέας Αγγλίας». Δεν είμαι υπεύθυνος λοιπόν για ό, τι συνέβη στη συνέχεια, όμως το έχουμε επιβεβαιώσει με τον κ. David Martin που προέδρευε τη στιγμή εκείνη. Αυτό μπορεί να επιβεβαιωθεί από τις υπηρεσίες της συνέλευσης. Ελπίζω πως μπορούμε να δώσουμε ένα τέλος σ' αυτό το θέμα που αγγίζει τα άρια του γελοίου.

<SPEAKER ID=6 NAME="Πρόεδρος">
Κύριε Macartney, ούτως ή άλλως, βρισκόμαστε εν εξελίξει της έγκρισης των συνοπτικών πρακτικών. Το επισημαίνω σ' εσάς και στον κ. Miller. Επομένως, θα μεριμνήσουμε ούτως ώστε να καταγραφούν σωστά οι δηλώσεις των μεν και των δε.
<P>
(Εγκρίνονται τα συνοπτικά πρακτικά)

<CHAPTER ID=2>
Ψηφοφορίες
<SPEAKER ID=7 LANGUAGE="DE" NAME="Zimmermann">
 Κυρία Πρόεδρε, θα ήθελα να κάνω μια μικρή διευκρίνιση σχετικά με την έκθεσή μου. Όσοι ήταν παρόντες στην συζήτηση χθες το βράδυ θα έχουν βέβαια ακούσει για ποιό λόγο η επιτροπή δεν προτίθεται να αποδεχτεί τις προτάσεις τροποποίησης τις οποίες υποστηρίζουν οι Χριστιανοδημοκράτες και οι οποίες σχετίζονται με τη Συνθήκη του Αμστερνταμ. Θέλω για μια ακόμα φορά να δηλώσω με σαφήνεια ότι η Ομάδα στην οποία ανήκω δεν συμφώνησε με τις προτάσεις αυτές επειδή η Συνθήκη δεν έχει ακόμα επικυρωθεί και δεν μπορούμε ακόμα να ανατρέξουμε σ'αυτήν. Είναι κρίμα που συμπεριλήφθησαν στην έκθεση επειδή το ήθελε η πλειοψηφία. Είναι κάτι που πρέπει να αποδεχτούμε. Έτσι έχουν τα πράγματα. Θέλω όμως να τονίσω για μια ακόμα φορά ότι η Ομάδα μου δεν μπορεί να δεχτεί ότι αναφερόμαστε ήδη σε κάτι, που δεν έχει τεθεί ακόμα σε ισχύ.

<SPEAKER ID=8 LANGUAGE="EN" NAME="Tomlinson">
Κυρία Πρόεδρε, σας άκουσα ν' αναγγέλλετε μερικά από τα ονόματα εκείνων που θα προβούν σε αιτιολογήσεις ψήφου, οι οποίοι όμως δεν βρίσκονται σήμερα εδώ. Μπορείτε να ελέγξετε αν όλοι εκείνοι των οποίων τα ονόματα διαβάζετε για αιτιολογήσεις ψήφου είναι παρόντες; Διαφορετικά πρέπει να γίνει αιτιολόγηση μη ψήφου.

<SPEAKER ID=9 NAME="Πρόεδρος">
Βέβαια, έχετε απόλυτο δίκιο. Ο κ. Vanhecke είναι παρών, μόλις μας γνωστοποίησε ότι η αιτιολόγηση ψήφου του θα γινόταν γραπτώς. Η κ. Lindqvist επίσης μόλις μας γνωστοποίησε ότι κι εκείνη θα την αιτιολογούσε γραπτώς. Ο κ. Holm και ο κ. Wibe βρίσκονται εδώ. Όλοι είναι παρόντες. Θαυμάσια! Τους συγχαίρω, λόγω του ότι παρουσιάζουν την αιτιολόγηση ψήφου τους γραπτώς. Ελπίζω μόνο την επόμενη φορά να την αιτιολογήσουν προφορικώς, τονίζοντάς μας έτσι την παρουσία τους.

<SPEAKER ID=10 NAME="Lindqvist">
 - (SV) Είναι καλό να λυθεί το πρόβλημα των προσφύγων σε παγκόσμιο επίπεδο και να μπορούν να κατανεμηθούν οι πρόσφυγες σε πολλές χώρες.
<P>
Φοβούμαι ότι μια κοινή πολιτική για τους πρόσφυγες, το άσυλο και τις άδειες παραμονής στην ΕΕ μπορεί να συνεπάγεται μια σκληρότερη πολιτική για τους πρόσφυγες και ψηλότερα τείχη προς τον υπόλοιπο κόσμο.

<SPEAKER ID=11 NAME="Wibe">
 - (SV) Φοβάμαι πάρα πολύ ότι οι προϋποθέσεις που τίθενται στην πρόταση τροπολογίας υπ. αριθμ. 3 της έκθεσης, δηλαδή να καθορίσουν τα κράτη μέλη σταδιακά ενιαίες και συντονισμένες διαδικασίες στους τομείς του ασύλου, της μετανάστευσης και της παραβίασης των εξωτερικών συνόρων των κρατών μελών, θα οδηγήσει την ΕΕ να χτίσει ακόμα ψηλότερα τείχη προς τον υπόλοιπο κόσμο και να καταστήσει ακόμη δυσκολότερο για τους πολιτικούς πρόσφυγες το να αναζητήσουν άσυλο σε εμάς.

<SPEAKER ID=12 NAME="Holm">
 - (SV) Δεν υποστηρίζω το αίτημα να έχει η ΕΕ, μέσω της υπερεθνικοποίησης, την ευθύνη για τους τομείς του ασύλου και της μετανάστευσης. Θεωρώ ότι είναι ένα ζήτημα για το οποίο οι αποφάσεις είναι περισσότερο κατάλληλο να καθορισθούν σε εθνικό επίπεδο. Αντίθετα, διάκειμαι φυσικά θετικά απέναντι στην διακρατική συνεργασία σ'αυτούς τους τομείς.
<P>
Γι·αυτό, ο στόχος αυτού του προγράμματος, η προώθηση της συνεργασίας μεταξύ των υπεύθυνων αρχών στα κράτη μέλη, είναι αξιέπαινος. Είναι καλό επίσης ότι διευρύνεται η συνεργασία με τις χώρες της Ανατολικής και Κεντρικής Ευρώπης.

<CHAPTER ID=3>
Τροχοφόρα οχήματα
<SPEAKER ID=13 NAME="Πρόεδρος">
Η ημερήσια διάταξη προβλέπει τη συζήτηση της έκθεσης (Α4-0342/97) του κ. Κittelmann, εξ ονόματος της Επιτροπής Εξωτερικών Οικονομικών Σχέσεων, σχετικά με την πρόταση απόφασης του Συμβουλίου ενόψει της προσχώρησης της Ευρωπαϊκής Οικονομικής Κοινότητας στη Συμφωνία της Οικονομικής Επιτροπής των Ηνωμένων Εθνών για την Ευρώπη που αφορά την υιοθέτηση ενιαίων τεχνικών προδιαγραφών για τα τροχοφόρα οχήματα, τον εξοπλισμό και τα εξαρτήματα που είναι δυνατό να τοποθετούνται ή να χρησιμοποιούνται σε τροχοφόρο όχημα, και τις προϋποθέσεις αμοιβαίας αναγνώρισης των εγκρίσεων οι οποίες χορηγούνται σύμφωνα μ' αυτές τις προδιαγραφές ( "αναθεωρημένη συμφωνία του 1958») (9868/97 - C40467/97-96/0006(AVC).

<SPEAKER ID=14 NAME="Kittelmann">
, εισηγητής. (DE ) Κυρία πρόεδρε, αξιότιμοι κυρίες και κύριοι συνάδελφοι, η συμφωνία έχει πολύ μακροσκελή τίτλο αλλά είναι σίγουρα και μια πολύ σημαντική τροποποιημένη συμφωνία που πολύ πιθανόν να ψηφιστεί σήμερα. Η Επιτροπή Εξωτερικών Υποθέσεων, Ασφάλειας και Αμυντικής Πολιτικής σας προτείνει να αποδεχτείτε την πρόταση. Εγκρίναμε την έκθεση ήδη από τον Νοέμβριο του προηγούμενου έτους. Όμως αρχές Ιανουαρίου μας ενημέρωσε το Συμβούλιο ότι επιθυμούσε να αποσύρει την αίτηση του με την οποία ζητούσε την αποδοχή της έκθεσης, για να επεξεργαστεί την πρόταση της Επιτροπής και να υποβάλει νέες προτάσεις. Επρόκειτο για μια επιτυχημένη διαδικασία. Η έκθεση που έχουμε τώρα στα χέρια μας είναι πολύ βελτιωμένη.
<P>
Τί περιλαμβάνει η συμφωνία του 1958 της Επιτροπής Οικονομικών των Ηνωμένων Εθνών για την Ευρώπη. To 1958 μερικά από τα κράτη που εκπροσωπούνταν στην Επιτροπή Οικονομικών των Ηνωμένων Εθνών για την Ευρώπη σύναψαν μια Συμφωνία σχετικά με την αποδοχή ενιαίων προϋποθέσεων όσον αφορά την έγκριση εξαρτημάτων για οχήματα και ειδών εξοπλισμού. Γνωρίζω ότι οι συνάδελφοι Mombaur και Malangre επικροτούν την συμφωνία αυτή ιδιαιτέρως. Πιο συγκεκριμένα πρόκειται για την αμοιβαία αναγνώριση ανάμεσα στους συμβαλλόμενους των διαφόρων τύπων οχημάτων που έχουν κατασκευαστεί με αυτές τις προδιαγραφές.
<P>
Στην πρόταση της Επιτροπής υπάρχει το σκεπτικό να προσχωρήσει και η Ευρωπαϊκή Κοινότητα στην Συμφωνία αυτή των Η.Ε. Θεωρώ ότι αυτό είναι πολύ ευχάριστο γιατί δείχνει ότι η Ε.Ε προσχωρεί όλο και περισσότερο σε διεθνείς συμφωνίες και μπορεί να ψηφίζει σαν νομικό πρόσωπο. Λόγω κάποιων νομικών κωλυμάτων πρόκειται να είναι η Ευρωπαϊκή Κοινότητα ο συμβαλλόμενος στην Συμφωνία αυτή και όχι η Ε.Ε, κι αυτό γιατί η Ε.Ε δεν διαθέτει διεθνή νομική υπόσταση.
<P>
Η οικονομική σημασία μιας τέτοιας συμφωνίας για την ευρωπαϊκή αυτοκινητοβιομηχανία είναι προφανής. Από τότε που υφίσταται αυτή η συμφωνία έχουν ψηφιστεί σχεδόν εκατό κανόνες που αφορούν όλοι είδη εξοπλισμού και εξαρτήματα αυτοκινήτων. Μια νέα διαπραγμάτευση έγινε απαραίτητη μετά την ολοκλήρωση της εσωτερκής αγοράς της Ε.Ε. Από τότε έγινε φανερό ότι λόγω της ραγδαίας τεχνολογικής εξέλιξης στην αυτοκινητοβιομηχανία, και την αυξανόμενη διεθνή εμπορική δραστηριότητα ήταν αναγκαίο ένα διεθνώς αναγνωρισμένο πλαίσιο ρύθμισης.
<P>
Η τωρινή πρόταση διαφέρει από την προηγούμενη σε τρία σημεία. Πρώτον: Ο ρόλος που θα έχουν τα κράτη μέλη μετά την προσχώρηση της Ευρωπαϊκής Κοινότητας περιγράφεται τώρα λεπτομερέστερα.
<P>
Δεύτερον: Ως επιπλέον νομική βάση για την προσχώρηση της Ευρωπαϊκής Κοινότητας στην τροποποιημένη Συμφωνία προστέθηκε το άρθρο 100α.
<P>
Τρίτον: Στην συμφωνία για την συνεισφορά προστέθηκε το παράρτημα 3 το οποίο ρυθμίζει τις πρακτικές λεπτομέρειες της συμμετοχής της Κοινότητας και των κρατών μελών στην Συμφωνία. Κυρίως αυτή η πρόταση κάνει πολύ ευκολότερη την από μέρους μας ψήφιση σε σχέση με πριν από ένα χρόνο, γιατί αυτό το παράρτημα περιέχει την αξίωση την οποία είχαμε απευθύνει στην Επιτροπή από κοινού με την Επιτροπή Οικονομικής, Νομισματικής και Βιομηχανικής Πολιτικής, σύμφωνα με την οποία θα πρέπει η Επιτροπή να ενημερώνει εγκαίρως το Κοινοβούλιο πριν από την τυπική κατάθεση των προτάσεων για την δημοσίευση της νέας ρύθμισης.
<P>
Έτσι, θα μπορεί το Κοινοβούλιο ήδη από αυτό το αρχικό στάδιο να γνωστοποιεί τις επιθυμίες του. Μια τέτοια διαδικασία πληροφόρησης έγινε αποδεχτή από τον Επίτροπο Bangemann και επιβεβαιώθηκε γραπτώς. Ο κύριος Bangemann κρατάει τις υποσχέσεις του. Η συγκατάθεση του αυτή αποτελεί τώρα τμήμα της τυπικής νομικής πράξης και έτσι έχει μεγαλύτερη αξία.
<P>
Σχετικά με την μεταφορά της ρύθμισης αυτής στο κοινοτικό δίκαιο θα πρέπει να εφαρμοστεί η διαδικασία της συναπόφασης, θα πρέπει να ζητηθεί δηλαδή η έγκριση του Κοινοβουλίου. Το δικαιωμά μας να συμμετέχουμε διατηρείται, ειδικά αν λάβουμε υπ'όψη μας την διαδικασία πληροφόρησης που αναφέραμε ήδη πιό πάνω.
<P>
Η ισχύς αυτής της συμφωνίας μέσα από μια αυστηρή διαδικασία λήψης αποφάσεων και η συμμετοχή της Ευρωπαϊκής Κοινότητας ως μέλος θα την καταστήσουν ακόμα πιο σημαντική διεθνώς.
<P>
Και άλλοι σημαντικοί κατασκευαστές αυτοκινήτων θα προσχωρήσουν αργά ή γρήγορα στην Συμφωνία αυτή. Με αυτόν τον τρόπο θα αυξηθούν ακόμα περισσότερο οι πωλήσεις τόσο σε ευρωπαϊκό όσο και σε παγκόσμιο επίπεδο. Εγκρίνουμε αυτή την στιγμή μια Συμφωνία, η οποία θα αποδειχτεί απαραίτητη αλλά και επικερδής για την Ευρώπη!

<SPEAKER ID=15 LANGUAGE="EN" NAME="Smith">
Κυρία Πρόεδρε, είμαι ευγνώμων στον εισηγητή για την τεχνική αιτιολόγηση της έκθεσής του. Η σύσταση απορρέει από το γεγονός ότι ένα ευρέως αναγνωρισμένο σώμα διεθνών κανόνων απαιτείται στον τομέα της έγκρισης τύπου εξοπλισμών και εξαρτημάτων των μηχανοκίνητων οχημάτων.
<P>
Πιστεύουμε ότι αν ο στόχος μας είναι η παγκοσμιοποίηση της αγοράς, και όχι μόνο, σε όλα τα είδη των αγαθών, θα έπρεπε να ενθαρρύνουμε τη διεθνή συμμετοχή στο θέμα αυτό, προς όφελος των φτωχότερων οικονομιών αλλά και προς δικό μας όφελος. Όμως, επιθυμούμε και την παγκοσμιοποίηση των ανθρωπίνων δικαιωμάτων, των κοινωνικών κριτηρίων και του σεβασμού του περιβάλλοντος. Επομένως, είναι συμφέρον μας να συνεχίσουμε αυτή τη διαδικασία ενισχύοντας τις νομικές δομές σε διεθνές επίπεδο, με σκοπό να οικοδομήσουμε την εμπιστοσύνη, την αξιοπιστία και τη διαφάνεια στην οικονομία και τον αμοιβαίο σεβασμό σε όλο τον κόσμο. Γι' αυτό υποστηρίζουμε αυτή την έκθεση.
<P>
Οφείλω να πω ότι μετά τις αρχικές μου επιφυλάξεις, πείσθηκα από τον εισηγητή ότι η θέση του Κοινοβουλίου σ' αυτό το πλαίσιο εξασφαλίζεται, και ευγνωμονώ τον κ. Kittelman για την προσφορά του πάνω σ' αυτό το ζήτημα. Ελπίζω μόνο να καρποφορήσει η εμπιστοσύνη του στο μέλλον.

<SPEAKER ID=16 LANGUAGE="IT" NAME="Santini">
Κυρία Πρόεδρε, η συμφωνία αυτή η οποία ανάγεται στο 1958, μπορεί να θεωρηθεί κάπως παρωχημένη, όμως με τις τροποποιήσεις που επέφεραν ο εισηγητής μας και η Επιτροπή, μπορούμε αναμφίβολα να την εγκρίνουμε και να πούμε ότι είναι ακόμα επίκαιρη. Η απόδειξη προέρχεται και από την εφαρμογή την οποία είχε όλον αυτό τον καιρό: έχουν τεθεί εφαρμογή περισσότεροι από εκατόν ειδικοί κανόνες και ποτέ δεν αντιμετωπίσαμε μεγάλα προβλήματα
<P>
Θέλω να τονίσω τη σημασία που έχει η συμφωνία αυτή για την ευρωπαϊκή βιομηχανία αυτοκινήτων και την απασχόληση. Στον παγκόσμιο ανταγωνισμό μεταξύ των κατασκευαστών αυτοκινήτων και κυρίως μεταξύ ευρωπαίων και αμερικανών κατασκευαστών, σχετικά με την εμπορική διείσδυση στις νέες αναδυόμενες αγορές, η υιοθέτηση τυποποιημένων και κοινών τεχνικών προδιαγραφών για τα αυτοκίνητα είναι εξαιρετικά αναγκαία, ιδίως επειδή επιτρέπει τον καθορισμό παραμέτρων με σκοπό μία υγιή και ισορροπημένη ανταγωνιστικότητα. Γνωρίζουμε επίσης πόσο ανάγκη έχουμε από μια πειθαρχία της μορφής αυτής σε πολλούς άλλους χώρους.
<P>
Πρέπει επίσης να λάβουμε υπόψη μας το γεγονός ότι η προσχώρηση της Ευρωπαϊκής Ένωσης στην αναθεωρημένη συμφωνία του 1958 μπορεί να προτρέψει ορισμένες χώρες, όπως την Ιαπωνία, την Κορέα, την Κίνα, την Νότιο Αφρική, τις Ινδίες, χώρες αναδυόμενες και μελλοντικοί ανταγωνιστές, που έδειξαν όχι μόνο ενδιαφέρον αλλά και την πρόθεσή τους να προσχωρήσουν στη συμφωνία αυτή, να κάνουν το τελικό βήμα, και να το κάνουν προς την κατεύθυνση που ευχόμαστε.
<P>
Τέλος, με την προοπτική αυτή για την ευρωπαϊκή αυτοκινητοβιομηχανία η οποία ξεκίνησε μία σειρά από κοινοπραξίες σε πολλές αναδυόμενες χώρες, η προσχώρηση της ΕΕ στην αναθεωρημένη συμφωνία είναι ζωτικής σημασίας. Πράγματι, η προσχώρηση θα συμβάλει σε μία ταχύτερη διαδικασία σε όλο το φάσμα, αλλά κυρίως θα επιτρέψει στην ευρωπαϊκή αυτροκινητοβιομηχανία να μην αφήσει το προβάδισμα, όπως συμβαίνει σε άλλους χώρους, στην εισβολή της αμερικανικής βιομηχανίας.

<SPEAKER ID=17 LANGUAGE="DE" NAME="Kreissl-Dφrfler">
Κυρία πρόεδρε, κύριοι συνάδελφοι, φανταστείτε ότι είστε κατασκευαστής αυτοκινήτων και προσπαθείτε να πάρετε έγκριση για ένα νέο τύπο αυτοκινήτου. Ας υποθέσουμε ακόμα ότι πιστεύετε ότι είναι ενα μοντέλο πολύ οικονομικό, ακόμα κι αν στον τομέα της ασφάλειας δεν έχει και τόσο ικανοποιητικές επιδόσεις. Η προσχώρηση της Ευρωπαϊκής Κοινότητας στην Συμφωνία αυτή θα ήταν για σας μάννα εξ ουρανού. Διαβάζω την θέση της Επιτροπής Βιομηχανικής Πολιτικής: " Με την ενδεχόμενη προσχώρηση της Ευρωπαϊκής Ένωσης θα μειωνόταν σημαντικά η ισχύς της διαδικασίας συναπόφασης σε ευαίσθητους τομείς όπως είναι η ασφάλεια και η νομοθεσία για το περιβάλλον.» Παρακάτω: "Η Ευρωπαϊκή Ένωση θα άφηνε να ασκηθεί η νομοθετική της εξουσία από ένα όργανο που βασίζεται σε λιγότερο αυστηρές προδιαγραφές.» Διαβάζω την δήλωση του εισηγητή της Επιτροπής Νομικών Θεμάτων: "Η Συμφωνία της Ευρωπαϊκής Ένωσης προβλέπει ένα όσο το δυνατόν υψηλό επίπεδο προστασίας σε θέματα προστασίας του περιβάλλοντος και του καταναλωτή, ενώ δεν συμβαίνει το ίδιο και με την Συμφωνία αυτή».
<P>
Είναι αστείο να πιστεύει κανείς ότι θα μπορούσε το Ευρωπαϊκό Κοινοβούλιο να εμποδίσει την έγκριση ενός αυτοκινήτου με χαμηλότερες προδιαγραφές όταν η όλη διαδικασία έχει μπει πια στην τελική ευθεία, να εμποδίσει δηλαδή ένα απλό όχι ή ναι, και αυτό γιατί του λείπει ο βασικός μοχλός για μια ουσιαστική θέση, δηλαδή το δικαίωμα της συναπόφασης. Η Επιτροπή υποχρεώθηκε να ενημερώνει προηγουμένως εμπιστευτικά το Ευρωπαϊκό Κοινοβούλιο για να δείξει έτσι ότι λαμβάνει υπ'όψιν της τους δισταγμούς των διαφόρων επιτροπών. Αυτή είναι μια φρόνιμη κίνηση, αυτό θα πρέπει να το παραδεχτούμε. Γιατί όμως θα πρέπει να παρουσιαστεί μια τόσο σοβαρή κατάσταση ειδικά σε θέματα σχετικά με το περιβάλλον και την ασφάλεια Η προσχώρηση της Ευρωπαϊκής Κοινότητας υπηρετεί την λογική να είναι παρούσα ακόμα καλύτερα και ταχύτερα στην παγκόσμια αγορά και να αναγκάσει και άλλες χώρες να προσχωρήσουν στην συμφωνία. Γιατί όμως θα πρέπει το εισιτήριο να είναι τόσο ακριβό; Και πιστεύω ότι δεν δαγκώνουμε πρώτα το σάπιο μήλο και ελπίζουμε ύστερα σε κάτι καλύτερο. Αντί γι'αυτό θα πρέπει να ζητήσουμε από τις αρμόδιες υπηρεσίες να διαμορφωθεί η διαδικασία της Συμφωνίας από οικολογική και από κοινωνική άποψη καθώςε και στον τομέα της τεχνικής ασφάλειας και μετά θα μπορούμε να μιλήσουμε για μια προσχώρηση στην έγκριση τύπου οχημάτων. Τότε μάλιστα δεν θα είμαστε και καθόλου αντίθετοι. Ελπίζω ότι δεν θα έρθει κάποτε και η δοκιμασία του ελέφαντα!

<SPEAKER ID=18 LANGUAGE="NL" NAME="Van Dam">
Κυρία Πρόεδρε, αρχίζω με μια παρατήρηση για τη διαδικασία στην Επιτροπή Εξωτερικών Οικονομικών Σχέσεων. Την 21η του περασμένου Οκτωβρίου, έπρεπε εντελώς ξαφνικά να ψηφίσουμε για την έκθεση. Το γεγονός ότι τα έξι από τα δεκατέσσερα μέλη απείχαν της ψηφοφορίας, είναι ενδεικτικό της δυσαρέσκειας τους για τα όσα έγιναν. Διότι μία μόνον εργάσιμη ημέρα πριν από τη συνεδρίαση, προστέθηκε η έκθεση στην ημερήσια διάταξη, και αυτή η τροποποιημένη ημερήσια διάταξη έφτασε στα χέρια των μελών της επιτροπής μόνο την ημέρα της συνεδρίασης. Και μόνο κατά τη συνεδρίαση η ίδια η έκθεση ήταν διαθέσιμη. Μια συζήτηση επί της ουσίας ήταν βέβαια αδύνατη, όπως αδύνατη ήταν και μια εμπεριστατωμένη κρίση. Τέτοια πράγματα δεν πρέπει να επαναληφθούν.
<P>
Παρά ταύτα, εκτιμούμε το έργο του εισηγητή. Συμφωνούμε μαζί του ότι για διάφορους λόγους έχει σημασία να προσχωρήσει η ΕΚ στη συμφωνία της Οικονομικής Επιτροπής των Ηνωμένων Εθνών για την Ευρώπη (συμφωνία ΟΕΕ/ΟΗΕ). Η επέκταση του διεθνούς εμπορίου και ο αυξανόμενος ανταγωνισμός της ιαπωνικής και κορεατικής αυτοκινητοβιομηχανίας, απαιτούν ισότιμες δυνατότητες για την ευρωπαϊκή βιομηχανία. Καταργώντας τεχνικά εμπόδια, μπορούμε να προωθούμε τις εξαγωγές των χωρών της ΕΚ.
<P>
Μια παγκόσμια συμμετοχή στη συμφωνία θά'ταν οπωσδήποτε επιθυμητή, ιδίως οι Ηνωμένες Πολιτείες θα έπρεπε να προσχωρήσουν. Παρά την επιλογή των ΗΠΑ για αυτορρύθμιση, ελπίζω να συνεχίσει η Ευρωπαϊκή Επιτροπή τις προσπάθειές της για να προσχωρήσουν σε αυτή και οι ΗΠΑ και άλλες χώρες.
<P>
Τώρα που ολοκληρώθηκε η εσωτερική αγορά, έχει ακόμη περισσότερη σημασία να εναρμονίζονται οι κοινοτικές διατάξεις με τους κανόνες ΟΕΕ/ΟΗΕ. Εδώ ζητάμε να δραστηριοποιηθεί η ΕΚ, ώστε το καλό κοινοτικό επίπεδο προστασίας περνά όσο γίνεται περισσότερο στις προδιαγραφές ΟΕΕ/ΟΗΕ. Χαρήκαμε, διότι φαίνεται να ξεπεράστηκε ο κίνδυνος να μειωθεί το επίπεδο προστσίαςμας, λόγω της προσχώρησης στη συμφωνία ECΕ. Τώρα που το Συμβούλιο πρόσθεσε το άρθρο 100 Α στη νομική βάση, προσδοκούμε ότι θα διατηρηθεί η προστασία της δημόσιας υγείας, η ασφάλεια και η προστασία του περιβάλλοντος. Η ΕΚ είναι σε θέση να το επιτύχει, διότι προς το παρόν θα έχει μια απόλυτη πλειοψηφία στη λήψη αποφάσεων της ΟΕΕ/ΟΗΕ· ακόμα και μετά την επέκτασή της θα διατηρεί πάντα αρκετές ψήφους για να εμποδίσει τη λήψη αποφάσεων.
<P>
Ευχόμαστε να οδηγήσει η προσχώρησή μας σε μια πιο ισορροπημένη αξιολόγηση συμφερόντων. Τόσο τα συμφέροντα των συνθηκών διαβίωσης, των καταναλωτών και της κυκλοφοριακής ασφάλειας, όσο και τα συμφέροντα των κοινοτικών παραγωγών αυτοκινήτων μπορούν να ληφθούν υπόψη. Μια κοινοτική προσέγγιση έχει το πλεονέκτημα ότι τα συμφέροντα κάποιας εθνικής βιομηχανίας αυτοκινήτων δεν μπορούν να οδηγήσουν σε μονομερή μείωση του επιπέδου προστασίας.
<P>
Ως προς τις εσωτερικές πτυχές της προσχώρησης, η θέση του Ευρωπαϊκού Κοινοβουλίου είναι πολύ ενδιαφέρουσα. Ενώ τώρα το Κοινοβούλιο έχει δικαίωμα συναπόφασης για τις προδιαγραφές εξοπλισμού και τις εγκρίσεις για τα τροχοφόρα, μετά την προσχώρηση το δικαίωμα αυτό θα αντικατασταθεί από τη διαδικασία έγκρισης για νέους κανόνες ΟΕΕ/ΟΗΕ. Έτσι, θπάρχει εγγύηση, κατά τη γνώμη μας, για Κοινοβουλευτικό έλεγχο. Εφόσον μας υποσχέθηκαν επιπλέον ότι με τη συμβιβαστική διαδικασία το Κοινοβούλιο θα ενημερώνεται στο μέγιστο δυνατόν, συμμεριζόμαστε το συμπεράσμα του εισηγητή ότι και μετά την προσχώρηση στη συμφωνία ΟΕΕ/ΟΗΕ, η συμμετοχή του Ευρωπαϊκού Κοινοβουλίου θα είναι εγγυημένη.
<P>
Δεν είμαι το ίδιο ήσυχος για τη συμμετοχή των κρατών μελών. Συμμεριζόμαστε την κριτική του Συμβουλίου στην απαίτηση της Ευρωπαϊκής Επιτροπής να παίρνει εκείνη το λόγο σε όλες τις συζήτησης της ΟΕΕ/ΟΗΕ. Είναι αλήθεια ότι βάσει της απόφασης του Συμβουλίου, η Ευρωπαϊκή Επιτροπή θα ενεργεί εξ ονόματος της ΕΚ, ενώ τα κράτη μέλη μπορούν να μιλούν στις ομάδες ειδικών;
<P>
Η προσχώρηση στη συμφωνία επιδεικνύει ότι οι αρμοδιότητες της ΕΚ σε διεθνή πλαίσια μπορούν να είναι ευρείας εκτάσεως. Δικαιολογημένα, ο εισηγητής το συγκρίνει με την αρχή της επικουρικότητας, δίνοντας μεγάλο βάρος στον αυξανόμενο παγκόσμιο χαρακτήρα του εμπορίου και των επενδύσεων. Συμφωνούμε μαζί του ότι στην προκειμένη περίπτωση, η κοινή δράση των κρατών μελών στα πλαίσια ΟΕΕ/ΟΗΕ έχει τα πλεονεκτήματά της.

<SPEAKER ID=19 NAME="Bonino">
Κυρία Πρόεδρε, η Επιτροπή θέλει πριν απ' όλα να συγχαρεί τον εισηγητή κ. Kittelmann για την αξιόλογη έκθεσή του πάνω σε αυτό το σχέδιο αποφάσεως. Η έκθεση αναλύει με εμπεριστατωμένο τρόπο το περιεχόμενο και τις εσωτερικές διαδικασίες που πρέπει να ακολουθηθούν, από τη στιγμή που η Ευρωπαϊκή Κοινότητα θα γίνει συμβαλλόμενο μέρος της συμφωνίας αυτής.
<P>
Από πολιτική και οικονομική άποψη, θα ήθελα να απλώς να τονίσω την αυξανομένη σημασία της ενίσχυσης της διεθνούς εναρμόνισης, όχι μόνο σε ό, τι αφορά στη βιομηχανία, αλλά σε ό, τι αφορά στην άποψη των καταναλωτών. Πιστεύω ότι από την άποψη αυτή, οι συνάδελφοι οι οποίοι εξέφρασαν στην αίθουσα αυτή ορισμένες ανησυχίες, θα βρουν στο όργανο αυτό μία περαιτέρω εγγύηση, επειδή θεωρώ ότι μόνο η πολύπλευρη εναρμόνιση μπορεί να εγγυηθεί, μέσα σε μία προφανώς παγκόσμια αγορά, ένα δεδομένο περαιτέρω εγγύησης.
<P>
Το σημείο το οποίο προτίθεται να αποσαφηνίσει η Επιτροπή, και που έχει διατυπωθεί λεπτομερώς από τον κ. Kittelmann, αφορά στις διαδικασίες, είναι δε ένα σημείο που προξένησε μερικές αμφιβολίες μέσα σε αυτή την αίθουσα. Για να είμαι πιο σαφής, η Επιτροπή θέλει να επιβεβαιώσει ότι πριν υπερψηφιστεί η έγκριση ενός σχεδίου κανονισμού ή ενός σχεδίου τροπολογίας, η Κοινότητα θα πρέπει να ζητήσει τη σύμφωνη γνώμη του Ευρωπαϊκού Κοινοβουλίου στην περίπτωση νέων κανονισμών ή, στην περίπτωση κανονισμών που ήδη υπάρχουν και πρέπει να προσαρμοστούν με βάση τις νεότερες τεχνικές προόδους, για να υποβάλει εν καιρώ τα σχέδια τροπολογίας στο Ευρωπαϊκό Κοινοβούλιο, ώστε να ακολουθηθούν οι διαδικασίες που ισχύουν σε επίπεδο επιτροπολογίας.
<P>
Επίσης, η Επιτροπή θα ενημερώσει το Ευρωπαϊκό Κοινοβούλιο σε όλα τα στάδια της διαδικασίας, κυρίως όσον αφορά στη σύνταξη του προγράμματος εργασίας και στην πρόοδο των εργασιών. Στα πιο ευαίσθητα σημεία, όπως στο θέμα των ρυπογόνων ουσιών και της ηχορρύπανσης, το Συμβούλιο και η Επιτροπή συμφώνησαν, στο πλαίσιο μίας ανακοίνωσης που περιλήφθηκε στα πρακτικά του Συμβουλίου, ότι η έγκριση μέτρων στους τομείς αυτούς πρέπει σε κοινοτικό επίπεδο να λάβει χώρα σύμφωνα με τα άρθρα 100 Α έως 189 Β και ότι μόνο με την ολοκλήρωση αυτών των διαδικασιών θα ξεκινήσει η διαδικασία για την έγκριση μίας τροπολογίας σχετικά με έναν κανονισμό.
<P>
Με τον τρόπο αυτό, η Επιτροπή θέλει να εγγυηθεί ότι το Ευρωπαϊκό Κοινοβούλιο θα έχει πλήρη και σωστή ανάμειξη σε όλα τα στάδια της διαδικασίας και στο επίπεδο της πληροφόρησης. Όλοι οι συμμετέχοντες πρέπει οπωσδήποτε να συμβάλουν ώστε να οι διαδικασίες αυτές να διεξαχθούν αποτελεσματικά.
<P>
Από την άποψη αυτή, στην προφανή μετάβαση - που αποτελεί μια νομική πλευρά - από τη συναπόφαση στις άλλες μορφές συνεργασίας - επειδή αυτό είναι που απαιτούν οι συνθήκες του είδους αυτού- πιστεύω ότι η Επιτροπή έχει δώσει τη δέουσα προσοχή σχετικά με την ανάμειξη του Ευρωπαϊκού Κοινοβουλίου, κυρίως σε ό, τι αφορά στα ευαίσθητα σημεία τα οποία, σύμφωνα με τις δικές μου θεσμικές εκθέσεις, έχουν σχέση με τους καταναλωτές, τις ρυπογόνες εκπομπές και την ηχορρύπανση.

<SPEAKER ID=20 NAME="Πρόεδρος">
Η συζήτηση έληξε.
<P>
Προχωρούμε στην ψηφοφορία της έκθεσης του κ. Κittelmann.
<P>
(To Σώμα εγκρίνει την απόφαση)

<SPEAKER ID=21 NAME="Caudron">
Όπως και συνάδελφός μας Peter Kittelmann, εκτιμώ ότι πρέπει να υπογράψουμε την συμφωνία αυτή.
<P>
Οι συμφωνίες αυτές χρησιμεύουν στο να εξασφαλίζουν τον θεμιτό ανταγωνισμό σε μία αγορά η οποία διαρκώς παγκοσμιοποιείται. Ωστόσο, πρέπει να σεβαστούμε τις υποχρεώσεις που αναλήφθηκαν από τρίτες χώρες στο πλαίσιο συμβάσεων. Δεν μπορώ να παραδεχτώ -και η βιομηχανία να ανεχτεί- το ότι η Ευρωπαϊκή Ένωση εφαρμόζει μονoμερώς τις διαφορετικές υπογραφείσες συμφωνίες.
<P>
Η δημιουργία του ΠΟΕ, το 1994, δεν θα είχε κανένα νόημα εάν δεν ήταν σε θέση να επιβάλλει την εφαρμογή των καταργημένων κανόνων. Σήμερα, αποδεικνύεται απαραίτητη η ενίσχυση αυτών των νομικών εργαλείων για την πραγματική επίτευξη του στόχου αυτού. Πολλά παραδείγματα μαρτυρούν τον αθέμιτο ανταγωνισμό εκ μέρους ορισμένων εταίρων μας.
<P>
Οι κατευθύνσεις αυτές, στις οποίες η Ευρώπη συχνά φαίνεται άτολμη στις αντιδράσεις της, είχαν σοβαρές συνέπειες για το σύνολο των βιομηχανικών τομέων. Όλοι μας τις θυμόμαστε. Η Ευρωπαϊκή Ένωση μπορεί να υπογράψει ένα πλήθος συμφωνιών, πρέπει όμως να επαγρυπνεί για την αποτελεσματική εφαρμογή τους και για όλους. Η Ευρώπη οφείλει να σέβεται τις υποχρεώσεις που έχει αναλάβει. Ωστόσο, θα ήταν επιζήμιο να επισπεύδουμε την εφαρμογή τους και μάλιστα πριν από τους ανταγωνιστές μας.

<CHAPTER ID=4>
Κινηματογραφική και οπτικοακουστική παραγωγή
<SPEAKER ID=22 NAME="Πρόεδρος">
Η ημερήσια διάταξη προβλέπει την κοινή συζήτηση των ακόλουθων έξι προφορικών ερωτήσεων:
<P>
Β4-0902/97, της κ. Guinebertiθre, εξ ονόματος της Ομάδας Ένωση για την Ευρώπη, σχετικά με το Ταμείο Εγγύησης για την ενθάρρυνση της κινηματογραφικής και οπτικοακουστικής παραγωγής, -Β4-0903/97, του κ. Monfils και της κ. Ryynanen, εξ ονόματος της Ομάδας του Ευρωπαϊκού Κόμματος των Φιλελεύθερων Δημοκρατών και Μεταρρυθμιστών, σχετικά με τη δημιουργία Ταμείου Εγγύησης, -Β4-0904/97, της κ. Pailler, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Βορειοευρωπαϊκής Πράσινης Αριστεράς, σχετικά με το Ευρωπαϊκό Ταμείο Εγγύησης για την ενθάρρυνση της κινηματογραφικής και οπτικοακουστικής παραγωγής, -Β4-0905/97, της κ. Leperre-Verrier, εξ ονόματος της Ομάδας της Ευρωπαϊκής Ριζοσπαστικής Συμμαχίας, σχετικά με το Ταμείο Εγγύησης για την ενθάρρυνση της κινηματογραφικής και οπτικοακουστικής παραγωγής, -Β4-0906/97, του κ. Ripa di Meana, εξ ονόματος της Ομάδας των Πρασίνων στο Ευρωπαϊκό Κοινοβούλιο, σχετικά με το Ταμείο Εγγύησης για την ενθάρρυνση της κινηματογραφικής και οπτικοακουστικής παραγωγής, -Β4-0907/97, εξ ονόματος των βουλευτών Pack, Pex και Perry, εξ ονόματος της Ομάδας του Ευρωπαϊκού Λαϊκού Κόμματος, σχετικά με το Ταμείο Εγγύησης για την ενθάρρυνση της κινηματογραφικής και οπτικοακουστικής παραγωγής.
<SPEAKER ID=23 LANGUAGE="FR" NAME="Guinebertiθre">
Κυρία Πρόεδρε, κυρία Επίτροπε, θα θυμάστε ότι το Ευρωπαϊκό Κοινοβούλιο απεφάνθη στις 22 Οκτωβρίου 1996 υπέρ της δημιουργίας ενός Ταμείου Εγγύησης για την ενθάρρυνση της κινηματογραφικής και οπτικοακουστικής παραγωγής. Το εν λόγω χρηματοδοτικό όργανο σκοπό είχε να δώσει κίνητρα στις τράπεζες και τα όργανα που χρηματοδοτούν τον τομέα αυτό για να αναπτύξουν τις παρεμβάσεις τους υπέρ της κινηματογραφικής παραγωγής, παρέχοντας κυρίως μερική εγγύηση στα δάνεια που θα χορηγούσε στους παραγωγούς.
<P>
Κατά τη διάρκεια της ιρλανδικής προεδρίας, το Συμβούλιο της 16ης Δεκεμβρίου δεν είχε αποδεχτεί την πρόταση η οποία, όμως, επαναλάμβανε την ιδέα μιας δοκιμαστικής φάσης διάρκειας πέντε ετών, και στήριζε την αξιοπιστία της στη μελέτη που εκπόνησε το ΕΤΕ, το οποίο έδινε εγγυήσεις για τη διαχείριση του ταμείου αυτού. Το Συμβούλιο "πολιτισμός», υπό την προεδρία του Λουξεμβούργου, πρέπει εκ νέου, στις 24 Νοεμβρίου να επανεξετάσει μία συμβιβαστική πρόταση.
<P>
Ως εισηγητής του φακέλλου αυτού στο Κοινοβούλιο, είχα τη δυνατότητα να εκτιμήσω τις προσδοκίες των επαγγελματιών, τόσο στον τομέα της οπτικοακουστικής βιομηχανίας, όσο και στον οικονομικό τομέα. Η καταλυτική συνέπεια του Ταμείου Εγγύησης θα επέτρεπε όχι μόνο την ανάπτυξη περισσότερων παραγωγών αλλά και την κατάρτιση καταλόγων, των οποίων η κατανάλωση ολοένα διευρύνεται λόγω της ανάπτυξης της αγοράς νέων υπηρεσιών.
<P>
Όλα τα αριθμητικά στοιχεία που αναλύουμε στον τομέα αυτό συγκλίνουν στην κατάδειξη δύο καταστάσεων. Η πρώτη είναι ότι η δημιουργία πολυάριθμων διαύλων και η χρήση της μετάδοσης αριθμητικών εικόνων διαρκώς αυξάνονται ωστόσο και στην Ευρώπη αλλά και αλλού, σύμφωνα με τις προβλέψεις για την περίοδο 1995/2005. Η αύξηση των συνολικών εσόδων του κλάδου υπολογίζεται κατά μέσο όρο, πάνω από 69 %. Και οι ταινίες αποτελούν μέρος ενός βιομηχανικού κλάδου που επεκτείνεται μέρα με τη μέρα, κυρίως στην κατάρτιση, την εκπαίδευση, την πληροφορία, το εμπόριο, κ.τ.λ. Υπάρχει επομένως μεγάλη άνοδος στην κατανάλωση αυτών των προϊόντων.
<P>
Η δεύτερη διαπίστωση είναι ότι το δημοσιονομικό έλλειμμα που παρουσιάζουν οι οπτικοακουστικές πολιτιστικές συναλλαγές μεταξύ της Ένωσης και των Ηνωμένων Πολιτειών της Αμερικής, φτάνει σήμερα τα 6 δισεκατομμύρια δολάρια στο παθητικό της Ένωσης, γεγονός που δυστυχώς αντιπροσωπεύει 250.000 θέσεις απασχόλησης. Τη στιγμή της Διάσκεψης του Λουξεμβούργου για την απασχόληση, τη στιγμή που όλα τα κράτη βλέπουν με ντροπή τα ποσοστά ανεργίας τους, πρέπει να κάνουμε τα πάντα, εμείς οι πολιτικοί και υπεύθυνοι άνθρωποι, για να παρέχουμε στον κλάδο αυτό τα μέσα για να πυροδοτήσει τα νέα αυτά επαγγέλματα, που συχνά άπτονται της υψηλής τεχνολογίας. Γνωρίζω ότι η Επιτροπή είναι, όπως και το Κοινοβούλιο, εξαιρετικά ευαίσθητη στο επιχείρημα αυτό, ότι έχει επίγνωση αυτού του δυναμικού θησαυρού.
<P>
Της ζητώ έκτοτε να μας βοηθήσει, απέναντι στο Συμβούλιο, διότι πιστεύω ότι μαζί θα μπορούσαμε να διανύσουμε αρκετά μεγάλο μέρος της διαδρομής. Το όργανο αυτό θα ερχόταν ως συμπλήρωμα των εργαλείων της ευρωπαϊκής οπτικοακουστικής πολιτικής, η οποία, με την οδηγία "Τηλεόραση χωρίς σύνορα» και το πρόγραμμα MEDIA, έχει ήδη επιτρέψει τη διάρθρωση του επαγγέλματος και υπολογίζεται στη βάση της μόνιμης αύξησης της ζήτησης των κινηματογραφικών προϊόντων. Ευχαριστώ λοιπόν την Επιτροπή για την υποστήριξή της στο θέμα αυτό.
<P>
(Χειροκροτήματα)

<SPEAKER ID=24 LANGUAGE="FR" NAME="Monfils">
Κυρία Πρόεδρε, όπως ανέφερε η αγαπητή συνάδελφος κ. Guinebertiθre, το Ταμείο Εγγύησης δεν αποτελεί καινοτομία του Ευρωπαϊκού Κοινοβουλίου. Η δημιουργία του, πράγματι, είχε προταθεί εδώ και πάνω από ένα χρόνο και το σύστημα είναι ταυτόχρονα απλό, όχι ιδιαίτερα δαπανηρό, όμως, όπως αναφέραμε, εξαιρετικά χρήσιμο για την ανάπτυξη της οπτικοακουστικής παραγωγής. Γίνεται τόσο συχνά λόγος για τους δεσμούς μεταξύ του πολιτισμού και της οικονομίας, που τώρα είναι η στιγμή να δείξουμε ότι μπορούμε να περάσουμε από τα λόγια στις πράξεις.
<P>
Στο μέτρο που οι πολιτιστικές βιομηχανίες δημιουργούν θέσεις απασχόλησης, γεγονός που έχει αποδειχθεί εδώ και πολύ καιρό, είναι λογικό να παροτρύνουμε τον ιδιωτικό τομέα να επενδύσει. Καθώς όμως κάθε οπτικοακουστικό προϊόν είναι πρωτότυπο, οι δημόσιες αρχές οφείλουν να επωμιστούν τις ευθύνες τους αναλαμβάνοντας μέρος του επιχειρηματικού κινδύνου στην οικονομική ενίσχυση του κινηματογράφου. Ο κινηματογράφος ωστόσο, δεν συνεπάγεται μόνο απασχόληση, αλλά αποτελεί και καλλιτεχνική έκφραση της ταυτότητας και των διαφορών μας και συνιστά ισχυρό μοχλό της πολιτιστικής πολιτικής.
<P>
Η ενθάρρυνση της ενίσχυσης του κινηματογράφου μας, σημαίνει να επιτρέψουμε στους ευρωπαίους πολίτες να δουν στις αίθουσες ή στα τηλεοπτικά κανάλια, την εικόνα της ίδιας τους της ταυτότητας, αντί να αλλοτριώνονται διαρκώς από έναν πολιτισμό που προέρχεται από αλλού. Για όλους αυτούς τους λόγους μου φαίνεται ότι το Ταμείο Εγγύησης αποτελεί συμπληρωματικό εργαλείο ιδιαιτέρως απαραίτητο για την ανάπτυξη της ευρωπαϊκής κινηματογραφικής δημιουργίας.
<P>
Κυρία Πρόεδρε, τα κράτη δεν θέλησαν να δώσουν στο Αμστερνταμ σημαντική θέση στον πολιτισμό και για πολλούς βουλευτές το άρθρο 128 παραμένει ιδιαίτερα ανεπαρκές. Σήμερα δίνεται η ευκαιρία στους υπουργούς πολιτισμού να διορθώσουν μερικώς το λάθος αυτό, δίνοντας επιτέλους το πράσινο φως στη γέννηση του Ταμείου Εγγύησης.

<SPEAKER ID=25 LANGUAGE="FR" NAME="Ainardi">
Κυρία Πρόεδρε, το 1988, το έλλειμμα των πολιτιστικών συναλλαγών: ο κινηματογράφος, η τηλεόραση, το βίντεο της Ευρωπαϊκής Ένωσης μαζί με τις Ηνωμένες Πολιτείες της Αμερικής ήταν 2, 1 δισεκατομμύρια δολάρια. Το 1995, το έλλειμμα αυτό υπερτριπλασιάστηκε, φτάνοντας τα 6, 8 δισεκατομμύρια δολάρια. Πράγματι, η μεγάλη εξάπλωση του οπτικοακουστικού κλάδου στην Ευρώπη, με τη δημιουργία νέων καναλιών, ωφελεί ουσιαστικά τις ΗΠΑ. Το ποσοστό των αμερικανικών ταινιών στις ευρωπαϊκές αίθουσες εξακολουθεί να ανεβαίνει, αγγίζοντας το 80 %. Τα νούμερα αυτά δείχνουν ξεκάθαρα ότι οι Ηνωμένες Πολιτείες έχουν κερδίσει το στοίχημα του κινηματογράφου και των οπτικοακουστικών μέσων, στοιχήματα εμπορικά και πολιτικά.
<P>
Απέναντι στην αμερικανική κυριαρχία, η Ευρωπαϊκή Ένωση πρέπει να αγωνιστεί, αφενός για να αναχαιτίσει το κύμα των αμερικανικών παραγωγών, αφετέρου για να προστατεύσει και να αναπτύξει τις δικές της κινηματογραφικές και οπτικοακουστικές παραγωγές. Πρόκειται για ένα πραγματικό στοίχημα πολιτισμού. Χάρη στην κινητοποίηση των επαγγελματιών του πολιτισμού που είχαμε αντικαταστήσει στη Συνέλευσή μας, καταφέραμε να επιβάλλουμε στις διαπραγματεύσεις της GATT, την αρχή της πολιτιστικής εξαίρεσης, αναγνωρίζοντας ότι τα πολιτιστικά έργα δεν είναι εμπορεύματα. Η προάσπιση της αρχής αυτής καθίσταται τώρα περισσότερο από ποτέ επίκαιρη. Πρέπει να την υπερασπίσουμε στις σημερινές διαπραγματεύσεις της πολυμερούς συμφωνίας για τις επενδύσεις, στο πλαίσιο του ΟΟΣΑ, απ' το οποίο πρέπει να εξαιρέσουμε τον κινηματογράφο, την οπτικοακουστική παραγωγή και την πνευματική ιδιοκτησία, μαζί όμως με τη θέσπιση και την προαγωγή νομικών και οικονομικών οργάνων προσαρμοσμένων και αποτελεσματικών.
<P>
Ως συμπλήρωμα του προγράμματος MEDIA, το Ταμείο Εγγύησης, παρά τους κανονιστικούς περιορισμούς και τις οικονομικές του ατέλειες, μπορεί να συμβάλλει αποτελεσματικά στην ενθάρρυνση της παραγωγής και της διανομής πρωτότυπων πολιτιστικών έργων των κρατών μελών. Το Ευρωπαϊκό Κοινοβούλιο είχε εγκρίνει, στις 22 Οκτωβρίου 1996, την πρόταση της Επιτροπής ενισχύοντάς την με πολλές τροπολογίες. Λυπάμαι που το Συμβούλιο δεν φτάνει πάντοτε σε συμφωνία, εξαιτίας της αντίθεσης ορισμένων κρατών μελών.
<P>
Ο κύριος στόχος του διαλόγου μας και του ψηφίσματος που κατατέθηκε από την ομάδα μας είναι να δώσει ένα ισχυρό σύνθημα στο Συμβούλιο των υπουργών πολιτισμού, ώστε η σύγκλησή του της 24ης Νοεμβρίου να καταλήξει σε συμφωνία. Η κατάσταση θα μπορούσε να ξεμπλοκαριστεί λαμβάνοντας υπόψιν τις πρόσφατες προτάσεις της Ευρωπαϊκής Ομοσπονδίας Παραγωγών Οπτικοακουστικών Μέσων. Εγκρίνοντας το εν λόγω Ταμείο Εγγύησης, το Συμβούλιο θα εκφράσει τη βούλησή του να υπερασπίσει τον πολιτισμό των χωρών της Ευρώπης και να αντισταθεί στην οικονομική και πολιτιστική κυριαρχία των Ηνωμένων Πολιτειών.

<SPEAKER ID=26 LANGUAGE="FR" NAME="Leperre-Verrier">
Κυρία Πρόεδρε, σε λίγες ημέρες το Συμβούλιο "πολιτισμός» θα πρέπει να αποφασίσει τη δημιουργία ενός Ταμείου Εγγύησης για την ενθάρρυνση της οπτικοακουστικής παραγωγής.
<P>
Το θέμα δεν είναι εντελώς νέο, αφού από το 1996, το Συμβούλιο μπλοκάρει την θεμελιώδη αυτή απόφαση. Σήμερα αρχίζουμε να ελπίζουμε ότι το Συμβούλιο θα κάνει επιτέλους πράξη τα λόγια του. Θα σας εξηγήσω.
<P>
Τη στιγμή που, για πρώτη φορά, τα κράτη της Ένωσης συγκεντρώνονται για να προσδιορίσουν μια κοινή στρατηγική για την απασχόληση, αρμόζει να υπενθυμίσουμε ότι η οπτικοακουστική αγορά βρίσκεται σε πλήρη άνθηση. Αντιπροσωπεύει μια δυναμική πηγή για πάνω από δύο εκατομμύρια θέσεις απασχόλησης. Εξάλλου, είναι ένας κλάδος αιχμής, στην καρδιά των σημαντικών τεχνολογικών εξελίξεων: η μετάβαση στο αριθμητικό σύστημα, η 16/9ου, επιβάλλουν την ανάπτυξη μιας δυναμικής βιομηχανίας προγραμμάτων, εάν δεν επιθυμούμε, για μια ακόμη φορά, να αγόμαστε και να φερόμαστε από τις Ηνωμένες Πολιτείες και να θέτουμε σε κίνδυνο την πολιτιστική μας ταυτότητα.
<P>
Από την άποψη αυτή, διαπιστώνουμε ότι οι Αμερικανοί, των οποίων φοβούμαστε τόσο την πολιτιστική εισβολή, και ως προς αυτό έχουμε δίκιο, ήξεραν πολύ καλά να αναπτύξουν μια τέτοια οπτικοακουστική παραγωγή, η οποία ως προς τις εξαγωγές, αποδεικνύεται σημαντικότερη από την αυτοκινητοβιομηχανία και τα φαρμακευτικά προϊόντα μαζί. Κάτι παρόμοιο θα ονειρευόμασταν και για την Ευρώπη.
<P>
Το εν λόγω Ταμείο Εγγύησης, παίζοντας το ρόλο του εφαλτηρίου, θα επέτρεπε την ενθάρρυνση της επένδυσης αυτής σε έναν τομέα που εμπεριέχει αρκετούς κινδύνους, χωρίς, ωστόσο, πρέπει να το υπογραμμίσουμε για μια ακόμη φορά, να πλήττει τελικά τον προϋπολογισμό της Ένωσης.
<P>
Είναι ακόμη πιο λυπηρό να διαπιστώνουμε ότι τα εμπόδια αυτά, όπως η μείωση του φακέλου του προϋπολογισμού για το πρόγραμμα MEDIA ΙΙ θα έπρεπε να αντισταθμιστεί με την υλοποίηση του ταμείου αυτού. Για μια ακόμη φορά, η ευρωπαϊκή οπτικοακουστική παραγωγή θα είναι η χαμένη, και μπορούμε μάλιστα να πούμε ότι σήμερα, θυσιάζεται εκ νέου από τον κανόνα της ομοφωνίας στο Συμβούλιο.

<SPEAKER ID=27 LANGUAGE="IT" NAME="Ripa di Meana">
Κυρία Πρόεδρε, έχω ένα αίτημα και δύο ερωτήσεις. Εμείς ζητάμε να υπάρχει εγγύηση ότι το Ταμείο δεν θα ευνοήσει τη μεγάλη παραγωγή και θα ευνοήσει κυρίως τις συμπαραγωγές των παραγωγών των χωρών εκείνων των οποίων η εμβέλεια της γλώσσας τους είναι περιορισμένη, διαδίδοντάς τις με τον τρόπο αυτό στους πολίτες της Ευρωπαϊκής Ένωσης.
<P>
Δύο ερωτήσεις προς την Επιτροπή: Είναι ενήμερη σχετικά με το κείμενο συμβιβασμού της Προεδρίας του Λουξεμβούργου και, εάν ναι, ποια είναι η θέση της; Τέλος ποια είναι η πρόβλεψη που η ίδια μπορεί να κάνει πάνω στην εξέλιξη του Συμβουλίου «Πολιτισμός' που θα συνέλθει στις 24 Νοεμβρίου, και το οποίο θα μπορούσε επί τέλους να φθάσει σε κάποια συμφωνία πάνω στην ίδρυση του Ταμείου;

<SPEAKER ID=28 LANGUAGE="FR" NAME="Deprez">
Kυρία Πρόεδρε, ετοιμάζοντας την παρέμβασή μου για τη σημερινή συζήτηση, διάβαζα χθες την εξαιρετική έκθεση της κ. Guinebertiθre, της οποίας η σύνταξη κλείνει σχεδόν έναν χρόνο, καθώς και μία πρόσφατη διάλεξη του επιτρόπου Ortega, στο Μόναχο.
<P>
Όταν δείξαμε ενδιαφέρον για το πρόβλημα αυτό, δεν μπορέσαμε να μην ανησυχήσουμε από ορισμένα αριθμητικά στοιχεία που υποδηλώνουν το μέγεθος της πραγματικότητας. Πολλοί ομιλητές αναφέρθηκαν στα στοιχεία αυτά. Έχουμε την τύχη, στην Ευρώπη, να είμαστε η αγορά οπτικοακουστικών με την μεγαλύτερη εξάπλωση στον κόσμο, και αυτές οι προοπτικές εξάπλωσης σχεδόν θα διπλασιαστούν στα επόμενα δέκα χρόνια. Όμως, διαπιστώνουμε επιπλέον ότι, ακόμη κι αν είμαστε απασχολημένοι με το να επεκτείνουμε την αγορά μας, και ότι μεταξύ των δέκα μεγαλύτερων πολυεθνικών στον τομέα της επικοινωνίας στον κόσμο, οι τέσσερις είναι ευρωπαϊκές, προς το παρόν, το μερίδιο των εισπράξεων των ευρωπαϊκών επιχειρήσεων, εντός της δικής τους αγοράς, δεν αντιπροσωπεύει καν το ένα τρίτο του συνόλου των εισπράξεων του τομέα οπτικοακουστικών. Πράγμα που σημαίνει ότι οι ξένες επιχειρήσεις, στη δική μας αγορά, κοντεύουν να καλύψουν τα δύο τρίτα των εισπράξεων.
<P>
Ως προς την απασχόληση, η κατάσταση δυστυχώς είναι σοβαρότερη απ' ό, τι ανέφερε η κ. Guinebertiθre, αφού δεν έκανε λόγο παρά για τον ετήσιο αντίκτυπο του εμπορικού ελλείμματος. Εάν συγκρίνουμε την απασχόληση στις Ηνωμένες Πολιτείες, επί του συνόλου του τομέα οπτικοακουστικών που αριθμεί πάνω από 2, 6 εκατομμύρια απασχολούμενων και την απασχόληση στην Ευρωπαϊκή Κοινότητα, η οποία δεν φτάνει παρά το 1, 8 εκατομμύρια, το έλλειμμά μας ανέρχεται σχεδόν σε ένα εκατομμύριο θέσεων απασχόλησης στον πολιτιστικό τομέα.
<P>
Για τον λόγο αυτόν πιστεύω ότι η προτροπή που κάνουμε σήμερα προς το Συμβούλιο έχει πολύ μεγάλη εμβέλεια. Δεν ανήκω σε εκείνους που πιστεύουν, όπως προηγούμενη ομιλήτρια, ότι το άκρον άωτον είναι η πολιτιστική εξαίρεση. Διαπιστώνω εξάλλου με ευχαρίστηση ότι ορισμένοι ομιλητές, εκτός από τους γαλλόφωνους, έως τώρα, πήραν το λόγο, διότι δεν θα ήθελα ο πολιτισμός απλώς να εξομοιωθεί με τη γαλλική γλώσσα. Και δεν ανήκω ούτε σ' εκείνους που πιστεύουν ότι η λογική των ποσοστώσεων και των παραγωγών, για να αντικατασταθούν οι όποιες ευρωπαϊκές παραγωγές από όποιες αμερικανικές παραγωγές, θα είναι το άκρον άωτον.
<P>
Πιστεύω ότι το μέλλον των ευρωπαϊκών οπτικοακουστικών παραγωγών βρίσκεται στην ποιότητα, διότι αυτό αντιπροσωπεύει την επένδυση, και στην επένδυση πρέπει να δοθούν κίνητρα. Ο μηχανισμός του Ταμείου Εγγύησης είναι ένας μηχανισμός εξαιρετικά απλός και αποτελεσματικός. Μία μέτρια οικονομικά χορηγία, δάνεια ή εγγυήσεις με όρους της αγοράς, -επομένως δεν θα είναι ένας διεστραμμένος μηχανισμός γραφειοκρατίας- αποτελεί σημαντικό κίνητρο.
<P>
Αυτό το Ταμείο Εγγύησης, οι επαγγελματίες του κλάδου το απαιτούν, η Επιτροπή το έχει προτείνει, το Ευρωπαϊκό Κοινοβούλιο το υποστηρίζει, με το σθένος της κ. Guinebertiθre. Μένει πλέον στο Συμβούλιο να αποφασίσει, και ιδιαίτερα στο Συμβούλιο, σε ένα κράτος. Ας ακούσει σήμερα, το κράτος αυτό, που είναι ο πρωταθλητής του φιλελευθερισμού, τη φωνή εκείνων που επιθυμούν την ανάπτυξη της Ευρώπης, και λένε ναι στις 24 Νοεμβρίου.
<P>
(Χειροκροτήματα)

<SPEAKER ID=29 LANGUAGE="DE" NAME="Junker">
Κυρία Πρόεδρε, αξιότιμοι κυρίες και κύριοι συνάδελφοι, ήμουν εισηγήτρια για την Πράσινη Βίβλο για την ενίσχυση της οπτικοακουστικής βιομηχανίας στην Ευρώπη, και από τότε έχει περάσει ήδη πολύς καιρός. Είχαμε να κάνουμε με τρία βασικά όργανα, τα οποία έχουν σαν στόχο την ενίσχυση αυτή, τα όργανα αυτά είναι η κατευθυντήριος γραμμή για την τηλεόραση, η οποία στο μεταξύ έχει αποκοπεί, το πρόγραμμα MEDIA-2, το οποίο είναι σε καλό δρόμο και το Ευρωπαϊκό Ταμείο Εγγυήσεων, το οποίο δεν έχει προχωρήσει, γιατί μπλοκάρεται από το Συμβούλιο.
<P>
Αυτό είναι όμως μια σημαντική προϋπόθεση για να επιτύχουμε ανταγωνιστικότητα και εμπορευσιμότητα απέναντι στον ανταγωνισμό που προέρχεται από το εξωτερικό. Δεν μπορούμε να ανεχτούμε άλλο να παράγονται κυρίως μικρά αλλά ποιοτικά προϊόντα τέχνης στον τομέα του χαμηλού προϋπολογισμού, τα οποία στο μεγαλύτερο μέρος τους δεν πρόκειται να προβληθούν ποτέ σε κάποιον κινηματογράφο και ούτε από κάποιον τηλεοπτικό σταθμό.
<P>
Στην Γερμανία μόνο ένα στα δύο έργα φτάνει κάποτε στον κινηματογράφο. Ούτε καν σε κάποιο μικρό κινηματογράφο που προβάλλει επιλεγμένα έργα δεν φτάνει. Αυτό είναι το μειονέκτημα μιας λανθασμένης υποστήριξης, και γι'αυτό το λόγο είναι και εξαιρετικά λυπηρό ότι, απ'ό, τι γνωρίζω, μόνο η Γερμανία μπλοκάρει την όλη διαδικασία στο Συμβούλιο.
<P>
Ελπίζω να καταφέρουμε τελικά να αξιοποιήσουμε την πείρα των δημιουργών ταινιών, των παραγωγών, των ινστιτούτων για τα μέσα ενημέρωσης ακόμα και των ιδρυμάτων κινηματογράφου και να καταλήξουμε σε μια διαφορετική απόφαση απ'ό, τι μέχρι τώρα. Μόνο έτσι είναι δυνατόν να αξιοποιήσουμε δυνατότητες, που έχουν ήδη αναφερθεί και να προωθήσουμε έτσι τον μεγάλο κινηματογράφο, φυσικά κυρίως στην μορφή συμπαραγωγών, κάτι που συνηθίζεται και τώρα. Έχουμε ταινίες, όταν χρειάζεται να είναι ανταγωνιστικές μόνο σαν συμπαραγωγές με την τηλεόραση. Πρόκειται για μια μεγάλη αναπτυσσόμενη αγορά. Στις Η.Π.Α συνηθίζεται η διάθεση του επιχειρηματικού κεφαλαίου. Στην Ευρώπη, δυστυχώς, όχι. Θελήσαμε να εξισορροπήσουμε αυτό το μειονέκτημα με αυτό το ταμείο εγγυήσεων, και αν θέλουμε να μεταφέρουμε τα ωραία λόγια στην πραγματικότητα τότε θα πρέπει να γίνει και αυτό το ταμείο εγγυήσεων πραγματικότητα. Ελπίζω ότι η Επιτροπή θα τα καταφέρει να ασκήσει την απαραίτητη πίεση.

<SPEAKER ID=30 LANGUAGE="DE" NAME="Wolf">
Κυρία Πρόεδρε, αξιότιμοι κυρίες και κύριοι συνάδελφοι, πιστεύω ότι θα πρέπει να επιχειρηματολογήσουμε με μεγάλη ακρίβεια. Στην πράξη πρόκειται για την ανάπτυξη ενός τομέα, ο οποίος έχει μεγάλη σημασία τόσο από οικονομικής απόψεως όσο και λόγω της μεγάλης ποικιλίας και των ιδιαιτεροτήτων του, γιατί είναι αυτά ακριβώς τα στοιχεία που κάνουν την Ε.Ε να ξεχωρίζει από όλα τους άλλους μεγάλους συνασπισμούς: οι πολλές ιδιαιτερότητες, η ποικιλία και η δημιουργικότητα της. Γι'αυτό το λόγο είναι σημαντικές στο ταμείο εγγυήσεων οι μειονοτικές γλώσσες αφού εκεί ενδιαφέρουν οι μικρές παραγωγές.
<P>
Οι μικρές παραγωγές κυρία Junker δεν είναι απαραίτητο να είναι εκτός αγοράς, αυτό θα πρέπει να ξεπεραστεί αμέσως. Φυσικά χρειαζόμαστε συμπαραγωγές, φυσικά χρειαζόμαστε υποστήριξη και φυσικά χρειαζόμαστε το ταμείο εγγυήσεων, γιατί αυτό είναι το όργανο εκείνο, που τώρα αφού πια λήφθηκαν άλλες αποφάσεις, είναι πραγματοποιήσιμο, μετατρέψιμο και δραστικό. Θα πρέπει όλοι μας κάποτε να απευθυνθούμε και σε κράτη μέλη όπως η Γερμανία. Δεν γίνεται να υποστηρίζει μια χώρα ότι βρίσκεται στην κορυφή των εξελίξεων και να μπλοκάρει όλα τα σημαντικά θέματα. Αυτό θα πρέπει να ξεπεραστεί.

<SPEAKER ID=31 LANGUAGE="FR" NAME="Hory">
Κυρία Πρόεδρε, όπως και ο κ. Deprez, κι εγώ με τη σειρά μου ξαναδιάβασα την έκθεση που συνέταξε πέρυσι η κ. Guinebertiθre, και θα ήθελα να επαναλάβω μία φράση της γιατί δεν θα μπορούσα να το εκφράσω καλύτερα: "θα πρέπει να υπάρξει μία εναλλακτική λύση απέναντι στο χολυγουντιανό βλέμμα που στρέφεται σε όλο τον κόσμο».
<P>
Συμμερίζομαι αυτόν ακριβώς τον τρόπο για να εκφράσω το πρόβλημα και συμφωνώ με όλα τα αιτήματα για ξεμπλοκάρισμα του προγράμματος του Ταμείου Εγγύησης που παρουσιάστηκαν από διαφόρους ομιλητές, θα ήθελα όμως, εάν μου επιτρέπετε, να μιλήσω με λόγια γενικής πολιτικής, διότι πολύ συχνά ξεχνάμε ότι το πολιτιστικό πεδίο είναι ίσως το προνομιούχο έδαφος του πολιτικού λόγου.
<P>
Συνηθίζουμε να λέμε, μεταξύ μας, ότι το ευρωπαϊκό μας πρόγραμμα στηρίζεται, για το παρελθόν, σε κοινή ιστορία και παραδόσεις. Όντως έτσι είναι. Σήμερα, στηρίζεται σε μία βάση κοινών αξιών, τις οποίες, η ιστορία αυτή σμίλεψε, είναι η αλήθεια, όμως για αύριο, οφείλουμε να ομολογήσουμε ότι η λογοτεχνική, κινηματογραφική, καλλιτεχνική, οπτικοακουστική δημιουργία είναι χωρίς αμφιβολία τα σημαντικότερα εργαλεία ανίχνευσης του ορίζοντα εκείνου που αποκαλούμε "ευρωπαϊκό ανθρωπισμό».
<P>
Πιστεύω ότι το πρόβλημα είναι ακόμη μεγαλύτερο και άπτεται ίσως της κρίσης αξιών του οικουμενισμού που σταδιακά αλλοιώνεται. Διότι δεν πιστεύω ότι η δημοκρατία θα αφεθεί να υποβιβαστεί σε ασαφή ιδεολογία των ανθρωπίνων δικαιωμάτων. Δεν πιστεύω ότι ο πολιτικός φιλελευθερισμός είναι απλώς υλισμός χωρίς αρχές. Δεν πιστεύω ότι οι διεθνείς συναλλαγές θα υποβιβαστούν σε μία παγκοσμιοποίηση που περιφρονεί τους ανθρώπους και δεν πιστεύω ότι ο οικουμενισμός θα μπορέσει να περιοριστεί στην ομοιομορφία. Η απώλεια της έννοιας των αξιών του οικουμενισμού συνδέεται άμεσα με την προέλευση της ανόδου εκείνου που πρέπει να ονομάσουμε -ελλείψει καλύτερου χαρακτηρισμού- "ταυτοποίηση», του εθνικισμού, του φυλετισμού και της μεσαιωνικής θρησκευτικότητας.
<P>
Όταν θα έχουμε πλέον τελείως παραιτηθεί απέναντι στο παγκόσμιο κύμα της ψευδοκουλτούρας, παραφορτωμένης με άνευ προγουμένου οικονομικές αρμοδιότητες, παραγκωνισμένης από τα εργαλεία επικοινωνίας που θα έχουν γίνει αυτοκρατορικά μέσα, αποδυναμωμένης από τον ίδιο της τον θρίαμβο, όταν στο τέλος, ο πλέον αχαλίνωτος φιλελευθερισμός θα έχει δώσει την ελευθερία της επιλογής μεταξύ Pepsi και Coca, δεν θα πρέπει να εκπλαγούμε αν δούμε δισεκατομμύρια ανθρώπων να αναζητούν ένα διαφορετικό μέλλον στη βίαιη επιβεβαίωση της ταυτότητάς τους.
<P>
Η κ. Ainardi έκανε λόγο για στοιχήματα πολιτισμού. Πιστεύω, πράγματι, ότι ο αγώνας που μένει να κάνουμε για την ουσία, για την υπεράσπιση της ευρωπαϊκής ιδιαιτερότητας και διαφοροποίησης, είναι μία από τις σύγχρονες πλευρές του αγώνα που διεξάγει ο πολιτισμός κατά της βαρβαρότητας.

<SPEAKER ID=32 NAME="Πρόεδρος">
Ανακοινώνω ότι έλαβα επτά προτάσεις ψηφίσματος, που κατατέθηκαν βάσει του άρθρου 40, παράγραφος 5, του Κανονισμού.

<SPEAKER ID=33 LANGUAGE="EN" NAME="Whitehead">
Κυρία Πρόεδρε, δεν θα ακολουθήσω το δρόμο της θρησκοληψίας όπως η προηγούμενη ομιλίτρια. Απλώς θα έλεγα στην κ. Guinebertiθre, και από τη δική μου πλευρά - προερχόμενος από τον αγγλοσαξονικό κόσμο και δηλώνοντας το ενδιαφέρον μου ως άτομου που εργάζεται στον οπτικοακουστικό τομέα εδώ και 35 χρόνια - "υπομονή μέχρι το τέλος, κ. Guinebertiθre». Οφείλετε να μην υποχωρήσετε.
<P>
Θέλω να εξηγήσω το γιατί. Δεν είναι επειδή πιστεύω ότι αυτή η πρόταση στερείται κινδύνων και δυσκολιών. Η απροθυμία που εξέφρασαν ορισμένες χώρες στο Συμβούλιο - συμπεριλαμβανομένης και της δικής μου - έγκειται στο γεγονός ότι υπάρχει φόβος σπατάλης. Υπάρχει φόβος ότι ένας εγωκεντρικός κύκλος πνευματικής αφρόκρεμας θα μπορούσε να σφετεριστεί αυτά τα χρήματα για την παραγωγή ταινιών, τις οποίες δεν θα έβλεπε κανείς. Πράγμα το οποίο απορρίπτω ολοσχερώς. Πιστεύω πως αν υπάρχει ένα ταμείο εγγυήσεων αυτό θα έπρεπε να είναι η συνεργασία μεταξύ του δημόσιου και ιδιωτικού τομέα, θα έπρεπε να βασίζεται σε δάνεια, όχι σε δωρεές, και επίσης θα έπρεπε να βασίζεται σε μια διαδικασία μέσω της οποίας μπορεί να ελεγχθεί και να αξιολογηθεί για ένα διάστημα 5 χρόνων. Θα μπορούσαμε να δούμε στη συνέχεια αν θα αποδώσει ή όχι.
<P>
Κατά τη γνώμη μου, θα αποδώσει, και το λέω αυτό στηριζόμενος στην πείρα μου από την τηλεόραση και τον κινηματογράφο. Πολλές μικρές ταινίες, όχι τόσο πολύ στον αγγλόφωνο κόσμο, αλλά σίγουρα στις μικρότερες χώρες της Ευρώπης, παρ' όλη την πολιτιστική επίδραση που θα μπορούσαν να έχουν, δεν τα καταφέρνουν εξαιτίας της δυσκολίας χρηματοδότησης. Δεν μπορούν να προσελκύσουν τις απαιτούμενες επενδύσεις. Τράπεζες που έχουν επιδείξει στο παρελθόν απροθυμία και σκεπτικισμό σε αυτό το θέμα, δεν πρόκειται να επενδύσουν σε κάτι τέτοιο. Ο μόνος τρόπος για να στηριχθούν είναι να εξασφαλίσουν μια δεύτερη εγγύηση. Αυτός είναι και ο σκοπός του ταμείου εγγυήσεων.
<P>
Καθένας από εμάς που εμμένει στην ποιότητα σ' αυτόν τον τομέα, οφείλει να δεχτεί ότι με την υπερβολική διάδοση της τηλεόρασης, στο μέλλον, η δίαιτα πρώτης ανάγκης είναι η δευτερεύουσα αγορά για ταινίες οι οποίες θα παράγονται ολοένα και περισσότερο. Διαφορετικά θα έχετε τηλεόραση χαμηλής ποιότητας που θα επηρεάσει σιγά σιτγά και τη βιομηχανία του κινηματογράφου.
<P>
Θα ήθελα να ακούσω από την Επιτροπή αν συμφωνεί ρητά μαζί μας, με την άποψη που εξέφρασε το Κοινοβούλιο καθώς και με την άποψη της Επιτροπής Πολιτισμού πάνω σ' αυτό το ζήταμα, όχι μόνο τους προηγούμενους μήνες, αλλά επισ ειρά ετών, ανεξάρτητα αν αυτό μπλοκάρεται προσωρινά από το Συμβούλιο.

<SPEAKER ID=34 NAME="Βonino">
Κυρία Πρόεδρε, η Επιτροπή, κατά τη διάρκεια της συνόδου αυτής, όπως πολύ καλά γνωρίζει το Κοινοβούλιο, έπαιξε το ρόλο της στη διαδικασία που ακολούθησε η πρόταση αυτή. Το Ταμείο Εγγύησης για το οποίο γίνεται λόγος στην πρόταση αυτή είχε πρώτα απ' όλα προικοδοτηθεί με προϋπολογισμό 90 εκατομμυρίων Ecu. Στη συνέχεια η πρόταση συνάντησε σθεναρή αντίσταση στους κόλπους του άλλου κοινοτικού θεσμικού οργάνου. Τη στιγμή που η συμβιβαστική πρόταση, προερχόμενη από την ιρλανδική προεδρία, για 60 εκατομμύρια Ecu, δεν έτυχε της ομόφωνης αποδοχής.
<P>
Προς το παρόν, για να απαντήσω στην ερώτηση του κ. Ripa di Meana, η προεδρία του Λουξεμβούργου μας προτείνει νέο συμβιβασμό, 30 εκατομμυρίων Ecu, πράγμα που όντως συνιστά τον μικρότερο κοινό παρονομαστή, που όμως έχει τουλάχιστον, σύμφωνα με την Επιτροπή, το πλεονέκτημα της συνοχής στην έννοια που η μείωση αυτή του οικονομικού φακέλου, αν και σημαντική, αντιστοιχεί σε περιορισμό των παρεμβάσεων στον κινηματογραφικό τομέα και στις παραγωγές μικρού ή μεσαίου προϋπολογισμού. Αυτή είναι τελικά η ώθηση που θέλουμε να δώσουμε, αφού ακριβώς αυτές οι παραγωγές, δηλαδή οι συμπαραγωγές μικρού και μεσαίου προϋπολογισμού δεν έχουν δυνατότητες πρόσβασης, παρά ιδιαίτερα δαπανηρές, στις χρηματοοικονομικές πιστώσεις της ιδιωτικής αγοράς.
<P>
Εξάλλου, όπως πολύ καλά γνωρίζει το Κοινοβούλιο, η Ευρωπαϊκή Τράπεζα Επενδύσεων δεν μπορεί να χρηματοδοτήσει αυτούς τους μικρούς και μεσαίους προϋπολογισμούς, αφού το ελάχιστο ύψος των πιστώσεων που παρέχει είναι 25 εκατομμύρια Ecu. Στο πλαίσιο αυτό, πρόκειται επομένως για εντελώς άλλο πράγμα.
<P>
Με άλλα λόγια, η Επιτροπή μοιράζεται με το Κοινοβούλιο, όχι μόνο την ανησυχία της πολιτιστικής πλευράς και της σπουδαιότητας της διαφοροποίησης του πολιτισμού, αλλά και την ανησυχία της απασχόλησης. Εξάλλου, ίσως δεν είναι τυχαίο, και είναι ίσως τύχη το ότι συζητάμε την έκθεση αυτή τη στιγμή που στο Λουξεμβούργο λαμβάνει χώρα μία σημαντική Διάσκεψη Κορυφής, σχετικά με την απασχόληση. Μεταξύ των δεδομένων που μας παρουσιάστηκαν εδώ από τους συναδέλφους βουλευτές, υπάρχει ένα το οποίο θα ήθελα να υπογραμμίσω. Κατά τη δεκαετία του 1990, ο αμερικανικός οπτικοακουστικός κλάδος δημιούργησε περισσότερες θέσεις απασχόλησης απ' ότι η αυτοκινητοβιομηχανία, ο κλάδος των ξενοδοχείων και η φαρμακοβιομηχανία μαζί.
<P>
Για όλους αυτούς τους λόγους, επομένως, μαζί με όλα τα άλλα πολύ ενδιαφέροντα δεδομένα που υπογράμμισαν οι βουλευτές, η Επιτροπή θα ασκήσει κάθε δυνατή πίεση στο Συμβούλιο της Δευτέρας, ώστε ο ελάχιστος αυτός κοινός παρονομαστής να μπορέσει τελικά να εγκριθεί.
<P>
(Χειροκροτήματα)

<SPEAKER ID=35 NAME="Πρόεδρος">
Ο κ. Elchlepp έχει μία ερώτηση για την Επιτροπή.

<SPEAKER ID=36 LANGUAGE="DE" NAME="Elchlepp">
Κυρία Πρόεδρε, θα ήθελα να απευθύνω ακόμα μια ερώτηση στην κυρία επίτροπο. Αν μέσω της βελτίωσης της ποιότητας θα ξανακερδηθούν για τους ευρωπαίους μερίδια από την ευρωπαϊκή κινηματογραφική αγορά - και την τάξη των μεγεθών την έχουμε βέβαια ακούσει - είναι δυνατόν να φέρουν κάποια αλλαγή 30 εκατομμύρια; Πώς το υπολογίζετε; Δεν είναι από οικονομικής απόψεως λόγω των μεγεθών μια επίδειξη ενος άλλοθι; Τί μπορούμε να συνεισφέρουμε με 30 εκατομμύρια για να επιτύχουμε την απαιτούμενη αλλαγή στην παραγωγή κινηματογραφικών ταινιών; Ποιά είναι η εμπειρία σας, ποιοί είναι οι υπολογισμοί σας, παρακαλώ;

<SPEAKER ID=37 LANGUAGE="FR" NAME="Bonino">
Κατανοώ την ανησυχία του κυρίου βουλευτού. Πράγματι, η αρχική πρόταση της Επιτροπής ανερχόταν βέβαια στα 90 εκατομμύρια Ecu. Κι όμως, βρισκόμαστε σε μια κατάσταση στην οποία με 30 εκατομμύρια Ecu, με άλλα λόγια περιορισμένο πεδίο εφαρμογής για τους μικρούς και μεσαίους προϋπολογισμούς, κατά τη γνώμη της Επιτροπής, μπορούμε να ξεκινήσουμε την πρωτοβουλία για να της δώσουμε αξία κινήτρου, για να μπούμε τουλάχιστον σε κάποια κατεύθυνση.
<P>
Απ' αυτήν την άποψη, τίθεται η συνήθης ερώτηση για το αν το ποτήρι είναι μισογεμάτο ή μισοάδειο και μπορούμε να σκεφτούμε, κατά μία έννοια, ότι κάτι τέτοιο δεν αξίζει τον κόπο. Η Επιτροπή εκτιμά, αντίθετα, ότι ακόμη κι αν ο προϋπολογισμός έχει μειωθεί, το γεγονός είναι σημαντικό διότι κάτι τέτοια ανοίγει το δρόμο για μία πορεία και παρέχει τουλάχιστον ένα κίνητρο για μία προσεχή, ελπίζουμε, καταλληλότερη πρωτοβουλία στον σημαντικό τομέα των οπτικοακουστικών.

<SPEAKER ID=38 NAME="Πρόεδρος">
Λαμβάνουμε υπόψιν τη σθεναρή υποστήριξη της Επιτροπής και της κ. Βοnino, και τους ευχαριστούμε.
<P>
Η κοινή συζήτηση έληξε.
<P>
Προχωρούμε τώρα στην ψηφοφορία και θέτω σε ψηφοφορία την κοινή πρόταση ψηφίσματος επτά πολιτικών ομάδων.
<P>
(Το Σώμα εγκρίνει το ψήφισμα)

<CHAPTER ID=5>
Αλιεία στην Ανταρκτική
<SPEAKER ID=39 NAME="Πρόεδρος">
Η ημερήσια διάταξη προβλέπει τη συζήτηση της έκθεσης (Α4-0315/97) της κ. McKenna, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη θέσπιση ορισμένων μέτρων διατήρησης και ελέγχου που ισχύουν για τις αλιευτικές δραστηριότητες στην Ανταρκτική, ο οποίος αντικαθιστά τον κανονισμό (ΕΚ) 2113/96 της 25ης Οκτωβρίου 1996 (COM(97)0213 - C4-0285/97-97/0135(CNS)).

<SPEAKER ID=40 NAME="Ripa di Meana">
Κυρία Πρόεδρε, η Επιτροπή Διατήρησης της Θαλάσσιας Χλωρίδας και Πανίδας της Ανταρκτικής, η ΕΔΕΘΠΑ, είναι ο οργανισμός που ευθύνεται για τις δραστηριότητες αλιείας στον Ανταρκτικό Ωκεανό, εξαιρουμένων των θαλασσίων θηλαστικών του. Η Επιτροπή, η οποία περιλαμβάνει μεταξύ άλλων επτά κράτη μέλη της Ευρωπαϊκής Ένωσης, συνεδρίασε στις 21Οκτωβρίου και συνέχισε τις εργασίες της μέχρι τις 2 Νοεμβρίου στο Hobarth της Αυστραλίας, με αποφάσεις που εγκρίθηκαν βάσει των προτάσεων που διατυπώθηκαν από την ίδια την Επιτροπή. Τα διαχειριστικά μέτρα που μπορούν να εφαρμοστούν στα πλαίσια της ΕΔΕΘΠΑ, υπέστησαν ορισμένες τροποποιήσεις, μεταξύ των οποίων η τροποποίηση των ποσοστώσεων σχετικά με τις υπάρχουσες και τις νέες αλιευτικές δραστηριότητες.
<P>
Εισήχθησαν επίσης πολλές μεταβολές μικρότερης σημασίας, όσον αφορά τη διαδικασία εντός της Ευρωπαϊκής Ένωσης για την έγκριση των αλιευτικών δραστηριοτήτων, τη βελτίωση της επιτήρησης, τους περιορισμούς σχετικά με τις μεθόδους εξάλειψης των πλαστικών αποβλήτων των αλιευτικών σκαφών και στην τεχνική περιγραφή των αλιευτικών μέσων με παραγάδι για να αποφευχθεί η αλιεία θαλασσινών πτηνών, κυρίως του άλμπατρος.
<P>
Πολλές από τις αποφάσεις που λήφθηκαν κατά τη διάρκεια της συνεδρίασης αναφέρονται στην έναρξη εννέα νέων αλιευτικών δραστηριοτήτων και αφορούν ειδικά το tooth fish , την μουρούνα των νοτίων θαλασσών. Η ΕΔΕΘΠΑ είναι υπερήφανη για τα μέτρα δεοντολογίας που θέσπισε σχετικά με την προστασία των πόρων και την υποστήριξη μίας προσέγγισης επιφυλακτικού χαρακτήρα, και προβλέπει μία διαδικασία που πρέπει να ολοκληρωθεί πριν τη χορήγηση αδείας για νέες αλιευτικές δραστηριότητες. Οι εν λόγω αλιευτικές δραστηριότητες θα μπορούν να ξεκινήσουν μόνο μετά την έγκριση της ΕΔΕΘΠΑ και την έγκριση συνολικά επιτρεπομένων αλιεύσεων (ΣΕΑ).
<P>
Επίσης, έχει προταθεί φέτος η ταυτόχρονη έναρξη άλλων αλιευτικών δραστηριοτήτων σε διαφορετικές ζώνες που γειτνιάζουν με την ανταρκτική ήπειρο. Έχοντας υπόψη την αξιοσημείωτη παρουσία της παράνομης αλιείας και την συνεχή αύξησή της, ορισμένα μέλη της ΕΔΕΘΠΑ συνέστησαν την υιοθέτηση μίας περισσότερο επιφυλακτικής στάσης όταν θα εξετασθούν οι αιτήσεις. Πράγματι, πέρυσι, η επιστημονική Επιτροπή συνέστησε όσον αφορά στις νέες αυτές αλιευτικές δραστηριότητες, την υιοθέτηση ενδεικτικών ΣΕΑ για ποσά ανερχόμενα στους 1.980 ή και 2.200 τόνους, ανάλογα με τη ζώνη.
<P>
Μία άλλη σημαντική τροποποίηση έχει σχέση με το ΣΕΑ της μουρούνας των νοτίων θαλασσών γύρω από τα νησιά Heard και McDonald, που αυξήθηκε δώδεκα φορές παραπάνω, από τους 297 στους 3.800 τόνους. Σχετικά με τον καθορισμό του, το σκεπτικό που ακολούθησε η ΕΔΕΘΠΑ το 1996 δεν φαίνεται, κατά τη γνώμη μας, να διέπεται από επιφυλακτικότητα. Φαίνεται μάλλον ότι ο οργανισμός υφίσταται τώρα όλο και αυξανόμενες πιέσεις για τη χορήγηση αδειών, πριν προβεί σε αυστηρές επιστημονικές αναλύσεις και εκπονήσει δέοντα μέτρα ελέγχου.
<P>
Η παράνομη αλιεία είναι χωρίς αμφιβολία το σημαντικότερο πρόβλημα που αντιμετωπίζει η ΕΔΕΘΠΑ. Πράγματι, αποτελεί μία μεγάλη απειλή τόσο επί του παρόντος για τα αποθέματα ιχθύων, και κυρίως τη μουρούνα, όσο και για την ίδια την αξιοπιστία της Επιτροπής. Η παράνομη αλιεία έχει πολλές μορφές: αλιευτικά σκάφη που έχουν σχετική άδεια αλλά διαπράττουν παραβάσεις. Αλιευτικά πλοία με σημαία χώρας που είναι μέλος της ΕΔΕΘΠΑ και ασκούν τη δραστηριότητά τους χωρίς όμως να έχουν τη σχετική άδεια. Τέλος, αλιευτικά σκάφη με σημαία χώρας που δεν είναι μέλος της ΕΔΕΘΠΑ και αλιεύουν χωρίς κανένα περιορισμό.
<P>
Η Ευρωπαϊκή Ένωση ενδιαφέρεται για τις πράξεις τόσο των σκαφών των κρατών μελών της, όσο και και των σκαφών με σημαίες άλλων κρατών, που όμως ανήκουν σε εταιρίες της ΕΕ. Η κατάσταση είναι τόσο σοβαρή που, σύμφωνα με αξιόπιστες αξιολογήσεις, το σύνολο των παρανόμων αλιευμάτων είναι ίσο και μάλιστα υπερβαίνει τα επιτρεπόμενα αλιεύματα. Έχοντας υπόψη ότι τα αποθέματα στο υπόλοιπο τμήμα της υφηλίου υφίστανται μία μείωση που μεγαλώνει όλο και περισσότερο, και ότι ο όγκος της αλιείας αυξάνεται επίσης όλο και περισσότερο, δεν είναι καθόλου απίθανο ένα όλο και μεγαλύτερο μέρος της αλιευτικής προσπάθειας να συγκεντρώνεται στον Ανταρκτικό Ωκεανό. Η κατάσταση επιδεινώνεται επίσης από την υψηλή τιμή της μουρούνας των νοτίων θαλασσών.
<P>
Για πολλά χρόνια, η ΕΔΕΘΠΑ κατόρθωσε να ακολουθήσει τις αρχές που υπερασπίζεται. Εν τούτοις, για να επιλυθεί η τωρινή κρίση στον τομέα της αλιείας που είναι παρατηρείται σε άλλες ζώνες και όμως χαρακτηρίζεται από εξάντληση των αποθεμάτων, στο πλαίσιο αυτής θα απαιτηθεί πνεύμα συνεργασίας και αποφασιστικότητας, δεδομένου ότι η κατάσταση όπως έχει θα καταστήσει αναπόφευκτη στο εγγύς μέλλον τη λήψη αποφάσεων πολύ αυστηρότερων από εκείνες που εγκρίθηκαν κατά τη συνεδρίαση του 1996.

<SPEAKER ID=41 LANGUAGE="EN" NAME="Provan">
Κυρία Πρόεδρε, θα ήθελα να ευχαριστήσω τον παλιό μου φίλο κ. Ripa di Meana για την παρουσίασή του σήμερα το πρωί. Προβάλλει ένα ενδιαφέρον σημείο σχετικά με την κοινοβουλευτική διαδικασία. Ο εισηγητής έχει τεθεί για να αντιπροσωπεύσει την επιτροπή που είναι υπεύθυνη για την έκθεση κι έχουμε εδώ τον κ. Ripa di Meana να αντιπροσωπεύει έναν εισηγητή ο οποίος δεν ζήτησε από την ίδια την επιτροπή να βρει έναν αναπληρωτή. Δεν είναι σωστό για μια πολιτική ομάδα να παρουσιάζει μια έκθεση εξ ονόματος μιας επιτροπής όταν θα έπρεπε να υπάρχει ένας άλλος αντιπρόσωπος της ίδιας επιτροπής. Θα μπορούσε η προεδρία να διευκρινίσει ως ένα βαθμό αυτό τον κανόνα;

<SPEAKER ID=42 NAME="Πρόεδρος">
Κύριε Provan, νομίζω ότι υπάρχουν πολυάριθμα προηγούμενα. Μπορούμε, πράγματι, στο μέλλον, να εξετάσουμε τον τρόπο με τον οποίο τα πράγματα πρέπει να διαδραματίζονται τυπικά. Σε περίπτωση που δεν έχουν γίνει σεβαστές οι απαραίτητες τυπικές αρχές, θα φροντίσουμε στο εξής ν' αλλάξει η κατάσταση. Αυτό αφορά κυρίως, γνωρίζετε πολύ καλά ότι έχουν υπάρξει πολυάριθμα προηγούμενα, κυρίως με εκθέσεις που υποβλήθηκαν την Παρασκευή το πρωί και οι οποίες παρουσιάζουν κάποια προβλήματα, διότι ο εισηγητής δεν μπορεί να ενεργήσει ελεύθερα.

<SPEAKER ID=43 NAME="Hardstaff">
Κυρία Πρόεδρε, λυπάμαι που η κ. McKenna δεν παρευρίσκεται σήμερα εδώ, γιατί θα ήθελα να την έχω συγχαρεί προσωπικά για την τόσο σαφή έκθεσή της σχετικά με τα μέτρα προστασίας και ελέγχου της αλιείας στην Ανταρκτική και το ρόλο της Επιτροπής στην προστασία των θαλάσσιων πόρων στον Ατλαντικό.
<P>
Η κ. McKenna επισημαίνει το ρόλο αυτού του Σώματος στη διαχείριση των αλιευτικών αποθεμάτων στην Ανταρκτική και στην καθιέρωση μιας οικολογικής εντολής. Υπογραμμίζει επίσης τα προβλήματα που δημιουργούνται στην επιβολή των διατάξεων σ' αυτή την απομακρυσμένη περιοχή, όπου οι πόροι για ανάπτυξη μιας συγκεκριμένης πολιτικής και παρακολούθηση της κατάστασης είναι περιορισμένοι.
<P>
Οι προτεινόμενες από την Επιτροπή Διατήρησης της Θαλάσσιας Χλωρίδας και Πανίδας της Ανταρκτικής (ΕΔΕΘΠΑ) αλλαγές περιλαμβάνον ποσοστιαίες αυξήσεις κάποιων ειδών σε διάφορες περιοχές και νέους τόπους αλιείας σε κάποια μέρη, ιδιαίτερα για το toothfish της Παταγονίας προβλέπονται αρκετές θέσεις και σχεδόν οι διπλάσιες για τα κριλ στο νοτιοανατολικό Ινδικό Ωκεανό. Η Μ. Βρετανία πρίκειται να επωφεληθεί από τα ποσοστά αύξησης των καλαμαριών στην περιοχή της νότιας Γεωργίας.
<P>
Οι μεγάλες αυξήσεις στα συνολικά επιτρεπόμενα αλιεύματα θέτουν ερωτήματα όπως κατά πόσο έχει ανταποκριθεί η ΕΔΕΘΠΑ στα αιτήματα των κρατών που έχουν ως κύρια δραστηριότητα την αλιεία και κατά πόσο έχει τηρήσει τα κριτήριά του για μέτρα αυστηρού επιστημονικού ελέγχου πριν από τη δημιουργία νέων τόπων αλιείας.
<P>
Στο θέμα αυτό εμπλέκονται και πλοία που ανήκουν στην ΕΕ και τα οποία πλέουν είτε με τις δικές του σημαίες, είτε με σημαίες τρίτων κρατών. Καθώς τα αποθέματα των ιχθύων γύρω από την Ευρώπη εξαντλούνται, οι ψαράδες ψάχνουν ολοένα και περισσότερο νέες ζώνες εκμετάλλευσης, όπως την Ανταρκτική. Παράλληλα, οι υψηλές τιμές για τα toothfish ενθαρρύνουν την αλιεία σε ζώνες που δεν ελέγχονται εύκολα. Ορισμένες χώρες δέχονται πιο εύκολα τη συνεργασία με την ΕΔΕΘΠΑ σε θέματα επίβλεψης και παρακολούθησης συγκριτικά με άλλες. Η Ομάδα του Ευρωπαϊκού Σοσιαλιστικού Κόμματος χαιρετίζει και υποσηρίζει τις τροπολογίες της επιτροπής, οι οποίες υπογραμμίζουν πόσο αναγκαίο είναι να τεθεί η διαχείρηση των αλιευτικων αποθεμάτων της Ανταρκτικής σε οικολογική βάση και πόσο αναγκαίο είναι για όλα τα κράτη που ψαρεύουν σ' αυτή την περιοχή να αναλάβουν ευθύνη για τον έλεγχο των πλοίων τους καθώς και της ποσότητας των ιχθύων που πιάνουν.

<SPEAKER ID=44 LANGUAGE="FI" NAME="Piha">
Αξιότιμη κυρία Πρόεδρε, οι αλιευτικές δραστηριότητες στην τόσο μακρινή για μας Ανταρκτική αποτελούν δυστυχώς ένα καλό παράδειγμα γιά το πόσο εύκολα λησμονούμε τις οικολογικές επιπτώσεις που προκαλεί η αλιεία.
<P>
Στην έκθεση της ΜcKenna περιγράφονται οι κίνδυνοι που προκαλούνται από αλιευτικά μέσα κυρίως για τα θαλάσσια πτηνά. Η σύλληψη των πτηνών αυτών στα αλιευτικά μέσα θεωρείται ώς ένας ακόμα λόγος για τον οποίο θεωρούνται απειλούμενο είδος. Γιά τα λεγόμενα αλιευτικά σκάφη με παραγάδια, άν και παρέχονται λεπτομερείς περιγραφές των μέτρων που θα πρέπει να ληφθούν προκειμένου να μή κινδυνεύουν τα θαλλάσια πτηνά, είναι αμφίβολο άν αυτά τα μέτρα τηρούνται. Καμμία νομική διαδικασία δεν προβλέπεται γιά την περιοχή. Υπάρχουν αναφορές επιστημόνων-παρατηρητών γιά την κατάσταση, χωρίς να μπορούν όμως να χρησιμοποιηθούν ώστε να κινηθούν νομικές διαδικασίες κατά των παραβατών. Εξ ίσου αναποτελεσματικοί φαίνονται οι μέθοδοι κατά της παράνομης αλιείας.
<P>
Γενικά, τώρα, περί αλιευτικών συμφωνιώνς: ο τρόπος με τον οποίο το Συμβούλιο και η Επιτροπή έχουν και πάλι χειριστεί το θέμα της ανανέωσης των αλιευτικών συμφωνιών, είναι κατακριτέος. Το Συμβούλιο λααβάνει και η Επιτροπή εκτελεί αποφάσεις με οικονομικές επιπτώσεις, χωρίς να εισακούσει το έτερο σκέλος της αρμόδιας επί του προϋπολογισμού αρχής. Η Επιτροπή Προϋπολογισμού και το Ευρωπαϊκό Κοινοβούλιο έχουν επανειλημμένα καταδικάσει αυτή την τακτική. Οι διαβουλεύσεις σχετικά με την ανανέωση των πρακτικών των συνεδριάσεων θα έπρεπε να ξεκινήσουν σύντομα, προκειμένου να ακουστεί όπως πρέπει το Ευρωπαϊκό Κοινοβούλιο.
<P>
Η Ε.Ε. ξοδεύει εκατοντάδες εκατομμύρια ετησίως γιά διάφορες αλιευτικές συμβάσεις παρ'όλο που μόνο μερικές χώρες μέλη του νότου έχουν συμφέρον απο αυτές. Συνεπώς κατά τη γνώμη μου, πρέπει να αναρωτηθούμε πόσο μεγάλο ποσοστό κόστους-οφέλους ισχύει μεταξύ κεκτημένων της αλιείας και της οικονομικής ενίσχυσης που πληρώνεται από τους πόρους της Ένωσης.

<SPEAKER ID=45 LANGUAGE="EN" NAME="Teverson">
Κυρία Πρόεδρε, στην αρχή αυτής της χρονιάς, τον Φεβρουάριο, είχα την τύχη να επισκεφθώ τη Νέα Ζηλανδία για να παρακολουθήσω τον τρόπο διαχείρισης ορισμένων τόπων αλιείας που γίνεται με επιτυχία εκεί κάτω.
<P>
Κατά την παραμονή μου άρχισα έμμεσα να μαθαίνω για το toothfish της Παταγονίας του οποίου υπήρχε την εποχή εκείνη μία αποστολή αξίας αρκετών εκατομμυρίων δολαρίων Νέας Ζηλανδίας, που αποτελούσε τη μεγαλύτερη αξία αλιευμάτων μέχρι τότε σ' εκείνα τα νησιά. Πουλήθηκε περίπου 2.000 Εcu ο τόνος. Αποτελούσε μέρος μιας διαδικασίας αθρόας προσέλευσης των κυριότερων αλιευτικών στόλων, που είχε ξεκινήσει πριν από ένα χρόνο, στη νότια ζώνη και στη ζώνη της Ανταρκτικής, μια και το είδος αυτό είναι σε μεγάλη ζήτηση, αφού το κρέας του έχει γίνει μόδα στην κουζίνα της Απω Ανατολής και ιδιαίτερα της Ιαπωνίας. Είναι ένα είδος ψαριού με μεγάλο κύκλο ζωής, το οποίο αν εξαντληθεί, ίσως απειληθεί με αφανισμό, κι αν ανακάμψει, αυτό θα γίνει μετά πολλά χρόνια.
<P>
Το αποτέλεσμα είναι η καταστροφή ενός ακόμα είδους στη θάλασσα της Ανταρκτικής, όπου το περιβάλλον είναι πολύ ευαίσθητο και όπου, για ειρωνία της τύχης, έχει αποφασιστεί η προστασία του περιβάλλοντος στο χερσαίο μέρος, ενώ παρόμοιες αποφάσεις πρέπει να ληφθούν και για τους ωκεανούς.
<P>
Η ΕΔΕΘΠΑ είναι οργάνωση με πολλές αρμοδιότητες σε όλους τους τομείς, και ιδιαίτερα σε θέματα περιβάλλοντος. Ωστόσο, όπως ήδη ανέφεραν οι ομιλητές, υπάρχουν τεράστιες δυσκολίες σ' αυτήν την περιοχή. Κατ' αρχάς, είναι μια μεγάλη περιοχή και περιλαμβάνει θάλασσα και ωκεανό. Η ΕΔΕΘΠΑ δεν έχει ουσιαστική εξουσία εκτός των ΖΟΕ αυτών των διάσπαρτων νησιών, πολλά από τα οποία βρίσκονται υπό την κυριαρχία κρατών της ΕΕ. Ακόμα και στο εσωτερικό τους ο έλεγχος είναι ανεπαρκής. Είναι πολύ δύσκολο για τη Ν. Αφρική, τη Γαλλία, τις Βρετανικές νήσους ή άλλα έθνη να ελέγχουν τους τόπους αλιείας μέσα στα όρια της ίδιας τους της ΖΟΕ. Υπάρχει επίσης και μια άλλη δυσκολία που εμφανίζεται συχνά και αφορά αλιευτικα πλοία που ψαρεύουν για προσωπικό τους όφελος φέροντας σημαία κάποιου κράτους που δεν έχει μεγάλα περιθώρια ελέγχου της αλιευτικής τους δραστηριότητας.
<P>
Πιστεύω πως υπάρχουν κάποιες λύσεις που μπορούμε να εφαρμόσουμε. Δεν θα είναι εύκολο, όμως κάποιες μπορούν να εφαρμοστούν από τώρα. Κατ' αρχάς, πρέπει να βεβαιωθούμε ότι η ΕΔΕΘΠΑ μπορεί να μεγαλώσει τη δύναμη επιβολής και παρακολούθησης που έχει. Αν και η Οργάνωση Αλιείας Βορειοδυτικού Ατλαντικού κάθε άλλο παρά τέλεια είναι, έχει αρμοδιότητες πέρα από τις αρμοδιότητες επιβολής και παρακολούθησης της ΕΕΖ που θα μπορούσαν να χρησιμοποιηθούν παρόμοια στο νότιο ωκεανό. Θα έπρεπε επίσης να επιμείνει ώστε να έχουμε παρατηρητές σε όλα αυτά τα πλοία για να βεβαιωθούμε για την παρακολούθηση των ΣΕΑ. Στην ουσία, πρέπει να κινηθούμε για να αποφύγουμε τα κλασικά προβλήματα που δημιουργούνται στα δικά μας νερά. Χρειάζεται επίσης δορυφορικός έλεγχος. Χρειάζεται επίσης να δράσουμε αποφασιστικά για το θέμα της σημαίας.
<P>
Θα ήθελα να ρωτήσω τον Επίτροπο, όσους από τους συμβαλλομένους της ΕΔΕΘΠΑ, συμπεριλαμβανομένης και της ΕΕ, είναι ευρωπαϊκά κράτη, αν θα μπορούσαμε να υιοθετήσουμε μια ριζοσπαστική στάση όχι μόνο για να διασφαλίσουμε την προστασία του χερσαίου εδάφους της Ανταρκτικής, αλλά και για να λάβουμε αυστηρά μέτρα για την προστασία του θαλάσσιου περιβάλλοντος του νότιου ωκεανού. Μόνο έτσι θα σώσουμε το toothfish της Παταγονίας, αλλά και κάθε άλλο είδος που θα γίνει μόδα στην κουζίνα του Τόκυο, της Β. Αμερικής και, ενδεχομένως, των Βρυξελλών.
<P>
Το ζήτημα είναι πολύ σοβαρό. Θα ήθελα να ευχαριστήσω τον εισηγητή για τη θαυμάσια έκθεση και να ζητήσω από την επίτροπο να βεβαιωθεί ότι σε μελλοντικές συναντήσεις της ΕΔΕΘΠΑ οι αξιωματούχοι της θεωρούν το ζήτημα αυτό ως προτεραιότητα

<SPEAKER ID=46 LANGUAGE="DE" NAME="Habsburg-Lothringen">
Κυρία πρόεδρε, επιτρέψτε μου σας παρακαλώ πρώτα, να πω μερικά λόγια στον κύριο Ripa di Meana, για τον οποίο όλοι γνωρίζουμε ότι έχει μια πολύ οικολογική θέση σε τέτοιου είδους θέματα. Για τον λόγο αυτόν απογοητεύτηκα κάπως που ανέλυσε την έκθεση αυτήν από την σκοπιά των αριθμών και που μίλησε μόνο για μεγέθη ποσοστώσεων. Πιστεύω, ότι η έκθεση αυτή ασχολείται με ένα ασυνήθιστα συγκινητικό θέμα, γιατί απλά δεν επιτρέπεται να ξεχάσουμε ότι, τόσο η Αρκτική όσο και η Ανταρκτική όπως άλλωστε και τα τροπικά δάση στα οποία πάντα αναφέρεται ο κύριος Kreissl-Dφrfler, είναι θεμελιώδη στοιχεία για τη διατήρηση της συνολικής οικολογικής ισορροπίας του κόσμου.
<P>
Η Επιτροπή έχει αρχίσει σιγά-σιγά, ευτυχώς, να περιορίζει την αλιεία σε ένα ορισμένο ποσοστό, ξεκινώντας από μια οικολογική αφετηρία έτσι ώστε να διατηρηθούν τα ψάρια-τοξότες που ζούν ακόμα στην Ανταρκτική.
<P>
Ένα δεν πρέπει να ξεχνάμε: όσο απομακρυνόμαστε από τον Ισημερινό προς τον βορά και προς τον νότο τόσο ελαττώνεται η ικανότητα ανακύκλωσης της φύσης. Όποιος έχει βρεθεί κάποτε στην Αρκτική ή στην Ανταρκτική και έχει δει τα ψόφια ψάρια και άλλα κουφάρια να επιπλέουν για χρόνια πριν σαπίσουν, όποιος έχει δεί πόσα χρόνια, πόσες δεκαετίες μένει παρατημένο ένα αεροπλάνο, ένα βαρέλι πετρελαίου, αντιλαμβάνεται ότι μιλάμε για ένα πολύ συγκινητικό θέμα και όχι για ένα θέμα το οποίο μπορούμε απλά να αγνοήσουμε.
<P>
Τα θέματα που αναφέρθηκαν εδώ, κυρίως το θέμα της παράνομης αλιείας έχουν πολύ μεγάλη σημασία για μας. Πρέπει να κάνουμε τα πάντα για να το εμποδίσουμε από την αρχή, ακόμα κι αν ξέρουμε ότι αυτό είναι πολύ δύσκολο. Για τον λόγο αυτό είμαι μάλιστα πολύ χαρούμενος που η εισήγηση και οι προτάσεις της Επιτροπή προτείνουν μια σχετικά σκληρή αντιμετώπιση. Εύχομαι τα λόγια αυτά να γίνουν πράγματι και έργα.

<SPEAKER ID=47 NAME="Bonino">
Κυρία Πρόεδρε, κύριοι βουλευτές, νομίζω ότι η σημερινή συζήτηση, πάνω στην οποία θα ήθελα να δώσω ορισμένες επεξηγήσεις, έχει ανάγκη από ορισμένα στοιχεία ενημέρωσης. Πράγματι, η υπό συζήτηση έκθεση αναφέρεται σε μέτρα που ελήφθησαν το 1996. Όπως ειπώθηκε εδώ, από τότε έγινε μία άλλη συνεδρίαση, δεδομένου ότι οι διαδικασίες της ΕΔΕΘΠΑ επανεξετάζονται κάθε χρόνο και αξίζει συνεπώς όχι μόνο να επανεξεταστούν τα αποτελέσματα της συνεδρίασης του 1996, αλλά ίσως να ενημερωθούν οι κύριοι βουλευτές πάνω στις αποφάσεις που λήφθηκαν το 1997, αποφάσεις που μου φαίνεται ότι αποτελούν θετικά στοιχεία σε σχέση με τις ανησυχίες που διατυπώθηκαν εδώ.
<P>
Θα ασχοληθώ με τα θέματα εν σειρά: όσον αφορά την παράνομη αλιεία, φέτος για πρώτη φορά η ΕΔΕΘΠΑ αποδέχθηκε μία πρόταση της Επιτροπής σχετικά με τα αλιευτικά των μη συμβαλλομένων χωρών, η οποία συνίσταται στην υποχρέωση που έχουν τα σκάφη τα οποία βλέπουμε ότι ασκούν αλιευτικές δραστηριότητες στη ζώνη, να υποβληθούν σε έλεγχο σε λιμάνια που ανήκουν σε χώρες που είναι συμβεβλημένες με την ΕΔΕΘΠΑ, στην περίπτωση που θα προσπαθήσουν να εκφορτώσουν τα αλιεύματά τους. Αυτό είναι ένα από τα πιθανά μέτρα, που θα μας βοηθήσει επίσης να αντιληφθούμε τον όγκο της παράνομης αλιείας, για τον οποίο, όπως είναι προφανές, δεν διαθέτουμε σοβαρά στοιχεία. Αυτό το υποχρεωτικό μέτρο μπορεί λοιπόν να μας χρησιμεύσει όχι μόνο σαν μέτρο πρόληψης, αλλά και να μας βοηθήσει να αξιολογήσουμε τη διάσταση του φαινομένου της παράνομης αλιείας, ένα φαινόμενο το οποίο όλοι μας αναγνωρίζουμε ότι υπάρχει.
<P>
Στην περίπτωση όπου τα σκάφη δεν είναι σε θέση να αποδείξουν ότι τα αλιεύματά τους δεν προέρχονται από τη ζώνη της ΕΔΕΘΠΑ, θα απαγορευθεί η εκφόρτωση και η επαναφόρτωσή τους σε όλα τα λιμάνια των συμβεβλημένων χωρών.
<P>
Έγινε επίσης αποδεκτή, ως ψήφισμα της ΕΔΕΘΠΑ, μία πρόταση της Επιτροπής πάνω στην επιτήρηση μέσω δορυφόρου. Αυτό θα δημιουργήσει ίσως κάποιο τεχνικό πρόβλημα, πάντως έγινε αποδεκτό με ένα ψήφισμα ως πρόταση της Επιτροπής.
<P>
Έγιναν επίσης αποδεκτές άλλες δύο προτάσεις της Επιτροπής σχετικά με πρωτοβουλίες που ήδη υπήρχαν στο πλαίσιο NAFO - όπως μάλιστα μας υπενθύμισε ο κ. Teverson - ιδίως σε ό, τι αφορά τη σύνθεση των παρατηρητών και των επιθεωρητών επί του πλοίου. Παραμένει όμως ένα πρόβλημα: ο αριθμός επιθεωρητών είναι πολύ περιορισμένος, τόσο για λόγους μετεωρολογικούς, ας το πούμε έτσι, όσο και για κάθε είδους τεχνικούς λόγους, πάντως έχει εισαχθεί και υπάρχει στην ΕΔΘΧΠΑ μία σύνθεση που είναι εφικτή για παρατηρητές και επιθεωρητές. Το θέμα τώρα είναι να πείσουμε τα συμβαλλόμενα μέρη να θέσουν σε εφαρμογή αυτή τη σύνθεση στην οποία καταλήξαμε.
<P>
Σχετικά με ένα σημείο που εθίγη από τον κ. Ripa di Meana, η Επιτροπή θέλει να τονίσει ότι τα μέτρα που ελήφθησαν από την ΕΔΕΘΠΑ στην φετινή συνεδρίαση είναι πλήρως και καθ' όλα σύμφωνα με τη γνώμη της Επιστημονικής Επιτροπής. Αυτό υπήρξε ένα μεγάλο πρόβλημα που όλοι αντιμετωπίσαμε πριν τη συνεδρίαση της Επιτροπής, πάντως οι γνώμες των Επιστημονικών Επιτροπών ελήφθησαν πλήρως υπόψη και δείχνουν, περισσότερο από ό, τι ελπίζαμε, την επιφυλακτική προσέγγιση που επιδιώχθηκε από την Κοινότητα και που την περασμένη χρονιά είχε επιτευχθεί μόνον εν μέρει.
<P>
Αυτοί είναι όλοι οι λόγοι για τους οποίους πιστεύουμε ότι οπωσδήποτε στις αλιευτικές δραστηριότητες, το καλύτερο είναι πάντοτε δυνατό και ευκταίο. Η Επιτροπή επιθυμεί πάντως να επιβεβαιώσει ότι η τελευταία συνεδρίαση στην ΕΔΕΘΠΑ έδειξε θετικές πλευρές σχετικά με τις χώρες που έχουν μεγάλα αλιευτικά συμφέροντα στη ζώνη εκείνη και οι οποίες προφανώς υιοθετούσαν μια σκληρότερη στάση.

<SPEAKER ID=48 NAME="Πρόεδρος">
Ευχαριστώ, κυρία Bonino, για την παρέμβασή σας.
<P>
Η συζήτηση έληξε.
<P>
Προχωρούμε στην ψηφοφορία.
<P>
(Το Σώμα εγκρίνει το ψήφισμα νομοθετικού περιεχομένου)

<CHAPTER ID=6>
Αλιεία στα ανοικτά της Γουϊνέας-Μπισάου, της Ακτής του Ελεφαντοστού, της Ισημερινής Γουϊνέας και του Πράσινου Ακρωτηρίου
<SPEAKER ID=49 NAME="Πρόεδρος">
Η ημερήσια διάταξη προβλέπει την κοινή συζήτηση των ακόλουθων εκθέσεων:
<P>
Α4-0300/97 του κυρίου Imaz San Miguel, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη σύναψη του πρωτοκόλλου για τον καθορισμό των αλιευτικών δυνατοτήτων και των οικονομικών ανταλλαγμάτων που προβλέπονται στη συμφωνία μεταξύ της Ευρωπαϊκής Κοινότητας και της κυβέρνησης της Δημοκρατίας της Γουϊνέας-Μπισάου όσον αφορά την αλιεία στα ανοικτά των ακτών της Γουϊνέας-Μπισάου, για την περίοδο από 16 Ιουνίου 1997 έως 15 Ιουνίου 2001 (COM(97)0395 - C4-0448/97-97/0205(CNS)).-Α4-0365/97 του κυρίου Medina Ortega, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη σύναψη του πρωτοκόλλου για τον καθορισμό των αλιευτικών δυνατοτήτων και των οικονομικών ανταλλαγμάτων που προβλέπονται στη συμφωνία μεταξύ της Ευρωπαϊκής Κοινότητας και της κυβέρνησης της Δημοκρατίας της Ακτής του Ελεφαντοστού όσον αφορά την αλιεία στα ανοικτά της Ακτής του Ελεφαντοστού, για την περίοδο από 1 Ιουλίου 1997 έως 30 Ιουνίου 2000 (COM(97)0520 - C4-0565/97-97/0269(CNS))-Α4-0364/97 του κυρίου Kindermann, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη σύναψη του πρωτοκόλλου για τον καθορισμό των αλιευτικών δυνατοτήτων και των οικονομικών ανταλλαγμάτων που προβλέπονται στη συμφωνία μεταξύ της Ευρωπαϊκής Κοινότητας και της κυβέρνησης της Δημοκρατίας της Ισημερινής Γουϊνέας όσον αφορά την αλιεία στα ανοικτά των ακτών της Ισημερινής Γουϊνέας, για την περίοδο από 1 Ιουλίου 1997 έως 30 Ιουνίου 2000 (COM(97)0522 - C4-0567/97-97/0268(CNS))-Α4-0363/97 του κυρίου Novo, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη σύναψη του πρωτοκόλλου για τον καθορισμό των αλιευτικών δυνατοτήτων και των οικονομικών ανταλλαγμάτων που προβλέπονται στη συμφωνία μεταξύ της Ευρωπαϊκής Κοινότητας και της κυβέρνησης της Δημοκρατίας του Πράσινου Ακρωτηρίου όσον αφορά την αλιεία στα ανοικτά των ακτών του Πράσινου Ακρωτηρίου, για την περίοδο από 6 Σεπτεμβρίου 1997 έως 5 Σεπτεμβρίου 2000 (COM(97)0521 - C40566/97-97/0270(CNS)).
<SPEAKER ID=50 NAME="Imaz San Miguel">
Κύριε Πρόεδρε, θα επικεντρωθώ στην έκθεση σχετικά με την συμφωνία ανάμεσα στην Ευρωπαϊκή Ένωση και την Δημοκρατία της Γουϊνέας-Μπισάου για την περίοδο από τον Ιούνιο 1997 έως τον Ιούνιο 2001.
<P>
Θέλω να ξεκινήσω με μια αξιολόγηση της συμφωνίας αυτής. Βρισκόμαστε μπροστά σε μια θετική συμφωνία η οποία τοποθετείται στην φιλοσοφία των αλιευτικών συμφωνιών της Ένωσης. Στην Ευρώπη έχουμε μια κοινοτική αγορά στην οποία υπάρχει έλλειμμα ψαριών, για αυτόν τον λόγο οι αλιευτικές συμφωνίες συνδράμουν στην ισορρόπηση της κατανάλωσης σε σχέση με τους ίδιους πόρους. Από την άλλη όμως, οι συμφωνίες προσφέρουν κάποιες δυνατότητες αλιείας σε έναν στόλο -τον κοινοτικό- ο οποίος έχει δυνατότητες μεγαλύτερες από τους υφιστάμενους ίδιους πόρους στα κοινοτικά ύδατα. Από αυτή την άποψη, οι αλιευτικές συμφωνίες προσφέρουν επίσης μια οικονομική εναλλακτική λύση στον κοινοτικό αλιευτικό στόλο και συνδράμουν σημαντικά στην διατήρηση των άμεσων και έμμεσων θέσεων εργασίας, κάτι που είναι σημαντικό σε μια στιγμή όπου διεξάγεται στο Λουξεμβούργο μια Σύνοδος Κορυφής με θέμα την απασχόληση, σε μια στιγμή όπου καταβάλλουμε μια προσπάθεια για την κατεύθυνση των κοινοτικών πολιτικών προς την δημιουργία απασχόλησης. Και από την άλλη πλευρά, χρησιμεύει ως οικονομική εναλλακτική λύση για τις περιφέρειες και τις τοπικές κοινότητες που αντιμετωπίζουν πραγματικά προβλήματα για την διαφοροποίηση του οικονομικού τους πλέγματος, μέσω του οποίου εξασφαλίζεται η επιβίωσή τους.
<P>
Και όλο αυτό το επιτυγχάνουν οι αλιευτικές συμφωνίες με ένα σχετικό χαμηλό τίμημα για το κοινοτικό θησαυροφυλάκιο αν το συγκρίνουμε με το μέρος του κοινοτικού προϋπολογισμού που διατίθεται σε άλλους τομείς οικονομικής δραστηριότητας, χωρίς να ξεχνάμε, επιπλέον, πως αυτές οι συμφωνίες συμβάλλουν πολλές φορές σε δράσεις αναπτυξιακής συνεργασίας με τις τοπικές κοινότητες στις οποίες γίνεται η εκμετάλλευση αυτών των αλιευτικών πόρων. Όλα αυτά, βέβαια, με μια φιλοσοφία εκμετάλλευσης που σέβεται την διατήρηση αυτών των ιδίων πόρων.
<P>
Από αυτή την άποψη, η συμφωνία που θα εγκρίνουμε σήμερα πληροί αυτές τις προϋποθέσεις. Και μπαίνοντας στα συγκεκριμένα σημεία της ίδιας θα πρέπει να επιμείνουμε σε διάφορες πτυχές.
<P>
Καταρχάς, οι δυνατότητες αλιείας προσαρμόζονται στον βαθμό πραγματικής χρήσης των δυνατοτήτων που αποτέλεσαν το αντικείμενο διαπραγμάτευσης στο προηγούμενο πρωτόκολλο. Έτσι, οι αλιείς καλαμαριών έχουν τώρα μια δυνατότητα 9.600 ΤΟΧ ανά έτος, αντί για 8.800 των προηγούμενων ετών. Και όσον αφορά τους αλιείς που ασχολούνται με την αλιεία των κεφαλόποδων μειώνουν την μικτή καταχωρισμένη δυνατότητά τους από 4..000 σε 3.000 ΤΟΧ ανά έτος. Όλο αυτό, συνεκτικά με τα προηγούμενα ποσοστά χρήσης. Επίσης η συμφωνία προβλέπει πως αν η κατάσταση των πόρων το επιτρέπει, οι δυνατότητες αλιείας στους παραπάνω υποτομείς μπορούν να αυξηθούν με μια αύξηση των οικονομικών ανταλλαγμάτων ευθέως ανάλογης με την αύξηση αλιευμάτων.
<P>
Όσον αφορά τα αλιευτικά τόνου, οι δυνατότητες αλιείας αυξάνονται αισθητά από 26 σε 37 για τα σκάφη γριγρι και από 16 σε 52 για τις τράτες και τα παραγάδια, δεδομένου του υψηλού επιπέδου χρήσης που είχαν στο προηγούμενο πρωτόκολλο. Επομένως, πρόκειται για μια καλή συμφωνία η οποία προσαρμόζεται στον βαθμό πλήρωσης της προηγούμενης συμφωνίας και πρωτοκόλλου και που επιπλέον αυξάνει τις δυνατότητες αλιείας για τον κοινοτικό στόλο. Επιπλέον, τα οικονομικά ανταλλάγματα αντιμετωπίζουν μια λογική αύξηση από 6, 35 σε 8, 5 εκατ. Ecu ετησίως, δεδομένης της αύξησης των αλιευτικών δυνατοτήτων που ανέφερα προηγουμένως.
<P>
Οι πλοιοκτήτες έχουν επίσης ένα κόστος παρόμοιο με αυτό της προηγούμενης περιόδου στους δασμούς το οποίο είχε μια ελαφρά αύξηση από τον τέταρτο χρόνο του πρωτοκόλλου.
<P>
Θέλω να τονίσω, επίσης, πως στο κόστος της συμφωνίας προστίθενται ποσά τα οποία προορίζονται για ένα επιστημονικό πρόγραμμα για την βελτίωση των πόρων, υποτροφίες για επιστημονική, τεχνική και οικονομική κατάρτιση σχετικά με την αλιεία, επιπλέον των προγραμμάτων για την αλιεία μικρής κλίμακας και θαλάσσιας επίβλεψης. Όντως, μια υποστήριξη ενός επαρκούς ελέγχου των πόρων και μιας συνεργασίας στην ανάπτυξη των τοπικών κοινοτήτων που ασχολούνται με την αλιεία μικρής κλίμακας.
<P>
Και για να ολοκληρώσουμε την επιφανειακή περιγραφή της συμφωνίας, θα προσέθετα την δέσμευση ναύλωσης με κάποιο ποσοστό ντόπιων ναυτικών, καθώς και της παρουσίας παρατηρητών της ΓουϊνέαςΜπισάου, αποστολή των οποίων θα είναι ο έλεγχος για την τήρηση των κανονισμών που διέπουν την αλιεία. Εν γένει, πρόκειται για μια συμφωνία χρήσιμη για την συνεργασία και που σέβεται την επίβλεψη, τον έλεγχο και την διατήρηση των πόρων. Επομένως, ζητώ ευνοϊκή ψήφο για αυτή την συμφωνία και, επιπλέον, συγχαίρω την Ευρωπαϊκή Επιτροπή για τις διαπραγματεύσεις που έκανε την κατάλληλη στιγμή.
<P>
Θέλω να τελειώσω με μια σκέψη σχετικά με την διαδικασία. Αυτό το Κοινοβούλιο πρέπει να υπερασπιστεί και να κάνει καλή χρήση όλων των αρμοδιοτήτων του, συμπεριλαμβανομένων και των δημοσιονομικών. Αλλά αυτό όμως δεν θα πρέπει να εμποδίσει την Ευρωπαϊκή Επιτροπή να αρχίσει διαπραγματεύσεις για την ανανέωση των συμφωνιών ή για την εφαρμογή τους. Επίσης ας ζητηθεί η σύμφωνη γνώμη μας πριν από την έγκριση της συμφωνίας και, επιπλέον, με τέτοιο τρόπο ώστε αυτή η ενέργεια του Ευρωπαϊκού Κοινοβουλίου να μην επηρεάσει την ευελιξία που απαιτεί η πολυετής εφαρμογή αυτών των συμφωνιών. Από αυτή την άποψη, ζητώ από τους βουλευτές να έχουν υπόψη τους αυτή τη σκέψη κατά την ψηφοφορία των τροπολογιών για την πρόταση νομοθεσίας και, επίσης, ζητώ ευνοϊκή ψήφο για την συμφωνία στο σύνολό της.

<SPEAKER ID=51 NAME="Medina Ortega">
Κύριε Πρόεδρε, καταρχάς θα ήθελα να ξεκινήσω την έκθεσή μου επισημαίνοντας πως, δυστυχώς, οι υπηρεσίες της Συνέλευσης έκαναν ένα λάθος και, επιπλέον, όχι ένα λάθος ασήμαντο γιατί βρίσκεται στην πρώτη σελίδα της έκθεσής μου, εφόσον στην ισπανική έκδοση της έκθεσης αναφέρεται η πρόταση κανονισμού του Συμβουλίου που αφορά τη σύναψη του πρωτοκόλλου μέσω του οποίου καθορίζονται οι δυνατότητες αλιείας και η οικονομική συνεργασία που προβλέπονται από την συμφωνία ανάμεσα στην Κοινότητα και την κυβέρνηση της Δημοκρατίας της Ακτής του Ελεφαντοστού. Λοιπόν, Cοte d'Ivoire είναι όντως η ονομασία της Δημοκρατίας της Ακτής του Ελεφαντοστού στα γαλλικά, στα ισπανικά, εδώ και πολύ καιρό, την καλούμε Costa de Marfil και, παρότι στην Ισπανία υπάρχει μια σχετική γλωσσολογική ανοχή όσον αφορά τα τοπωνύμια, σε διεθνές επίπεδο δεν συνηθίζεται και εγώ ζητώ από τις υπηρεσίες της Συνέλευσης να διορθώσουν αυτό το λάθος, γιατί, επίσης, το έγγραφο που έρχεται από την Επιτροπή χρησιμοποιεί την ονομασία Costa de Marfil και όχι την ονομασία Cote d'Ivoire.
<P>
Δεύτερον, όπως συμβαίνει πάντα με αυτό το είδος των θεμάτων, υπάρχουν ζητήματα διαδικαστικού χαρακτήρα. Πρόκειται για μια σύμβαση η οποία υπεγράφη στις 30 Ιουνίου και, παρότι το Κοινοβούλιο ενημερώθηκε επισήμως μέσω της ευγενούς πληροφόρησης που μας παρείχε η Επιτροπή, ωστόσο η επίσημη διαβούλευση με το Κοινοβούλιο έγινε μόνο στα τέλη του Οκτωβρίου, και με την διαδικασία του καυεπείγοντος, με την ιδιορρυθμία ότι η πρώτη πληρωμή πρέπει να γίνει πριν από τις 31 Δεκεμβρίου του τρέχοντος έτους. Δηλαδή, υπήρξε διαβούλευση μαζί μας εγκαίρως ώστε να δώσουμε την έγκρισή μας, αλλά η σύμβαση βρίσκεται σε ισχύ από τον Ιούλιο, άρα, αν το Κοινοβούλιο αυτή τη στιγμή εξέφραζε διαφωνία, θα θέταμε τα κοινοτικά θεσμικά όργανα σε δύσκολη θέση.
<P>
Και παραδέχομαι πως - έχουμε εδώ την Επίτροπο κ. Bonino και εκείνη, εν μέρει, είναι υπεύθυνη για αυτό - η Επιτροπή έχει βελτιώσει πολύ τις πρακτικές της, αλλά όμως ένα από τα στοιχεία της έκθεσης αφορά την γνωμοδότηση της Επιτροπής Προϋπολογισμών, εκφραζόμενης μέσω της κυρία Karin Jφns και, όπως είναι λογικό, η Επιτροπή Προϋπολογισμών θα προτιμούσε να τηρούνται πιο πολύ οι διαδικασίες, δηλαδή, στο μέτρο του δυνατού, πριν από την υπογραφή της συμφωνίας, πριν αναληφθούν συγκεκριμένες δεσμεύσεις και, κυρίως, πριν αυτή τεθεί σε ισχύ -παρά πριν από την υπογραφή, πριν από την θέση σε ισχύ-, να έχει την ευκαιρία το Κοινοβούλιο να γνωμοδοτήσει σχετικά με το θέμα.
<P>
Περνώντας στο επί της ουσίας θέμα, πρόκειται για μια μέτρια συμφωνία, δεν πρόκειται για μια συμφωνία που έχει μεγάλη σημασία, είναι μια συμφωνία που αναφέρεται σε εξήντα τονότρατες και τρία αλιευτικά πλοία με δίχτυα. Υπήρξε μια μικρή αύξηση στον αριθμό των πλοίων, αλλά στην πραγματικότητα δεν υπήρξε αύξηση στον συνολικό αριθμό αλιευμάτων, άρα δεν πιστεύω πως αυτή η συμφωνία έχει πραγματικές επιπτώσεις στα ψάρια που αλιεύονται.
<P>
Πρόκειται για δύο είδη: τον μακρύπτερο τόνο που, στην πραγματικότητα, συναντάται σε υψηλά επίπεδα αλίευσης και θα ήταν πολύ δύσκολο να αυξηθούν οι δυνατότητες αλίευσης αυτού του είδους και ενός άλλου, της παλαμίδας. Στην περίπτωση του τελευταίου φαίνεται πως οι δυνατότητες εκμετάλλευσης είναι μεγαλύτερες και πως, επομένως, η μικρή αύξηση η οποία ενδέχεται να υπάρξει ως αποτέλεσμα αυτής της συμφωνίας δεν θα επηρεάσει ουσιαστικά τους αλιευτικούς πόρους.
<P>
Θα ήθελα να εκμεταλλευτώ αυτή την ευκαιρία για να επισημάνω πως, μαζί με την έκθεσή μου, υπάρχει επίσης μια θετική γνώμη της Επιτροπής Ανάπτυξης και Συνεργασίας δεδομένου ότι η Επιτροπή Ανάπτυξης και Συνεργασίας θεωρεί πως αυτές οι αλιευτικές συμφωνίες αποτελούν επίσης ένα μέσο αναπτυξιακής βοήθειας.
<P>
Η Επιτροπή Ανάπτυξης και Συνεργασίας θα ήθελε σίγουρα να διατεθούν μεγαλύτερα ποσά για συγκεκριμένους σκοπούς ανάπτυξης δεδομένου ότι, από το συνολικό ποσό που διατίθεται μέσω αυτής της μέτριας συμφωνίας -μια συνεισφορά της Επιτροπής του ύψους του ενός εκατομμυρίου Ecu ετησίως για τρία χρόνια, δηλαδή, συνολικά τρία εκατομμύρια Ecu-, 2, 4 εκατομμύρια διατίθενται για τα δικαιώματα άσκησης της αλιείας και υπάρχουν επίσης 600.000 Ecu για επιστημονικά προγράμματα, για κατάρτιση, για βοήθεια προς την δημόσια διοίκηση, για την θαλάσσια επίβλεψη και συνδρομή σε διεθνείς οργανώσεις αλιείας. Δηλαδή, ένα σημαντικό μέρος της συμφωνίας διατίθεται για τέτοιους κυρίως αναπτυξιακούς σκοπούς.
<P>
Γενικά, δεν πιστεύω πως κάνει μεγάλη διαφορά σε ένα κράτος αν του ειπωθεί "ωραία, σου πληρώνουμε αυτά για την αλιεία και τα υπόλοιπα σου τα δίνουμε ως αναπτυξιακή βοήθεια». Πιστεύω πως πρέπει να θεωρήσουμε πως το σύνολο της κοινοτικής αντιπαροχής προς τις αναπτυσσόμενες χώρες - οι οποίες διατίθενται να μας παρέχουν δυνατότητες αλιείας στα ύδατά τους και έτσι μας βοηθούν να λύσουμε σε μεγάλο μέρος ένα πρόβλημα απασχόλησης, αλλά επίσης και κατανάλωσης - αποτελεί ένα μέσο αναπτυξιακής βοήθειας. Είναι ένας κανονικός τρόπος, και μου φαίνεται επίσης, πιο κατάλληλο να το κάνουμε με αυτόν τον τρόπο παρά με τον τρόπο της απλής δωρεάς. Πιστεύω πως δεν υπάρχει χειρότερο πράγμα από την ελεημοσύνη.
<P>
Αν η Κοινότητα αντικαθιστούσε αυτές τις συμφωνίες, στις οποίες υπήρξε κάποια θυσία, κάποια αυταπάρνηση εκ μέρους αυτών των κρατών, με την απλή ελεημοσύνη, πιθανώς δεν θα συνεισφέραμε στην οικονομική ανάπτυξη αυτών των χωρών. Ανάμεσα σε άλλους λόγους, επειδή - και ο κύριος Πρόεδρος, που κατάγεται από μια παράκτια περιοχή, το γνωρίζει- η αλιευτική δραστηριότητα, τόσο αυτή που έχει αναπτυχθεί από τους ντόπιους αλιείς, όσο και εκείνη που έχει αναπτυχθεί από αλιείς άλλων περιοχών, καταλήγει να είναι ένας παράγοντας δημιουργίας οικονομικής δραστηριότητας στις αλιευτικές πόλεις. Εγώ, προσωπικά, κατάγομαι από έναν μικρό πληθυσμό αλιέων οι οποίοι για πολύ καιρό ζούσαν από την αλιευτική δραστηριότητα, και όχι μόνο από την αλιευτική δραστηριότητα των δικών μας αλιέων, αλλά και από την άφιξη αλιέων από άλλες περιοχές, από άλλες χώρες, που χρησιμοποιούσαν το λιμάνι μας, σύναπταν συμβάσεις εφοδιασμού κλπ. Επομένως, μου φαίνεται πως η χρήση των αλιευτικών συμφωνιών ως μέσα αναπτυξιακής βοήθειας πρέπει να προωθηθεί από αυτό το Κοινοβούλιο και εγώ, σίγουρα, προτρέπω κυρίως την Επιτροπή να συνεχίσει προς αυτήν την κατεύθυνση. Αυτό βέβαια εντός των ορίων της λογικής χρήσης των αλιευτικών πόρων.
<P>
Ούτε εμάς μας συμφέρει ούτε και τις αναπτυσσόμενες χώρες να καταστραφούν αυτοί οι αλιευτικοί πόροι. Και θα έλεγα -επαναλαμβάνοντας κάτι που είχα πει στην Επίτροπο στην τελευταία Σύνοδο της Ολομέλειας του Ευρωπαϊκού Κοινοβουλίου- πως αυτή τη στιγμή έχω την εντύπωση πως η Ευρωπαϊκή Κοινότητα δίνει το παράδειγμα στην καθοδήγηση αυτών των αλιευτικών συμφωνιών -θα μπορούσε να δώσει ακόμη καλύτερο παράδειγμα-, δεδομένου ότι εκφράζει ανησυχία για την διατήρηση αυτών των πόρων, έτσι ώστε οι αλιείς μας να υποβάλλονται, σήμερα, σε μια κοινοτική επίβλεψη, η οποία ελπίζω στο μέλλον να ενισχυθεί, με σκοπό να μην εξαντληθούν αυτοί οι αλιευτικοί πόροι και, αντιθέτως, βλέπουμε πως, σε ύδατα πλησίον των ακτών μας, σε ύδατα που γνωρίζουμε, στόλοι άλλων κρατών δεν δίνουν το ίδιο παράδειγμα που δίνει η Κοινότητα και, ίσως, η Κοινότητα θα έπρεπε να καταβάλει κάποια προσπάθεια για αυτό. Τις προάλλες μιλούσα για μια εκπαιδευτική προσπάθεια, αλλά επίσης για μια προσπάθεια όσον αφορά τις διεθνείς συμφωνίες ώστε να επιτύχουμε το σύνολο της αλιευτικής προσπάθειας στις αναπτυσσόμενες χώρες να μην οδηγήσει στην καταστροφή των αλιευτικών αποθεμάτων.

<SPEAKER ID=52 NAME="Kindermann">
. (DE) Κυρία Πρόεδρε, κυρία Επίτροπε, αγαπητοί κυρίες και κύριοι συνάδελφοι, έχει ζητηθεί από το Κοινοβούλιο να πάρει θέση και για το πέμπτο πρωτόκολλο σχετικά με τον καθορισμό των δικαιωμάτων αλιείας και τον καθορισμό των οικονομικών διαφορών στα πλαίσια της αλιευτικής συμφωνίας με την Γουινέα.
<P>
Η Επιτροπή Αλιείας βρίσκει ότι δύο σημεία στο πρωτόκολλο έχουν πρόβλημα: πρώτον, τα αποτελέσματα που θα έχει στην διατήρηση των αποθεμάτων και, δεύτερον, την έλλειψη ρύθμισης για την επιτήρηση. Λείπουν όλα τα απαραίτητα μέσα από τις αρχές της Γουινέας για να επιτηρεί την αλιευτική δραστηριότητα στα ύδατα της. Προφανώς, στο παρελθόν δεν γίνονταν ούτε καν οι δειγματοληπτικοί έλεγχοι στα πλοία που προβλέπονται από το πρωτόκολλο. Αυτό σημαίνει ότι τα αλιεύματα που παραδίδονταν από τους καπετάνιους στις αρχές της Γουινέας και στα αρμόδια ωκεανογραφικά ινστιτούτα στην Γαλλία και στην Ισπανία δεν ελέγχονταν. Λαμβάνοντας υπ'όψιν την ήδη διαπιστωμένη κατάχρηση αλιείας συγκεκριμένων αποθεμάτων τόνου στον Ατλαντικό, αυτή η κατάσταση δεν μπορεί πια να συνεχιστεί.
<P>
Για τον λόγο αυτό, κλήθηκε η Επιτροπή να υποστηρίξει τη Γουινέα για τη δημιουργία της απαραίτητης ικανότητας επιτήρησης και στο πλαίσιο αυτό θα πρέπει να παραπέμψουμε στην αφετηρία συνεργασίας που έχει ήδη ζητηθεί από το Ευρωπαϊκό Κοινοβούλιο ανάμεσα στην συνεργασία για την ανάπτυξη και την οργάνωση της αλιείας. Το ποσοστό συμμετοχής στην χρηματοδότηση των μέτρων επιτήρησης της ακτής που προβλέπεται από την Κοινότητα για πρώτη φορά και που ανέρχεται στο ποσό των 170.000 Ecu είναι βέβαια μια καλή αρχή, αλλά σε καμία περίπτωση δεν επαρκεί.
<P>
Κατατέθηκαν υπολογισμοί των αποθεμάτων και προτάσεις διαχείρισης από την Διεθνή Επιτροπή για την Διατήρηση του Τόνου του Ατλαντικού (ICAT). Η ICAT θεωρεί τον μακρύπτερο τόνο και τον μεγαλόφθαλμο τόνο, τα οποία είναι και τα δύο είδη ψαριών που αλιεύονται από τον στόλο της Κοινότητας στα χωρικά ύδατα της Γουινέας, ως είδη τα οποία μπορούν να αλιευτούν και ως είδη τα οποία υπάρχουν σε υπερεπάρκεια. Ακόμα το καινούργιο πρωτόκολλο επιτρέπει μια εκτενή αύξηση της μέχρι τώρα αλιευτικής δραστηριότητας. Ακόμα πιο ανησυχητικό είναι το γεγονός ότι τα τελευταία χρόνια έχει αυξηθεί κατά 50 % το ποσοστό των τόνων μικρού μεγέθους που αλιεύονται συνολικά! Όποιος διαβάσει τα πρωτόκολλα της ICAT των τελευταίων χρόνων, θα φτάσει στο δυσάρεστο συμπέρασμα, ότι τα κράτη-μέλη της Ε.Ε έχουν μεγάλους στόλους στον Ατλαντικό, οι οποίοι εμποδίζουν την λήψη προληπτικών μέτρων από τις επιτροπές της ICAT, με το να αναβάλλουν τις αποφάσεις για αυστηρότερα μέτρα για την προστασία των νεογνών.
<P>
Η Επιτροπή διατύπωσε την ένσταση, στην αρχή αυτής της συζήτησης σχετικά με την εν λόγω έκθεση, ότι η ανάλυση του πρωτοκόλλου αυτού δεν επιτρέπει μια ακριβή εκτίμηση για την κατάσταση των αποθεμάτων τόνου σε ολόκληρο τον Ατλαντικό αφού τα χωρικά ύδατα της Γουινέας αποτελούν ένα μικρό μόνο τμήμα της περιοχής όπου αλιεύουν οι στόλοι της Ε.Ε. Οι υπηρεσίες του Κοινοβουλίου σύγκριναν τότε τα τελευταία και τα παλαιότερα πρωτόκολλα αλιείας με όλες τις αφρικανικές χώρες που βρίσκονται από την μεριά του Ατλαντικού. Το αποτέλεσμα ήταν το εξής: με εξαίρεση την Αγκόλα και το Μαρόκο διαπιστώνεται μια αύξηση των αδειών αλιείας τόνου, σε μια περίπτωση μάλιστα φτάνει το 100 %. Το καινούργιο πρωτόκολλο με την Γουινέα λοιπόν δεν αποτελεί κάποια εξαίρεση αλλά ίσα-ίσα που επιβεβαιώνει τον κανόνα. Η Επιτροπή είναι ήδη θύμα της ίδιας της της πολιτικής, η οποία χαρακτηρίζεται από την έλλειψη μέτρων που να αφορούν όλη την περιοχή. Κια κάθε φορά οι διαπραγματεύσεις που γίνονται με κάθε αφρικανικό κράτος ξεχωριστά και σε διαφορετικές περιόδους έχουν σαν αποτέλεσμα να παράγεται ατελές έργο.
<P>
Σε ό, τι αφορά τα μέτρα διατήρησης υπάρχει η παραπομπή σε μια συμφωνία για την προστασία του τόνου του Ατλαντικού στην οποία κατέληξαν τρεις μεγάλες ενώσεις πλοικτητών της Ε.Ε, κάτι σαν εθελοντική αυτοδέσμευση. Εκτός από το γεγονός ότι οι αυτοπεριορισμοί δεν έχουν μεγάλα χρονικά περιθώρια και ότι ο ορισμός του τόνου μικρού μεγέθους απέχει πολύ από τον αντίστοιχο της ICAT, αναρωτιέμαι γιατί δεν μπόρεσε η Επιτροπή να διαπραγματευτεί κανενός είδους προστατευτικές διατάξεις.
<P>
Εν πάση περιπτώσει, η συμφωνία αυτή αποτελούσε στην πραγματικότητα μια επιδότηση λίγων ιδιωτικών επιχειρήσεων που ασχολούνται με την αλιεία ανοιχτής θαλάσσης από τον προυπολογισμό της Ε.Ε. Αν και επιδοκιμάζουμε αυτή την διαδικασία από κοινωνικοοικονομικής σκοπιάς, θα πρέπει όμως από την άλλη μεριά να απαιτήσουμε από την Επιτροπή να τηρήσει την εντολή για διαρκή ανάπτυξη και για την τήρηση των ελαχίστων διεθνών προδιαγραφών. Καμία από τις δύο αυτές απαιτήσεις δεν μου φαίνεται ότι τηρείται πλήρως. Στο μέλλον δεν πρόκειται να δίνεται τόσο εύκολα η έγκριση του Ευρωπαϊκού Κοινοβουλίου για τόσο προβληματικά πρωτόκολλα.

<SPEAKER ID=53 NAME="Novo">
Κύριε Πρόεδρε, κυρία Επίτροπε, αγαπητοί συνάδελφοι, όπως είχα την ευκαιρία να διαπιστώσω τον περασμένο Αύγουστο, οι κρατικές αρχές, καθώς και οι παράγοντες των διαφόρων τομέων της οικονομίας του Πράσινου Ακρωτηρίου, με τους οποίους μπόρεσα τότε να συνομιλήσω, δείχνουν ζωηρό ενδιαφέρον στην ανανέωση της αλιευτικής συμφωνίας με την Ευρωπαϊκή Ένωση.
<P>
Από την άλλη, είναι προφανές ότι η ανανέωση της εν λόγω συμφωνίας αποβαίνει εις όφελος -και σε μεγάλο βαθμό- του κοινοτικού στόλου, εφόσον θα δοθεί η δυνατότητα διατήρησης της δραστηριότητας ισπανικών, γαλλικών και πορτογαλικών σκαφών, τα οποία αλιεύουν άκρως μεταναστευτικά είδη, και συγκεκριμένα τόννο.
<P>
Η συμφωνία προβλέπει μια ουσιαστική αύξηση του αριθμού των χορηγούμενων αδειών αλιείας, που κατανέμονται ως εξής: 37 για τα θυνναλιευτικά γρι-γρι (συν 14 σκάφη), 36 για τα θυνναλιευτικά με καλάμι και τα παραγαδιάρικα επιφανείας (συν 19 σκάφη), ενώ προβλέρεται η διατήρηση του ίδιου αριθμού αδειών (τρία σκάφη) για τα παραγαδιάρικα βυθού.
<P>
Ωστόσο, η παραπάνω αύξηση του αριθμού αδειών δεν συνεπάγεται σημαντική αύξηση των προβλεπόμενων δυνατοτήτων αλίευσης, που θα διατηρηθούν γύρω στους πέντε χιλιάδες τόνους ετησίως. Το γεγονός αυτό, φαινομενικά αντιφατικό με την αύξηση του αριθμού των αδειών, αιτιολογείται λόγω της ανάγκης των σκαφών να ακολουθούν τις συγκεντρώσεις και τις κινήσεις των αλιευτικών πόρων, που τα υποχρεώνει συχνά να εισέρχονται και να εξέρχονται από τα χωρικά ύδατα του Πράσινου Ακρωτηρίου.
<P>
Αλλά και το συνολικό κόστος της νέας αυτής συμφωνίας υφίσταται αμελητέα ή ελάχιστη αύξηση: μια οικονομική αντιστάθμιση ύψους 1, 086 εκατομμυρίου Ecu (αυξημένη κατά 2, 1 % σε σχέση με την προηγούμενη συμφωνία), επιχορηγήσεις για επιστημονικά και τεχνικά προγράμματα ύψους 267.440 Ecu (αύξηση κατά 2, 1 %) και χρηματοδότηση υποτροφιών για σπουδές ή επιμόρφωση ύψους περίπου 178.000 Ecu (δηλαδή μια αύξηση κατά 0, 5 %).
<P>
Στην έκθεσή μου υποστηρίζω ανεπιφύλακτα την ανανέωση της αλιευτικής συμφωνίας μεταξύ της Ευρωπαϊκής Ένωσης και της Δημοκρατίας του Πράσινου Ακρωτηρίου. Η θέση μου αυτή, η σύστασή μου αυτή δικαιολογεί επομένως το γεγονός ότι δίνω σήμερα έμφαση σε κάποια συγκεκριμένα ζητήματα, ώστε να βελτιωθεί το πλαίσιο εφαρμογής του πρωτοκόλλου της συμφωνίας, είτε βραχυπρόθεσμα είτε μεσοπρόθεσμα.
<P>
Κατά πρώτον, θα πρέπει να επιμείνουμε στο ότι όλα ανεξαιρέτως -το τονίζω: όλα ανεξαιρέτως-τα σκάφη του κοινοτικού στόλου οφείλουν να ανταποκρίνονται θετικά σε όλα τα αιτήματα εκ μέρους των αρχών του Πράσινου Ακρωτηρίου για επιβίβαση παρατηρητών, των οποίων ο αριθμός -δυστυχώς αλλά για λόγους που όλοι γνωρίζουμε- δεν επαρκεί ακόμη ώστε να καλύπτει όλα τα κοινοτικά σκάφη που αλιεύουν στην περιοχή.
<P>
Κατά δεύτερον, έχει ουσιαστική σημασία να υπενθυμίσουμε στους πλοιάρχους και στους εφοπλιστές της Κοινότητας την υποχρέωση έγκαιρης αποστολής των δηλώσεων που αφορούν τα αλιεύματα στις αρχές του Πράσινου Ακρωτηρίου, μια υποχρέωση που είναι σωρευτική, βάσει παρόμοιας διαδικασίας, και έναντι των άλλων αρμοδίων εθνικών αρχών.
<P>
Κατά τρίτον, θα πρέπει να επιμείνουμε ώστε οι κοινοτικοί πλοιοκτήτες να συμβάλλουν στον εφοδιασμό των βιομηχανιών κονσερβοποιίας που προσφάτως έχουν εγκατασταθεί στο Πράσινο Ακρωτήριο. Κάτι που δεν είναι παρά ένα ηθικό καθήκον θα πρέπει να μεταβληθεί σε ουσιαστική υποχρέωση, για τον πρόσθετο λόγο ότι οι προαναφερόμενος εφοδιασμός με πρώτη ύλη θα αποζημιώνεται με τιμές οι οποίες ισχύουν στην παγκόσμια αγορά.
<P>
Κατά τέταρτον, θα ήταν ευχής έργον να αναπτυχθεί ο συντονισμός με άλλους τομείς εργασίας της Επιτροπής, ιδίως με εκείνους που στρέφονται προς τη χορήγηση αναπτυξιακής βοήθειας, κατά τρόπο ώστε να είναι δυνατή η καθιέρωση συστημάτων αυτόματης παρακολούθησης των στόλων, των οποίων οι υπηρεσίες θα μπορούσαν, επιπλέον, να παρέχονται όχι μόνο στο Πράσινο Ακρωτήριο αλλά και σε άλλες χώρες της συγκεκριμένης υποπεριφέρειας της Αφρικής.
<P>
Αυτός ο τομέας επενδύσεων έχει μεγάλη σημασία, τόσον μάλλον γιατί είμαι βέβαιος πως αυτό το Κοινοβούλιο δίδει ιδιαίτερη έμφαση σε μια υπεύθυνη δράση στον τομέα της αλιείας, αλλά και επειδή έχω επίσης την πεποίθηση ότι οι αρχές του Πράσινου Ακρωτηρίου εφήρμοσαν αυστηρά και απαρέγκλιτα -μπόρεσα να το διαπιστώσω προσωπικώς επί τόπου- τις ειδικές διατάξεις της συμφωνίας που αφορούν την αξιοποίηση των χρηματοδοτικών πόρων που προορίζονται για τεχνικά και επιστημονικά προγράμματα.
<P>
Τέλος, οι τροπολογίες νομοθετικού περιεχομένου που υπέβαλα με την έκθεσή μου, οι οποίες εγκρίθηκαν από την Επιτροπή Αλιείας, επιδιώκουν τη βελτίωση της σύνδεσης μεταξύ Επιτροπής και Κοινοβουλίου σε θέματα που αφορούν τις αλιευτικές συμφωνίες. Έχει σημασία, κυρία Επίτροπε, μιάς διά παντός να συνηθίσει η Επιτροπή να υποβάλλει εκθέσεις σχετικά με την εφαρμογή των συμφωνιών και την κατάσταση των τοπικών αλιευτικών πόρων, πολύ πριν από τη λήξη της ισχύος των αντίστοιχων πρωτοκόλλων, ώστε να είναι σε θέση το Ευρωπαϊκό Κοινοβούλιο να γνωμοδοτήσει επ' αυτών πριν από την αντίστοιχη ανανέωση.
<P>
Κύριε Πρόεδρε, αγαπητοί συνάδελφοι, η παρούσα έκθεση εντάσσεται στο πλαίσιο μιας κοινής συζήτησης διαφόρων προτάσεων που αφορούν τον τομέα της αλιείας. Πρόκειται για την περίπτωση της ανανέωσης των αλιευτικών συμφωνιών με τη Γουϊνέα-Μπισάου για μια τετραετία, με την Ισημερινή Γουϊνέα και την Ακτή του Ελεφαντοστού, αμφότερες για μια τριετία. Θέλω, βεβαίως, να εκφράσω κάποιες σύντομες σκέψεις σχετικά με αυτές τις συμφωνίες. Μου προκαλούν έντονη ανησυχία οι όροι που εμπεριέχονται στο πρωτόκολλο με την Ισημερινή Γουϊνέα, που ως γνωστόν αφορά κατά βάση την αλιεία του τόννου, που προβλέπουν την αύξηση κατά σχεδόν 50 % των δυνατοτήτων αλίευσης, ενώ ο αριθμός των χορηγούμενων αδειών περνά από 53 σε 68, παρ' ότι κατέστη πλέον αρκετά σαφές πως οι διατάξεις που αφορούν την εποπτεία και τον έλεγχο δεν είναι και τόσο αποτρεπτικές, πως οι χρηματοδοτικοί πόροι που προορίζονται για επιστημονικά προγράμματα σημειώνουν ουσιαστική μείωση και πως, επιπλέον, ορίζονται ως ζώνη άσκησης αλιευτικής δραστηριότητας τα χωρικά ύδατα πέραν των τεσσάρων μιλίων. Κάτι που, κατά τη γνώμη μου, είναι απαράδεκτο!
<P>
Το ίδιο δεν φαίνεται να συμβαίνει με τη συμφωνία που συνάπτεται με την Ακτή του Ελεφαντοστού, που επίσης είναι στραμμένη κατά βάση στην αλιεία του τόννου, όπου προβλέπεται μονάχα μια σχετική αύξηση των δυνατοτήτων αλίευσης και των χορηγούμενων αδειών, ενώ προβλέπεται μια ουσιαστική αύξηση των συνολικών πιστώσεων που διατίθενται για επιμόρφωση και για υποτροφίες, για την εποπτεία και για την προώθηση τεχνικών και επιστημονικών προγραμμάτων.
<P>
Η αλιευτική συμφωνία με τη Γουϊνέα-Μπισάου, εφόσον είναι η παλαιότερη, η σημαντικότερη σε όγκο και η περισσότερο διαφοροποιημένη μεταξύ των συμφωνιών που βρίσκονται σήμερα υπό συζήτηση, παραχωρεί στην Ισπανία, στην Ιταλία και στην Πορτογαλία δυνατότητες αλίευσης που φθάνουν μέχρι τους 9600 κόρους ολικής χωρητικότητας ετησίως όσον αφορά την αλίευση της γαρίδας, για την αλίευση κεφαλοπόδων προτείνει την τιμή των τριών χιλιάδων κόρων ολικής χωρητικότητας ετησίως, που θα χρησιμοποιηθεί από ισπανικά και ιταλικά σκάφη, ενώ προβλέπει τη δυνατότητα χορήγησης μέχρι και 89 αδειών για θυνναλιευτικά.
<P>
Με εξαίρεση την προαναφερθείσα συμφωνία με την Ισημερινή Γουϊνέα, της οποίας το πρωτόκολλο, κατά τη γνώμη μας, προσκρούει στις θεμελιώδεις αρχές της διατήρησης των αλιευτικών πόρων που εδώ και πολύ καιρό έχουν εγκριθεί από αυτό το Κοινοβούλιο, ενώ αποδέχεται την άσκηση αλιευτικής δραστηριότητας σε ύδατα στα οποία θα έπρεπε να ψαρεύουν αποκλειστικά οι τοπικοί αλιείς, η Ομάδα μας θα υπερψηφίσει, επομένως, τα υπόλοιπα κείμενα.

<SPEAKER ID=54 NAME="Jφns">
Κύριε Πρόεδρε, αξιότιμοι κύριοι συνάδελφοι, με τον κώδικα συμπεριφοράς υποχρεώθηκαν και τα τρία όργανα να κάνουν ο, τιδήποτε μπορούσαν για να εξασφαλιστεί η ταχεία διεκπεραίωση της αλιευτικής συμφωνίας. Αλλά στο χαρτί μπορεί κανείς να γράψει ό, τι θέλει. Αυτό τουλάχιστον μοιάζει να είναι το απόφθεγμα της Επιτροπή σχεδόν μετά από ένα χρόνο μετά την υπογραφή του κώδικα συμπεριφοράς. Γιατί μας συμβουλεύεται πάντα μερικούς μήνες μετά την υπογραφή των συμφωνιών. Αυτό ισχύει και για τη συμφωνία για την οποία συζητάμε σήμερα. Το ότι καταφέραμε σήμερα σε λιγότερο από ένα μήνα να ολοκληρώνουμε την κοινοβουλευτική διαδικασίαοφείλεται, για να είμαστε δίκαιοι, στην ταχύτητα με την οποία μας συμβούλευσε το Συμβούλιο και στην ταχεία διεκπεραίωση του θέματος από τις επιτροπές μας.
<P>
Αν η Επιτροπή ήθελε να είναι συνεπής στον κώδικα συμπεριφοράς θα είχε τελειώσει τις διαπραγματεύσεις εγκαίρως και τότε δεν θα είχε συμβεί το κακό που συνέβη. Εννοώ την συγκατάθεση της Επιτροπής προς τρίτα κράτη σχετικά με σταθερές προθεσμίες πληρωμών και ποσά χωρίς να υπάρχει η αντίστοιχη νομική βάση. Και στην συγκεκριμένη συμφωνία πάλι δεν περίμενε την θέση του Κοινοβουλίου. Αυτό δεν σημαίνει τίποτ'άλλο από το ότι η Επιτροπή παρακάμπτει συστηματικά το Κοινοβούλιο ως σκέλος της αρμόδιας για τον προυπολογισμό αρχής. Βρίσκω ότι αυτό δεν μπορεί να συνεχιστεί πια!
<P>
Επίσης απαράδεκτο είναι να απαιτούν από μας να αποδεχτούμε για μια ακόμα φορά την προσωρινή εφαρμογή τεσσάρων συμφωνιών μόνο και μόνο επειδή η Επιτροπή καθυστέρησε πολύ να κάνει τις διαπραγματεύσεις. Όλες οι συμφωνίες ισχύουν ήδη εδώ και μήνες. Διαπιστώνω λοιπόν ότι ο κώδικας συμπεριφοράς δεν έχει μέχρι τώρα βελτιώσει την κακή διαχείριση της Επιτροπή σε θέματα που αφορούν αλιευτικές συμφωνίες. Βέβαια τώρα πια παίρνουμε τα κείμενα των συμφωνιών αμέσως μετά την υπογραφή στην αρχική γλώσσα. Όμως τα κείμενα δεν περιλαμβάνουν τα συγκεκριμένα οικονομικά αποτελέσματα στο υποχρεωτικό δημοσιονομικό δελτίο. Και αυτό αγαπητοί συνάδελφοι της Επιτροπής Αλιείας είναι αδιανόητο!
<P>
Για μας, ως διαχειριστές, το δημοσιονομικό δελτίο είναι ουσιώδες και το ότι δεν είναι δυνατόν να δουλεύουμε με προσχέδια αποδεικνύεται κάθε στιγμή. Στην περίπτωση του Πράσινου Ακρωτηρίου το δημοσιονομικό δελτίο ακόμα δεν είναι το σωστό!!
<P>
Επιτρέψτε μου να δηλώσω ακόμα μια φορά με σαφήνεια, απευθύνομαι και στους συναδέλφους μου της Επιτροπής Αλιείας, ότι για μας σαν διαχειριστές είναι φυσικά εντελώς ουσιώδες να γίνονται αντιληπτές οι διεθνείς συμφωνίες, ως μη υποχρεωτικές δαπάνες.

<SPEAKER ID=55 LANGUAGE="PT" NAME="Apolinαrio">
Κύριε Πρόεδρε, θα τοποθετηθώ αποκλειστικά και μόνο από τη σκοπιά της Επιτροπής Αλιείας. Φρονώ πως όλες οι προηγούμενες παρεμβάσεις, που έθεσαν τα ζητήματα από άποψη διαδικασίας, έχουν ήδη καλύψει τα θέματα με τα οποία καλούμαστε να ασχοληθούμε. Κατά τη γνώμη μου, οι αρμοδιότητες αυτού του Κοινοβουλίου όσον αφορά την παρακολούθηση των αλιευτικών συμφωνιών είναι αρμοδιότητες του Κοινοβουλίου στο σύνολό του, και όχι μόνο της τάδε ή της δείνα κοινοβουλευτικής επιτροπής αλλά, εν πάση περιπτώσει, θα ήθελα να επισημάνω ότι πρόκειται να τοποθετηθώ σχετικά με τις αλιευτικές συμφωνίες, και συγκεκριμένα σχετικά με τις αλιευτικές συμφωνίες με το Πράσινο Ακρωτήριο και τη Γουϊνέα Μπισάου.
<P>
Επιτρέψτε μου, ωστόσο, να υπογραμμίσω πόσο δύσκολο είναι για μας να υποστηρίξουμε τη σύναψη των αλιευτικών συμφωνιών όταν η Επιτροπή παραβιάζει συστηματικά τον λεγόμενο κώδικα συμπεριφοράς και όταν, επίσης συστηματικά, βρισκόμαστε σε μια θέση όπου είμαστε υποχρεωμένοι να εκφέρουμε γνώμη για τις εκθέσεις όταν πλέον τα πρωτόκολλα έχουν ήδη συναφθεί και η διαδικασία υλοποίησής τους είναι ήδη αρκετά προχωρημένη.
<P>
Αλλά όλα αυτά μπορούν να ειδωθούν και από άλλη οπτική γωνία. Είναι προφανές ότι εμείς έχουμε μεγαλύτερη ευαισθησία ενώπιον αυτής της καταστάσεως, μιας και τα σκάφη που ασκούν δραστηριότητα στο πλαίσιο των εν λόγω συμφωνιών προέρχονται από την Πορτογαλία, την Ισπανία και τη Γαλλία. Οι βουλευτές που δεν έχουν, ας πούμε, πολίτες στους οποίους πρέπει να λογοδοτήσουν έχουν ίσως την ευχέρεια να παίρνουν πιο ακραίες θέσεις.
<P>
Σχετικά με τη συμφωνία με το Πράσινο Ακρωτήριο, θα ήθελα να επισημάνω το εξής. Ανάμεσα στο 1990 και το 2000 - συνεπώς, μεταξύ του πρώτου και του παρόντος τρίτου πρωτοκόλλου -, οι οικονομικές αντισταθμίσεις που δόθηκαν στο Πράσινο Ακρωτήριο μειώθηκαν κατά 40 %. Ταυτόχρονα, οι δυνατότητες αλίευσης, και ειδικότερα του τόννου, αυξήθηκαν κατά 40 %: από τα 50 σκάφη που προβλέπονταν στο πρώτο πρωτόκολλο, περάσαμε στα 73 σκάφη που προβλέπει το σημερινό πρωτόκολλο. Με άλλα λόγια, βρισκόμαστε μπροστά σε μια χώρα που αντιμετωπίζει οικονομικές δυσκολίες, η οποία, σε τελευταία ανάλυση, υφίσταται τις συνέπειες μιας στρατηγικής που συνίστατο σε σταδιακή μείωση των οικονομικών αντισταθμίσεων που παρέχονται στο πλαίσιο των αλιευτικών συμφωνιών. Θα ήθελα, ωστόσο, να επισημάνω ότι το μερίδιο που αντιστοιχεί στους εφοπλιστές, και συγκεκριμένα στους ιδιοκτήτες παραγαδιάρικων βυθού, αυξάνεται κατά 30 % μεταξύ του δευτέρου πρωτοκόλλου και αυτού που βρίσκεται σήμερα υπό έγκριση. Αλλά θα ήθελα γι' άλλη μια φορά να υπογραμμίσω ότι, σε ό, τι αφορά το Πράσινο Ακρωτήριο, σημειώθηκε μια μείωση κατά 40 % του ύψους της οικονομικής αντιστάθμισης μεταξύ του πρώτου πρωτοκόλλου και αυτού που βρίσκεται σήμερα υπό έγκριση.
<P>
Τέλος, σε ό, τι αφορά τη Γουϊνέα-Μπισάου, θέλω να επισημάνω ότι το ύψος της οικονομικής αντιστάθμισης παραμένει σταθερό από το 1993, οπότε δικαιολογείται η σημερινή αναπροσαρμογή της. Όταν γίνεται λόγος γι' αυτές τις χώρες -το Πράσινο Ακρωτήριο και τη Γουϊνέα-Μπισάου- δεν πρέπει να μας διαφεύγει το γεγονός ότι εξαρτώνται σε μεγάλο βαθμό από αυτές τις αλιευτικές συμφωνίες για να επιτύχουν την ίδια την οικονομική τους βιωσιμότητα. Επίσης, οφείλω να τονίσω -όπως έκανε και ο συνάδελφός μας Honσrio Novo- πως, σχετικά με τα μέτρα που αφορούν την έρευνα και τη χορήγηση τεχνικών υποτροφιών, αμφότερες οι χώρες έκαναν το παν ώστε οι αντίστοιχες πιστώσεις να χρησιμοποιηθούν με τον ορθότερο τρόπο.

<SPEAKER ID=56 LANGUAGE="DE" NAME="Langenhagen">
Κύριε Πρόεδρε, έχουμε μπροστά μας σήμερα πέντε εκθέσεις για τις οποίες θα πρέπει να αποφασίσουμε. Οι τέσσερις αφορούν τις διεθνείς συμφωνίες, μια έκθεση αφορά, όπως ήδη ακούσαμε, τα μέτρα ελέγχου και διατήρησης στην Ανταρκτική. Ο πολύ σημαντικός για την αλιευτική πολιτική τομέας των διεθνών συμφωνιών θα τεθεί προς συζήτηση στην απόφαση του Ευρωπαϊκού Κοινοβουλίου της Τετάρτης αυτής της εβδομάδας, σχετικά με τη Συνθήκη του Αμστερνταμ, λόγω και της πίεσης που ασκήθηκε από την Επιτροπή Αλιείας.
<P>
Απαιτείται να εφαρμοστεί επιτέλους η διαδικασία της σύμφωνης γνώμης σε όλες τις σημαντικές διεθνείς συμφωνίες. Επειδή μέχρι τώρα ακούγαμε μόνο, αυτό δυσκόλευε πολύ την αποτελεσματική δουλειά - κυρία Bonino και άλλοι - και σε μερικές περιπτώσεις την καθιστούσε αδύνατη. Παραδέχομαι με μεγάλη ευχαρίστηση, χάρη και στην δική σας προσωπικότητα, κυρία Bonino, βελτιώθηκε η κατάσταση στο παρελθόν, κυρίως σε σχέση με τις πληροφορίες οι οποίες φτάνουν τώρα ταχύτερα στα χέρια μας. Είναι όμως αλήθεια ότι πραγματική επιρροή του Ευρωπαϊκού Κοινοβουλίου σε αλιευτικές συμφωνίες με τρίτες χώρες μπορεί να υπάρξει μόνο αν η διαδικασία της σύμφωνης γνώμης ισχύσει ως νομική βάση.
<P>
Μόνο τότε θα μπορούμε με τα κατάλληλα μέσα να εφαρμόσουμε στην πραγματικότητα τις κατευθυντήριες γραμμές που έχουμε αποτελέσει από κοινού αντικείμενο διαπραγμάτευσης και που έχουν συμφωνηθεί από το Ευρωπαϊκό Κοινοβούλιο σχετικά με συμφωνίες με τρίτες χώρες. Πριν γίνει κάποια μέρα, αργά ή γρήγορα, άλλη μια διακυβερνητική διάσκεψη η οποία ίσως μας παραχωρήσει μεγαλύτερες δυνατότητες επιρροής μπορούμε να ελπίζουμε σε μια θετική έκβαση στο Ευρωπαϊκό Δικαστήριο σχετικά με τις διεθνείς συμφωνίες - στην συγκεκριμένη περίπτωση σχετικά με την διεθνή συμφωνία με την Μαυριτανία. Αυτό θα μας έφερνε πραγματικά ένα βήμα πιο μπροστά, σε περίπτωση που η απόφαση συμφωνούσε με τις απόψεις μας. Το αποτέλεσμα θα εκδοθεί πιθανότατα πολύ σύντομα και το περιμένουμε με μεγάλη αγωνία..
<P>
Στο μεταξύ, θα πρέπει να εργαζόμαστε με τις δυνατότητες που έχουμε στην διάθεση μας. Οι δυνατότητες αυτές περιορίζονται τυπικά τουλάχιστον σε προτάσεις τροπολογίας της Επιτροπής Αλιείας, τις οποίες η Ομάδα του Ευρωπαϊκού Λαϊκού Κόμματος υποστηρίζει ευχαρίστως. Όμως τις προτάσεις τροπολογίας της Επιτροπής Προυπολογισμών δεν μπορούμε να τις υποστηρίξουμε έτσι. Η απαίτηση για έγκαιρη πληροφόρηση και για συμμετοχή του Κοινοβουλίου είναι βασικά σωστή και στο μέλλον δεν αποκλείεται να υπάρξει και μπλοκάρισμα από μέρους μας. Προκύπτει βέβαια η λογική ερώτηση κατά πόσο έχουμε δικαίωμα να επεμβαίνουμε κατ'αυτήν την έννοια σε μιά τρέχουσα συμφωνία και με αυτόν τον τρόπο στην νόμιμη αρμοδιότητα της Επιτροπή.
<P>
Πάντως, κάτι πρέπει να συμβεί. Για τον λόγο αυτόν, σας παρακαλώ να μην υποχωρήσετε στα εκκρεμή βασικά ερωτήματα. Σε διαφορετική περίπτωση θα δεχτούμε επίθεση από άλλους και υπάρχει ο κίνδυνος να περικοπεί ο προυπολογισμός μας. Κάτι τέτοιο θα είναι οδυνηρό! Θα πρέπει να το αποφύγουμε οπωσδήποτε!.

<SPEAKER ID=57 LANGUAGE="IT" NAME="Baldi">
Κύριε Πρόεδρε, παρεμβαίνω στη θέση του κ. Tajani. Επικροτούμε την αλιευτική συμφωνία μεταξύ της Ευρωπαϊκής Ένωσης και της Γουινέας Μπισάου, επειδή παρουσιάζει μεγάλο ενδιαφέρον για την Ιταλία. Πράγματι, η συμφωνία αυτή είναι μία από τις ελάχιστες από τις οποίες επωφελούνται τα ιταλικά αλιευτικά. Το πρωτόκολλο προσφέρει στην Ιταλία τη δυνατότητα αλιείας που ανέρχεται σε 4 χιλιάδες μικτούς τόνους για τη καραβίδα, και 1.000 τόνους για κεφαλόποδα και τα βενθοπελαγικά είδη ψαριών. Τα ιταλικά αλιευτικά που κινούνται στα ύδατα της Γουινέας Μπισάου με άδεια από την Κοινότητα είναι 5 και σ' αυτά θα προστεθούν άλλα 3 από τον Ιανουάριο του 1998.
<P>
Πρόκειται για μία συμφωνία που έχει δοκιμαστεί εδώ και πολλά χρόνια, μία συμφωνία που δεν παρουσιάζει αμφισβητούμενες πτυχές, αλλά αντίθετα δείχνει ότι προσφέρει μία ευελιξία αναπροσαρμογής με βάση τα αιτήματα των κρατών μελών. Το ανανεωμένο πρωτόκολλο περιέχει πράγματι ορισμένες τροποποιήσεις ως προς το προηγούμενο, τροποποιήσεις που βασίζονται στο ποσοστό πραγματικής χρήσης της δυνατότητας αλιείας. Με τον τρόπο αυτό, η αλιεία των κεφαλόποδων και των βενθοπελαγικών ειδών που σημειώνει μείωση που ανέρχεται στους 1.000 τόνους, προσαρμόστηκε στο μειωμένο όγκο αλιευμάτων των προηγουμένων ετών, που αντιπροσωπεύουν μόνο το 20 % των δυνατοτήτων που αποτέλεσαν αντικείμενο διαπραγμάτευσης από την Κοινότητα.
<P>
Σχετικά με τις δυνατότητες αλιείας της καραβίδας, ο κοινοτικός στόλος είχε κάνει χρήση του 93 % και αυτό δικαιολογεί την αύξηση των 800 τόνων που παρέχει το παρόν πρωτόκολλο.
<P>
Η προσαρμογή αυτή αποτελεί μία βελτίωση της σχέσης κόστους/ωφέλειας μεταξύ της ποσότητας του διαθέσιμου αλιεύματος που γίνεται δεκτή για τα αλιευτικά της Κοινότητας και της χρηματοδοτικής αντιστάθμισης που καταβάλλεται από τη Δημοκρατία της Γουινέας Μπισάου, που ανέρχεται σε 34 εκατομμύρια Ecu μέσα σε τρία χρόνια. Εκτός της χρηματοδοτικής αντιστάθμισης, κατόπιν αιτήσεως της κυβέρνησης της Γουινέας Μπισάου, η Ευρωπαϊκή Κοινότητα συμμετέχει, μεταξύ άλλων, στη χρηματοδότηση υποτροφιών, επιστημονικών και τεχνικών προγραμμάτων που αποβλέπουν στη βελτίωση της γνώσης του καθεστώτος των αλιευτικών αποθεμάτων και στην υποστήριξη προγραμμάτων αλιείας σε επίπεδο βιοτεχνίας.
<P>
Θα κάνω μία τελευταία παρατήρηση πάνω στις τροπολογίες που υποβλήθηκαν σχετικά με τις εκθέσεις για την αλιεία που εξετάζουμε σήμερα. Η ερώτηση αυτή, που αφορά στην ταξινόμηση ως μη υποχρεωτική και στις δαπάνες σχετικά με τις συμφωνίες αλιείας, θα επανεξεταστεί από το Συμβούλιο, το Κοινοβούλιο και την Επιτροπή, και θα υπάρχουν συνεπώς ειδικές διαδικασίες προϋπολογισμού. Αυτός είναι ο λόγος που η Ομάδα μας δεν θα υποστηρίξει τις τροπολογίες του είδους αυτού.

<SPEAKER ID=58 LANGUAGE="IT" NAME="Ripa di Meana">
Κύριε Πρόεδρε, αντιλαμβανόμενος ότι δεν μπορώ να υπεισέλθω στην ουσία, περιορίζομαι στην παρατήρηση ότι η Επιτροπή Αλιείας και το Κοινοβούλιο σε κάθε ολομέλεια καταφέρονται συνεχώς εναντίον ορισμένων πτυχών των συμφωνιών που μας υποβάλλονται, και οι πλευρές αυτές έχουν τονιστεί σήμερα και από τους κ. Kindermann και Jφns: το κόστος, το γεγονός ότι το Κοινοβούλιο αναμειγνύεται μόνο στις διαδικασίες διαβούλευσης, εάν εξαιρέσουμε τις συμφωνίες με το Μαρόκο και τις επιπτώσεις πάνω στα αποθέματα ιχθύων και τις κοινότητες τοπικής αλιείας. Εν τούτοις, κάθε φορά που εξετάζονται οι συμφωνίες αυτές, το Κοινοβούλιο τελικά τις εγκρίνει. Εάν το Κοινοβούλιο επιθυμεί σοβαρά η Επιτροπή και το Συμβούλιο να λάβουν υπόψη τους αυτή την κριτική του στάση, θα έπρεπε σήμερα να μην τις αποδεχθεί χωρίς κριτική, υποστηρίζοντας αντίθετα την πολιτική της Επιτρόπου Αλιείας, κ. Bonino, και στέλνοντας ένα σαφές μήνυμα στην Επιτροπή και στο Συμβούλιο για την απαράδεκτη αυτή κατάσταση διαβούλευσης. Αυτός είναι ο λόγος για τον οποίο οι Πράσινοι θα καταψηφίσουν τις συμφωνίες αυτές.

<SPEAKER ID=59 NAME="Πρόεδρος">
Ευχαριστώ, κύριε Ripa di Meana, που κατεβάλατε μια αξιοθαύμαστη προσπάθεια σύνθεσης, για την οποία το Προεδρείο σας ευχαριστεί. Ένα Προεδρείο που όπως πολύ καλά γνωρίζετε, είναι αυστηρό εκεί που πρέπει και επίσης ελαστικό εκεί που αρμόζει.

<SPEAKER ID=60 NAME="Fraga Estιvez">
Ευχαριστώ, κύριε Πρόεδρε, και ευχαριστώ την κυρία Επίτροπο που βρίσκεται εδώ σήμερα. Καταρχάς, πρέπει να συγχαρώ, βέβαια, τους τέσσερις εισηγητές, κκ. Novo, Kindermann, Medina και Imaz, για τις τέσσερις εξαιρετικές εκθέσεις που κατάρτισαν, και επιπλέον πολύ γρήγορα, παρότι αυτό δεν επηρέασε την ποιότητα των εργασιών που μας υπέβαλαν.
<P>
Πιστεύω πως αυτά τα τέσσερα πρωτόκολλα, αν ληφθούν υπόψη στο σύνολό τους, είναι πολύ θετικά, τόσο για την Ευρωπαϊκή Ένωση όσο και για τις τρίτες χώρες, τόσο λόγω της γενικής αύξησης των δυνατοτήτων αλιείας όσο και για τις συνεισφορές του κοινοτικού προϋπολογισμού σε τομείς όπως η ανάπτυξη της αλιείας μικρής κλίμακας, κυρίως τα πρωτόκολλα με τις δύο Γουϊνέες, και λόγω της επίβλεψης των τρίτων χωρών που ορίζουν.
<P>
Ωστόσο, και για όλους εκείνους που τυπικά συνεχίζουν να πιστεύουν πως η κοινοτική αλιεία σε τρίτες χώρες γίνεται εις βάρος των πόρων και του μέλλοντος των ψαριών σε αυτές τις περιοχές, θα ήθελα να επισημάνω, συνεχίζοντας από την έκθεση του κυρίου Kindermann και πιστεύω πως ο ίδιος δεν το τόνισε αρκετά, το πολύ γνωστό ρυθμιστικό πρόγραμμα για την προστασία των διαφόρων ειδών τόνου στον Ατλαντικό, το οποίο ξεκίνησε με πρωτοβουλία των τριών κυρίων ενώσεων κοινοτικών παραγωγών κατεψυγμένου τόνου. Πιστεύω πως εμείς, που πολλές φορές κρίνουμε αυτόν τον τομέα, πρέπει, αντίθετα, να υποστηρίζουμε ολοένα και περισσότερο τέτοιου είδους πρωτοβουλίες γιατί αποδεικνύουν πως επίσης ο τομέας αυτός γνωρίζει το έργο του και προσπαθεί να εργαστεί, πέρα από τα λάθη που είχε κάνει στο παρελθόν, για τους αλιευτικούς πόρους όχι μόνο σε κοινοτικά ύδατα αλλά και σε ύδατα ακόμη και τρίτων χωρών.
<P>
Πιστεύω πως αυτό το σχέδιο είναι ένα σχέδιο -και θέλω αυτό να είναι σαφές- που έχει ως σκοπό την παρακολούθηση των πόρων των ειδών τόνου μέσω της ναύλωσης πλοίων με εθελοντές παρατηρητές, οι οποίοι θα αναλάβουν την επίβλεψη μιας ευρείας περιοχής η οποία, πέρα από την αναφερόμενη Ισημερινή Γουϊνέα, θα συμπεριλαμβάνει τα ύδατα του Καμερούν, του Σάο Τομέ και Πρίνσιπε, της Γκαμπόν και μέρους της Νιγηρίας.
<P>
Και τελειώνοντας, θα ήθελα να μιλήσω επίσης για το Συμβούλιο των Υπουργών. Θα ήθελα να απευθυνθώ στην κυρία Jφns: κυρία Jφns, σας ευχαριστώ για τις συμβουλές σας, αλλά υπάρχουν πολλοί βουλευτές σε αυτό το Κοινοβούλιο που δεν συμμερίζονται τις ιδέες της Επιτροπής Προϋπολογισμών και θέλω να σας πω πως, αν εσείς, που επικαλείσθε πάντα το πασίγνωστο θέμα των μη υποχρεωτικών δαπανών στη Θεσμική Συμφωνία του Οκτωβρίου 1993, και η Επιτροπή Προϋπολογισμών ή αυτό το Κοινοβούλιο δεν συμφωνείτε με την κατανομή που κάνουν τόσο η Επιτροπή όσο και το Συμβούλιο, καταγγείλτε την Επιτροπή και το Συμβούλιο για τη μη τήρηση αυτής της διοργανικής συμφωνίας. Αν όχι, κάποιοι από εμάς τους βουλευτές θα συνεχίζουμε να πιστεύουμε πως αυτή πρέπει να είναι υποχρεωτική δαπάνη.

<SPEAKER ID=61 LANGUAGE="EN" NAME="Provan">
Κύριε Πρόεδρε, αυτή ήταν μια ωραία συζήτηση και σημαντική για ορισμένα κράτη μέλη. Είμαι ικανοποιημένος με τη βελτίωση των διαδικασιών αν και οι συνάδελφοι θα συμφωνούσαν ότι δεν είναι ακόμα σε ικανοποιητικό επίπεδο όσον αφορά τις προτάσεις της Επιτροπής και τον τρόπο με τον οποίο τις επεξεργαζόμαστε εμείς και το Συμβούλιο. Το κυριότερο μέλημά μου είναι να βεβαιωθούμε ως κοινοβούλιο ότι οι αποφάσεις που παίρνουμε για την πολιτική ανάπτυξης για ορισμένες από αυτές τις αναπτυσσόμενες χώρες καθώς και για την πολιτική που σχετίζεται με την αλιεία είναι σωστές. Πιστεύω ότι είναι σημαντικό να βεβαιωθούμε ότι δεν εκμεταλλευόμαστε ορισμένα από αυτά τα αλιευτικά αποθέματα.
<P>
Μακροπρόθεσμα πρέπει να βεβαιωθούμε ότι αυτές οι χώρες αναπτύσσουν τις δικές τους τοπικές βιομηχανίες αλιείας. Αυτό σημαίνει ότι πρέπει να σιγουρευτούμε ότι τα σημαντικά κονδύλια που διαθέτουμε χρησιμοποιούνται σωστα. Από ό, τι βλέπω από αυτές τις εκθέσεις, το συνολικό ποσό ανέρχεται σε 41 εκατομμύρια Ecu, ποσό καθόλου ευκαταφρόνητο που διανεμήθηκε στα πλοία που συμμετέχουν στους τόπους αλιείας με τα οποίους έχουμε κάνει τις συμφωνίες.
<P>
Το μέλλον των ευρωπαϊκών αλιευτικών στόλων εξαρτάται άμεσα από αυτές τις συμφωνίες. Τα ενδιαφερόμενα κράτη μέλη που χρησιμοποιούν αυτά τα κονδύλια θα έπρεπε να αναγνωρίσουν ότι μπορεί κάποια στιγμή στο μέλλον να χρειαστεί να καταβάλουν χρήματα για δυνατότητες σε θέματα αλιείας που δεν θα είναι διαθέσιμες στο μέλλον. Γι' αυτό έχει σημασία να δει κανείς αυτές τις συμφωνίες υπό το πρίσμα των μελλοντικών ευκαιρίών οι οποίες ενδεχομένως να μην υφίστανται μελλοντικά. Πρέπει να συνειδητοποιήσουμε το γεγονός πως όσο καταναλώνουμε μεγάλες ποσότητες ψαριών, ενδεχομένως να μην είναι πάντα ευρωπαϊκά τα πλοία που θα έχουν τη δυνατότηα να εκμεταλλεύονται αυτούς τους πόρους.

<SPEAKER ID=62 NAME="Bonino">
Κύριε Πρόεδρε, θέλω αρχικά να ευχαριστήσω τους τέσσερις εισηγητές για τις εκθέσεις τους και, πριν έρθω σε λεπτομέρειες, να σταθώ λίγο πάνω στα πρόσφατα συμπεράσματα του Συμβουλίου το οποίο, μετά από συζήτηση, παρουσίασε μία τελική δήλωση βασισμένη πάνω σε μία ανακοίνωση της Επιτροπής.
<P>
Εν ολίγοις, στις 30 Οκτωβρίου, το Συμβούλιο όχι μόνο επιβεβαίωσε ομόφωνα τον βασικό χαρακτήρα των αλιευτικών συμφωνιών και τη ζωτική τους σημασία για ορισμένες περιοχές της Κοινότητας, αλλά μας υπενθύμισε επίσης την ανάγκη - πάνω στην οποία θα επανέλθω αργότερα - να ενισχυθεί η συνοχή των διαφόρων οργάνων που υπηρετούν τον τομέα αυτό.
<P>
Επίσης, το Συμβούλιο αποδέχτηκε την προσέγγιση της Επιτροπής, σύμφωνα με την οποία οι συμφωνίες αυτές πρέπει να προωθήσουν πιο υπεύθυνες και, συνεπώς, μεγαλύτερης διάρκειας αλιευτικές πολιτικές. Δόθηκαν ακριβή στοιχεία και ειδικά, η Επιτροπή δεσμεύτηκε να προβεί σε μία γενική αξιολόγηση των αλιευτικών συμφωνιών κατά τη διάρκεια του επόμενου έτους.
<P>
Ας επιστρέψω τώρα στα τέσσερα πρωτόκολλα που υποβλήθηκαν εδώ και σε ορισμένα προβλήματα που ανέκυψαν. Η Επιτροπή δεν εισέρχεται, προφανώς, σε συζητήσεις, καθαρά εσωτερικής φύσεως μεταξύ υποχρεωτικών και μη δαπανών, όμως επιβεβαιώνει ότι υπάρχει ένας κώδικας δεοντολογίας που έχει συμφωνηθεί: η ίδια παραδέχεται ότι υπήρχαν καθυστερήσεις εσωτερικής φύσης όσον αφορά, για παράδειγμα, το πρωτόκολλο της Ακτής του Ελεφαντοστού, όμως δηλώνει ότι κατέβαλε τους τελευταίους αυτούς μήνες αφάνταστα μεγάλες προσπάθειες σχετικά με την επαρκή και έγκαιρη πληροφόρηση του Κοινοβουλίου.
<P>
Σας διαβεβαιώνω, κύριοι βουλευτές, ότι ορισμένες φορές αισθάνομαι κάπως απογοητευμένη: καταλαβαίνω ότι όλα μπορούν να βελτιωθούν, όμως θα επιθυμούσα κάθε τόσο, και ιδίως σχετικά με τις αλιευτικές συμφωνίες, να αναγνωρισθούν στην Επιτροπή οι σημαντικές προσπάθειες που καταβλήθηκαν σε ό, τι αφορά στη συνοχή της πολιτικής, στην πληροφόρηση του Κοινοβουλίου και στην επιμονή για την αναγκαιότητα του ελέγχου. Με την ευκαιρία αυτού του τελευταίου σημείου, για παράδειγμα, θα έχετε παρατηρήσει, κ. Kindermann, ότι είναι η πρώτη φορά που εξουσιοδοτήσαμε τους επιθεωρητές της Γουϊνέας του Ισημερινού να επιβιβαστούν, όταν το θεωρήσουν απαραίτητο, σε πλοία της Κοινότητας.
<P>
Και τώρα, δεν είμαι βέβαιη ότι το ίδιο μπορεί να γίνει με τους Ιάπωνες, τους Ταϊβανούς, τους Κορεάτες, πάντως δεν μου φαίνεται. Θα ήθελα εν κατακλείδι να υπάρξει κάποια αναγνώριση γι' αυτές τις μικρές ή μεγάλες καινοτομίες στις αλιευτικές συμφωνίες. Και πάλι με την ευκαιρία της Ισημερινής Γουϊνέας, θα ήθελα να πω ότι τα 170.000 Ecu που είναι δεσμευμένα για την ενίσχυση των ελέγχων, αποτελούν ένα μεγάλο ποσόν για τη χώρα εκείνη και θα πρέπει να καταβληθούν μεγάλες προσπάθειες για τη χρήση του αξιόλογου αυτού ποσού, πράγμα που φοβάμαι ότι η χώρα αυτή δεν είναι σε θέση να κάνει.
<P>
Πάντοτε όσον αφορά την Ισημερινή Γουϊνέα, η Κοινότητα, και εσείς το γνωρίζετε, κ. Kindermann, έχει γίνει πλήρες μέλος της Επιτροπής για τη Διατήρηση του Τόνου του Ατλαντικού (ICCAT) μόνο φέτος - είχε συμμετάσχει τα προηγούμενα έτη - έτσι όπως είναι μέλος και η Ισημερινή Γουϊνέα. Πιστεύω ότι έχουν γίνει προσπάθειες και ότι μεταξύ άλλων τα αριθμητικά στοιχεία που μας παρουσιάσατε σε ό, τι αφορά τα αποθέματα, αριθμητικά στοιχεία που δόθηκαν από το ICCAT, αφορούν συνολικά τα αποθέματα του Ατλαντικού συνολικά και όχι μόνο της Ισημερινής Γουϊνέας. Θα ήθελα εδώ να τονίσω, όπως έλεγα στην Πρόεδρο κ. Fraga, ότι θα έπρεπε εμείς οι ίδιοι να αναγνωρίσουμε όταν η δική μας βιομηχανία καταβάλλει πολύ ιδιαίτερες προσπάθειες και δίνει επίσης πολλά ξεχωριστά παραδείγματα, και ότι θα έπρεπε, αν μη τι άλλο, να την ενθαρρύνουμε.
<P>
Κύριε Medina, εγώ δεν γνωρίζω πώς πρέπει να επιβάλλουμε στους Ιάπωνες τα δικά μας συστήματα ελέγχου. Αν έχετε κάποια ιδιοφυή ιδέα, πείτε την, διότι, εκτός από το να επιμένω σε όλες τις πολυμερείς συνεδριάσεις, δεν ξέρω πλέον τι να σοφιστώ: συνεπώς, εάν ορισμένοι έχουν κάποια ιδέα σχετικά με το πως μπορούν να ακολουθήσουν τα δικά μας πρότυπα άλλοι διεθνείς στόλοι - αν και παραδέχομαι, όλα μπορούν να βελτιωθούν - θα μπορέσουμε όλοι μας να επωφεληθούμε.
<P>
Παραδέχομαι, λόγου χάριν, την καθυστέρηση σχετικά με την Ακτή του Ελεφαντοστού - το έχω ήδη πει στο Ευρωπαϊκό Κοινοβούλιο - λόγω εσωτερικών προβλημάτων της Επιτροπής, που έχουν σχέση με τη γραφειοκρατία. Μου φαίνεται ότι έδωσα απάντηση σε μία σειρά προβλημάτων. Όμως, εύχομαι να αναγνωριστεί η σημαντική προσπάθεια που καταβάλλεται για τη συνεχή πληροφόρηση του Κοινοβουλίου.
<P>
Κατά τα άλλα, η Επιτροπή πρέπει να εφαρμόζει τους υπάρχοντες κανόνες και τον υπάρχοντα κώδικα δεοντολογίας. Εάν υπάρξουν νέες συνθήκες, τότε προφανώς η Επιτροπή θα εφαρμόσει τις νέες διατάξεις.

<SPEAKER ID=63 NAME="Πρόεδρος">
Ευχαριστώ, κυρία Bonino.
<P>
Η συζήτηση έληξε.
<P>
Προχωρούμε τώρα στην ψηφοφορία.
<P>
Έκθεση (Α4-0300/97) του κυρίου Imaz San Miguel, εξ ονόματος της Επιτροπής Αλιείας σχετικά με την πρόταση κανονισμού του Συμβουλίου που αφορά τη σύναψη του πρωτοκόλλου για τον καθορισμό των αλιευτικών δυνατοτήτων και των οικονομικών ανταλλαγμάτων που προβλέπονται στη συμφωνία μεταξύ της Ευρωπαϊκής Κοινότητας και της κυβέρνησης της Δημοκρατίας της Γουϊνέας-Μπισάου όσον αφορά την αλιεία στα ανοικτά των ακτών της Γουϊνέας-Μπισάου, για την περίοδο από 16 Ιουνίου 1997 έως 15 Ιουνίου 2001 (COM(97)0395 - C4-0448/97-97/0205(CNS))
<P>
(Το Σώμα εγκρίνει το ψήφισμα νομοθετικού περιεχομένου) Έκθεση (Α4-0365/97) του κυρίου Medina Ortega, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη σύναψη του πρωτοκόλλου για τον καθορισμό των αλιευτικών δυνατοτήτων και των οικονομικών ανταλλαγμάτων που προβλέπονται στη συμφωνία μεταξύ της Ευρωπαϊκής Κοινότητας και της κυβέρνησης της Δημοκρατίας της Ακτής του Ελεφαντοστού όσον αφορά την αλιεία στα ανοικτά της Ακτής του Ελεφαντοστού, για την περίοδο από 1 Ιουλίου 1997 έως 30 Ιουνίου 2000 (COM(97)0520 - C4-0565/97-97/0269(CNS))
<P>
(Το Σώμα εγκρίνει το ψήφισμα νομοθετικού περιεχομένου)  Έκθεση (Α4-0364/97) του κυρίου Kindermann, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη σύναψη του πρωτοκόλλου για τον καθορισμό των αλιευτικών δυνατοτήτων και των οικονομικών ανταλλαγμάτων που προβλέπονται στη συμφωνία μεταξύ της Ευρωπαϊκής Κοινότητας και της κυβέρνησης της Δημοκρατίας της Ισημερινής Γουϊνέας όσον αφορά την αλιεία στα ανοικτά των ακτών της Ισημερινής Γουϊνέας, για την περίοδο από 1 Ιουλίου 1997 έως 30 Ιουνίου 2000 (COM(97)0522 - C4-0567/97-97/0268(CNS))
<P>
(Το Σώμα εγκρίνει το ψήφισμα νομοθετικού περιεχομένου)  Έκθεση (Α4-0363/97) του κυρίου Novo, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τη σύναψη του πρωτοκόλλου για τον καθορισμό των αλιευτικών δυνατοτήτων και των οικονομικών ανταλλαγμάτων που προβλέπονται στη συμφωνία μεταξύ της Ευρωπαϊκής Κοινότητας και της κυβέρνησης της Δημοκρατίας του Πράσινου Ακρωτηρίου όσον αφορά την αλιεία στα ανοικτά των ακτών του Πράσινου Ακρωτηρίου, για την περίοδο από 6 Σεπτεμβρίου 1997 έως 5 Σεπτεμβρίου 2000 (COM(97)0521 - C4-0566/97-97/0270(CNS))
<P>
(Το Σώμα εγκρίνει το ψήφισμα νομοθετικού περιεχομένου)
<SPEAKER ID=64 LANGUAGE="DE" NAME="von Habsburg">
Κύριε Πρόεδρε, έχω ταξιδέψει αρκετές φορές στην Γουινέα-Μπισάου και εντυπωσιάστηκα από την έκθεση του φίλου μου κ. Imaz. Δυστυχώς, πρέπει να πω μόνο ότι έκανα μερικές σκέψεις διαβάζοντας την έκθεση αυτή.. Έχω υπερψηφίσει βέβαια την έκθεση αυτή αλλά δεν είμαι εντελώς ευχαριστημένος γιατί στην αλιεία βασίζεται η ζωή του πληθυσμού στην Γουινέα-Μπισάου. Ο τρόπος με τον οποίον καθορίστηκαν οι ποσοστώσεις κρύβουν τον κίνδυνο να γίνει πράγματι υπέρμετρη αλιεία. Είναι βέβαια καλό το ότι καθορίστηκαν κάποιες αναλογίες, παλαιότερα δεν υπήρχαν καν. Τότε οι άνθρωποι ζούσαν κυρίως από την αλιεία. Θυμάμαι ότι μου είχαν πει τότε πως σε δύο λεπτά μπορούν να πιάσουν αρκετά ψάρια για να ζήσει μια ολόκληρη οικογένεια. Σήμερα δεν συμβαίνει κάτι τέτοιο και θα ήθελα να παρακαλέσω μετά από δύο χρόνια να είμαστε πολύ προσεχτικοί, αφού η όλη διαδικασία θα κρατήσει τέσσερα χρόνια.

<SPEAKER ID=65 NAME="Andersson και Wibe">
, γραπτώς. (SV) Δεν μπορούσαμε να υποστηρίξουμε την έκθεση στην ψηφοφορία. Η τοποθέτηση γίνεται σε επίπεδο αρχών και δεν θα πρέπει να θεωρηθεί ως απόρριψη του έργου του εισηγητή. Θεωρούμε ότι η ΕΕ θα έπρεπε να σταματήσει τις δαπανηρές αλιευτικές συμφωνίες αυτού του είδους και να περάσει στην ενίσχυση πρωτίστως της αλιευτικής δραστηριότητας των ίδιων των αναπτυσσόμενων χωρών. Μια τέτοια λύση θα συνέβαλλε καλύτερα στην ανάπτυξη της σημασίας της αλιείας για την παγκόσμια προμήθεια τροφίμων, στην ενίσχυση της οικονομικής ανάπτυξης αυτών των χωρών καθώς επίσης και στην απάλλειψη των κινδύνων που μπορεί να συνεπάγονται οι αλιευτικές συμφωνίες, π.χ. ότι δίδεται μια έμμεση ενίσχυση στην αλιευτική δραστηριότητα ορισμένων χωρών, για την συνέχιση της δραστηριότητας σε μια φάση όπου ολόκληρη η ευρωπαϊκή αλιεία χρήζει σημαντικών περιορισμών. Γι'αυτό επιθυμούμε να δούμε μια εξέλιξη όπου η Κοινότητα ούτε συνάπτει νέες συμφωνίες αυτού του τύπου ούτε παρατείνει συμφωνίες που έχουν συναφθεί παλαιότερα.
<P>
Θέλουμε επίσης να υπογραμμίσουμε την ανάγκη να γίνονται αυτού του είδους οι συμφωνίες με τρίτη χώρα αντικείμενο ενός βελτιωμένου δημοσιονομικούω ελέγχου.
<P>
Έκθεση Medina Ortega
<SPEAKER ID=66 NAME="Andersson και Wibe">
 - (SV) Δεν μπορούσαμε να υποστηρίξουμε την έκθεση στην ψηφοφορία. Η τοποθέτηση δεν θα πρέπει να θεωρηθεί ως απόρριψη του έργου του εισηγητή. Θεωρούμε ότι η ΕΕ θα έπρεπε να σταματήσει τις δαπανηρές αλιευτικές συμφωνίες αυτού του είδους και να περάσει στην ενίσχυση πρωτίστως της αλιευτικής δραστηριότητας των ίδιων των αναπτυσσόμενων χωρών. Μια τέτοια λύση θα συνέβαλλε καλύτερα στην ανάπτυξη της σημασίας της αλιείας για την παγκόσμια προμήθεια τροφίμων, στην ενίσχυση της οικονομικής ανάπτυξης αυτών των χωρών καθώς επίσης και στην απάλειψη των κινδύνων που μπορεί να συνεπάγονται οι αλιευτικές συμφωνίες, π.χ. ότι δίδεται μια έμμεση ενίσχυση στην αλιευτική δραστηριότητα ορισμένων χωρών, για την συνέχιση της δραστηριότητας σε μια φάση όπου ολόκληρη η ευρωπαϊκή αλιεία χρήζει σημαντικών περιορισμών. Γι'αυτό επιθυμούμε να δούμε μια εξέλιξη όπου η Κοινότητα ούτε συνάπτει νέες συμφωνίες αυτού του τύπου ούτε παρατείνει συμφωνίες που έχουν συναφθεί παλαιότερα.
<P>
Θέλουμε επίσης να υπογραμμίσουμε την ανάγκη να γίνονται αυτού του είδους οι συμφωνίες με τρίτη χώρα αντικείμενο ενός βελτιωμένου δημοσιονομικού ελέγχου.
<P>
Έκθεση Kindermann
<SPEAKER ID=67 NAME="Andersson και Wibe">
 - (SV) Θέλουμε να ευχαριστήσουμε τον εισηγητή για την εμπεριστατωμένη έκθεσή του. Όμως δεν μπορούσαμε κατά την τελική ψηφοφορία να υποστηρίξουμε την έκθεση. Θεωρούμε ότι η ΕΕ θα έπρεπε να σταματήσει τις δαπανηρές αλιευτικές συμφωνίες αυτού του είδους και να περάσει στην ενίσχυση πρωτίστως της αλιευτικής δραστηριότητας των ίδιων των αναπτυσσόμενων χωρών. Μια τέτοια λύση θα συνέβαλλε καλύτερα στην ανάπτυξη της σημασίας της αλιείας για την παγκόσμια προμήθεια τροφίμων, στην ενίσχυση της οικονομικής ανάπτυξης αυτών των χωρών καθώς επίσης και στην απάλειψη των κινδύνων που μπορεί να συνεπάγονται οι αλιευτικές συμφωνίες, π.χ. ότι δίδεται μια έμμεση ενίσχυση στην αλιευτική δραστηριότητα ορισμένων χωρών, για την συνέχιση της δραστηριότητας σε μια φάση όπου ολόκληρη η ευρωπαϊκή αλιεία χρήζει σημαντικών περιορισμών. Γι'αυτό επιθυμούμε να δούμε μια εξέλιξη όπου η Κοινότητα ούτε συνάπτει νέες συμφωνίες αυτού του τύπου ούτε παρατείνει συμφωνίες που έχουν συναφθεί παλαιότερα.
<P>
Θέλουμε επίσης να υπογραμμίσουμε την ανάγκη να γίνονται αυτού του είδους οι συμφωνίες με τρίτη χώρα αντικείμενο ενός βελτιωμένου δημοσιονομικού ελέγχου.
<P>
Έκθεση Novo
<SPEAKER ID=68 NAME="Andersson και Wibe">
 - (SV) Δεν υποστηρίξαμε την έκθεση. Η τοποθέτηση γίνεται σε επίπεδο αρχών. Θεωρούμε ότι η ΕΕ θα έπρεπε να σταματήσει τις δαπανηρές αλιευτικές συμφωνίες αυτού του είδους και να περάσει στην ενίσχυση πρωτίστως της αλιευτικής δραστηριότητας των ίδιων των αναπτυσσόμενων χωρών. Μια τέτοια λύση θα συνέβαλλε καλύτερα στην ανάπτυξη της σημασίας της αλιείας για την παγκόσμια προμήθεια τροφίμων, στην ενίσχυση της οικονομικής ανάπτυξης αυτών των χωρών καθώς επίσης και στην απάλλειψη των κινδύνων που μπορεί να συνεπάγονται οι αλιευτικές συμφωνίες, π.χ. ότι δίδεται μια έμμεση ενίσχυση στην αλιευτική δραστηριότητα ορισμένων χωρών, για την συνέχιση της δραστηριότητας σε μια φάση όπου ολόκληρη η ευρωπαϊκή αλιεία χρήζει σημαντικών περιορισμών. Γι'αυτό επιθυμούμε να δούμε μια εξέλιξη όπου η Κοινότητα ούτε συνάπτει νέες συμφωνίες αυτού του τύπου ούτε παρατείνει συμφωνίες που έχουν συναφθεί παλαιότερα.
<P>
Θέλουμε επίσης να υπογραμμίσουμε την ανάγκη να γίνονται αυτού του είδους οι συμφωνίες με τρίτη χώρα αντικείμενο ενός βελτιωμένου δημοσιονομικού ελέγχου.

<CHAPTER ID=7>
Διακοπή της συνόδου
<SPEAKER ID=69 NAME="Πρόεδρος">
Κυρίες και κύριοι βουλευτές, είναι ευχάριστη υποχρέωσή μου να ευχαριστήσω τις βοηθητικές υπηρεσίες της Συνέλευσης, τις καμπίνες διερμηνείας, τους κλητήρες κλπ, για την βοήθειά τους. Παρότι, κυρίες και κύριοι βουλευτές, σήμερα θα ήθελα να κάνω μια συμπαθητική κριτική στους υπαλλήλους του Προεδρείου γιατί, καθώς ίσως θα παρατηρήσατε, τελευταία δεν είχα την ευκαιρία να προεδρεύσω τις Παρασκευές σε αυτό το τόσο ευχάριστο τέλος. Οι υπηρεσίες του Προεδρείου δεν με είχαν ορίσει για αυτό. Επομένως, αφενός, επιτυγχάνουν να μην ισχύει τόσο αυτό το συμπαθητικό παρατσούκλι, που μου έδωσε ο κ. Kellett-Bowman, του κυρίου Παρασκευά, που θυμίζει ακριβώς εκείνον τον ιθαγενή που συνόδευσε τον Ροβινσώνα Κρούσο στο νησί. Βέβαια αυτό το παρατσούκλι εμένα μου φαίνεται συμπαθητικό αλλά, επίσης, αποδεικνύει πως αυτό το Κοινοβούλιο δεν έχει τάσεις ρατσισμού γιατί ένας ιθαγενής, παρότι ανακυκλωμένος, μπορεί να γίνει Αντιπρόεδρος αυτής της Συνέλευσης.
<P>
Αλλά δεύτερον, και αυτό είναι το σημαντικότερο για μένα, μου στερεί την ευχάριστη παρέα, από την Προεδρία, της παρουσίας σας, Ροβινσώνες Κρούσοι, που παρευρίσκεστε εδώ υπομονετικά κάθε Παρασκευή, σε αυτό το νησί προσπαθώντας να σπάσετε αυτή την απομόνωση που υπάρχει με τους ευρωπαίους πολίτες με ένα έργο θετικό και υπομονετικό στο οποίο έχω την τιμή να συνεργάζομαι.
<P>
(Χειροκροτήματα)
<P>
(Η συνεδρίαση λήγει στις 11.46)


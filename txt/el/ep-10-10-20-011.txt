<CHAPTER ID="011">
Ουκρανία (συζήτηση)
<SPEAKER ID="616" NAME="Πρόεδρος">
" ημερήσια διάταξη προβλέπει τη δήλωση της Αντιπροέδρου της Επιτροπής και Ύπατης Εκπροσώπου της Ένωσης για θέματα εξωτερικής πολιτικής και πολιτικής ασφάλειας σχετικά με την Ουκρανία.
<P>
" βαρόνη Ashton δεν μπόρεσε να παραμείνει μαζί μας σήμερα. Ο Επίτροπος κ. Füle θα παρουσιάσει το θέμα εξ ονόματός της.
<SPEAKER ID="617" NAME="Štefan Füle">
μέλος της Επιτροπής. - (EN) Κύριε Πρόεδρε, σας ευχαριστώ για την ευκαιρία που μου δίνετε και ζητώ συγγνώμη εξ ονόματος της Catherine Ashton, η οποία μου ζήτησε να μοιρασθώ μαζί σας αυτά που προτίθετο να σας πει.
<P>
Χαίρομαι που μου δίδεται αυτή η ευκαιρία να προβώ σε δήλωση σχετικά με την υφιστάμενη κατάσταση στην Ουκρανία. Θα ήθελα να διατυπώσω τις παρατηρήσεις μου υπό το πρίσμα τριών σημαντικών επικείμενων γεγονότων: την υπουργική διάσκεψη ΕΕ-Ουκρανίας, η οποία θα λάβει χώρα στο Λουξεμβούργο στις 26 Οκτωβρίου, τις τοπικές εκλογές, οι οποίες θα διεξαχθούν στις 31 Οκτωβρίου, και τη 14η σύνοδο κορυφής ΕΕ-Ουκρανίας, η οποία θα πραγματοποιηθεί στις Βρυξέλλες στις 22 Νοεμβρίου.
<P>
Τα τελευταία χρόνια, η Ουκρανία απολαμβάνει υψηλό επίπεδο πολιτικών ελευθεριών. Έχει αναγνωριστεί το γεγονός ότι οι διαδοχικές εκλογές διεξήχθησαν σύμφωνα με τα διεθνή πρότυπα. " Ουκρανία έχει αναπτύξει δυναμική και ποικιλόμορφη κοινωνία των πολιτών και αντίστοιχο περιβάλλον στον τομέα των μέσων ενημέρωσης. Διαπιστώνεται συνεχής βελτίωση συνολικά όσον αφορά τον σεβασμό των ανθρωπίνων δικαιωμάτων.
<P>
Συνέπεια των εν λόγω εξελίξεων και της δέσμευσης των διαδοχικών κυβερνήσεων επί της οδού της δημιουργίας στενότερων δεσμών με την Ευρωπαϊκή Ένωση, οι σχέσεις μεταξύ της Ευρωπαϊκής Ένωσης και της Ουκρανίας έχουν τονωθεί σημαντικά. Αυτό αποτυπώνεται σαφέστατα στη φιλόδοξη και μεγαλόπνοη συμφωνία σύνδεσης Ευρωπαϊκής Ένωσης-Ουκρανίας, η οποία αποτελεί επί του παρόντος το αντικείμενο των διαπραγματεύσεών μας, και η οποία αποσκοπεί στην επίτευξη του διπλού στόχου της πολιτικής σύνδεσης και της οικονομικής ολοκλήρωσης με την Ευρωπαϊκή Ένωση.
<P>
" κυβέρνηση του προέδρου Yanukovych έχει αναλάβει σειρά σημαντικών οικονομικών μεταρρυθμίσεων τους τελευταίους μήνες, γεγονός το οποίο θα πρέπει να επαινεθεί. Οι εν λόγω μεταρρυθμίσεις περιλαμβάνουν την έγκριση της νομοθεσίας περί σύναψης δημόσιων συμβάσεων, η οποία θα πρέπει να διαδραματίσει σημαντικό ρόλο στην καταπολέμηση της διαφθοράς και την αύξηση της ανταγωνιστικότητας.
<P>
" έγκριση νομοθετικής μεταρρύθμισης στον τομέα του φυσικού αερίου, η οποία προετοιμάζει το έδαφος για την επικείμενη προσχώρηση της Ουκρανίας στη Συνθήκη για την Ενεργειακή Κοινότητα, όπως και η συμφωνία που σύναψε πρόσφατα με το ΔΝΤ στο πλαίσιο μίας συμφωνίας stand-by, αποτελούν εξίσου σημαντικά βήματα για τη διασφάλιση της μακροοικονομικής σταθερότητας, της διαφάνειας και της επανόδου στην ανάπτυξη. Οι εν λόγω μεταρρυθμίσεις οδεύουν προς τη σωστή κατεύθυνση και πρέπει να συνεχισθούν.
<P>
" ουκρανική κυβέρνηση κατόρθωσε επίσης να επιτύχει ένα επίπεδο σταθερότητας το οποίο παρέκαμψε το πολιτικό κατεστημένο της Ουκρανίας των τελευταίων ετών. Αυτό αποτελεί σημαντική και απαραίτητη εξέλιξη για τη διασφάλιση αποτελεσματικής διακυβέρνησης της χώρας. Ωστόσο, ανησυχούμε για τις επίμονες και εκτεταμένες αναφορές περί της υποβάθμισης του τομέα των θεμελιωδών ελευθεριών και των δημοκρατικών αρχών στην Ουκρανία. Ιδιαίτερα ανησυχητικές είναι οι καταγγελίες που αφορούν την ελευθερία των μέσων ενημέρωσης, την ελευθερία του συνέρχεσθαι και την ελευθερία του συνεταιρίζεσθαι.
<P>
Ο σεβασμός των εν λόγω θεμελιωδών αξιών είναι κεφαλαιώδους σημασίας. Συνιστούν τους καλύτερους εγγυητές των ατομικών ελευθεριών. Διασφαλίζουν πραγματική άμιλλα ιδεών. Αποτελούν βασικό συστατικό των πραγματικά ανοικτών, καινοτόμων και ανταγωνιστικών κοινωνιών.
<P>
Την 1η Οκτωβρίου, το συνταγματικό δικαστήριο της Ουκρανίας εξέδωσε απόφαση, η οποία ακύρωσε τις συνταγματικές τροποποιήσεις που επήλθαν μετά την "Πορτοκαλί Επανάσταση" του 2004. " εν λόγω απόφαση αυξάνει απλώς την ανάγκη να προβεί η Ουκρανία σε ευρύτερη συνταγματική μεταρρύθμιση, μέσω περιεκτικής διαδικασίας συνταγματικής μεταρρύθμισης και, σε μεγάλο βαθμό, επιστρέφει σε ένα βασικό θέμα του ψηφίσματος του Ευρωπαϊκού Κοινοβουλίου της 25ης Φεβρουαρίου του τρέχοντος έτους. Αυτή η διαδικασία θα πρέπει να αποσκοπεί στη θέσπιση αποτελεσματικού και βιώσιμου συνταγματικού συστήματος ελέγχων και ισορροπιών σύμφωνα με τα ευρωπαϊκά πρότυπα.
<P>
Για την Ευρωπαϊκή Ένωση και τα κράτη μέλη μας, ο σεβασμός των ανθρωπίνων δικαιωμάτων, οι δημοκρατικές αρχές και το κράτος δικαίου αποτελούν θεμελιώδεις αρχές που μας ενώνουν. Πρόκειται για απαράβατες αρχές, μεταξύ άλλων και στις σχέσεις μας με σημαντικούς εταίρους όπως η Ουκρανία. Ο ρυθμός και το βάθος της προσέγγισής μας με την Ουκρανία θα καθορισθούν από τον πλήρη σεβασμό των εν λόγω αξιών.
<SPEAKER ID="618" NAME="Michael Gahler">
εξ ονόματος της Ομάδας PPE. - (DE) Κύριε Πρόεδρε, κυρίες και κύριοι, οι πολίτες της Ουκρανίας έχουν ταχθεί επανειλημμένως, και με εντυπωσιακό τρόπο, υπέρ ενός ευρωπαϊκού μέλλοντος για τη χώρα τους. Ανησυχητικές αναφορές από την Ουκρανία, ωστόσο, καταδεικνύουν εξελίξεις που απομακρύνουν τη χώρα από την Ευρώπη. Αυτός είναι ο λόγος για τον οποίο διεξάγουμε την παρούσα συζήτηση πριν από τις δημοτικές εκλογές. Θα μπορέσουμε να συζητήσουμε τις οικονομικές μεταρρυθμίσεις τον Νοέμβριο, στο πλαίσιο της συνόδου κορυφής ΕΕ-Ουκρανίας.
<P>
Πρέπει συνεπώς να συζητήσουμε τις πρακτικές εκφοβισμού εκ μέρους της μυστικής αστυνομίας, τους περιορισμούς επί της ελευθερίας του Τύπου και τη δυνατότητα απρόσκοπτης συμμετοχής στις εκλογές. Αυτού του είδους οι εξελίξεις δεν μπορούν να αντισταθμιστούν από τα θετικά νέα στον οικονομικό τομέα. "" οικονομική ευημερία μέσω του απολυταρχισμού" αποτελεί κινεζική προσέγγιση, όχι ευρωπαϊκή. Δεν θα πρέπει να επιτρέπεται στους σημερινούς κυβερνώντες της Ουκρανίας να θεωρούν ότι μπορούν να ξεφύγουν απλώς επειδή το ευρύ ευρωπαϊκό κοινό δεν δίνει σημασία ή επειδή η προηγούμενη κυβέρνηση είχε ομολογουμένως αδυναμίες στον τομέα της χρηστής διακυβέρνησης και της καταπολέμησης της διαφθοράς. Αυτά τα πράγματα αληθεύουν, παρ' όλα αυτά, δεν διαπιστώθηκε κλίμα παρακολούθησης, δεν υπήρχαν επισκέψεις από τη μυστική αστυνομία, όπως βιώθηκαν από τον πρύτανη του Καθολικού Πανεπιστημίου του Lviv και από νέους ανθρώπους που συμμετέχουν σε ΜΚΟ και κόμματα της αντιπολίτευσης. Διακοπή παροχής ηλεκτρικού ρεύματος σε επιχειρήσεις, κατάσχεση ηλεκτρονικών υπολογιστών, κατάληψη κομματικών γραφείων λόγω υποτιθέμενων κινδύνων επιθέσεων - ολόκληρο το φάσμα της προμνησίας παρελαύνει στην Ουκρανία. Υπάρχει μέθοδος για αυτό. Επικεφαλής της μυστικής αστυνομίας είναι ο κ. Khoroshkovsky, ο οποίος έχει επί του παρόντος στην κυριότητά του μια αυτοκρατορία μέσων ενημέρωσης, ενώ αποτελεί πλέον και μέλος της επιτροπής για τον διορισμό του ανώτατου δικαστή στη χώρα. Αυτό, επίσης, απομακρύνει την Ουκρανία από την Ευρώπη. " ισότητα ευκαιριών είναι περιορισμένη στον πολιτικό αγώνα πριν από τις δημοτικές εκλογές. " αντιπολίτευση αποκλείεται εν μέρει από τις εκλογές, ενώ συγκροτούνται αίφνης κόμματα ανδρεικέλων και λαμβάνουν άδεια συμμετοχής στις εκλογές από τις πειθήνιες τοπικές αρχές. Στο Κίεβο, τα περιφερειακά συμβούλια καταργούνται άτυπα ώστε να μην διεξαχθούν εκλογές εκεί - το κυβερνών κόμμα γνωρίζει ότι δεν θα κερδίσει εκεί επί του παρόντος. " κάθετη εξουσία έχει στόχο την επίτευξη ελέγχου επί των περιφερειών που έτειναν στο παρελθόν να διαφωνούν με αυτήν.
<P>
Εμείς παραθέτουμε την ευρωπαϊκή μας εμπειρία ως εναλλακτική λύση. Τα κράτη μέλη μας έλαβαν σημαντικές αποφάσεις με δημοκρατική συναίνεση μεταξύ της κυβέρνησης και μίας αντιπολίτευσης πρόθυμης να αναλάβει ευθύνες - για ευρωπαϊκές μεταρρυθμίσεις, για το κράτος δικαίου, για την ανταγωνιστική οικονομία της αγοράς και την ευρωπαϊκή ολοκλήρωση. Επιθυμούμε η Ουκρανία να είναι συνοδοιπόρος μας σε αυτήν τη διαδρομή.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="619" NAME="Marek Henryk Migalski" AFFILIATION="ECR">
(PL) Σας ευχαριστώ που μου επιτρέψατε να υποβάλω το ερώτημά μου. Είναι πάντα θετικό να είμαστε σε θέση να δρομολογούμε τέτοιες συζητήσεις. Αποδώσατε στην πραγματικότητα μια μάλλον απαισιόδοξη εικόνα αυτού που συμβαίνει επί του παρόντος στην Ουκρανία, φθάνοντας ακόμα και στο σημείο να την συγκρίνετε με την Κίνα. Θεωρείτε πραγματικά ότι η τρέχουσα κατάσταση στην Ουκρανία είναι τόσο άθλια ώστε θα πρέπει να εξαπολύουμε τόσο σοβαρές κατηγορίες εναντίον της χώρας; Ποιες είναι οι απόψεις σας σχετικά με τη Ρωσία σε αυτό το πλαίσιο; Δεν αδικεί την Ουκρανία η εξομοίωσή της με τη Ρωσία;
<SPEAKER ID="620" NAME="Michael Gahler">
εξ ονόματος της Ομάδας PPE. - (DE) Κύριε Πρόεδρε, ισχυρίστηκα ότι η επιδίωξη επίτευξης οικονομικής ευημερίας μέσω του απολυταρχισμού δεν αποτελεί πορεία που μπορούμε να αποδεχθούμε εμείς στην Ευρώπη. Το γνωρίζουμε αυτό από την περίπτωση της Κίνας. Δεν συνέκρινα, ανέφερα απλώς ότι αυτή θα ήταν η εσφαλμένη πορεία, ότι δεν θα ήταν μια ευρωπαϊκή πορεία. " εικόνα που σκιαγράφησα είναι συνιστά απολύτως ρεαλιστική εικόνα, κατ' εμέ, για τους πολίτες της χώρας. Τα υποτιθέμενα οικονομικά επιτεύγματα εκεί θα πρέπει να αποδείξουν και την αποτελεσματικότητά τους.
<SPEAKER ID="621" NAME="Adrian Severin">
εξ ονόματος της Ομάδας S&D. - (EN) Κύριε Πρόεδρε, η Ουκρανία είναι πολύ σημαντική χώρα για εμάς. Είναι μια χώρα η οποία αντιμετωπίζει πολλές προκλήσεις. Θα ήθελα να ευχαριστήσω τον κ. Επίτροπο για την άριστη περιγραφή της κατάστασης, όπως και για την άριστη περιγραφή των προσδοκιών μας.
<P>
Εξελέγη νέα κυβέρνηση μέσω ελεύθερων και δίκαιων εκλογών, η οποία αναγνωρίσθηκε από όλους μας. Σήμερα είναι η κατάλληλη στιγμή να επιτρέψουμε στην εν λόγω κυβέρνηση να σημειώσει πρόοδο, και να μην προδικάσουμε τα επιτεύγματά της ή τις αποτυχίες της από τα πρώτα κιόλας λεπτά της ανάληψης των καθηκόντων της. Το πραγματικό πρόβλημα αυτής της συζήτησης είναι ένα πρόβλημα που έχουμε εμείς. Σπεύσαμε αμέσως να διαιρέσουμε τη χώρα σε φιλοδυτικούς και φιλοανατολικούς. Τώρα έχουμε πρόβλημα, καθόσον οι φιλοδυτικοί δεν βρίσκονται στην εξουσία, να αναγνωρίσουμε την ικανότητα των φιλοανατολικών να επιτύχουν πρόοδο και να βοηθήσουν τη χώρα να προωθήσει τις ευρωπαϊκές της προσδοκίες. Αυτό είναι το πραγματικό πρόβλημα της παρούσας συζήτησης, και θα πρέπει να καταλάβουμε ότι οι πραγματικοί φιλοευρωπαίοι είναι οι φιλοουκρανοί - εκείνοι οι οποίοι μπορούν να επιφέρουν το κράτος δικαίου, τη δημοκρατία και τον ευρωπαϊκό εκσυγχρονισμό στη χώρα τους.
<P>
Θα ολοκληρώσω ζητώντας απλώς από τους συναδέλφους να λάβουν την απόφαση υπέρ της αναβολής του ψηφίσματος που αναμένεται να εγκρίνουμε, διότι οι Ουκρανοί καλούνται να αντιμετωπίσουν τις εκλογές και καλούνται να αντιμετωπίσουν τις διαπραγματεύσεις με εμάς. Δεν θα πρέπει να εγκρίνουμε ψηφίσματα εν μέσω μίας πολιτικής διαδικασίας και προτού εξασφαλίσουμε τα στοιχεία βάσει των οποίων μπορούμε πράγματι να συναγάγουμε συμπεράσματα.
<SPEAKER ID="622" NAME="Adina-Ioana Vălean">
εξ ονόματος της Ομάδας ALDE. - (EN) Κύριε Πρόεδρε, φαίνεται να δυσκολευόμαστε να αντιληφθούμε τον τρόπο αντιμετώπισης του εξ ανατολών γείτονά μας, της Ουκρανίας.
<P>
Ακριβώς το ίδιο δύσκολο είναι και για την Ουκρανία, η οποία αντιμετωπίζει την Ευρώπη άλλοτε ως σύμμαχο και άλλοτε ως πρόβλημα. Αυτός είναι ο λόγος που θεωρώ ότι θα πρέπει να είμαστε πραγματιστές, να αναγνωρίσουμε τα γεγονότα στη χώρα, και να βρούμε κοινά θέματα στις ατζέντες μας, προκειμένου να επιτευχθούν συμφωνίες.
<P>
" οικονομική συνεργασία αποτελούσε ανέκαθεν την ισχυρότερη κινητήριο δύναμη της Ευρώπης για περαιτέρω ολοκλήρωση, και η Ευρώπη οφείλει την επιτυχία της σε αυτήν την ρεαλιστική προσέγγιση από το έτος 1956.
<P>
Συνεπώς, πρέπει να συνεχίσουμε να επικεντρωνόμαστε στην παράλληλη υλοποίηση τόσο θεσμικών όσο και οικονομικών μεταρρυθμίσεων εκ μέρους της Ουκρανίας. " εν λόγω προσέγγιση δύο επιπέδων είναι η μόνη δυνατή εάν θέλουμε να δημιουργήσουμε έναν λυσιτελή κύκλο που θα μπορούσε να οδηγήσει σε δημοκρατική σταθερότητα στην εν λόγω χώρα και στις ανατολικές γειτονικές χώρες.
<P>
Θα πρέπει να αποτελέσει προτεραιότητα η υποστήριξη ενός υγιούς επιχειρηματικού περιβάλλοντος και η επίτευξη λειτουργούσας οικονομίας της αγοράς στην Ουκρανία, μέσω της ενθάρρυνσης των μεταρρυθμίσεών τους σχετικά με την ιδιοκτησία και τον ΦΠΑ, καθώς και των προσπαθειών τους για την καταπολέμηση της διαφθοράς υψηλού επιπέδου, μεταξύ άλλων προτεραιοτήτων.
<P>
Αυτός είναι ο λόγος για τον οποίο θεωρώ τη συμφωνία σύνδεσης ως ισχυρό μέσο μεταρρύθμισης, και είναι ο λόγος για τον οποίο θα πρέπει να συνεχίσουμε τις διαπραγματεύσεις μας σχετικά με τη θέσπιση εκτεταμένης και ολοκληρωμένης ζώνης ελεύθερων συναλλαγών και σχετικά με την προσχώρηση της Ουκρανίας στη Συνθήκη για την Ενεργειακή Κοινότητα.
<P>
Στο πλαίσιο αυτό, επικροτώ την προσχώρηση της Ουκρανίας στον ΠΟΕ, η οποία θα πρέπει να θεωρηθεί σημαντικό βήμα προς την αποδοχή των ευρωπαϊκών οικονομικών προτύπων από την πλευρά της Ουκρανίας.
<P>
Ευελπιστώ ότι θα μπορέσουμε να ξεπεράσουμε τη συνεχή αναβολή της ΖΕΣ και να ενθαρρύνουμε τον λυσιτελή κύκλο της αμοιβαίας εμπιστοσύνης, ο οποίος είναι επωφελής για ολόκληρη την περιοχή και την Ευρώπη.
<SPEAKER ID="623" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε, καταρχάς θα ήθελα να δηλώσω ότι συμμερίζομαι την ανησυχία σχετικά με την εντατικοποίηση της κατάστασης και τις αντιδημοκρατικές εξελίξεις στην Ουκρανία. Αυξάνονται συνεχώς οι αναφορές σχετικά με την περιστολή της ελευθερίας της έκφρασης των δημοσιογράφων, τακτικές απειλές κατά στρατευμένων επιμέρους μελών των ΜΚΟ και ανθρώπων που εργάζονται για τη δημοκρατική ανάπτυξη. Ο ρόλος της μυστικής αστυνομίας, επίσης, εγείρει πραγματικές ανησυχίες. Ωστόσο, δεν θεωρώ ότι οι διαπληκτισμοί επί της ελευθερίας του Τύπου και της δημοκρατικής ανάπτυξης εν γένει ξεκίνησαν με τις τελευταίες εκλογές, αλλά -και το έχω δηλώσει αυτό πολλές φορές στο παρόν Σώμα- όλες οι ηγετικές δυνάμεις στην Ουκρανία έχουν καταχραστεί επανειλημμένως την εξουσία τους, μεταξύ άλλων και για την επιδίωξη ιδίων συμφερόντων. " εν λόγω κατάχρηση επιδεινώνεται και αυτό πρέπει πραγματικά να μας ανησυχεί.
<P>
Δεν θα μας εξυπηρετούσε να εγκρίνουμε αυτό το ψήφισμα χωρίς να ανησυχούμε για ορισμένες οικονομικές εξελίξεις στην Ουκρανία. Παρακολουθώ με την ίδια ακριβώς ανησυχία τον τρόπο που επεκτείνεται συστηματικά η επιρροή της Ρωσίας στην ουκρανική οικονομία, τον ενεργειακό της τομέα, αλλά και σε άλλους τομείς. Συνεπώς, θα συνιστούσα επίσης να μην ψηφίσουμε κατ' ανάγκη αύριο, αλλά μετά την επίσκεψη της αντιπροσωπείας στο Κίεβο -μία αντιπροσωπεία θα μεταβεί στην πόλη το μεθεπόμενο σαββατοκύριακο- και πριν από τη διεξαγωγή της συνόδου κορυφής εδώ, κατόπιν προσεκτικής προετοιμασίας σε όλους τους τομείς, προκειμένου να συμφωνηθεί ποια είναι στην πραγματικότητα η θέση του Ευρωπαϊκού Κοινοβουλίου σχετικά με την κατάσταση στην Ουκρανία.
<P>
Έχω ακολουθήσει την πορεία από την προ-δημοκρατική εποχή στη νέα εποχή με πολλούς ουκρανούς φίλους. " Ουκρανία βρισκόταν σε πολύ καλή πορεία. Είχαμε την εντύπωση ότι οι τελευταίες εκλογές έλαβαν χώρα σύμφωνα με δημοκρατικούς κανόνες. Εάν η κατάσταση δεν βελτιωθεί τώρα, αλλά, απεναντίας, επιδεινωθεί, θα πρέπει παρ' όλα αυτά να εξετάσουμε πολύ προσεκτικά τον τρόπο με τον οποίο παρεμβαίνουμε ή δεν παρεμβαίνουμε. Εν πάση περιπτώσει, θα συνέστηνα να μην λάβουμε απόφαση πριν από την επόμενη επίσκεψή μας στην Ουκρανία. " φωνή μας θα καταστεί πιο ηχηρή εάν θέσουμε προς συζήτηση εκεί τα θέματα για τα οποία έχουμε μιλήσει στο ψήφισμα.
<P>
Όπως είπα, ανησυχώ πραγματικά. Λαμβάνω πολλές αναφορές ότι όλα οδεύουν προς την αρνητική κατεύθυνση. Ωστόσο, δεν θα μας εξυπηρετούσε να αποκλείσουμε την επιτόπου συζήτηση εκεί και να λάβουμε υπερβολικά ταχεία και υπερβολικά εσπευσμένη απόφαση.
<SPEAKER ID="624" NAME="Michał Tomasz Kamiński">
εξ ονόματος της Ομάδας ECR. - (PL) Πολλοί από τους παριστάμενους διαδραμάτισαν ενεργό ρόλο στην "πορτοκαλί επανάσταση" μέσω της παροχής βοήθειας στους ουκρανούς δημοκράτες σε περίοδο δοκιμασιών. Ωστόσο, πάντα τονίζαμε το γεγονός ότι ο σκοπός της εμπλοκής μας στην Ουκρανία δεν ήταν να υποστηρίξουμε κάποια συγκεκριμένη πολιτική δύναμη, αλλά να συμβάλουμε στην ενίσχυση της δημοκρατίας και της ελευθερίας στη χώρα. Σήμερα, θα πρέπει να θυμόμαστε ότι το Ευρωπαϊκό Κοινοβούλιο δεν διαδραμάτισε κάποιον ρόλο στην εσωτερική πολιτική της Ουκρανίας, αλλά λειτούργησε ως προστάτης με δύο πολύ σημαντικούς τρόπους: αφενός, υποστηρίζοντας και βοηθώντας τις ευρωπαϊκές φιλοδοξίες των Ουκρανών και, αφετέρου, υποστηρίζοντας τη δημοκρατία, τα ανθρώπινα δικαιώματα και όλες τις αξίες που τις θεωρούμε ευρωπαϊκές αξίες στην Ουκρανία. Εκτιμώ ότι ο τόνος του προτεινόμενου ψηφίσματος δεν είναι ο τόνος που θα βοηθήσει εκείνους που θεωρούν τους εαυτούς τους φίλους της Ουκρανίας. Το σημερινό ψήφισμα θα ωθήσει απλώς την Ουκρανία πιο κοντά στη Ρωσία, αλλά και σε εκείνους που δηλώνουν: "Θα δείτε, δεν υπάρχει χώρος για εμάς στη Δύση. Μας κλείνει τις πόρτες της".
<P>
Πρέπει να είμαστε ανοικτοί στην Ουκρανία, πρέπει να της εξηγήσουμε τι είναι τα ευρωπαϊκά πρότυπα, και πρέπει να συνεχίσουμε να ασκούμε πιέσεις, προκειμένου να διασφαλίσουμε την τήρησή τους, ενώ, από την άλλη πλευρά, πρέπει αναμφίβολα να εμποδίσουμε την επιστροφή της Ουκρανίας στην Ανατολή. Θα ήθελα να ρωτήσω τον κ. Gahler, του οποίου η δράση στα ανθρώπινα δικαιώματα και τη διεθνή πολιτική εκτιμώ ότι είναι σπουδαία, για ποιον λόγο θεωρεί αναγκαίο να προβαίνει σε τέτοιου είδους επικριτικά σχόλια σχετικά με την Ουκρανία. Θα ήθελα να ακούσω διά στόματός του εάν η συνάδελφός του, Angela Merkel, χρησιμοποίησε τέτοιου είδους επικριτικά σχόλια για τη Ρωσία κατά τη διάρκεια της πρόσφατης συνάντησής της με τον κ. Putin.
<SPEAKER ID="625" NAME="Bastiaan Belder">
εξ ονόματος της Ομάδας EFD. - (NL) Κύριε Πρόεδρε, στην αρχή αυτής της εβδομάδας, η Ουκρανία έγινε πρωτοσέλιδο στον ολλανδικό Τύπο -και το δηλώσω στην παρούσα Αίθουσα- όχι πολύ κολακευτικό πρωτοσέλιδο, δυστυχώς. Αυτό έγινε τη Δευτέρα. Εν συντομία, η Ουκρανία είναι η Άγρια Δύση της ανατολικής Ευρώπης. Λέγεται ότι οι ξένοι επενδυτές φοβούνται την ανομία που επικρατεί σε αυτήν τη χώρα, όπου, την προηγούμενη εβδομάδα, τουλάχιστον 3.000 κτίρια και εταιρείες απαλλοτριώθηκαν μέσω απάτης και διά της βίας. " εν λόγω διαδικασία εμπλέκει κομπιναδόρους που δρουν σε συνεννόηση με τους πολιτικούς της χώρας, προκειμένου να εξαπατούν τους επιχειρηματίες. Εν τω μεταξύ, τα κράτη μέλη της ΕΕ αποτελούν τους μεγαλύτερους άμεσους ξένους επενδυτές στην Ουκρανία από το 1991.
<P>
Κύριε Füle, είστε ενήμερος σχετικά με αυτές τις μείζονες ανησυχίες, οι οποίες επηρεάζουν τους ευρωπαίους επενδυτές στην Ουκρανία, και ποια συγκεκριμένα μέτρα έχει λάβει η Επιτροπή για την προστασία των θεμιτών, νόμιμων ευρωπαϊκών επιχειρηματικών συμφερόντων στην ουκρανική οικονομία; Αυτό θα επιδείκνυε δέσμευση. Δεν έχουμε τίποτα εναντίον της Ουκρανίας. Το κόμμα μου υποστηρίζει σθεναρά την ενδεχόμενη ένταξη της Ουκρανίας στην Ευρωπαϊκή Ένωση, αλλά πρέπει να διατηρήσουμε, ασφαλώς, μετρημένες προοπτικές. Είμαστε μάρτυρες ανησυχητικών εξελίξεων, όχι μόνο στον τομέα των ανθρωπίνων δικαιωμάτων, αλλά και στους τομείς της οικονομίας και των επιχειρήσεων.
<SPEAKER ID="626" NAME="Andreas Mölzer" AFFILIATION="NI">
(DE) Κύριε Πρόεδρε, εντός λίγων μηνών από τις προεδρικές εκλογές φέτος τον Φεβρουάριο, στις οποίες ο κ. Yanukovych πανηγύρισε την επάνοδό του στην εξουσία, τα δημοκρατικά επιτεύγματα της "πορτοκαλί επανάστασης" σαφώς εξανεμίστηκαν. Όταν, ωστόσο, ακόμα και οι χρηματοπιστωτικές αγορές κρίνουν ότι η νέα κυβέρνηση είναι πιο σταθερή και προβλέψιμη από την κυβέρνηση που ορίσθηκε από την "πορτοκαλί επανάσταση", πρόκειται πιθανώς για ένδειξη ότι η δημοκρατία σύμφωνα με τις δυτικές -σύμφωνα με τις ευρωπαϊκές μας- προκαταλήψεις δεν μπορεί να μεταφερθεί με πανομοιότυπο τρόπο σε κάθε χώρα, συμπεριλαμβανομένων των χωρών της μετακομμουνιστικής σφαίρας επιρροής. " ισχύουσα απόφαση του συνταγματικού δικαστηρίου θα μπορούσε όντως να ενισχύσει τη θέση του προέδρου και να εξασθενίσει εκείνη του κοινοβουλίου, κάτι για το οποίο μπορούμε να είμαστε βέβαιοι. Όσοι γνωρίζουν την περιοχή ισχυρίζονται ότι ίσχυε ήδη ένα εκ των πραγμάτων προεδρικό σύστημα πριν από την τυπική δικαστική απόφαση. Οι αυξανόμενοι περιορισμοί της ελευθερίας του Τύπου και της γνώμης έθεσαν υπό αμφισβήτηση τις διαβεβαιώσεις του κ. Yanukovych ότι θα τηρηθούν τα δημοκρατικά πρότυπα. Εάν ο πρόεδρος κατορθώσει τόσο να ενισχύσει την ίδια του την εξουσία όσο και να επιτύχει οικονομική ανάκαμψη μέσω της πραγματοποίησης μεταρρυθμίσεων πρωταρχικής σημασίας στην Ουκρανία, η οποία αποτελεί, φυσικά, μία από τις φτωχότερες χώρες αυτής της ηπείρου, θα διατηρηθεί ενδεχομένως στον προεδρικό του θρόνο για μεγαλύτερο διάστημα, και θεωρώ ότι αυτό θα ήταν κάτι που θα έπρεπε να λάβει, ξεκάθαρα και απλά, υπόψη η Ευρωπαϊκή Ένωση.
<SPEAKER ID="627" NAME="György Schöpflin" AFFILIATION="PPE">
(EN) Κύριε Πρόεδρε, οι εξελίξεις στην Ουκρανία επιβεβαιώνουν σαφώς το παλαιό ρητό σχετικά με το πώς η εξουσία διαφθείρει και πώς η απόλυτη εξουσία διαφθείρει απόλυτα. " υφιστάμενη άρχουσα τάξη ασκεί εξουσία από την εκλογή του προέδρου Yanukovych, και πολλά από τα γεγονότα που συνέβησαν υποδεικνύουν ότι ευνόησαν τη συγκέντρωση εξουσίας.
<P>
Αυτό είναι ακόμα πιο εντυπωσιακό εάν αναλογιστούμε τα αποτελέσματα των προεδρικών εκλογών που χάρισαν στον Yanukovych μικρή πλειοψηφία και κατέδειξαν ότι είχε ευρεία υποστήριξη μόνο στα νότια και τα ανατολικά της χώρας. Παρ' όλα αυτά -και αυτό είναι το εντυπωσιακό χαρακτηριστικό της ουκρανικής πολιτικής επί του παρόντος- σημειώνεται σταθερή τάση προς την κατεύθυνση της περιθωριοποίησης εναλλακτικών κέντρων εξουσίας. Τα μέσα ενημέρωσης, το κράτος δικαίου, η αντιπολίτευση, η αυτονομία της κρατικής διοίκησης, όλα έχουν επηρεαστεί. Αυτό που είναι ιδιαίτερα ανησυχητικό είναι ότι η μυστική αστυνομία έχει αποκτήσει τη δυνατότητα να επεμβαίνει σε πολύ μεγάλο βαθμό στις υποθέσεις της χώρας.
<P>
Όλα αυτά αποτελούν κακό οιωνό για το μέλλον, ιδίως εάν οι Ουκρανοί επιζητούν πράγματι ένα ευρωπαϊκό μέλλον, διότι το σύστημα που εγκαθιδρύει ο Yanukovych απομακρύνεται από την Ευρώπη, δεν την προσεγγίζει.
<P>
Το μόνο που μπορεί να λεχθεί για τις αλλαγές είναι ότι έχουν επιφέρει έναν βαθμό σταθερότητας στη χώρα, αλλά ολοένα και περισσότερο, αυτή η σταθερότητα προοιωνίζεται στασιμότητα και αδράνεια. Ταυτοχρόνως, είναι αλήθεια ότι ο Yanukovych βελτίωσε αναμφισβήτητα τις σχέσεις με τη Ρωσία, αλλά αποδέχθηκε με αυτόν τον τρόπο ορισμένο βαθμό, πρωτοφανούς, υποτέλειας στη Μόσχα. Το αν θα αποδεχθεί η ουκρανική κοινωνία αυτήν τη μεταστροφή μακροπρόθεσμα, είναι ένα ζήτημα που παραμένει σε εκκρεμότητα.
<SPEAKER ID="628" NAME="Marek Siwiec" AFFILIATION="S&amp;D">
(PL) Ας αναρωτηθούμε τι συνέβη στην πραγματικότητα στην Ουκρανία: πραξικόπημα ή μήπως στρατιωτικό πραξικόπημα; Αυτές θα αποτελούσαν τις μόνες καταστάσεις για τις οποίες θα έπρεπε να ξαγρυπνήσουμε συντάσσοντας ψηφίσματα, καθισμένοι την επαύριον στο τραπέζι των διαπραγματεύσεων. Διαπραγματευόμαστε με τέτοιον τρόπο ώστε η απόλυτη πλειοψηφία επιβάλλεται απλώς επί του τρόπου διατύπωσης των ψηφισμάτων και της ερμηνείας τους. " φρασεολογία του σχεδίου ψηφίσματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) είναι η φρασεολογία που χρησιμοποιήθηκε για την καταδίκη των αφρικανών δικτατόρων και των καθεστώτων της Νοτίου Αμερικής. Δεν είναι το κατάλληλο είδος φρασεολογίας για την κατάσταση στην Ουκρανία. Θα ήθελα να αποφασίσουν τα μέλη του PPE αν θα πρέπει να χαρακτηρίζουμε την Ουκρανία χρησιμοποιώντας τη φρασεολογία του Επιτρόπου κ. Füle, ο οποίος λέει "ναι, αλλά...", ή με άλλα λόγια ότι ορισμένα πράγματα είναι θετικά, αλλά υπάρχουν πολλά πράγματα που δεν μας αρέσουν, ή αν θα πρέπει να χρησιμοποιούμε αρνητική φρασεολογία, σύμφωνα με την οποία δεν υπάρχει τίποτα που να μας αρέσει, και όλα πρέπει να καταδικαστούν.
<P>
" Ουκρανία βρισκόταν σε χάος επί μία πενταετία. Γίναμε μάρτυρες αυτού του χάους. Βοηθήσαμε τους δημοκράτες και βοηθήσαμε όλους όσοι ήθελαν να προσεγγίσουν την Ευρωπαϊκή Ένωση. Επήλθε εξάμηνη σταθεροποίηση, σταθεροποίηση η οποία μπορεί να έχει αρνητική έκβαση, και καθήκον μας είναι να επισημαίνουμε αυτές τις αρνητικές εκβάσεις, αλλά όχι τώρα και όχι με αυτόν τον τρόπο. Κατανοώ τη λύπη του PPE για την ήττα της Yulia Tymoshenko στις εκλογές, αλλά σας δηλώνω: είναι λυπηρό, μπορεί να είχε την ευκαιρία να κερδίσει, αλλά έχασε. " ήττα της είναι πλέον γεγονός, ας αναγνωρίσουμε τι πραγματικά συμβαίνει και ας θέσουμε υπό προσεκτική παρακολούθηση τις ουκρανικές αρχές, αλλά ας μην αφήσουμε "τα χλωρά να καούν μαζί με τα ξερά".
<SPEAKER ID="629" NAME="Paweł Robert Kowal" AFFILIATION="ECR">
(PL) Είμαι ιδιαίτερα ευγνώμων στον Επίτροπο κ. Füle για την εποικοδομητική του στάση. Πρόκειται για μια στάση η οποία θα επιφέρει σημαντικές αλλαγές στις σχέσεις μεταξύ της ΕΕ και της Ουκρανίας. Ευχαριστώ επίσης την κ. Harms για την ισορροπημένη της θέση, και για τα σοφά της -όπως πάντα- λόγια σχετικά με το θέμα της Ουκρανίας. Όλες οι πληροφορίες από τον ΟΑΣΕ καταδεικνύουν ότι η Ουκρανία είναι μία από τις λίγες χώρες της πρώην Σοβιετικής Ένωσης στην οποία διεξήχθησαν, προς το παρόν, εκλογές με τον δέοντα τρόπο. Αυτό αποτελεί επίτευγμα της Ουκρανίας, τόσο από την πορτοκαλί όσο και από την μπλε παράταξη. Αποτελεί ένα επίτευγμα που δεν μπορούμε να αμφισβητήσουμε πριν λήξουν οι επόμενες εκλογές. Θα αποτελούσε σοβαρό πολιτικό σφάλμα από μέρους της Ευρωπαϊκής Ένωσης και του Κοινοβουλίου μας εάν ακούγαμε την άποψη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και θέταμε υπό αμφισβήτηση το γεγονός ότι μπορούν να διεξαχθούν εκλογές επιτυχώς σε μία από τις ελάχιστες χώρες στην Ανατολή. Ας βοηθήσουμε την Ουκρανία να διεξάγει εκλογές με ομαλό τρόπο. Ας μην διατυπώνουμε κρίσεις προτού αυτές διεξαχθούν.
<P>
Θα ήθελα να απευθύνω χαιρετισμό στους ουκρανούς καλεσμένους που παρίστανται σήμερα στο παρόν Σώμα: η θέση της Ουκρανίας είναι εδώ, σε αυτό το Κοινοβούλιο, και αυτός είναι ο λόγος για τον οποίο σας επιβάλλουμε τα ίδια πρότυπα που εφαρμόζουμε στις χώρες της Ευρωπαϊκής Ένωσης. Για αυτόν τον σκοπό αγωνιστήκατε από κοινού, ανεξαρτήτως χρώματος, μπλε ή πορτοκαλί. Κάθε ζήτημα, ακόμα και το παραμικρό, που σχετίζεται με τα ανθρώπινα δικαιώματα ή την ελευθερία του Τύπου θα διερευνάται εδώ. Μην εκπλήσσεστε - απευθύνομαι στους ουκρανούς αδελφούς μας. Αυτό συμβαίνει διότι σας αντιμετωπίζουμε ως ευρωπαϊκή χώρα, σύμφωνα με τα ευρωπαϊκά πρότυπα.
<P>
" τελευταία μου έκκληση προς εσάς είναι να αναλαμβάνετε δράση από κοινού στις συναλλαγές σας με τα ευρωπαϊκά θεσμικά όργανα και το Κοινοβούλιο. Πιστεύουμε ότι, στο μέλλον, θα βρίσκεστε ανάμεσά μας. Γνωρίζουμε ότι δεν θα συμβεί σύντομα, αλλά θέλουμε να σας βοηθήσουμε σε αυτό. Συμφωνώ με την κ. Harms ότι η κατάλληλη χρονική στιγμή για τα ψηφίσματα είναι μετά τις εκλογές. Τότε, πριν από τη σύνοδο κορυφής της ΕΕ, που θα μπορούμε να συζητήσουμε το θέμα με ειλικρίνεια και να καταρτίσουμε τη θέση η οποία θα πρέπει να αποτελέσει την κοινή θέση του Ευρωπαϊκού Κοινοβουλίου.
<SPEAKER ID="630" NAME="Inese Vaidere" AFFILIATION="PPE">
(LV) Κυρίες και κύριοι, η Ουκρανία είναι μια χώρα μεγάλης στρατηγικής σημασίας για την Ευρωπαϊκή Ένωση. Αυτός είναι ο λόγος για τον οποίο δεν μπορούμε να αδιαφορούμε για τις εξελίξεις στην εν λόγω χώρα. Την 1η Οκτωβρίου, δεκάδες χιλιάδες Ουκρανοί βγήκαν στους δρόμους προκειμένου να διαμαρτυρηθούν για τις συνταγματικές τροποποιήσεις που τέθηκαν σε εφαρμογή από τον Yanukovych και επικυρώθηκαν από το συνταγματικό δικαστήριο, η σύνθεση του οποίου άλλαξε λίγο μετά την εκλογή του προέδρου. Οι εν λόγω μεταρρυθμίσεις πραγματοποιήθηκαν χωρίς δημοκρατικό διάλογο και χωρίς τη συμφωνία της Επιτροπής της Βενετίας. Οι αλλαγές αποδυναμώνουν την ισορροπία ισχύος και απειλούν την ανεξαρτησία του δικαστικού σώματος στην Ουκρανία. Οι οικονομικές μεταρρυθμίσεις τίθενται επίσης σε κίνδυνο. Οι ουκρανοί φίλοι μας έχουν εκφράσει ανησυχίες σχετικά με τη διοργάνωση των επικείμενων εκλογών, σχετικά με την υπερβολική εκπροσώπηση του κυβερνώντος συνασπισμού στην κεντρική εκλογική επιτροπή, τους περιορισμούς στις μη κυβερνητικές οργανώσεις και την κρατική παρέμβαση στις δραστηριότητες των κομμάτων της αντιπολίτευσης. Αυτός ακριβώς είναι ο λόγος για τον οποίο αυτό το ψήφισμα είναι αναγκαίο σήμερα. Δυστυχώς, ο κυβερνών συνασπισμός απέρριψε την πρόταση της αντιπολίτευσης στο ουκρανικό κοινοβούλιο να τεθεί ως προτεραιότητα της εξωτερικής πολιτικής της Ουκρανίας η ένταξη στην Ευρωπαϊκή Ένωση. Πρέπει, ωστόσο, να συνεχίσουμε να τονίζουμε τη σημασία της συνεργασίας με την Ουκρανία και να παρακολουθούμε την εφαρμογή των συμφωνιών που έχουν συναφθεί. " Ευρωπαϊκή Ένωση πρέπει να απαιτήσει την καταπολέμηση της διαφθοράς και, ταυτοχρόνως, να συμβάλει σε αυτήν την καταπολέμηση, και τη διασφάλιση της ελευθερίας του Τύπου. Κατάσταση στην οποία ένας μεγιστάνας των μέσων ενημέρωσης από τη μία πλευρά ηγείται ταυτοχρόνως της υπηρεσίας κρατικής ασφάλειας αλλά και αποτελεί μέλος του Ανώτατου Δικαστικού Συμβουλίου, το οποίο έχει την εξουσία να διορίζει και να αποπέμπει δικαστές, δεν αποτελεί χαρακτηριστικό ενός δημοκρατικού κράτους. Εν κατακλείδι, και εμείς επίσης πρέπει να κάνουμε σημαντικά βήματα, προνοώντας όχι μόνο για την καθιέρωση ενός καθεστώτος απαλλαγής από την υποχρέωση θεώρησης στο μέλλον, αλλά και για την οικονομική συνεργασία, ιδίως στον ενεργειακό τομέα, ενώ, ταυτοχρόνως, αναμένουμε τη δημοκρατική ανάπτυξη της Ουκρανίας. Αυτός θα είναι ο στόχος του επόμενου ψηφίσματος, το οποίο θα πρέπει να συντάξουμε μετά τις εκλογές, και θα πρέπει να καλύψουμε την ενέργεια, την οικονομία και άλλα σημαντικά ζητήματα για την Ουκρανία. Σας ευχαριστώ.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="631" NAME="Marek Siwiec" AFFILIATION="S&amp;D">
(EN) Κύριε Πρόεδρε, επιτρέψτε μου ένα πολύ απλό ερώτημα. Ίσως πρόκειται για πρόβλημα ερμηνείας, αλλά είπατε ότι η υφιστάμενη ουκρανική κυβέρνηση απέρριψε μελλοντική ένταξη στην Ευρωπαϊκή Ένωση.
<P>
Εξ όσων γνωρίζω από τη διακήρυξη του προέδρου και την επίσημη δήλωση της μακροπρόθεσμης πολιτικής του ουκρανικού κοινοβουλίου, η ένταξη στην Ευρωπαϊκή Ένωση αποτελεί μία από τις κορυφαίες προτεραιότητές τους.
<P>
Το ερώτημα λοιπόν είναι αν εγώ παρανόησα όσα είπατε, ή εσείς παρανοήσατε όσα είπε ο πρόεδρος της Ουκρανίας.
<SPEAKER ID="632" NAME="Inese Vaidere" AFFILIATION="PPE">
(LV) Ναι, ευχαρίστως να διευκρινίσω το εν λόγω σημείο. Σαφώς, ήταν λανθασμένη η μετάφραση. Ο πρόεδρος της Ουκρανίας ανακοίνωσε την προθυμία να συνεχισθεί η σύγκλιση με την Ευρωπαϊκή Ένωση. Παρ' όλα αυτά, η ένταξη στην Ευρωπαϊκή Ένωση, σύμφωνα με την απόφαση του ουκρανικού κοινοβουλίου, δεν αποτελεί πρωταρχική προτεραιότητα.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="633" NAME="Rebecca Harms" AFFILIATION="Verts/ALE">
(DE) Κύριε Πρόεδρε, θα ήθελα να ρωτήσω την κ. Vaidere το εξής: τώρα που έχουμε καταθέσει γραπτώς όλα τα σημεία που αφορούν την ανησυχία μας σχετικά με την κατάχρηση εξουσίας και την καταπίεση στην Ουκρανία, τι ένσταση μπορεί να υπάρξει στο να πάρουμε το εν λόγω κείμενο στο Κίεβο σε ένα δεκαπενθήμερο προκειμένου να το συζητήσουμε και να αποφασίσουμε εν συνεχεία πώς συνεχίζουμε από εκεί; Θα ήθελα να ακούσω την απάντηση σε αυτήν την ερώτηση καθώς, από την προηγούμενη εμπειρία της αντιπροσωπείας μας, πιστεύω ότι αυτός είναι ο καλύτερος και ο πιο παραγωγικός τρόπος να προχωρήσουμε, ιδίως αν επιθυμούμε να αυξήσουμε τη δημοκρατική μας επιρροή.
<SPEAKER ID="634" NAME="Inese Vaidere" AFFILIATION="PPE">
(LV) Ναι, να απαντήσω μετά χαράς. Προσωπικά, και ακόμα δεν γνωρίζω τον λόγο, κυρία Harms, ωστόσο προσωπικά ανησυχώ, ακόμη και μετά τη συμμετοχή μας στις συνόδους κορυφής της Ουκρανίας, για αυτά τα μηνύματα που λαμβάνουμε επί του παρόντος από τους ουκρανούς φίλους μας σχετικά με τη σύνθεση της κεντρικής εκλογικής επιτροπής, την ελευθερία των μέσων ενημέρωσης και τους περιορισμούς στις μη κυβερνητικές οργανώσεις. Όλα αυτά υφίστανται, και ακριβώς εάν εκφράσουμε τις ανησυχίες μας σχετικά με αυτό θα μπορέσουν, κατά τη γνώμη μου, να λάβουν χώρα οι περιφερειακές εκλογές σε πολύ καλύτερο κλίμα. Δεν υπάρχει κανείς που να μας εμποδίσει να μεταβούμε στην Ουκρανία την επόμενη εβδομάδα, ακόμη και με το ψήφισμά μας. Κανείς δεν μας εμποδίζει να συντάξουμε ένα άλλο ψήφισμα, όπως προανέφερα, σχετικά με οικονομικά θέματα. Πρέπει οπωσδήποτε να το κάνουμε, αλλά όσον αφορά τις εν λόγω ανησυχίες σχετικά με την επιδείνωση της δημοκρατικής κατάστασης, πρέπει δυστυχώς, όντως, θεωρώ ...
<P>
(Ο Πρόεδρος διακόπτει την ομιλήτρια)
<SPEAKER ID="635" NAME="Kristian Vigenin" AFFILIATION="S&amp;D">
(EN) Κύριε Πρόεδρε, θα έλεγα ότι η ποιότητα της συζήτησης σήμερα αποδεικνύει ότι δεν προετοιμάστηκε. Δεν χρειαζόμασταν αυτή τη συζήτηση και δεν είναι τώρα η κατάλληλη στιγμή να εγκρίνουμε ψηφίσματα σχετικά με την Ουκρανία, ούτε σήμερα ούτε αύριο.
<P>
Πρέπει να σας υπενθυμίσω ότι πριν από έξι μήνες, η χώρα βρισκόταν σε ελεύθερη πτώση και στα πρόθυρα να βυθιστεί στο χάος. Αντιμετωπίσαμε πολιτική, οικονομική και χρηματοπιστωτική αστάθεια -ακόμα και βαθιά κρίση-, αλλά τώρα η εικόνα είναι πολύ διαφορετική. Πρέπει να αναγνωρίσουμε ότι σε διάστημα λίγων μηνών, η ουκρανική κυβέρνηση κατόρθωσε να επαναφέρει τη χώρα στα κανονικά επίπεδα' σε πολιτική, οικονομική και χρηματοοικονομική σταθερότητα.
<P>
Υπάρχουν προβλήματα. Δεν το αρνούμαστε. Αλλά πρέπει να παραδεχθούμε ότι λαμβάνουν υπόψη την άποψή μας' έχουν ληφθεί ορισμένα διορθωτικά μέτρα, για παράδειγμα, σχετικά με ζητήματα του εκλογικού νόμου και ορισμένων εκλογικών πρακτικών. Υπό αυτήν την έννοια, η άποψή μας θα εισακουσθεί εκεί υπό την προϋπόθεση ότι δεν διαμαρτυρόμαστε με κάθε αφορμή, αλλά υιοθετούμε μια αρμόζουσα προσέγγιση προς την Ουκρανία.
<P>
Αυτός είναι ο λόγος που θεωρώ ότι ζημιώνουμε την κοινοβουλευτική μας επιτροπή η οποία θα μεταβεί στην Ουκρανία σε 10 ημέρες∙ ζημιώνουμε τους εαυτούς μας υπονομεύοντας τον ίδιο μας τον ρόλο με την έγκριση τέτοιου είδους ψηφισμάτων 10 ημέρες πριν από τις εκλογές. Μια τέτοια ενέργεια δεν έχει συμβεί ποτέ στο παρελθόν. Είναι μια σαφής προσπάθεια επηρεασμού των εκλογών. Δεν θα πρέπει να επιτρέψουμε στο κοινοβούλιό μας να αποτελέσει μέρος αυτού του παιχνιδιού.
<P>
Ως εκ τούτου, προτείνω να αναβάλουμε την έγκριση του ψηφίσματος, και να ζητήσουμε από τους συναδέλφους μας στην επιτροπή κοινοβουλευτικής συνεργασίας ΕΕ-Ουκρανίας να προβούν σε έλεγχο με τους συναδέλφους εκεί, να συζητήσουν αυτά τα ζητήματα ...
<P>
(Ο Πρόεδρος διακόπτει τον ομιλητή)
<SPEAKER ID="636" NAME="Traian Ungureanu" AFFILIATION="PPE">
(EN) Κύριε Πρόεδρε, οι νέες ουκρανικές αρχές είναι νέες μόνο κατ' όνομα. " οπισθοδρόμηση σε αυταρχικές πολιτικές σαρώνει τη χώρα. Το νομικό πλαίσιο για τις επικείμενες τοπικές εκλογές έχει μεταβληθεί και θα μπορούσε να θέσει σε κίνδυνο τη συμμετοχή των κομμάτων της αντιπολίτευσης. Το Σύνταγμα έχει αλλάξει, και επανήλθε το εκ των πραγμάτων προεδρικό καθεστώς. Τα μέσα ενημέρωσης και η κοινωνία των πολιτών βρίσκονται υπό συνεχή πίεση, και η ουκρανική μυστική υπηρεσία φαίνεται να αναβιώνει τις σοβιετικές της μέρες.
<P>
Είναι καιρός να εκφράσουμε ρητά την ανησυχία μας μέσω ενός ψηφίσματος. Οι ουκρανικές αρχές θα πρέπει να λάβουν το μήνυμα ότι οι στενότεροι δεσμοί με την ΕΕ δεν μπορούν να διασφαλισθούν μόνο με φιλικές δηλώσεις. Μια αντιδημοκρατική ουκρανική κυβέρνηση δεν μπορεί να αποτελέσει αξιόπιστο εταίρο για την ΕΕ, ιδίως στην στρατηγικά ευαίσθητη περιοχή της Μαύρης Θάλασσας.
<SPEAKER ID="637" NAME="Hannes Swoboda" AFFILIATION="S&amp;D">
(DE) Κύριε Πρόεδρε, θεωρώ ότι χρειάζεται όλοι μας να ανταποκριθούμε στις ευθύνες μας. " κυβέρνηση στην Ουκρανία πρέπει να εφαρμόσει το κράτος δικαίου και την ελευθερία των μέσων ενημέρωσης, και πρέπει να το κάνει αποτελεσματικά, αλλά και η αντιπολίτευση, επίσης, πρέπει να αποδείξει ότι είναι υπεύθυνη και δεν πρέπει να διαδίδει ψευδείς πληροφορίες. Όταν βλέπω πόσοι από τους ισχυρισμούς που περιέχονται στο σχέδιο ψηφίσματός σας διαψεύδονται αμέσως μετά από τους εν λόγω ανθρώπους, αυτό καταδεικνύει πόσες ψευδείς πληροφορίες μεταβιβάζονται συχνά εδώ. Και εμείς, επίσης, πρέπει να αποδείξουμε ότι είμαστε υπεύθυνοι. Δεν μπορούμε να επιτρέψουμε στους εαυτούς μας να εμπλακούν στην εσωτερική πολιτική αντιπαράθεση. Κυρίες και κύριοι -και απευθύνομαι ειδικότερα στους βουλευτές της Ομάδας του Ευρωπαϊκού Λαϊκού Κόμματος (Χριστιανοδημοκράτες)- δεν έχει νόημα να υποστηρίζουμε διάφορες ομάδες στην Ουκρανία για κομματικούς-πολιτικούς λόγους. Δεν είναι αυτό το καθήκον μας.
<P>
Την επόμενη εβδομάδα, θα διεξαγάγουμε συζητήσεις με τον υπουργό Εξωτερικών, κατόπιν έχουμε τις εκλογές, στη συνέχεια την επιτροπή κοινοβουλευτικής συνεργασίας ΕΕ-Ουκρανίας, η οποία ταξιδεύει στην Ουκρανία, και πάντα συνηθίζουμε -κύριε Gahler, επικαλούμαι εν προκειμένω το αίσθημα δικαιοσύνης που σας χαρακτηρίζει- να λέμε αν τα πράγματα πήγαν καλά ή όχι μετά τις εκλογές, αντί να προδικάζουμε τις εκλογές λέγοντας ότι τα πράγματα δεν θα πάνε καλά. Δεν είναι αυτό το καθήκον μας, και επικαλούμαι το αίσθημα δικαιοσύνης που διαθέτετε -και που κατά κανόνα αποδεικνύετε πάντα- και σας παρακαλώ να παραμείνετε δίκαιοι και σε αυτήν την περίπτωση.
<SPEAKER ID="638" NAME="Elżbieta Katarzyna Łukacijewska" AFFILIATION="PPE">
(PL) Μόνο εκείνοι που έχουν ζήσει υπό σοσιαλιστικό σύστημα μπορούν να κατανοήσουν πλήρως τα έθνη τα οποία βίωσαν την έλλειψη προσωπικής ελευθερίας, την έλλειψη ελευθερίας του Τύπου και των μέσων ενημέρωσης, ή τον δύσκολο δρόμο που έπρεπε να ακολουθήσουν τα εν λόγω έθνη. Κατανοώ εκείνους οι οποίοι εγείρουν σήμερα τις ανησυχίες τους και μιλούν για την έλλειψη σεβασμού για τα δικαιώματα των ανθρώπων και τα πολύπλευρα προβλήματα με τα οποία παλεύει η Ουκρανία σήμερα. Εντούτοις, πρέπει επίσης να αναγνωρίσουμε τις μικρές αλλά θετικές αλλαγές, όπως οι πρόσφατες δημοκρατικές εκλογές στις οποίες εμείς, ως εκπρόσωποι του Ευρωπαϊκού Κοινοβουλίου, ήμασταν παρατηρητές.
<P>
Απευθύνω έκκληση για επίδειξη ευαισθησίας απέναντι στην κατάσταση εκατομμυρίων πολιτών της Ουκρανίας και εκατοντάδων νέων Ουκρανών. Βασίζονται στην Ευρωπαϊκή Ένωση, στη βοήθειά μας για την οικοδόμηση της δημοκρατίας, και στη βοήθειά μας για την οικοδόμηση μιας κοινωνίας των πολιτών. Είναι πολύ εύκολο να ασκούμε κριτική, αλλά ως Πολωνή, θυμάμαι ότι κάποτε βοηθηθήκαμε.
<P>
(Ο Πρόεδρος διακόπτει την ομιλήτρια)
<SPEAKER ID="639" NAME="Κυριάκος Μαυρονικόλας" AFFILIATION="S&amp;D">
Κύριε Πρόεδρε, θα ήθελα και εγώ να ενώσω τη φωνή μου με αυτούς που υποστηρίζουν ότι δεν υπάρχει λόγος να έχουμε τόσο σύντομα ψήφισμα και ιδιαίτερα πριν από τις εκλογές, πριν από την επίσκεψη και πολύ περισσότερο πριν από την παρουσία του Ευρωπαϊκού Κοινοβουλίου στην Ουκρανία. " κυβέρνηση αυτή έχει πρόσφατα εκλεγεί, είναι γεγονός ότι υπάρχουν προβλήματα, οφείλουμε όμως να αναγνωρίσουμε ότι εκλέχτηκε με δημοκρατικές διαδικασίες και να της δώσουμε το δικαίωμα να συνεχίσει την προσπάθειά της. Οποιοδήποτε ψήφισμα θα έχει έννοια, εάν γίνει μετά τις αναμενόμενες εκλογές στην Ουκρανία.
<SPEAKER ID="640" NAME="Siiri Oviir" AFFILIATION="ALDE">
(ET) Ήθελα να υποβάλω μία ερώτηση στη συνάδελφο βουλευτή κ. Vaidere, αλλά προτιμώ να μιλήσω για αυτό που έχω κατά νου. Το γεγονός ότι θέλουμε να εγκρίνουμε το ψήφισμα της Ουκρανίας τώρα και όχι αύριο δεν είναι επίκαιρο, και οι Ουκρανοί, οι οποίοι αναγνωρίζουν το Ευρωπαϊκό Κοινοβούλιο, δεν θα μας καταλάβαιναν. Αυτό συμβαίνει επειδή το περιεχόμενο του σχεδίου σήμερα δεν είναι καταρχάς το καλύτερο όσον αφορά τον τόνο, δεν είναι το πιο ακριβές, και υπάρχουν επίσης ορισμένα αντικειμενικά λάθη.
<P>
" κ. Vaidere ανέφερε εν προκειμένω ότι ο πρόεδρος της Επιτροπής της Βενετίας επέκρινε την τροποποίηση του συντάγματος. Έχω μια επιστολή του με σημερινή ημερομηνία, στην οποία αναφέρει ότι το εκπλήσσει το γεγονός ότι αυτό το σημείο περιλαμβάνεται στο ψήφισμά μας, και δηλώνει απερίφραστα ότι δεν το έκανε αυτό, ούτε εδώ, ούτε εκεί ή οπουδήποτε αλλού.
<SPEAKER ID="641" NAME="Marek Henryk Migalski" AFFILIATION="ECR">
(PL) Σε αντίθεση με τον κ. Vigenin, θεωρώ ότι η σημερινή συζήτηση ήταν εξαίρετη, και πολύ χρήσιμη. Είναι σπάνιο να διεξαχθεί μια τόσο ενδιαφέρουσα συζήτηση σε αυτό το Κοινοβούλιο, για την οποία θα ήθελα να σας ευχαριστήσω όλους. " ομιλία της κ. Łukacijewska αποδεικνύει ότι ακόμα και η Ομάδα του Ευρωπαϊκού Λαϊκού Κόμματος (Χριστιανοδημοκράτες) είναι διχασμένη ως προς αυτό το ζήτημα, γεγονός που είναι θετικό. Θα πρέπει να ευχαριστήσουμε τους Σοσιαλιστές, και ιδίως τους κκ. Swoboda, Severin και Siwiec, που κατανοούν ότι αποφάσεις οι οποίες είναι τόσο δυσμενείς για τους ουκρανούς φίλους μας δεν θα πρέπει να ληφθούν πριν από τις εκλογές. Ο Επίτροπος κ. Füle και η κ. Harms έχουν επίσης δίκιο που προέβαλαν κάποια γεγονότα τα οποία συνιστούν λόγο ανησυχίας, και για τα οποία είμαστε και εμείς επίσης ενήμεροι.
<SPEAKER ID="642" NAME="Jaromír Kohlíček" AFFILIATION="GUE/NGL">
(CS) Συγκεντρωθείτε, κυρίες και κύριοι, και προσπαθήστε να σκεφθείτε για μία φορά. Επί μία εβδομάδα, δεν υπήρξε καμιά αλλαγή ούτε σε νόμους ούτε στη σύνθεση της εκλογικής επιτροπής. Είναι ενδιαφέρον το γεγονός ότι κάθε φορά που ορισμένες πολιτικές δυνάμεις αντιλαμβάνονται ότι οι σύμμαχοί τους σε μια χώρα εκτός της Ευρωπαϊκής Ένωσης δεν έχουν κερδίσει, οι εν λόγω δυνάμεις στο εξωτερικό εκφράζουν άμεσα τις ανησυχίες τους σχετικά με την κατάσταση της δημοκρατίας στην εν λόγω χώρα. Συμφωνώ με όσα είπαν ο κύριος Kamiński και άλλοι. Απαιτείται αναμφίβολα ανάληψη δράσης από μέρους του Ευρωπαϊκού Κοινοβουλίου προκειμένου να συμβάλουμε στην ανάπτυξη της δημοκρατίας και τη βελτίωση των συνθηκών για την αμοιβαία ανάπτυξη των σχέσεων. Οι προσπάθειες υποστήριξης των δράσεων για σταθεροποίηση από μέρους της ουκρανικής κυβέρνησης προφανώς δυσαρέστησαν κάποιους από εκείνους που απολαμβάνουν το χάος και την ανομία. Οι συνάδελφοί μου τους θεωρούν πιθανώς καλύτερους εταίρους από την υφιστάμενη κυβέρνηση. Προτείνω την αναβολή του σχεδίου ψηφίσματος και την επιστροφή στη συζήτηση σχετικά με αυτό το θέμα μετά την επιστροφή της αντιπροσωπείας από το Κίεβο.
<SPEAKER ID="643" NAME="Jaroslav Paška" AFFILIATION="EFD">
(SK) Θεωρώ ότι η Ουκρανία αποτελεί έναν από τους στενότερους δυνητικούς εταίρους της Ευρωπαϊκής Ένωσης.
<P>
Οι Ουκρανοί βρίσκονται πολύ πιο κοντά στην Ευρώπη από άποψη πολιτισμού από τους Τούρκους ή τους Αλβανούς. Οι Ουκρανοί επέλεξαν ελεύθερα μια αλλαγή διότι οι δημοκρατικές πορτοκαλί δυνάμεις οδήγησαν τη χώρα στη φτώχεια, την απελπισία και την παρακμή. Ο Yanukovych βρισκόταν για μεγάλο διάστημα στην αντιπολίτευση και η στάση του απέναντι στην τωρινή αντιπολίτευση αντανακλά τον τρόπο με τον οποίο αντιμετωπίστηκε από τους πορτοκαλί ηγέτες. Επιπλέον, πρέπει επίσης να αναγνωρίσουμε το γεγονός ότι ενδεχομένως θυμάται την προηγούμενη περίοδο όταν κατατρεχόταν από τον πορτοκαλί συνασπισμό, και η Ευρωπαϊκή Ένωση αντέδρασε χαμογελώντας απλώς καλοπροαίρετα. Αν δεν θέλουμε να χάσουμε την Ουκρανία από μελλοντικό μας μέλος, ας είμαστε υπομονετικοί και ας συγκεντρωθούμε στην οικονομική συνεργασία∙ ας ενισχύσουμε το κλίμα αμοιβαίας εμπιστοσύνης. Πρέπει να εξηγήσουμε στην κυβέρνηση ότι η αντιπολίτευση έχει τη νόμιμη θέση της σε μια δημοκρατική κοινωνία, και στην αντιπολίτευση ότι αν δεν λάβει επαρκή στήριξη από τους πολίτες, δεν διαθέτει κανένα δικαίωμα να επιδοθεί σε ανταγωνισμό για την εξουσία.
<SPEAKER ID="644" NAME="Michael Gahler" AFFILIATION="PPE">
(DE) Κύριε Πρόεδρε, καθώς μου απευθύνθηκε προσωπικά έκκληση, θα ήθελα πραγματικά να απαντήσω για ένα λεπτό βάσει της διαδικασίας εκτάκτων παρεμβάσεων. Γίνεται αυτό;
<SPEAKER ID="645" NAME="Franz Obermayr" AFFILIATION="NI">
(DE) Κύριε Πρόεδρε, η ίδρυση της Ενεργειακής Κοινότητας το 2006 θέσπισε μια ολοκληρωμένη ευρωπαϊκή ενεργειακή αγορά φυσικού αερίου και ηλεκτρισμού, και η σχεδιαζόμενη συμπερίληψη της Ουκρανίας έχει ως στόχο να διασφαλίσει τον ενεργειακό εφοδιασμό προς την ανατολική Ευρώπη. Αυτό είναι ένα θετικό γεγονός, καθώς υπήρξαν αναμφίβολα ορισμένα σοβαρά προβλήματα τα τελευταία χρόνια και η διαμάχη σχετικά με το φυσικό αέριο μεταξύ της Ρωσίας και της Ουκρανίας, ιδίως, είχε σοβαρές επιπτώσεις στον εφοδιασμό των κρατών μελών της ΕΕ με φυσικό αέριο. Κατά συνέπεια, ήταν, ασφαλώς, σαφές ότι η Ρωσία διέκοψε τον εφοδιασμό φυσικού αερίου κατά τη διάρκεια των συζητήσεων σχετικά με τις τιμές και μόνο η χώρα μου, η Αυστρία, εμφάνισε μείωση της τάξεως του 33% στον εφοδιασμό με ρωσικό φυσικό αέριο, ενώ η Γαλλία, η Ουγγαρία και η Ιταλία κατέγραψαν επίσης πτώση του 20 έως 40%. Αυτό απαιτεί από την Επιτροπή -ως συντονίστρια της Ενεργειακής Κοινότητας- να αρπάξει την Ουκρανία από το χέρι και να της υπενθυμίσει τις υποχρεώσεις της σε ό,τι αφορά την ασφάλεια εφοδιασμού της Ευρώπης. Ο ενεργειακός εφοδιασμός των κρατών μελών μας δεν μπορεί απλά να επιτραπεί να καταστεί πιόνι στον πόλεμο τιμών μεταξύ της Ρωσίας και της Ουκρανίας. Ας διεξάγουμε λοιπόν χρήσιμες συζητήσεις, αλλά ας είμαστε επίσης μαχητικοί και ας διασφαλίσουμε, σας παρακαλώ, τον ενεργειακό εφοδιασμό των κρατών μελών μας.
<SPEAKER ID="646" NAME="Mariya Nedelcheva" AFFILIATION="PPE">
(BG) Το Ευρωπαϊκό Κοινοβούλιο υποστήριζε πάντα την Ουκρανία στη διαδρομή της προς τη δημοκρατία, βάσει των αρχών του κράτους δικαίου και που μοιράζεται μαζί μας κοινές αξίες σχετικά με την ευρωπαϊκή ολοκλήρωση.
<P>
Οι εκλογές λειτουργούν ως βαρόμετρο σε κάθε δημοκρατία. Αυτό μας επιτρέπει να αξιολογήσουμε την ποιότητα της δημοκρατικής διαδικασίας, τη σταθερότητα των θεσμικών οργάνων, την ωριμότητα των πολιτικών κομμάτων και τις απόψεις της κοινωνίας των πολιτών. Επικροτώ την απόφαση των ουκρανικών αρχών να προσκαλέσουν παρατηρητές στις εκλογές που πρόκειται να διεξαχθούν στις 31 Οκτωβρίου.
<P>
Είμαι πεπεισμένη ότι η αποστολή τους θα διασφαλίσει μεγαλύτερη εμπιστοσύνη στην εκλογική διαδικασία και οι παρατηρήσεις τους θα συμβάλουν στην επιβεβαίωση της διαφάνειας και της αμεροληψίας των διεργασιών των ουκρανικών θεσμικών οργάνων. Εκτός από τις εκλογές, το Σύνταγμα, ως ο ύψιστος νόμος στην Ουκρανία, πρέπει να εγγυάται την ισορροπία των αρχών και τον αμοιβαίο έλεγχό τους.
<P>
" Ουκρανία μπορεί να βασίζεται στον ευρωπαϊκό της εταίρο για τη συνεπή στήριξη των προσπαθειών της για επίτευξη μεταρρύθμισης και σταθερότητας. " άποψη της Ευρωπαϊκής Ένωσης και της κοινωνίας των πολιτών της παρέχει επιπλέον ώθηση και εγγύηση απόλυτης επιτυχίας.
<SPEAKER ID="647" NAME="Vilija Blinkevičiūt" AFFILIATION="S&amp;D">
(LT) Την προηγούμενη εβδομάδα, ο Viktor Yanukovych, ο πρόεδρος της Ουκρανίας, πραγματοποίησε επίσημη επίσκεψη στη χώρα μου, τη Λιθουανία, και επιβεβαίωσε για μία ακόμη φορά ότι στόχος της Ουκρανίας είναι να καταστεί μέλος της Ευρωπαϊκής Ένωσης. Αναμφίβολα, αυτό θα χρειασθεί αρκετά χρόνια και πρέπει να γίνει μεγάλη προετοιμασία και πρέπει να υλοποιηθούν πολλές μεταρρυθμίσεις σε διάφορους τομείς, όπως η διασφάλιση των ανθρωπίνων δικαιωμάτων, η καταπολέμηση της διαφθοράς, η εξάλειψη της φτώχειας και η ενίσχυση της δημοκρατίας. Ωστόσο, συμφωνώ με τους συναδέλφους μου οι οποίοι μίλησαν εδώ στο Ευρωπαϊκό Κοινοβούλιο' δεν πρέπει να καταδικάζουμε αμέσως την Ουκρανία ως χώρα και δεν θα πρέπει να την εμποδίσουμε να καταστεί ισότιμος εταίρος και συνεπώς, επαναλαμβάνω ότι εμείς στο Ευρωπαϊκό Κοινοβούλιο πρέπει πραγματικά να συνεργαστούμε ως ισότιμοι εταίροι και να βοηθήσουμε την Ουκρανία να κινηθεί προς την κατεύθυνση της Ευρωπαϊκής Ένωσης.
<SPEAKER ID="648" NAME="Ivo Vajgl" AFFILIATION="ALDE">
(SL) " Ουκρανία αποτελεί μεγάλο και σημαντικό εταίρο της Ευρωπαϊκής Ένωσης και μια χώρα η οποία έχει αναμφισβήτητα ευρωπαϊκό μέλλον. Το χειρότερο, θεωρώ, που μπορούμε να κάνουμε για την Ουκρανία, μια χώρα με πολύπλοκη εσωτερική δομή και δύσκολη ιστορία, θα ήταν να μιλάμε για αυτήν σαν να αποτελούσε το αντικείμενο της διακομματικής ή ιδεολογικής μας ανταλλαγής.
<P>
Για αυτόν τον λόγο, κάθε έγγραφο που εγκρίνουμε πρέπει να είναι καλά σχεδιασμένο και καλά ισορροπημένο. " αντιπολίτευση του χθες είναι η κυβέρνηση του σήμερα και αυτό μπορεί να συμβεί σε οποιαδήποτε άλλη χώρα που διεξάγει δημοκρατικές εκλογές. Είναι εύκολο επομένως να καταλάβουμε ότι η αντιπολίτευση είναι δυσαρεστημένη διότι έχει χάσει την εξουσία της. Ωστόσο, θα της δοθεί η ευκαιρία, όταν έρθει η κατάλληλη στιγμή και εάν οι ψηφοφόροι αποφασίσουν κατ' αυτόν τον τρόπο. Θεωρώ ότι είναι λάθος να βασιζόμαστε στα επιχειρήματα μόνο της μίας πλευράς και, προπαντός, θα ήθελα να πω ότι είμαι βέβαιος ...
<P>
(Ο Πρόεδρος διακόπτει τον ομιλητή)
<SPEAKER ID="649" NAME="Charles Tannock" AFFILIATION="ECR">
(EN) Κύριε Πρόεδρε, η Ουκρανία αποτελεί τον μείζονα ευρωπαϊκό δημοκρατικό συναφή εταίρο μας και εγώ, επίσης, ευελπιστώ ότι μια μέρα, θα καταστεί μέλος της Ευρωπαϊκής Ένωσης. Όπως πολλοί ομιλητές, διατηρώ ορισμένες αμφιβολίες σχετικά με την καταλληλότητα ενός ψηφίσματος του ΕΚ λίγο πριν από τις τοπικές τους εκλογές, και η Ομάδα μου, η Ομάδα ECR, έχει υποβάλει μια σειρά τροποποιήσεων προκειμένου να καταστεί το ψήφισμα πιο ισορροπημένο και λιγότερο επαναλαμβανόμενο.
<P>
Ο Yanukovych κέρδισε τις εκλογές για να γίνει πρόεδρος με δημοκρατικό τρόπο, αν και με μικρή διαφορά. Υπάρχουν όντως ορισμένες ανησυχητικές αυταρχικές τάσεις στο Κίεβο, από προσπάθειες για επαναφορά της λογοκρισίας "temniki" στην ελευθερία του Τύπου έως τη χρησιμοποίηση της υπηρεσίας ασφάλειας FBU, υπό την καθοδήγηση μιας ολιγαρχίας για πολιτικούς σκοπούς. Ωστόσο, η Δύση παρακολουθεί προσεκτικά τη διαδικασία. Ο πρόεδρος Yanukovych υφίσταται πλέον πιέσεις. " κληρονομιά της Πορτοκαλί Επανάστασης εξακολουθεί να είναι ισχυρή και η ουκρανική κοινωνία των πολιτών που προέκυψε από αυτήν πολύ ακμαία.
<P>
Όλοι γνωρίζουν ότι διατηρώ στενές σχέσεις με ηγετικές προσωπικότητες της αντιπολίτευσης, αλλά και εγώ, επίσης, πιστεύω ότι θα πρέπει να αποφύγουμε την υπερβολική παρέμβαση στις ουκρανικές εσωτερικές και πολιτικές υποθέσεις η οποία ενδέχεται να υπονομεύσει αυτό το Κοινοβούλιο και θα πρέπει να παράσχουμε ...
<P>
(Ο Πρόεδρος διακόπτει τον ομιλητή)
<SPEAKER ID="650" NAME="Lena Kolarska-Bobińska" AFFILIATION="PPE">
(PL) Ακριβώς τα ίδια επιχειρήματα προβλήθηκαν πριν από τις προεδρικές εκλογές, όταν αναρωτιώμασταν σε αυτό το Κοινοβούλιο τι ψήφισμα να εγκρίνουμε, και ποια θα πρέπει να είναι η θέση μας όσον αφορά αυτά που συνέβαιναν στην Ουκρανία πριν από τις προεδρικές εκλογές. Αποφασίσαμε ότι θα εκδίδαμε ένα ψήφισμα μετά τις εκλογές, και αυτό κάναμε. Ζητήσαμε από την κυβέρνηση και την αντιπολίτευση να σεβαστούν τα ανθρώπινα δικαιώματα, την ελευθερία του λόγου και την ελευθερία του συνεταιρίζεσθαι.
<P>
Έχουν περάσει αρκετοί μήνες από εκείνο το ψήφισμα, και μπορούμε ήδη να διαπιστώσουμε ότι ορισμένες από τις διατάξεις του δεν τηρήθηκαν. Κατανοώ συνεπώς την ανησυχία για το ότι οι τοπικές εκλογές, οι οποίες διαδραματίζουν καθοριστικό ρόλο σε ό,τι αφορά την προαγωγή της δημοκρατίας, την ενίσχυσή της και την εδραίωσή της, μπορεί να συνεπάγονται την παραβίαση ορισμένων δικαιωμάτων. Αυτός, επίσης, είναι ο λόγος που αποτελώ μία από τους συντάκτες του ψηφίσματος.
<P>
(Ο Πρόεδρος διακόπτει την ομιλήτρια)
<SPEAKER ID="651" NAME="Štefan Füle">
μέλος της Επιτροπής. - (EN) Κύριε Πρόεδρε, σας ευχαριστώ που μου δώσατε την ευκαιρία να αντιδράσω σε αυτό που αποτέλεσε πράγματι μια πολύ ενδιαφέρουσα συζήτηση∙ η απάντησή μου θα επικεντρωθεί σε τρία σημεία.
<P>
Καταρχάς, επιτρέψτε μου να απαντήσω σε ένα συγκεκριμένο ερώτημα του κυρίου Belder σχετικά με τις επενδύσεις και το επιχειρηματικό περιβάλλον. Πρέπει να γίνουν περισσότερα στην Ουκρανία σε αυτόν τον τομέα. Αυτό είναι προφανές, και έχω θέσει το εν λόγω ερώτημα αρκετές φορές, είτε στο πλαίσιο του Συμβουλίου Σύνδεσης είτε στο πλαίσιο διαφόρων συναντήσεων. " τελευταία φορά που είχα την ευκαιρία να θέσω το εν όλω ζήτημα ήταν με τον πρωθυπουργό Azarov, μόλις την προηγούμενη εβδομάδα. Υπάρχει μια σειρά ζητημάτων, όπως η νομοθεσία περί σύναψης συμβάσεων και η πιθανότητα ανάκλησης της εν λόγω νομοθεσίας μέσω διαφόρων τροποποιήσεων που συζητούνται επί του παρόντος στο ουκρανικό κοινοβούλιο.
<P>
Πρέπει να γίνουν περισσότερα όσον αφορά το κράτος δικαίου και, φυσικά, παρακολουθούμε με μεγάλο ενδιαφέρον την υπόθεση Mittal τις τελευταίες ημέρες. Πρέπει να γίνουν περισσότερα για την τήρηση της δέσμευσης και των υποσχέσεων που δόθηκαν προκειμένου να αντιμετωπισθεί το ζήτημα του ΦΠΑ, το οποίο δημιουργεί επίσης πρόβλημα στις επιχειρήσεις μας. Μέσω των επαφών μας με τις ουκρανικές αρχές, και μέσω τακτικών επαφών με επιχειρηματίες, έχουμε ταχθεί να προστατεύουμε τα συμφέροντα των ευρωπαίων επενδυτών και των ευρωπαίων επιχειρηματιών.
<P>
Το δεύτερο θέμα μου είναι ότι δεν είναι μια εύκολη διαδικασία στην οποία συμμετέχουμε με την Ουκρανία. Είναι μια διαδικασία όπου οι εξαγγελίες σχετικά με το ευρωπαϊκό μέλλον μπορεί να είναι μερικές φορές χρήσιμες, αλλά δεν θα τηρηθούν. Αυτό που πρόκειται να τηρηθεί είναι η ενίσχυση της παρουσίας της Ευρωπαϊκής Ένωσης εντός της Ουκρανίας.
<P>
Χρειάζονται τη συνδρομή μας. Χρειάζεται επίσης να τους επαναφέρουμε στην πραγματικότητα κατά διαστήματα. Αυτό προσδοκούν από εμάς.
<P>
Αυτό που δεν χρειάζεται είναι να προβούμε σε μια λανθασμένη συζήτηση σχετικά με το τι είναι πιο σημαντικό: η σταθερότητα ή η προσκόλληση και η δέσμευση στις αξίες, και αυτό με οδηγεί στο τρίτο θέμα μου.
<P>
Ποιος είμαι εγώ για να σχολιάσω το σχέδιο ψηφίσματος πριν από αυτό το Κοινοβούλιο, αλλά πιστεύω ότι το ίδιο το γεγονός της διεξαγωγής της παρούσας συζήτησης έχει ήδη περάσει ένα πολύτιμο μήνυμα. Πιστεύω ότι το γεγονός ότι οι εκπρόσωποι αυτού του Κοινοβουλίου πρόκειται να μεταβούν στην Ουκρανία σύντομα, και θα μεταδώσουν τα περισσότερα από αυτά τα μηνύματα, αυτό καθαυτό μεταφέρει ένα πολύτιμο μήνυμα. Πιστεύω ότι άλλο ένα ιδιαίτερα πολύτιμο μήνυμα όσον αφορά το τι θα πρέπει να αναμένουμε από τους Ουκρανούς είναι ότι οι επικείμενες τοπικές εκλογές στις 31 Οκτωβρίου θα επιβεβαιώσουν εκ νέου τη δημοκρατική στάση της χώρας τους.
<P>
Θα σταματήσω τώρα την ομιλία μου, αν μου επιτρέπετε.
<SPEAKER ID="652" NAME="Πρόεδρος">
Ο κύριος Gahler λαμβάνει τον λόγο σύμφωνα με το άρθρο 151, παράγραφος 1, του Κανονισμού λόγω προσωπικών αναφορών.
<P>
Παρακαλώ να είστε σύντομος και να απαντήσετε στις προσωπικές αναφορές.
<SPEAKER ID="653" NAME="Michael Gahler" AFFILIATION="PPE">
(DE) Κύριε Πρόεδρε, ήθελα να απαντήσω λεπτομερώς σε αυτά που είχε να πεί ο κύριος Swoboda. Έθεσε ένα θέμα που δεν είναι τελείως σωστό. Αληθεύει ότι, στο ψήφισμά μας, εμείς στην Ομάδα του Ευρωπαϊκού Λαϊκού Κόμματος (Χριστιανοδημοκράτες) παραθέσαμε εσφαλμένα τα λόγια της Επιτροπής της Βενετίας. Μίλησα με τον κύριο Markert και μου είπε τι δήλωσε στην πραγματικότητα. Αυτός είναι ο λόγος που το κοινό ψήφισμα δεν περιέχει πλέον την παράθεση. Μπορείτε να αντιληφθείτε, συνεπώς, ότι αυτό δεν αποτελεί πλέον θέμα συζήτησης.
<P>
Μιλήσατε για το κράτος δικαίου εν γένει. Ωστόσο, θα ήθελα να σας είχα ακούσει να λέτε, όπως η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, κάτι σαφές και συγκεκριμένο σχετικά με το τι κάνει η μυστική αστυνομία εκεί. Όταν δεν επιτρέπεται στα εκεί κόμματα να λαμβάνουν μέρος στις εκλογές, αυτό είναι κάτι στο οποίο μπορεί να ασκηθεί κριτική ακόμη και πριν από τις εκλογές, καθώς, σε τέτοιου είδους συνθήκες, τα αποτελέσματα των εκλογών δεν μπορούν προφανώς να πληρούν τα δημοκρατικά και ευρωπαϊκά πρότυπα.
<SPEAKER ID="654" NAME="Hannes Swoboda" AFFILIATION="S&amp;D">
(DE) Κύριε Πρόεδρε, υποτίθεται ότι αυτό δεν θα είναι διάλογος. Ωστόσο, κύριε Gahler, θα πρέπει τουλάχιστον να ενημερωθείτε ότι διευκρίνησα, σε ένα δελτίο Τύπου, ο ίδιος, αλλά και εξ ονόματος της Ομάδας μου, ότι οι μυστικές υπηρεσίες πρέπει να εποπτεύονται. Το έθεσα επίσης προς συζήτηση στις συνομιλίες μου με τον πρωθυπουργό Azarov. Έχουμε σαφή θέση σχετικά με αυτό το θέμα.
<P>
Θα σας ζητούσα, για μια ακόμη φορά, να εξετάσετε άμεσα αν θα ήταν πιο λογικό να εγκρίνουμε ένα ψήφισμα από κοινού, ως μια ευρεία κοινότητα, αντί να το εγκρίνουμε με μικρή πλειοψηφία όπως θα συνέβαινε επί του παρόντος. Ξανασκεφτείτε το. Αυτό θα ήταν σώφρον.
<SPEAKER ID="655" NAME="Πρόεδρος">
Για να ολοκληρωθεί η συζήτηση, έχω λάβει έξι προτάσεις ψηφίσματος, οι οποίες κατατέθηκαν σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο, Πέμπτη 21 Οκτωβρίου 2010, στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="656" NAME="Justas Vincas Paleckis" AFFILIATION="S&amp;D">
γραπτώς. - (LT) " Ουκρανία διαδραμάτιζε πάντα ιδιαίτερο ρόλο στην ανατολική εταιρική σχέση της ΕΕ. Το μέγεθός της, η θέση της και οι ανατροπές στην ιστορία της την καθιστούν σημαντική γέφυρα μεταξύ της Ανατολής και της Δύσης. Δεν προκαλεί καμία έκπληξη το γεγονός ότι η Ευρώπη συνεχίζει να παρακολουθεί στενά, όπως και κατά το παρελθόν, τις πολιτικές εξελίξεις στο εσωτερικό της Ουκρανίας. Ωστόσο, η σημερινή της εικόνα είναι αμφίσημη. Πρέπει να αναγνωρίσουμε ότι η νέα κυβέρνηση εκλέχθηκε με ελεύθερες και δημοκρατικές εκλογές και συνέβαλε στην έξοδο της Ουκρανίας από το οικονομικό και πολιτικό χάος που επικρατούσε πριν από έξι μήνες. Από την άλλη πλευρά, δεν μπορούμε να αγνοήσουμε τις παρατηρούμενες τάσεις στον τομέα της ελευθερίας των μέσων ενημέρωσης, οι οποίες προκαλούν ανησυχία. Ωστόσο, συμφωνώ με τους συναδέλφους που δήλωσαν ότι το σημερινό ψήφισμα είναι άκαιρο. Θεωρώ ότι πρέπει να το αναβάλουμε, και μετά την επίσκεψη της αντιπροσωπείας του Ευρωπαϊκού Κοινοβουλίου που έχει προγραμματισθεί για την επόμενη εβδομάδα, μετά τις επερχόμενες δημοτικές εκλογές και τη συνεδρίαση υψηλού επιπέδου ΕΕ-Ουκρανίας, θα μπορούσαμε να παρουσιάσουμε πιο ισορροπημένη και αντικειμενική κοινοβουλευτική θέση. Άλλωστε, η Ουκρανία μπορεί να αποτελέσει καλό παράδειγμα για άλλες χώρες στην Κοινοπολιτεία Ανεξάρτητων Κρατών σχετικά με τον τρόπο χάραξης της πορείας προς την προσέγγιση με την ΕΕ, επιδιώκοντας, ταυτοχρόνως, καλές σχέσεις με τη Ρωσία.
<SPEAKER ID="657" NAME="Indrek Tarand" AFFILIATION="Verts/ALE">
γραπτώς. - (EN) Εκτιμώ τη συζήτηση σχετικά με την Ουκρανία, στο πλαίσιο της οποίας οι απόψεις εκφράζονται με σαφήνεια. Το συμπέρασμά μου είναι ότι η δημοκρατία στην Ουκρανία χρήζει βοήθειας, αλλά όχι με τη μορφή αυτού του εγγράφου. Θα ήταν πιο σημαντικό να δημιουργηθούν οι προϋποθέσεις για ανάπτυξη. Μία από αυτές είναι η άμβλυνση της έντασης στην περιοχή. Και αυτός είναι ο λόγος που, ceterum censeo, το γαλλικό σχέδιο πώλησης πολεμικών πλοίων Mistral στη Ρωσία πρέπει να ματαιωθεί!

<CHAPTER ID="023">
Έλεγχος της εφαρμογής του κοινοτικού δικαίου (συνοπτική παρουσίαση) 
<SPEAKER ID="252" NAME="Πρόεδρος">
" ημερήσια διάταξη προβλέπει τη συνοπτική παρουσίαση της έκθεσης της κ. Geringer de Oedenberg, εξ ονόματος της Επιτροπής Νομικών Θεμάτων, σχετικά με τον έλεγχο της εφαρμογής του κοινοτικού δικαίου - 24η ετήσια έκθεση της Επιτροπής
<SPEAKER ID="253" NAME="Lidia Joanna Geringer de Oedenberg">
εισηγήτρια. - (PL) Κύριε Πρόεδρε, η αποτελεσματικότητα των πολιτικών της Ευρωπαϊκής Ένωσης εξαρτάται σε μεγάλο βαθμό από την εφαρμογή σε εθνικό, περιφερειακό και τοπικό επίπεδο. " συμμόρφωση των κρατών μελών με το κοινοτικό δίκαιο πρέπει επομένως να παρακολουθείται αυστηρά. Ως εισηγήτρια για την 24η ετήσια έκθεση του Κοινοβουλίου επί του θέματος, μπορώ να πω ότι υπήρξε ελαφριά πτώση στον αριθμό των περιπτώσεων των διαδικασιών επί παραβάσει που κίνησε η Επιτροπή. Εντούτοις, ο αριθμός των περιπτώσεων εξακολουθεί να ξεπερνά τις 2.500.
<P>
Μια μείωση 16% του αριθμού διαδικασιών σχετικά με την αδυναμία συμμόρφωσης με την υποχρέωση ενημέρωσης της Επιτροπής σχετικά με τις διαδικασίες μεταφοράς στη διευρυμένη Ένωση των 25 κρατών μελών, πρέπει επίσης να αναφερθεί. Αυτό υποδεικνύει καλύτερη πειθαρχία από τα κράτη μέλη σε επίπεδο κοινοποίησης. Όπως και τα προηγούμενα έτη η μεγάλη πλειοψηφία των κατηγοριών αφορούσαν ακατάλληλη λειτουργία της ενιαίας αγοράς, ειδικά της εφαρμογής της αρχής της ελεύθερης μετακίνησης ανθρώπων, αγαθών και υπηρεσιών. Πολλές κατηγορίες αφορούσαν επίσης την παραβίαση των δικαιωμάτων που απορρέουν από την υπηκοότητα της Ευρωπαϊκής Ένωσης, που εγγυώνται την αρχή των ίσων δικαιωμάτων και ευκαιριών για όλους τους πολίτες. Στις 5 Σεπτεμβρίου 2007, η Επιτροπή πρότεινε την τροποποίηση των μεθόδων εργασίας που χρησιμοποιούνται ως σήμερα. " πρόταση αποσκοπούσε σε πιο αποτελεσματική διαχείριση των διαδικασιών, και έλαβε τη στήριξη της πλειοψηφίας των μελών του Κοινοβουλίου. Εκφράστηκε ανησυχία, ωστόσο, ότι η νέα διαδικασία μπορεί να οδηγήσει στο να χάσει η Επιτροπή τη θεσμική ευθύνη του θεματοφύλακα των συνθηκών, καθώς προβλέπει τη παραπομπή των κατηγοριών από την Επιτροπή πίσω στο κράτος μέλος που είναι υπεύθυνο in primis για την εσφαλμένη εφαρμογή της κοινοτικής νομοθεσίας. Είναι επομένως σημαντικό η Επιτροπή να υποβάλει στο Κοινοβούλιο την αρχική έκθεση με τα αποτελέσματα που προέκυψαν στους πρώτους έξι μήνες του πιλοτικού σχεδίου που άρχισε στις 15 Απριλίου του τρέχοντος έτους, και αφορούσε 15 κράτη μέλη. " Επιτροπή είναι συχνά το υψηλότερο όργανο στο οποίο οι πολίτες μπορούν να αναφέρουν περιπτώσεις ακατάλληλης εφαρμογής του νόμου. " Επιτροπή πρέπει επομένως να διατηρεί αρχείο όλης της αλληλογραφίας που θα μπορούσε να θεωρηθεί ότι περιέχει πληροφορίες σχετικά με υποθέσεις παραβίασης της κοινοτικής νομοθεσίας.
<P>
Αναφορικά με τη διαδικασία παραβίασης που βρίσκεται σε εξέλιξη, το βασικό πρόβλημα εξακολουθεί να είναι ο αδικαιολόγητα μεγάλος χρόνος που χρειάζεται για να εξεταστούν οι καταγγελίες. Ο μέσος όρος είναι 20,5 μήνες, που είναι υπερβολικό. " Επιτροπή πρέπει να καταβάλει κάθε προσπάθεια για να μειώσει τις μακροχρόνιες διαδικασίες και για να βρει πρακτικές λύσεις. Οι τελευταίες θα μπορούσαν να αφορούν την προσφυγή σε συστήματα όπως το SOLVIT, το οποίο δεν προωθείται ακόμα επαρκώς. Σημαντική αύξηση των περιπτώσεων παραβίασης λόγω της αδυναμίας συμμόρφωσης με τις αποφάσεις του Ευρωπαϊκού Δικαστηρίου που καταγράφηκε το 2006. Το γεγονός ότι η συνεργασία μεταξύ εθνικών δικαστηρίων και του Ευρωπαϊκού Δικαστηρίου είναι συχνά ακατάλληλη, αποτελεί αιτιολογικό παράγοντα. Επιπλέον, ο μηχανισμός του προδικαστικού ερωτήματος βάσει του άρθρου 234 της Συνθήκης δεν χρησιμοποιείται. Αυτό συμβαίνει γιατί υπάρχει ακόμα ανεπαρκής γνώση του κοινοτικού δικαίου σε επίπεδο μερικών κρατών μελών.
<P>
" στροφή προς τη διοργανική συνεργασία, οι συμφωνίες σχετικά με την παρακολούθηση της εφαρμογής της κοινοτικής νομοθεσίας και η στενή συνεργασία μεταξύ του Συμβουλίου, της Επιτροπής και του Ευρωπαίου Διαμεσολαβητή, μαζί με τις σχετικές επιτροπές του Κοινοβουλίου, θα πρέπει να θέσουν το πρότυπο για την αποτελεσματική παρέμβαση σε όλες τις υποθέσεις όπου ο ενάγων υποβάλει αιτιολογημένη καταγγελία σχετικά με την παραβίαση της κοινοτικής νομοθεσίας. Ο μεγάλος αριθμός καταγγελιών που υποβάλλονται ακατάλληλα έχει παραμείνει υψηλός ανά τα έτη. Μερικές καταγγελίες υποβάλλονται λάθος στην Επιτροπή Αναφορών, και άλλες δεν ανήκουν στη δικαιοδοσία των οργάνων. Τέτοιου είδους καταγγελίες αντιπροσώπευαν το 75% των συνολικών καταγγελιών που υποβλήθηκαν στο Διαμεσολαβητή το 2006. Υπάρχει επομένως επιτακτική ανάγκη να καταβάλουμε μεγαλύτερη προσπάθεια για τη βελτίωση των πληροφοριών που διατίθενται στους πολίτες, παρέχοντας καλύτερη καθοδήγηση στους ενάγοντες, ώστε να προσεγγίζουν το όργανο που είναι το καταλληλότερο για να ασχοληθεί με τις προσωπικές τους υποθέσεις είτε σε εθνικό είτε σε ευρωπαϊκό επίπεδο. Οι καταγγελίες των πολιτών αποτελούν ανεκτίμητο δείκτη των πιο επιτακτικών τους αναγκών. " Επιτροπή πρέπει να καθοδηγείται από τις πληροφορίες αυτές κατά την ανάληψη νομοθετικών πρωτοβουλιών.
<P>
Στο πλαίσιο της ανάλυσης της εφαρμογής του κοινοτικού δικαίου το 2006, θα απευθυνθώ ιδίως σε εκείνα τα κράτη μέλη που μπορούν να ωφεληθούν περισσότερο από τη διαρθρωτική χρηματοδότηση μέσα στο πλαίσιο του Δημοσιονομικού Πλαισίου 2007-2013 για την προσαρμογή του εθνικού τους δικαίου στο ευρωπαϊκό δίκαιο γρήγορα και κατάλληλα. Έχω κατά νου συγκεκριμένα τον τομέα της περιβαλλοντικής προστασίας, ώστε να χρησιμοποιηθούν αποτελεσματικά οι διαθέσιμοι διορθωτικοί πόροι και να επιταχυνθεί η κοινωνική και οικονομική ανάπτυξη των περιοχών.
<P>
Τέλος, θέλω να εκφράσω τη λύπη μου που η ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, μέλη της Επιτροπής Νομικών Υποθέσεων συντονίστηκαν για την αφαίρεση σημαντικών διατάξεων από την έκθεσή μου. Αυτές οι διατάξεις αφορούσαν την ίση μεταχείριση των γυναικών και των ανδρών σχετικά με την πρόσβαση στην εργασία, την εκπαίδευση, την προαγωγή και την κοινωνική ασφάλιση. " ίση μεταχείριση δεν αποτελεί κανόνα ακόμα σε πολλά κράτη μέλη, σε πλήρη αντίθεση με την αρχή ισότητας που θα έπρεπε να αποτελεί προτεραιότητα για όλους μας.
<SPEAKER ID="254" NAME="Joe Borg">
Μέλος της Επιτροπής. - Κύριε Πρόεδρε, η Επιτροπή χαιρετίζει τη γενική στήριξη του Κοινοβουλίου για την προσέγγιση της Επιτροπής που ορίζεται στην ανακοίνωσή της του 2007 "Μια Ευρώπη αποτελεσμάτων: Εφαρμογή του Κοινοτικού Δικαίου" και ευχαριστεί την κ. Geringer για τη λεπτομερή της έκθεση.
<P>
" Επιτροπή αποδίδει μεγάλη σημασία στη σωστή εφαρμογή του κοινοτικού δικαίου. Αποτελεί μέρος των προτεραιοτήτων της Επιτροπής Barroso και η Επιτροπή είναι προσεχτική στην άσκηση του ρόλου της ως θεματοφύλακα των Συνθηκών. Για το λόγο αυτό η Επιτροπή προέβη σε τεράστια προσπάθεια να βελτιώσει τις μεθόδους εργασίας της για το συμφέρον των πολιτών και των επιχειρήσεων, όπως εξηγείται στην ανακοίνωση 2007.
<P>
Οι βελτιώσεις αυτές περιλαμβάνουν την εισαγωγή εφέτος συχνότερης λήψης αποφάσεων σε περιπτώσεις παραβάσης για την αποφυγή των καθυστερήσεων στην προώθηση των υποθέσεων, και την εισαγωγή του πιλοτικού προγράμματος της ΕΕ τον Απρίλιο του έτους αυτού. Σε 15 κράτη μέλη το πιλοτικό αυτό πρόγραμμα θα δοκιμάσει μια βελτιωμένη μέθοδο για την επίλυση προβλημάτων και την παροχή πληροφοριών για να διασφαλιστούν γρηγορότερα και καλύτερα αποτελέσματα για τους πολίτες και τις επιχειρήσεις. Οι σημερινές πραγματικές πληροφορίες για τη λειτουργία του εν λόγω πιλοτικού προγράμματος της ΕΕ θα σταλούν στην εισηγήτρια, αλλά πλήρης αναφορά θα είναι δυνατή, όπως το είχαμε υποσχεθεί, μόνο μετά από ένα έτος, όταν θα έχει συλλεχθεί επαρκής εμπειρία για να συναχθούν τα πρώτα συμπεράσματα. Δοκιμάζουμε επίσης τη χρήση αξιωματούχων σε ορισμένα γραφεία αντιπροσωπειών σε κράτη μέλη για να παρακολουθήσουμε ζητήματα σχετικά με την εφαρμογή του κοινοτικού δικαίου και να δούμε πώς αυτό μπορεί να βελτιώσει την αποτελεσματικότητα. Αυτό αντανακλά την πραγματικότητα ότι όλα τα ζητήματα που αφορούν την εφαρμογή του κοινοτικού δικαίου εμπλέκουν δράσεις από τα κράτη μέλη. " εν λόγω δουλειά, επομένως, απαιτεί η Επιτροπή να συνεργαστεί στενά με τις αρχές στα κράτη μέλη για να προσπαθήσουν να βρουν σωστές και γρήγορες λύσεις. Μια κοινή διοργανική συνεννόηση μπορεί επίσης να παίξει σημαντικό ρόλο στο σημαντικό αυτό κομμάτι του καλύτερου ρυθμιστικού προγράμματος.
<P>
Σε αυτό το πλαίσιο προσφέρθηκα να συντονίσω με την εισηγήτρια μελλοντικές ανασκοπήσεις της εφαρμογής του κεκτημένου σε διάφορες περιοχές για να διασφαλιστεί η ενημερωμένη πληροφόρηση. Εργαζόμαστε για να εισάγουμε τις πρωτοβουλίες που ανακοινώθηκαν στην ανακοίνωση 2007 σχετικά με την αυξημένη διαφάνεια. Ολοκληρώνουμε την ετήσια έκθεση αυτού του έτους με τη μορφή στρατηγικής αξιολόγησης της τρέχουσας θέσης, της προτεραιότητας των θεμάτων και ένα πρόγραμμα δράσεων για να τροφοδοτηθούν οι διοργανικές συζητήσεις.
<P>
Κλείνοντας, θα ήθελα να αναφέρω ότι η έκθεση της κ. Geringer στηρίζει επίσης τα κοινά σημεία επαφής για την καθοδήγηση των πολιτών. Μπορώ να επιβεβαιώσω ότι η Επιτροπή εργάζεται ήδη για το σκοπό αυτό. Θα επανέλθουμε με την αξιολόγησή μας και προτάσεις το συντομότερο.
<P>
Αποδίδετε ιδιαίτερη προσοχή, κ. Geringer, στην παρακολούθηση της εφαρμογής των οδηγιών για την ίση μεταχείριση. Μπορώ να σας διαβεβαιώσω ότι έχει γίνει πλήρης αξιολόγηση της μεταφοράς των κρατων μελών. Πάνω από 40 διαδικασίες επί παραβάσει κινήθηκαν οι οποίες στην παρούσα φάση έχουν δρομολογηθεί με σκοπό να υπάρχουν σύντομα αποτελέσματα.
<SPEAKER ID="255" NAME="Πρόεδρος">
Ολοκληρώνεται αυτό το θέμα συζήτησης.
<P>
" ψηφοφορία θα διεξαχθεί την Τρίτη.

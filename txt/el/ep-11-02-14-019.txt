<CHAPTER ID="019">
Παρεμβάσεις διάρκειας ενός λεπτού (άρθρο 150 του Κανονισμού) 
<SPEAKER ID="204" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="205" NAME="Damien Abad" AFFILIATION="PPE">
(FR) Κύριε Πρόεδρε, διανύουμε τη χειρότερη παγκόσμια χρηματοπιστωτική κρίση από το 1929 και, ως εκ τούτου, η Ευρώπη δεν πρέπει να παραμένει αδρανής. Επιπλέον, η ρύθμιση του διεθνούς χρηματοπιστωτικού συστήματος δεν αφορά τη δεξιά, την αριστερά ή ακόμη και το κέντρο: αφορά τον καθένα σε ολόκληρο τον κόσμο. Πιστεύω ακράδαντα ότι η Ευρώπη πρέπει να διαδραματίσει ηγετικό ρόλο, όπως ήταν σε θέση να πράξει τον περασμένο Μάρτιο, όταν ζήτησε από την Επιτροπή και τα κράτη μέλη να επικεντρωθούν στο θέμα της φορολόγησης των διεθνών χρηματοπιστωτικών δραστηριοτήτων.
<P>
Τώρα, σχεδόν ένα χρόνο αργότερα, πρέπει να ανεβάσουμε ταχύτητα και να πράξουμε ό,τι μπορούμε προκειμένου να διασφαλιστεί ότι η Ευρώπη καθίσταται πηγή έμπνευσης και δύναμης για την υποβολή προτάσεων. Ως εκ τούτου, καλώ το Ευρωπαϊκό Κοινοβούλιο να υιοθετήσει μια κοινή, ισχυρή και επιθετική θέση υπέρ της θέσπισης, σε διεθνές επίπεδο, φόρου επί των χρηματοπιστωτικών δραστηριοτήτων.
<P>
Με τη γαλλική προεδρία της G20, η οποία κατέστησε προτεραιότητα τη διεθνή χρηματοπιστωτική ρύθμιση, η Ευρώπη έχει τη μοναδική ευκαιρία να εγκαινιάσει ένα πρωτοποριακό ανθρωπιστικό όραμα για την αντιμετώπιση του συνεχώς μεταβαλλόμενου κόσμου. Με έναν τέτοιο φόρο, θα αποκτήσουμε ένα πρακτικό, χρήσιμο και θεμιτό μέσο. " Ευρώπη πρέπει να σταθεί στο ύψος της, το ίδιο και το Ευρωπαϊκό Κοινοβούλιο.
<SPEAKER ID="206" NAME="Marc Tarabella" AFFILIATION="S&amp;D">
(FR) Κύριε Πρόεδρε, σήμερα, 14 Φεβρουαρίου, ημέρα του Αγίου Βαλεντίνου, θα ήθελα να επισημάνω ότι μία στις πέντε γυναίκες στην Ευρώπη αποτελεί θύμα ενδοοικογενειακής βίας.
<P>
Στην Ευρώπη, το 40-50% των γυναικών έχουν υποστεί σεξουαλική παρενόχληση στον χώρο εργασίας. Είμαστε στον 21ο αιώνα και η Ευρώπη δεν έχει λάβει ακόμη νομοθετικά μέτρα για την εξάλειψη της βίας κατά των γυναικών. Το Ευρωπαϊκό Κοινοβούλιο το έχει ζητήσει επανειλημμένα, το Συμβούλιο το έχει ζητήσει και η Επιτροπή το έχει υποσχεθεί, πού είναι όμως η ευρωπαϊκή στρατηγική για την καταπολέμηση της βίας κατά των γυναικών;
<P>
" βία κατά των γυναικών αποτελεί τη σοβαρότερη και πιο διαδεδομένη παραβίαση των ανθρωπίνων δικαιωμάτων στην Ευρώπη. Χρειαζόμαστε ευρωπαϊκή δράση για την αντιμετώπιση των τεράστιων διαφορών μεταξύ των χωρών μας όσον αφορά την προστασία των γυναικών. Για να μιλήσουμε με στοιχεία, η βία κατά των γυναικών στο σπίτι -για να αναφέρω μόνο αυτόν τον πολύ διαδεδομένο, δυστυχώς, τύπο- μας κοστίζει σήμερα 1 εκατομμύριο ευρώ ανά μισή ώρα. Εάν θέλουμε μια πιο σύγχρονη και πιο δημοκρατική Ευρώπη, τότε χρειαζόμαστε μια ισχυρή στρατηγική για την καταπολέμηση της βίας κατά των γυναικών.
<SPEAKER ID="207" NAME="Izaskun Bilbao Barandica" AFFILIATION="ALDE">
(ES) Κύριε Πρόεδρε, η ΕΤΑ έχει προκαλέσει μεγάλο πόνο και πρέπει να εξαφανιστεί δια παντός. " βασκική κοινωνία απορρίπτει τα εγκλήματά της. " μόνη πολιτική επιλογή που δεν την καταδίκαζε έχει απαγορευτεί. Στις 7 Φεβρουαρίου, διόρθωσαν τη θέση τους. Ίδρυσαν νέο κόμμα, το οποίο πληροί τις απαιτήσεις που ορίζονται στην ισπανική νομοθεσία και σε δικαστικές αποφάσεις. Άκουσαν συνεπώς αυτό που ζητείται εδώ και δεκαετίες από τη βασκική κοινωνία, τους θεσμούς και τους νόμιμους εκπροσώπους της, οι οποίοι εργάζονται επίσης ώστε να διασφαλιστεί η αναγνώριση και αποζημίωση των δεινών των θυμάτων.
<P>
Θα πρέπει επίσης να ειπωθεί, ωστόσο, ότι τα έκτακτα ποινικά κριτήρια που εφαρμόζονται στην Ισπανία κατά της ETA οδήγησαν, σε ορισμένες περιπτώσεις, σε σοβαρές παραβιάσεις των θεμελιωδών δικαιωμάτων. Οι ιδεολογίες, ακόμα και η γλώσσα των Βάσκων, ποινικοποιήθηκαν αδικαιολόγητα στο όνομα της καταπολέμησης της τρομοκρατίας. Έχω μιλήσει στο Σώμα και στο παρελθόν σχετικά με την υπόθεση της εφημερίδας Egunkaria. Υπάρχουν και άλλα παραδείγματα, και δεν πρέπει να επαναληφθούν.
<P>
Για τους λόγους αυτούς, πρέπει να στηρίξουμε τη συμμετοχή του νέου κόμματος στις επικείμενες εκλογές του Μαΐου.
<SPEAKER ID="208" NAME="Oriol Junqueras Vies" AFFILIATION="Verts/ALE">
(ES) Κύριε Πρόεδρε, προς την ίδια κατεύθυνση με τον συνάδελφό μου, κ. Bilbao, θα ήθελα να αναφέρω στο Σώμα ότι πριν από λίγες ημέρες η ισπανική κυβέρνηση σταμάτησε τη διαδικασία αναγνώρισης μιας νέας βασκικής πολιτικής ομάδας στο μητρώο των πολιτικών κομμάτων. Δεν θεωρούμε ότι τέτοιου είδους μέτρα συνάδουν με την ορθή ευρωπαϊκή πρακτική, ούτε και θα εφαρμόζονταν σε παρόμοιες περιπτώσεις σε άλλα κράτη μέλη της ΕΕ.
<P>
Πιστεύουμε ότι πρέπει να ειπωθεί ότι το ισπανικό κράτος έχει επικριθεί επανειλημμένως από διεθνείς οργανισμούς όπως η Διεθνής Αμνηστία επειδή συνεχίζει να χρησιμοποιεί βασανιστήρια. Θα θέλαμε επίσης να επισημάνουμε ότι το Ευρωπαϊκό Δικαστήριο Ανθρωπίνων Δικαιωμάτων έχει επικρίνει τη χρήση βασανιστηρίων σε αρκετές περιπτώσεις ή, τουλάχιστον, το γεγονός ότι δεν έχουν διερευνηθεί επαρκώς.
<P>
Θα θέλαμε να αναφέρουμε ότι το γεγονός ότι πολλοί κρατούμενοι της ETA φυλάσσονται μακριά από την οικία τους σαφώς δεν συνάδει με τις γενικές αρχές του δικαίου και, ως εκ τούτου, πιστεύουμε ότι είναι σημαντικό η Ευρωπαϊκή Ένωση να συμμετάσχει στην ειρηνευτική διαδικασία.
<SPEAKER ID="209" NAME="Marisa Matias" AFFILIATION="GUE/NGL">
(PT) Κύριε Πρόεδρε, οι τιμές των τροφίμων έχουν φτάσει στα υψηλότερα επίπεδα όλων των εποχών και αυξάνονται και πάλι, για έβδομη συνεχόμενη φορά. Υπάρχουν διάφοροι παράγοντες που ενδέχεται να ευθύνονται για την αύξηση αυτή, ο πρώτος εκ των οποίων είναι ένας βραχυπρόθεσμος παράγοντας. Σχετίζεται με τη χρονική σύμπτωση δυσμενών καιρικών συνθηκών σε ορισμένες χώρες, όπως η Ρωσία και η Αργεντινή.
<P>
Ωστόσο, υπάρχουν δύο παράγοντες που είναι διαρθρωτικής φύσης, και αυτός είναι ο λόγος για τον οποίο θέτω το ζήτημα των δύο αυτών παραγόντων εδώ. Ο πρώτος σχετίζεται με το γεγονός ότι ορισμένοι παραγωγοί τροφίμων και καταναλωτές που στο παρελθόν ήταν εξαγωγείς είναι πλέον εισαγωγείς, όπως συμβαίνει με την Κίνα. Ο δεύτερος σχετίζεται με το γεγονός ότι η επιρροή μερικών από τις μεγάλες πολυεθνικές εταιρείες τους δίνει τη δυνατότητα να επηρεάζουν τις τιμές προς όφελός τους. Σαφέστατο παράδειγμα αυτού αποτελούν τα σιτηρά: κυριαρχούν έξι μεγάλες πολυεθνικές εταιρείες.
<P>
" κατάσταση αυτή προκαλεί, ως εκ τούτου, αίσθημα ανασφάλειας στους γεωργούς όσον αφορά την τιμή των προϊόντων διατροφής. " Ευρώπη πρέπει και πάλι να πράξει αυτό που σταμάτησε πριν από λίγο καιρό, δηλαδή να προστατεύει τους παραγωγούς και τους καταναλωτές της. Δεν έχουμε την πολυτέλεια να είμαστε αφελείς σε έναν κόσμο όπου όλοι καταφεύγουν σε μορφές προστασίας και οι πολυεθνικές χειραγωγούν τις τιμές.
<SPEAKER ID="210" NAME="Slavi Binev" AFFILIATION="NI">
(BG) Κύριε Πρόεδρε, θα ήθελα να λάβω τον λόγο για να εκφράσω την απογοήτευσή μου όσον αφορά τη διαδικαστική απάθεια στην Επιτροπή όταν ζητούνται γραπτές απαντήσεις.
<P>
Σε αρκετές περιπτώσεις έχω λάβει απάντηση σε ερώτησή μου πολύ καιρό μετά την προθεσμία των τριών εβδομάδων. Όχι μόνο η διαδικασία είναι βασανιστική, αλλά και οι απαντήσεις είναι πάντα ασαφείς, λακωνικές και του τύπου "έχετε δίκιο, όμως δεν είναι στην αρμοδιότητά μου".
<P>
Κυρίες και κύριοι, εκπροσωπώ μια χώρα όπου πριν από 20 χρόνια, υπό ένα διαφορετικό πολιτικό σύστημα, τα θεσμικά όργανα επέρριπταν εκ συστήματος την ευθύνη αλλού και δεν παρείχαν απαντήσεις, επειδή κάτι τέτοιο ήταν ευκολότερο. Δεν είναι αυτός ο σωστός τρόπος επικοινωνίας. Πρόκειται για λανθασμένη προσέγγιση, και αναρωτιέμαι, εάν η Επιτροπή είναι τόσο απόμακρη προς εμάς τους βουλευτές του ΕΚ, ποια στάση τηρεί απέναντι στους απλούς ευρωπαίους πολίτες; Και φοβάμαι να ακούσω την απάντηση.
<SPEAKER ID="211" NAME="Jim Higgins" AFFILIATION="PPE">
(EN) Κύριε Πρόεδρε, σήμερα δεν είναι μόνο η ημέρα του Αγίου Βαλεντίνου αλλά και η Ευρωπαϊκή "μέρα Επιληψίας εφόσον ο Άγιος Βαλεντίνος θεωρείται ότι έπασχε από επιληψία.
<P>
Στόχος της Ευρωπαϊκής "μέρας Επιληψίας είναι να διαλύσει τους μύθους και να αφαιρέσει το στίγμα που περιβάλλει μια ασθένεια από την οποία πάσχουν έξι εκατομμύρια άνθρωποι εντός της Ευρωπαϊκής Ένωσης. Στην πατρίδα μου την Ιρλανδία, μια μικρή χώρα, 37.000 άνθρωποι ζουν καθημερινά με επιληψία. " εν λόγω εκστρατεία επικεντρώνεται στην επίτευξη περισσότερης διαφάνειας και περισσότερης ενημέρωσης σχετικά με την επιληψία και την αντιμετώπιση θεμάτων φροντίδας για τα άτομα με επιληψία.
<P>
Επί του παρόντος, υπάρχει πολύ μεγάλη έλλειψη νευρολόγων στη χώρα μου -η χειρότερη σε ολόκληρη την Ευρωπαϊκή Ένωση- όπου πρέπει κανείς να αναμένει έως και δύο χρόνια για να συναντηθεί με κάποιον γιατρό. Αυτό είναι τρομακτικό. Παρατηρείται συγκλονιστική απόκλιση προτύπων ως προς την περίθαλψη της επιληψίας στην Ευρωπαϊκή Ένωση.
<P>
Αυτό που χρειαζόμαστε είναι έρευνα και δεδομένα: χρειαζόμαστε μια πανευρωπαϊκή τράπεζα δεδομένων όπου θα μπορούμε να μοιραζόμαστε πράγματι τις βέλτιστες πρακτικές και να βελτιώνουμε την κατάσταση για κάποιον που προσπαθεί να ζήσει μια φυσιολογική ζωή αλλά δεν μπορεί να οδηγήσει αυτοκίνητο, δεν μπορεί να οδηγήσει μοτοσικλέτα, δεν μπορεί να συνεχίσει την καθημερινή του ζωή παρά το γεγονός ότι είναι απόλυτα ευφυής. Κάποια πράγματα έχουν γίνει, έχουμε όμως πολλά περισσότερα να πράξουμε.
<SPEAKER ID="212" NAME="Sergio Gutiérrez Prieto" AFFILIATION="S&amp;D">
(ES) Κύριε Πρόεδρε, σήμερα είναι, επίσης, η ευρωπαϊκή "μέρα Σεξουαλικής Υγείας. Κυρίες και κύριοι, τα στατιστικά στοιχεία είναι ανησυχητικά: ο Παγκόσμιος Οργανισμός Υγείας εκτιμά ότι πάνω από 300 εκατομμύρια άνθρωποι κολλούν ετησίως χωρίς τη θέλησή τους μια σεξουαλικά μεταδιδόμενη ασθένεια.
<P>
Στην Ευρώπη, όπως προειδοποιεί το Ευρωπαϊκό Φόρουμ για τη Σεξουαλική Υγεία, σημειώνεται ανησυχητική αύξηση των ανεπιθύμητων κυήσεων σε έφηβες λόγω της σημαντικής έλλειψης εκπαίδευσης και πληροφόρησης μεταξύ των νέων. Όπως αναφέρει η Επιτροπή, υπάρχουν επιπλέον πολλές ευκρινείς ανισότητες όσον αφορά την πρόσβαση σε υπηρεσίες σεξουαλικής υγείας μεταξύ των κρατών μελών και, στο εσωτερικό τους, μεταξύ των επιπέδων εισοδήματος των πολιτών.
<P>
Για την καταπολέμηση όλων αυτών, χρειαζόμαστε μια ευρωπαϊκή στρατηγική. Μόνο πέντε κράτη μέλη έχουν καταρτίσει σχέδια στον τομέα αυτόν, όλα τους όμως έχουν επιτύχει μείωση του αριθμού των ανεπιθύμητων κυήσεων, του αριθμού των σεξουαλικά μεταδιδόμενων μολυσματικών νοσημάτων, καθώς επίσης και του αριθμού των αμβλώσεων.
<P>
Χρειαζόμαστε μια κοινή στρατηγική επικεντρωμένη στην πρόληψη μέσω της εκπαίδευσης η οποία θα επεκτείνει τις πολιτικές ενημέρωσης, θα βελτιώσει τις προσπάθειες οικογενειακού προγραμματισμού και θα διευκολύνει την πρόσβαση στην αντισύλληψη. Χρειαζόμαστε μια οριζόντια και φιλόδοξη στρατηγική χωρίς ταμπού προκειμένου να διασφαλιστούν τα δικαιώματα όλων των Ευρωπαίων για την καλύτερη δυνατή σεξουαλική υγεία και ασφάλεια.
<SPEAKER ID="213" NAME="Kristiina Ojuland" AFFILIATION="ALDE">
(EN) Κύριε Πρόεδρε, θα ήθελα να ενημερώσω τους ευρωπαίους πολίτες ότι την περασμένη εβδομάδα ο αναπληρωτής μόνιμος αντιπρόσωπος της Ρωσικής Ομοσπονδίας στην Ευρωπαϊκή Ένωση με προειδοποίησε ότι το Ευρωπαϊκό Κοινοβούλιο δεν πρέπει να διεξαγάγει συζήτηση ούτε να εγκρίνει ψήφισμα σχετικά με το κράτος δικαίου στη Ρωσία αυτήν την εβδομάδα και ότι, εάν τυχόν συμβεί, θα προκαλέσει έντονη αντίδραση από το Κρεμλίνο.
<P>
Κυρίες και κύριοι συνάδελφοι, αναρωτιέμαι εάν είμαι ο μοναδικός βουλευτής που ρώσοι διπλωμάτες προσπάθησαν να επηρεάσουν με τέτοιο τρόπο. Οι ενέργειες του συγκεκριμένου ρώσου διπλωμάτη είναι, ειλικρινά, συγκλονιστικές και δεν συνάδουν με τις ορθές διπλωματικές πρακτικές. Μοιάζει μάλλον με απειλή. Θα ήθελα να σας διαβεβαιώσω ότι εμείς, οι βουλευτές του παρόντος ελεύθερα και δημοκρατικά εκλεγμένου Κοινοβουλίου, δεν μπορούμε -ούτε και πρόκειται- να ακολουθούμε τις προσταγές του Κρεμλίνου. Δεν αγόμαστε και φερόμαστε από τον κ. Putin. Είμαστε Ευρωπαίοι που αντιπροσωπεύουν πραγματικές αξίες και δεν θα υποκύψουμε σε απειλές από κανέναν.
<SPEAKER ID="214" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, στην τουρκοκυπριακή κοινότητα στην Κύπρο συνδικαλιστικές οργανώσεις, κόμματα και φορείς διεξάγουν με διαβαθμίσεις ως προς τους στόχους έναν αγώνα κατά της πολιτικής της Άγκυρας, η οποία καθιστά, ανάμεσα σε άλλα, τους Τουρκοκύπριους είδος προς εξαφάνιση πολιτικά και διά της οδού της μετανάστευσης.
<P>
Το πλέον λυπηρό της υπόθεσης είναι οι ασεβείς και απαξιωτικές δηλώσεις του Τούρκου Πρωθυπουργού Ερντογάν προς τους Τουρκοκύπριους, ο οποίος λίγο πολύ ζήτησε να καταδικαστούν όσοι αντιδρούν στην εφαρμοζόμενη στο κατεχόμενο τμήμα της Κύπρου πολιτική της Άγκυρας. Απροκάλυπτα και άμεσα πλέον, ο Τούρκος Πρωθυπουργός παραδέχτηκε ότι η Τουρκία έχει στρατηγικά συμφέροντα στην Κύπρο και διέταξε ανεπιτυχώς τους Τουρκοκύπριους να σωπάσουν.
<P>
Είμαστε αλληλέγγυοι. Ο αγώνας μας είναι και δικός τους. Ο δικός τους στόχος είναι και δικός μας. Το πρόβλημα δεν είναι οι Τουρκοκύπριοι, όπως κάποιοι διακηρύσσουν. Το πρόβλημα είναι η αλαζονική και αυθαίρετη πολιτική της Τουρκίας.
<SPEAKER ID="215" NAME="Ágnes Hankiss" AFFILIATION="PPE">
(HU) Κύριε Πρόεδρε, για να υλοποιήσουμε την πρώτη μας στρατηγική ασφαλείας και να καταπολεμήσουμε την τρομοκρατία και το οργανωμένο έγκλημα αποτελεσματικά, είναι απαραίτητη η υψηλής ποιότητας κατάρτιση για την επιβολή του νόμου στην Ευρωπαϊκή Ένωση: κατάρτιση για την επιβολή του νόμου η οποία θα είναι σε θέση να εναρμονίζει και να ενοποιεί τις πολύ διαφορετικές παραδόσεις επιβολής του νόμου και τις πολύ διαφορετικές ικανότητες των διαφόρων κρατών μελών. Κυρίαρχος ρόλος επιφυλάσσεται στην Ευρωπαϊκή Αστυνομική Ακαδημία, με σημαντικό καθήκον να επιτελέσει. Είναι λυπηρό το γεγονός ότι η CEPOL, η Ευρωπαϊκή Αστυνομική Ακαδημία, έγινε γνωστή εδώ στο Ευρωπαϊκό Κοινοβούλιο λόγω των υποψιών για παράνομη και διεφθαρμένη λειτουργία της προηγούμενης διοίκησής της. Ταυτόχρονα, πρέπει να αναφερθεί -και ίσως λιγότεροι άνθρωποι το γνωρίζουν αυτό και λιγότεροι άνθρωποι ενδιαφέρονται γι' αυτό σε σχέση με τα σκάνδαλα- ότι ο διορισμός νέων ηγετών το 2010 δρομολόγησε ιδιαίτερα ευνοϊκές διαδικασίες στη λειτουργία της Ευρωπαϊκής Αστυνομικής Ακαδημίας. Συνεπώς, είναι σημαντικό να ασχολούμαστε όχι μόνο με το παρελθόν αλλά και με το μέλλον. Όσον αφορά τους μελλοντικούς στόχους, με λίγα λόγια, δύο πράγματα χρειάζονται: να διασφαλιστεί η οργανωτική νομική αυτονομία της Ευρωπαϊκής Αστυνομικής Ακαδημίας και οι ευκαιρίες ανάπτυξης που απαιτούνται για την ανανεωμένη λειτουργία της. Για αυτό, θα ήθελα την προσοχή και την υποστήριξή σας.
<SPEAKER ID="216" NAME="Luigi de Magistris" AFFILIATION="ALDE">
(IT) Κύριε Πρόεδρε, κυρίες και κύριοι, σήμερα, 14 Φεβρουαρίου, είναι η Ευρωπαϊκή "μέρα Επιληψίας. Πρόκειται για ασθένεια από την οποία πάσχουν 6 εκατομμύρια ευρωπαίοι πολίτες, περίπου 300.000 εκ των οποίων είναι Ιταλοί.
<P>
Είναι επομένως σημαντικό οι ενώσεις, μεταξύ αυτών και η Ιταλική Ένωση Επιληπτικών, -που είναι αφιερωμένες στην αύξηση της ευαισθητοποίησης για μια τόσο σοβαρή ασθένεια για την οποία εξακολουθεί να υπάρχει μεγάλη άγνοια, έλλειψη σαφούς ενημέρωσης, και πολλές εξαιρετικά λεπτές πτυχές της εξακολουθούν να παραμένουν άγνωστες- να διοργανώσουν ευκαιρίες συναντήσεων κατά τη διάρκεια αυτής της περιόδου.
<P>
Έχουν γίνει κάποια βήματα προόδου τα τελευταία χρόνια σε ευρωπαϊκό επίπεδο, κυρίως μέσω της οδηγίας του 2009, υπάρχουν όμως ακόμα πολλά να πράξουμε, ιδίως προκειμένου να διασφαλιστούν πλήρη πολιτικά δικαιώματα στους πάσχοντες από τη συγκεκριμένη ασθένεια στη σφαίρα της εργασίας και της κινητικότητας, καθώς και για την εξασφάλιση της διαθεσιμότητας φαρμάκων κατά τη διάρκεια του σχολικού ωραρίου.
<P>
Κατά συνέπεια, θεωρώ τις ημέρες προβληματισμού για τις θεμελιώδεις πτυχές των προβλημάτων αυτών πολύ σημαντικές.
<SPEAKER ID="217" NAME="Silvia-Adriana Ţicău" AFFILIATION="PPE">
(RO) Κύριε Πρόεδρε, το ποσοστό ανεργίας στην ΕΕ-27 ανήλθε τον Δεκέμβριο του 2010 στο 9,6%, φθάνοντας σε αριθμό τα 23 εκατομμύρια ανέργους. Σε σύγκριση με την κατάσταση το προηγούμενο έτος, το ποσοστό ανεργίας έχει αυξηθεί στα δύο τρίτα των κρατών μελών. Οι νέοι και οι γυναίκες έχουν πληγεί εντονότερα από την οικονομική κρίση. Το ποσοστό ανεργίας της ΕΕ για τις γυναίκες στην ΕΕ-27 ανήλθε στο 9,6%, ενώ το ποσοστό ανεργίας των νέων φθάνει το 21%. Σε ορισμένες χώρες όπως η Ισπανία, η Σλοβενία και η Λιθουανία, το ποσοστό αυτό ξεπέρασε ακόμη και το 35%. Ομοίως, μόνο το 50% των ατόμων άνω των 60 ετών εξακολουθεί να εργάζεται. " απασχόληση παραμένει η κύρια πηγή ανησυχίας των ευρωπαίων πολιτών.
<P>
Καλώ την Επιτροπή και τα κράτη μέλη να λάβουν τα αναγκαία μέτρα ώστε να καταστήσουν την κοινωνική Ευρώπη πραγματικότητα. Οι ευρωπαίοι πολίτες αναζητούν αξιοπρεπή εργασία που να προσφέρει μισθό με τον οποίο να μπορούν να ζήσουν λογικά, καθώς και πρόσβαση σε ποιοτικές κοινωνικές και υγειονομικές υπηρεσίες.
<P>
Προτρέπω την Επιτροπή και τα κράτη μέλη να διαθέσουν ως προτεραιότητα οικονομικούς πόρους για τα μέτρα τα οποία μπορούν να δημιουργήσουν θέσεις εργασίας και να προωθήσουν τη βιομηχανική ανάπτυξη σε ολόκληρη την Ευρωπαϊκή Ένωση.
<SPEAKER ID="218" NAME="Anna Záborská" AFFILIATION="PPE">
(SK) Κύριε Πρόεδρε, τον Νοέμβριο του 2008 ο τετράχρονος Adam Azab, πολίτης της Σλοβακικής Δημοκρατίας και της Ευρωπαϊκής Ένωσης, χωρίστηκε βίαια από τη μητέρα του στην Αίγυπτο. Τα δικαστήρια τόσο στη Σλοβακία όσο και στην Αίγυπτο αποφάσισαν να αναθέσουν το παιδί στη φροντίδα της μητέρας. Ο πατέρας του παιδιού, αιγύπτιος υπήκοος, αγνοεί την απόφαση αυτή. " αιγυπτιακή αστυνομία και το υπουργείο Εσωτερικών ούτε μπορούν ούτε επιθυμούν να ανακαλύψουν τη διεύθυνση του μικρού Adam. " μητέρα του, κ. Katarína Azab, βρίσκεται στην Αίγυπτο επί δύο έτη και έξι μήνες αναζητώντας τον γιο της με τη βοήθεια της σλοβακικής πρεσβείας. " αναταραχή στην Αίγυπτο ανάγκασε τη μητέρα να επιστρέψει στη Σλοβακία, αλλά χωρίς τον γιο της. Συνεχίζει να ζει με τον φόβο για τη ζωή και την υγεία του παιδιού της. Καλώ την Επιτροπή και το Κοινοβούλιο να παρέμβουν γρήγορα και να υπερασπιστούν τα θεμελιώδη δικαιώματα των πολιτών τους. Ζητώ τη βοήθειά σας για την επιστροφή του μικρού Adam στη μητέρα του.
<SPEAKER ID="219" NAME="Martin Ehrenhauser" AFFILIATION="NI">
(DE) Κύριε Πρόεδρε, δεν έχει περάσει πραγματικά πολύς καιρός από τότε που ο εισηγητής για τη συμφωνία SWIFT στεκόταν εδώ, στην Ολομέλεια, και μας διαβεβαίωνε ότι η εσωτερική ευρωπαϊκή μεταφορά δεδομένων δεν θα καλύπτονταν από τη συμφωνία. Αυτό ωστόσο δεν ήταν αλήθεια, όπως γνωρίζουμε πλέον. " πραγματικότητα, ουσιαστικά, είναι ότι από τη συμφωνία αποκλείονται μόνο τα στοιχεία των συναλλαγών στον ενιαίο χώρο πληρωμών σε ευρώ (SEPA), ενώ οι τυποποιημένες κοινοτικές μεταβιβάσεις ή ακόμη και οι ταχείες μεταφορές μέσω του SWIFTNet FIN όχι. Αποδεικνύεται επομένως αληθινό το γεγονός ότι η συμφωνία SWIFT θα έχει ως αποτέλεσμα σημαντική διαρροή δεδομένων και ότι ένα από τα βασικά επιχειρήματα των υπερμάχων της εν λόγω συμφωνίας έχει καταρρεύσει.
<P>
Τι πράττει τώρα, ωστόσο, το Ευρωπαϊκό Κοινοβούλιο; Τίποτα. Απολύτως τίποτα! Δεν υπάρχει καμία κατακραυγή, απλά μια προσπάθεια οι νέες αυτές πληροφορίες να κουκουλωθούν. Αυτό έρχεται σε πλήρη αντίθεση με τα γεγονότα στο γερμανικό κοινοβούλιο. Υπήρξε ήδη συζήτηση στο γερμανικό κοινοβούλιο, εγώ δε έλαβα σήμερα μήνυμα ηλεκτρονικού ταχυδρομείου από το Σοσιαλδημοκρατικό Κόμμα της Γερμανίας το οποίο υποστήριζε σαφέστατα ότι το Ευρωπαϊκό Κοινοβούλιο πρέπει να ενεργοποιηθεί ως προς αυτόν τον τομέα. Αυτό ακριβώς θέλω να καλέσω το Κοινοβούλιο να πράξει. Πιστεύω ότι είναι πολύ σημαντικό να σταματήσει η εν λόγω μαζική μεταφορά δεδομένων και να ξαναρχίσουν οι διαπραγματεύσεις.
<SPEAKER ID="220" NAME="Antonio Masip Hidalgo" AFFILIATION="S&amp;D">
(ES) Κύριε Πρόεδρε, σε μια εποχή μεγάλων κοινωνικών εντάσεων, μόνο να επικροτήσουμε θερμά μπορούμε τη μεγάλη συμφωνία κοινωνικού διαλόγου στην Ισπανία ανάμεσα στην κυβέρνηση, τα συνδικάτα και τους εργοδότες.
<P>
" συμφωνία αυτή αποτελεί πρότυπο για την Ευρώπη διότι δεν έχει υπάρξει τέτοιο ορόσημο για μεγάλο χρονικό διάστημα. Θα πρέπει επίσης να δώσουμε ιδιαίτερη προσοχή στις σκέψεις του Cándido Méndez, μίας από τις σημαίνουσες προσωπικότητες της ισπανικής συμφωνίας, που παρέστη στη συνεδρίαση του Οικονομικού και Κοινωνικού Συμβουλίου την Τρίτη 8 Φεβρουαρίου στις Βρυξέλλες.
<P>
Κατά τη συνεδρίαση αυτή, ο κ. Méndez τόνισε την ανάγκη να επεκταθεί ο διάλογος σε ευρωπαϊκό επίπεδο και να δοθεί δυνατότητα συμμετοχής και ανάληψης πρωτοβουλιών στα συνδικάτα στο πλαίσιο της Ευρώπης μας.
<P>
Έτσι πρέπει να γίνει.
<SPEAKER ID="221" NAME="Joanna Katarzyna Skrzydlewska" AFFILIATION="PPE">
(PL) Κύριε Πρόεδρε, σε σχέση με την πρόσφατη συζήτησή μας για τη διεθνή υιοθεσία, θα ήθελα να επιστήσω την προσοχή στον θεσμό της ανάδοχης οικογένειας. Πρόκειται για εναλλακτική λύση για την κατ' οίκον φροντίδα παιδιών που αναμένουν υιοθεσία ή την επίλυση των προβλημάτων στις φυσικές τους οικογένειες. Οι ανάδοχες οικογένειες συνιστούν αποτελεσματική και επιθυμητή μορφή φροντίδας των παιδιών και μια ιδιαίτερη ευκαιρία για παιδιά με προβλήματα κοινωνικής προσαρμογής, των οποίων οι πιθανότητες υιοθεσίας είναι ελάχιστες.
<P>
Πρέπει να ενθαρρύνουμε τα κράτη μέλη να κάνουν αλλαγές στη νομοθεσία οι οποίες θα βελτιώσουν τις παραδοσιακές μορφές φροντίδας σε ανάδοχες οικογένειες, καθώς και τη φροντίδα σε ανάδοχες οικογένειες με πολλά παιδιά ή με ειδικούς στον τομέα της φροντίδας, καθώς επίσης και να διασφαλίσουν ότι χορηγείται η κατάλληλη οικονομική υποστήριξη. Οργανώσεις αναδόχων οικογενειών θα μπορούσαν να συμμετέχουν στην εκπόνηση προτάσεων για τα νομικά μέτρα τα οποία πραγματικά είναι αναγκαία σε αυτόν τον τομέα. Οι ανάδοχοι γονείς χρειάζονται, επιπλέον, τη δημιουργία ομάδων που θα αποτελούνται από γονείς, υπεύθυνους φροντίδας, κηδεμόνες και κοινωνικούς λειτουργούς, οι οποίες θα συνεργάζονται αποτελεσματικά και στόχος των οποίων θα είναι να παρέχουν αμοιβαία βοήθεια και στήριξη της γονικής μέριμνας. Εξίσου σημαντική είναι η γενική προώθηση της ιδέας της ανάδοχης οικογένειας στην κοινωνία έτσι ώστε να υπάρξουν περισσότερες και να απολαμβάνουν σεβασμού και αναγνώρισης, καθώς και να εκτιμάται η τεράστια συνεισφορά τους στη φροντίδα των παιδιών.
<SPEAKER ID="222" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, η κατάσταση των εθνικών μειονοτήτων εξαρτάται κυρίως από την εποικοδομητική συνεργασία των πολιτικών εκπροσώπων της κοινωνίας της πλειοψηφίας και της μειονότητας. Κατά τα τελευταία 20 χρόνια, έχει αποδειχθεί ότι οι ουγγρικές μειονοτικές κοινότητες εκτός Ουγγαρίας ήταν επιτυχείς όπου η βούληση συνεργασίας της πολιτικής ηγεσίας της μειονότητας συνάντησε εποικοδομητική στάση από την πλευρά της πολιτικής ηγεσίας της κοινωνίας της πλειοψηφίας, η οποία θεώρησε τα μέλη της μειονότητας ως εταίρους, είτε αυτοί συμμετείχαν στην κυβέρνηση είτε όχι. Δεν υπάρχει εναλλακτική λύση σε αυτήν τη συνεργασία. Χαίρομαι πολύ που η σημερινή κυβέρνηση της Σλοβακίας πορεύεται στον δρόμο που μπορεί κάποτε να οδηγήσει σε μια ιστορική συμφιλίωση Ουγγαρίας-Σλοβακίας. Ο εθνικιστικός ανταγωνισμός, όπου ο εθνικισμός της μίας χώρας προκαλεί τον εθνικισμό της άλλης, πρέπει να πάψει να υφίσταται. Ελπίζω ότι στις ουγγροσλοβακικές σχέσεις θα επικρατήσει συναγωνισμός μεταξύ των μορφών φιλικής προς τις μειονότητες συνεργασίας αντί του εθνικισμού. Ευελπιστώ ότι η ιστορική συμφιλίωση Ουγγαρίας-Σλοβακίας θα φέρει σημαντικότατα αποτελέσματα, δεδομένου ότι δεν υπάρχει άλλη εναλλακτική λύση για τις δύο χώρες.
<SPEAKER ID="223" NAME="Γεώργιος Τούσσας" AFFILIATION="GUE/NGL">
Οι λαϊκές εξεγέρσεις ενάντια στα βάρβαρα καταπιεστικά καθεστώτα της πλουτοκρατίας σε χώρες που συμμετέχουν στην Ένωση για τη Μεσόγειο της Ευρωπαϊκής Ένωσης αποδεικνύουν την ακατανίκητη δύναμη των λαών και αποκαλύπτουν ταυτόχρονα την υποκρισία των ιμπεριαλιστών.
<P>
Τώρα έπιασε ο πόνος την Ευρωπαϊκή Ένωση και τις "ΠΑ για τις λαϊκές ελευθερίες, τη δημοκρατία στην Αίγυπτο και σε άλλες χώρες! Τόσα χρόνια οι "ΠΑ, το ΝΑΤΟ και η Ευρωπαϊκή Ένωση στήριζαν και ενίσχυαν με όλες τους τις δυνάμεις τα βάρβαρα αυτά καθεστώτα, αναβάθμιζαν τις εμπορικές, οικονομικές πολιτικές και στρατιωτικές σχέσεις τους με αυτά, το Κεφάλαιο και τους πολιτικούς του εκπροσώπους, δημιουργώντας μαζική φτώχεια, εξαθλίωση των λαών, πολιτικές διώξεις και τεράστια μεταναστευτικά κύματα οικονομικών μεταναστών και προσφύγων που υπερσυγκεντρώνονται και κρατούνται σε στρατόπεδα συγκέντρωσης στα κράτη μέλη της Ευρωπαϊκής Ένωσης.
<P>
Ο Μουμπάρακ εξακολουθεί ακόμη και σήμερα να είναι συμπρόεδρος της Ένωσης για τη Μεσόγειο. Οι δηλώσεις της Ευρωπαϊκής Ένωσης και των "ΠΑ στους εξεγερμένους λαούς της περιοχής έχουν ένα και μοναδικό στόχο: να αποπροσανατολίσουν τη λαϊκή πάλη. Οι λαοί δεν πρέπει να εγκλωβιστούν από τις παρεμβάσεις των "ΠΑ και των συμμάχων τους. Το Κομμουνιστικό Κόμμα Ελλάδας καλεί τους λαούς να εκφράσουν έμπρακτα την αλληλεγγύη τους στους αγωνιζόμενους λαούς.
<SPEAKER ID="224" NAME="Antonello Antinoro" AFFILIATION="PPE">
(IT) Κύριε Πρόεδρε, κυρίες και κύριοι, πρόθεσή μου εκφωνώντας αυτήν την ομιλία είναι να εκφράσω τις ανησυχίες χιλιάδων οικογενειών αλιέων από τη νότια Ιταλία, ιδιαίτερα από τις περιοχές της Καμπανίας και της Σικελίας, οι οποίες αντιπροσωπεύουν το ήμισυ του μικρού αλιευτικού στόλου. Οι άνθρωποι αυτοί υποφέρουν από την άδικη και περιττή απαγόρευση της αλιείας ιχθυδίων· μια απαγόρευση που δεν έχει ουδεμία επιστημονική βάση και το παραμικρό πολιτικό νόημα. Ενεργώντας κατ' αυτόν τον τρόπο, η Ένωση θα θεωρείται ολοένα και περισσότερο εχθρός των αλιέων μας, οι οποίοι ασκούν σημαντική δραστηριότητα τόσο για το εθνικό όσο και για το ευρωπαϊκό ακαθάριστο εθνικό προϊόν (ΑΕΠ).
<P>
Πριν από δύο ή τρεις ημέρες, ορισμένοι βουλευτές, κάποιοι από τους οποίους είναι και σήμερα παρόντες σε αυτήν την Αίθουσα, ζητήσαμε μια συνάντηση με την Επίτροπο Δαμανάκη. Αν και μας δόθηκε η υπόσχεση, δεν έχουμε λάβει απάντηση έκτοτε παρά το γεγονός ότι η Επίτροπος δεσμεύτηκε να αναζητήσει καλύτερη λύση για το όλο ζήτημα, δείχνοντας μεγάλη πολιτική ευαισθησία την εποχή εκείνη.
<P>
Όμως και πάλι, μας λυπεί το συμπέρασμα ότι η γραφειοκρατία των Βρυξελλών θριάμβευσε επί της πολιτικής. Θεωρώ συνεπώς σκόπιμο, χάρη στη Συνθήκη της Λισαβόνας, το Ευρωπαϊκό Κοινοβούλιο να αρθεί στο ύψος των περιστάσεων άπαξ και διά παντός πλήττοντας ορισμένα είδη πεπαλαιωμένης και μυωπικής λογικής.
<P>
Ζητούμε, ως εκ τούτου, από την Επίτροπο να παραστεί στο Σώμα ως προς το θέμα αυτό και να το συζητήσει στους κόλπους του Κοινοβουλίου.
<SPEAKER ID="225" NAME="Antolín Sánchez Presedo" AFFILIATION="S&amp;D">
(ES) Κύριε Πρόεδρε, αν και η συμφωνία αλιευτικής σύμπραξης ΕΕ-Μαρόκου έχει ανανεωθεί για τέσσερα χρόνια, το πρωτόκολλο που καθορίζει τις αλιευτικές δυνατότητες και επιστροφές λήγει στις 28 Φεβρουαρίου.
<P>
Υπάρχει κίνδυνος να διακοπούν οι δραστηριότητες του στόλου της ΕΕ, ο οποίος ασκεί κυρίως μικρής κλίμακας αλιεία, γεγονός το οποίο θα έχει σοβαρό αντίκτυπο σε ευρωπαϊκές περιοχές και πόλεις που έχουν πληγεί ιδιαίτερα από την κρίση. Υπάρχει επίσης κίνδυνος να διακοπεί η ανάπτυξη βιώσιμης αλιείας στο πλαίσιο του πρωτοκόλλου, καθώς και η ροή επενδύσεων προς τον πληθυσμό της περιοχής.
<P>
Την Παρασκευή, η Επιτροπή ζήτησε από το Συμβούλιο να εγκρίνει την έναρξη διαπραγματεύσεων για την ανανέωση του πρωτοκόλλου, ενώ τη Δευτέρα θα συνεδριάσει το Συμβούλιο Γεωργίας και Αλιείας.
<P>
Πρέπει να δράσουμε γρήγορα. Ζητώ, ως εκ τούτου, από το Συμβούλιο να δώσει εντολή στην Επιτροπή κατά τη συνάντηση αυτή, ζητώ δε από την Επιτροπή να ξεκινήσει συζητήσεις την ερχόμενη εβδομάδα προκειμένου να εξασφαλίσει ένα νέο πρωτόκολλο που θα περιέχει όλες τις εγγυήσεις, καθώς και να καταλήξει σε προσωρινή παράταση της δραστηριότητας ώστε να διασφαλιστεί ότι θα εξακολουθήσει για ένα επαρκές χρονικό διάστημα ενός ή δύο ετών έως ότου επιτευχθεί μια τελική και απόλυτα ικανοποιητική συμφωνία.
<SPEAKER ID="226" NAME="Jarosław Kalinowski" AFFILIATION="PPE">
(PL) Κύριε Πρόεδρε, σχεδόν ένα δισεκατομμύριο άνθρωποι στον κόσμο υποφέρουν από χρόνιο υποσιτισμό ή λιμοκτονούν. Το 2008, οι τιμές των τροφίμων αυξήθηκαν δραματικά, γεγονός το οποίο προκάλεσε ταραχές για τα τρόφιμα σε περίπου 30 χώρες σε ολόκληρο τον κόσμο. Σήμερα, οι τιμές των τροφίμων προσεγγίζουν τις τιμές του 2008. " γενική οικονομική κρίση έχει επίσης συμβάλει σε αυτό, γεγονός το οποίο σημαίνει ότι καθίσταται ακόμη πιο αναγκαίο να καταβληθούν εντατικές προσπάθειες για την εξεύρεση δίκαιων τρόπων διανομής των προϊόντων διατροφής σε παγκόσμια κλίμακα. Δυστυχώς, λησμονείται στην Ευρωπαϊκή Ένωση το γεγονός ότι η κοινή γεωργική πολιτική συνιστά κυρίως πολιτική που προορίζεται να εξασφαλίσει τον εφοδιασμό υψηλής ποιότητας τροφίμων σε κατάλληλη τιμή για όλους τους ευρωπαίους καταναλωτές. Δεν πρέπει να επιτρέψουμε την περαιτέρω κατάργηση των μέσων που ρυθμίζουν την αγορά και διατηρούν αποθέματα σε αρκούντως υψηλά επίπεδα, αυτό δε περιλαμβάνει και τα αποθέματα σιτηρών. Είναι επίσης απαραίτητο να εξαλειφθεί η κερδοσκοπία στην αγορά αυτή - είναι κατακριτέο και ανήθικο ομάδες κεφαλαίων που επιδιώκουν υψηλότερα κέρδη να στρεβλώνουν τους κανόνες της ελεύθερης αγοράς και να καταδικάζουν σε πείνα εκατομμύρια ανθρώπους σε ολόκληρο τον κόσμο.
<SPEAKER ID="227" NAME="Ivailo Kalfin" AFFILIATION="S&amp;D">
(BG) Κύριε Πρόεδρε, τα αποτελέσματα αντιπροσωπευτικής μελέτης καταδεικνύουν ότι μόλις το 4% των βούλγαρων φοιτητών συμμετέχουν σε προγράμματα ανταλλαγής φοιτητών όπως το Erasmus. Ο κύριος λόγος για το χαμηλό αυτό ποσοστό σχετίζεται με οικονομικούς περιορισμούς.
<P>
Ο μόνος τρόπος να επιτευχθεί ο στόχος της κινητικότητας του 20% των φοιτητών έως το 2020 είναι η επανεξέταση των μηχανισμών χρηματοδότησης. Δύο είδη μέτρων μπορούν να εκπονηθούν για αυτό. Το πρώτο είναι πιστώσεις για την κινητικότητα των φοιτητών. Μελέτη του London School of Economics προτείνει τη σύσταση ευρωπαϊκού μέσου για την παροχή πιστώσεων για ανταλλαγές φοιτητών, κάτι που θα έχει ως αποτέλεσμα την αύξηση του ενδιαφέροντος από την πλευρά των φοιτητών.
<P>
Το δεύτερο είδος μέτρων αφορά την αύξηση των επιχορηγήσεων για την ανταλλαγή φοιτητών. Οι επιχορηγήσεις μειώνουν την κοινωνική ανισότητα και αποτελούν την πλέον αποδοτική επένδυση για τη βελτίωση των εκπαιδευτικών προτύπων και της ανταγωνιστικότητας της ευρωπαϊκής οικονομίας. Πρέπει να διατεθούν περισσότεροι πόροι από τους ευρωπαϊκούς, καθώς και από τους εθνικούς προϋπολογισμούς, έτσι ώστε οι φοιτητές να έχουν την οικονομική δυνατότητα να συμμετάσχουν σε ευρωπαϊκά προγράμματα κινητικότητας.
<SPEAKER ID="228" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, επικροτώ τα κινήματα των πολιτών στην Τυνησία και την Αίγυπτο, τα οποία ανέτρεψαν επιτυχώς δύο δικτατορικά καθεστώτα που είχαν εδραιωθεί εδώ και αρκετές δεκαετίες. Στις ανησυχίες για το μέλλον του αραβικού κόσμου, από τη σταθερότητα του οποίου εξαρτάται η ισορροπία της παγκόσμιας τάξης πραγμάτων, πρέπει να προστεθεί μια ακόμη σοβαρότερη ανησυχία όσον αφορά την ευημερία των πολιτών τόσο εντός όσο και εκτός της Ευρωπαϊκής Ένωσης.
<P>
Από την αρχή της οικονομικής κρίσης, προτεραιότητα δόθηκε στη διάσωση του χρηματοπιστωτικού και τραπεζικού συστήματος και στον ισοσκελισμό του κρατικού προϋπολογισμού. Ωστόσο, πρόκειται για κατάσταση όπου το βάρος της ύφεσης προκαλεί απρόβλεπτες επιπτώσεις με σημαντικό γεωπολιτικό αντίκτυπο. Στην Τυνησία και την Αίγυπτο, η άνοδος των τιμών των τροφίμων και της ανεργίας αύξησε την οργή που προκαλούσαν τα δικτατορικά καθεστώτα. " έλλειψη προοπτικών και το ολοένα και πιο καταπιεστικό κλίμα σήμερα έχουν επίσης αντίκτυπο στη διάθεση των πολιτών σε ορισμένα κράτη μέλη, ιδιαίτερα στις ανατολικές και νότιες περιφέρειες της Ευρωπαϊκής Ένωσης. Πιστεύω ότι είναι καιρός να εστιασθεί μεγαλύτερη προσοχή στο βιοτικό επίπεδο των πολιτών. Διαφορετικά, κινδυνεύουμε να βιώσουμε απρόσμενες εκδηλώσεις δυσαρέσκειας από έναν πληθυσμό ο οποίος μόνιμα καλείται σε θυσίες.
<SPEAKER ID="229" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρίες και κύριοι, θα ήθελα να περιγράψω τη σοβαρή κατάσταση στην οποία βρίσκονται ιταλοί αλιείς επειδή δεν τους επιτρέπεται να αλιεύουν μαρίδες. " εν λόγω απαγόρευση προκαλεί άμεσες απώλειες σε χιλιάδες οικογένειες που ζουν από αυτήν τη δραστηριότητα.
<P>
" μοναδική αλιευτική περίοδος αυτού του είδους αλιευμάτων, η οποία διαρκεί από τις αρχές Ιανουαρίου έως τις 31 Μαρτίου, περνά ανεκμετάλλευτη λόγω της στάσης "απραξίας", της Επιτρόπου Δαμανάκη και των υπαλλήλων της.
<P>
Την 1η Φεβρουαρίου, μαζί με αντιπροσωπεία τεσσάρων άλλων βουλευτών όπως ο κ. Antinoro, ο οποίος είναι παρών στην αίθουσα, εγώ προσωπικά πίεσα την Επίτροπο να ενεργήσει επειγόντως, μας υποσχέθηκε δε να μας δώσει μια απάντηση μέσα σε λίγες ημέρες. Μέχρι σήμερα, ωστόσο, δεν έχουμε λάβει καμία απάντηση, γεγονός το οποίο αποδεικνύει την αδυναμία της Επιτρόπου να αντιδράσει σε μια κατάσταση που άξιζε άμεσης δράσης.
<SPEAKER ID="230" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, θα ήθελα να εκφράσω την ανησυχία μου όσον αφορά την έγκριση από το Ευρωπαϊκό Συμβούλιο της συμφωνίας σχετικά με ένα νέο πρότυπο οικονομικής διακυβέρνησης. Καταρχάς, το πρότυπο αυτό προορίζεται μόνο για τα κράτη μέλη της ευρωζώνης. Τα άλλα κράτη μέλη έχουν μόνον το δικαίωμα να βοηθούν στον συντονισμό του προτύπου αυτού. Αυτό εγείρει το ερώτημα γιατί μόνο τα κράτη μέλη της ευρωζώνης αξίζουν ιδιαίτερων οικονομικών μέτρων διάσωσης, όταν τα κράτη μέλη που δεν ανήκουν στην ευρωζώνη αντιμετωπίζουν επίσης τεράστιες οικονομικές και δημοσιονομικές δυσκολίες και ενδέχεται να χρειαστούν και αυτά βοήθεια στο μέλλον.
<P>
Έχω την αίσθηση ότι, σε αυτήν την περίπτωση, καθιερώνεται ένα μάλλον αρνητικό προηγούμενο στην Ευρωπαϊκή Ένωση, το οποίο υπάρχει κίνδυνος να δημιουργήσει την αποκαλούμενη Ευρώπη των δύο ταχυτήτων. Ενδέχεται να οδηγήσει την Ευρώπη προς την κατεύθυνση ολοένα και πιο διαφορετικών ρυθμών μεγέθυνσης και ανάπτυξης, να εξασθενίσει την ιδέα της ενιαίας Ευρωπαϊκής Ένωσης και να προκαλέσει απογοήτευση στους πολίτες μας.
<SPEAKER ID="231" NAME="Brian Crowley" AFFILIATION="ALDE">
(EN) Κύριε Πρόεδρε, όντως δεν ζήτησα χρόνο ομιλίας, όμως σας ευχαριστώ που μου επιτρέπετε να εκφράσω τη συμπαράστασή μου προς τις οικογένειες των ανθρώπων που έχασαν τη ζωή τους σε τραγικό αεροπορικό δυστύχημα στη γενέτειρά μου, το Cork της Ιρλανδίας, την περασμένη Πέμπτη, 10 Φεβρουαρίου.
<P>
Χωρίς την ταχεία επέμβαση της πυροσβεστικής υπηρεσίας του αεροδρομίου του Cork για την κατάσβεση της πυρκαγιάς στο αεροσκάφος, έξι ακόμη ζωές θα είχαν χαθεί. Μάλιστα, δύο άνθρωποι κατάφεραν να απομακρυνθούν από τον τόπο της συντριβής περπατώντας, παρά το γεγονός ότι το αεροσκάφος είχε ανατραπεί δύο φορές επάνω στον διάδρομο.
<P>
Είναι σημαντικό για εμάς τους βουλευτές του Κοινοβουλίου που πετούμε τακτικά να εκτιμήσουμε το γεγονός ότι οι πυροσβεστικές υπηρεσίες σε όλα τα αεροδρόμια της Ένωσης θα πρέπει να παραμένουν στο υψηλότερο δυνατό επίπεδο ετοιμότητας για την αντιμετώπιση τέτοιου είδους τραγωδιών.
<SPEAKER ID="232" NAME="Πρόεδρος">
" συζήτηση έληξε.

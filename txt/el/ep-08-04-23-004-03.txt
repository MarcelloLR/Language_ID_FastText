<CHAPTER ID="004-03">
3. Διαμεσολάβηση σε αστικές και εμπορικές υποθέσεις (
<P>
- Πριν από την ψηφοφορία:
<SPEAKER ID="083" NAME="Arlene McCarthy">
εισηγήτρια. - (ΕΝ) Κύριε Πρόεδρε, δεν υπάρχουν τροπολογίες στην κοινή θέση. Αυτό οφείλεται στην εξαιρετική συνεργασία μεταξύ του Κοινοβουλίου, του Συμβουλίου και της Επιτροπής και στις εργασίες ιδίως το σκιωδών εισηγητών, της κ. Wallis και του κ. Gauzès από την Ομάδα ΕΛΚ-ΕΔ, που ακολούθησαν αυστηρή τακτική ως προς το Συμβούλιο και την Επιτροπή.
<P>
Νομίζω ότι έχει παρέλθει ένας χρόνος από τότε που καταλήξαμε σε συμφωνία για αυτήν την πρόταση, αλλά η ανταπόκριση των ειδικών μεσολαβητών και των επαγγελματιών του κλάδου στην πρώτη διαδικτυακή διαβούλευση του Κοινοβουλίου ήταν εκείνη που μας έπεισε για τα πλεονεκτήματα αυτής της νομοθεσίας. Είμαι βέβαιη ότι θα επικροτήσουν τώρα τη σημερινή ψηφοφορία για την ενσωμάτωση αυτών των προτάσεων στη νομοθεσία.
<P>
Υπερβολικά συχνά παρατηρούμε υποθέσεις στις οποίες ένας γάμος ή μια σχέση όπου υπάρχουν παιδιά αποτυγχάνει και τα ενδιαφερόμενα μέρη καταλήγουν σε πολυετείς δικαστικές διαδικασίες και καταβάλουν τεράστιες αμοιβές στους δικηγόρους. Μία ψηφοφόρος στην εκλογική μου περιφέρεια με έλληνα σύντροφο χρεώθηκε υπερβολικά δικαστικά έξοδα και έπρεπε να εμπλακεί στο δικαστικό σύστημα για τρία χρόνια προκειμένου να της επιστραφούν τα παιδιά της. " μεσολάβηση μπορεί, συνεπώς, να αποτελέσει ένα πολύτιμο εργαλείο για τους πολίτες προκειμένου να επιτύχουν πρόσβαση στη δικαιοσύνη και ενδεχομένως να μειώσουν το κόστος της επίλυσης της διαμάχης χωρίς τη συχνά πικρή διαδικασία παραπομπής στο δικαστήριο.
<P>
Έχει επιπλέον το πλεονέκτημα ότι απελευθερώνει δικαστικό χρόνο για υποθέσεις που απαιτούν δικαστική απόφαση. " νέα αυτή νομοθεσία πρέπει να βοηθήσει τους ανθρώπους σε ολόκληρη την Ευρώπη προκειμένου να έχουν ταχεία, οικονομικά προσιτή πρόσβαση στη δικαιοσύνη. Προτρέπω, συνεπώς, τα κράτη μέλη να στηρίξουν τη δεύτερη ανάγνωση και να ανοίξουν νέες διόδους προσφυγής και ένδικων μέσων για τους πολίτες σε ολόκληρη την ΕΕ.
<P>
(Χειροκροτήματα)
<SPEAKER ID="084" NAME="Πρόεδρος">
Θα ήθελα να υπενθυμίσω στους συναδέλφους ότι στην Ολομέλεια ο εισηγητής δικαιούται να ζητήσει τον λόγο για δύο λεπτά, συνεπώς παρακαλείσθε όλοι να ασκείτε τον κατάλληλο αυτοέλεγχο. Πιστεύω, ωστόσο, ότι ο κ. Rack ζήτησε τον λόγο για ένα θέμα επί της διαδικασίας.
<SPEAKER ID="085" NAME="Reinhard Rack" AFFILIATION="PPE-DE">
(DE) Κύριε Πρόεδρε, κατά κανόνα, θα λέγαμε ότι ο μηχανισμός μας δεν λειτουργεί, αλλά στη συγκεκριμένη περίπτωση δεν λειτουργούν οι ανελκυστήρες. Πολλοί συνάδελφοί μας περιμένουν προκειμένου να κατέβουν στην Αίθουσα. Ως εκ τούτου, θα ήταν λογικό εάν, ίσως, μπορούσαμε να εξετάσουμε την επίσπευση αυτών των δηλώσεων.
<SPEAKER ID="086" NAME="Πρόεδρος">
Σας εγγυώμαι ότι θα κάνουμε ό,τι είναι δυνατόν προκειμένου να αποκατασταθεί η λειτουργία των ανελκυστήρων το συντομότερο δυνατόν ή να επιτρέψουμε στους συναδέλφους να ψηφίσουν στους ανελκυστήρες.

<CHAPTER ID="013">
Δημοκρατία, ανθρώπινα δικαιώματα και νέα συμφωνία εταιρικής σχέσης και συνεργασίας ΕΕ/Βιετνάμ (συζήτηση)
<SPEAKER ID="351" NAME="Πρόεδρος">
" ημερήσια διάταξη προβλέπει τη συζήτηση επί των εξής θεμάτων:
<P>
την προφορική ερώτηση προς το Συμβούλιο που υπέβαλε ο Marco Cappato, εξ ονόματος της Ομάδας ALDE, για τη Δημοκρατία, τα ανθρώπινα δικαιώματα και τη νέα συμφωνία εταιρικής σχέσης και συνεργασίας ΕΕ-Βιετνάμ - B6-0473/2008) και
<P>
την προφορική ερώτηση προς την Επιτροπή που υπέβαλε ο Marco Cappato, εξ ονόματος της Ομάδας ALDE, για τη Δημοκρατία, τα ανθρώπινα δικαιώματα και τη νέα συμφωνία εταιρικής σχέσης και συνεργασίας ΕΕ-Βιετνάμ - B6-0474/2008).
<SPEAKER ID="352" NAME="Marco Cappato">
συντάκτης. - (IT) Κύριε Πρόεδρε, Επίτροπε, εκπρόσωπου του Συμβουλίου, κυρίες και κύριοι, πραγματοποιούνται διαπραγματεύσεις για τη νέα συμφωνία συνεργασίας με το Βιετνάμ και πιστεύω ότι είναι σημαντικό να ενημερωθεί το Κοινοβούλιο για την ουσία των διαπραγματεύσεων, ιδιαίτερα όσον αφορά τα ανθρώπινα δικαιώματα και τη δημοκρατία.
<P>
Δεν ισχυριζόμαστε ότι μέσω συμφωνιών συνεργασίας μπορούμε με το πάτημα ενός κουμπιού ως εκ θαύματος να εξασφαλίσουμε το σεβασμό της δημοκρατίας και των ανθρώπινων δικαιωμάτων στο Βιετνάμ ή αλλού. Αυτό που απαιτεί η ευρωπαϊκή μας νομοθεσία να κάνουμε, όμως, είναι να αρνηθούμε να αποδεχτούμε τις σοβαρές, συστηματικές παραβιάσεις των ανθρωπίνων δικαιωμάτων και της δημοκρατίας. Γνωρίζουμε ότι δεν διαθέτουμε ανεξάντλητους πόρους για να επιβάλλουμε αυτόν το σεβασμό. Γνωρίζουμε όμως ότι η εκ νέου διαπραγμάτευση των συμφωνιών συνεργασίας μπορεί να αποτελέσει μια καλή ευκαιρία για να υπάρξει τουλάχιστον κάποια πρόοδος στις πιο σοβαρές και πιο συστηματικές παραβιάσεις.
<P>
Ελπίζω ότι στο ψήφισμα που θα εγκριθεί αύριο αυτό το Κοινοβούλιο θα μπορέσει να θέσει στην Επιτροπή και το Συμβούλιο κάποια ιδιαίτερα σοβαρά ζητήματα, τα οποία επίσης θίχτηκαν στην ακρόαση που πραγματοποιήθηκε στην Υποεπιτροπή Ανθρωπίνων δικαιωμάτων του Κοινοβουλίου, με φυσιογνωμίες όπως ο Kok Ksor, ο Vo Van Ai και μέλη του μη βίαιου ριζοσπαστικού κόμματος, μεταξύ άλλων.
<P>
Πρώτον, η κατάσταση της μειονότητας Degar, οι οποίοι είναι Χριστιανοί στα κεντρικά υψίπεδα του Βιετνάμ: εξακολουθούν να συλλαμβάνονται κατά χιλιάδες και ακόμα δεν υπάρχει ελεύθερη πρόσβαση στα κεντρικά υψίπεδα του Βιετνάμ στους διεθνείς παρατηρητές, ιδιαίτερα στα "νωμένα Έθνη. Τώρα που το Βιετνάμ συμμετέχει στο Συμβούλιο Ασφαλείας των "νωμένων Εθνών, αυτό πρέπει να πάψει να συμβαίνει: οι εκατοντάδες πολιτικοί κρατούμενοι που κρατούνται σήμερα πρέπει να ελευθερωθούν.
<P>
Υπάρχει τεράστια πρόβλημα όσον αφορά τη θρησκευτική ελευθερία και το Βιετνάμ πρέπει να απαντήσει σε αυτό προτού υπογραφεί μια νέα συμφωνία, ιδιαίτερα την αδυναμία του να αναγνωρίσει την Ενοποιημένη Βουδιστική Εκκλησία. Ο Thich Quang Do, η ηγέτης της εκκλησίας, τελεί ακόμα υπό κράτηση και οι εκτάσεις γης που ανήκουν στους Καθολικούς είναι ακόμα κατασχεμένες. Έχει έρθει η ώρα το Βιετνάμ να κατάργηση τους νόμους που ποινικοποιούν τις διαμαρτυρίες και τις θρησκευτικές δραστηριότητες.
<P>
Επίτροπε, κύριε εν ενεργεία Πρόεδρε του Συμβουλίου, το αίτημά μας είναι επομένως συγκεκριμένο: μπορούμε να εξασφαλίσουμε ότι αυτά τα προβλήματα, τουλάχιστον αυτές οι σοβαρές παραβιάσεις ανθρωπίνων δικαιωμάτων θα επιλυθούν πριν τη σύναψη μιας νέας συμφωνίας συνεργασίας;
<SPEAKER ID="353" NAME="Jean-Pierre Jouyet">
Εν Ενεργεία Πρόεδρος του Συμβουλίου. (FR) Κύριε Πρόεδρε, Επίτροπε, κυρίες και κύριοι, κύριε Cappato, χαίρομαι που βρίσκομαι και πάλι κοντά σας σήμερα.
<P>
Παρακολουθούμε την κατάσταση των ανθρωπίνων δικαιωμάτων στο Βιετνάμ πολύ στενά και η Προεδρεία μόλις πρόσφατα είχε την ευκαιρία να εκφράσει την ανησυχία της για μία ακόμη φορά μετά τις καταδίκες που επιβλήθηκαν συγκεκριμένα σε δύο δημοσιογράφους οι οποίοι είχαν γράψει για υποθέσεις διαφθοράς. Το Συμβούλιο και η Επιτροπή διατηρούν τακτικό διάλογο με το Βιετνάμ πάνω στο θέμα των ανθρωπίνων δικαιωμάτων, σε συνομιλίες που πραγματοποιούνται δύο φορές το χρόνο. " τελευταία συνάντηση, που πραγματοποιήθηκε στο Ανόι στις 10 Ιουνίου 2008, μας επέτρεψε να καταπιαστούμε, αφενός, με τη γενική κατάσταση των ανθρωπίνων δικαιωμάτων στο Βιετνάμ, και, συγκριμένα, την ελευθερία έκφρασης, την κατάσταση των μειονοτήτων και την επιβολή της θανατικής ποινής, όπως επίσης και με αρκετές μεμονωμένες υποθέσεις.
<P>
Πέραν αυτού του διαλόγου, αρκετά πιο επιλεκτικά μέτρα λαμβάνονται όσον αφορά μεμονωμένες υποθέσεις, όπου οι συλλήψεις ή οι καταδίκες μας φαίνεται ότι υπονομεύουν το σεβασμό των πολιτικών ελευθεριών και τις διεθνείς δεσμεύσεις και, συγκεκριμένα το Διεθνές Σύμφωνο για τα Ατομικά και Πολιτικά Δικαιώματα, το οποίο έχει κυρωθεί από το Βιετνάμ.
<P>
Επιπλέον, με την ευκαιρία της Ευρωπαϊκής "μέρας κατά της θανατικής ποινής, στις 10 Οκτωβρίου, για μία ακόμη φορά εξηγήσαμε την πολύ σαφή θέση μας πάνω σε αυτό το θέμα στις βιετναμέζικες αρχές. Φάνηκαν να δέχονται το μήνυμά μας και έθιξαν τη μεταρρύθμιση του ποινικού κώδικα που συντελείται σήμερα, μια μεταρρύθμιση που αναμένεται να μειώσει τον αριθμό των εγκλημάτων που τιμωρούνται με τη θανατική ποινή. Αυτό είναι το λιγότερο που θα μπορούσαν να κάνουν.
<P>
Κυρίες και κύριοι, όπως μπορείτε πολύ καλά να δείτε, το θέμα των ανθρωπίνων δικαιωμάτων είναι ένα σημαντικό στοιχείο των σχέσεών μας με το Βιετνάμ. Είναι ένα λεπτό ζήτημα. Κύριε Cappato, αναφέρατε την κατάσταση των Χριστιανών στο κεντρικό Βιετνάμ, ένα ζήτημα με το οποίο είμαστε ιδιαίτερα προσεκτικοί και σας ευχαριστώ που το αναφέρατε. Θα ήθελα να επιστήσω την προσοχή σας στο ότι η Ευρωπαϊκή Ένωση είναι η μοναδική δύναμη που ακολουθεί μια τόσο παγκόσμια και αποφασιστική πολιτική σε αυτό το θέμα και αυτό κάποιες φορές μας καθιστά στόχο κριτικής από τον εταίρο μας. Θέλω όμως να είμαι σαφής επ' αυτού. θα ακολουθήσουμε αυτήν την πολιτική με αποφασιστικότητα.
<P>
Θα ήθελα τώρα να αναφερθώ στη μελλοντική Συμφωνία Εταιρικής Σχέσης και Συνεργασίας, ο διάλογος για την οποία είναι σε εξέλιξη. Ένας νέος κύκλος συνομιλιών τελεί επί του παρόντος σε εξέλιξη στο Ανόι και θα συνεχιστεί έως τις 22 Οκτωβρίου. Όπως οποιαδήποτε συμφωνία που συνάπτει η Ευρωπαϊκή Ένωση με τρίτη χώρα, αυτή η συμφωνία πρέπει να περιλαμβάνει μια πολύ σημαντική ρήτρα για τα ανθρώπινα δικαιώματα. Αυτή η ρήτρα θα αποτελεί ένα ουσιαστικό στοιχείο της μελλοντικής συμφωνίας, η οποία μπορεί ακόμα και να ανασταλεί ή να ακυρωθεί εάν ένα από τα μέρη τη αθετήσει - θέλω να επιμείνω σε αυτό το ζήτημα. Σε αυτό το στάδιο των διαπραγματεύσεων, το Βιετνάμ δεν έχει αμφισβητήσει την αρχή μιας τέτοιας ρήτρας. Και πάλι, αυτό είναι το λιγότερο που μπορεί να κάνει. Πρόκειται για ένα θετικό σημάδι από την πλευρά του Βιετνάμ και μια πρακτική δέσμευση από την πλευρά του να σεβαστεί τα ανθρώπινα δικαιώματα. " Ευρωπαϊκή Ένωση θα έχει έτσι στη διάθεσή της ένα ισχυρό νομικό εργαλείο για να εγγυηθεί το σεβασμό των ανθρωπίνων δικαιωμάτων αμέσως μόλις κυρωθεί η συμφωνία.
<P>
Κυρίες και κύριοι, κύριε Cappato, συμφωνούμε μαζί σας ότι η κατάσταση των ανθρωπίνων δικαιωμάτων στο Βιετνάμ χρειάζεται βελτίωση. Θεωρούμε ότι οι ενέργειες στις οποίες προβαίναμε επί σειρά ετών βοηθούν πλέον στη βελτίωσή της, αλλά πέραν αυτού, κατά την άποψή μας είναι η υπογραφή μιας μελλοντικής Συμφωνίας Εταιρικής Σχέσης και Συνεργασίας που θα μας επιτρέψει σε αυτήν την περίπτωση όπως και σε άλλες να χρησιμοποιήσουμε τη ρήτρα για τα ανθρώπινα δικαιώματα για να εξασφαλίσουμε το βέλτιστο δυνατό πλαίσιο για την αντιμετώπιση αυτού του ζητήματος με το Βιετνάμ. Φυσικά, θα ενημερώνουμε πλήρως αυτό το Σώμα για τις εξελίξεις των διαπραγματεύσεων οι οποίες, να σας υπενθυμίσω, είναι σε εξέλιξη.
<SPEAKER ID="354" NAME="Benita Ferrero-Waldner">
Μέλος της Επιτροπής. - (ES) Κύριε Πρόεδρε, παρακαλώ συγχωρέστε με που διέκοψα τη διαδικασία ακούγοντας για μια στιγμή κάποιους βουλευτές σας.
<SPEAKER ID="355" NAME="Πρόεδρος">
Επίτροπε, δεν είναι δική σας ευθύνη εάν βουλευτές έρχονται και σας αποσπούν την προσοχή με κάποιο άσχετο θέμα, επιδεικνύοντας σαφή έλλειψη αλληλεγγύης προς τον βουλευτή που έχει το λόγο εκείνη τη στιγμή. Για το λόγο αυτό σας συγχωρούμε και είναι οι βουλευτές εκείνοι που πρέπει να λάβουν υπόψη τους ότι όταν μιλάει ένας από εμάς, δεν θα πρέπει να αποσπούν την προσοχή του εν ενεργεία Προέδρου του Συμβουλίου ή οποιουδήποτε άλλου μιλά εξ ονόματος της Επιτροπής. Σας παρακαλώ συνεχίστε.
<SPEAKER ID="356" NAME="Benita Ferrero-Waldner">
Μέλος της Επιτροπής. - (FR) Κύριε Πρόεδρε, κυρίες και κύριοι του Συμβουλίου, και φυσικά, κυρίες και κύριοι αυτού του Σώματος, κύριε Cappato, η Επιτροπή είναι πολύ ευχαριστημένη με την προσοχή που δείχνει το Κοινοβούλιο στη διαπραγμάτευση μια Συμφωνίας Εταιρικής Σχέσης και Συνεργασίας με το Βιετνάμ, όπως και στην κατάσταση των ανθρωπίνων δικαιωμάτων σε αυτήν τη χώρα.
<P>
" συζήτησή μας είναι πολύ επίκαιρη, αφού ακριβώς σήμερα, όπως ανέφερε ο Πρόεδρός μας, διεξάγονται συνομιλίες στο Ανόι για τη διαπραγμάτευση αυτής της συμφωνίας. Μπορώ να σας πω ότι η κατάσταση των ανθρωπίνων δικαιωμάτων αποτελεί μια απόλυτα κρίσιμη ανησυχία της Ευρωπαϊκής Ένωσης στις σχέσεις της με το Βιετνάμ. Αληθεύει ότι αυτή η χώρα, παρά τα όποια συμβάντα, σημειώνει κάποια πρόοδο σε αυτόν τον τομέα. Σκέφτομαι συγκεκριμένα τις πρόσφατες προσπάθειες μείωσης του πεδίου εφαρμογής της θανατικής ποινής, να καθιερώσει, για παράδειγμα, ένα νομοθετικό πλαίσιο που να ορίζει τις προϋποθέσεις για την άσκηση της θρησκευτικής ελευθερίας και να διαχειριστεί καλύτερα το ζήτημα των εθνικών μειονοτήτων οι οποίες είχαν καταφύγει στην Καμπότζη και που επιστρέφουν τώρα στο Βιετνάμ.
<P>
Μολαταύτα - και έχετε δίκιο από αυτήν την άποψη - είναι σαφές ότι, τους τελευταίους μήνες, έχουν δυστυχώς αναπτυχθεί κάποιες ανησυχητικές τάσεις όσον αφορά, συγκεκριμένα, τη θρησκευτική ελευθερία και την ελευθερία της έκφρασης. Αυτές οι τάσεις απεικονίζονται πιο συγκεκριμένα στην παρενόχληση της καθολικής κοινότητας στο Ανόι και στην καταδίκη, την προηγούμενη εβδομάδα, δημοσιογράφων για τη διερεύνηση υποθέσεων διαφθοράς.
<P>
Όπως είπα στον Βιετναμέζο Αντιπρόεδρο της κυβέρνησης, τον κύριο Khiêm, όταν επισκέφτηκε πολύ πρόσφατα τις Βρυξέλλες, στις 17 Σεπτεμβρίου, θα ήταν καταστροφική για τη μακροπρόθεσμη σταθερότητα του Βιετνάμ και για τη διεθνή του αξιοπιστία εάν οι σημερινές οικονομικές και κοινωνικές δυσκολίες σε αυτήν τη χώρα οδηγούσαν στην ενστικτώδη υποτροπή στον απολυταρχισμό και την καταπίεση.
<P>
Σήμερα περισσότερο από ποτέ, το Βιετνάμ πρέπει, αντιθέτως, να καθιερώσει μηχανισμούς που αποσκοπούν να επιτρέπουν την ειρηνική έκφραση των εντάσεων και της κοινωνικής απογοήτευσης που αισθάνονται οι πολίτες σε αυτήν τη χώρα. Αυτό είναι ένα μήνυμα που ο Πρόεδρος Barroso θα επαναλάβει και αυτήν την εβδομάδα όταν συναντηθεί με τον Πρωθυπουργό Dung στο περιθώριο της Συνόδου Κορυφής της ASEM στο Πεκίνο. Αυτό θα είναι το μήνυμα της Ευρωπαϊκής Ένωσης στη διάρκεια του επόμενου κύκλου του Διαλόγου για τα Ανθρώπινα Δικαιώματα ΕΕ-Βιετνάμ, που επίσης θα πραγματοποιηθεί στο Ανόι, το Δεκέμβριο. Το σχέδιο της Συμφωνίας Εταιρικής Σχέσης και Συνεργασίας που πρότεινε η ΕΕ στο Βιετνάμ επιβεβαιώνει και αυξάνει τη σημασία που αποδίδουμε στα ανθρώπινα δικαιώματα στις σχέσεις μας με αυτήν τη χώρα.
<P>
Πράγματι, το τρέχον σχέδιο της συμφωνίας, όπως είπε ο Πρόεδρός μας, περιέχει μια ζωτικής σημασίας, ανασταλτική ρήτρα για τα ανθρώπινα δικαιώματα. Παγιώνει τον τακτικό διάλογο ΕΕ-Βιετνάμ για τα ανθρώπινα δικαιώματα κατοχυρώνοντάς το νομικά και προβλέπει να βοηθήσουμε το Βιετνάμ να εφοδιαστεί με ένα εθνικό σχέδιο δράσης για τα ανθρώπινα δικαιώματα. Περιλαμβάνει μια ολόκληρη σειρά αναλυτικών διατάξεων για τη συμμόρφωση με το εργατικό δίκαιο, τη χρηστή διακυβέρνηση και την προώθηση της έννομης τάξης. Περιέχει επίσης μια ρήτρα για το Διεθνές Ποινικό Δικαστήριο. Αυτή η συμφωνία είναι επομένως ένα νομικό μέσο και ένας μοχλός για πολιτικές ενέργειες που πιστεύω ότι χρειαζόμαστε για να αυξήσουμε την εμπλοκή μας στους τομείς των ανθρωπίνων δικαιωμάτων και του εκδημοκρατισμού.
<SPEAKER ID="357" NAME="Charles Tannock">
εξ ονόματος της Ομάδας PPE-DE. - Κύριε Πρόεδρε, οφείλω να πω - και μετά λύπης - ότι εξακολουθώ να είμαι επιφυλακτικός για το εάν η ρήτρα για τα ανθρώπινα δικαιώματα στο πλαίσιο της συμφωνίας συνεργασίας ΕΕ-Βιετνάμ αξίζει ακόμα και το χαρτί στο οποίο είναι γραμμένη.
<P>
Οι ευγενείς προθέσεις που εμπεριέχει αποτελούν έναν αντικατοπτρισμό, δικαιολογημένα, των κοινών μας ευρωπαϊκών αξιών, αλλά πιστεύω ότι δεν είναι τίποτα άλλο από μια βιτρίνα και μια κατανοητή παραχώρηση στην ισχυρή οργανωμένη ομάδα πίεσης των ανθρωπίνων δικαιωμάτων εντός της Ένωσης. Εξάλλου, η Κίνα είναι πλέον ο δεύτερος μεγαλύτερος εμπορικός εταίρος της ΕΕ, κι όμως η Κομμουνιστική δικτατορία στο Πεκίνο δεν δίνει καμία σημασία στις ανησυχίες μας για τα ανθρώπινα δικαιώματα. Πράγματι, ορισμένες φορές αναρωτιέμαι εάν αξίζει καν τον κόπο να θίγουμε πια αυτό το θέμα.
<P>
" πολιτική καταπίεση και οι παραβιάσεις των ανθρωπίνων δικαιωμάτων στην Κίνα τείνουν να μας αποσπούν την προσοχή από τα όσα γίνονται στο γειτονικό Βιετνάμ, όπου η κατάσταση είναι εξίσου απάνθρωπη. Οι διαμαρτυρόμενοι υπέρ της δημοκρατίας και οι θρησκευτικές μειονότητες φυλακίζονται, οι δημοσιογράφοι εκφοβίζονται να σωπαίνου και οι ελευθερίες που θεωρούμε δεδομένες εδώ στην Ευρώπη, όπως ένα μη λογοκριμένο Ίντερνετ, εκεί απλά δεν υπάρχουν.
<P>
Για το λόγο αυτό πέρσι πρότεινα, με τον κύριο Cappato και άλλους ο Thich Quang Do να προταθεί για το Νόμπελ Ειρήνης. Αυτός ο θαρραλέος Βουδιστής καλόγερος έχει υποστεί επί πολλά χρόνια εκφοβισμούς και φυλακίσεις στον αγώνα του για τη θρησκευτική ελευθερία και τα ανθρώπινα δικαιώματα.
<P>
Το Βιετνάμ συνοψίζει το δίλημμα που αντιμετωπίζει η Ευρωπαϊκή Ένωση. Πόσο θα πρέπει να μετράνε τα ανθρώπινα δικαιώματα στις εμπορικές μας σχέσεις με τρίτες χώρες όταν προβλέπονται επισήμως σε εμπορικές συμφωνίες και συμφωνίες εταιρικής σχέσης; Και μπορούν οι ισχυρότεροι οικονομικοί δεσμοί από μόνοι τους να ασκήσουν θετικές πιέσεις για τα πολιτικά και ανθρώπινα δικαιώματα και για δημοκρατικές μεταρρυθμίσεις;
<P>
Αυτά είναι δύσκολα ερωτήματα με τα οποία θα πρέπει να ασχοληθεί η νέα Επίτροπος εμπορίου από τη Βρετανία, η Βαρόνη Ashton. Πιστεύω ότι οι κοινές Μας αξίες δεν είναι διαπραγματεύσιμες. Για το λόγο αυτό, καλώ την Επιτροπή και το Συμβούλιο είτε να είναι ειλικρινείς και να εγκαταλείψουν αυτήν την προσποίηση καταργώντας αυτές τις ρήτρες για τα ανθρώπινα δικαιώματα και τη δημοκρατία ή ανυπόκριτα και ειλικρινά να καταστήσουν τις τρίτες χώρες υπόλογες για την απρόκλητη παραβίαση των αξιών τις οποίες όλοι θεωρούμε ιερές. Θέλω να αποτίσω φόρο τιμής στον κύριο Cappato και τη θαυμάσια δουλειά του για το συγκεκριμένο θέμα.
<SPEAKER ID="358" NAME="Barbara Weiler">
εξ ονόματος της ομάδας PSE. - (DE) Κύριε Πρόεδρε, κυρίες και κύριοι, εμείς στην Ευρώπη τρέφουμε βαθιά κατανόηση, έντονο ενδιαφέρον και μεγάλη συμπάθεια για το λαό του Βιετνάμ. " ομάδα μου θυμάται ακόμη πολύ καλά τον τρομερό βασανισμό και την καταστροφή που προκάλεσαν οι πόλεμοι και η κατοχή στο Βιετνάμ, όχι μόνο από τις "νωμένες Πολιτείες αλλά και από ευρωπαϊκές χώρες.
<P>
Το Βιετνάμ εξελίσσεται πλέον σε μια ιδιαίτερα δυναμική και συναρπαστική περιοχή στη νοτιοανατολική Ασία. Τα 10 κράτη μέλη της ASEAN δεν είναι όλα δημοκρατίες όπως αντιλαμβανόμαστε τον όρο εδώ στην Ευρώπη, αλλά τα πράγματα αλλάζουν. Ο νέος Χάρτης της ASEAN δείχνει συγκεκριμένα ότι οι παραβιάσεις των ανθρωπίνων δικαιωμάτων δεν μπορούν να αγνοούνται, κύριε Tannock και οι διαπραγματεύσεις που οδηγούν σε αυτόν αποδεικνύουν ότι οι παραβιάσεις των ανθρωπίνων δικαιωμάτων είναι ένα θέμα που τους απασχολεί.
<P>
Τώρα είναι μια ιδιαίτερη καλή συγκυρία γιατί οι διαπραγματεύσεις ξανάρχισαν, η συμφωνία συνεργασίας του 1995 τελεί υπό νέα διαπραγμάτευση. Είναι αλήθεια ότι μετά την Κίνα η Ευρωπαϊκή Ένωση είναι ο μεγαλύτερος εμπορικός εταίρος του Βιετνάμ και είναι ακριβώς γι' αυτόν το λόγο που θα μπορέσουμε να σημειώσουμε κάποια πρόοδο. Οι συμφωνίες εταιρικής σχέσης σαφώς και δεν είναι άσκοπες.
<P>
" Ομάδα των Σοσιαλιστών στο Ευρωπαϊκό Κοινοβούλιο καλεί την Επιτροπή να καταβάλει προσπάθειες ώστε να εξασφαλίσει ότι διασφαλίζονται η ελευθεροτυπία, οι ελευθερίες των μειονοτήτων και των ακτιβιστών της δημοκρατίας, η ανεξιθρησκία και, ασφαλώς, η ελευθερία δραστηριοποίησης των παρατηρητών του Ο"Ε. Τότε θα μπορέσουμε να αναπτύξουμε μια ακόμη στενότερη φιλία με αυτήν την όμορφη χώρα.
<SPEAKER ID="359" NAME="Αθανάσιος Παφίλης">
εξ ονόματος της Ομάδας GUE/NGL. - (EL) Κύριε Πρόεδρε, καταλαβαίνουμε πολύ καλά ότι ο ιμπεριαλισμός και οι εκπρόσωποί του, η Ευρωπαϊκή Ένωση και οι "νωμένες Πολιτείες της Αμερικής και όσοι τους στηρίζουν, δεν πρόκειται να ξεχάσουν το Βιετνάμ γιατί αποτέλεσε παγκόσμιο σύμβολο: ο λαός του νίκησε και τον γαλλικό και τον αμερικανικό ιμπεριαλισμό και απέκτησε την ανεξαρτησία του.
<P>
Τα πανομοιότυπα ψηφίσματα που προτείνονται σήμερα είναι απαράδεκτα και καλούν το Βιετνάμ να συμμορφωθεί με τις υποδείξεις της Ευρωπαϊκής Ένωσης. Ό,τι δεν πετύχατε με τα όπλα, προσπαθείτε τώρα να το πετύχετε με οικονομικούς εκβιασμούς. Σε αυτό αποσκοπούν οι ρήτρες που έχετε θεσπίσει για δήθεν σεβασμό των ανθρωπίνων δικαιωμάτων και της δημοκρατίας.
<P>
Αφού λοιπόν επικαλείσθε τα ανθρώπινα δικαιώματα, σας ερωτώ όλους, και τον κύριο Cappato, να μας απαντήσετε: υπάρχουν δεκάδες χιλιάδες άνθρωποι στο Βιετνάμ που υποφέρουν από τον πορτοκαλή παράγοντα (agent orange), ένα απάνθρωπο χημικό και βιολογικό όπλο που χρησιμοποίησαν οι "νωμένες Πολιτείες της Αμερικής. Υπάρχουν χιλιάδες τερατογενέσεις, θάνατοι από καρκίνο, ερήμωση ολόκληρων περιοχών από τη χρήση αυτή του όπλου που παρήγαγε η γνωστή εταιρία Monsanto.
<P>
Αυτοί οι άνθρωποι, που βασανίζονται και πεθαίνουν ακόμη, δεν έχουν ανθρώπινα δικαιώματα και το ύψιστο ανθρώπινο δικαίωμα, το δικαίωμα στη ζωή; Γιατί λοιπόν δεν στηρίζετε την απαίτηση της κυβέρνησης του Βιετνάμ και των θυμάτων για αποζημίωση και αντιμετώπιση των συνεπειών από αυτόν τον απαγορευμένο βιοχημικό πόλεμο αλλά στηρίζετε τα υποτιθέμενα ανθρώπινα δικαιώματα για επιστροφή της εκκλησιαστικής περιουσίας που ανήκει στο λαό;
<P>
Να γιατί η επίκληση των ανθρωπίνων δικαιωμάτων είναι υποκρισία. Αρμόδιος να λύσει τα προβλήματά του είναι ο λαός του Βιετνάμ και όχι εκείνοι που, σε τελευταία ανάλυση, έπρεπε να του ζητήσουν συγνώμη γιατί δολοφόνησαν 1 εκατομμύριο ανθρώπους με τον πόλεμο που εξαπέλυσαν εναντίον του. Αυτό που απαιτείται είναι μία ισότιμη, αμοιβαία, επωφελής οικονομική συνεργασία χωρίς πολιτικούς και οικονομικούς εκβιασμούς.
<SPEAKER ID="361" NAME="Jim Allister" AFFILIATION="NI">
Κύριε Πρόεδρε, παρά τις παλαιότερες διαμαρτυρίες της βιετναμέζικης κυβέρνησης ότι εγγυώνται τη θρησκευτική ελευθερία και παρά τις φιλότιμες προσπάθειες του τελευταίου ομιλητή να συγκαλύψει το καθεστώς στο Βιετνάμ, η πραγματικότητα είναι πολύ διαφορετική, ιδιαίτερα για τις απομονωμένες ομάδες χριστιανών. Ενώ η κατάσχεση εκκλησιαστικής περιουσίας είναι διαδεδομένη, εκείνοι που σχετίζονται με μη καταχωρημένες ευαγγελικές εκκλησίες κατ' οίκον αποτελούν ιδιαίτερους στόχους κρατικής δίωξης. Μόλις πριν από μερικούς μήνες, ένας νέος άντρας που αρνήθηκε να αποκηρύξει τη χριστιανική του πίστη πέθανε από τραύματα που του προκλήθηκαν στη διάρκεια επίσημης ανάκρισης. Εκατοντάδες παραμένουν φυλακισμένοι για την πίστη τους όπου μαστίζει η κακομεταχείριση . Χαιρετίζω το θάρρος τους, καταδικάζω τους διώκτες τους, αλλά πάνω απ' όλα απευθύνω έκκληση σε αυτήν την ΕΕ να μη βάλει τη βελτίωση των σχέσεων με το Βιετνάμ και το εμπόριο πάνω από την υπεράσπιση και την αξίωση των βασικών ανθρωπίνων δικαιωμάτων για αυτούς τους ανθρώπους με την τόσο βαθιά πίστη. Δεν πρέπει, για χάρη του εμπορίου ή άλλου βραχυπρόθεσμου κέρδους, να εξυγιάνουμε το εξωφρενικό ιστορικό του Ανόι στα ανθρώπινα δικαιώματα.
<SPEAKER ID="362" NAME="Bernd Posselt" AFFILIATION="PPE-DE">
(DE) Κύριε Πρόεδρε, το Βιετνάμ είναι μια χώρα που ανοίγει ολοένα και περισσότερο τις πόρτες του στην Ευρωπαϊκή Ένωση, αλλά έχει ένα σοβαρό εμπόδιο και αυτό είναι τα ανθρώπινα δικαιώματα και οι θεμελιώδεις ελευθερίες. Ως προς αυτό το θέμα, θα ήθελα να στρέψουμε την προσοχή μας ιδιαίτερα στη θρησκευτική ελευθερία, ακριβώς όπως γίνεται, ευτυχώς, και σε αυτό το ψήφισμα. Οι χριστιανοί στο Βιετνάμ υφίστανται διωγμούς και ο Αρχιεπίσκοπος του Augsburg, ο οποίος ανησυχεί ιδιαίτερα για τους υπό δίωξη Χριστιανούς, είναι σήμερα εδώ για να μιλήσει μαζί για αυτό το θέμα. Επιπλέον, οι Βουδιστές και άλλες θρησκευτικές ομάδες επίσης εμποδίζονται και διώκονται στην άσκηση της θρησκείας τους.
<P>
Μπορούμε να το καταστήσουμε αρκετά σαφές ότι είναι καθήκον μας να προσπαθήσουμε να εξασφαλίσουμε το Βιετνάμ να γίνει ένας ίσος εταίρος, να ανοιχτεί και να έρθει πιο κοντά σε μας. Αυτό όμως δεν πρέπει να γίνει εις βάρος των θεμελιωδών ανθρωπίνων δικαιωμάτων, αλλά πρέπει να βασίζεται σε μια δίκαιη εταιρική σχέση θεμελιωμένη στα θεμελιώδη ανθρώπινα δικαιώματα.
<SPEAKER ID="363" NAME="Richard Howitt" AFFILIATION="PSE">
Κύριε Πρόεδρε, το ψήφισμά μας σήμερα δεν θίγει απλά τις ανησυχίες μας για την ελευθερία έκφρασης, την καταπίεση της διαμαρτυρίας και των θρησκευτικών διακρίσεων στο Βιετνάμ. Καλεί την Ευρωπαϊκή Ένωση να εξηγήσει τι επιτυγχάνεται μέσω του διαλόγου μας για τα ανθρώπινα δικαιώματα και να ορίσει σαφείς δείκτες αναφοράς για τη βελτίωση στην πορεία προς μιας Συμφωνία Εταιρικής Σχέσης και Συνεργασίας με το Βιετνάμ.
<P>
Δεν μπορούμε ποτέ να δεχτούμε ότι όταν ένας δημοσιογράφος αποκαλύπτει στοιχεία για υπεξαίρεση 750 000 δολαρίων μέσα στο Υπουργείο Μεταφορών, που εν μέρει χρησιμοποιήθηκαν σε στοιχήματα σε αγγλικούς ποδοσφαιρικούς αγώνες, αυτός ο δημοσιογράφος πρέπει να βρίσκεται στη φυλακή.
<P>
Δεν μπορούμε ποτέ να αποδεχτούμε τη χρήση της θανατικής ποινής για 29 διαφορετικά αδικήματα, για μας ούτε καν για ένα αδίκημα. Οι εκτελέσεις, μας έχουν πει, λαμβάνουν χώρα στις 4 π.μ., χωρίς προειδοποίηση, κάτι που σημαίνει ότι οι φυλακισμένοι δεν κοιμούνται ποτέ πριν τις έξι το πρωί από φόβο ότι έχει φτάσει το τέλος τους.
<P>
Και δεν μπορούμε ποτέ να δεχτούμε απειλές και εκφοβισμό κατά της καθολικής εκκλησίας όπως εκείνος που ακολούθησε τις ειρηνικές μαζικές διαμαρτυρίες στο Ανόι τον προηγούμενο μήνα. " Διεθνής Αμνηστία κατέγραψε μια γυναίκα που έφευγε από την εκκλησία και συνάντησε μια συμμορία που φώναζε "Σκοτώστε τον αρχιεπίσκοπο" και "Σκοτώστε τους ιερείς"
<P>
Το Βιετνάμ είναι μέρος του Διεθνούς Συμφώνου για τα Ατομικά και Πολιτικά Δικαιώματα από το 1982. Τα τρέχοντα στοιχεία δείχνουν μια σαφή παραβίαση των άρθρων 2 και 18. Πολύ περισσότερο δε, τον Ιούλιο το Βιετνάμ ανέλαβε την προεδρία του Συμβουλίου Ασφαλείας του Ο"Ε. Καλούμε τους ευρωπαίους διαπραγματευτές να καταστήσουν σαφές στη βιετναμέζικη κυβέρνηση ότι οποιαδήποτε φιλοδοξία υποστήριξης του διεθνούς δικαίου σε διεθνείς οργανισμούς θα πρέπει να συνδυάζεται με σεβασμό του και εντός του κράτους.
<SPEAKER ID="364" NAME="Konrad Szymański" AFFILIATION="UEN">
(PL) Πιστεύω ότι από τη λίστα των παραβιάσεων των ανθρωπίνων δικαιωμάτων στο Βιετνάμ είναι απαραίτητο να επισημάνουμε την κρατική βία προς τους Καθολικούς. " κυβέρνηση στο Ανόι μονόπλευρα ελέγχει την περιουσία της Καθολικής Εκκλησίας, παραβιάζοντας παλαιότερες δεσμεύσεις. Οι καθολικοί που αντιτίθενται στην κατάληψη κτιρίων στο Ανόι που ανήκουν στον Νούντσιο δέχονται επιθέσεις από εδικές ομάδες κρούσης. Ο αριθμός των φυλακισμένων λόγω συνείδησης όλο και αυξάνεται. Πρόσφατα, σημειώθηκαν κι άλλες συλλήψεις στο χώρο του μοναστηριού του τάγματος Most Holy Redeemer στην Thai Ha. Ο Αρχιεπίσκοπος του Ανόι, Quang Kiêt, τελεί υπό κατ' οίκον κράτηση και παραμένει υπό επιτήρηση, ζώντας με το φόβο για την ζωή του. Αν και το Βιετνάμ έχει σχετικά ανοίξει τις πόρτες του από οικονομική και κοινωνική άποψη, έχει εξελιχθεί σε μια χώρα όπου οι Χριστιανοί διώκονται ολοένα και περισσότερο. " νέα συμφωνία ανάμεσα στην Ευρωπαϊκή Ένωση και το Βιετνάμ πρέπει να αντιμετωπίσει το ζήτημα της θρησκευτικής ελευθερίας σε αυτήν τη χώρα. Αλλιώς, δεν πρέπει να υπογραφεί.
<SPEAKER ID="365" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα να πω στον κύριο Παφίλη ότι ο πόλεμος στο Βιετνάμ σήμερα είναι ο πόλεμος που διεξάγεται από το βιετναμέζικο καθεστώς κατά του ίδιου του του λαού, των Βιετναμέζων, των Khmer Krom και των Degard.
<P>
Θα υπάρχει ρήτρα για τα ανθρώπινα δικαιώματα στη νέα συμφωνία. Αυτό είναι κάτι καλό, αλλά ήδη υπάρχει μια ρήτρα στη σημερινή συμφωνία και δεν κατορθώνουμε να εξασφαλίσουμε την τήρησή της. Επομένως το αίτημά μας, το οποίο πιστεύω είναι πολύ σημαντικό, είναι πριν υπογραφεί μια νέα συμφωνία να εξασφαλίσουμε παραχωρήσεις σε βασικές πτυχές όπου πραγματοποιείται συστηματική παραβίαση των ανθρωπίνων δικαιωμάτων: η πρόσβαση στα κεντρικά υψίπεδα του Βιετνάμ, η απελευθέρωση των πολιτικών κρατουμένων και η αναγνώριση της Βουδιστικής Εκκλησίας και της περιουσίας των Καθολικών, γιατί αν δεν πετύχουμε κάτι πριν την υπογραφή της συμφωνίας, θα είναι αδύνατο να απαιτήσουμε ακολούθως το σεβασμό του ευρωπαϊκού και διεθνούς δικαίου, αφού υπογραφεί η συμφωνία.
<SPEAKER ID="366" NAME="Jean-Pierre Jouyet" LANGUAGE="FR">
Κύριε Πρόεδρε, κυρίες και κύριοι, κύριε Cappato, πιστεύω, αφενός, ότι δεν θα πρέπει να συγχέουμε το τι σημαίνει να έχει υπάρξει κανείς θύμα του ιμπεριαλισμού με το να γνωρίζουμε, σήμερα, τι σημαίνει σεβασμός των ανθρωπίνων δικαιωμάτων. Από την πλευρά μου, δεν θα σύγκρινα τα θύματα των βιοχημικών όπλων με εκείνους που είναι θύματα επιθέσεων για τις θρησκευτικές ελευθερίες. Όλα αυτά αποτελούν ένα ενιαίο, απόλυτα αδιαίρετο σύνολο.
<P>
Για να απαντήσω στον κύριο Tannock, αλλά επίσης σε κάποιο βαθμό και στον κύριο Cappato, δεν θα έπρεπε να υποτιμάμε την αξία της ανασταλτικής ρήτρας όσον αφορά τα ανθρώπινα δικαιώματα. Ας σκεφτούμε απλά τη δυσκολία στη σύναψη άλλων συμφωνιών που συχνά τελούν υπό διαπραγμάτευση για σχεδόν 20 έτη με άλλες ομάδες κρατών - σκέφτομαι τα κράτη του Περσικού εν προκειμένω. Δεν έχουμε παρά να σκεφτούμε, επίσης, το ρόλο που παίζει αυτή η ρήτρα όσον αφορά ορισμένες χώρες εντός του πλαισίου της Συμφωνίας Cotonou. Αυτό δείχνει ότι η Ευρωπαϊκή Ένωση λαμβάνεται σοβαρά υπόψη για τις ανησυχίες της να προάγει τα ανθρώπινα δικαιώματα σε αυτές τις συμφωνίες.
<P>
Όσον αφορά δε τις πρόσθετες παραχωρήσεις που ζήτησε ο κύριος Cappato, είναι ακριβώς οι διαπραγματεύσεις που διεξάγει η Επιτροπή που πρέπει να μας επιτρέψουν να δούμε - και η Επίτροπος το τόνισε αυτό το σημείο - εάν έχει σημειωθεί πρόοδος από τις βιετναμέζικες αρχές σε αυτόν τον τομέα. Αυτή η πρόοδος θα αξιολογηθεί συνολικά. Και πάλι, πιστεύω ότι είναι μέσω του διαλόγου που θα δούμε πρόοδο στις σχέσεις αυτών των χωρών με την Ευρωπαϊκή Ένωση και είναι μέσω τέτοιων συμφωνιών και τέτοιων ρητρών που η Ένωση μπορεί καλύτερα να προάγει τις αξίες που εσείς κι εμείς, κύριε Cappato και οι υπόλοιπη σε αυτήν την αίθουσα, προφανώς θεωρούμε ακριβές.
<SPEAKER ID="367" NAME="Benita Ferrero-Waldner">
Μέλος της Επιτροπής. - Κύριε Πρόεδρε, πιστεύω ότι είναι απόλυτα ξεκάθαρο ότι όλοι θέλουμε να αντιμετωπιστεί το θέμα των ανθρωπίνων δικαιωμάτων οποτεδήποτε και οπουδήποτε είναι δυνατόν. Όπως είπα, μόλις αυτό έκανα πριν από λίγες εβδομάδες και το έκανα αυτό όταν επισκέφτηκε τη χώρα πριν από δύο χρόνια. Θυμάμαι ότι τότε μπόρεσα επίσης να πετύχω την απελευθέρωση μερικών φυλακισμένων, συνεπώς πράγματι υπάρχει η δυνατότητα. Κάτι που επίσης κάνουμε είναι να τους δίνουμε λίστες και να λέμε εδώ, εδώ κι εδώ, πρέπει κάτι να γίνει.
<P>
Πιστεύω επομένως ότι αυτή ήταν μια σημαντική συζήτηση γιατί έχει εστιάσει και πάλι τις ιδέες μας στο συγκεκριμένο ζήτημα των θρησκευτικών κοινοτήτων και, σε αυτήν τη συγκεκριμένη περίπτωση, των Χριστιανών και των Καθολικών. Πρέπει να εστιάσουμε σαφέστατα σε αυτά τα ζητήματα, αλλά ταυτόχρονα θα ήθελα επίσης να πω ότι γνωρίζουμε ότι το Βιετνάμ σήμερα αντιμετωπίζει επίσης μια δύσκολη οικονομική και κοινωνική κατάσταση, επομένως, εάν το Βιετνάμ δεν είναι προσεκτικό, δεν θα έρθουν επενδύσεις από ξένες χώρες, ιδιαίτερα ευρωπαϊκές χώρες. Αυτό είναι επίσης ένα πολύ καλό εργαλείο που έχουμε πέρα του απλού διαλόγου.
<P>
Για παράδειγμα, ασφαλώς και θα ζητήσουμε μια χειρονομία επιείκειας από την πλευρά των βιετναμέζικων αρχών υπέρ των δύο δημοσιογράφων που φυλακίστηκαν πρόσφατα και δικάστηκαν στο Ανόι επειδή χρησιμοποίησαν την ελευθερία έκφρασής τους. Αυτό είναι κάτι που σαφέστατα θα αναφέρουμε ξανά.
<P>
Τέλος, θα ήθελα να πω ότι το Βιετνάμ θα υποβληθεί την επόμενη φορά σε μια περιοδική, καθολική επανεξέταση της κατάστασής του ως προς τα ανθρώπινα δικαιώματα στη Γενεύη και αυτή θα είναι μία ακόμη εξαιρετική ευκαιρία να σημειώσουμε με σαφήνεια τα θέματα και να δούμε τι έχει επιτευχθεί έως εκείνη τη στιγμή.
<SPEAKER ID="368" NAME="Πρόεδρος">
" συζήτηση έληξε.
<P>
Έλαβα τέσσερις προτάσεις ψηφίσματος που κατατέθηκαν σύμφωνα με το άρθρο 108(5) του Κανονισμού.
<P>
" συζήτηση έληξε.
<P>
" ψηφοφορία θα πραγματοποιηθεί την Τετάρτη.

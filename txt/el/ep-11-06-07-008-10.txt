<CHAPTER ID="008-10">
10. Έβδομο πρόγραμμα πλαίσιο της Ευρωπαϊκής Ένωσης για τις δράσεις έρευνας, τεχνολογικής ανάπτυξης και επίδειξης (
<SPEAKER ID="135" NAME="Paweł Robert Kowal" AFFILIATION="ECR">
(PL) Κύριε Πρόεδρε, ενημέρωσα τη Γραμματεία ότι θα ήθελα να καταθέσω μια προφορική τροπολογία, η οποία συνεπάγεται ενδεχομένως τη διαγραφή της παραγράφου 27, διότι περιέχει αναληθείς πληροφορίες σχετικά με ένα σημαντικό επιστημονικό πρόγραμμα που ονομάζεται INDECT. Θα ήθελα να ενημερώσω το Κοινοβούλιο ότι το εν λόγω πρόγραμμα υποστηρίζεται από δεοντολογική αναθεώρηση. Υποβλήθηκε σε αυτήν την αναθεώρηση στις 15 Μαρτίου 2011 στις Βρυξέλλες, με τη συμμετοχή ειδικών από την Αυστρία, τη Γαλλία, τις Κάτω Χώρες, τη Γερμανία και το "νωμένο Βασίλειο. Ο έλεγχος δεοντολογίας επί του έργου αυτού του προγράμματος είχε θετικό αποτέλεσμα και αυτό έχει επικυρωθεί. Δεν έχουν διαπιστωθεί προβλήματα σε σχέση με τις δεοντολογικές πτυχές του προγράμματος. Οι δεοντολογικές πτυχές υποβάλλονται, ευθύς εξαρχής, σε διαρκείς ελέγχους από την Ευρωπαϊκή Επιτροπή. Θα ήθελα να το υπογραμμίσω αυτό και να ζητήσω από το Κοινοβούλιο να μεριμνήσει ώστε η έκθεσή μας να μην περιέχει πληροφορίες που δεν βασίζοντα σε τεκμηριωμένα στοιχεία. Πρόκειται για ένα πολύ σημαντικό πρόγραμμα επιστημονικής έρευνας που διεξάγεται από το Πανεπιστήμιο Επιστημών και Τεχνολογίας AGH της Κρακοβίας, καθώς και από μεγάλο αριθμό ευρωπαϊκών ιδρυμάτων έρευνας και τριτοβάθμιας εκπαίδευσης.

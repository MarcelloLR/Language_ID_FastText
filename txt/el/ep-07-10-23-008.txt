<CHAPTER ID="008">
Ημερήσια διάταξη
<SPEAKER ID="105" NAME="Πρόεδρος">
Κυρίες και κύριοι, με τη σύμφωνη γνώμη των πολιτικών ομάδων, και σύμφωνα με τον εσωτερικό μας Κανονισμό, προτείνω τις ακόλουθες τροποποιήσεις στην ημερήσια διάταξη για την τρέχουσα περίοδο συνόδου.
<P>
Καταρχάς, προτείνω να μετατεθεί η ψηφοφορία επί των προτάσεων ψηφισμάτων που κατατέθηκαν για την ολοκλήρωση της συζήτησης σχετικά με τη σύνοδο κορυφής ΕΕ-Ρωσίας στην επόμενη περίοδο συνόδου στις Βρυξέλλες.
<SPEAKER ID="106" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, λαμβάνω τον λόγο για μια παρατήρηση επί της διαδικασίας σύμφωνα με το άρθρο 166 του Κανονισμού και αναφορικά με τα άρθρα 45, 77, 89, 113 και 155. Χθες λάβαμε την απόφαση ότι αυτή την εβδομάδα θα εγκρίναμε ψήφισμα για τη διάσκεψη κορυφής ΕΕ-Ρωσίας, και η Ομάδα μου πιστεύει ότι θα πρέπει να εμμείνουμε σε αυτή. Γνωρίζω ότι γίνεται προσπάθεια για να ψηφίσουμε εκ νέου επί αυτής της απόφασης, αλλά ελπίζω ότι το Σώμα θα απορρίψει με σύνεση μια τόσο μυωπική προσέγγιση της πολιτικής.
<P>
(Χειροκροτήματα)
<SPEAKER ID="107" NAME="Πρόεδρος">
Υπάρχουν άλλες παρατηρήσεις;
<SPEAKER ID="108" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, αυτό αφορά και τους συναδέλφους βουλευτές. Δεν ενημερωθήκαμε γι' αυτό το αίτημα. Εχθές παρουσιάστηκε ένα πρόβλημα επικοινωνίας στο Σώμα. Δεν ενημερώθηκαν γι' αυτό το αίτημα ούτε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ούτε η Ομάδα μου. Αυτός είναι επίσης ο λόγος για τον οποίο θεωρήσαμε ότι αγνοούμαστε και γι' αυτό απείχαμε από την ψηφοφορία. Αμφότεροι -και ο συνάδελφός μου κ. Daul και εγώ- υποβάλαμε την πρόταση σήμερα το πρωί να εξεταστεί αυτό το ψήφισμα με προσοχή. Λαμβάνουμε υπόψη την επιθυμία να εγκριθεί ψήφισμα και την αποδεχόμαστε με την προϋπόθεση ότι το κείμενο θα καταρτιστεί με προσοχή. Μετά τη σύνοδο κορυφής θα έχουμε άλλωστε στα χέρια μας όλες τις διαθέσιμες πληροφορίες, γι' αυτό θεωρούμε σκόπιμη την αναβολή της πρότασης μέχρι την ολοκλήρωση της συνόδου.
<SPEAKER ID="109" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κύριε Πρόεδρε, δεν ξέρω πόσο καθαρές είναι οι επικοινωνίες εντός των μεγάλων Ομάδων. Εμείς όμως δηλώσαμε εξαρχής ότι επιθυμούμε την έγκριση ψηφίσματος - οι γενικοί γραμματείς έχουν ενημερωθεί επ' αυτού. Επισημάναμε ότι, εάν αντιταχθείτε σε αυτή την πρόταση, θα καταθέσουμε το κείμενο στην ψηφοφορία το πρωί της Δευτέρας, όπως έχουμε δικαίωμα. Αυτό δηλώσαμε εξαρχής και, αν δεν σας διαβιβάστηκε, το πρόβλημα είναι δικό σας και όχι δικό μας.
<P>
Ως προς το περιεχόμενο: τις τελευταίες εβδομάδες, λόγου χάρη, θεσπίστηκε νέος νόμος κατά των εξτρεμιστών στη Ρωσία ο οποίο περιορίζει σαφώς την ελευθεροτυπία και την ελευθερία έκφρασης γνώμης. Επιθυμούμε λοιπόν την έγκριση του ψηφίσματος πριν από τη σύνοδο κορυφής, προκειμένου να δώσουμε τη δυνατότητα στην ΕΕ να εκφράσει τη θέση μας σχετικά με την κατάσταση στη Ρωσία μέσω αυτού του ψηφίσματος. Αυτό δεν θα μας εμποδίσει να συντάξουμε και δεύτερο ψήφισμα σχετικά με τα αποτελέσματα, μετά τη σύνοδο κορυφής, όμως το παρόν Κοινοβούλιο, το οποίο θέλει να δρα πολιτικά, οφείλει επίσης να υιοθετήσει την πολιτική ελευθερία έκφρασης κατά πλειοψηφία πριν από τη σύνοδο κορυφής, έτσι ώστε να καταδειχθεί στην ηπειρωτική Ρωσία η πραγματική μας άποψη για την ελευθερία και τη δημοκρατία εδώ στο Ευρωπαϊκό Κοινοβούλιο.
<P>
(Χειροκροτήματα)
<SPEAKER ID="110" NAME="Martin Schulz" AFFILIATION="PSE">
(DE) Κύριε Πρόεδρε, όλοι φυσικά μπορούμε να συμφωνήσουμε με αυτή τη θέση. Ο κ. Cohn-Bendit εξέφρασε αυτό που όλοι σκεπτόμαστε. Ωστόσο, αυτό το Κοινοβούλιο διαθέτει έναν εσωτερικό Κανονισμό, όχι μόνο επειδή θέλουμε να ταλαιπωρούμε τους ανθρώπους, αλλά επειδή οι μεγάλες πολιτικές ομάδες με πολύ περισσότερα από 200 μέλη έχουν επίσης προβλήματα, τα οποία ίσως αντιμετωπίζετε σε μικρότερη έκταση, κύριε Cohn-Bendit, μιας και η Ομάδα σας είναι μικρότερη, συγκεκριμένα δε πρέπει να μας δίνεται η δυνατότητα να διεξαγάγουμε εσωτερική διαβούλευση για κάθε θέμα. Αν προσθέσουμε στα μέλη της Ομάδας μου τα μέλη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, διαπιστώνουμε ότι υπάρχουν πάνω από 450 βουλευτές σε αυτό το Κοινοβούλιο που χρειάζονται λίγο περισσότερο χρόνο για διαβούλευση.
<P>
Επιτρέψτε μου λοιπόν να υποβάλω την ακόλουθη πρόταση: αυτό που υποστήριξε εδώ ο κ. Cohn-Bendit, να διαβιβάσουμε δηλαδή στη ρωσική πλευρά ότι θεωρούμε αυτόν τον νόμο άδικο και ότι πρέπει να αποσυρθεί, από αυτό δε το σημείο μπορούν να αναλάβουν η Επιτροπή και το Συμβούλιο. " εν λόγω δήλωση θα εκφράζει ασφαλώς τη βούληση ολόκληρου του Ευρωπαϊκού Κοινοβουλίου, όπως άλλωστε κατέστη ήδη σαφές μέσω αυτής της συζήτησης.
<P>
Ένα ψήφισμα, όμως, που θα περιλαμβάνει 60-70 στοιχεία πρέπει να μπορεί να συζητηθεί έστω και λίγο, μιας και μόνον έτσι μπορεί να λειτουργήσει αποτελεσματικά. Ζητούμε λοιπόν η συζήτηση, το σχέδιο ψηφίσματος, και στη συνέχεια η ψηφοφορία να πραγματοποιηθούν στην επόμενη συνεδρίαση. Ο συμβιβασμός αυτός είναι πραγματικά δίκαιος. Σας παρακαλώ λοιπόν να τον δεχθείτε!
<SPEAKER ID="111" NAME="Πρόεδρος">
Κυρίες και κύριοι, σύμφωνα με τον εσωτερικό Κανονισμό μας, το ζήτημα που έθιξε ο κ. Watson είναι σωστό και προβλέπεται ρητώς στον Κανονισμό. Είναι εμφανές, ωστόσο, ότι επικρατεί διχογνωμία επί του θέματος.
<P>
Σύμφωνα με τον Κανονισμό, θα διευθετήσουμε το θέμα με τον μόνο τρόπο που έχουμε στη διάθεσή μας, ήτοι βάσει της κυριαρχίας του Κοινοβουλίου. Επομένως, θα πραγματοποιήσουμε δύο ψηφοφορίες: η πρώτη θα αφορά το εάν επιθυμείτε να ψηφίσουμε επί του θέματος αυτού. Εάν το αποτέλεσμα της ψηφοφορίας αυτής είναι αρνητικό, θα διατηρήσουμε αμετάβλητη την ημερήσια διάταξη και δεν θα υπάρξουν τροποποιήσεις. Εάν αποφασίσετε ότι θέλετε να πραγματοποιηθεί ψηφοφορία, θα ψηφίσουμε επί του θέματος, δηλαδή ως προς το εάν θα αναβληθεί η ψηφοφορία επί των προτάσεων ψηφισμάτων.
<P>
Επομένως, θέτω σε ψηφοφορία το ερώτημα αν το Κοινοβούλιο επιθυμεί να πραγματοποιηθεί ψηφοφορία επί του θέματος.
<P>
(Το Σώμα αποφασίζει να προβεί σε ψηφοφορία επί του θέματος)
<P>
Συνεπώς, θέτω τώρα σε ψηφοφορία την πρόταση που σας παρουσίασα, αν πρέπει δηλαδή να μεταθέσουμε την ψηφοφορία επί των προτάσεων ψηφισμάτων σχετικά με τη σύνοδο κορυφής ΕΕ-Ρωσίας στην επόμενη περίοδο συνόδου στις Βρυξέλλες. Όσοι ψηφίσουν υπέρ θα τάσσονται υπέρ του να μετατεθεί αυτή η ψηφοφορία στην επόμενη περίοδο συνόδου και όσοι ψηφίσουν κατά θα τάσσονται υπέρ του να παραμείνει αμετάβλητη η ημερήσια διάταξη.
<P>
(Το Σώμα εγκρίνει την πρόταση)
<P>
Δεύτερον, προτείνω να εισαχθούν οι ακόλουθες δύο εκθέσεις, οι οποίες προβλέπεται να συζητηθούν την Πέμπτη, μεταξύ 15.00 και 16.00, απευθείας στην ώρα των ψηφοφοριών της Πέμπτης, στις 12 το μεσημέρι:
<P>
την έκθεση της κ. Margie Sudre, εξ ονόματος της Επιτροπής Αλιείας, σχετικά με την τροποποιημένη πρόταση κανονισμού του Συμβουλίου για τη σύναψη της συμφωνίας αλιευτικής σύμπραξης μεταξύ της Ευρωπαϊκής Κοινότητας και της Δημοκρατίας της Μαδαγασκάρης - C6-0064/2007 -, και
<P>
την έκθεση του κ. Emanuel Jardim Fernandes, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου για τη σύναψη της συμφωνίας αλιευτικής σύμπραξης μεταξύ της Ευρωπαϊκής Κοινότητας και της Δημοκρατίας της Μοζαμβίκης - C6-0284/2007 -.
<P>
Εάν δεν υπάρχουν παρατηρήσεις, θα συμπεριλάβουμε τις ψηφοφορίες αυτές στην ώρα των ψηφοφοριών της Πέμπτης, στις 12 το μεσημέρι.
<SPEAKER ID="112" NAME="Christopher Beazley" AFFILIATION="PPE-DE">
(EN) Κύριε Πρόεδρε, λαμβάνω τον λόγο για μια παρατήρηση επί της διαδικασίας επί της ίδιας νομικής βάσης που επικαλέστηκε ο κ. Watson. Επιθυμώ απλώς να επισημάνω ότι κάναμε μια πολύ σημαντική συζήτηση σχετικά με την ενίσχυση της δημοκρατίας στο εσωτερικό της ΕΕ. " τακτική αυτή, η οποία προφανώς υπήρξε επιτυχής, καταδεικνύει ότι η δημοκρατία, ακόμη και στο εσωτερικό του παρόντος Κοινοβουλίου, χρειάζεται να επεκταθεί περισσότερο. Μπορώ να πω, ως μέλος μιας μεγάλης ομάδας, της Ομάδας ΕΛΚ-ΕΔ -και είμαι εξαιρετικά υπερήφανος που είμαι μέλος της- ότι οι άλλες ομάδες θεωρήθηκαν υπαίτιες για το γεγονός ότι δεν εγκρίναμε ψήφισμα. Στη συνέχεια ανακάλυψα ότι επρόκειτο για συμφωνία μεταξύ των δύο μεγάλων ομάδων. Είναι ολοφάνερο ότι δεν είναι ικανοποιητικό να ενεργούμε κατ' αυτόν τον τρόπο.
<P>
Δέχομαι την απόφαση. Αυτό που θέλω να σας προτείνω, από πρακτικής απόψεως, κύριε Πρόεδρε, είναι να φροντίσετε ώστε τα πλήρη πρακτικά της συζήτησης σχετικά με τη διάσκεψη κορυφής ΕΕ-Ρωσίας να διαβιβαστούν από τον Προεδρεύοντα του Συμβουλίου και τον Πρόεδρο της Επιτροπής στον Πρόεδρο Πούτιν στη διάσκεψη κορυφής, και όχι μετά από αυτήν.
<P>
(Χειροκροτήματα)
<SPEAKER ID="113" NAME="Margie Sudre" AFFILIATION="PPE-DE">
(FR) Κύριε Πρόεδρε, όσον αφορά τη συμπερίληψη των εκθέσεων σχετικά με την αλιεία, δεν ξέρω αν έγινε σφάλμα στη διερμηνεία, όμως είπατε ότι πρόκειται για ψηφοφορία με συζήτηση, και ότι περιλαμβάνεται στην ημερήσια διάταξη της Πέμπτης το πρωί. " ψηφοφορία δεν θα συνοδεύεται από συζήτηση. Νομίζω λοιπόν ότι επρόκειτο για λάθος στη διερμηνεία.
<SPEAKER ID="114" NAME="Πρόεδρος">
Κυρίες και κύριοι, προτείνουμε να συμπεριληφθούν στην ώρα των ψηφοφοριών της Πέμπτης, στις 12 το μεσημέρι. Επί του παρόντος προβλέπεται συζήτηση την Πέμπτη μεταξύ 15.00 και 16.00. Προτείνουμε λοιπόν να συμπεριληφθούν οι εν λόγω εκθέσεις στην ώρα των ψηφοφοριών της Πέμπτης, 12 το μεσημέρι, χωρίς συζήτηση.
<P>
(Το Σώμα εγκρίνει την πρόταση)

<CHAPTER ID="005">
Πανηγυρική συνεδρίαση και συζήτηση - 10η επέτειος του ευρώ
<SPEAKER ID="025" NAME="Πρόεδρος">
" ημερήσια διάταξη προβλέπει την πανηγυρική συνεδρίαση και συζήτηση για τη 10η επέτειο του ευρώ.
<P>
(Ταινία)
<P>
Κύριε Juncker, Κύριε Giscard d'Estaing, Κύριε Trichet, Κύριε Almunia, Κυρία Berès, κυρίες και κύριοι.
<P>
" πρώτη Ιανουαρίου 2009 ήταν η 10η επέτειος του νομίσματός μας, του ευρώ. Εδώ στο Ευρωπαϊκό Κοινοβούλιο σήμερα, γιορτάζουμε μία από τις πιο σημαντικές και ιστορικές αποφάσεις που έχει λάβει έως σήμερα η Ευρωπαϊκή Ένωση. Σε μια Ευρωπαϊκή Ένωση που αποκτούσε ολοένα και περισσότερο στενότερους οικονομικούς δεσμούς, η δημιουργία του ευρώ ήταν μια λογική εξέλιξη για την ενίσχυση της κοινής αγοράς και την απλοποίηση του εμπορίου εντός της εσωτερικής αγοράς. Παρ' όλ' αυτά, όταν τα νομίσματα 11 κυρίαρχων κρατών αντικαταστάθηκαν από ένα ενιαίο νόμισμα πριν από 10 χρόνια, υπήρχε έντονος σκεπτικισμός για το κατά πόσο το σχεδιασμένο ενιαίο νόμισμα θα αποτελούσε επιτυχία. " είσοδός απαίτησε κουράγιο και αποφασιστικότητα.
<P>
Μετά από δέκα χρόνια, μπορούμε να δούμε ότι το ευρώ και είναι εξίσου αξιόπιστο με τα νομίσματα που χρησιμοποιούνταν πριν στην ευρωζώνη αλλά και έφερε, πέραν κάθε αμφιβολίας, σημαντικά πλεονεκτήματα για τους ανθρώπους και τις επιχειρήσεις στην Ευρωπαϊκή Ένωση.
<P>
" ευρωζώνη έχει εξελιχθεί σε βράχο μακροοικονομικής σταθερότητας. Έχοντας υπόψη το μέγεθος της οικονομίας της ευρωζώνης και το γεγονός ότι το μεγαλύτερο μέρος του εμπορίου της είναι εσωτερικό, η ευρωζώνη έχει αποδειχτεί ότι είναι πολύ καλύτερα εφοδιασμένη να αντέξει τις οικονομικές αναταράξεις από ότι ήταν τα κράτη μέλη προηγουμένως με τα εθνικά τους νομίσματα.
<P>
Ιδιαίτερα στους πρόσφατους μήνες της παγκόσμιας χρηματοπιστωτικής κρίσης, το ευρώ έχει αποδειχτεί ένας σημαντικός παράγοντας σταθερότητας: Το ενιαίο νόμισμα μας έχει προστατέψει από τις δυσμενέστερες συνέπειες της πιο σοβαρής χρηματοπιστωτικής κρίσης από τη δεκαετία του '30.
<P>
Χωρίς Ευρωπαϊκή Κεντρική Τράπεζα και το Ευρωπαϊκό Σύστημα Κεντρικών Τραπεζών που δρουν ως σταθεροποιητικοί παράγοντες, η κατάσταση στην Ευρωπαϊκή Ένωση το προηγούμενο φθινόπωρο θα ήταν σαφώς δυσμενέστερη.
<P>
Απλά ρίξτε μια ματιά στην Ιρλανδία, μια χώρα η οποία δέχτηκε ένα πολύ σοβαρό πλήγμα από τη χρηματοπιστωτική κρίση: " συμμετοχή της στη νομισματική ένωση την προστάτεψε από μια κρίση ακόμα μεγαλύτερων αναλογιών.
<P>
" νομισματική ένωση ελπίζω ότι αποτελεί ένα μη ανατρέψιμο βήμα προς μια βαθύτερη οικονομική και πολιτική ολοκλήρωση. Σημαίνει να συμμετέχεις σε μια "Ένωση με έναν κοινό σκοπό". Σαν μία οικογένεια, όλα τα μέλη της ευρωζώνης μιλάνε μεταξύ τους και υιοθετούν τη βέλτιστη προσέγγιση προς όφελος του καθενός.
<P>
Ωστόσο, η δημιουργία του ευρώ δεν ήταν μόνο μια απόφαση με οικονομικές και δημοσιονομικές συνέπειες. Έστειλε επίσης ένα πολύ σαφές μήνυμα που η Ευρωπαϊκή Ένωση είναι σε θέση να εφαρμόσει μακροπρόθεσμες αποφάσεις προκειμένου να οικοδομήσει ένα κοινό μέλλον ευημερίας.
<P>
Σήμερα, το ενιαίο νόμισμα θεωρείται από πολλούς πολίτες στην ευρωζώνη ένα από τα πιο θετικά αποτελέσματα της ευρωπαϊκής ολοκλήρωσης. Για να εξασφαλίσουμε ότι το ίδιο θα ισχύει και στο μέλλον, πρέπει να φροντίσουμε τη σταθερότητα του κοινού μας νομίσματος: Είναι ο μοναδικός τρόπος για να εξασφαλίσουμε ότι το ευρώ θα συνεχίσει, και στο μέλλον, να αποτελεί ένα σταθεροποιητικό παράγοντα και ένα σημείο σταθερότητας σε έναν ταραχώδη κόσμο.
<P>
Σήμερα, πολύ περισσότερα από τα μισά κράτη μέλη της Ευρωπαϊκής Ένωσης έχουν υιοθετήσει το ευρώ. Πριν από λίγες ημέρες, καλωσορίσαμε τη Σλοβακία ως το 16ο μέλος του ευρώ και είμαι βέβαιος ότι, έως τον εορτασμό της επόμενης μεγάλης επετείου του ευρώ, τα μέλη θα είναι ακόμα περισσότερα. Ο στόχος πρέπει να είναι όλα τα κράτη μέλη της Ευρωπαϊκής Ένωσης να συμμετάσχουν εντέλει στο ενιαίο νόμισμα, με βάση τα κριτήρια σταθερότητας.
<P>
Είμαι σίγουρος ότι αυτή η σταδιακή διεύρυνση θα βοηθήσει στην ενίσχυση ολόκληρης της ευρωζώνης, όντας ταυτόχρονα ένα σύμβολο ενός κοινού, ειρηνικού ευρωπαϊκού μέλλοντος, ιδιαίτερα για τους νέους ανθρώπους στην Ευρωπαϊκή Ένωση.
<P>
Ο πρώην Πρόεδρος της Γαλλίας, Valery Giscard d'Estaing, είναι κοντά μας σήμερα και τον υποδεχόμαστε θερμά. Μαζί με τον πρώην Γερμανό Καγκελάριο Helmut Schmidt, ο πρώην Πρωθυπουργός του Λουξεμβούργου Pierre Werner και άλλοι, είναι ένας από τους αρχιτέκτονες του ενιαίου νομίσματός μας. Κύριε Giscard d'Estaing καλώς ήρθατε.
<P>
(Χειροκροτήματα)
<P>
Συμφωνώ με τον Helmut Kohl, ο οποίος, μαζί με τον François Mitterrand και τον Jacques Delors και άλλους - μόλις είδαμε τον Jacques Santer στην ταινία - συνέβαλλαν στη μετέπειτα εισαγωγή του ευρώ, όταν το 1998 είπε ότι "... ένα νόμισμα είναι ασφαλώς ένα μέσο πληρωμής. Αλλά ένα νόμισμα είναι επίσης πολλά περισσότερα από ένα μέσο πληρωμής. Έχει να κάνει και με την πολιτισμική ταυτότητα και είναι ένα μέτρο της πολιτικής σταθερότητας ... Φανταστείτε τι θαυμάσιο επίτευγμα είναι που στην Ευρωπαϊκή Ένωση ..., με όλη μας την ευφυΐα, τη δημιουργικότητα και την πολύχρωμη ποικιλία, και παρά των όποιων δυσκολιών ..., εκατομμύρια άνθρωποι θα μοιράζονται ένα ενιαίο νόμισμα".
<P>
Εκ μέρους του Ευρωπαϊκού Κοινοβουλίου, θα ήθελα να ευχαριστήσω από καρδιάς όλους τους αρχιτέκτονες του ευρώ και όλους τους ανθρώπους που προλείαιναν το έδαφος γι' αυτό, ιδιαίτερα την Ευρωπαϊκή Κεντρική Τράπεζα, το σημερινό της Πρόεδρο Jean-Claude Trichet και τον δυστυχώς προσφάτως εκλιπόντα προκάτοχό του τον Willem Duisenberg για τα ιστορικής σημασίας επιτεύγματά τους. Δεν είναι δυνατόν να εκτιμήσει κανείς υπερβολικά τη σπουδαιότητα της Ευρωπαϊκής Κεντρικής Τράπεζας.
<P>
(Χειροκροτήματα)
<P>
Οι ευχαριστίες μας στρέφονται επίσης, ιδιαίτερα, στον Alexandre Lamfalussy, τον Πρόεδρο του Ευρωπαϊκού Νομισματικού Ιδρύματος, τον οποίο συναντήσαμε χθες το βράδυ και ο οποίος επίσης συμμετέχει σε ένα συμπόσιο αυτήν την ώρα.
<P>
Το Ευρωπαϊκό Κοινοβούλιο και η αρμόδια για τέτοια ζητήματα επιτροπή του, η Επιτροπή Οικονομικών και Νομισματικών Θεμάτων, της οποίας προέδρευε τότε ο Karl von Wogau και ακολούθως η Christa Randzio-Plath, επίσης διαδραμάτισαν σημαντικό ρόλο ως κινητήρια δύναμη σε αυτό το ιστορικής σημασίας έργο με την πάροδο των ετών που οδήγησε από το νομισματικό φίδι στη δημιουργία του ενιαίου νομίσματος. Το ίδιο ισχύει για την Επιτροπή Οικονομικών και Νομισματικών Θεμάτων στην τρέχουσα σύνθεσή της, με πρόεδρο την Pervenche Berès, στην οποία οφείλουμε την ιδέα αυτού του εορτασμού.
<P>
Από τότε που το ευρώ κυκλοφόρησε πριν από 10 χρόνια, η Ευρωπαϊκή Κεντρική Τράπεζα και η Ομάδα Ευρώ καλλιεργούν μια ολοένα και περισσότερο στενή σχέση με το Ευρωπαϊκό Κοινοβούλιο. Θα ήθελα να ευχαριστήσω θερμά τους προέδρους των δύο ιδρυμάτων, τον κύριο Juncker με τη ιδιότητα του Προέδρου της Ομάδας Ευρώ και τον Πρόεδρο της Ευρωπαϊκής Κεντρικής Τράπεζας κύριο Trichet, για την εξαιρετική τους συνεργασία με το Ευρωπαϊκό Κοινοβούλιο.
<P>
Με την ευκαιρία της 10ης επετείου του, ευχόμαστε στο ενιαίο μας νόμισμα, το ευρώ, πολλά ακόμα χρόνια επιτυχίας με ένα λαμπρό κοινό μέλλον για την ήπειρό μας την Ευρώπη.
<SPEAKER ID="026" NAME="Jean-Claude Trichet">
Πρόεδρος της Ευρωπαϊκής Κεντρικής Τράπεζας. - (FR) Κύριε Πρόεδρε, κύριε Giscard d'Estaing, κύριε Juncker, κυρίες και κύριοι, είναι μεγάλη μου τιμή και χαρά να συμμετέχω σε αυτήν την τελετή για τον εορτασμό του ευρώ, ένα από τα κύρια επιτεύγματα της Ευρώπης.
<P>
Ο Jean Monnet, ο ιδρυτικός πατέρας της Ευρώπης, είπε κάποτε: "Όταν μια ιδέα ανταποκρίνεται στις ανάγκες της εποχής, παύει να ανήκει στους ανθρώπους που την επινόησαν και είναι ισχυρότερη από εκείνους που την ελέγχουν" και συμπλήρωσε "δεν υπάρχουν πρόωρες ιδέες, υπάρχουν κατάλληλες στιγμές που πρέπει να γνωρίζει κανείς πώς να τις περιμένει".
<P>
Με την πάροδο των δεκαετιών, το ενιαίο ευρωπαϊκό νόμισμα ήταν μια ιδέα την οποία συμμερίζονταν λίγοι. Πολλοί περισσότεροι πίστευαν ότι δεν θα πραγματοποιούνταν ποτέ ή ότι ήταν καταδικασμένη να αποτύχει. Σήμερα, το ενιαίο νόμισμα αποτελεί μια πραγματικότητα για τα 329 εκατομμύρια Ευρωπαίων συμπολιτών μας. Κάποια μέρα, η δημιουργία του ευρώ θα θεωρείται ένα αποφασιστικό βήμα στη μεγάλη πορεία προς μια στενότερη από ποτέ ένωση των λαών της Ευρώπης.
<P>
Άθελά μου μου έρχονται στο μυαλό οι ιδρυτικοί πατέρες μας - ο Robert Schuman, ο Walter Hallstein, ο Alcide de Gasperi, ο Pierre Werner, ο Sicco Mansholt και ο Paul-Henri Spaak - οι οποίοι, όπως είδαμε πριν από λίγο, ήταν οι οραματιστές στους οποίους οφείλουμε την Ευρωπαϊκή Ένωση.
<P>
Θυμάμαι επίσης τους πολιτικούς, τους επικεφαλής κρατών και κυβερνήσεων οι οποίοι ήταν αποφασισμένοι, πεπεισμένοι και γενναίοι Ευρωπαίοι και οι οποίοι σήμερα εκπροσωπούνται από τον κύριο Valéry Giscard d'Estaing. Χωρίς αυτούς, δεν θα υπήρχε το ευρώ.
<P>
Από την εισαγωγή του ευρώ, οι συμπολίτες μας βιώνουν μια σταθερότητα του επιπέδου των τιμών που λίγοι στην ευρωζώνη είχαν πετύχει ποτέ παλαιότερα. Αυτή η σταθερότητα των τιμών είναι ένα πλεονέκτημα για όλους τους Ευρωπαίους πολίτες. Προστατεύει το εισόδημα και την αποταμίευση, βοηθά στη μείωση του κόστους χρηματοδότησης και ενθαρρύνει τις επενδύσεις, τη δημιουργία θέσεων εργασίας και τη μεσοπρόθεσμη και μακροπρόθεσμη ευημερία. Το ενιαίο νόμισμα είναι ένας παράγοντας δυναμισμού στην ευρωπαϊκή οικονομία. Έχει αυξήσει τη διαφάνεια των τιμών, έχει ενισχύσει το εμπόριο και έχει προάγει την οικονομική και δημοσιονομική ολοκλήρωση.
<P>
ENJean-Claude Trichet, Πρόεδρος της Ευρωπαϊκής Κεντρικής Τράπεζας.(DE) Οι τελευταίοι μήνες κατέδειξαν ένα ακόμα πλεονέκτημα του ευρώ. " χρηματοπιστωτική κρίση έχει δείξει ότι, σε ταραχώδεις εποχές, είναι καλύτερο να βρίσκεται κανείς σε ένα μεγάλο, ασφαλές πλοίο από ότι σε μια βαρκούλα. Θα ήμασταν σε θέση εμείς εδώ στην Ευρώπη να αντιδράσουμε τόσο γρήγορα, τόσο αποφασιστικά και με τέτοια συνέπεια χωρίς το ενιαίο νόμισμα να μας ενώνει; Θα ήμασταν σε θέση να προστατέψουμε τα επιμέρους εθνικά μας νομίσματα από τον αντίκτυπο της χρηματοπιστωτικής κρίσης; Μπορούμε να είμαστε περήφανοι για τον τρόπο με τον οποίο αντέδρασαν τα Κοινοβούλια, οι κυβερνήσεις και οι κεντρικές τράπεζες της Ευρώπης. Μαζί, δείξαμε ότι, ακόμα και υπό πολύ δύσκολες συνθήκες, η Ευρώπη μπορεί να λάβει αποφάσεις.
<P>
(Χειροκροτήματα)
<P>
Οφείλουμε την ιστορική επιτυχία του ευρώ, όχι μόνο στην αποφασιστικότητα και την καρτερικότητα οραματιστών ηγετών - και τους αναφέρω - την οφείλουμε επίσης στην αποτελεσματική συνεργασία ανάμεσα στα ευρωπαϊκά θεσμικά όργανα.
<P>
Το Ευρωπαϊκό Κοινοβούλιο διαδραμάτισε πρωταγωνιστικό ρόλο στο στάδιο της πρωτοπορίας. Το Κοινοβούλιο ήταν το πρώτο θεσμικό όργανο στην Ευρώπη που εισηγήθηκε το ενιαίο νόμισμα ήδη από το 1962. Την τελευταία δεκαετία, από την ίδρυση της ΕΚΤ, τα θεσμικά μας όργανα τηρούν ένα πολύ στενό και πρόσφορο διάλογο. Αυτός ο διάλογος συνδέεται με πάνω από 50 ακροάσεις των μελών της Εκτελεστικής Επιτροπής της ΕΚΤ ενώπιον αυτού του Κοινοβουλίου και των επιτροπών που ανέφερε ο Πρόεδρος. Ο διάλογος μεταξύ του Κοινοβουλίου και της ΕΚΤ είναι πολύ σημαντικός από άποψη λογοδοσίας, γιατί επιτρέπει στην ΕΚΤ να αιτιολογήσει τις αποφάσεις της και τις ενέργειές της στο ευρύ κοινό μέσω των αιρετών αντιπροσώπων τους.
<P>
Στα πρώτα χρόνια της ύπαρξής της, το ευρώ κλήθηκε να αντιμετωπίσει τρεις μεγάλες δοκιμασίες: να ιδρύσει μια υγιή και αξιόπιστη κεντρική τράπεζα, να δημιουργήσει ένα σταθερό νέο νόμισμα και να εμπνεύσει εμπιστοσύνη. Αυτές οι προκλήσεις ξεπεράστηκαν με επιτυχία και το ευρώ βασίζεται πλέον σε γερά θεμέλια. Σήμερα είναι ώρα για να γιορτάσουμε και, όπως είπα, είμαι ιδιαίτερα συγκινημένος. Αλλά δεν πρέπει να επαναπαυόμαστε. Οι σημερινές προκλήσεις είναι πιεστικές και θα προκύψουν και νέες προκλήσεις. " διάρκεια της επιτυχίας της ΟΝΕ εξαρτάται από τον τρόπο με τον οποίο θα αντιμετωπιστούν αυτές οι προκλήσεις.
<P>
Θα ήθελα να αναφέρω τρεις από αυτές.
<P>
Πρώτον, τη χρηματοπιστωτική κρίση. " κρίση έφερε στο φως θεμελιώδεις αδυναμίες στο παγκόσμιο χρηματοπιστωτικό σύστημα. Διαδραματίζουμε έναν πολύ ενεργό ρόλο στις παγκόσμιες προσπάθειες αντιμετώπισης αυτών των αδυναμιών και νέου σχεδιασμού του ρυθμιστικού και θεσμικού πλαισίου.
<P>
Δεύτερον, τη νομισματική ένωση. " αντοχή του ενιαίου νομίσματος βασίζεται σε δύο πυλώνες: μια οικονομική πολιτική στραμμένη προς τη σταθερότητα των τιμών και μια δέσμη ορθών οικονομικών πολιτικών - οι οποίες υπερασπίζονται σε μεγάλο βαθμό την Ομάδα του Ευρώ, κύριε Πρωθυπουργέ. Οι ιδιαίτερες προκλήσεις στο οικονομικό μέτωπο περιλαμβάνουν την αυστηρή και αξιόπιστη εφαρμογή του Συμφώνου Σταθερότητας και Ανάπτυξης, τις συνεχείς προσπάθειες να καταστούν οι οικονομίες μας περισσότερο παραγωγικές και δυναμικές και την αποφυγή μεγάλων ανταγωνιστικών αποκλίσεων εντός της ζώνης του ευρώ.
<P>
Τρίτον, τη διεύρυνση. Όταν ξεκινήσαμε πριν από 10 χρόνια, ήμασταν 11 χώρες. Τώρα είμαστε 16 χώρες. Αυτό λέει πολλά για τις ιστορικής σημασίας φιλότιμες προσπάθειές μας. " αντιμετώπιση της διεύρυνσης κατά το βέλτιστο δυνατό τρόπο είναι μια πολύ εμπνευσμένη και απαιτητική πρόκληση για όλους μας, ιδιαίτερα για την Εκτελεστική Επιτροπή και το Διοικητικό Συμβούλιο της ΕΚΤ.
<P>
Το ευρώ είναι ένα ιστορικό επίτευγμα. Αυτό που μετράει περισσότερο σήμερα είναι η ευθύνη μας για το μέλλον. Προκύπτουν νέες προκλήσεις. Εάν αυτές οι προκλήσεις αντιμετωπιστούν με μέγιστη διαύγεια και θάρρος, μπορούν να γεννήσουν τις ισχυρές ιδέες στις οποίες αναφερόταν ο Jean Monnet και οι οποίες μας βοήθησαν να προοδεύσουμε τόσο πολύ στο δρόμο της σταθερότητας και της ευημερίας στην Ευρώπη.
<SPEAKER ID="029" NAME="Jean-Claude Juncker">
Πρόεδρος της Ομάδας Ευρώ. - (FR) Κύριε Πρόεδρε, κύριε Giscard d'Estaing, κύριε Trichet, κύριε Almunia, κυρίες και κύριοι, στη διάρκεια των τελευταίων 50 ετών, η Ευρώπη συχνά απέδειξε την ικανότητά της να θέτει μεγάλες φιλοδοξίες και να αναπτύσσει το πνεύμα και την αποφασιστικότητα που απαιτείται για να υλοποιήσει έμπρακτα τις φιλοδοξίες της.
<P>
" ίδια η Ευρωπαϊκή Ένωση αποτελεί το καλύτερο παράδειγμα αυτού, μαζί με την εσωτερική αγορά και τη διεύρυνση, με άλλα λόγια, με την ανανέωση των δεσμών μεταξύ της γεωγραφίας και της ιστορίας της Ευρώπης, και μαζί με την Οικονομική και Νομισματική Ένωση, τη 10η επέτειο της οποίας γιορτάζουμε σήμερα.
<P>
Ο δρόμος που οδήγησε στη δημιουργία της Οικονομικής και Νομισματικής Ένωσης και την εισαγωγή του ενιαίου μας νομίσματος υπήρξε μακρύς, και η γένεση της Οικονομικής και Νομισματικής Ένωσης μετά την αρχική παρόρμηση της έκθεσης Werner το 1970 το αποδεικνύει αυτό. Ήταν μια χρονοβόρα γένεση που πέρασε από το νομισματικό φίδι, το Ευρωπαϊκό Νομισματικό Σύστημα, τη δημιουργία του ecu το 1979, το σχέδιο Delors του 1989, τη Συνθήκη του Μάαστριχτ το 1992 κι επίσης το 'όχι' της Δανίας και το 'ναι' της Γαλλίας, που τότε θεωρούνταν μικρό, χωρίς να ξεχνάμε την κρίση του 1993 στο Ευρωπαϊκό Νομισματικό Σύστημα. Στη διάρκεια του ταξιδιού δεν έλειψαν οι δυσκολίες και οι κλυδωνισμοί.
<P>
Εκείνη την εποχή, ήταν πολλοί εκείνοι που ασκούσαν κριτική στο ενιαίο νόμισμα και στον πολιτικό και στον ακαδημαϊκό κόσμο, χωρίς να αναφέρουμε τον αξιοσημείωτο αριθμό στελεχών κεντρικών τραπεζών οι οποίοι ένιωθαν ότι η Οικονομική και Νομισματική Ένωση δεν μπορούσε ή δεν έπρεπε να επιτευχθεί και ότι εάν, παρ' όλ' αυτά, έπρεπε να πραγματοποιηθεί, το ενιαίο νόμισμα, εν ολίγοις, θα ήταν αδύναμο και χωρίς μέλλον.
<P>
Είναι σημαντικό για μένα να εκμεταλλευτώ τη 10η επέτειο αυτής της ζωτικής σημασίας εκδήλωσης για την ευρωπαϊκή ολοκλήρωση για να αποτίσω φόρο τιμής, με τη σειρά μου, σε εκείνους τους άντρες που δημιούργησαν το ευρώ, όπως ο Pierre Werner, ο Helmut Kohl, ο François Mitterrand, ο Jacques Delors, ο Valéry Giscard d'Estaing και άλλοι. Θα ήθελα, για μία ακόμη φορά, να χαιρετήσω το όραμά τους, την αποφασιστικότητά τους και την ανεξάντλητη αφοσίωσή τους στην Ευρώπη. Αυτοί που ανέφερα, και πολλοί άλλοι που τους συνόδευσαν, δεν θα μπορούσαν να είχαν φανταστεί την ταχύτατη επιτυχία του πολιτικού τους σχεδίου. Από την 1η Ιανουαρίου αυτού του έτους, 16 κράτη μέλη συμμετέχουν στην Οικονομική και Νομισματική Ένωση και το ευρώ είναι το νόμισμα σχεδόν 330 εκατομμυρίων Ευρωπαίων πολιτών. Το ευρώ έχει καταστεί επομένως το πιο απτό σημάδι της ευρωπαϊκής ολοκλήρωσης. Ως απτό σημάδι που χαίρει αναγνώριση ανά τον πλανήτη, το ευρώ αποτελεί ένα μέτρο σταθερότητας. Προστατεύει τους πολίτες του από τις πιο σοβαρές συνέπειες της οικονομικής κρίσης. Μετά από 10 χρόνια, πρέπει να αναγνωρίσουμε ότι το ευρώ αποτελεί μια αδιαμφισβήτητη επιτυχία. Τώρα, οι επέτειοι έχουν αξία εάν αποτελούν γέφυρες με το μέλλον, καθώς οφείλουμε να παραδεχτούμε ότι, παρά τη συλλογική μας ικανοποίηση καθώς συγχαίρουμε ο ένας τον άλλον, τις πραγματικές δοκιμασίες για τη συνεκτικότητα και τη συνέχεια του ευρώ θα τις βρούμε μπροστά μας. Φέτος, το 2009, θα είναι μια εξαιρετικά δύσκολη χρονιά για τις οικονομίες της ζώνης του ευρώ και για τους ευρωπαίους πολίτες και θα αντιμετωπίσουμε πολλές προκλήσεις, τόσο στο εσωτερικό όσο και στο εξωτερικό.
<P>
Εσωτερικά, οι κυβερνήσεις στην ζώνη του ευρώ θα πρέπει να δράσουν από κοινού για να περιορίσουν τις επιπτώσεις της οικονομικής κρίσης και να επενδύσουν στις δομικές βάσεις της οικονομίας προκειμένου να οικοδομήσουν μια γέφυρα με τον μετά την κρίση κόσμο. Οι εξαιρετικές συνθήκες απαιτούν εξαιρετικά μέτρα. Δεν πρέπει να μας διαφεύγει το γεγονός ότι το ευρώ, αυτό το προστατευτικό τζάμι που έχουμε κτίσει γύρω από τις οικονομίες μας, δεν έπεσε ξαφνικά από τον ουρανό. Οι οικονομίες της ζώνης του ευρώ είναι καλύτερα προστατευμένες από τις αρνητικές οικονομικές εξελίξεις, γιατί η συμμετοχή στην ζώνη του ευρώ αποτελεί ένα σημάδι ποιότητας που πιστοποιεί ότι τα μέλη του έχουν πραγματικά την ικανότητα να εφαρμόζουν συνετές μακροοικονομικές πολιτικές και πολιτικές που βασίζονται στην αειφόρο ανάπτυξη και την ευημερία των πολιτών της. " προστασία την οποία έχει τα περιθώρια να έχει το ευρώ συνδέεται επομένως άμεσα με την αξιοπιστία μας, η οποία έγκειται στην ικανότητα να εφαρμόζουμε τέτοιες πολιτικές. Αυτή η αξιοπιστία αποτελεί το θεμέλιο των ωφελειών της Οικονομικής και Νομισματικής Ένωσης και πρέπει να διατηρήσουμε και να συνεχίσουμε να επωφελούμαστε πλήρως από τα οφέλη του ενιαίου νομίσματος.
<P>
Εξωτερικά, πρέπει να αντλήσουμε τα πολιτικά διδάγματα από τη διεθνή χρηματοπιστωτική και οικονομική κρίση. Υπάρχει ένας άμεσος αιτιώδης δεσμός ανάμεσα στην τρέχουσα κρίση, η οποία πηγάζει από τις "νωμένες Πολιτείες και την εμμονή μεγάλων παγκόσμιων ανισοτήτων. " έλλειψη επαρκούς διαφάνειας, υπευθυνότητας και ακεραιότητας στον χρηματοπιστωτικό τομέα λειτούργησε επομένως καταλυτικά στην κρίση. " εκ νέου εγκαθίδρυση της σταθερότητας στη χρηματοπιστωτική και την πραγματική οικονομία σε παγκόσμια κλίμακα συνεπάγεται μια βαθιά μεταρρύθμιση του χρηματοπιστωτικού συστήματος και την εξάλειψη των μεγάλων ανισοτήτων στο μίγμα της παγκόσμιας κατανάλωσης και της παγκόσμιας αποταμίευσης. Αυτή η εξισορρόπηση απαιτεί την ενεργό συνεργασία των μεγαλύτερων οικονομιών της Αμερικής, της Ασίας και της Ευρώπης. Παρά την ορατή πρόοδο, η διεθνής εικόνα του ευρώ παραμένει, υπερβολικά συχνά, εξαιρετικά κατακερματισμένη και τα εθνικά συμφέροντα πολύ συχνά υπερισχύουν του κοινού συμφέροντος, εμποδίζοντας την ζώνη του ευρώ να αναλάβει πλήρως την πολιτική ευθύνη που αντιστοιχεί στην οικονομική της σπουδαιότητα και να επιτύχει όλα τα οικονομικά οφέλη που συνεπάγεται η Οικονομική και Νομισματική Ένωση. " Οικονομική και Νομισματική Ένωση είναι, ασφαλώς, ένα οικονομικό έργο, αλλά είναι, πάνω απ' όλα, ένα πολιτικό έργο. Κατά συνέπεια, οφείλουμε να εκμεταλλευτούμε τη δεύτερη δεκαετία του ευρώ για να τελειοποιήσουμε την Οικονομική και Νομισματική Ένωση ενισχύοντας τα πολιτικά της όργανα, τόσο στο εσωτερικό όσο και στο εξωτερικό.
<SPEAKER ID="030" NAME="Joaquín Almunia">
Μέλος της Επιτροπής. - (ES) Κύριε Πρόεδρε, Πρωθυπουργέ, Πρόεδροι των επιτροπών, κυρίες και κύριοι, είμαι σίγουρος ότι εκφράζω τις απόψεις της μεγάλης πλειοψηφίας αυτού του Σώματος λέγοντας ότι 10 χρόνια μετά την κυκλοφορία του εγώ, ως Ευρωπαίος, είμαι περήφανος για την επιτυχία του ευρώ.
<P>
Θα ήθελα να συγχαρώ το Κοινοβούλιο για την πρωτοβουλία του να εορτάσει τη 10η επέτειο του ενιαίου μας νομίσματος εδώ, σε αυτήν τη συνεδρίαση της Ολομέλειας του Ευρωπαϊκού Κοινοβουλίου στο Στρασβούργο.
<P>
Το ευρώ και η Οικονομική και Νομισματική Ένωση υπήρξαν δίχως αμφιβολία μια επιτυχία. Στη διάρκεια αυτών των 10 ετών, το ευρώ παρήγαγε πολλά οφέλη σε όλα τα μέλη του και συνεχίζει να το κάνει και σήμερα εν μέσω μιας βαθιάς οικονομικής και χρηματοπιστωτικής κρίσης.
<P>
Μέσα στο σύντομο χρονικό διάστημα μιας δεκαετίας, το ευρώ κατέκτησε τη φήμη της δύναμης και της σταθερότητας που του αρμόζει. Το ευρώ είναι το δεύτερο νόμισμα στον κόσμο και, χάρη στον ρόλο του στη διεθνή οικονομία, μπορεί ήδη να συγκριθεί από πολλές απόψεις με το δολάριο ως εργαλείο συναλλαγών και μέσο πληρωμών στο διεθνή χρηματοοικονομικό κλάδο.
<P>
Πάνω απ' όλα, όμως, το ευρώ αποτελεί κομμάτι της καθημερινής ζωής σχεδόν 330 εκατομμυρίων ανθρώπων σε 16 χώρες της Ευρωπαϊκής Ένωσης. Όλοι μας κουβαλάμε στο πορτοφόλι μας αυτό το σύμβολο μιας κοινής ευρωπαϊκής ταυτότητας: Γιατί το ευρώ, πέραν από το να είναι ένα νόμισμα, αποτελεί ένα κεντρικό στοιχείο του ευρωπαϊκού μας έργου, υπενθυμίζοντάς μας με απτό τρόπο τα οφέλη της διαδικασίας της ολοκλήρωσης που ξεκίνησε εδώ και πάνω από μισό αιώνα.
<P>
Το ευρώ μας χάρισε χαμηλό πληθωρισμό και χαμηλά επιτόκια, χάρη σε ένα μακροοικονομικό πλαίσιο που είναι προσανατολισμένο στη σταθερότητα. Το ευρώ έχει προσφέρει μια σαφή ώθηση στο εμπόριο και τις επενδύσεις μεταξύ των κρατών μελών. Το ευρώ διευκόλυνε επίσης τη δημιουργία 16 εκατομμυρίων θέσεων εργασίας τα τελευταία 10 χρόνια στην ζώνη του ευρώ, τριπλάσιος αριθμός από τον αντίστοιχο της προηγούμενης δεκαετίας.
<P>
Το ευρώ ενθάρρυνε τη χρηματοπιστωτική ολοκλήρωση και την ανάπτυξη της ενιαίας αγοράς. Προστάτεψε τα μέλη της ζώνης του ευρώ από εξωτερικές διαταραχές και υπήρξε και συνεχίζει να αποτελεί έναν πόλο σταθερότητας, όχι μόνο για την ευρωπαϊκή οικονομία, αλλά και για την παγκόσμια οικονομία.
<P>
" κρίση είναι, χωρίς αμφιβολία, μια Λυδία λίθος για το ευρώ. Εντούτοις, εκείνοι που πιστεύουν ότι η Οικονομική και Νομισματική Ένωση δεν είναι έτοιμη να αντιμετωπίσει τις συνέπειες της παρούσας κρίσης κάνουν μεγάλο λάθος. Αντιθέτως, εάν δεν υπήρχε το ενιαίο νόμισμα, οι αρνητικές επιπτώσεις της κρίσης θα ήταν πολύ μεγαλύτερες.
<P>
Πολλά κράτη μέλη θα αντιμετώπιζαν σήμερα μεγάλη μεταβλητότητα των συναλλαγματικών τους ισοτιμιών και, πιθανόν να δέχονταν και κερδοσκοπικές επιθέσεις στα νομίσματά τους. Το άνοιγμα των τίτλων του δημοσίου τους θα ήταν πολύ μεγαλύτερο από το τρέχον και τα περιθώρια αντιμετώπισης της κρίσης μέσω χρηματοοικονομικών ερεθισμάτων θα ήταν στενότερα.
<P>
Το Σύμφωνο Σταθερότητας και Ανάπτυξης, το οποίο μεταρρυθμίστηκε το 2005, ενθάρρυνε τις κυβερνήσεις να διευθετήσουν τους δημόσιους λογαριασμούς, οδηγώντας το 2007 στο χαμηλότερο έλλειμμα προϋπολογισμού σε διάστημα 25 ετών, γεγονός το οποίο τώρα τους δίνει τη δυνατότητα να αντιμετωπίσουν την κρίση υπό καλύτερες συνθήκες.
<P>
Καθ' όλη τη διάρκεια της κρίσης, οι ενέργειες της Ευρωπαϊκής Κεντρικής Τράπεζας επικεντρώνονται στην ενίσχυση της καλής φήμης που είχε ήδη κερδίσει στα πρώτα χρόνια της Οικονομικής και Νομισματικής Ένωσης.
<P>
Υιοθετώντας αποφασιστικά τα απαραίτητα μέτρα και παίρνοντας το προβάδισμα στη συνεργασία με τις άλλες κεντρικές τράπεζες των βιομηχανικών χωρών, η Ευρωπαϊκή Κεντρική Τράπεζα έχει λειτουργήσει ως πυξίδα καθ' όλη τη διάρκεια αυτής της περιόδου και έχει συμβάλλει ουσιαστικά στην πρόληψη μιας τραγικής οικονομικής κατάρρευσης.
<P>
" οικονομική κατάσταση δεν είναι αυτή που θα ελπίζαμε να είναι στον εορτασμό αυτής της επετείου, αλλά τα γεγονότα τονίζουν περισσότερο από ποτέ τα πλεονεκτήματα της Οικονομικής και Νομισματικής Ένωσης. Για εκείνες τις χώρες που ακόμα δεν έχουν προσχωρήσει, η ζώνη του ευρώ αποτελεί μια ολοένα και περισσότερο ελκυστική δυνατότητα, όπως αποδείχτηκε την προηγούμενη εβδομάδα στην Μπρατισλάβα όταν υποδεχτήκαμε τη Σλοβακία ως το νεότερο - το 16ο - μέλος της οικογένειας του ευρώ.
<P>
" Ευρωπαϊκή Επιτροπή και το Κοινοβούλιο πρέπει να συνεχίσουν να συνεργάζονται με τα κράτη μέλη, την Ομάδα Ευρώ, την Ευρωπαϊκή Κεντρική Τράπεζα και τη διεθνή κοινότητα προκειμένου να επαναφέρουμε τις οικονομίες μας στο δρόμο της βιώσιμης ανάπτυξης.
<P>
Για το σκοπό αυτό, οι συστάσεις της Επιτροπής στην έκθεση την οποία υποβάλλαμε πριν από μερικούς μήνες για την πρώτη δεκαετία της Οικονομικής και Νομισματικής Ένωσης, την οποία συζητήσαμε πρόσφατα σε αυτό το Σώμα, είναι εξίσου έγκυρες ή ακόμα πιο έγκυρες σήμερα από ότι ήταν την προηγούμενη άνοιξη.
<P>
" αυξημένη δημοσιονομική επαγρύπνηση, η επέκταση αυτής και σε άλλες μακροοικονομικές πτυχές, ο δεσμός ανάμεσα στις μακροοικονομικές πολιτικές και τη διαρθρωτική μεταρρύθμιση, η εξωτερική εικόνα του ευρώ και η βελτιωμένη διαχείριση της Οικονομικής και Νομισματικής Ένωσης είναι, και πρέπει να συνεχίσουν να είναι, τα κεντρικά θέματα πάνω στα οποία θα βασιστεί η δεύτερη δεκαετία του ευρώ, με τουλάχιστον τον ίδιο αριθμό επιτυχιών που είχε αυτή η πρώτη.
<P>
Κύριε Πρόεδρε, θα ήθελα να ολοκληρώσω αποτίνοντας φόρο τιμής στο όραμα και τις φιλοδοξίες των ιδρυτικών πατέρων του ευρώ, η φαντασία και οι αποφασιστικές τους πράξεις μας κληροδότησαν ένα νόμισμα που μπορεί να κάνει περήφανο κάθε Ευρωπαίο. Οφείλουμε να προφυλάξουμε τα θεμέλια αυτής της επιτυχίας.
<P>
" κρίση άνοιξε ένα νέο κεφάλαιο στην παγκόσμια οικονομία, στο οποίο η Οικονομική και Νομισματική Ένωση πρέπει να συνεχίσει να διαδραματίζει συναφή ρόλο στην εξυπηρέτηση των κοινών συμφερόντων και φιλοδοξιών όλων των Ευρωπαίων.
<SPEAKER ID="031" NAME="Valéry Giscard d'Estaing">
πρώην Πρόεδρος της Γαλλικής Δημοκρατίας. - (FR) Κύριε Πρόεδρε, κύριε Juncker, κύριε Trichet, κυρίες και κύριοι, όλοι όσοι συμμετείχαν στη δημιουργία του ευρωπαϊκού νομίσματος σας είναι ευγνώμονες, κύριε Πρόεδρε, και σε εσάς, κυρίες και κύριοι, για αυτήν τη θαυμάσια πρωτοβουλία που λάβατε να εορτάσετε τη 10η επέτειο από την γέννηση του ευρώ.
<P>
Είμαι ένας από αυτούς τους ανθρώπους οι οποίοι πιστεύουν ότι είναι καλύτερα να αποφεύγουμε τον ολοένα αυξανόμενο αριθμό των τελετών εορτασμού, αλλά η συγκεκριμένη είναι δικαιολογημένη γιατί επισημαίνει τη μεγαλύτερη συμβολή στην ευρωπαϊκή ολοκλήρωση από την εποχή των πρώτων εκλογών του Ευρωπαϊκού Κοινοβουλίου με καθολική ψηφοφορία το 1979. Ασφαλώς έχουμε διαγράψει μια μεγάλη πορεία από τότε και ίσως αυτή η ευχάριστη, φιλική συγκέντρωση δεν αποτυπώνει ολόκληρη την εικόνα.
<P>
Θα ήθελα να αποτίσω φόρο τιμής σε όλους εκείνους οι οποίοι προδιέγραψαν αυτήν την πορεία και εκείνους που την ακολούθησαν. Μπορούμε να βρούμε τη μακρινή της προέλευση στην έκθεση του Πρωθυπουργού του Λουξεμβούργου, Pierre Werner, του προκατόχου σας, το 1970. Εντούτοις, ήταν η νομισματική κρίση τα χρόνια που ακολούθησαν και η διακύμανση του νομίσματος αυτές που πυροδότησαν τις ενέργειες σε αυτόν τον τομέα. Εφόσον οι συναλλαγματικές ισοτιμίες ήταν σταθερές, το νομισματικό σύστημα δεν τάραξε την απόπειρά μας να δημιουργήσουμε μια κοινή αγορά. Εντούτοις, μόλις έγιναν κυμαινόμενες, προέκυψε το συγκεκριμένο πρόβλημα.
<P>
Μετά τις αποτυχημένες προσπάθειες να δημιουργήσουμε ένα νομισματικό φίδι, η ισχυρή ορμή από την Γαλλία και την Γερμανία μεταξύ 1975 και 1980 οδήγησε στη συνάντηση στη Βρέμη, της βόρειας Γερμανίας, και την απόφαση δημιουργίας του Ευρωπαϊκού Νομισματικού Συστήματος και εισαγωγής του ecu, τον πρόδρομο του ευρώ. Αυτή η κίνηση έχαιρε της συμπαράστασης και της υποστήριξης των εταίρων μας στις χώρες της Μπενελούξ και της Ιταλίας.
<P>
Μετά από ένα διάστημα μικρής δραστηριότητας μεταξύ 1980 και 1988, δόθηκε νέα ώθηση στη διαδικασία με τη δημιουργία από το Συμβούλιο της επιτροπής υπό την προεδρία του Jacques Delors, η οποία οδήγησε στην υπογραφή της Συνθήκης του Μάαστριχτ.
<P>
Ας χαιρετήσουμε όλοι μας τους πρωτοπόρους οι οποίοι συμμετείχαν σε αυτήν την πορεία, όπως και εσάς προσφάτως, κύριε Πρόεδρε, καθώς και το φίλο μου, τον Καγκελάριο Helmut Schmidt και τον Υπουργό του, Manfred Lahnstein· τον Bernard Clappier, τον διοικητή της Τράπεζας της Γαλλίας ο οποίος εκείνη την εποχή συνεργάστηκε με τον Robert Schuman στην κατάρτιση της Δήλωσης του 1950· τον Alexandre Lamfalussy, ο οποίος μας προσέφερε την ευρεία, σχεδόν απαράμιλλη εξειδίκευσή του στη διάρκεια των εργασιών της επιτροπής για την ευρωπαϊκή νομισματική ένωση την οποία συστήσαμε με τον Helmut Schmidt για να θέσουμε και πάλι σε εφαρμογή το σχέδιο· τον Jacques Delors, τον Πρόεδρο της Ευρωπαϊκής Επιτροπής, ο οποίος ανέλαβε τα ηνία· και, τέλος, τους διαπραγματευτές και τους υπογράφοντες τη Συνθήκη του Μάαστριχτ, οι οποίοι κατάρτισαν ένα εξαιρετικό κείμενο, το οποίο ουσιαστικά δεν έχει τροποποιηθεί έκτοτε, υπό την προεδρία του Καγκελάριου Helmut Kohl και του Προέδρου François Mitterrand, η αποφασιστικότητα των οποίων πρέπει να τονιστεί ιδιαίτερα, μαζί με εκείνη των υπολοίπων συναδέλφων τους. Σήμερα, οφείλουμε να πούμε ένα μεγάλο 'ευχαριστώ' σε όλους αυτούς.
<P>
Με αυτήν την ευκαιρία της 10ης επετείου, την οποία γιορτάζουμε εν καιρώ κρίσης, τι μπορούμε να πούμε για να στηρίξουμε το ευρώ; Ποια όμορφα λόγια μπορούμε να χρησιμοποιήσουμε στις επετειακές προπόσεις μας; Πρώτ' απ' όλα, η επιτυχία του ευρώ έχει ξεπεράσει κάθε προσδοκία, όχι μόνο όλων των πολέμιών του, ασφαλώς, αλλά ακόμα και όλων των υποστηρικτών του. Δεν θα μπω σε λεπτομέρειες, γιατί έχω μόνο πέντε λεπτά στη διάθεσή μου. Στη διάρκεια των συζητήσεων που είχα με τους πιο επιφανείς εμπειρογνώμονες επί νομισματικών θεμάτων μεταξύ του 1995 και του 2000, όλοι τους ήταν σκεπτικοί για τη δυνατότητα υιοθέτησης του ευρώ και εξασφάλισης της επιτυχίας του.
<P>
Μέσα σε 10 χρόνια, το ευρώ έχει εξελιχθεί το νούμερο δύο νόμισμα στον κόσμο και, όπως μόλις αναφέρθηκε, ένα από τα νομίσματα με το μεγαλύτερο κύρος. " ορθή του διαχείριση έχει εξασφαλίσει μια προστατευτική θωράκιση έναντι της κρίσης και μια βάση για μη πληθωριστική ανάπτυξη. Χωρίς την ύπαρξη του ευρώ, στην ηπειρωτική Ευρώπη θα είχαν έρθει τα πάνω κάτω από ένα νομισματικό ανεμοστρόβιλο, ο οποίος θα επιδείνωνε την οικονομική κρίση.
<P>
Αναμένουμε η νομισματική πολιτική να προσπαθήσει να περιορίσει, εντός των ορίων της αντοχής του νομίσματος, τη συρρίκνωση που προκαλεί η κρίση και να προλειάνει το έδαφος για την επάνοδο στη μη πληθωριστική ανάπτυξη, την οποία δεν έχουμε αντιμετωπίσει ακόμα, και μέχρι την οποία τα μεγάλα δημόσια ελλείμματα και το επίπεδο του χρέους που πυροδοτούνται από την κρίση θα πρέπει να έχουν εξαλειφθεί. Για το σκοπό αυτό, δείχνουμε εμπιστοσύνη στα διευθυντικά στελέχη και το προσωπικό της Ευρωπαϊκής Κεντρικής Τράπεζας, οι οποίοι έχουν επιδείξει υψηλό επίπεδο ειδικών γνώσεων από την έναρξη της κρίσης. Επίσης σεβόμαστε την αποφασιστικότητα και την ανεξαρτησία τους.
<P>
Θα ήθελα να ολοκληρώσω με δύο παρατηρήσεις. Θα πρέπει να προσέχουμε να μην προσπαθήσουμε να δώσουμε στο ευρώ μια παγκόσμια διάσταση, η οποία θα κολάκευε τη ματαιοδοξία μας, αλλά θα πολλαπλασίαζε τους κινδύνους που αντιμετωπίζουμε. Το ευρώ είναι το νόμισμα της Ευρώπης και πρέπει να εκφράζει την ξεχωριστή της κουλτούρα, προάγοντας ένα λογικό και σταθερό μοντέλο μεταξύ των άλλων νομισμάτων του κόσμου.
<P>
Τέλος, δεν πιστεύω ότι το ευρύτερο κοινό θα χρειαστεί να περιμένει πολύ ακόμα έως ότου αποκατασταθεί η ρύθμιση του τραπεζικού συστήματος στην ζώνη του ευρώ. Έχω την εντύπωση ότι θα μπορούσαμε να καλέσουμε την Ευρωπαϊκή Κεντρική Τράπεζα να διενεργήσει αυτήν τη διαδικασία αποκατάστασης της τάξης και να εποπτεύσει την εφαρμογή της, σύμφωνα με το άρθρο 106(5) της Συνθήκης του Μάαστριχτ. Πράγματι, χρειαζόμαστε μια ισχυρή ώθηση, ειδικές γνώσεις και ένα χρονοδιάγραμμα αποφάσεων το οποίο θα μπορούσε να καταρτίσει η Ευρωπαϊκή Κεντρική Τράπεζα και έπειτα να εγκρίνει και να εφαρμόσει το Συμβούλιο των Υπουργών της ζώνης του ευρώ, υπό τη δική σας προεδρεία, κύριε Juncker.
<P>
Θα ολοκληρώσω την ομιλία μου, κύριε Πρόεδρε, λέγοντας ότι το σύμβολο της ολοκλήρωσης που αντιπροσωπεύει η επιτυχία του ευρώ πρέπει να μας δώσει το κουράγιο να κάνουμε το επόμενο βήμα για να δημιουργήσουμε αυτήν την ολοένα και περισσότερο ενωμένη Ευρώπη όπως συνιστούν οι διάφορες συνθήκες και την οποία καταβάλλουμε φιλότιμες προσπάθειες να κατακτήσουμε. Ας αντιπαρατεθούμε στο αναπόφευκτο της αποτυχίας με το δυναμισμό της επιτυχίας. Αυτή η επιτυχία σήμερα έχει το όμορφο όνομα ευρώ.
<P>
(Χειροκροτήματα)
<SPEAKER ID="032" NAME="Pervenche Berès" LANGUAGE="FR">
Κύριε Πρόεδρε, το ευρώ αποτελεί την επιτυχή έκβαση ενός οράματος και πολιτικής βούλησης και όχι προϊόν της αγοράς. Καταδεικνύει με τον καλύτερο τρόπο ότι η Ευρώπη μπορεί να πετύχει, όταν όλοι ενώνουν τις δυνάμεις τους.
<P>
Κι εγώ θα ήθελα, ασφαλώς, με αυτήν την ευκαιρία να χαιρετήσω και να ευχαριστήσω εκ μέρους μας, εκ μέρους των παιδιών μας και εκ μέρους όλων των άλλων, τους ιδρυτικούς πατέρες και τους αρχιτέκτονες αυτής της επιτυχίας: τον Pierre Werner, ο οποίος βρίσκεται κοντά μας, τον Καγκελάριο Helmut Schmidt, τον Πρόεδρο Giscard d'Estaing, τον Πρόεδρο της Ευρωπαϊκής Επιτροπής Jacques Delors, τον Καγκελάριο Helmut Kohl, τον Πρόεδρο François Mitterrand, τον Βαρόνο Alexandre Lamfalussy, τον Tommaso Padoa-Schioppa, τον Philippe Maystadt και όλους τους άλλους τους οποίους δεν ανέφερα. Θα ήθελα, όμως, να αποτίσω φόρο τιμής και στις ενέργειες των προκατόχων σας, κύριε Πρόεδρε, τις ενέργειες των δικών μου προκατόχων, τον Karl von Wogau, ο οποίος είναι ακόμα κοντά μας και την Christa Randzio-Plath, η οποία επίσης βρίσκεται κοντά μας σήμερα. Οι ενέργειες αυτού του Κοινοβουλίου διαδραμάτισαν καταλυτικό ρόλο στο ότι, την εποχή της μετάβασης στο ευρώ, δεν ανησυχούσαμε μόνο για τη μεταφορά των λογαριασμών στις τράπεζες αλλά και για τους πολίτες μας, ώστε να μπορέσουν να προσαρμοστούν, να συνηθίσουν και να υιοθετήσουν αυτό το νέο νόμισμα που θα ήταν πλέον δικό τους. Πιστεύω επίσης ότι αυτή η ενέργεια του φορέα μας πρέπει να μνημονευτεί και να αναγνωριστεί.
<P>
Χαίρομαι επίσης που αυτή η τελετή μπορεί να πραγματοποιηθεί εδώ, στο Ευρωπαϊκό Κοινοβούλιο, στην έδρα της δημοκρατίας όλων των πολιτών της Ευρώπης. Εξάλλου, το ευρώ είναι πρώτα και κύρια η ανησυχία όλων εμάς και σε δεύτερο βαθμό των τραπεζών. Αποτελεί σίγουρα μια ανησυχία των Ευρωπαίων, όπως χαίρονται να μας λένε. Ορισμένες κυβερνήσεις είναι απρόθυμες να προσφέρουν σύμβολα στην Ευρώπη. Εντούτοις, οι ίδιοι οι Ευρωπαίοι έχουν υιοθετήσει το ευρώ ως σύμβολο του ανήκειν στην Ευρωπαϊκή Ένωση.
<P>
Ασφαλώς, δεν χρησιμοποιούμε όλοι μας το ευρώ. Αρχικά ήμασταν 11 και τώρα είμαστε 16. Περιμένουμε και τους υπόλοιπους να συμμετέχουν. Όμως, έχω την αίσθηση ότι αυτή η κρίση βάζει σε πειρασμό ορισμένες χώρες να επανεξετάσουν το εάν θα πρέπει να ανήκουν στην ζώνη του ευρώ ή όχι. Πιστεύω ότι αυτή είναι η καλύτερη απόδειξη της επιτυχίας μας. " Ευρώπη προοδεύει, όπως ισχύει πολύ συχνά, καταδεικνύοντας την αποτελεσματικότητά της και με αυτήν την ευκαιρία που σηματοδοτεί τη 10η επέτειο, μπορούμε να δούμε ξεκάθαρα ότι ο απολογισμός του ευρώ είναι κατά κύριο λόγο θετικός. Ορισμένες χώρες που ήταν διστακτικές μπόρεσαν τώρα να χτυπήσουν την πόρτα της ζώνης του ευρώ. Το μόνο που έχουμε να κάνουμε είναι να τις ενθαρρύνουμε να συνεχίσουν υπό τους όρους της Συνθήκης, οι οποίοι δεν αναθεωρήθηκαν ποτέ και αποτελούν χρήσιμους όρους που επιτρέπουν στην Ευρώπη να προοδεύσει σε οικονομικά και νομισματικά θέματα βάσει των δύο πυλώνων της ενοποίησης και της διεύρυνσης.
<P>
Εντούτοις, μια επέτειος είναι μια ευκαιρία να κοιτάξουμε το μέλλον. Το ευρώ, το οποίο εμπλουτίστηκε από αυτά τα τελευταία 10 χρόνια, πρέπει τώρα να ανοίξει νέους δρόμους για ανάπτυξη, όχι πως αυτό δεν μας έχει απασχολήσει καθόλου παλαιότερα, αλλά απλά γιατί έχουμε ακόμα μπροστά μας εργασίες σε εξέλιξη.
<P>
Ως προς το θέμα της οικονομικής συνεργασίας, ο Jean-Claude Juncker περιέγραψε την κρίση που περνάμε. Δεν πρόκειται για μια φυσιολογική κατάσταση. Σε αυτήν την τρέχουσα κρίση όλοι γνωρίζουμε ότι, εάν είχαμε κάνει πρόοδο στην Οικονομική Ένωση με την ίδια ταχύτητα που προοδεύσαμε με τη Νομισματική Ένωση, θα ήμασταν σε πολύ καλύτερη θέση σήμερα. Ας διδαχτούμε λοιπόν από αυτήν. Δεν είναι φυσιολογικό για εμάς να εστιάζουμε στο ισοζύγιο των δημοσιονομικών ελλειμμάτων και όχι στην ποιότητα των δημοσίων δαπανών. Οι κυβερνήσεις πρέπει να μάθουν να συνομιλούν για τις οικονομικές τους πολιτικές. Δεν είναι φυσιολογικό τα κράτη μέλη να δανείζονται με τόσο διαφορετικά επιτόκια, όταν έχουν το ίδιο νόμισμα και το ίδιο επιτόκιο που ορίζει η Ευρωπαϊκή Κεντρική Τράπεζα.
<P>
Το ίδιο ισχύει και με την εποπτεία των χρηματοπιστωτικών αγορών. Ο πρόεδρος Giscard d'Estaing ανέφερε το άρθρο 105(6), το οποίο αποτελεί την κοινή μας βάση, επιτρέποντάς μας να προοδεύσουμε. Πιστεύω ότι ένα από αυτά τα διδάγματα από την παρούσα κρίση είναι ότι ουσιαστικά δείχνει ότι η Ευρωπαϊκή Κεντρική Τράπεζα θα χρειαστεί να αναλάβει έναν εποπτικό ρόλο. Δεν θέλουμε να αποσυνδέσουμε την εποπτεία των χρηματοπιστωτικών αγορών από την μακροπροληπτική εποπτεία. Εντούτοις, για να επιτευχθεί αυτό, θα χρειαστούμε επίσης, ως πολιτικοί ηγέτες, να σκεφτούμε με ποιο τρόπο θα πετύχουμε μια ισορροπία. Εάν η Ευρωπαϊκή Κεντρική Τράπεζα δει τις ευθύνες της να ενισχύονται, θα πρέπει να διευκρινιστεί με ποιο τρόπο θα πρέπει να εξασφαλίζεται η θεσμική ισορροπία συνολικά στο μέλλον.
<P>
Θα ήθελα να κάνω μία τελευταία παρατήρηση για το διεθνή ρόλο του ευρώ. Συμφωνώ ότι δεν πρέπει να διεκδικούμε το παράλογο προνόμιο να αποτελούμε το αποθεματικό νόμισμα. Εντούτοις, δεν είναι επίσης φυσιολογικό να έχουμε αφιερώσει 10 χρόνια στη δημιουργία του ευρώ κι έπειτα, 10 χρόνια μετά τη μετάβαση στο ευρώ, να εξακολουθούμε να είμαστε παθητικοί στη διεθνή αρένα και η ισχυρή φωνή του ευρώ να μην ακούγεται πιο στεντόρεια στη διαδικασία αποκατάστασης κάποιας ισορροπίας στο παγκόσμιο νομισματικό σύστημα.
<P>
Τέλος, πιστεύω ότι το ευρώ είναι πολύ περισσότερα από ένα απλό νόμισμα. Για αυτό το λόγο είναι ένα μείζονος σημασίας θέμα για αυτό το Κοινοβούλιο. Αποτελεί ένα εργαλείο στην υπηρεσία των πολιτών μας οι οποίοι βιώνουν τη βαθύτερη κρίση εδώ και πολλά χρόνια. Πρέπει επομένως να χρησιμοποιήσουμε αυτό το θαυμάσιο δημιούργημα, αυτό το σύμβολο της Ευρώπης για να βοηθήσουμε τους πολίτες μας να ξεπεράσουν αυτήν την κρίση υπό τις καλύτερες δυνατές συνθήκες.
<SPEAKER ID="033" NAME="Werner Langen" LANGUAGE="DE">
Κύριε Πρόεδρε, τα 10 χρόνια του ευρώ αποτελούν πράγματι ένα λόγο εορτασμού. Οποιοσδήποτε έλεγε πριν από 10 χρόνια ότι το ευρώ θα εξελισσόταν τόσο θαυμάσια όπως έγινε θα γινόταν περίγελος. Πολλοί άνθρωποι έχουν συμβάλλει σε αυτήν την επιτυχία και θυμάμαι πολλές σκεπτικές φωνές - κάποιοι το αποκάλεσαν πρώιμο βρέφος και μη βιώσιμο σχέδιο- και σήμερα γνωρίζουμε ότι ήταν ένα όραμα στο οποίο συνέβαλλαν πολλοί. " προηγούμενη ομιλήτρια μας υπενθύμισε όλους εκείνους οι οποίοι συνέβαλαν σε αυτό, τα ορόσημα του ευρωπαϊκού νομισματικού συστήματος, το οποίο ήταν μια συμφωνία με την Ευρωπαϊκή Κεντρική Τράπεζα να δημιουργηθούν κεντρικά επιτόκια, την έκθεση Delors, η οποία προέβλεπε την υλοποίηση της νομισματικής ένωσης σε τρία στάδια, τη Συνθήκη του Μάαστριχτ - μόλις δύο χρόνια μετά την πτώση του Τείχους - και τις μεταβατικές περιόδους. Πολλοί άνθρωποι βοήθησαν στο να γνωρίσει το ευρώ τη σημερινή του επιτυχία.
<P>
Ως πρόεδρος της επιτροπής, η κυρία Berès, ήδη είπε ότι, σε αυτό το διάστημα, ιδιαίτερα από το 1994 και μετά όταν τέθηκε σε ισχύ η Συνθήκη του Μάαστριχτ, και έως το 2002, το Κοινοβούλιο συνεργάστηκε ενεργά στην εισαγωγή των τραπεζογραμματίων και των νομισμάτων, και σε πολλές εκθέσεις, συζητήσεις, γνωμοδοτήσεις καθώς και προτάσεις, και θα ήθελα ειδικά να ευχαριστήσω τους δύο προέδρους της επιτροπής εκείνης της περιόδου, τον κύριο von Wogau και την κυρία Randzio-Plath, οι οποίοι εκπροσώπησαν μάλιστα και το Κοινοβούλιο στον έξω κόσμο και οι οποίοι εξασφάλισαν σε αυτό το σχέδιο, αν και αρχικά δημιουργήθηκε από τις κυβερνήσεις, την κοινοβουλευτική στήριξη που χρειαζόταν. Σήμερα επίσης καταβάλλουμε προσπάθειες υπό την προεδρία της κυρίας Berès, για την ίδια εκπροσώπηση.
<P>
Στις 18 Νοεμβρίου, το Κοινοβούλιο υιοθέτησε, με μεγάλη πλειοψηφία, μια έκθεση στην οποία περιγράφουμε τις επιτυχίες, τις προκλήσεις, τους κινδύνους και τα προβλήματα και θα ήθελα να αναφέρω μόλις λίγα πράγματα επιπλέον αυτών που είπε η κυρία Berès.
<P>
Το ευρώ υπήρξε μια μεγάλη επιτυχία και αποτελεί ένα μοναδικό σχέδιο: μια κεντρική νομισματική πολιτική υπό τη διαχείριση της Ευρωπαϊκής Κεντρικής Τράπεζας και τοπικές δημοσιονομικές και χρηματοοικονομικές πολιτικές. Είναι σημαντικό, στο μέλλον, η σχέση μεταξύ αυτών των δύο επιπέδων ευθύνης στο Σύμφωνο Σταθερότητας και Ανάπτυξης να διατηρείται και σε εποχές κρίσης. Χωρίς αυτό το Σύμφωνο Σταθερότητας και Ανάπτυξης, χωρίς καλύτερο συντονισμό της δημοσιονομικής και χρηματοοικονομικής πολιτικής, το ευρώ θα αντιμετωπίσει και στο μέλλον αναπόφευκτους κινδύνους. Για το σκοπό αυτό, απευθύνω έκκληση ιδιαίτερα στα κράτη μέλη της ζώνης του ευρώ, αλλά και σε ολόκληρη την Ευρωπαϊκή Ένωση, να λάβουν αυτήν την πειθαρχία, αυτήν τη συντονισμένη συνεργασία, πιο σοβαρά από ότι έκαναν στο παρελθόν ως προς ορισμένα ζητήματα.
<P>
Το ευρώ μείωσε σημαντικά τον πληθωρισμό κι έτσι δημιούργησε εμπιστοσύνη και σταθερότητα και έχει εξελιχθεί στο δεύτερο συνηθέστερο αποθεματικό νόμισμα μέσα σε ένα χρονικό διάστημα που κανένας δεν πίστευε ότι ήταν δυνατό να συμβεί. Το ευρώ έχει αυξήσει την πίεση για διαρθρωτική μεταρρύθμιση στα κράτη μέλη και γι' αυτό, ακόμα και στην εποχή της παγκοσμιοποίησης, έχει καταστεί ένα 'πρόγραμμα γυμναστικής' για επιχειρήσεις και έθνη. Τα θεσμικά όργανα της ζώνης του ευρώ - αρκετά αναφέρθηκαν από την προηγούμενη ομιλήτρια - το Συμβούλιο Ecofin, η Ομάδα Ευρώ και πολλά ακόμα όργανα έχουν δημιουργήσει τις απαραίτητες συνθήκες μαζί με την Επιτροπή και την Ευρωπαϊκή Κεντρική Τράπεζα, γιατί ήδη λειτουργούσαν, γιατί είχαν συσταθεί, γιατί εργαζόντουσαν ανεξάρτητα ούτως ώστε να αντιδράσουν γρήγορα, αξιόπιστα και σωστά στην οικονομική κρίση.
<P>
Βιώσαμε το ευρώ ως ένα μοχλό δημιουργίας μιας ευρωπαϊκής χρηματοπιστωτικής αγοράς. Το πολιτικό συμπέρασμα από αυτές τις κοινές επιτυχίες είναι ότι τα κράτη με ένα κοινό νόμισμα και μια κοινή εσωτερική αγορά έχουν επιτύχει ένα μοναδικό επίπεδο ολοκλήρωσης το οποίο θα εξασφαλίσει ειρήνη και ευημερία.
<P>
Εντούτοις, δεν μπορούμε απαραιτήτως να θεωρούμε το ευρώ δεδομένο μελλοντικά. Υπάρχει πληθώρα συγκεκριμένων αιτημάτων και απαιτήσεων να λάβουμε σοβαρά υπόψη μας τους κινδύνους: η απόκλιση των εθνικών οικονομιών, η οποία συνδέεται με σημαντικούς κινδύνους ως προς την αύξηση των μισθών και με δημοσιονομικά ελλείμματα, δεν πρέπει να συγκαλυφθεί σε αυτήν την επέτειο.
<P>
Μια εντελώς διαφορετική πτυχή είναι η μεταβλητή εξέλιξη των επιτοκίων των κρατικών ομολόγων. Σήμερα βλέπουμε το περιθώριο των επιτοκίων, το οποίο αναμφίβολα μειώθηκε, να αυξάνεται και πάλι, δημιουργώντας κατάλληλες συνθήκες για νέα προβλήματα από αυτήν την άποψη, για μεμονωμένα κράτη μέλη εντός της ζώνης του ευρώ.
<P>
Θα ήθελα να υπενθυμίσω στο Σώμα ότι, ιδιαίτερα σε σχέση με τη διεύρυνση της ζώνης του ευρώ, δεν μπορούν να γίνουν ειδικές εξαιρέσεις και ότι όλα τα κράτη που είναι μέλη της ζώνης του ευρώ μπορούν, και οφείλουν, να συμμορφώνονται με τους όρους που τέθηκαν στη Συνθήκη του Μάαστριχτ.
<P>
Ο λαός υποδέχτηκε το ευρώ θερμά. Κέρδισε την εμπιστοσύνη παγκοσμίως. Πέρασε την πρώτη δοκιμασία και συνέβαλλε με μοναδικό τρόπο στη μόνιμη ενσωμάτωση των εθνών μας στην Ευρώπη. Γι' αυτό μπορούμε να είμαστε όλοι μας περήφανοι. Σας ευχαριστώ.
<P>
(Χειροκροτήματα)
<SPEAKER ID="034" NAME="Jean-Paul Gauzès">
εκ μέρους της Ομάδας PPE-DE. - (FR) Κύριε Πρόεδρε, κύριε Giscard d'Estaing, κύριε Juncker, κύριε Trichet, κύριε Almunia, κυρίες και κύριοι, οι προηγούμενοι ομιλητές έθιξαν ήδη πολύ σημαντικά ζητήματα.
<P>
Μέσα σε 10 χρόνια, το ευρώ έχει εξελιχθεί σε ένα ισχυρό σύμβολο για την Ευρώπη. Κι όμως η ιδέα ότι η Ευρώπη θα μπορούσε να δημιουργήσει ένα ενιαίο νόμισμα, τα θεμέλια του οποίου τέθηκαν κυρίως στη συμφωνία της Βρέμης για το νομισματικό σύστημα το 1978 και τη δημιουργία του ecu, θα είχε αντιμετωπιστεί εκείνη την εποχή με σκεπτικισμό από τις αγορές και τις σημαντικότερες νομισματικές αρχές εκτός Ευρώπης. Θα πρέπει να ευχαριστήσουμε και να συγχαρούμε θερμά όλους εκείνους που έλαβαν την απόφαση και τα ονόματα των οποίων αναφέρθηκαν σήμερα εδώ.
<P>
" δημιουργία του ευρώ είναι η καλύτερη απόδειξη ότι η Ευρώπη είναι ικανή, δεδομένης της πολιτικής βούλησης, να λάβει μακροπρόθεσμες αποφάσεις για ένα κοινό μέλλον ευημερίας. Αυτή η επέτειος, επομένως, μας δίνει ένα ιδιαίτερα εύστοχο μήνυμα ελπίδας για τη σημερινή εποχή.
<P>
Θα πρέπει να ειπωθεί, ωστόσο, ότι μεταξύ των συμπολιτών μας και μέχρι προσφάτως οι αντιλήψεις για το ευρώ ήταν ανάμεικτες. Για εκείνους που ταξιδεύουν, το πλεονέκτημα ενός ενιαίου νομίσματος ήταν προφανές. Για εκείνους που δεν ταξιδεύουν, το ευρώ συσχετίστηκε με άνοδο των τιμών. Μελέτες έδειξαν, μάλιστα, ότι οι περισσότερες χώρες βίωσαν πληθωρισμό αν και τα επίσημα στοιχεία έδειχναν ότι, ιδιαίτερα λόγω των ενεργειών της Ευρωπαϊκής Κεντρικής Τράπεζας, η νομισματική σταθερότητα είχε εξασφαλιστεί. " πραγματικότητα είναι ότι ορισμένοι σαφώς εκμεταλλεύτηκαν το ευρώ για να στρογγυλοποιήσουν προς τα πάνω ορισμένες τιμές και ίσως οι καταναλωτές δεν ήταν αρκετά άγρυπνοι.
<P>
Όταν η ισοτιμία του ευρώ ανήλθε έναντι του δολαρίου, ακούσαμε επίσης να ασκείται κριτική από κάποιους παραγωγούς που κυρίως παράγουν στην ζώνη του ευρώ αλλά διαθέτουν τα προϊόντα τους εκτός αυτής. " Ευρωπαϊκή Κεντρική Τράπεζα επίσης δέχτηκε κριτική, η οποία δεν αμφισβήτησε την ανεξαρτησία της αλλά περισσότερο την πολιτική της για τα επιτόκια, τα οποία φαινόταν να είναι πολύ υψηλά.
<P>
Σήμερα, η κρίση ανέτρεψε πολλές από αυτές τις αντιλήψεις. Όλοι μας κατανοούμε ότι το ευρώ αποτελεί έναν καθοριστικό παράγοντα για τον περιορισμό των ευρωπαϊκών επιπτώσεων μιας κρίσης που εισαγάγαμε από τις "νωμένες Πολιτείες. " Ευρωπαϊκή Κεντρική Τράπεζα υπήρξε ασφαλώς η κεντρική τράπεζα που αντέδρασε περισσότερο. Οι ιδιαίτερα προσήκουσες αποφάσεις της έτυχαν ομόφωνης αποδοχής. Ποια θα ήταν η κατάσταση εάν τα διάφορα κράτη μέλη είχαν το καθένα να υπερασπιστούν το δικό τους ξεχωριστό νόμισμα; Οι υποτιμήσεις θα ήταν αναπόφευκτες και δεν θα είχαμε αποφύγει μια νομισματική κρίση.
<P>
Τα θετικά αποτελέσματα του ευρώ πρέπει να μας ενθαρρύνουν να συνεχίσουμε και να διευρύνουμε το συντονισμό των οικονομικών πολιτικών και να σεβόμαστε τις αρχές του Συμφώνου Σταθερότητας και Ανάπτυξης. Αληθεύει, σήμερα, ότι κάποιες εξαιρέσεις μπορεί και ίσως θα έπρεπε να γίνουν αποδεκτές, αλλά δεν μπορούν να είναι παρά προσωρινές και ο στόχος των ισοζυγισμένων δημόσιων οικονομικών πρέπει να διατηρηθεί. Τα υψηλής ποιότητας δημόσια οικονομικά και οι οικονομικές πολιτικές είναι, μάλιστα, απαραίτητα μακροπρόθεσμα περισσότερο από ποτέ. Αποτελούν την εγγύηση της αποτελεσματικότητας, της ανταγωνιστικότητας και της ανάπτυξης. Αποτελούν την προϋπόθεση της σταθερότητας του νομίσματός μας, του ευρώ.
<SPEAKER ID="035" NAME="Robert Goebbels" LANGUAGE="FR">
Κύριε Πρόεδρε, σε αυτές τις εποχές αβεβαιότητας, είναι σημαντικό να μπορούμε να βασιστούμε σε κάτι με φερέγγυα αξία: Το ευρώ. Καθώς είχα τη δυνατότητα να επηρεάσω σε κάποιο μικρό βαθμό τις καταστάσεις ως μέλος του Συμβουλίου Ecofin κατά την περίοδο της προετοιμασίας για το μελλοντικό ενιαίο νόμισμα, μπόρεσα να δω τις αμφιβολίες και των δύο πλευρών και τα καλά ζυγισμένα βήματα των κρατών μελών, τα οποία τελικά κατέστησαν την Ομάδα Ευρώ ένα πιο ισχυρό φόρουμ συνεργασίας που βρίσκεται μπροστά από την εποχή του. Επιπροσθέτως, δύο από τα μεγαλύτερα επιτεύγματα της Ευρώπης έγιναν πραγματικότητα χάρη στην αποφασιστικότητα μερικών κρατών να σταθούν πρωτοπόροι στην υλοποίηση της ολοκλήρωσης για όλους τους συμπολίτες μας. Αναφέρομαι στη Συμφωνία Σένγκεν που αφορά στην ελεύθερη μετακίνηση των Ευρωπαίων, η οποία εφαρμόστηκε κατόπιν πρωτοβουλίας πέντε κρατών: Της Γαλλίας, με τον Πρόεδρο Mitterrand, της Γερμανίας, με τον Καγκελάριο Kohl και των χωρών της Μπενελούξ. " Ελβετία συμμετέχει πλέον και αυτή στο χώρο Σένγκεν, αλλά οι Βρετανοί και οι Ιρλανδοί συνεχίζουν να αποφεύγουν αυτήν την "Ευρώπη των πολιτών".
<P>
Ο Πρόεδρος Mitterrand και ο Καγκελάριος Kohl υπήρξαν επίσης οι πολιτικοί αρχιτέκτονες του ευρώ, αν και ήταν πολλοί αυτοί που υποστήριξαν αυτήν τη νομισματική επιτυχία, ξεκινώντας από τον Jacques Delors. Το πρώτο δίδαγμα που θα ήθελα να αντλήσω είναι ότι οποιοσδήποτε θέλει μια καλύτερη Ευρώπη δεν πρέπει να φοβάται τις διακρατικές ενέργειες, ειδικά εάν υπάρχει μια συμμαχία κρατών η οποία πραγματικά θέλει την πρόοδο της Ευρώπης. " Συνθήκη Prüm, η οποία αποσκοπεί στο να καταπολεμήσει τη σοβαρή εγκληματικότητα, αποτελεί ένα παράδειγμα αυτής της θετικής ενισχυμένης συνεργασίας για την Ευρώπη. Σε μια εποχή που η Συνθήκη για τη θέσπιση του Συντάγματος της Ευρώπης έχει αποβιώσει και ενταφιαστεί, μετά την ψήφο του "όχι" από μια παράξενη συμμαχία πολιτικών δυνάμεων όχι μόνο στην Γαλλία αλλά και στην Ολλανδία, κι όταν το δύσπεπτο κομμάτι νομοθεσίας που είναι γνωστό ως "μίνι" Συνθήκη της Λισσαβόνας συναντά εμπόδια στην Ιρλανδία και πιθανώς και στη Δημοκρατία της Τσεχίας επίσης, καλούμαστε να αποδείξουμε ότι η Ευρώπη συνεχίζει να λειτουργεί στηριζόμενη στο ευρύτατο πεδίο της ενισχυμένης συνεργασίας.
<P>
Όπως και να έχει, η γοητεία του ευρώ παραμένει ακέραιη. Μετά τη Σλοβενία, μόλις υποδεχτήκαμε και τη Σλοβακία. Άλλοι δυσφορούν που δεν μπορούν να επωφεληθούν περισσότερο από την προστατευτική ασπίδα που προσφέρει το ευρώ. Ακόμα και στο ".Β. ακούγονται φωνές, οι οποίες αμφισβητούν τη θαυμάσια απομόνωση της χώρας αντιμέτωποι με την κατάρρευση της λίρας, η οποία βλέπει το κύρος της να υποβαθμίζεται από παγκόσμιο αποθεματικό νόμισμα σε ένα συνηθισμένο νόμισμα σε λιγότερο από έναν αιώνα. Χάρη στις συνεπείς ενέργειες των Wim Duisenberg, Jean-Claude Trichet και των υπολοίπων, το ευρώ έχει εξελιχθεί στο δεύτερο αποθεματικό νόμισμα του κόσμου μέσα σε 10 χρόνια. Ασφαλώς, το δολάριο παραμένει ο βασιλιάς των παγκόσμιων συναλλαγών, εξακολουθώντας να προσφέρει μια ασφαλή επένδυση, αλλά τα κολοσσιαία χρέη που συσσώρευσαν οι "νωμένες Πολιτείες, προκειμένου να κάνουν τον υπόλοιπο κόσμο να χρηματοδοτήσει τον τρόπο ζωής τους ολοένα και περισσότερο θα σπείρει σπόρους αμφιβολίας ως προς την ικανότητα της υπ' αριθμόν ένα οικονομικής δύναμης να τηρεί τις δεσμεύσεις της. Μάλιστα, ο χρηματοπιστωτικός κόσμος τείνει προς ένα δυοπώλιο ευρώ/δολαρίου. Οποιοδήποτε νομισματικό δυοπώλιο υφίσταται τακτικά ρυθμίσεις της ισοτιμίας οι οποίες συχνά συμβαίνουν αιφνιδίως. Σε αυτήν την εποχή εκτεταμένης ύφεσης, ο πλανήτης χρειάζεται σταθερότητα και νέα βεβαιότητα. Το ευρώ καλείται να παίξει έναν πρωταγωνιστικό ρόλο σε αυτήν τη νέα σταθερότητα. " Ευρωπαϊκή Κεντρική Τράπεζα (ΕΚΤ) έλαβε τα μέτρα που χρειαζόταν ερχόμενη αντιμέτωπη με μια παγκόσμια χρηματοπιστωτική κρίση "κατασκευασμένη στις "ΠΑ".
<P>
Όπως είπε ο Jacques Delors, το ευρώ είναι η ασπίδα για να προστατεύει ολόκληρη την Ευρώπη, αλλά το ευρώ ακόμα δεν έχει τονώσει την ευρωπαϊκή οικονομία αρκετά. " ΕΚΤ είναι αρμόδια μόνο για τη νομισματική πολιτική. Σε τελική ανάλυση, η Επιτροπή είναι απλώς ένας πρώτης τάξεως σύμβουλος που κάνει προτάσεις εν γένει χρήσιμες, αλλά οι πραγματικοί οικονομικοί παίκτες παραμένουν τα ίδια τα κράτη τα οποία, δυστυχώς, λειτουργούν κατά μη οργανωμένο τρόπο. Αν και η αποτελεσματική εναρμόνιση της συσσωρευμένης οικονομικής δύναμης 27 κρατών θα μπορούσε να κάνει θαύματα, η Ομάδα Ευρώ, παρά τις αξιέπαινες προσπάθειες του Jean-Claude Juncker, ακόμα παραμένει μονάχα μια άτυπη ομάδα διαβούλευσης. Την άνοιξη του 1999, είχα την ευκαιρία να είμαι μάρτυρας της απόπειρας που έγινε εντός της Ομάδας Ευρώ από μερικούς υπουργούς οικονομικών, συμπεριλαμβανομένων των Oskar Lafontaine, Dominique Strauss-Kahn, Carlo Ciampi και κάποιων ακόμα, για την εδραίωση της οικονομικής και νομισματικής συνεργασίας ανάμεσα στην Ευρωπαϊκή Ένωση και την Ευρωπαϊκή Κεντρική Τράπεζα. Ο Wim Duisenberg έδωσε μια εύστοχη απάντηση: "ποτέ δεν θα υπάρξει εκ των προτέρων συντονισμός με την Ευρωπαϊκή Κεντρική Τράπεζα καθώς πάντα θα πρέπει να αντιδράτε εκ των υστέρων στις αποφάσεις μας." Ο λόγος είναι προφανής: " ΕΚΤ είναι και θα παραμείνει ανεξάρτητη στην άσκηση της νομισματικής πολιτικής της, αλλά η ανεξαρτησία δεν σημαίνει απαγόρευση στο δημιουργικό διάλογο μεταξύ θεσμικών οργάνων που καλούνται να υπερασπίζονται τα συμφέροντα και την κοινή μοίρα 500 εκατομμυρίων Ευρωπαίων. Τίποτα δεν μπορεί να εμποδίσει τα κράτη να οργανωθούν καλύτερα σε σχέση με την επίτευξη του επαρκούς συντονισμού των οικονομικών τους πολιτικών, είτε εντός της ΕΕ είτε ειδικότερα όταν αντιπροσωπεύουν την Ευρώπη με τρίτες χώρες, όπως τόσο εύλογα κατέληξε ο Jean-Claude Juncker μόλις τώρα.
<SPEAKER ID="036" NAME="Wolf Klinz" LANGUAGE="DE">
Κύριε Πρόεδρε, κύριε Giscard d'Estaing, κύριε Juncker, κύριε Trichet, κύριε Almunia, κυρίες και κύριοι, ειλικρινά λυπάμαι που σήμερα παρευρίσκονται σε αυτήν την πανηγυρική συνεδρίαση σχετικά λίγοι Βουλευτές, γιατί πρόκειται πραγματικά για ένα ιστορικό γεγονός. Ήδη ακούσαμε από τους διάφορους προηγούμενους ομιλητές πόσος σκεπτικισμός υπήρχε όταν πρωτοεισήχθηκε το ευρώ. Υπήρχε η αίσθηση ότι οι διοικητικές προκλήσεις που συνεπαγόταν η είσοδος δισεκατομμυρίων τραπεζογραμματίων και κερμάτων από μόνη της θα ήταν αδύνατον να αντιμετωπιστεί και η ιδέα ότι θα μπορούσαμε να συνδυάσουμε μια κοινή νομισματική πολιτική με χωριστές δημοσιονομικές πολιτικές στα κράτη μέλη αντιμετωπιζόταν όχι μόνο ως μια μεγάλη πρόκληση αλλά απλά ως αδύνατη.
<P>
Σήμερα, τα γεγονότα εξιστορούνται μια κάπως διαφορετική εκδοχή. " ευρωπαϊκή νομισματική ένωση αποτελεί πραγματικότητα. Το ευρώ είναι πραγματικότητα εδώ και 10 χρόνια. Πρόκειται για ένα κατά κάποιο τρόπο πολιτικό θαύμα και για μία ακόμη φορά τα λόγια του Walter Hallstein, του πρώτου Προέδρου της Επιτροπής, επιβεβαιώθηκαν: "Οποιοσδήποτε δεν πιστεύει στα θαύματα σε σχέση με τα ευρωπαϊκά θέματα δεν είναι ρεαλιστής".
<P>
Οι αμφιβολίες των πολιτών, πολλοί από τους οποίους, σε πολλά κράτη μέλη, αρχικά πίστευαν ότι το ευρώ θα σήμαινε τεράστια άνοδο των τιμών, έχουν πλέον εκμηδενιστεί. Το ευρώ έχει γίνει πλέον αποδεκτό, ενώ πολλοί είναι και οι πολίτες που το υποδέχονται με ενθουσιασμό. Έχει εξελιχθεί σε ένα είδος ορατού ευρωπαϊκού στοιχείου ταυτότητας: Πέραν από τον ευρωπαϊκό ύμνο και τη σημαία, είναι ένα από τα λίγα σύμβολα που έχουμε σήμερα.
<P>
Θα μπορούσε, πιστεύω, να ειπωθεί ότι, τα πρώτα χρόνια της Ευρωπαϊκής Κεντρικής Τράπεζας, η Ευρώπη και η ευρωπαϊκή οικονομία έπλεαν σε σχετικά απάνεμα νερά, κι έτσι ήταν αρκετά εύκολο στην τράπεζα να ακολουθήσει μια πολιτική σταθερότητας. Ακόμα κι έτσι, αξίζει να σημειώσουμε ότι το μέσο ποσοστό του πληθωρισμού τα πρώτα 10 χρόνια του ευρώ ήταν κατά προσέγγιση 2%, με άλλα λόγια λίγο έως πολύ εντός του στόχου που η ίδια η Ευρωπαϊκή Κεντρική Τράπεζα είχε ορίσει. Το Γερμανικό μάρκο, από την άλλη, το οποίο πάντα θεωρούνταν πρότυπο σταθερότητας, είχε μέσο ποσοστό πληθωρισμού 3% στα 50 χρόνια ύπαρξής του. Μπορεί επομένως να ειπωθεί ότι η Ευρωπαϊκή Κεντρική Τράπεζα είχε πολλά καλά αποτελέσματα.
<P>
Ωστόσο, τώρα είναι, σε αυτήν την περίοδο της κρίσης, που η Ευρωπαϊκή Κεντρική Τράπεζα δείχνει την πραγματική της δύναμη, την πραγματική της αξία. Έχει ένα εξαιρετικά σημαντικό ρόλο να παίξει. Έχει αποδείξει την ανεξαρτησία της, την αποτελεσματικότητα και την αυτοπεποίθησή της και ενεργεί αποφασιστικά και γρήγορα. Έχει καταστεί παράδειγμα για ορισμένες κεντρικές τράπεζες, ακόμα και σε εκείνες τις ευρωπαϊκές χώρες που δεν ανήκουν ακόμα στην ζώνη του ευρώ και εκτός Ευρώπης. Κατέστησε αρκετά σαφές στο Ομοσπονδιακό Αποθεματικό Σύστημα των "νωμένων Πολιτειών ότι μπορεί να εφαρμόσει μια πετυχημένη πολιτική, όχι παρά την ανεξαρτησία της αλλά ακριβώς επειδή είναι πολιτικά ανεξάρτητη και δεν υπόκειται σε εντολές διαφόρων κυβερνήσεων.
<P>
Τώρα γνωρίζουμε ότι επί του παρόντος, αφού οι τραπεζικοί τομείς στα μεμονωμένα κράτη μέλη τέθηκαν υπό μια προστατευτική ομπρέλα, τα κράτη μέλη βρίσκονται σε διαδικασία ανάπτυξης διαφόρων οικονομικών σχεδίων τόνωσης για να απορροφήσουν τις αρνητικές επιπτώσεις της χρηματοπιστωτικής κρίσης στην πραγματική οικονομία. Αυτό θα δημιουργήσει νέες προκλήσεις στην Ευρωπαϊκή Κεντρική Τράπεζα, γιατί υπάρχει κίνδυνος οι διαφορές στην προσέγγιση να οδηγήσουν σε στρεβλώσεις του ανταγωνισμού και η σύγκλιση που εν μέρει έχουμε πετύχει έως τώρα μεταξύ των μελών της ζώνης του ευρώ να χαθεί και θα δούμε ολοένα και περισσότερο αποκλίνουσες εξελίξεις. Αυτό πρέπει να εξουδετερωθεί και γι' αυτό είναι τόσο κρίσιμο και τόσο σημαντικό το Σύμφωνο Σταθερότητας και Ανάπτυξης να μην υπονομευτεί ή απορριφθεί. Ακριβώς το αντίθετο: πρέπει να εξασφαλίσουμε ότι θα παραμείνει εν ισχύ. Για το λόγο αυτό είναι επίσης τόσο σημαντικό για τις απαραίτητες διαρθρωτικές μεταρρυθμίσεις, για τις οποίες η Επιτροπή και η Ευρωπαϊκή Κεντρική Τράπεζα έχουν κάνει επανειλημμένες εκκλήσεις στο παρελθόν, να υιοθετηθούν εντέλει στα μεμονωμένα κράτη μέλη.
<P>
" Ευρωπαϊκή Κεντρική Τράπεζα θα αποκτήσει μια νέα αποστολή μέσα στα επόμενα χρόνια. " κρίση μας δίδαξε ότι χρειαζόμαστε κάποιο είδος ευρωπαϊκής εποπτείας της χρηματοπιστωτικής αγοράς και αυτός είναι ένας τομέας όπου η Ευρωπαϊκή Κεντρική Τράπεζα μπορεί να διαδραματίσει πρωταγωνιστικό ρόλο. Έχει δώσει ενδείξεις ότι, καταρχήν, είναι πρόθυμη να εισάγει κάποιο είδος κεντρικού ευρωπαϊκού εποπτικού συστήματος ανάλογου του Ευρωπαϊκού Συστήματος Κεντρικών Τραπεζών. Ο διεθνής ρόλος του ευρώ χρειάζεται περαιτέρω ενίσχυση. " ζώνη του ευρώ χρειάζεται να ακούγεται με μία φωνή και επίσης να εκπροσωπείται ως μία μονάδα σε διεθνείς οργανισμούς όπως το Διεθνές Νομισματικό Ταμείο και ο ΟΟΣΑ (Οργανισμός Οικονομικής Συνεργασίας και Ανάπτυξης).
<P>
Εξακολουθεί να ισχύει επίσης ότι ένα ενιαίο νόμισμα χωρίς ενιαία δημοσιονομική οικονομική πολιτική είναι και θα συνεχίσει να είναι ένα ριψοκίνδυνο εγχείρημα. Δεν έχουμε να κάνουμε με κάτι το ασήμαντο. " ΕΕ συνεχίζει να αντιμετωπίζει κάποιες μεγάλες προκλήσεις: αντιμετωπίζουμε υψηλά, και δυστυχώς αυξανόμενα, επίπεδα ανεργίας, δημογραφικές αλλαγές, μεταναστευτικές πιέσεις, αυξανόμενη φτώχεια σε κάποιες ομάδες της κοινωνίας και σκληρότερο ανταγωνισμό στο πλαίσιο της παγκοσμιοποίησης. " ζώνη του ευρώ θα μπορέσει να ανταποκριθεί σε αυτές τις προκλήσεις μόνο εάν οι οικονομικές πολιτικές των κρατών μελών μπορούν να αλληλοσυσχετιστούν σε μεγαλύτερο βαθμό. Ο διορισμός ενός προέδρου της ζώνης του ευρώ ήταν το πρώτο βήμα προς αυτήν την κατεύθυνση, αλλά είναι μόνο το πρώτο βήμα: Τώρα απαιτούνται περισσότερα.
<SPEAKER ID="037" NAME="Cristiana Muscardini">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, μετά από 10 χρόνια, ο ευρύτερος χώρος που διαμορφώνεται από το ευρώ στο διεθνές εμπόριο και η χρήση του ως αποθεματικό νόμισμα δείχνουν ότι έχει καταστεί ένα παγκόσμιο σημείο αναφοράς. Έχει εγγυηθεί τη νομισματική σταθερότητα και έχει βοηθήσει στην ολοκλήρωση των οικονομιών των κρατών μελών που το έχουν υιοθετήσει, παρά τα κάποια λάθη κρίσης που δημιούργησαν προβλήματα στους πολίτες εξαιτίας και των πραγματικών ισοτιμιών συναλλάγματος μεταξύ των εθνικών νομισμάτων και του ευρώ και εξαιτίας των ελάχιστων ελέγχων που διενεργήθηκαν ακολούθως στις τιμές των προϊόντων και των υπηρεσιών.
<P>
Το ευρώ δημιουργήθηκε χωρίς να επιβληθεί έξωθεν και χωρίς κατακτητικούς πολέμους ή πολιτικές ηγεμονίες. Ήταν το αποτέλεσμα της ελεύθερης συνομολόγησης 11 κυβερνήσεων οι οποίες πίστεψαν στη δημιουργία μιας οικονομικής και νομισματικής ένωσης, όπως ορίζεται στις Συνθήκες, ως ένα ουσιαστικό βήμα στην προσπάθεια επίτευξης της πολιτικής ένωσης η οποία δυστυχώς ακόμα παραμένει ένας μακρινός στόχος.
<P>
Ορισμένα προβλήματα που προέκυψαν οφείλονται σε ανεπάρκειες ενός συστήματος, το οποίο ήταν απροετοίμαστο για την αποστολή να καθοδηγήσει τα άλλα μεγάλα συνδεδεμένα φαινόμενα. Αναφέρομαι στον αυξανόμενο ρυθμό της διεθνοποίησης και τις μεγάλες αλλαγές στον τρόπο διεξαγωγής του εμπορίου σε διεθνές επίπεδο. Το ευρώ κατέστησε δυνατή την αντιμετώπιση μιας σειράς δυσκολιών, η δυσκολότερη από τις οποίες είναι η τρέχουσα χρηματοπιστωτική κρίση και μας έχει προστατέψει από τις μεγάλες πιέσεις που έχουν ρημάξει τις αγορές. Εάν δεν υπήρχε το ευρώ, θα βιώναμε ξανά τα γεγονότα του 1992, αλλά σε χειρότερη έκδοση.
<P>
Σημειώνουμε αυτήν την 10η επέτειο υποδεχόμενοι θερμά την είσοδο της Σλοβακίας, της 16ης χώρας που προσχωρεί στην ζώνη του ευρώ. Τα μέτρα που έλαβε η Ευρωπαϊκή Κεντρική Τράπεζα (ΕΚΤ) και η Επιτροπή για να καταπολεμήσει την τρέχουσα κρίση έχουν λειτουργήσει ως παράγοντας εξουδετέρωσης και περιορισμού αλλά συνεχίζουμε να υποστηρίζουμε, όπως έχει γίνει συχνά σε αυτό το Σώμα, ότι θεωρούμε αδιανόητο να έχουμε μια νομισματική πολιτική αποκομμένη από την οικονομική πολιτική. Πράγματι, η τρέχουσα κατάσταση δεν είναι ακριβώς φυσιολογική: 16 κράτη μέλη με το ενιαίο νόμισμα, 27 εθνικές πολιτικές τις οποίες συντονίζει η Επιτροπή όσο καλύτερα μπορεί και 11 κράτη μέλη με εθνικά νομίσματα.
<P>
Ο συντονισμός μιας νομισματικής πολιτικής με μια οικονομική πολιτική που δεν υφίσταται στην πραγματικότητα ασφαλώς δεν είναι μικρό κατόρθωμα, αλλά εάν τα θεσμικά όργανα που είναι αρμόδια για τις οικονομικές πολιτικές στις χώρες μας δεν επικοινωνούν με τις κεντρικές τράπεζες και την ΕΚΤ, η οποία καλείται να συνδυάσει όλες αυτές τις πολιτικές και αντιστρόφως, η Ευρωπαϊκή Ένωση θα συναντήσει νέες δυσκολίες στο να αντιμετωπίσει από κοινού την τρέχουσα κρίση κι επίσης τις συνεχείς προκλήσεις που συνεπάγεται ο εξωτερικός κόσμος και η παγκοσμιοποίηση για όλους μας.
<P>
Ελπίζουμε ότι η πρόσφατη εμπειρία θα πείσει τους ανθρώπους για την ανάγκη να αντιμετωπίσουμε τις αλλαγές στην Ευρώπη, επαναφέροντας την πραγματική οικονομία στο κέντρο και εξασφαλίζοντας μεγαλύτερη συνοχή και σύνδεση μεταξύ της ΕΚΤ και των ευρωπαϊκών θεσμικών οργάνων που είναι υπεύθυνα να καταστρώνουν στρατηγική πολιτικής και σχεδιασμού. " πολύ πρόσφατη ενεργειακή κρίση επίσης μας έδειξε ότι μια κοινή οικονομική πολιτική στα κύρια στρατηγικά θέματα έχει ζωτικής σημασίας ενδιαφέρον για το λαό και δεν πρέπει να καθυστερήσει άλλο. Εάν υπάρχει πολιτική βούληση, η εισαγωγή μιας τέτοιας πολιτικής θα διευκολυνθεί από την αυξανόμενη δύναμη του ευρώ.
<SPEAKER ID="038" NAME="Alain Lipietz" LANGUAGE="FR">
Κύριε Πρόεδρε, κύριε Giscard d'Estaing, κύριε Juncker, κύριε Trichet, Επίτροπε, κυρίες και κύριοι, θα ήθελα να σας υπενθυμίσω με ποιο τρόπο, το 1992, όταν ήταν ακόμα εντελώς αβέβαιο το αν η Γαλλία θα ψήφιζε υπέρ της Συνθήκης του Μάαστριχτ, ο Jacques Delors απευθύνθηκε στη γενική συνέλευση του γαλλικού κόμματος των Οικολόγων, καταφέρνοντας έτσι να συγκεντρώσει το 1% ή 2% που έλειπε.
<P>
Μας είπε: "Ψηφίστε υπέρ του ευρώ, κι έτσι θα έχουμε μια πολιτική Ευρώπη, γιατί εάν δεν δημιουργήσουμε μια πολιτική Ευρώπη για να ελέγξουμε την Ευρώπη, ο λαός δεν θα την δεχτεί. Δεν θα την δεχτούν ποτέ. Δεν μας έπεισε. " Συνθήκη του Μάαστριχτ εγκρίθηκε, αλλά δεν δημιουργήθηκε καμία πολιτική Ευρώπη. Ακριβώς αυτό το πρόβλημα αντιμετωπίζουμε σήμερα.
<P>
Γιατί ήμασταν εναντίον του ευρώ τότε; Οι λόγοι ήταν κατά βάση δύο. Πρώτον, είχαμε την εντύπωση ότι τα κριτήρια του Μάαστριχτ θα έσυραν την Ευρώπη τουλάχιστον σε μια πενταετή κυκλική πολιτική ύφεσης και, δεύτερον, ο τρόπος με τον οποίο η νομισματική πολιτική ενσωματωνόταν στη γενική οικονομική πολιτική με τη Συνθήκη του Μάαστριχτ δεν ήταν ικανοποιητική. Για χάρη της Ευρωπαϊκής Κεντρικής Τράπεζας, θα διαχωρίζαμε τη νομισματική πολιτική από τις υπόλοιπες πολιτικές.
<P>
Οφείλω να πω με κάθε ειλικρίνεια ότι, ακόμα κι αν δεν έχω πειστεί ακόμα από τη Συνθήκη του Μάαστριχτ σήμερα, όπως και όλοι οι άλλοι Οικολόγοι, μάλλον με ελκύουν οι αλλαγές που η νομοθεσία και η εφαρμογή της Οικονομικής και Νομισματικής Ένωσης έχουν υποστεί.
<P>
Έχουν πραγματοποιηθεί τρεις μείζονες αλλαγές. Πρώτον, η σταθερότητα των τιμών έχει καθιερωθεί σε ένα επίπεδο ελαφρώς κάτω αλλά κοντά στο 2%. Αυτός ο στόχος μπορεί να φαντάζει κάπως παράλογος. Αυτή τη στιγμή που ο πλανήτης απειλείται από αποπληθωρισμό και η κατάσταση επιδεινώνεται από την τάση ορισμένων χωρών να μειώνουν απερίσκεπτα το ΦΠΑ τους στο πλαίσιο μιας κεϋνσιανής πολιτικής, είναι προφανές ότι το να θέτουμε αυτόν το στόχο του 2% δεν γίνεται πλέον απλά για εντυπωσιασμό. Εάν αποτύχουμε να διατηρήσουμε αυτόν το στόχο του 2% διατρέχουμε τον κίνδυνο να μας επιβληθούν πολύ υψηλά πραγματικά επιτόκια.
<P>
" δεύτερη μεγάλη μεταρρύθμιση είναι προφανώς η μεταρρύθμιση του Συμφώνου Σταθερότητας και Ανάπτυξης που πραγματοποιήθηκε το 2005, το οποίο μας επιτρέπει σήμερα να έχουμε μια πολιτική που είναι αντικυκλική και στοχεύει στην αντιμετώπιση της κρίσης.
<P>
" τρίτη μεγάλη μεταβολή είναι η αλλαγή του τρόπου με τον οποίο τα πράγματα λειτουργούν στην πράξη. Αυτός ο διαρκής διάλογος, όπως επισημάνθηκε και άλλη μία φορά σε αυτό το Σώμα, μεταξύ του κυρίου Trichet, του κυρίου Almunia, του κυρίου Juncker και του κυρίου Barroso, είναι, υπό τη στενή έννοια, αντίθετη με την ίδια τη Συνθήκη του Μάαστριχτ. Θεωρώ αυτήν τη μορφή συνεργασίας ανάμεσα στον κύριο Trichet και τον κύριο Almunia, για παράδειγμα, ισοδύναμη με εκείνη ανάμεσα στο κύριο Bernanke και τον κύριο Paulson, πράγμα που αποτελεί μια θετική και επιθυμητή εξέλιξη. Τι άλλο πρέπει να γίνει; Το μόνο που έχω να πω είναι ότι χρειάζεται να εφαρμόσουμε σωστά τις καλές πτυχές της Συνθήκης του Μάαστριχτ.
<P>
Πραγματικά δυσκολευόμαστε να ορίσουμε την ισοτιμία του συναλλάγματος, κάτι που ανέφεραν αρκετές φορές και οι προηγούμενοι ομιλητές. Την αποστολή του ορισμού της συναλλαγματικής ισοτιμίας την έχει αναλάβει το Συμβούλιο. Πρέπει να βρούμε τα μέσα για να εξασφαλίσουμε ότι το Συμβούλιο ορίζει μια συναλλαγματική ισοτιμία για την Ευρώπη η οποία δεν προκύπτει τυχαία από το επιτόκιο που έχει επιλέξει η Ευρωπαϊκή Κεντρική Τράπεζα, αλλά αντικατοπτρίζει ορθά μια βιομηχανική πολιτική. Πρέπει να βρούμε τα κατάλληλα όργανα για να το πετύχουμε αυτό.
<P>
Δεύτερον, ο στόχος της Ευρωπαϊκής Κεντρικής Τράπεζας δεν είναι μόνο να διατηρεί ένα επιτόκιο κοντά στο 2% αλλά και να εφαρμόζει την πολιτική της Ευρώπης και με αυτό εννοώ τις Στρατηγικές της Λισαβόνας και του Γκέτεμποργκ. Χρειάζεται να έχουμε μια πολιτική επαναχρηματοδότησης και αναπροεξόφλησης των ιδιωτικών χρεών από την Ευρωπαϊκή Κεντρική Τράπεζα σύμφωνα με τις Στρατηγικές του Γκέτεμποργκ και της Λισαβόνας.
<P>
Τέλος, όπως έχει ήδη αναφερθεί, χρειάζεται να υπάρχει εποπτεία σε ευρωπαϊκό επίπεδο και η Ευρωπαϊκή Κεντρική Τράπεζα είναι στην καλύτερη θέση να αναλάβει αυτόν το ρόλο.
<SPEAKER ID="039" NAME="Ilda Figueiredo" LANGUAGE="PT">
Είναι θλιβερό που δεν εκμεταλλευόμαστε αυτήν την ευκαιρία για μία σε βάθος εξέταση των συνεπειών της εφαρμογής νεοφιλελεύθερων και μονεταριστικών πολιτικών - χρησιμοποιώντας το ευρώ ως δικαιολογία - οι οποίες συνέβαλαν στην τρέχουσα σοβαρή κοινωνική κατάσταση και στην αύξηση της ανισότητας, της ανεργίας, της επισφαλούς και κακώς αμειβόμενης εργασίας και της φτώχειας.
<P>
Είναι απαράδεκτο να παραμένουμε προσκολλημένοι σε ιδεολογικά δόγματα, όπως η σταθερότητα των τιμών και τα παράλογα κριτήρια του Συμφώνου Σταθερότητας και Ανάπτυξης, τα οποία χρησιμοποιούνται ως πρόσχημα για να προχωρήσει η ιδιωτικοποίηση και να αφαιρεθεί η ευθύνη για κοινωνικές λειτουργίες από το κράτος. Αυτή η προσέγγιση συνδέεται επίσης με την ιδέα του ελάχιστου κράτους και της μεγαλύτερης αποτελεσματικότητας του ιδιωτικού τομέα, με στόχο την επιβολή της αποδοχής του λεγόμενου περιορισμού των μισθών, ο οποίος μάλιστα συνεπάγεται χαμηλές, ονομαστικές αυξήσεις των μισθών ακόμα και μείωση των πραγματικών μισθών, όπως δυστυχώς καταδεικνύει περίτρανα η περίπτωση της Πορτογαλίας.
<P>
Δεν μπορούμε να συμφωνήσουμε με την ανυπόστατη ανεξαρτησία της Ευρωπαϊκής Κεντρικής Τράπεζας, η οποία με το ζόρι λαμβάνει τις αποφάσεις να μειώσει τα επιτόκια και η οποία κρατά το ευρώ υπερτιμημένο μόνο και μόνο για να προστατέψει εκείνες τις χώρες με πιο ανεπτυγμένες οικονομίες και τις πιο ισχυρές οικονομικά και χρηματοοικονομικά ομάδες, επιδεινώνοντας έτσι τις δυσκολίες για τις πιο ευπαθείς οικονομίες και εκείνους τους ανθρώπους με λιγότερους οικονομικούς πόρους.
<P>
Αυτή η πολιτική της Ευρωπαϊκής Κεντρικής Τράπεζας έχει οδηγήσει στη συρρίκνωση της ευρωπαϊκής οικονομίας, δείχνοντας με σαφήνεια την ανάγκη για περαιτέρω μειώσεις των επιτοκίων αναφοράς. Καθώς η αγοραστική δύναμη των εργαζομένων και των συνταξιούχων έχει μειωθεί τα τελευταία 10 χρόνια, τα κέρδη των οικονομικών και χρηματοπιστωτικών ομίλων έχουν αγγίξει τα υψηλότερα επίπεδα εδώ και 30 χρόνια, με αποτέλεσμα τη χαρά και την ικανοποίηση που ακούσαμε σε αυτό το Σώμα. Ακόμα και τώρα, με την κατάσταση κρίσης που έχουν προκαλέσει, αυτό που κάνουν είναι να κρατικοποιούν τη ζημιά προκειμένου να ιδιωτικοποιήσουν στη συνέχεια τα κέρδη, ενώ οι εργαζόμενοι, οι πολύ μικροί και μικροί επιχειρηματίες, οι συνταξιούχοι και οι άνεργοι να υφίστανται τις συνέπειες της κρίσης, με μόνο δικαίωμα, στο πιο αισιόδοξο σενάριο, μερικά ψίχουλα. Δείτε τι συμβαίνει στον χρηματοπιστωτικό τομέα, όπου ορισμένες τράπεζες έχουν ήδη αυξήσει τα ανοίγματά τους πάνω από μία φορά από την έναρξη της χρηματοοικονομικής κρίσης και όπου το περιθώριο που χρεώνεται έχει διπλασιαστεί μέσα σε ένα έτος, ποινικοποιώντας έτσι ακόμα περισσότερο τις νέες πιστώσεις.
<P>
Για το λόγο αυτό επιμένουμε πάνω στην επιτακτική ανάγκη να υπάρξει κατάλληλη ρήξη με αυτές τις νεοφιλελεύθερες και μονεταριστικές πολιτικές, βάζοντας ένα τέλος στο Σύμφωνα Σταθερότητας, τους φορολογικούς παραδείσους και την ανυπόστατη ανεξαρτησία της Ευρωπαϊκής Κεντρικής Τράπεζας. Για το λόγο αυτό επιμένουμε ότι είναι αναγκαίο να αυξήσουμε σημαντικά τον προϋπολογισμό της ΕΕ με βάση μια δίκαιη κατανομή του εισοδήματος και του πλούτου, ούτως ώστε να υπάρχει μια πραγματική πολιτική οικονομικής και κοινωνικής συνοχής και ούτως ώστε να απορρίψουμε μέτρα που είναι απλά μια απ' τα ίδια, με άλλα λόγια μέτρα του τύπου 'ο σώζων εαυτώ σωθήτο' τα οποία επιτρέπουν οι πλουσιότεροι να πλουτίζουν ακόμα περισσότερο και οι φτωχότεροι να γίνονται φτωχότεροι, όπως έχουν καταδείξει περίτρανα οι αυξανόμενες ανισότητες και αποκλίσεις μεταξύ των οικονομιών της ζώνης του ευρώ.
<P>
Για το λόγο αυτό επιμένουμε ότι είναι αναγκαίο να στηριχτεί η παραγωγή και οι πολύ μικρές, οι μικρές και οι μεσαίες επιχειρήσεις, να προάγουμε τις ποιοτικές δημόσιες υπηρεσίες, να διευκολύνουμε τις πιστώσεις και να βελτιώσουμε την αγοραστική δύναμη των νοικοκυριών και όχι μόνο των λιγότερο ευνοημένων, αλλά και των μεσαίων τάξεων, να δημιουργηθούν νέες θέσεις εργασίας και να μειωθεί η φτώχεια και η μιζέρια εκατομμυρίων ανθρώπων στις χώρες μας.
<SPEAKER ID="041" NAME="Nigel Farage">
εξ ονόματος της Ομάδας IND/DEM. - Κύριε Πρόεδρε, χαρείτε τα 10α γενέθλια του ευρώ γιατί πολύ αμφιβάλω ότι θα έχετε την ευκαιρία να γιορτάσετε τα 20α. Αυτό που είδαμε σήμερα το πρωί θύμιζε τις παλιές εποχές της Σοβιετικής Ένωσης. Θυμάστε την εποχή που τα πενταετή σχέδια ανακοινώνονταν ότι είχαν μεγάλη επιτυχία συχνά πριν καν τεθούν σε εφαρμογή, με παχιά λόγια για συγκομιδές ρεκόρ και απίστευτα μεγέθη παραγωγής για τα τρακτέρ; Όπως γινόταν τότε, μας αντιμετώπισαν σήμερα το πρωί μια σειρά μη αιρετών, γερασμένων γραφειοκρατών λέγοντάς μας τι μεγάλη επιτυχία υπήρξε το όλο εγχείρημα. Πρόκειται για παραισθήσεις.
<P>
" ιδέα ότι η ΕΚΤ έκανε καλή δουλειά είναι εντυπωσιακή. Μόλις τον προηγούμενο Ιούλιο η Ευρωπαϊκή Κεντρική Τράπεζα αύξησε τα επιτόκια, ακριβώς τη στιγμή που οι αγορές κατέρρεαν και τα επιτόκια πετσοκόβονταν στον υπόλοιπο πλανήτη. Ασφαλώς, τίποτα από αυτά δεν με εκπλήσσει, γιατί αυτό το ευρώ έχει να κάνει με μια πολιτική τάξη η οποία επιβάλλει τη βούλησή της στους λαούς της Ευρώπης. Θυμηθείτε ότι μόνο δύο χώρες - η Δανία και η Σουηδία - διεξήγαγαν δημοψήφισμα για το ευρώ και αμφότερες είπαν 'όχι', αυτή τη μικρή λέξη που προσπαθείτε και αποφεύγετε εάν μπορείτε.
<P>
" ζώνη του ευρώ δεν δοκιμάστηκε ποτέ αλλά αυτό πρόκειται να συμβεί σύντομα. " Ισπανία αντιμετωπίζει οικονομικά προβλήματα. " Ιταλία, όπως είπαν οι γερμανοί οικονομολόγοι τότε, δεν έπρεπε ποτέ να είχε εισαγάγει το ευρώ, αλλά πιστεύω η κατάσταση στην Ελλάδα είναι αυτή στην οποία θα πρέπει να στρέψουμε την προσοχή μας. Χιλιάδες νέοι άνθρωποι βρίσκονται στους δρόμους διαδηλώνοντας, ζητώντας από την κυβέρνησή τους να κάνει κάτι, ζητώντας από την κυβέρνησή τους να μειώσει τα επιτόκια, ζητώντας από την κυβέρνησή τους υποτιμήσεις. Αλλά η ελληνική κυβέρνηση έχει εγκλωβιστεί στο ζουρλομανδύα του ευρώ. Δεν μπορεί να κάνει τίποτα. Οι μελλοντικές βουλευτικές εκλογές στην Ελλάδα δεν μπορούν να κάνουν τίποτα για να αλλάξουν την κατάσταση. Όταν τους έχουν στερήσει την ικανότητα να καθορίζουν το ίδιο τους το μέλλον με την κάλπη, τότε φοβάμαι ότι η βία αποτελεί τη μοναδική λογική εναλλακτική.
<P>
Αυτό που κάνατε με αυτό το ευρώ είναι να παγιδεύσετε τον κόσμο σε μια οικονομική παγίδα. Έχετε παγιδεύσει τον κόσμο σε μια Völkerkerker (φυλακή των λαών) από την οποία θα χρειαστεί μεγάλο θάρρος για αποδράσουν. Θα χρειαστεί ηγεσία ή πιθανώς η αναπόφευκτη οικονομική κατάρρευση. Μπορείτε να γιουχάρετε, μπορείτε να χλευάζετε, αλλά να θυμάστε αυτό: η Βρετανία όντας εκτός της ευρωζώνης μπόρεσε να κάνει υποτιμήσεις, μπόρεσε να ρίξει τα επιτόκια. Μπορέσαμε να κάνουμε αυτό που έπρεπε να κάνουμε. Συνεχίστε να χλευάζετε όσο θέλετε, αλλά έχετε προσέξει ότι στις αγορές ομολόγων σήμερα το πρωί τα ελληνικά ομόλογα προσφέρονται 233 μονάδες βάσης υψηλότερα από τα γερμανικά ομόλογα; Τώρα, ξέρω ότι οι περισσότεροι από εσάς που βρίσκεστε σε αυτήν την αίθουσα δεν γνωρίζετε καν τι σημαίνει αυτό και όσοι γνωρίζετε κάνετε ότι μπορείτε για να το αγνοήσετε. Μπορείτε να συνεχίσετε να στρουθοκαμηλίζετε εάν θέλετε. Μπορείτε να αγνοείτε τις αγορές εάν θέλετε, αλλά με τον καιρό οι αγορές δεν θα σας αγνοήσουν.
<SPEAKER ID="042" NAME="Roger Helmer" AFFILIATION="NI">
Κύριε Πρόεδρε, τα τελευταία 200 χρόνια έγιναν τουλάχιστον έξι προσπάθειες να δημιουργηθούν ενιαία νομίσματα ή μηχανισμοί σταθερών συναλλαγματικών ισοτιμιών. Όλες απέτυχαν, όλες κατέστρεψαν τους συμμετέχοντες και το ίδιο συμβαίνει και με το ευρώ. Οι ανισορροπίες που προέβλεπαν εδώ και καιρό οι σκεπτικιστές αρχίζουν να γίνονται αισθητές. " ανταγωνιστικότητα της Ιταλίας έχει γίνει κομμάτια. " εμπειρία της Ισπανίας είναι σαν τον ταύρο στην ταυρομαχία: περήφανη και δυνατή στην αρχή, αλλά να αιμορραγεί έως θανάτου στην άμμο στο τέλος. Οι πρόσφατες ταραχές στην Ελλάδα συνδέονται σαφώς με την ανεργία, η οποία προέρχεται από ένα υπερτιμημένο ευρώ. Τα ανοίγματα των ομολόγων μεταξύ Ελλάδας και Γερμανίας έχουν φτάσει σε πρωτόγνωρα επίπεδα - με πάνω από 200 βαθμούς βάσης.
<P>
Οι αγορές κερδοσκοπούν ενώ το ευρώ καταρρέει. Εμείς στην Βρετανία δόξα σοι ο Θεός κρατήσαμε το δικό μας νόμισμα και δεν βιώνουμε τον εκτροχιασμό του αργοκίνητου τρένου της ευρωζώνης. Χρόνια πολλά ευρώ!
<SPEAKER ID="043" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="044" NAME="Richard Corbett  " AFFILIATION="PSE">
γραπτώς. - " δέκατη επέτειος της ψήφισης της πρότασης, που παρουσιάστηκε στο Κοινοβούλιο, για λογαριασμό του Συμβουλίου των Υπουργών, από τον Gordon Brown (τότε πρόεδρο του Συμβουλίου), να κλειδώσουμε τις συναλλαγματικές ισοτιμίες στα επίπεδα εκείνης της ημέρας και να δημιουργήσουμε το ευρώ, αποτελεί μια ευκαιρία να γιορτάσουμε δέκα χρόνια επιτυχίας, σταθερότητας και δύναμης ενός από τα δύο ηγετικά νομίσματα στον πλανήτη.
<P>
" τρέχουσα οικονομική κρίση θα αναμειγνύονταν με αναβρασμό των νομισματικών αγορών εάν εξακολουθούσαμε να έχουμε την πεσέτα, τη λίρα, τη δραχμή κ.ό.κ. ως ξεχωριστά νομίσματα με έντονες διακυμάνσεις μεταξύ τους. Το ευρώ στάθηκε βράχος σταθερότητας για τα μέλη του, όπως έδειξαν οι εκ διαμέτρου αντίθετες μοίρες της Ισλανδίας και της Ιρλανδίας.
<P>
" επέτειος αποτελεί επίσης μια ευκαιρία να συζητήσουμε εάν το μακροπρόθεσμο οικονομικό μέλλον της Βρετανίας βρίσκεται στην προσχώρηση στο ευρώ. Ασφαλώς, η Βρετανία μπορεί να τα βγάλει πέρα βραχυπρόθεσμα εκτός της ευρωζώνης, αλλά συν τω χρόνω, θα είμαστε οι χαμένοι: οι επιχειρήσεις μας είναι ανάπηρες στην ευρωπαϊκή αγορά εξαιτίας του κόστους του συναλλάγματος και της κάλυψης του συναλλαγματικού κινδύνου που οι ανταγωνιστές τους σε αυτήν την αγορά δεν αντιμετωπίζουν και οι εσωτερικοί επενδυτές στην ευρωπαϊκή αγορά θα προτιμήσουν την ζώνη του κυρίαρχου νομίσματος παρά τη μικρότερη.
<SPEAKER ID="045" NAME="Κωνσταντίνος Δρούτσας  " LANGUAGE="EL">
H πανηγυρική συνεδρίαση του ΕK για τα 10 χρόνια της ONΕ σε μία περίοδο βαθειάς κρίσης του καπιταλισμού έπεται επανειλημμένων ψηφισμάτων και εκθέσεων του ΕK για το ίδιο θέμα και είναι άλλη μία προσπάθεια να χρυσωθεί το χάπι της αντιλαϊκής, αντεργατικής πολιτικής της ΕΕ, που, μετά τις ανατροπές στις σοσιαλιστικές χώρες, προχώρησε στην Συνθήκη του Mάαστριχτ και την ολομέτωπη επίθεση ενάντια στα εργατικά δικαιώματα και τις ελευθερίες.
<P>
H ONΕ, η ίδρυση της ΕKT και η έκδοση του Ευρώ αποτελούν απαραίτητους κρίκους της αλυσίδας των καπιταλιστικών αναδιαρθρώσεων που προωθεί το κεφάλαιο, προκειμένου να αμυνθεί απέναντι στις εργατικές διεκδικήσεις, να διασφαλίσει την κερδοφορία του μέσα από την ένταση της εκμετάλλευσης της εργατικής τάξης, των λαϊκών στρωμάτων.
<P>
Τα επιχειρήματα για σταθερότητα των τιμών και μείωση του πληθωρισμού, προστασία των οικονομιών από κινδύνους και κρίσεις αποδείχτηκαν έωλα H ONΕ προστατεύει τα κέρδη των μονοπωλίων, διευκολύνει τις ιδιωτικοποιήσεις - συγχωνεύσεις.
<P>
Τη δεκαετία αυτή οι εργαζόμενοι είδαν το εισόδημα τους να συρρικνώνεται, τις εργασιακές τους σχέσεις να επιδεινώνονται, τα ασφαλιστικά τους δικαιώματα να εξανεμίζονται, τις υπηρεσίες υγείας και παιδείας να χειροτερεύουν, να εμπορευματοποιούνται και να ιδιωτικοποιούνται.
<P>
Οι εργαζόμενοι απορρίπτουν τον ευρωμονόδρομο και τους υποστηρικτές του, τη στρατηγική της Λισσαβόνας και τη Συνθήκη της Λισσαβόνας και αγωνίζονται ενάντια στην ONΕ και την ίδια την ΕΕ για λαϊκή εξουσία και οικονομία.
<SPEAKER ID="046" NAME="Zbigniew Krzysztof Kuźmiuk  " LANGUAGE="PL">
Στη συζήτηση για το ευρώ θα ήθελα να επιστήσω την προσοχή σας σε τρεις αρνητικές πτυχές της απόδοσής του.
<P>
Πρώτον, από τη στιγμή που εισήχθηκε το ευρώ, με άλλα λόγια από το 2002 έως και το 2007, τα τρία κράτη μέλη που βρίσκονταν εκτός της ευρωζώνης (Αγγλία, Σουηδία και Δανία) αναπτύχθηκαν ταχύτερα από τις χώρες που βρίσκονταν στην ευρωζώνη. Το ακαθάριστο εθνικό εισόδημα αυτών των χωρών αυξήθηκε σχεδόν με τη διπλάσια ταχύτητα σε σχέση με το μέσο όρο της ευρωζώνης και το επίπεδο της ανεργίας ήταν χαμηλότερο.
<P>
Δεύτερον, η μάχη με τις επιπτώσεις της τρέχουσας χρηματοπιστωτικής και οικονομικής κρίσης είναι σαφώς πιο αποτελεσματική σε αυτές τις χώρες από ότι στην ευρωζώνη. Οι κεντρικές τράπεζες της Αγγλίας, της Σουηδίας και της Δανίας πολύ γρήγορα και ξεκάθαρα μείωσαν τα επιτόκια διασφαλίζοντας παράλληλα τη ρευστότητα των εμπορικών τραπεζών. Επίσης, φαίνεται ότι η δημοσιονομική πολιτική που ακολουθούν αυτές οι χώρες θα είναι πιο αποτελεσματική από τη δημοσιονομική πολιτική στην ευρωζώνη.
<P>
Τρίτον, τα νέα κράτη μέλη που προετοιμάζονται να ενταχθούν στην ευρωζώνη καλούνται να συμμορφωθούν με πολλά νομισματικά και δημοσιονομικά κριτήρια δύο χρόνια πριν την ένταξή τους. Ορισμένα από αυτά τα κριτήρια είναι αντιφατικά μεταξύ τους, όπως η ανάγκη παρουσίας στο σύστημα ΜΣΙ II - κι επομένως η ανάγκη διατήρησης της ισοτιμίας του εθνικού νομίσματος έναντι του ευρώ εντός ενός εύρους διακυμάνσεων της τάξεως του ±15% - διατηρώντας παράλληλα τον πληθωρισμό σε χαμηλά επίπεδα. " εξουδετέρωση των πιέσεων υποτίμησης που δέχεται το εθνικό νόμισμα συνεπάγεται την ανάγκη παρέμβασης των κεντρικών τραπεζών, το οποίο σημαίνει κυκλοφορία μεγαλύτερων ποσοτήτων του εθνικού νομίσματος, που προφανώς αυξάνει τις πληθωριστικές πιέσεις. Καθώς η Επιτροπή θέλει να ενθαρρύνει τα νέα κράτη μέλη, θα πρέπει να σκεφτεί το ενδεχόμενο να θεραπεύσει αυτήν την προφανή αντίφαση.
<SPEAKER ID="047" NAME="Sirpa Pietikäinen  " LANGUAGE="FI">
Κύριε Πρόεδρε, κυρίες και κύριοι, η ευρωπαϊκή Οικονομική και Νομισματική Ένωση ξεκίνησε την 1η Ιανουαρίου 1999 και 11 κράτη μέλη της ΕΕ υιοθέτησαν το ενιαίο νόμισμα ταυτόχρονα. Το ευρώ έκλεισε τα 10 του χρόνια την 1η Ιανουαρίου 2009. Ταυτόχρονα, η Σλοβακία έγινε η 16η χώρα που χρησιμοποιεί το ευρώ.
<P>
Ακριβώς όπως δήλωσε στην ομιλία του ο κύριος Juncker απευθυνόμενος προς το Κοινοβούλιο, το ευρώ είναι πολύ ξεκάθαρα μια "άγκυρα σταθερότητας", Αυτό είναι κάτι το οποίο κατέστη με επώδυνο τρόπο σαφές στις χώρες που έμειναν έξω από την ευρωζώνη.
<P>
Αν και η 10η επέτειος του ευρώ επισκιάζεται από ανησυχίες μιας πιθανής βάθυνσης της ύφεσης, έχω εμπιστοσύνη στην ικανότητα της ευρωζώνης να εξέλθει της κρίσης. Αυτό θα απαιτήσει παρ' όλ' αυτά σημαντικές προσπάθειες από την πλευρά της Ένωσης. Σύμφωνα με τις τελευταίες εκτιμήσεις, η επίδραση του συμφωνημένου πακέτου τόνωσης θα είναι σημαντικά μικρότερη από 1,5% του ακαθάριστου εγχώριου προϊόντος που προγραμματίζεται για την περιοχή. Σύμφωνα με τρέχουσες εκτιμήσεις, θα κυμαίνεται γύρω στο 0,6%. Απαιτούνται πρόσθετα μέτρα τόνωσης.
<P>
Το ευρώ αποτελεί μια αδιαμφισβήτητη επιτυχία, αλλά δεν θα ήταν χωρίς τις συνεχείς προσπάθειες που γίνονται. Τώρα, αυτό που χρειάζεται είναι να ενισχύσουμε το ρόλο της Ευρώπης στην εποπτεία των χρηματοπιστωτικών αγορών. Πρέπει να τηρήσουμε τις βασικές αρχές και κριτήρια της Οικονομικής και Νομισματικής Ένωσης.
<SPEAKER ID="048" NAME="Zita Pleštinská  " AFFILIATION="PPE-DE">
γραπτώς. - (SK) Την 1η Ιανουαρίου 2009 το ευρώ έγινε το επίσημο νόμισμα της Σλοβακίας. Από εκείνη την ημέρα, ο διπλός σταυρός πάνω σε τρεις λόφους από τη σημαία της Σλοβακίας επίσης αποτυπώνεται στα κέρματα του ενός και των δύο ευρώ και έχει τεθεί σε κυκλοφορία σε ολόκληρη την ευρωζώνη.
<P>
Εκείνη η ημέρα ήταν μια ιστορική στιγμή για τη Σλοβακία κι εμείς οι Σλοβάκοι είμαστε πολύ υπερήφανοι ως η πρώτη χώρα του πρώην Ανατολικού Μπλοκ που εισήγαγε το ευρώ σε αυτήν τη συμβολική χρονιά της 10ης επετείου της ευρωζώνης.
<P>
Εκτιμώ το γεγονός ότι η σημερινή σλοβακική κυβέρνηση συνεισέφερε στη δέσμευση του Mikuláš Dzurinda, το υπουργικό συμβούλιο του οποίου, το φθινόπωρο του 2004, υιοθέτησε ένα σχέδιο αντικατάστασης της κορώνας με το ευρωπαϊκό νόμισμα και όρισε την έναρξη του 2009 ως ημερομηνία στόχο.
<P>
Επίσης, θεωρώ υποχρέωσή μου σε αυτό το βήμα του ΕΚ να ευχαριστήσω το σλοβακικό λαό, γιατί αυτοί ήταν εκείνοι, ως οι κύριοι φορείς των απαιτητικών αλλά απαραίτητων μεταρρυθμίσεων 'Dzurinda', οι οποίοι κατέβαλλαν φιλότιμες προσπάθειες και βοήθησαν τη Σλοβακία να γίνει μια επιτυχημένη ευρωπαϊκή χώρα.
<P>
Από την 1η Ιανουαρίου 2009 το ευρώ θα ενώνει το λαό της Σλοβακίας με την Ένωση καθημερινά.
<P>
Αντίο κορώνα, καλωσόρισες ευρώ.
<SPEAKER ID="049" NAME="Nicolae Vlad Popa  " LANGUAGE="RO">
" εισαγωγή του ευρωπαϊκού ενιαίου νομίσματος πριν από 10 χρόνια σημάδεψε την ολοκλήρωση μιας διαδικασίας με συνέπειες που δεν περιορίζονται απλά στον οικονομικό τομέα. " οριστικοποίηση της διαδικασίας της Οικονομικής και Νομισματικής Ένωσης κατέδειξε τη δέσμευση των κρατών μελών να προφυλάξουν την οικονομική και πολιτική ενότητα της ΕΕ.
<P>
" επιτυχία του ευρώ σημαίνει επομένως επιτυχία στη διαδικασία οικοδόμησης μιας οντότητας σχεδιασμένης να προάγει τις ευρωπαϊκές αξίες σε διεθνές επίπεδο και να επιβεβαιώνει την Ευρωπαϊκή Ένωση ως κεντρικό παίκτη των επιχειρηματικών και χρηματοπιστωτικών σχέσεων στην παγκόσμια οικονομία.
<P>
Πιστεύω ότι τα οφέλη που προσφέρει η υιοθέτηση του ευρώ, που αφορούν τη μακροοικονομική σταθερότητα, μια σημαντική μείωση των διακυμάνσεων των τιμών, την προώθηση της δημιουργίας θέσεων εργασίας και την υποστήριξη για αύξηση της παραγωγικότητας, που όλα υποστηρίζονται από την ενίσχυση της αντοχής σε εξωτερικά πλήγματα, δικαιολογούν όλες τις προσπάθειες που καταβάλλουν τα νέα κράτη μέλη, ειδικά η Ρουμανία, για να ικανοποιήσουν τα κριτήρια σύγκλεισης το συντομότερο δυνατό και να ενταχθούν στην ευρωζώνη.
<SPEAKER ID="050" NAME="Richard Seeber  " LANGUAGE="DE">
Από τότε που εγκαινιάστηκε το ευρώ την 1η Ιανουαρίου 1999, το ενιαίο νόμισμα έχει, από πολλές απόψεις, αποδειχτεί ένας σημαντικός παράγοντας για τη σταθερότητα της οικονομίας της ΕΕ. Το ενιαίο νόμισμα είναι, καταρχήν, μια κινητήρια δύναμη των ευρωπαϊκών συναλλαγών. η εξαφάνιση των συναλλαγματικών ισοτιμιών στις χώρες της ευρωζώνης αποτελεί ένα σημαντικό και ορατό όφελος για τους πολίτες και προάγει την κινητικότητα εντός της ΕΕ.
<P>
Πέραν των ορατών ωφελειών, το ευρώ έχει επίσης αναδειχτεί σε μια άγκυρα στη χρηματοπιστωτική κρίση. Μόνο ένα μεγάλο νόμισμα που χρησιμοποιείται από πολλά κράτη μέλη και εθνικές οικονομίες είναι ικανό να αμβλύνει τις δραματικές επιπτώσεις της οικονομικής κατάρρευσης. Νομισματική ένωση σημαίνει ότι μπορούν να εφαρμοστούν μακροοικονομικοί μοχλοί σε διεθνές επίπεδο και μπορούν να υιοθετηθούν δυναμικές αντιδράσεις στη χρηματοπιστωτική κρίση.
<P>
Τέλος, όμως, το ευρώ αποτελεί επίσης ένα σύμβολο της ευρωπαϊκής ολοκλήρωσης και της μακράς πορείας που οι ευρωπαϊκοί λαοί έχουν ήδη διανύσει μαζί. " νομισματική ένωση είναι το επόμενο λογικό βήμα μετά την οικονομική ένωση και θα πρέπει επίσης να προλειάνει το έδαφος για βαθύτερη ευρωπαϊκή ολοκλήρωση.
<SPEAKER ID="051" NAME="Iuliu Winkler  " LANGUAGE="RO">
Σχεδόν πριν από έναν χρόνο, όταν συμπληρωνόταν η 10η επέτειος από τη δημιουργία της Ευρωπαϊκής Κεντρικής Τράπεζας (ΕΚΤ) και της Οικονομικής και Νομισματικής Ένωσης (ΟΝΕ), επισημάναμε το γεγονός ότι: "Μέσα στα δέκα χρόνια ύπαρξής της, τα αποτελέσματα που πέτυχε η ΟΝΕ είναι μια ηχηρή επιτυχία. "
<P>
Πιστεύω ότι αυτή η εκτίμηση είναι πολύ επιτυχημένη, καθώς πιστεύω ακράδαντα στη σημασία της αλληλεγγύης που πρέπει να δείξουν τα κράτη μέλη στις κοινές τους ενέργειες να καταπολεμήσουν τις επιδράσεις της οικονομικής κρίσης και να μειώσουν τις αρνητικές συνέπειες της παγκόσμιας οικονομικής κρίσης. " Ευρώπη βρίσκεται στην πιο δύσκολη οικονομική κατάσταση από το τέλος του Β Παγκοσμίου Πολέμου. Μέσα σε αυτό το κλίμα, η συμπλήρωση της 10ης επετείου από την εισαγωγή του ευρώ πρέπει να επικεντρώσει και πάλι την προσοχή μας στα μεγάλα σχέδια για την ευρωπαϊκή ολοκλήρωση.
<P>
" εισαγωγή του ευρωπαϊκού ενιαίου νομίσματος και η δημιουργία της ΟΝΕ ήταν κοινές αποφάσεις οι οποίες λήφθηκαν με εναρμόνιση και αλληλεγγύη με βάση τις ευρωπαϊκές αξίες. Αυτού του είδους τη στάση είναι που χρειαζόμαστε και φέτος για να σκεφτούμε και να εφαρμόσουμε επιτυχώς μέτρα καταπολέμησης της χρηματοπιστωτικής κρίσης. " ανταγωνιστικότητα της Ευρώπης πρέπει να διατηρηθεί εντός της ευρωζώνης και πρέπει να προαχθεί σε κράτη μέλη που ετοιμάζονται να ενταχθούν στην ευρωζώνη. Περαιτέρω, τα αποκλίνοντα συμφέροντα των μελών της ΟΝΕ πρέπει να έρθουν σε δεύτερη μοίρα σε σχέση με τα κοινά οικονομικά συμφέροντα της ΕΕ.
<SPEAKER ID="999" NAME="Πρόεδρος">
" ημερήσια διάταξη προβλέπει τις ψηφοφορίες.
<P>
(Για τα λεπτομερή αποτελέσματα των ψηφοφοριών: Βλ. συνοπτικά πρακτικά)

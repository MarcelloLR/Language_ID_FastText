<CHAPTER ID="005">
Αιτιολογήσεις ψήφου
<SPEAKER ID="056" NAME="Ilda Figueiredo " AFFILIATION="GUE/NGL">
γραπτώς. - (PT) Στόχος μας δεν είναι να γνωμοδοτήσουμε για το κατά πόσον είναι εύλογη αυτή η απόφαση για την κατάργηση της οδηγίας 68/89/ΕΟΚ, παρότι, κατά κανόνα, διατηρούμε επιφυλάξεις έναντι των πρωτοβουλιών εναρμόνισης της Επιτροπής. Την άποψή μας, άλλωστε, συμμερίζονται οι περισσότερες επιχειρήσεις και κράτη μέλη, τα οποία δηλώνουν ότι δεν εφαρμόζουν αυτήν την οδηγία. Είναι σημαντικό, ωστόσο, να γνωμοδοτήσουμε επί της διαδικασίας στην οποία εντάσσονται όλα αυτά, συγκεκριμένα στην πρωτοβουλία περί "βελτίωσης της νομοθετικής διαδικασίας", η οποία, υπό το πρόσχημα της απλούστευσης, αποτελεί στην πράξη πολιτική απορρύθμισης της αγοράς σε εθνικό και κοινοτικό επίπεδο.
<P>
" αιτιολόγηση της Επιτροπής δεν αφήνει περιθώρια αμφιβολιών: "η βελτίωση της νομοθετικής διαδικασίας είναι ζωτικής σημασίας για τη βελτίωση της ανταγωνιστικότητας των ευρωπαϊκών επιχειρήσεων και για την επίτευξη των στόχων της στρατηγικής της Λισαβόνας". Ο στόχος, για την Επιτροπή, είναι η κατάργηση "άσκοπων δαπανών και φραγμών οι οποίοι εμποδίζουν την προσαρμογή και την καινοτομία" και η "προσφορά στην πράξη των ενδεδειγμένων κινήτρων και των βασικών συνθηκών της αγοράς που απαιτούνται για την ανάπτυξη των επιχειρήσεων". Με άλλα λόγια, σκοπός της "βελτίωσης της νομοθετικής διαδικασίας" είναι να ωφεληθούν οι επιχειρήσεις παρά να προστατευθούν τα εργασιακά, κοινωνικά και περιβαλλοντικά δικαιώματα των καταναλωτών. Σε αυτό έγκειται η διαφωνία μας. Δεν επιθυμούμε να οδηγήσει αυτή η διαδικασία στην ανάκληση νομοθεσίας η οποία υπονομεύει την αντίληψη ότι ο ανταγωνισμός και τα κέρδη των επιχειρήσεων έχουν πρωταρχική σημασία, η οποία υπερβαίνει κάθε άλλη μέριμνα.
<SPEAKER ID="058" NAME="Bogusław Liberadzki " AFFILIATION="PSE">
γραπτώς. - (PL) Ψηφίζω υπέρ της έκθεσης σχετικά με την απόφαση αριθ. 804/2004/ΕΚ του Ευρωπαϊκού Κοινοβουλίου και του Συμβουλίου της 21ης Απριλίου 2004, για τη θέσπιση προγράμματος κοινοτικής δράσης για την προώθηση δράσεων στον τομέα της προστασίας των οικονομικών συμφερόντων της Κοινότητας (πρόγραμμα "Hercule II").
<P>
Ο κ. Bösch κατέθεσε μια αξιόλογη έκθεση. Οι αλλαγές στο προοίμιο αντικατοπτρίζουν καλύτερα τα κριτήρια και τον σκοπό αυτού του κανονισμού. " προτεινόμενη αλλαγή προσφέρει βελτιωμένα μέσα εφαρμογής του προγράμματος δράσης και ενισχύει την παρακολούθηση της ορθής εφαρμογής του. " διάθεση επιπλέον 67 εκατ. ευρώ στο πρόγραμμα "Hercule II" ετησίως θα έχει σημαντικό αντίκτυπο στην καταπολέμηση του λαθρεμπορίου και της απάτης.
<SPEAKER ID="059" NAME="David Martin " AFFILIATION="PSE">
γραπτώς. - (EN) Στηρίζω το πρόγραμμα "Hercule II" και το έργο που προσφέρει για την πρόληψη, τον εντοπισμό και την καταπολέμηση δραστηριοτήτων οι οποίες βλάπτουν τα οικονομικά συμφέροντα της Κοινότητας. Οι μορφές απάτης που καταπολεμούνται στο πλαίσιο του προγράμματος πρέπει να καταπολεμούνται, προκειμένου να προστατευθεί η φορολογική βάση των κρατών μελών.
<SPEAKER ID="061" NAME="Bogusław Liberadzki" AFFILIATION="PSE">
γραπτώς. - (PL) Ψηφίζω υπέρ της έκθεσης σχετικά με το σχέδιο κανονισμού (ΕΚ, Ευρατόμ) της Επιτροπής που τροποποιεί τον κανονισμό (ΕΚ, Ευρατόμ) αριθ. 2342/2002, για τη θέσπιση των κανόνων εφαρμογής του κανονισμού (EK, Ευρατόμ) αριθ. 1605/2002 του Συμβουλίου, για τη θέσπιση του Δημοσιονομικού Κανονισμού που εφαρμόζεται στον γενικό προϋπολογισμό των Ευρωπαϊκών Κοινοτήτων.
<P>
" κ. Gräßle και ο κ. Pahor, οι εισηγητές, εκπόνησαν μια θαυμάσια έκθεση η οποία περιλαμβάνει μια σειρά τροπολογιών. " εφαρμογή του κανονισμού θα προσφέρει μεγαλύτερη ευελιξία και διαφάνεια στον Δημοσιονομικό Κανονισμό που εφαρμόζεται στον γενικό προϋπολογισμό των Ευρωπαϊκών Κοινοτήτων. Θα διασφαλίσει με καλύτερο τρόπο τα οικονομικά συμφέροντα της Κοινότητας, προσφέροντας συγχρόνως στην Επιτροπή Ελέγχου των Προϋπολογισμών δυνατότητες ενίσχυσης της διαφάνειας όσον αφορά την αξιολόγηση της ορθής εκτέλεσης του κοινοτικού προϋπολογισμού σε αυτόν τον τομέα.
<SPEAKER ID="062" NAME="David Martin " AFFILIATION="PSE">
γραπτώς. - (EN) Στηρίζω τις τροπολογίες που προτείνονται στην έκθεση αυτή, καθώς ο δημοσιονομικός ρόλος του Ευρωπαϊκού Κοινοβουλίου είναι ζωτικός για τη διατήρηση του δημοκρατικού ελέγχου σε ευρωπαϊκό επίπεδο. Στηρίζω ειδικότερα τις τροπολογίες οι οποίες αποσκοπούν στη βελτίωση της σύγκρισης μεταξύ της πολιτικής βούλησης που εκφράζεται στα σχόλια του Κοινοβουλίου επί του προϋπολογισμού και της εφαρμογής στην πράξη.
<SPEAKER ID="064" NAME="Richard Seeber" AFFILIATION="PPE-DE">
(DE) Κύριε Πρόεδρε, το σύστημα πληροφοριών INSPIRE είναι για εμάς στην Ευρώπη ένα σημαντικό επίτευγμα, γιατί χρειαζόμαστε για κάθε πολιτική, ιδίως στον τομέα του περιβάλλοντος, συγκρίσιμα χωρικά δεδομένα. Γι' αυτό θα ήθελα να ευχαριστήσω την εισηγήτρια κ. Brepoels που επεξεργάστηκε έναν εξαίρετο συμβιβασμό. Μόνον έτσι μπορούμε να διασφαλίσουμε ότι οι πολίτες θα μπορέσουν να ενημερωθούν για τους περιβαλλοντικούς κινδύνους που τους περιμένουν και να συμμετάσχουν στα συστήματα που διαμορφώνουμε στην Ευρώπη. Το INSPIRE θα συμβάλει σημαντικά σε αυτό.
<SPEAKER ID="065" NAME="David Martin " AFFILIATION="PSE">
γραπτώς. - (EN) Ψήφισα υπέρ αυτής της έκθεσης, διότι δημιουργεί μια πολιτική διαχείρισης των αποβλήτων η οποία θα μας βοηθήσει να επιτύχουμε τον στόχο μας ως προς τη μείωση των αποβλήτων και την προστασία του περιβάλλοντός μας. Πρέπει να προστατέψουμε το περιβάλλον σε επίπεδο ΕΕ, και η εν λόγω έκθεση αποτελεί προσπάθεια προς αυτήν την κατεύθυνση. " έκθεση ανταποκρίνεται στις προτεραιότητες τις οποίες θεωρώ ότι οφείλουμε να ακολουθούμε για το περιβάλλον μας με σκοπό τη μείωση της παραγωγής μη επαναχρησιμοποιήσιμων ή μη ανακυκλώσιμων αποβλήτων, την ανάληψη της ευθύνης για τα απόβλητα από τους παραγωγούς και τους εισαγωγείς, την αποφυγή της ένταξης σε διαφορετική κατηγορία των αποτεφρωτήρων ανάκτησης ενέργειας για την απόρριψη αποβλήτων και τη θέσπιση υποχρέωσης για ανάπτυξη εθνικών προγραμμάτων πρόληψης των αποβλήτων.
<SPEAKER ID="067" NAME="Richard Seeber" AFFILIATION="PPE-DE">
(DE) Κύριε Πρόεδρε, δύο πράγματα ήταν ιδιαίτερα σημαντικά για εμάς τους Αυστριακούς στην αναθεώρηση αυτής της οδηγίας πλαισίου για τα απόβλητα: αφενός, η ειδική διάταξη για τα οργανικά απόβλητα, γιατί εμείς, αλλά και η Γερμανία, διαθέτουμε συστήματα που λειτουργούν πολύ καλά και πρέπει να διατηρηθούν. Παράλληλα, καλούμε την Επιτροπή να συνεχίσει να εργάζεται για τη δημιουργία ενός πανευρωπαϊκού συστήματος. Το δεύτερο θέμα ήταν τα απόβλητα από υπηρεσίες εστίασης και από ξενώνες, που μετά από κατάλληλη επεξεργασία μπορούν να ξαναχρησιμοποιηθούν στη χοιροτροφία. Αυτή είναι μία πολύ σημαντική προσέγγιση για τη σωστή επαναχρησιμοποίηση τέτοιων αλυσίδων τροφίμων.
<SPEAKER ID="068" NAME="Andreas Mölzer" AFFILIATION="ITS">
(DE) Κύριε Πρόεδρε, αργά αλλά σταθερά αλλάζει ο τρόπος σκέψης της κοινωνίας για το θέμα των αποβλήτων. Αφού όμως όλο και πιο πολλές χώρες θέλουν να επανεπεξεργαστούν παλιά απόβλητα και οι ιδιοκτήτες εγκαταστάσεων θέλουν να αποφύγουν την υπερφόρτωση, πολλαπλασιάζονται και οι μεταφορές αποβλήτων ανά την Ευρώπη. Ακόμα και αν δίδεται πλέον σημασία στο περιβάλλον, εξακολουθούν να εμφανίζονται μαύρα πρόβατα που απορρίπτουν φανερά ή κρυφά ποσότητες απορριμμάτων με παράνομο τρόπο ή πληρώνονται για την εκ νέου επεξεργασία τους, την οποία στην πραγματικότητα δεν κάνουν.
<P>
Αυτό δεν ζημιώνει μόνον τον ζωτικό χώρο όλων μας, αλλά κοστίζει και πολλά χρήματα στο κράτος και τους δήμους. Εδώ πρέπει να επέμβουμε πιο δραστικά. Επίσης, πρέπει να συνεχίσουμε την ενημέρωση γιατί κάποιοι πολίτες προβαίνουν από άγνοια σε εσφαλμένη απόρριψη πραγμάτων όπως τα φάρμακα. Ασφαλώς πρέπει επίσης να δώσουμε μεγαλύτερη βαρύτητα στην ανακύκλωση, και η ΕΕ και τα κράτη μέλη της πρέπει να δώσουν εδώ το καλό παράδειγμα. Ακόμα, δεν πρέπει να ξεχνάμε ότι η τελική εναπόθεση πυρηνικών αποβλήτων είναι ένα θέμα που δεν έχει λυθεί ακόμα. Αυτό συνιστά έναν λόγο παραπάνω για να μην κατασκευαστούν άλλοι πυρηνικοί σταθμοί.
<SPEAKER ID="069" NAME="Liam Aylward, Brian Crowley, Seán Ó Neachtain και Eoin Ryan " AFFILIATION="UEN">
γραπτώς. - (EN) Εμείς και η αντιπροσωπεία του Fianna Fail στο ΕΚ ψηφίσαμε υπέρ μιας πιο δυναμικής πρότασης της Επιτροπής για τα απόβλητα η οποία ευνοεί την ιεράρχηση σε πέντε στάδια, δίνοντας μεγαλύτερη έμφαση στην πρόληψη και τη μείωση των αποβλήτων, ενώ έπονται η επαναχρησιμοποίηση, η ανακύκλωση, η ανάκτηση και στη συνέχεια η ασφαλής και φιλική για το περιβάλλον απόρριψη των αποβλήτων, με αυτήν τη σειρά προτεραιότητας.
<P>
Ψηφίσαμε υπέρ της έκκλησης να τεθούν δεσμευτικοί στόχοι για τα κράτη μέλη, προκειμένου να σταθεροποιηθεί η παραγωγή αποβλήτων στα αναμενόμενα για το 2008 επίπεδα έως το 2012 και στηρίζουμε την έκκληση του ΕΚ για αύξηση της επαναχρησιμοποίησης και της ανακύκλωσης, προκειμένου να μειωθεί η επιβάρυνση των χώρων υγειονομικής ταφής, για λήψη των αναγκαίων μέτρων από τα κράτη μέλη προκειμένου να διασφαλιστεί ότι, όπου είναι πρακτικώς εφικτό, όλα τα απόβλητα θα υπόκεινται σε διαδικασίες ανάκτησης, για λήψη μέτρων προαγωγής της ανακύκλωσης και δημιουργίας διαφόρων προγραμμάτων περισυλλογής, για τη δημιουργία ενός Οργανισμού Ανακύκλωσης έως το 2020, στο πλαίσιο του οποίου το 50% των στερεών αστικών αποβλήτων μας πρέπει να ανακυκλώνεται, πέρα από τα βιολογικά και τα βιομηχανικά απόβλητα.
<P>
Το θέμα της διάκρισης μεταξύ ανάκτησης και απόρριψης είναι πολύ σημαντικό. Υπερψηφίσαμε τροπολογίες στις οποίες γίνεται σαφής διάκριση μεταξύ της ανάκτησης και της απόρριψης, ενώ καταψηφίσαμε τροπολογίες οι οποίες μεταβάλλουν τις κατηγορίες στις οποίες ανήκουν ορισμένες μονάδες, από την κατηγορία της απόρριψης σε αυτήν της ανάκτησης.
<SPEAKER ID="070" NAME="Bernadette Bourzai " AFFILIATION="PSE">
γραπτώς. - (FR) Θέλω να συγχαρώ την εισηγήτρια και την Επιτροπή Περιβάλλοντος, Δημόσιας Υγείας και Ασφάλειας των Τροφίμων του ΕΚ για το έξοχο έργο που επιτέλεσαν.
<P>
Πράγματι, απαιτείται να αναλάβουμε δράση, δεδομένου ότι οι πολιτικές διαχείρισης αποβλήτων δεν προωθούν πάντα την υπόθεση της ανακύκλωσης και της λιπασματοποίησης. Δυστυχώς, η απόρριψη και η καύση παραμένουν οι πλέον διαδεδομένες μορφές διαχείρισης των αποβλήτων.
<P>
Τάσσομαι υπέρ της ιεράρχησης σε πέντε επίπεδα που εφαρμόζεται στη διαχείριση των αποβλήτων (πρόληψη, επαναχρησιμοποίηση, ανακύκλωση, ανάκτηση και απόρριψη) αφού, κατά τη γνώμη μου, πρέπει να δοθεί προτεραιότητα στον στόχο της μείωσης των αποβλήτων και, συνεπώς, πρέπει να προκριθεί μια προληπτική πολιτική για τα απόβλητα. Λόγου χάρη, τάσσομαι υπέρ της θέσπισης σήμανσης των προϊόντων η οποία θα στοχεύει στην προώθηση της κατανάλωσης προϊόντων φιλικών προς το περιβάλλον.
<P>
Χαίρομαι που για λόγους απλούστευσης η ανασκαμμένη γη αποκλείστηκε από τον κατάλογο των μορφών αποβλήτων. Ωστόσο, πιστεύω ότι είναι αναγκαίο να γίνει σαφής διάκριση μεταξύ ανακύκλωσης και ανάκτησης και να διαχειριστούμε τις πρακτικές καύσης κατά τρόπο, ώστε να επιτυγχάνεται πραγματική ανάκτηση ενέργειας, η οποία δεν πρέπει να θέτει σε κίνδυνο την ανθρώπινη υγεία και το περιβάλλον.
<P>
Υποστηρίζω την πρόταση σύμφωνα με την οποία, βάσει της αρχής του "ο ρυπαίνων πληρώνει", αυτοί που παράγουν απόβλητα, κατά κανόνα, θα φέρουν την ευθύνη γι' αυτά.
<SPEAKER ID="071" NAME="Ilda Figueiredo " AFFILIATION="GUE/NGL">
γραπτώς. - (PT) Σε αυτήν την έκθεση τίθεται μια σειρά θεμάτων τα οποία είναι, σε ορισμένες περιπτώσεις, αντιφατικά. Προτείνονται προτεραιότητες όσον αφορά, αφενός, τη διαχείριση των αποβλήτων, με έμφαση στην πρόληψη, την επαναχρησιμοποίηση, την ανακύκλωση και άλλες διαδικασίες ανάκτησης, και, αφετέρου, τη διάθεση των αποβλήτων. Χαιρετίζουμε αυτήν την πρόταση και ευελπιστούμε ότι θα αντικατοπτρίζεται στο τελικό κείμενο.
<P>
Δυστυχώς, όμως, δεν εγκρίθηκαν ορισμένες από τις θετικές τροπολογίες που κατατέθηκαν -οι οποίες αποσκοπούσαν στο να μην συμπεριληφθεί η αποτέφρωση στην κατηγορία των διαδικασιών ανάκτησης και στο να διασφαλιστεί ότι η χρήση αυτής της μεθόδου θα ήταν αυτομάτως άκυρη- ενώ εγκρίθηκαν άλλες, οι οποίες είχαν πιο περιορισμένη εφαρμογή. Εκεί εντοπίζονται ορισμένες από τις αντιφάσεις.
<P>
Συνεπώς, στο επικείμενο στάδιο των διαπραγματεύσεων, όλη η προσοχή μας πρέπει να επικεντρωθεί στη διαδικασία, προκειμένου να παρακολουθήσουμε την ανάπτυξη των ορισμών και του περιεχομένου τους.
<P>
Για τον λόγο αυτό, στο τρέχον στάδιο της πρώτης ανάγνωσης έχουμε δώσει προτεραιότητα στις πτυχές οι οποίες βελτιώνουν την αρχική πρόταση της Επιτροπής. Ωστόσο, η τελική ψηφοφορία κατά τη δεύτερη ανάγνωση θα εξαρτηθεί από την αποσαφήνιση των υφιστάμενων αντιφάσεων.
<SPEAKER ID="072" NAME="Glyn Ford " AFFILIATION="PSE">
γραπτώς. - (EN) Θα ψηφίσω υπέρ της έκθεσης Jackson σχετικά με τα απόβλητα. Είναι σημαντικό να αποφύγουμε να θαφτούμε υπό τον όγκο του πολλαπλασιασμού των συσκευασιών που μας επιβάλλει η καταναλωτική κοινωνία. Τάσσομαι υπέρ της ανακύκλωσης στον μέγιστο δυνατό βαθμό, όμως αυτό δεν αρκεί. Πρέπει να περιορίσουμε τον όγκο των παραγόμενων αποβλήτων πριν από την ανακύκλωση. Όσο και αν προσπαθήσουμε, θα υπάρχουν πάντα υλικά τα οποία θα πρέπει να απορρίψουμε. Εφόσον αυτή η πρακτική διατηρηθεί στο χαμηλότερο δυνατό επίπεδο, δεν έχω καμία αντίρρηση να αποτεφρώνεται μέρος αυτών των υλικών. Έχω επισκεφθεί εγκαταστάσεις συμπαραγωγής ηλεκτρισμού και θερμότητας στη Γερμανία οι οποίες στηρίζονται στην αποτέφρωση αποβλήτων και οι οποίες είναι αξιέπαινες. Θα βοηθήσουμε τον πλανήτη μας και θα προστατέψουμε το μέλλον μας εφόσον χρησιμοποιήσουμε ταυτοχρόνως διάφορα μέτρα, αντί να στραφούμε σε μια ενιαία μέθοδο η οποία θα λειτουργεί με προκρούστεια λογική.
<SPEAKER ID="073" NAME="Mary Lou McDonald " AFFILIATION="GUE/NGL">
γραπτώς. - (EN) Στήριξα σήμερα την έκθεση Jackson, διότι περιλαμβάνει τις κατευθύνσεις της προοδευτικής στάσης της Επιτροπής Περιβάλλοντος όσον αφορά την πρόληψη και τη διαχείριση των αποβλήτων. Εκφράζω την ιδιαίτερη ικανοποίησή μου για την απόρριψη από το Ευρωπαϊκό Κοινοβούλιο της πρότασης της Επιτροπής να αλλάξουν κατηγορία οι δημοτικοί αποτεφρωτήρες αποβλήτων βάσει ορισμένων κριτηρίων. Το Sinn Féin στηρίζει τις κοινότητες της Ιρλανδίας οι οποίες αγωνίζονται κατά της άνωθεν επιβεβλημένης δημιουργίας επικίνδυνων αποτεφρωτήρων στις κοινότητές τους.
<P>
" έκθεση Jackson στέλνει το σαφές μήνυμα ότι το Ευρωπαϊκό Κοινοβούλιο στηρίζει τις αρχές ενός οργανισμού ανακύκλωσης, ενώ το ίδιο πρέπει να πράξουν και τα κράτη μέλη. " συμπερίληψη της ιεράρχησης των αποβλήτων με βάση πέντε στάδια και η επιμονή στην υποχρέωση των κρατών μελών να καταρτίζουν σχέδια πρόληψης των αποβλήτων είναι επίσης ευπρόσδεκτα στοιχεία. Λυπούμαι, πάντως, που δεν συμπεριλήφθηκαν σαφέστεροι και πιο φιλόδοξοι στόχοι.
<SPEAKER ID="074" NAME="Luís Queiró " AFFILIATION="PPE-DE">
γραπτώς. - (PT) Το θέμα της διαχείρισης των αποβλήτων είναι εξαιρετικά σημαντικό. " συζήτηση πρέπει να εστιάζεται στην αντίληψη ότι οι υπερβολές των υπέρμαχων του περιβάλλοντος θα οδηγήσουν σε μη ρεαλιστική, ανεφάρμοστη νομοθεσία. Αυτή η νομοθετική ανεπάρκεια θα οδηγήσει με τη σειρά της σε παραμέληση του περιβάλλοντος και θα δημιουργήσει για τις μελλοντικές γενιές μια κληρονομιά η οποία μπορεί να αποφευχθεί.
<P>
Από την άλλη πλευρά, πρέπει κανείς να λαμβάνει υπόψη το γεγονός ότι, παρά τις καλές μας προθέσεις για τη μείωση της ρύπανσης, γεγονός είναι ότι η διαρκής βελτίωση του επιπέδου διαβίωσης στην ΕΕ, αλλά και στον κόσμο συνολικά, θα οδηγεί πάντα σε αυξημένη κατανάλωση και, αναπόφευκτα, σε περισσότερα απόβλητα. Πρέπει, συνεπώς, να είμαστε ρεαλιστές και, πράγμα πιο σημαντικό, να επιδιώκουμε θετικό ισοζύγιο, όπως προτείνεται εδώ, από τη διαχείριση των αποβλήτων, όσον αφορά την παραγωγή ενέργειας.
<SPEAKER ID="075" NAME="Frédérique Ries " AFFILIATION="ALDE">
γραπτώς. - (FR) " πρόληψη είναι καλύτερη από τη θεραπεία. Αυτό το αξίωμα, το οποίο ηχεί ως επιθυμία να αντιμετωπίσουμε τα προβλήματα στη ρίζα τους, ισχύει απολύτως στην ευρωπαϊκή πολιτική διαχείρισης αποβλήτων.
<P>
Ποια είναι, λοιπόν, τα δεδομένα; Μεταξύ 1995 και 2003, η παγκόσμια παραγωγή αποβλήτων αυξήθηκε κατά 19% - κατά μέσο όρο 3,5 τόνοι κατά κεφαλήν ετησίως.
<P>
Αν σε αυτό προσθέσουμε το γεγονός ότι ανακυκλώνεται λιγότερο από το 20% των αποβλήτων, ότι -στο 50% των περιπτώσεων- τα υλικά που λήγουν δεν ανακυκλώνονται και καταλήγουν διασκορπισμένα στην ύπαιθρο και ότι, επιπροσθέτως, το να επιτρέψουμε την αύξηση των αποτεφρωτήρων και των αποβλήτων που είναι επικίνδυνα για το περιβάλλον και τη δημόσια υγεία δεν συνιστά βιώσιμη πολιτική, αυτό που διαθέτουμε είναι μια φιλοσοφία ολικής διαχείρισης αποβλήτων την οποία πρέπει να αναθεωρήσουμε, και να την αναθεωρήσουμε βάσει τριών κύριων αξόνων: οικολογικός σχεδιασμός ως προτεραιότητα για την προληπτική πολιτική για τα απόβλητα, δεδομένου ότι το 80% του περιβαλλοντικού αντίκτυπου αφορά τη φάση κατά την οποία γίνεται η παραγωγή και επεξεργασία ενός προϊόντος· η επιβολή οικολογικής φορολογίας, η οποία επιδιώκει να έχει αποτρεπτικό χαρακτήρα και αποθαρρύνει το υπέρμετρο περιτύλιγμα-συσκευασία και τα ενεργοβόρα προϊόντα· και το κλείσιμο των 10 000 παράνομων χωματερών της Ευρώπης ή την τροποποίηση αυτών των χωματερών, ώστε να συμμορφώνονται με την κοινοτική οδηγία του 2001 για την απόθεση αποβλήτων.
<SPEAKER ID="076" NAME="Catherine Stihler " AFFILIATION="PSE">
γραπτώς. - (EN) Χαιρετίζω αυτήν την έκθεση για την αντιμετώπιση του προβλήματος των αποβλήτων στην ΕΕ. Χαίρομαι διότι θεσπίζεται ένας νομικά δεσμευτικός στόχος σταθεροποίησης όσον αφορά την πρόληψη των αποβλήτων. Χαίρομαι επίσης διότι δεν αποδυναμώθηκε η αρχή της "ιεράρχησης των αποβλήτων" σε πέντε στάδια: πρόληψη και μείωση των αποβλήτων, επαναχρησιμοποίηση, ανακύκλωση (επί του παρόντος ανακυκλώνεται λιγότερο από το ένα τρίτο των αποβλήτων), άλλες δραστηριότητες ανάκτησης και, τέλος, ασφαλής και φιλική για το περιβάλλον απόρριψη των αποβλήτων.
<SPEAKER ID="078" NAME="Ilda Figueiredo " AFFILIATION="GUE/NGL">
γραπτώς. - (PT) Όπως γνωρίζουμε, ένα από τα προβλήματα της σύγχρονης κοινωνίας είναι η παραγωγή αποβλήτων. Συμφωνούμε, συνεπώς, με την έγκριση αυτού του εγγράφου, στο οποίο δίνεται έμφαση στον πρωταρχικό στόχο της διαχείρισης των αποβλήτων, δηλαδή στην προστασία του περιβάλλοντος και της ανθρώπινης υγείας.
<P>
Υπογραμμίζουμε επίσης την υιοθέτηση της λεγόμενης "ιεράρχησης των αποβλήτων", δηλαδή τη θέσπιση των ακόλουθων δράσεων προτεραιότητας, κατά σειρά: πρόληψη, επαναχρησιμοποίηση, ανακύκλωση, άλλες μορφές ανάκτησης, όπως η ανάκτηση ενέργειας, και, τέλος, η απόρριψη. Δίνοντας μεγαλύτερη προτεραιότητα στο θέμα της πρόληψης, πρόθεσή μας είναι η μείωση, στο μέτρο του δυνατού, των παραγόμενων αποβλήτων.
<P>
Δεν πρέπει, ωστόσο, να λησμονούμε ότι, ενόψει των τεραστίων ποσοτήτων αποβλήτων που παράγονται επί του παρόντος, τα μέτρα που μπορούν να εφαρμοστούν με σκοπό την επαναχρησιμοποίηση, την ανακύκλωση και την απόρριψη παραμένουν ανεπαρκή και δεν καλύπτουν ικανοποιητικά τις ανάγκες μας.
<P>
" μείωση των αποβλήτων έχει, συνεπώς, κρίσιμη σημασία. Για την επίτευξη, ωστόσο, αυτού του στόχου απαιτείται η αλλαγή των προτύπων παραγωγής και κατανάλωσης. Απαιτείται επίσης η αποσαφήνιση του προβλήματος και η αύξηση της ευαισθητοποίησης ολόκληρου του πληθυσμού. Ως εκ τούτου, πρέπει να διευκρινιστούν οι τρόποι κάλυψης του κόστους της διαχείρισης αποβλήτων, ενώ πρέπει να θεσπιστούν εγγυήσεις οι οποίες θα διασφαλίζουν ότι το κόστος δεν θα μεταφερθεί στον "πιο αδύναμο κρίκο", δηλαδή στους καταναλωτές. Θεωρούμε, λοιπόν, επικίνδυνη την αναφορά στην εφαρμογή της αρχής "ο ρυπαίνων πληρώνει".
<SPEAKER ID="079" NAME="Διαμάντω Μανωλάκου " AFFILIATION="GUE/NGL">
γραπτώς. - Στην Ελλάδα οι ανεξέλεγκτες χωματερές φτάνουν τις 3 500! Οι μισές περίπου είναι καιόμενες με σοβαρές επιπτώσεις σε περιβάλλον και δημόσια υγεία. Ο όγκος των αποβλήτων αυξάνεται, στον μεγαλύτερο όγκο εφαρμόζεται υγειονομική ταφή. Αντίθετα, η επαναχρησιμοποίηση, ανακύκλωση αποβλήτων είναι ακόμα σε υπερβολικά χαμηλά επίπεδα και οι παράνομες διασυνοριακές μεταφορές αποβλήτων αυξάνονται. Αυτά ισχύουν στα περισσότερα κράτη μέλη και σωστά επισημαίνονται στην έκθεση για την "Θεματική Στρατηγική για την ανακύκλωση των αποβλήτων".
<P>
Δυστυχώς, αντί η Επιτροπή να δώσει λύσεις σ' αυτά τα κοινωνικά προβλήματα, μέσα από θολούς και παραποιημένους ορισμούς και έλλειψη ποιοτικών και ποσοτικών στόχων, προωθεί τα συμφέροντα των κατασκευαστών και διαχειριστών των εργοστασίων καύσης, δηλαδή τα μεγάλα οικονομικά συμφέροντα. Όταν μάλιστα γνωρίζουμε ότι με την καύση παράγονται αέριοι ρύποι, επικίνδυνα στερεά, τοξικά υγρά απόβλητα που συμβάλλουν στο φαινόμενο του θερμοκηπίου. Ταυτόχρονα, η καύση λειτουργεί ως αντικίνητρο της ανακύκλωσης.
<P>
Επιβεβαιώνεται λοιπόν ότι η καπιταλιστική ΕΕ από τη φύση της δεν μπορεί να εφαρμόσει πολιτική διαχείρισης των αποβλήτων με κριτήριο την προστασία περιβάλλοντος και δημόσιας υγείας, γιατί αυτό είναι ασυμβίβαστο με την ανεμπόδιστη δράση κερδοφορίας του κεφαλαίου.
<P>
Εκφράζουμε επίσης τη διαφωνία μας με την αρχή του "ο ρυπαίνων πληρώνει" και την "ευθύνη του παραγωγού", αφού αποτελούν εργαλείο απενοχοποίησης του ρυπαίνοντα, που μπορεί ουσιαστικά να ρυπαίνει ανεξέλεγκτα, με μόνο κόστος οικονομικό.
<SPEAKER ID="080" NAME="David Martin " AFFILIATION="PSE">
γραπτώς. - (EN) Ψήφισα υπέρ αυτής της έκθεσης, διότι θεωρώ ότι πρέπει να θεσπίσουμε μια πολιτική διαχείρισης των αποβλήτων η οποία θα μειώνει τα απόβλητα και θα προστατεύει το περιβάλλον μας. Φρονώ ότι η βάση της κοινοτικής πολιτικής για τα απορρίμματα πρέπει να είναι η προστασία του περιβάλλοντος και όχι η διευκόλυνση της εμπορίας αποβλήτων. " αρχή "ο ρυπαίνων πληρώνει", η αρχή της ευθύνης του παραγωγού στην κοινοτική νομοθεσία για τα απόβλητα, καθώς και η εφαρμογή συγκεκριμένων στόχων όσον αφορά την πρόληψη είναι σημαντικές πτυχές αυτής της έκθεσης, τις οποίες στηρίζω.
<SPEAKER ID="081" NAME="Catherine Stihler " AFFILIATION="PSE">
γραπτώς. - (EN) " πρόταση για μια ξεχωριστή οδηγία σχετικά με την ιλύ καθαρισμού λυμάτων, η αναθεώρηση της οδηγίας για τους αποτεφρωτήρες αποβλήτων και οι προτάσεις για την πρόληψη των αποβλήτων πρέπει να θεωρούνται ευπρόσδεκτες.
<SPEAKER ID="083" NAME="Philip Claeys" AFFILIATION="ITS">
(NL) Κύριε Πρόεδρε, καταψήφισα την έκθεση Bozkurt. Ενώ εξήχθησαν ορισμένα αναγκαία συμπεράσματα, το Ευρωπαϊκό Κοινοβούλιο προσπερνά μια ευκαιρία άσκησης ουσιαστικής πίεσης στην τουρκική κυβέρνηση. Οι ενταξιακές διαπραγματεύσεις με την Τουρκία μπορούν να χρησιμοποιηθούν ως μοχλός πίεσης, προκειμένου να επιτευχθεί πρόοδος στον τομέα των ανθρωπίνων δικαιωμάτων, εν προκειμένω των δικαιωμάτων των γυναικών, όμως φαίνεται ότι λάβαμε τη συνειδητή απόφαση να μην επιδιώξουμε κάτι τέτοιο. Σε αυτό το Σώμα, υπάρχει μια πλειοψηφία η οποία θεωρεί ότι η Τουρκία πρέπει να μπορέσει να ενταχθεί με κάθε κόστος στην Ευρωπαϊκή Ένωση. " επίσημη γραμμή είναι, βεβαίως, ότι οι διαπραγματεύσεις με την Τουρκία μπορούν να ανασταλούν ανά πάσα στιγμή, εφόσον αποδειχθεί ότι η εν λόγω χώρα καταστρατηγεί σαφώς τους όρους περί προστασίας των ανθρωπίνων δικαιωμάτων. Έχουμε, ωστόσο, διαπιστώσει επανειλημμένα ότι οι διαπραγματεύσεις δεν πρόκειται ποτέ να ανασταλούν. " διατύπωση αυτή εξυπηρετεί έναν και μόνον στόχο: τον καθησυχασμό της πλειονότητας των ευρωπαίων ψηφοφόρων, η οποία τάσσεται κατά της προσχώρησης της Τουρκίας.
<SPEAKER ID="084" NAME="Françoise Castex " AFFILIATION="PSE">
γραπτώς. - (FR) Υπερψήφισα την έκθεση ιδίας πρωτοβουλίας της κ. Bozkurt σχετικά με τον ρόλο των γυναικών στην κοινωνική, οικονομική και πολιτική ζωή της Τουρκίας.
<P>
Μολονότι το νομικό πλαίσιο για τα δικαιώματα των γυναικών φαίνεται να είναι ικανοποιητικό σε γενικές γραμμές, η εφαρμογή του στην πράξη παραμένει κατά τη γνώμη μου πλημμελής: η βία κατά των γυναικών -ιδίως δε, τα εγκλήματα τιμής και οι γάμοι που είναι προϊόν εξαναγκασμού- πρέπει να καταδικάζεται συστηματικά.
<P>
Επικροτώ την πρόταση η οποία περιλαμβάνεται στην έκθεση με την οποία καλούνται τα τουρκικά θεσμικά όργανα να συνάψουν συμμαχίες με ομαδοποιημένους κοινωνικούς σχηματισμούς -οργανώσεις της κοινωνίας των πολιτών και κοινωνικές οργανώσεις- ώστε να ξεκινήσουν εκστρατείες μεγαλύτερης ευαισθητοποίησης στα θέματα της βίας που ασκείται κατά γυναικών και παιδιών.
<P>
Χαίρομαι επίσης για την έγκριση της σύστασης, η οποία απευθύνεται στα τουρκικά πολιτικά κόμματα, να συμπεριλάβουν περισσότερες γυναίκες υποψηφίους στις εκλογικές λίστες, αρχής γενομένης από τις επόμενες εκλογές το 2007.
<P>
Τέλος, χαίρομαι ιδιαίτερα για το αίτημα προς την τουρκική κυβέρνηση να καταστήσει υποχρεωτική την πρόσβαση των κοριτσιών, τα οποία οι γονείς τους εμποδίζουν να πάνε σχολείο, στη γνώση.
<SPEAKER ID="085" NAME="Edite Estrela " AFFILIATION="PSE">
γραπτώς. - (PT) Ψήφισα υπέρ της έκθεσης της κ. Bozkurt, διότι ενισχύει την άποψη ότι η τουρκική κυβέρνηση πρέπει να υιοθετήσει μέτρα τα οποία θα επιτρέπουν στις γυναίκες να διαδραματίζουν σημαντικότερο ρόλο στην κοινωνική, οικονομική και πολιτική ζωή της Τουρκίας, παρά την πρόοδο που έχει ήδη επιτευχθεί.
<P>
" έκθεση αυτή καταδεικνύει ότι απέχουμε ακόμη πολύ από τους επιδιωκόμενους στόχους όσον αφορά την προστασία των γυναικών στην Τουρκία από την ενδοοικογενειακή βία και τα εγκλήματα τιμής. Καλείται επίσης η τουρκική κυβέρνηση να δημιουργήσει περισσότερα καταλύματα γυναικών οι οποίες πέφτουν θύματα βίας.
<SPEAKER ID="086" NAME="Ilda Figueiredo " AFFILIATION="GUE/NGL">
γραπτώς. - (PT) Υπερψηφίζοντας αυτήν την έκθεση, θελήσαμε απλώς να εκφράσουμε τη συμφωνία μας με την υπεράσπιση των δικαιωμάτων όλων των γυναικών στην Τουρκία στο πλαίσιο, μεταξύ άλλων, των ενταξιακών διαπραγματεύσεων μεταξύ της Τουρκίας και της ΕΕ, σε κεντρικό σημείο των οποίων βρίσκεται το κρίσιμο θέμα του σεβασμού των ανθρωπίνων δικαιωμάτων, περιλαμβανομένων των δικαιωμάτων των γυναικών. Δεν θεωρούμε, ωστόσο, ότι αυτό είναι το μόνο θέμα που πρέπει να ληφθεί υπόψη στις διαπραγματεύσεις με την Τουρκία. " αντίθεσή μας στη διεξαγωγή ενταξιακών διαπραγματεύσεων με την Τουρκία, ενόσω η εν λόγω χώρα συνεχίζει την απαράδεκτη κατοχή της Βορείου Κύπρου, είναι σε όλους γνωστή. Διαφωνούμε, συνεπώς, με μια σειρά από σημεία που περιλαμβάνονται στην έκθεση που κατατέθηκε στο Σώμα.
<P>
Όπως αναφέρεται στο κείμενο της έκθεσης που έχει εγκριθεί, παρότι ο νέος ποινικός κώδικας, ο οποίος τέθηκε σε εφαρμογή τον Ιούνιο του 2005, έχει βελτιώσει σημαντικά τα θεμελιώδη δικαιώματα των γυναικών στην Τουρκία, οι ευρωπαϊκές οδηγίες για την ισότητα των φύλων δεν έχουν ακόμη μεταφερθεί πλήρως στην εθνική νομοθεσία. Εκφράζουμε επίσης τη λύπη μας για το γεγονός ότι, σε ορισμένες περιοχές της Νοτιοανατολικής Τουρκίας, τα κορίτσια δεν εγγράφονται κατά τη γέννησή τους στα ληξιαρχεία, πράγμα που εμποδίζει την καταπολέμηση των υποχρεωτικών γάμων και των εγκλημάτων τιμής, δεδομένου ότι τα θύματα δεν διαθέτουν επίσημη ταυτότητα. Συμμετέχουμε επίσης στην έκκληση προς την τουρκική κυβέρνηση να εγγυηθεί την ισότιμη συμμετοχή των γυναικών της κουρδικής μειονότητας στα προγράμματα υπέρ των δικαιωμάτων των γυναικών.
<SPEAKER ID="087" NAME="Hélène Goudin και Nils Lundgren " AFFILIATION="IND/DEM">
γραπτώς. - (SV) Συμμεριζόμαστε πλήρως την άποψη ότι η Τουρκία, όπως και κάθε άλλη υποψήφια χώρα, πρέπει να δημιουργήσει ένα δημοκρατικό κράτος δικαίου με πλήρη σεβασμό των ανθρωπίνων δικαιωμάτων και της ισότητας των φύλων.
<P>
Ωστόσο, στεκόμαστε επικριτικά απέναντι σε αρκετά επιμέρους στοιχεία της έκθεσης. Για παράδειγμα, είναι παράλογο να προτείνει το Ευρωπαϊκό Κοινοβούλιο την εφαρμογή υποχρεωτικού συστήματος ποσοστώσεων για τη διασφάλιση της δίκαιης εκπροσώπησης των γυναικών στα ψηφοδέλτια (παράγραφος 41), τη θέσπιση από τα πολιτικά κόμματα στην Τουρκία εσωτερικών κανόνων οι οποίοι θα διασφαλίζουν την παρουσία των γυναικών στα όργανα διαχείρισής τους σε όλα τα επίπεδα (παράγραφος 43) και τη συμπερίληψη περισσότερων γυναικών στα ψηφοδέλτια των πολιτικών κομμάτων στην Τουρκία (παράγραφος 44). " ΕΕ δεν επιβάλλει τέτοιου είδους υποχρεώσεις σε άλλες υποψήφιες χώρες ή στα σημερινά κράτη μέλη. Είναι προφανώς παράλογο να αντιμετωπίζεται μια υποψήφια χώρα με διαφορετικό τρόπο μέσω της διατύπωσης ειδικών προϋποθέσεων. Επιπλέον, εναπόκειται εν τέλει στις ίδιες τις επιμέρους χώρες να αποφασίσουν ποιον τύπο μέτρων επιθυμούν να λάβουν για την ενίσχυση του ρόλου των γυναικών στην κοινωνία.
<P>
Με βάση το ανωτέρω σκεπτικό, επιλέξαμε να απόσχουμε από την τελική ψηφοφορία.
<SPEAKER ID="088" NAME="Timothy Kirkhope " AFFILIATION="PPE-DE">
γραπτώς. - (EN) Εγώ και οι βρετανοί συντηρητικοί συνάδελφοί μου στηρίζουμε την προσχώρηση της Τουρκίας στην Ευρωπαϊκή Ένωση. Θεωρούμε επίσης ότι είναι σημαντικό να εκπληρώσει η Τουρκία τα κριτήρια της Κοπεγχάγης, όπως και όλες οι υπόλοιπες υποψήφιες χώρες.
<P>
Ωστόσο, στη συγκεκριμένη έκθεση, ο πήχης για την ένταξη της Τουρκίας φαίνεται να τοποθετείται σε υψηλότερο σημείο από ό,τι για άλλα κράτη. Δεν μπορούμε να συμφωνήσουμε με τη διαφορετική και λιγότερο ευνοϊκή μεταχείριση της Τουρκίας σε σύγκριση με τις υπόλοιπες υποψήφιες χώρες. Βεβαίως, η Τουρκία πρέπει επίσης να εγγυηθεί την τήρηση των κριτηρίων της Κοπεγχάγης όσον αφορά τα δικαιώματα των γυναικών και των κοριτσιών.
<P>
Αποφασίσαμε να απόσχουμε από την ψήφιση αυτής της έκθεσης, διότι μας ανησυχεί το ενδεχόμενο πολιτικής εκμετάλλευσης του εκτεταμένου καταλόγου απαιτήσεων που περιλαμβάνονται στην έκθεση από όσους αντιτίθενται στην ένταξη της Τουρκίας στην ΕΕ. Στο ίδιο πνεύμα, θέλουμε να καταστήσουμε σαφές ότι στηρίζουμε όλες τις ουσιαστικές προσπάθειες βελτίωσης της θέσης των γυναικών στην Τουρκία.
<SPEAKER ID="089" NAME="Ρόδη Κράτσα-Τσαγκαροπούλου " AFFILIATION="PPE-DE">
γραπτώς. - Οι ευρωβουλευτές της Ν.Δ. υπερψηφίσαμε την έκθεση Bozkurt που αναφέρεται όχι μόνο στην προβληματική κατάσταση των γυναικών στην Τουρκία σε όλους τους τομείς, αλλά και στα μέτρα που πρέπει να ληφθούν για την υιοθέτηση και την εφαρμογή του κοινοτικού κεκτημένου στην υποψήφια χώρα.
<P>
Μία συνεχής και πολύπλευρη προσπάθεια από την Τουρκία πρέπει να συνεχισθεί για την προάσπιση των ανθρωπίνων δικαιωμάτων των γυναικών (εξάλειψη βίας, εγκληματών τιμής, πολυγαμίας) και την άρση των διακρίσεων στην οικογένεια στην οικονομική και κοινωνική ζωή και εν γένει.
<P>
Ψηφίσαμε αποχή στην τροπολογία 15. Πιστεύουμε ότι η τροπολογία αυτή δεν δίνει καμία προστιθέμενη αξία στο ψήφισμα.
<P>
Είναι δεδομένο ότι η διάσταση της ισότητας αποτελεί μέρος του κοινοτικού κεκτημένου, που οφείλει να υιοθετήσει και να εφαρμόσει η υποψήφια χώρα. Έτσι, ένα πάγωμα των διαπραγματεύσεων, όπως ζητεί η εν λόγω τροπολογία, θα αποτελούσε ανασταλτικό παράγοντα για την εφαρμογή της ισότητας των δύο φύλων. Δεν πρέπει να ξεχνάμε ότι ήδη υπάρχουν και μοχλοί πίεσης προς αυτήν την κατεύθυνση, στο σημερινό στάδιο των διαπραγματεύσεων. Υπενθυμίζουμε ότι το άνοιγμα του διαπραγματευτικού Κεφαλαίου 19 "Κοινωνική πολιτική και Απασχόληση", το οποίο έχει άμεση σχέση με τις διακρίσεις κατά των γυναικών, απαιτεί την υποχρεωτική εξέλιξη και συμμόρφωση της Τουρκίας, με συγκεκριμένους στόχους για την προώθηση της ισότητας.
<SPEAKER ID="090" NAME="David Martin " AFFILIATION="PSE">
γραπτώς. - (EN) Υπερψήφισα αυτήν την έκθεση, καθόσον αποσκοπεί στην αξιολόγηση της κατάστασης και στη διατύπωση συστάσεων για τη λήψη μέτρων προαγωγής των δικαιωμάτων των γυναικών στην Τουρκία. Απαιτείται συνεργασία με τις αρχές και την κοινωνία των πολιτών της Τουρκίας, προκειμένου να βελτιωθούν τα δικαιώματα των γυναικών, και αυτό ακριβώς υποστηρίζεται στην έκθεση. Ειδικότερα, ενόψει της υποψηφιότητας της χώρας για μελλοντική προσχώρηση στην ΕΕ, ο σεβασμός των ανθρωπίνων δικαιωμάτων, περιλαμβανομένων των δικαιωμάτων των γυναικών, πρέπει να καταστεί προτεραιότητα. Υπάρχουν επίμονα προβλήματα όσον αφορά τα δικαιώματα των γυναικών όπως: άσκηση βίας κατά γυναικών, περιλαμβανομένων εγκλημάτων τιμής· μη παροχή εκπαίδευσης σε γυναίκες και κορίτσια· μείωση της συμμετοχής των γυναικών στην αγορά εργασίας. Είμαι δε στην ευχάριστη θέση να στηρίξω μια έκθεση στην οποία αναγνωρίζεται η ανάγκη αντιμετώπισης αυτών των θεμάτων, ενώ διατυπώνονται συγκεκριμένες συστάσεις όσον αφορά τους τρόπους με τους οποίους μπορεί να επιτευχθεί αυτός ο στόχος.
<SPEAKER ID="091" NAME="Frédérique Ries " AFFILIATION="ALDE">
γραπτώς. - (FR) Γάμοι που είναι προϊόν εξαναγκασμού, ενδοοικογενειακή βία, εγκλήματα τιμής, κλπ.: η κατάσταση των γυναικών στην Τουρκία δεν είναι στρωμένη με ροδοπέταλα. Σύμφωνα με τη Unicef, κάθε χρόνο 700 000 κοπέλες εμποδίζονται από τις οικογένειές τους να πάνε σχολείο. Το ποσοστό απασχόλησης των γυναικών είναι μικρότερο του 25%, το οποίο απέχει παρασάγγας από το 55% στην Ευρωπαϊκή Ένωση.
<P>
Αυτά είναι ανησυχητικά στοιχεία τη στιγμή που η ένταξη της Τουρκίας στην ΕΕ εγείρει έντονες διαφωνίες. Γι' αυτόν ακριβώς τον λόγο, το Κοινοβούλιο προτείνει εποικοδομητικά μέτρα: αξιολόγηση της προόδου της Τουρκίας σύμφωνα με συγκεκριμένα κριτήρια αξιολόγησης· δημιουργία κέντρων στέγης για γυναίκες που είναι θύματα βίας· υποχρέωση έκδοσης ληξιαρχικής πράξης για όλα τα κορίτσια μόλις γεννιούνται, προκειμένου να αποτρέπονται οι γάμοι που είναι προϊόν εξαναγκασμού· εκπαίδευση της αστυνομίας και του δικαστικού σώματος στην πρόληψη των εγκλημάτων τιμής, ενθάρρυνση της συστηματικής διεξαγωγής ερευνών και επιβολής των αναγκαίων ποινών· υποχρεωτική ποσόστωση σε ό,τι αφορά τη συμμετοχή των γυναικών στον πολιτικό βίο.
<P>
Δεν είμαι φονταμενταλίστρια όταν τίθεται ζήτημα θετικών διακρίσεων, είμαι όμως πεπεισμένη ότι τα προσωρινά μέτρα θα είναι χρήσιμα στην Τουρκία. " χώρα χρειάζεται επειγόντως γυναίκες σε θέσεις εξουσίας, οι οποίες θα χρησιμεύσουν ως πρότυπα και θα φέρουν αλλαγή στον παραδοσιακό τρόπο σκέψης.
<SPEAKER ID="092" NAME="Olle Schmidt " AFFILIATION="ALDE">
γραπτώς. - (SV) Κατά την ψηφοφορία επί της έκθεσης της κ. Bozkurt σχετικά με τον ρόλο των γυναικών στην κοινωνική, οικονομική και πολιτική ζωή στην Τουρκία, επέλεξα να υπερψηφίσω την τροπολογία η οποία αποσκοπούσε στη διαγραφή της παραγράφου 41, για το θέμα του συστήματος ποσοστώσεων. Θεωρώ σοβαρό πρόβλημα το γεγονός ότι δεν μετέχουν περισσότερες γυναίκες στην πολιτική ζωή της Τουρκίας· ωστόσο, κατ' εμέ, η εφαρμογή συστήματος ποσοστώσεων δεν αποτελεί την ενδεδειγμένη λύση σε αυτό το πρόβλημα.
<SPEAKER ID="093" NAME="Catherine Stihler " AFFILIATION="PSE">
γραπτώς. - (EN) " έναρξη διαπραγματεύσεων με την Τουρκία ενόψει της μελλοντικής της προσχώρησης στην ΕΕ πρέπει να χαιρετιστεί. Ωστόσο, τα δικαιώματα των γυναικών χρήζουν διαρκούς παρακολούθησης. " περίπτωση των κοριτσιών στη Νοτιοανατολική Τουρκία που δεν εγγράφονται στα ληξιαρχεία πρέπει να αντιμετωπιστεί δραστικά. Όλες οι γεννήσεις πρέπει να καταγράφονται στα ληξιαρχεία, ανεξαρτήτως φύλου. Όσον αφορά τη συμμετοχή των γυναικών στην πολιτική, μπορούν να καταβληθούν περισσότερες προσπάθειες ενθάρρυνσης, προώθησης και υποβοήθησης της εκλογής γυναικών σε δημόσια αξιώματα. Εντούτοις, δεν πρέπει να λησμονούμε ότι στην ΕΕ εξακολουθούν να υπάρχουν χώρες στις οποίες η εκπροσώπηση των γυναικών στην εθνική πολιτική σκηνή είναι εξαιρετικά υποβαθμισμένη. Στο "νωμένο Βασίλειο, πρέπει να περάσουν 200 χρόνια προκειμένου να επιτευχθεί η ισότιμη εκπροσώπηση των γυναικών στη Βουλή των Κοινοτήτων. Πρέπει να καταβάλουμε κάθε δυνατή προσπάθεια, ώστε να αντιμετωπίσουμε τα βαθύτερα αίτια των ανισοτήτων μεταξύ των φύλων.
<SPEAKER ID="094" NAME="Lars Wohlin " AFFILIATION="PPE-DE">
γραπτώς. - (SV) Οι τρέχουσες συνθήκες καταδεικνύουν ότι οι ενταξιακές διαπραγματεύσεις με την Τουρκία ξεκίνησαν πολύ νωρίς. Στην έκθεση επισημαίνονται ορισμένα σοβαρά προβλήματα, ιδίως η ύπαρξη περιστατικών εγκλημάτων τιμής και άσκησης βίας σε βάρος των γυναικών.
<P>
Ανεξαρτήτως του εάν θα καταστεί εν τέλει κράτος μέλος, η Τουρκία βρίσκεται στο κατώφλι της ΕΕ, της οποίας θα αποτελέσει σημαντικό εμπορικό εταίρο. Είναι, συνεπώς, σημαντικό να συνεχίσει η ΕΕ να ασκεί πολιτική πίεση στην Τουρκία, αποβλέποντας στην εποικοδομητική εξέλιξη της χώρας. Εντούτοις, θα ήταν εξαιρετικά ατυχές να φτάσει στο σημείο το Ευρωπαϊκό Κοινοβούλιο να προτείνει ένα υποχρεωτικό σύστημα ποσοστώσεων για την εκπροσώπηση των γυναικών σε διάφορα ψηφοδέλτια. " ΕΕ δεν έχει αρμοδιότητα να παρεμβαίνει σε διαδικασίες ανάδειξης υποψηφίων οι οποίες συνάδουν με τους βασικούς κανόνες της δημοκρατίας.

<CHAPTER ID="011">
Δήλωση της Προεδρίας
<SPEAKER ID="401" NAME="Πρόεδρος">
Θα ξεκινήσω με μια σύντομη ανακοίνωση.
<P>
Καταδικάζω σθεναρά την επίθεση της Λαϊκής Δημοκρατίας της Κορέας κατά της νήσου Yeonpyeong της Νότιας Κορέας. Είμαι ιδιαίτερα ανήσυχος σε σχέση με τα σημερινά γεγονότα στην Κορεατική Χερσόνησο. " χρήση ωμής βίας και στρατιωτικής ισχύος δεν θα επιλύσει τυχόν προβλήματα, και πρέπει να αποφευχθεί η περαιτέρω απώλεια ανθρώπινων ζωών.
<P>
Προς το συμφέρον της Κορεατικής Χερσονήσου και της ευρύτερης περιοχής, ο Βορράς και ο Νότος θα πρέπει να καταβάλουν προσπάθειες για τη σταθερή ανοικοδόμηση της εμπιστοσύνης. Γι' αυτόν τον λόγο επικροτώ τη δήλωση του προέδρου Lee Myung-bak ότι η κυβέρνηση της Νότιας Κορέας προτίθεται να αποφύγει την κλιμάκωση της ανησυχητικής κατάστασης.
<P>
Απευθύνω έκκληση στην κυβέρνηση της Λαϊκής Δημοκρατίας της Κορέας να σταματήσει αμέσως όλες τις εχθροπραξίες και να απόσχει από κάθε δράση που ενέχει τον κίνδυνο περαιτέρω κλιμάκωσης. " Κορεατική Συμφωνία Εκεχειρίας πρέπει να γίνει απόλυτα σεβαστή από τη Λαϊκή Δημοκρατία της Κορέας.

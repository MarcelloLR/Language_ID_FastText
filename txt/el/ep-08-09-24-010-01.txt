<CHAPTER ID="010-01">
1. Δίκτυα και υπηρεσίες ηλεκτρονικών επικοινωνιών, προστασία της ιδιωτικής ζωής και προστασία των καταναλωτών (
<P>
Θέση της Επιτροπής επί των τροπολογιών του Κοινοβουλίου
<P>
Έκθεση Harbour
<P>
" Επιτροπή μπορεί να δεχθεί τις εξής τροπολογίες:
<P>
τροπολογίες 2, 4, 5, 7, 8, 13, 15, 16, 20, 21, 32, 38, 41 (στις αιτιολογικές σκέψεις)
<P>
τροπολογίες 43, 48, 51, 54, 55, 56, 60, 61, 63, 64, 65, 66, 68, 70, 72, 73, 77, 79, 88, 89, 90, 97, 100, 106, 110, 111, 112, 115, 116, 118, 129, 137, 141, 143, 145, 149, 150, 151, 152 (στα άρθρα)
<P>
τροπολογίες Ολομέλειας 191, 192, 167, 182
<P>
" Επιτροπή μπορεί να δεχθεί τις εξής τροπολογίες καταρχήν ή εν μέρει:
<P>
τροπολογίες 3, 6, 9, 11, 12, 14, 18, 19, 22, 23, 25, 26, 27, 31, 37 (στις αιτιολογικές σκέψεις)
<P>
τροπολογίες 44, 47, 53, 62, 67, 71, 74, 75, 76, 80, 82, 86, 87, 91, 92, 93, 94, 99, 103, 105, 109, 114, 122, 127, 132, 134, 135, 136, 138, 139 (στα άρθρα)
<P>
τροπολογίες Ολομέλειας 170,154, 171, 194, 189, 193, 188, 152, 159, 180, 181, 183, 185
<P>
" Επιτροπή απορρίπτει τις εξής τροπολογίες :
<P>
τροπολογίες 1, 10, 17, 24, 28, 29, 30, 33, 34, 35, 36, 39, 40, 42 (στις αιτιολογικές σκέψεις)
<P>
τροπολογίες 45, 46, 49, 50, 52, 57, 58, 59, 69, 78, 81, 83, 84, 85, 95, 96, 98, 101, 102, 104, 107, 108, 113, 117, 119, 120, 121, 123, 124, 125, 126, 128, 130, 131, 133, 140, 142, 144, 146, 147, 148 (στα άρθρα)
<P>
τροπολογίες Ολομέλειας 169, 153, 160, 177, 190, 176, 165, 178, 155, 172, 168, 173, 166, 157, 163, 174, 156, 158, 175, 179, 184, 186, 187
<P>
- Πριν από την ψηφοφορία:
<SPEAKER ID="123" NAME="Malcolm Harbour">
εισηγητής. - Κύριε Πρόεδρε, γνωρίζω ότι δεν θα είμαι πολύ δημοφιλής αν μακρηγορήσω αυτή τη στιγμή, όμως οι δύο συνεισηγητές μου, με τους οποίους συνεργάστηκα πολύ στενά ως ομάδα, έκαναν σύντομες παρεμβάσεις κι εγώ θέλω να κρατήσω ζωντανό το ομαδικό πνεύμα.
<P>
Θα ήθελα μόνο να πω ότι η έκθεσή μου έχει περισσότερες τροπολογίες γιατί η επιτροπή μου υπήρξε πιο φιλόδοξη ως προς τις βελτιώσεις που ήθελε να επιφέρει στην πρόταση της Επιτροπής. Ζητώ την υποστήριξή σας, προκειμένου να διασφαλίσουμε ότι οι καταναλωτές μας έχουν εμπιστοσύνη και είναι καλά ενημερωμένοι όσον αφορά τον τομέα των ηλεκτρονικών επικοινωνιών, αισθάνονται ασφαλείς και γνωρίζουν ότι προστατεύονται τα δεδομένα τους προσωπικού χαρακτήρα.
<P>
Θα ήθελα να ευχαριστήσω όλους τους συναδέλφους μου στην επιτροπή, οι οποίοι συνεργάστηκαν μαζί μου για να συντάξουμε ορισμένες πραγματικά πολύ σημαντικές συμβιβαστικές τροπολογίες που θα ψηφιστούν σήμερα. Θα ήθελα συγκεκριμένα να ευχαριστήσω τον Alexander Alvaro και την Επιτροπή Πολιτικών Ελευθεριών, με την οποία συνεργαστήκαμε πολύ στενά, για το ρόλο που διαδραμάτισαν σχετικά με την οδηγία για την προστασία της ιδιωτικής ζωής στις ηλεκτρονικές επικοινωνίες. Θα ήθελα από όλους σας να μας δώσετε συντριπτική πλειοψηφία επ' αυτού, ώστε, προσερχόμενοι στις διαπραγματεύσεις με την Επιτροπή και το Συμβούλιο, να καταβάλουμε κάθε δυνατή προσπάθεια για τους ευρωπαίους καταναλωτές.
<P>
- Μετά την ψηφοφορία:
<SPEAKER ID="125" NAME="Viviane Reding">
Μέλος της Επιτροπής. - Κύριε Πρόεδρε, θα ήθελα να ευχαριστήσω τους εισηγητές για το εξαιρετικό τους έργο. Δεν ήταν εύκολο: έκαναν θαύματα και κέρδισαν το σεβασμό μου. Θα ήθελα επίσης να ευχαριστήσω τα αξιότιμα μέλη του Ευρωπαϊκού Κοινοβουλίου για το ηχηρό μήνυμα που απέστειλαν με τη σημερινή ψηφοφορία. Είναι το μήνυμα για μια ανοιχτή και ανταγωνιστική ενιαία αγορά, τόσο για τις εταιρίες τηλεπικοινωνιών όσο και για τα 500 εκατομμύρια των ευρωπαίων καταναλωτών.
<P>
Χθες η Επιτροπή χρειάστηκε να προτείνει νέους κανόνες για την αντιμετώπιση των υπερβολικών χρεώσεων των SMS και της περιαγωγής δεδομένων στην ΕΕ. Οι προτάσεις αυτές θα προσφέρουν άμεση θεραπεία για ένα από τα πλέον ορατά συμπτώματα της απουσίας ενιαίας αγοράς στον τομέα των τηλεπικοινωνιών, εξαιτίας της οποίας υποφέρουν τόσο οι εταιρίες όσο και οι καταναλωτές. Σήμερα το Ευρωπαϊκό Κοινοβούλιο προχώρησε ακόμη ένα βήμα, και αυτό είναι πολύ σημαντικό, προτείνοντας τρόπο οριστικής καταπολέμησης του προβλήματος στη ρίζα του: να απαλλαγούμε από τον κατακερματισμό, προλειαίνοντας το έδαφος για μια ενιαία αγορά με ρυθμιστικούς όρους.
<P>
Χαιρετίζω ιδιαιτέρως το γεγονός ότι το Ευρωπαϊκό Κοινοβούλιο ψήφισε, μετά από έντονη συζήτηση - και πιθανώς προς μεγάλη έκπληξη πολλών παρατηρητών - τη θέσπιση μιας αποτελεσματικής ευρωπαϊκής ρυθμιστικής αρχής τηλεπικοινωνιών, ως παράγοντα διαμεσολάβησης για την επαφή των εθνικών ρυθμιστικών αρχών, καθώς και για το διάλογο ανάμεσα στις εθνικές ρυθμιστικές αρχές και την Επιτροπή. " είδηση αυτή είναι σημαντική για το συμφέρον του ανταγωνισμού επί ίσοις όροις σχετικά με την παροχή και χρήση διασυνοριακών υπηρεσιών τηλεπικοινωνιών στην Ευρώπη. " νέα ευρωπαϊκή ρυθμιστική αρχή θα συνεισφέρει καθοριστικά στην ενίσχυση του διασυνοριακού ανταγωνισμού και των επιλογών των καταναλωτών.
<P>
Τώρα, αξιότιμοι βουλευτές, πρέπει να συνεργαστούμε - το Κοινοβούλιο, το Συμβούλιο και η Επιτροπή - προκειμένου να καταστήσουμε λειτουργικό το εν λόγω πακέτο τηλεπικοινωνιών έως το 2010. Δεν μας έχει μείνει πολύς χρόνος. Πρέπει να το επιτύχουμε με ουσιαστικό τρόπο· τώρα πρέπει να προχωρήσουμε γρήγορα. " Επιτροπή θα κάνει ό,τι είναι δυνατό, προκειμένου να συμβάλει στην προώθηση του θέματος.
<P>
Είμαι πεπεισμένη ότι το μήνυμα που απέστειλε σήμερα το Κοινοβούλιο ξεπερνά τα σύνορα της Ευρώπης: το μήνυμα αυτό θα ακουστεί σε ολόκληρη τη Γη. Θα δείξει ότι η ενιαία αγορά τηλεπικοινωνιών στην Ευρώπη είναι ανοιχτή στις επιχειρήσεις προς το συμφέρον μιας ισχυρής βιομηχανίας και ενός δυνατού καταναλωτή. Σας ευχαριστώ και σας συγχαίρω.
<P>
(Χειροκρότημα)

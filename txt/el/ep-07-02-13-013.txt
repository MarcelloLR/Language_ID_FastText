<CHAPTER ID="013">
Διαμόρφωση ευρωπαϊκής πολιτικής για το ραδιοφάσμα (συζήτηση) 
<SPEAKER ID="306" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Hall, εξ ονόματος της Επιτροπής Βιομηχανίας, Έρευνας και Ενέργειας, σχετικά με τη διαμόρφωση ευρωπαϊκής πολιτικής για το ραδιοφάσμα.
<SPEAKER ID="307" NAME="Fiona Hall " AFFILIATION="ALDE">
εισηγήτρια. - (EN) Κυρία Πρόεδρε, καταρχάς θα ήθελα να ευχαριστήσω όλους όσοι μοιράστηκαν τη γνώση και την εμπειρία τους μαζί μου κατά την προετοιμασία αυτής της έκθεσης. Θα ήθελα ιδιαίτερα να ευχαριστήσω την Επιτροπή για τη γενναιόδωρη βοήθειά της, καθώς και τους συναδέλφους μου, τους σκιώδεις εισηγητές του υπόλοιπων Ομάδων, για τις εποικοδομητικές και συνεργατικές προτάσεις τους.
<P>
Το βασικό θέμα της έκθεσης είναι ότι η σημερινή μέθοδος διαχείρισης του ραδιοφάσματος δεν είναι πλέον επαρκής ενόψει της συνεχούς εμφάνισης νέων τεχνολογιών. Αυτές οι νέες τεχνολογίες πρέπει να κάνουν χρήση του ραδιοφάσματος, αλλά η ποσότητα του ραδιοφάσματος θα είναι πάντα περιορισμένη απλά και μόνον από τους νόμους της φυσικής, και έτσι πρέπει να βρούμε τρόπους να διασφαλίσουμε ότι αυτός ο πολύτιμος πόρος θα χρησιμοποιείται όσο το δυνατόν πιο αποτελεσματικά.
<P>
" πολιτική για το ραδιοφάσμα μπορεί να ακούγεται σαν κάτι αφηρημένο που δεν έχει ενδιαφέρον για τον πολίτη που βρίσκεται στον δρόμο, αλλά το τελικό αποτέλεσμα αυτής της πολιτικής είναι εξαιρετικά ενδιαφέρον, διότι αφορά τις θέσεις εργασίας και την οικονομική ανάπτυξη. Εάν δεν μεταρρυθμίσουμε την προσέγγισή μας σχετικά με το ραδιοφάσμα, καταστρέφουμε την ευρωπαϊκή βιομηχανία, η οποία είναι έτοιμη να αναδειχθεί σε παγκόσμιο ηγέτη στην τεχνολογία των επικοινωνιών. " καινοτομία της βιομηχανίας δεν θα αναπτυχθεί σωστά, εάν δεν υπάρχει φάσμα και εάν εμποδιστεί η λειτουργία της βιομηχανίας στην ευρωπαϊκή αγορά των 500 εκατομμυρίων ανθρώπων.
<P>
" ατζέντα της Λισαβόνας είναι η κινητήριος δύναμη της νέας προσέγγισης του φάσματος. Εντούτοις, είναι επίσης απαραίτητο η Ευρώπη να προχωρήσει όσον αφορά τον τρόπο με τον οποίο διαθέτει τις υπηρεσίες δημόσιου και γενικού συμφέροντος. Θα επανέλθω πολύ σύντομα σε αυτό.
<P>
Καταρχάς, θα ήθελα να πω λίγα λόγια σχετικά με τις προτεινόμενες αλλαγές. Επί του παρόντος, γίνεται διαχείριση του φάσματος με ένα διοικητικό μοντέλο εντολής και ελέγχου, όπου ορισμένες συχνότητες εκχωρούνται σε κάποιους συγκεκριμένους χρήστες. " έκθεση υποστηρίζει ότι αυτό το διοικητικό μοντέλο πρέπει να συμπληρωθεί τώρα με μια πιο ευέλικτη προσέγγιση, η οποία θα περιλαμβάνει μεγαλύτερη χρήση του φάσματος χωρίς άδεια και το μέσο για την εμπορία ραδιοφάσματος.
<P>
Ένα σημαντικό στοιχείο αυτής της πιο ευέλικτης προσέγγισης είναι ότι το φάσμα θα πρέπει να είναι διαθέσιμο χωρίς προϋποθέσεις όσον αφορά τις παρεχόμενες υπηρεσίες ή την τεχνολογία που θα χρησιμοποιείται. Με άλλα λόγια, το αγοραστρεφές στοιχείο της διαχείρισης του φάσματος θα είναι η ουδετερότητα των υπηρεσιών και η τεχνολογική ουδετερότητα.
<P>
Αυτή η ελευθέρωση του ραδιοφάσματος θα εγείρει σαφώς κάποια θέματα για τους σημερινούς χρήστες, όπως για παράδειγμα το θέμα των ενδεχόμενων παρεμβολών. Συνεπώς, είναι πολύ σημαντικό οι αλλαγές να πραγματοποιηθούν σε ένα σαφές νομικό πλαίσιο και με προκαθορισμένους μηχανισμούς επίλυσης διαφορών.
<P>
Σε αρκετά σημεία, όπως οι παράγραφοι 11, 13 κ.ο.κ., η έκθεση τονίζει τη σημασία της διατήρησης των υπηρεσιών δημόσιου και γενικού συμφέροντος και τη στήριξη της πολιτιστικής και γλωσσικής πολυμορφίας. Είναι σημαντικό να μην γίνει σύγχυση αυτής της πολιτικής δέσμευσης με το τεχνικό θέμα που αφορά τον τρόπο με τον οποίο πρέπει να παρέχονται αυτές οι υπηρεσίες.
<P>
Πιστεύω ότι θα ήταν μεγάλο λάθος να διαχωριστούν οι συχνότητες που χρησιμοποιούν επί του παρόντος οι υπηρεσίες ραδιοφώνου επιμένοντας στον αποκλεισμό τους από οποιαδήποτε νέα προσέγγιση στη διαχείριση του φάσματος. Και αυτό διότι, στην πραγματικότητα, θα επηρεάζαμε αρνητικά την ικανότητά μας να στηρίξουμε ένα ευρύ φάσμα κοινωνικά χρήσιμων υπηρεσιών, εάν επιμέναμε ο μηχανισμός παροχής αυτών των υπηρεσιών να παραμείνει ακριβώς ο ίδιος, παγωμένος στον χρόνο, τη στιγμή που όλες οι υπόλοιπες χρήσεις του φάσματος εξελίσσονται ραγδαίως.
<P>
Για παράδειγμα, αντιμετωπίζουμε στην ΕΕ την πρόκληση να γεφυρώσουμε το χάσμα μεταξύ των εχόντων και των μη εχόντων όσον αφορά το Διαδίκτυο. Ένας εύκολος τρόπος για να δοθεί δυνατότητα πρόσβασης στο Διαδίκτυο στις πιο φτωχές περιοχές των πιο φτωχών χωρών μας θα ήταν μέσω ασύρματης ευρυζωνικής πρόσβασης, εκμεταλλευόμενοι κάποιες από τις ραδιοφωνικές συχνότητες που ελευθερώθηκαν λόγω της μετατροπής των αναλογικών ραδιοφωνικών εκπομπών σε ψηφιακών, ήτοι το ψηφιακό μέρισμα.
<P>
Το χρησιμοποιώ αυτό απλώς ως ένα παράδειγμα του λόγου για τον οποίο πρέπει να επιβεβαιώσουμε τη δέσμευσή μας για υπηρεσίες δημόσιου και γενικού συμφέροντος, αλλά επίσης και ως παράδειγμα του λόγου για τον οποίο δεν πρέπει να αντιμετωπίζουμε τις συχνότητες που χρησιμοποιούνται σήμερα για ραδιοφωνικές μεταδόσεις ως κάτι που δεν επιτρέπεται να αγγίξουμε. Πρέπει να εκμεταλλευτούμε όσο το δυνατόν περισσότερο τις ευκαιρίες και να παράσχουμε υπηρεσίες με νέους τρόπους μέσω νέων τεχνολογιών και σε περισσότερους ανθρώπους από ό,τι σήμερα. Και είναι σημαντικό να στηρίξουμε την ανάπτυξη μιας οικονομίας της γνώσης στην Ευρώπη. Έτσι, είναι σημαντικό να διευρύνουμε τη δυνατότητα πιο ευέλικτης χρήσης στο σύνολο του ραδιοφάσματος χωρίς να εξαιρούνται ορισμένες συχνότητες.
<P>
Τέλος, χαιρετίζω την τροπολογία που κατέθεσε η Ομάδα ΕΣΚ, η οποία χρησιμεύει ως μια ισορροπημένη σύνοψη των βασικών θεμάτων που διακυβεύονται.
<SPEAKER ID="308" NAME="Mariann Fischer Boel">
Μέλος της Επιτροπής. (EN) Κυρία Πρόεδρε, πρέπει να συγχαρώ το Ευρωπαϊκό Κοινοβούλιο, και ιδιαίτερα την εισηγήτρια, κ. Hall, για το γεγονός ότι συνειδητοποίησαν τη σπουδαιότητα των επιλογών που πρόκειται να κάνει η Ευρώπη αναφορικά με την πολιτική για το ραδιοφάσμα.
<P>
Είναι ένας τομέας όπου οι πολιτικές αποφάσεις έχουν άμεση επίδραση στην ποιότητα των θέσεων εργασίας και της ανάπτυξης στην ευρωπαϊκή οικονομία. Οι υπηρεσίες που εξαρτώνται από το ραδιοφάσμα αντιπροσωπεύουν περίπου το 2-3% του ΑΕγχΠ της Ευρώπης. Πραγματοποιήθηκαν μελέτες για την Παγκόσμια Τράπεζα και τον ΟΟΣΑ οι οποίες συνδέουν σαφώς την ανάπτυξη των υπηρεσιών ηλεκτρονικής επικοινωνίας με την οικονομική ανάπτυξη. Μια οικονομετρική μελέτη που πραγματοποιήθηκε για την Επιτροπή συνέδεσε διστακτικά την καλύτερη σχέση της διακοπής φάσματος με το 0,1% της επιπλέον αύξησης του ΑΕγχΠ ετησίως.
<P>
Ο επείγων χαρακτήρας του θέματος μπορεί να συνοψιστεί στη λέξη "σύγκλιση". Πρακτικά όλες οι επικοινωνίες γίνονται γρήγορα ψηφιακές και υπάρχει όλο και μεγαλύτερος αριθμός υποδομών που συναγωνίζονται για την παροχή υπηρεσιών. Οι παλιές κατηγορίες εξαφανίζονται και πρέπει να απαντήσουμε με έναν κανονισμό ο οποίος θα επιτρέπει στους χρήστες του φάσματος να επιλέγουν το σύνολο των υπηρεσιών και των τεχνολογιών που προτιμούν και ο οποίος, σε πολλές περιπτώσεις, θα τους επιτρέπει να αγοράζουν και να πωλούν δικαιώματα φάσματος μεταξύ τους.
<P>
Οι λόγοι για την ύπαρξη κανονισμού εξακολουθούν να είναι σημαντικοί. Πρέπει να επιτύχουμε τη διαχείριση των παρεμβολών. Πρέπει να εξασφαλίσουμε ότι τα δικαιώματα για τη χρήση του φάσματος θα ορίζονται ξεκάθαρα και πρέπει να εξασφαλίσουμε ίσους όρους ανταγωνισμού. " έκθεση που συζητούμε σήμερα συνάδει στα περισσότερα σημεία της με αυτό το πολιτικό όραμα, και θέλω να ευχαριστήσω την εισηγήτρια για τις προσπάθειές της.
<P>
Ένα σημείο απόκλισης αφορά τη συμπερίληψη του φάσματος για κατανομή επίγειων εκπομπών στις σχεδιαζόμενες μεταρρυθμίσεις. Δεν αμφισβητούμε τη σημασία της δημόσιας υπηρεσίας που παρέχουν οι τηλεοπτικές εταιρείες, ούτε και τη συμβολή τους στην πολιτιστική και γλωσσική πολυμορφία. Ωστόσο, θα πρέπει να σκεφτούμε πολύ προσεκτικά πριν ευνοήσουμε μία συγκεκριμένη μορφή κατανομής εκπομπών χωρίς να εξετάσουμε το κόστος που αυτό θα έχει για την κοινωνία μας σε επίπεδο ευκαιριών.
<P>
Ένα σχετικό παράδειγμα: η έκθεση ορθώς επισημαίνει την ασύρματη ευρυζωνική πρόσβαση ως μέσο για την ανάπτυξη της υπαίθρου και τη γεφύρωση του ψηφιακού χάσματος. Αυτό απαιτεί δύσκολες επιλογές όσον αφορά την ισορροπία μεταξύ των υπηρεσιών μεταδόσεων και των υπόλοιπων υπηρεσιών. Υπάρχουν αποφάσεις που πρέπει οπωσδήποτε να ληφθούν, ώστε να διασφαλιστούν οι πόροι και η λειτουργία των δημόσιων υπηρεσιών μεταδόσεων, αλλά δεν θα πρέπει να χρησιμοποιήσουμε την πολιτική για το φάσμα ως υποκατάστατο της πραγματικής συζήτησης. " τροπολογία δίνει μια πιο ισορροπημένη προσέγγιση αναφέροντας την ανάγκη να διασφαλίζεται η σταθερότητα και η ασφάλεια των υπηρεσιών μέσων επικοινωνίας και το πόσο σημαντικό είναι να υπάρχει ανταγωνισμός επί ίσοις όροις για τους νεοεισερχομένους στον τομέα φορείς και για τις νέες τεχνολογίες.
<P>
Θα ήθελα να κάνω μια τελευταία παρατήρηση: βάσει της πλήρους ανάλυσης, η επιλογή των εθνικών ρυθμιστικών αρχών θα δώσει το φάσμα στους ραδιοτηλεοπτικούς φορείς. Αυτοί οι χρήστες πρέπει επίσης να έχουν την ίδια υποχρέωση με οποιονδήποτε άλλο χρήστη να είναι καλοί διαχειριστές ενός δημόσιου πόρου και να τον χρησιμοποιούν όσο το δυνατόν πιο αποτελεσματικά. Φρονούμε ότι η μεταρρυθμιστική πρότασή μας θα βοηθήσει στην εφαρμογή αυτής της αρχής.
<SPEAKER ID="309" NAME="Etelka Barsi-Pataky">
εξ ονόματος της Ομάδας PPE-DE. - (HU) " τεχνολογική καινοτομία δημιουργεί απτές νέες ευκαιρίες για την Ευρώπη. Ενώ οι μέχρι τώρα διαθέσιμες συχνότητες ήταν περιορισμένες, η στροφή στην ψηφιακή τεχνολογία δημιουργεί πλεόνασμα. Συνεπώς, είναι ενδεδειγμένο και αναγκαίο να επιτρέψουμε ένα μέρος αυτού του πλεονάσματος να χρησιμοποιηθεί για νέες τεχνολογίες, ανοίγοντας έτσι έναν δυναμικό χώρο στην ευρωπαϊκή βιομηχανία πληροφοριών και επικοινωνιών.
<P>
Το ρυθμιστικό πλαίσιο που απαιτείται για τον σκοπό αυτόν πρέπει να διαμορφωθεί κατά τέτοιον τρόπο ώστε το παραδοσιακό σύστημα, η χρήση χωρίς άδεια και η εμπορία συχνοτήτων να αποτελέσουν τμήμα της αποδοτικότερης διαχείρισης του ραδιοφάσματος. Απαιτούνται σαφείς κανόνες, οι οποίοι θα ορίζουν τι επιτρέπουμε και σε ποιον βαθμό στον τομέα της εμπορίας ραδιοφάσματος.
<P>
" άποψη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών είναι ότι πρέπει πολύ σύντομα να αποσαφηνίσουμε πλήρως την ίδια την εμπορία ραδιοφάσματος, καθώς και τις κατευθυντήριες γραμμές της. Σε αυτό το πλαίσιο, πρέπει να διαχειριστούμε με ιδιαίτερη προσοχή τις συχνότητες εκπομπής. Πρέπει να διασφαλιστεί ότι δεν θα μπορεί να υπάρξει συγκέντρωση συχνοτήτων και ότι δεν θα διαμορφωθούν μονοπώλια. Πρέπει να προωθήσουμε τη διάδοση των νέων τεχνολογιών στις λιγότερο ανεπτυγμένες περιφέρειες και στις αγροτικές περιοχές, χωρίς όμως να τις επιβαρύνουμε με το αντίστοιχο κόστος.
<P>
Είναι ακλόνητη πεποίθηση της Ομάδας του Ευρωπαϊκού Λαϊκού Κόμματος ότι, στη διαδικασία ρύθμισης αυτού του τομέα, πρέπει να λαμβάνουμε υπόψη τις κοινωνικές, πολιτιστικές και πολιτικές πτυχές, προκειμένου να προαγάγουμε την έκφραση της πολιτιστικής και γλωσσικής πολυμορφίας. Κατά την εκπόνηση της έκθεσης, επεσήμανα επανειλημμένα τις διάφορες ειδικές συνθήκες στα νέα κράτη μέλη, οι οποίες πρέπει να ληφθούν υπόψη κατά την κατάρτιση του ρυθμιστικού πλαισίου. Εκφράζω λοιπόν την ικανοποίησή μου για την πρωτοβουλία της κ. Trautmann ως προς το θέμα αυτό, και την υποστηρίζω. Τέλος, τα κράτη μέλη πρέπει να ελευθερώσουν τις συχνότητες προς όφελος της πανευρωπαϊκής τεχνολογικής εναρμόνισης, και αυτό πρέπει να γίνει στη βάση συναινετικής απόφασης.
<SPEAKER ID="310" NAME="Catherine Trautmann">
εξ ονόματος της Ομάδας PSE. - (FR) Κυρία Πρόεδρε, κυρία Επίτροπε, κυρία Hall, κυρίες και κύριοι συνάδελφοι, μας ζητούν να εκφράσουμε γνώμη σχετικά με την ανακατανομή ραδιοσυχνοτήτων.
<P>
Πρόκειται για μια πολύ σημαντική υπόθεση και οι λόγοι που η Επιτροπή θέλει μια πρόταση με την οποία επιδιώκεται η βελτιστοποίηση ή μεγιστοποίηση των οφελών αυτού του πόρου υπαγορεύονται βεβαίως από τις μεταβαλλόμενες τεχνολογίες, την ύπαρξη του ψηφιακού χάσματος και την επιθυμία που εκφράζεται στους στόχους της Λισαβόνας, να δώσουμε σε όλους πρόσβαση σε νέες υπηρεσίες, είτε αυτό λέγεται Διαδίκτυο, είτε κινητή τηλεφωνία είτε πολλά άλλα συναφή.
<P>
Μόλις μιλήσαμε συγκεκριμένα για τα ευρυζωνικά δίκτυα, τα οποία μπορούν να συμβάλουν στη μείωση του ψηφιακού χάσματος από το οποίο πάσχει η Ευρωπαϊκή Ένωση, ιδίως στις αγροτικές και τις αραιοκατοικημένες περιοχές. Πρέπει, συνεπώς, να επιδιώξουμε να διασφαλίσουμε μια εξορθολογισμένη χρήση των συχνοτήτων, η οποία θα διασφαλίζει καθολική κάλυψη στις 27 χώρες της Ένωσης με στόχο τη βιώσιμη ανάπτυξη όλων των περιοχών.
<P>
Οι συχνότητες είναι πρακτικά ένας πόρος, ένα δημόσιο αγαθό, κοινό για όλους μας και στρατηγικού χαρακτήρα για την Ένωση, πρέπει δε να διασφαλίσουμε ότι το φάσμα χρησιμοποιείται αποδοτικά σε μακροπρόθεσμη βάση. Όπως ακριβώς μιλάμε περί ενεργειακής αποδοτικότητας, πιστεύω ότι μπορούμε να μιλήσουμε επίσης για αποδοτικότητα του ραδιοφάσματος.
<P>
Θέλω να επικροτήσω τις προσπάθειες της Επιτροπής να προσδώσει νέα ευρωπαϊκή διάσταση στη χρήση αυτού του ψηφιακού μερίσματος και να αποφύγει την επανάληψη του πολύ πραγματικού προβλήματος το οποίο αντιμετωπίζαμε και το οποίο οι ενδιαφερόμενες εταιρείες αντιμετώπισαν ως τέτοιο, όταν τέθηκαν προς πώληση τα δίκτυα του παγκόσμιου συστήματος κινητών τηλεπικοινωνιών (UMTS). Προτείνει τη δημιουργία αγοράς. Πρέπει να μπορέσουμε να βρούμε έναν τρόπο για την παροχή μεγαλύτερης ευελιξίας, την αποφυγή κερδοσκοπίας και μονοπωλίων και για να είναι οι συχνότητες προσπελάσιμες σε νέες υπηρεσίες και νέους παρόχους.
<P>
Πιστεύω ότι είναι σωστό να το επιδιώκουμε αυτό. Πρέπει να βρούμε νέες ευκαιρίες για καινοτομία στον τομέα, πρέπει όμως να προσέξουμε με ποιον τρόπο τίθενται προς εμπορία, είτε μέσω αδειοδότησης, είτε μέσω πλειοδοσίας ή εκχώρησης, ιδίως δημόσιων υπηρεσιών ή υπηρεσιών ελεύθερης πρόσβασης, έστω και σε προσωρινή βάση. Μένει να καθοριστούν αυτές οι διαφορετικές προσεγγίσεις.
<P>
Στην επιτροπή μας διεξήγαμε συζήτηση για τη θέση των ραδιοτηλεοπτικών οργανισμών και θέλω να πω εδώ με τον πλέον κατηγορηματικό τρόπο ότι, προσωπικά, προασπιζόμουν ανέκαθεν την ειδική φύση των ενημερωτικών προγραμμάτων, των πολιτιστικών προγραμμάτων που παρέχουν οι ραδιοτηλεοπτικοί και δη οι δημόσιοι οργανισμοί, οι οποίοι δεν διαθέτουν τα αναγκαία ιδιωτικά κεφάλαια για να πληρώσουν για πρόσβαση στην αγορά με τους ίδιους όρους, όπως, λόγου χάρη, μια συνηθισμένη εταιρεία.
<P>
Επομένως, αν όντως συνεκτιμήσουμε αυτή την κατάσταση όντας παράλληλα δίκαιοι και αμερόληπτοι, αυτός είναι ο λόγος που η Σοσιαλιστική Ομάδα κατέθεσε τροπολογία με την οποία επιδιώκεται να ληφθεί υπόψη η αποδοτικότητα του ραδιοφάσματος, η ισορροπία μεταξύ του σεβασμού έναντι των δημοσίων ραδιοτηλεοπτικών οργανισμών και του σεβασμού έναντι των κρατικών ραδιοτηλεοπτικών οργανισμών για την ασφάλεια, καθώς και του ρόλου των ρυθμιστικών αρχών και των επιχειρήσεων.
<SPEAKER ID="311" NAME="Rebecca Harms">
εξ ονόματος της Ομάδας Verts/ALE. - (DE) Κυρία Πρόεδρε, θα είμαι σύντομη. Από τη σκοπιά της Ομάδας μου, η οποία καταρχήν επιδοκιμάζει την προσέγγιση της Επιτροπής, υπάρχουν πέντε ουσιαστικά σημεία. Θέλουμε να εξασφαλίσουμε ότι η νέα προσέγγιση που προτείνει η Επιτροπή δεν θα καταλήξει στη δημιουργία ολιγοπωλίων. " Γερμανία είχε αρνητικές εμπειρίες με τη δημοπράτηση αδειών UMTS. " Ομάδα μας θέλει να έχουν οπωσδήποτε προτεραιότητα οι υπηρεσίες που θα εξασφαλίζουν την πολυμορφία. Συμφωνώ με την κ. Trautmann ότι οι ραδιοτηλεοπτικοί φορείς πρέπει πάντα να απολαμβάνουν ιδιαίτερο σεβασμό για το έργο που προσφέρουν στις κοινωνίες μας και στην κοινή γνώμη. Θέλουμε να εξασφαλιστεί η τεχνολογική ουδετερότητα και η διαλειτουργικότητα. Θέλουμε να υπάρχει πραγματικά ευρεία κάλυψη. Αυτό είναι σημαντικό και την κ. Επίτροπο, αφού είναι συνυπεύθυνη για τα θέματα της υπαίθρου. Εμείς στις αγροτικές περιοχές δεν θέλουμε πια να μειονεκτούμε και θέλουμε να έχουμε και εμείς πρόσβαση σε γρήγορες συνδέσεις στο διαδίκτυο. Επιπροσθέτως, στο μέλλον θα πρέπει οι διαδικασίες δημοπρασιών να είναι απόλυτα διαφανείς και κατανοητές.
<SPEAKER ID="312" NAME="Mariann Fischer Boel">
Μέλος της Επιτροπής. (EN) Κυρία Πρόεδρε, υποθέτω ότι αναμένεται μια απάντηση από την Επιτροπή, αλλά υπόσχομαι ότι θα είναι σύντομη.
<P>
Συμμερίζομαι την εκτίμηση που τρέφει το Κοινοβούλιο για τον σημαντικό ρόλο που διαδραματίζουν οι δημόσιες τηλεοπτικές υπηρεσίες και άλλα μέσα ενημέρωσης για τη δημοκρατία, την πολυμορφία και την ενθάρρυνση της δημόσιας συζήτησης. Είναι απαραίτητο οι μελλοντικοί κανονισμοί να συνεχίσουν να εξασφαλίζουν ότι αυτός ο προγραμματισμός θα μπορεί να κατανέμεται στους πολίτες σύμφωνα με τις υποχρεώσεις παροχής δημόσιας υπηρεσίας που αναλαμβάνουν αυτοί οι ραδιοτηλεοπτικοί φορείς. Εντούτοις, υποθέτοντας ότι αυτοί οι στόχοι μπορούν να ικανοποιηθούν και, λαμβάνοντας υπόψη την πραγματικότητα της σύγκλισης, θα πρέπει να αξιολογήσουμε προσεκτικά την ανάγκη να προσφέρει το απαιτούμενο φάσμα μια δημόσια ραδιοτηλεοπτική υπηρεσία και να διασφαλίσει την αποτελεσματική χρήση της. Συνεπώς, πρέπει να παράσχουμε στους ραδιοτηλεοπτικούς φορείς τα μέσα και την ευελιξία για να συνεχίσουν να αναπτύσσουν την προσφορά τους προς όφελος της κοινωνίας μας.
<P>
Ακούσαμε προσεκτικά και τα σχόλιά σας θα ληφθούν υπόψη κατά την αναθεώρηση του κανονισμού για τις τηλεπικοινωνίες, που θα προταθεί έως το δεύτερο εξάμηνο του 2007.
<SPEAKER ID="313" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, στις 12.00.

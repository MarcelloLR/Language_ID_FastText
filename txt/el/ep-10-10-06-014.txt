<CHAPTER ID="014">
Τρίτες χώρες οι υπήκοοι των οποίων υπόκεινται στην υποχρέωση θεώρησης για τη διέλευση των εξωτερικών συνόρων των κρατών μελών (συζήτηση)
<SPEAKER ID="161" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Fajon, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 539/2001 περί του καταλόγου τρίτων χωρών οι υπήκοοι των οποίων υπόκεινται στην υποχρέωση θεώρησης για τη διέλευση των εξωτερικών συνόρων των κρατών μελών, και του καταλόγου τρίτων χωρών οι υπήκοοι των οποίων απαλλάσσονται από την υποχρέωση αυτή - C7-0134/2010 -.
<SPEAKER ID="162" NAME="Tanja Fajon" LANGUAGE="SL">
Κύριε Πρόεδρε, κύριοι εκπρόσωποι της Ευρωπαϊκής Επιτροπής, κυρία Malmström, κύριοι εκπρόσωποι του Συμβουλίου, φυσικά, κυρίες και κύριοι, θα προσπαθήσω να χρησιμοποιήσω τέσσερα λεπτά τώρα και, αν χρειαστεί, αλλά δύο στο τέλος.
<P>
" Αλβανία και η Βοσνία-Ερζεγοβίνη έχουν εκπληρώσει όλους τους όρους και είναι έτοιμες για την ελευθέρωση του καθεστώτος των θεωρήσεων. " Ευρωπαϊκή Επιτροπή επιβεβαίωσε αυτήν την εξέλιξη, όπως άλλωστε και εμείς την περασμένη εβδομάδα στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, χωρίς ούτε μια ψήφο κατά. Οι προσδοκίες των πολιτών της Αλβανίας και της Βοσνίας-Ερζεγοβίνης ότι αύριο, στην παρούσα Αίθουσα, θα δώσουμε το πράσινο φως, είναι θεμιτές, επειδή αυτοί το αξίζουν.
<P>
Θα ήθελα να καλωσορίσω τον κ. Sven Alkalaj, υπουργό των Εξωτερικών της Βοσνίας-Ερζεγοβίνης και την κ. Jozefina Topalli, πρόεδο του αλβανικού κοινοβουλίου, που κάθονται στο θεωρείο και παρακολουθούν προσεκτικά αυτήν τη συζήτηση. Έφθασε η στιγμή να στείλουμε ένα μήνυμα σε αυτές τις δύο χώρες: είμαστε έτοιμοι για εσάς, έχετε εκπληρώσει τους όρους. Θα γκρεμίσουμε τα τείχη της θεώρησης που είχαν απομονώσει τις χώρες των Δυτικών Βαλκανίων για πάρα πολύ μεγάλο χρονικό διάστημα.
<P>
Αγωνιζόμαστε για την επίτευξη αυτού του κοινού μας στόχου εδώ και πολύ καιρό και θα ήθελα να ευχαριστήσω όλους εσάς που συμμετείχατε σε αυτήν τη διαδικασία, ιδίως την Ευρωπαϊκή Επιτροπή και το Συμβούλιο. Είμαι πολύ χαρούμενη που για το θέμα αυτό η χώρα μου, η Σλοβενία, διαδραμάτισε πολύ σημαντικό ρόλο.
<P>
Για τους πολίτες της Βοσνίας-Ερζεγοβίνης και της Αλβανίας, η Ευρωπαϊκή Ένωση μερικές φορές μοιάζει να είναι πολύ πιο μακριά από ό,τι είναι στην πραγματικότητα. Με την ελευθέρωση του καθεστώτος των θεωρήσεων, κάνουμε ένα πολύ μεγάλο βήμα για την οικοδόμηση εμπιστοσύνης μεταξύ των πολιτών και τη συνέχιση των επιτακτικών μεταρρυθμίσεων που δεν έχουν γίνει ακόμα και που είναι απαραίτητες για να τους φέρουμε πιο κοντά στην πλήρη ένταξη.
<P>
" Αλβανία και η Βοσνία-Ερζεγοβίνη κατέστησαν τα σύνορά τους ασφαλή, διασφάλισαν την ασφάλεια των βιομετρικών διαβατηρίων και ανέλαβαν σημαντικές πρωτοβουλίες για την καταπολέμηση της διαφθοράς και του οργανωμένου εγκλήματος.
<P>
Πέρυσι, η Ευρωπαϊκή Ένωση ελευθέρωσε το καθεστώς θεωρήσεων για την Πρώην Γιουγκοσλαβική Δημοκρατία της Μακεδονίας, τη Σερβία και το Μαυροβούνιο και η χαρά τους ήταν απερίγραπτη. Και αυτό είναι σημαντικό, επειδή, πριν από περίπου είκοσι χρόνια, οι πολίτες των Δυτικών Βαλκανίων ταξίδευαν στη Δύση χωρίς να χρειάζονται κανενός είδους θεώρηση. Έχω την εντύπωση ότι αυτό δεν είναι απλά ένα διπλωματικό δώρο. Είναι τώρα καθήκον μας, το καθήκον της Ευρωπαϊκής Ένωσης να εκπληρώσουμε την υπόσχεσή μας. Αυτό που διακυβεύεται εδώ είναι η αξιοπιστία μας και η αξιοπιστία της Ευρωπαϊκής Ένωσης.
<P>
Θα ήθελα να σας υπενθυμίσω ότι, τον περασμένο Νοέμβριο, ήταν το ίδιο το Κοινοβούλιο, μαζί με το Ευρωπαϊκό Συμβούλιο που ανέλαβε να εξετάσει το θέμα της ελευθέρωσης του καθεστώτος θεωρήσεων για την Αλβανία και τη Βοσνία-Ερζεγοβίνη, στο πλαίσιο μιας ταχείας διαδικασίας, όταν αυτές οι χώρες εκπλήρωσαν τους όρους.
<P>
Ως εκ τούτου, σας απευθύνω έκκληση να υποστηρίξετε την έκθεσή μου, ούτως ώστε να μπορέσουμε να στείλουμε ένα πραγματικά θετικό μήνυμα προς τις δύο αυτές χώρες. Οι πολίτες τους το αξίζουν όσο ποτέ άλλοτε και πιστεύω ότι πολύ σύντομα θα μας ακολουθήσουν και οι ευρωπαϊκές μας κυβερνήσεις.
<P>
Κυρίες και κύριοι, εκπρόσωποι της Επιτροπής και του Συμβουλίου, ας προσπαθήσουμε να κάνουμε άλλο ένα βήμα ώστε να επιτρέψουμε στους πολίτες της Αλβανίας και της Βοσνίας-Ερζεγοβίνης να ταξιδέψουν ελεύθερα πριν από τα καθολικά Χριστούγεννα, δηλαδή, πριν από το τέλος αυτού του έτους, ούτως ώστε να μπορέσουν να επισκεφθούν συγγενείς και φίλους τους κατά τη διάρκεια των διακοπών. Κάτι ανάλογο κάναμε πέρυσι με την ΠΓΔΜ, τη Σερβία και το Μαυροβούνιο, και εγώ πιστεύω ότι με τη θέληση που μας διακρίνει, θα μπορέσουμε να κάνουμε το ίδιο και φέτος.
<P>
Για να τελειώσω, θα ήθελα να προσθέσω ότι ένα "ναι" από εμάς στο Κοινοβούλιο αύριο θα είναι μια αναγνώριση της πολύ σκληρής προσπάθειας που κατέλαβαν και οι δύο χώρες, τόσο η Βοσνία-Ερζεγοβίνη όσο και η Αλβανία. Αυτές εκπλήρωσαν όλους τους όρους, που είναι και το βασικότερο κριτήριο για εμάς, και πιστεύω ότι αυτή η αναγνώριση θα αποτελέσει ένα καλό κίνητρο για τις χώρες των Δυτικών Βαλκανίων επειδή θα δείξει ότι η σκληρή προσπάθεια πραγματικά ανταμείβεται.
<SPEAKER ID="163" NAME="Cecilia Malmström" LANGUAGE="EN">
Κύριε Πρόεδρε, θα ήθελα να ξεκινήσω εκφράζοντας τις ευχαριστίες μου στην εισηγήτρια, την κ. Fajon, για την προσήλωσή της, τον ενθουσιασμό της και το δύσκολο έργο που έφερε σε πέρας σχετικά με το θέμα αυτό. Ήταν μεγάλη τιμή για εμένα που συνεργάστηκα μαζί σας -καθώς και με τους σκιώδεις εισηγητές- στην κοινή μας προσπάθεια να χορηγήσουμε ένα καθεστώς απαλλαγής από την υποχρέωση θεώρησης στους πολίτες της Αλβανίας και της Βοσνίας-Ερζεγοβίνης.
<P>
" πρόταση που συζητήσαμε σήμερα επιβεβαιώνει τη βούληση της Ευρωπαϊκής Ένωσης και τη δέσμευσή μας σχετικά με την ελευθέρωση των απαιτήσεων θεώρησης μικρής διάρκειας για τους πολίτες όλων των χωρών των Δυτικών Βαλκανίων. Αυτό εντάσσεται στο πλαίσιο της Ατζέντας της Θεσσαλονίκης και αποτελεί τον ακρογωνιαίο λίθο της πολιτικής ένταξης που εφαρμόζουμε για τα Δυτικά Βαλκάνια.
<P>
Υποστηρίζοντας ένα ελεύθερο καθεστώς δεν στέλνουμε μόνο ένα πολιτικό μήνυμα. Το μήνυμα αυτό ναι μεν είναι σημαντικό, ωστόσο διευκολύνουμε με απτό τρόπο και τις διαπροσωπικές επαφές, αυξάνουμε τις επιχειρηματικές ευκαιρίες και τις πολιτιστικές ανταλλαγές και προσφέρουμε σε ανθρώπους την ευκαιρία να γνωριστούν μεταξύ τους - προσφέρουμε στους πολίτες της Βοσνίας και της Αλβανίας την ευκαιρία να γνωρίσουν την Ευρωπαϊκή Ένωση και αντίστροφα.
<P>
Βρισκόμαστε σήμερα σε αυτό το σημείο ως αποτέλεσμα της σκληρής προσπάθειας των αρχών και των πολιτών αυτών των δύο χωρών, και θα ήθελα να εξάρω αυτήν την προσπάθεια. Τους συγχαίρω για τις προσπάθειες που κατέβαλαν και τα σημαντικά αποτελέσματα που πέτυχαν. Οι αποτελεσματικές συνομιλίες για την ελευθέρωση του καθεστώτος των θεωρήσεων μεταξύ των δύο χωρών και της Ευρωπαϊκής Επιτροπής λειτούργησαν ως μια πολύ ισχυρή πρωτοβουλία και ένα κίνητρο για την επίσπευση των μεταρρυθμίσεων με στόχο την επίτευξη των προτύπων της ΕΕ στους καίριους τομείς της δικαιοσύνης, της ελευθερίας και της ασφάλειας.
<P>
Οι δύο χώρες σημείωσαν σημαντική πρόοδο ως προς τη βελτίωση της ασφάλειας των διαβατηρίων, την ενίσχυση των ελέγχων των συνόρων, την ενδυνάμωση του θεσμικού πλαισίου για την καταπολέμηση του οργανωμένου εγκλήματος και της διαφθοράς, καθώς και στις εξωτερικές τους σχέσεις και στα θεμελιώδη δικαιώματα. " Επιτροπή παρακολουθούσε ενδελεχώς τις ενέργειές τους.
<P>
Στην πρότασή μας τον Μάιο αυτού του έτους, η Επιτροπή εντόπισε έναν περιορισμένο αριθμό στόχων αναφοράς που δεν είχαν ακόμα υλοποιηθεί, με αποτέλεσμα να χρειαστεί περαιτέρω παρακολούθηση. " προσέγγιση αυτή ακολούθησε ακριβώς τα πρότυπα της προσέγγισης που είχαμε υιοθετήσει το 2009 για το Μαυροβούνιο και τη Σερβία.
<P>
Σε ό,τι αφορά την Αλβανία, ο στόχος αναφοράς που δεν είχε ακόμα επιτευχθεί αφορούσε την ανάπτυξη μιας πολιτικής για την υποστήριξη της επανένταξης επαναπατριζομένων Αλβανών, την ενίσχυση των ικανοτήτων επιβολής του νόμου για την καταπολέμηση του οργανωμένου εγκλήματος και της διαφθοράς, και τέλος, την αποτελεσματική εφαρμογή της κατάσχεσης περιουσιακών στοιχείων του οργανωμένου εγκλήματος.
<P>
Σε ό,τι αφορά τη Βοσνία-Ερζεγοβίνη, οι απαιτήσεις που δεν είχαν εκπληρωθεί ήταν η ενίσχυση των ικανοτήτων επιβολής του νόμου για την καταπολέμηση του οργανωμένου εγκλήματος, ενέργειες για τη βελτίωση της ανταλλαγής ηλεκτρονικών δεδομένων, και την εναρμόνιση των ποινικών κωδικών σε επίπεδο κρατών και οντοτήτων.
<P>
Με βάση τα αναλυτικά στοιχεία που παρείχαν οι δύο χώρες, τις αποστολές εμπειρογνωμόνων με την πολύτιμη συμμετοχή των εμπειρογνωμόνων των κρατών μελών φέτος το καλοκαίρι και, αργότερα, με τη βοήθεια και άλλων διαθέσιμων στοιχείων, η Επιτροπή ήταν σε θέση να παρουσιάσει, στις 14 Σεπτεμβρίου, την αξιολόγησή μας για την εκπλήρωση των λοιπών στόχων αναφοράς που δεν είχαν επιτευχθεί. Αυτή έδειξε ότι και οι δύο χώρες είχαν λάβει όλα τα αναγκαία μέτρα για να εκπληρώσουν τους στόχους αναφοράς που δεν είχαν επιτευχθεί, όπως ακριβώς απαριθμούνταν στην πρόταση του Μαΐου αυτού του έτους.
<P>
Κατά συνέπεια, η Επιτροπή θεωρεί ότι όλες οι προϋποθέσεις που παρατίθενται στον οδικό χάρτη έχουν εκπληρωθεί, και με βάση αυτό, προτείνουμε να χορηγήσουμε το καθεστώς απαλλαγής από την υποχρέωση θεώρησης. Θέλω ωστόσο να υπογραμμίσω ότι το καθεστώς απαλλαγής από την υποχρέωση θεώρησης των δύο χωρών περιλαμβάνει επίσης και ευθύνες. Προκειμένου να αποφευχθούν καταχρήσεις, είναι εξαιρετικά σημαντικό η Αλβανία και η Βοσνία-Ερζεγοβίνη να λάβουν όλα τα απαραίτητα μέτρα για να περιορίσουν τις εισροές ατόμων που υποβάλουν ανυπόστατα αιτήματα χορήγησης ασύλου. Στην πτυχή αυτή δόθηκε ιδιαίτερη έμφαση στο πλαίσιο των επαφών που είχε η Επιτροπή με τις δύο χώρες και γνωρίζω ότι ήδη καταβάλλονται προσπάθειες από τις δύο χώρες για το ζήτημα αυτό.
<P>
Εσείς θα πρέπει να συνεχίσετε τις εκστρατείες ενημέρωσης προκειμένου να ενημερώσετε κατάλληλα τους πολίτες σας εξηγώντας τους την έννοια της ταξιδιωτικής θεώρησης σύντομης διάρκειας και τι συνεπάγεται, και προειδοποιώντας κυρίως για το ενδεχόμενο κατάχρησής της για σκοπούς ασυμβίβαστους με την ταξιδιωτική θεώρηση.
<P>
Τώρα είμαστε εδώ -και αυτό είναι ένα πολύ σημαντικό βήμα- και εύχομαι το Συμβούλιο να μπορέσει να ολοκληρώσει την εξέταση της παρούσας πρότασης τις προσεχείς εβδομάδες και ότι θα μπορούμε να έχουμε μια επίσημη έγκριση που θα επιβεβαιωθεί τον Νοέμβριο.
<SPEAKER ID="164" NAME="Sarah Ludford" LANGUAGE="EN">
Κύριε Πρόεδρε, θα ήθελα και εγώ με τη σειρά μου, όπως έκανε και η κ. Malmström νωρίτερα, να εκφράσω τις ειλικρινείς μου ευχαριστίες στην Tanja Fajon για την προσήλωσή της, την υπομονή της και τη σκληρή εργασία της. Ήμουν ένα απλό μέλος της ομάδας της, υπό την ηγεσία της τους τελευταίους δεκαοχτώ μήνες, και ξέρω ότι αυτή, όπως και εγώ, πίστευε ότι της έχει ανατεθεί ένα ιδιαίτερα σημαντικό καθήκον.
<P>
Λέγεται ότι -επικαλούμαι την αγγλική μετάφραση της αναφοράς- ο γάλλος υπουργός Ευρωπαϊκών Υποθέσεων Pierre Lellouche, χαρακτήρισε την πολιτική θεωρήσεων "ζήτημα ασφάλειας". Αυτός φέρεται να είπε τις προάλλες στην Εθνική Συνέλευση ότι "η θέση μου και η θέση της κυβέρνησης είναι ότι το θέμα των θεωρήσεων αποτελεί ζήτημα ασφάλειας. Δεν είναι μόνο ένα διπλωματικό δώρο που κάνουμε στο πλαίσιο της διαδικασίας". Όπως είπα, επικαλούμαι την αγγλική μετάφραση.
<P>
Ναι, συμφωνούμε, αλλά θα επανέλθω στο θέμα της ασφάλειας σε λίγο. Ασφαλώς και δεν πρόκειται -και η Tanja Fajon αναφέρθηκε σε αυτό- για διπλωματικό δώρο. Αλλά αυτός συνέχισε και φέρεται να δήλωσε ότι η Γαλλία θα ζητήσει εγγυήσεις ασφάλειας από τις δύο χώρες. Αυτό ακριβώς όμως έκανε και η Επιτροπή στο πλαίσιο του τυπικού, προσεκτικά καταρτισμένου οδικού χάρτη ο οποίος είχε την πλήρη στήριξη του Συμβουλίου Υπουργών και του Κοινοβουλίου.
<P>
Έτσι, όλες οι παρατηρήσεις της Επιτρόπου Malmström ήταν απολύτως εύστοχες και επίσης, έχει δίκιο όταν λέει ότι πρέπει να καταστεί σαφές -και θα καταστεί είμαι βέβαιη για αυτό- στους πολίτες από τις εθνικές αρχές των δύο αυτών χωρών ότι το δικαίωμα αυτό δεν πρέπει να αποτελέσει αντικείμενο κατάχρησης· ότι πρόκειται για ένα δικαίωμα πραγματοποίησης ενός ταξιδιού μικρής διάρκειας, για τουρισμό, για ανταλλαγές, για επιχειρηματικές δραστηριότητες και ούτω καθεξής, και δεν πρέπει να χρησιμοποιείται για άλλους λόγους, όπως π.χ. για εργασία.
<P>
Ας επανέλθω όμως τώρα στο ζήτημα της ασφάλειας με την ευρύτερη έννοια. " Ευρωπαϊκή Ένωση αφορά την ασφάλεια με την ευρύτερη έννοια και αυτό εντάσσεται στο γενικότερο πλαίσιο της διεύρυνσης των οριζόντων, της καταπολέμησης του εθνικισμού, της καταπολέμησης των εθνοτικών συγκρούσεων, της οικοδόμησης μιας ηπείρου ειρήνης και ευημερίας, και αυτό είναι που θέλουμε: να ανοίξουμε τα μάτια και των πολιτών αυτών των χωρών.
<P>
Σε αυτήν την προσπάθεια συμμετέχουμε όλοι και ελπίζουμε να τους προετοιμάσουμε για να γίνουν μέλη της Ευρωπαϊκής Ένωσης επειδή η Ευρωπαϊκή Ένωση είναι ένα εγχείρημα που αφορά την ασφάλεια. Κάναμε αυτήν τη συμφωνία. Είπαμε, αν προχωρήσετε σε μια σειρά από αλλαγές, θα απαλλαχθείτε από την υποχρέωση θεώρησης όταν ταξιδεύετε. Αν η Γαλλία, ή οποιοδήποτε άλλο κράτος μέλος είχε αμφιβολίες γύρω από αυτό το ταξίδι, τότε αυτοί δεν θα έπρεπε να είχαν στηρίξει ποτέ τον οδικό χάρτη ελευθέρωσης του καθεστώτος θεωρήσεων. Δεν πρέπει τώρα να αθετήσουν αυτήν την υπόσχεση.
<SPEAKER ID="165" NAME="Anna Maria Corazza Bildt" LANGUAGE="EN">
Κύριε Πρόεδρε, είμαι χαρούμενη που απόψε μπορούμε επιτέλους να πούμε στους πολίτες της Αλβανίας και της Βοσνίας: "Δεν σας ξεχάσαμε".
<P>
Ελπίζω η ψηφοφορία στην αυριανή Ολομέλεια να δείξει την ισχυρή δέσμευση αυτού του Κοινοβουλίου για την ελευθέρωση του καθεστώτος θεωρήσεων για την Αλβανία και τη Βοσνία. Το Ευρωπαϊκό Λαϊκό Κόμμα προτρέπει το Συμβούλιο να σεβαστεί τη δέσμευσή του όπως περιλαμβάνεται στην κοινή διακήρυξη που εγκρίθηκε από τη σουηδική Προεδρία, σχετικά με τη χορήγηση ενός καθεστώτος απαλλαγής από την υποχρέωση θεώρησης το συντομότερο δυνατόν.
<P>
Τώρα που επιτεύχθηκαν οι στόχοι αναφοράς -σύμφωνα με την Ευρωπαϊκή Επιτροπή -οι πολίτες της Αλβανίας και της Βοσνίας θα πρέπει να δουν το φως στην άκρη του τούνελ και τα Χριστούγεννα, να ταξιδέψουν στον χώρο Σένγκεν της ΕΕ χωρίς την υποχρέωση θεώρησης.
<P>
Το Ευρωπαϊκό Λαϊκό Κόμμα είναι αταλάντευτα προσηλωμένο στην επίσπευση της διαδικασίας ελευθέρωσης του καθεστώτος των θεωρήσεων, επιφυλάσσοντας ισότιμη μεταχείριση για όλες τις χώρες των Δυτικών Βαλκανίων. Ακολουθήσαμε μια σταθερή, ρεαλιστική και αξιόπιστη γραμμή σε όλη τη διάρκεια της διαδικασίας, υποστηρίζοντας τις αρχές και αναλαμβάνοντας την ευθύνη για τη μεταρρυθμιστική διαδικασία ενώ την ίδια στιγμή σεβαστήκαμε τις εύλογες ανησυχίες των ευρωπαίων πολιτών για το ζήτημα της ασφάλειας.
<P>
Εκφράζω ειλικρινά τη λύπη μου για τις εσφαλμένες προσδοκίες που καλλιεργήθηκαν με μη ρεαλιστικά χρονοδιαγράμματα, και με χαροποιεί το ότι η άλλη πτέρυγα αυτού του Κοινοβουλίου, ακολούθησε και αυτήν τη ρεαλιστική οδό αναγνωρίζοντας, δυστυχώς, ότι ήταν αδύνατο να υπάρξει άλλος πιο σύντομος δρόμος. Ήμασταν έτοιμοι όταν ήταν και αυτοί έτοιμοι. Τώρα είναι έτοιμοι, και συγχαίρουμε τις αρχές της Βοσνίας και της Αλβανίας για την επιτυχή υλοποίηση των μεταρρυθμίσεών τους.
<P>
" ενδυνάμωση του κράτους δικαίου, η καταπολέμηση του εγκλήματος και της διαφθοράς είναι σημαντικά στοιχεία για τους πολίτες της περιοχής και βοηθούν στη γεφύρωση του χάσματος με την Ευρωπαϊκή Ένωση. Οι διαπροσωπικές επαφές, όπως είπε και η Επίτροπος κ. Malmström, και η αποβολή του αισθήματος της απομόνωσης, είναι σημαντικά στοιχεία για την προώθηση της σταθερότητας στην περιοχή στο πλαίσιο μίας ευρωπαϊκής προοπτικής.
<P>
Είδα από κοντά την πολιορκία του Σαράγεβου και ήμουν παρούσα στον πόλεμο της Βοσνίας για πολλά χρόνια. " έκκληση των ανθρώπων που ένιωθαν εγκλωβισμένοι και εγκαταλελειμμένοι με έχει σημαδέψει και αποτελεί τη βάση της προσήλωσής μου από τη στιγμή που μπήκα σε αυτήν την Αίθουσα το καλοκαίρι του 2009.
<SPEAKER ID="166" NAME="Monika Flašíková Beňová" LANGUAGE="SK">
Θα ήθελα καταρχάς να ευχαριστήσω τη συνάδελφό μου, Tanja Fajon, για την παρούσα έκθεση.
<P>
Κανένας δεν μπορεί να αρνηθεί ότι τις δύο τελευταίες δεκαετίες, μεταξύ της Ευρωπαϊκής Ένωσης και κάποιων κρατών των Δυτικών Βαλκανίων, έχει ανεγερθεί ένα "τείχος θεωρήσεων" όπως χαρακτηριστικά ονομάζεται. Ευτυχώς ένα μέρος αυτού του τείχους κατεδαφίστηκε πέρυσι, όταν καταργήσαμε την υποχρέωση θεώρησης για τους πολίτες της Μακεδονίας, του Μαυροβουνίου και της Σερβίας. " προσπάθεια αυτή πρέπει ωστόσο να συνεχιστεί και τα πλεονεκτήματα της κυκλοφορίας χωρίς θεωρήσεις σε ολόκληρη την Ευρώπη πρέπει να επεκταθούν και στους πολίτες της Βοσνίας-Ερζεγοβίνης, της Αλβανίας και, ίσως στο μέλλον, και του Κοσσυφοπεδίου.
<P>
Θα πρέπει καταρχάς να αναφερθεί ότι οι κυβερνήσεις αυτών των χωρών πραγματοποίησαν τεράστια πρόοδο τον τελευταίο χρόνο, ικανοποιώντας όλες σχεδόν τις απαιτήσεις της Επιτροπής. Δεύτερον, κυρίες και κύριοι, δεν μπορούμε να είμαστε τόσο αφελείς και να πιστεύουμε ότι το ισχύον καθεστώς εμποδίζει τους εγκληματίες να διασχίζουν τα σύνορα. Αυτοί ξέρουν πάντα να βρίσκουν τον τρόπο. Σήμερα δεν μιλάμε για εγκληματίες, ούτε καν για πολιτικούς, επιχειρηματίες ή επαγγελματίες. Μιλάμε για τους απλούς πολίτες των Βαλκανίων. Δεν μιλάμε για τη διαφύλαξη θέσεων εργασίας ή το δικαίωμα διαμονής. Σήμερα συζητάμε για το θεμελιώδες δικαίωμα των μελλοντικών πολιτών της Ευρωπαϊκής Ένωσης να ταξιδεύουν ελεύθερα στην Ένωση και να σφυρηλατούν κοινωνικούς και επαγγελματικούς δεσμούς με συνεταίρους από τα κράτη μέλη της ΕΕ. Τρίτον, η ελευθέρωση του καθεστώτος των θεωρήσεων θα συμβάλλει στη σταθεροποίηση των Δυτικών Βαλκανίων ενισχύοντας την πολιτική και οικονομική συνεργασία, στην τόνωση της λαϊκής στήριξης για την ΕΕ και την ευρωπαϊκή ολοκλήρωση, στη διεύρυνση των οριζόντων των πολιτών και στην ανάσχεση των δυνάμεων του αντιευρωπαϊκού εξτρεμισμού.
<P>
" μοναδική επιφύλαξη που έχω γύρω από την έκθεση αφορά το Κοσσυφοπέδιο. Συμφωνώ με την κ. Fajon ότι οι απλοί πολίτες αυτής της περιοχής δεν θα πρέπει να γίνονται όμηροι της τρέχουσας πολιτικής κατάστασης αλλά, την ίδια στιγμή, είναι απαραίτητο να παρθεί μια σαφής απόφαση για την ελεύθερη κυκλοφορία των Κοσοβάρων με τέτοιον τρόπο ώστε οι επικεφαλής τους να μην αρχίσουν να την ερμηνεύουν εσφαλμένα ως de facto αναγνώριση της διακήρυξης της ανεξαρτησίας τους. Πρέπει να καταβάλουμε κάθε δυνατή προσπάθεια τώρα ώστε να ισχύσει όσο το δυνατόν πιο σύντομα το καθεστώς απαλλαγής από την υποχρέωση θεώρησης για τους πολίτες της Βοσνίας-Ερζεγοβίνης και της Αλβανίας. " Βοσνία-Ερζεγοβίνη σημείωσε ραγδαία πρόοδο τους τελευταίους μήνες, μετά τον Ιούλιο του περασμένου έτους όταν η ΕΕ αποφάνθηκε ότι οι χώρες αυτές δεν είχαν εκπληρώσει τους όρους για την ελευθέρωση του καθεστώτος θεωρήσεων. Όσο τα πλεονεκτήματα αυτά παραχωρούνται σε ορισμένα μόνο κράτη, θα υπάρχει πάντα ο κίνδυνος της αποσταθεροποίησης της περιοχής, καθώς και ο κίνδυνος διαμελισμού του πολιτικού και εθνοτικού μωσαϊκού σε ακόμα μικρότερα κομμάτια. Οι κυβερνήσεις αυτών των χωρών εργάστηκαν σκληρά τους τελευταίους μήνες, για να διορθώσουν τις αδυναμίες τους, να καλύψουν τον χαμένο χρόνο, και να φθάσουν σε ένα ποιοτικό επίπεδο ανάλογο με εκείνο των γειτονικών τους χωρών.
<P>
" γνώση ότι η Ευρωπαϊκή Ένωση θα επιτρέψει σύντομα στους πολίτες και των δύο χωρών -και ιδίως της Βοσνίας-Ερζεγοβίνης- να ταξιδεύουν ελεύθερα χωρίς θεώρηση θα μειώσει τον κίνδυνο κλιμάκωσης της εθνοτικής και πολιτικής αστάθειας, θα ενισχύσει την πολιτική και οικονομική συνεργασία, θα τονώσει τη λαϊκή στήριξη προς την ΕΕ και τις προοπτικές ευρωπαϊκής ολοκλήρωσης, θα διευρύνει τους ορίζοντες των ανθρώπων και θα εξαλείψει τις δυνάμεις του αντιευρωπαϊκού εξτρεμισμού.
<SPEAKER ID="167" NAME="Nathalie Griesbeck" LANGUAGE="FR">
Κύριε Πρόεδρε, κυρία Επίτροπε, και εγώ με τη σειρά μου θα ήθελα να συγχαρώ τη συνάδελφό μας, κ. Fajon για την εξαιρετική της έκθεση, και να πω επίσης ότι, αν και μιλάμε για ένα πρώτο πολύ σημαντικό βήμα ή στάδιο, ωστόσο η απαλλαγή από την υποχρέωση θεώρησης που προτείνεται στην παρούσα έκθεση αποτελεί τον ακρογωνιαίο λίθο της προόδου στην πορεία προς την ολοκλήρωση.
<P>
Όπως είπατε και εσείς, κυρία Fajon, η στιγμή αυτή είναι πράγματι πολύ σημαντική για όλους τους ενδιαφερόμενους πολίτες, για τους οποίους η ελευθερία κυκλοφορίας συνιστά έναν πολύ σημαντικό παράγοντα ως προς την ικανότητά τους να γίνουν πολίτες ανοιχτοί προς τον υπόλοιπο κόσμο. Έχω και εγώ την ίδια ακριβώς επιθυμία με εσάς, να δω δηλαδή αυτήν την έκθεση να εγκρίνεται πολύ γρήγορα ώστε μέχρι τα Χριστούγεννα να δρομολογηθούν εξελίξεις.
<P>
Ωστόσο, δεν θα ήθελα να σταματήσουμε εκεί, αλλά θα προτιμούσα η διαδικασία να μας επιτρέψει να προχωρήσουμε περαιτέρω. Δεν μπορούμε να αφήσουμε τους πολίτες του Κοσσυφοπεδίου να είναι οι μοναδικοί πολίτες των Βαλκανίων που δεν μπορούν να ταξιδεύουν ελεύθερα, και εύχομαι η Επιτροπή να διερευνήσει το ζήτημα αυτό χωρίς καθυστέρηση.
<P>
Συνεπώς, διατηρώντας τις ευρωπαϊκές μας απαιτήσεις -και, ως Γαλλίδα, υποστηρίζω πλήρως τη βαρόνη Ludford όταν λέει ότι η κυβερνητική θέση δεν είναι η μοναδική άποψη στη Γαλλία- προτείνω να συνεχίσουμε άφοβα προς την κατεύθυνση της ελευθέρωσης.
<SPEAKER ID="168" NAME="Marije Cornelissen" LANGUAGE="NL">
Κύριε Πρόεδρε, είμαι απολύτως πεπεισμένη ότι, αύριο, η μεγάλη πλειοψηφία αυτού του Κοινοβουλίου θα ψηφίσει υπέρ των ταξιδιών χωρίς θεώρηση για τη Βοσνία-Ερζεγοβίνη και την Αλβανία. Και καλά θα κάνει. Παρά τα διάφορα πολιτικά προβλήματα, οι χώρες αυτές εργάστηκαν πολύ σκληρά για να συμμορφωθούν προς αυτά τα κριτήρια. Στην πραγματικότητα, σημείωσαν μεγαλύτερη πρόοδο σε σύγκριση με την πρόοδο που είχαν σημειώσει η Σερβία και η ΠΓΔΜ όταν τους είχε χορηγηθεί απαλλαγή από την υποχρέωση θεώρησης. Ως εκ τούτου, δεν ανησυχώ για τη βαθμολογία του Κοινοβουλίου μας. Έχουμε πει ότι τα κριτήρια είναι κριτήρια, και μόλις μια χώρα συμμορφώνεται προς αυτά, εμείς θα προσφέρουμε στους πολίτες της τη δυνατότητα να πραγματοποιούν ταξίδια χωρίς θεώρηση. Αυτό είναι σημαντικό για τους νέους, τους επιχειρηματίες και για όλους.
<P>
Εκείνο που με ανησυχεί όμως είναι το Συμβούλιο Υπουργών. Κυκλοφορούν φήμες ότι ορισμένες χώρες τρέφουν αμφιβολίες. Εύχομαι οι φήμες αυτές να είναι ανυπόστατες. Αν το Συμβούλιο δεν επιτρέψει την πραγματοποίηση ταξιδιών χωρίς θεώρηση σύντομα, τότε θα στείλει λάθος μήνυμα. Και εμείς θα πέσουμε στην παγίδα της λογικής των δύο μέτρων και δύο σταθμών. " αντίληψη που θα επικρατούσε είναι ότι τα κριτήρια στην πραγματικότητα δεν έχουν καμία σημασία επειδή στην πραγματικότητα όλα εξαρτώνται από πολιτικά παιχνίδια. Ότι το Συμβούλιο δεν εμπιστεύεται την άποψη της Επιτροπής. Και μετά που θα μας οδηγήσει όλο αυτό;
<P>
Το θέμα στην πραγματικότητα είναι αρκετά απλό. " Επιτροπή έχει επισημάνει ότι η Βοσνία-Ερζεγοβίνη και η Αλβανία έχουν συμμορφωθεί προς τα κριτήρια και ως εκ τούτου, αυτό πρέπει να αναγνωρισθεί από το Ευρωπαϊκό Κοινοβούλιο και το Συμβούλιο Υπουργών το συντομότερο δυνατό. Μπορεί να έχουν τη δική τους άποψη για την Επιτροπή και τους πολιτικούς αυτών των χωρών, αλλά το θέμα εδώ είναι οι άνθρωποι που ζουν εκεί.
<SPEAKER ID="169" NAME="Charles Tannock" LANGUAGE="EN">
Κύριε Πρόεδρε, η ελευθέρωση του καθεστώτος των θεωρήσεων αποτελεί σημαντικό βήμα για κάθε χώρα που επιζητεί στενότερες σχέσεις με την Ευρωπαϊκή Ένωση. " διευκόλυνση των μετακινήσεων των καλόπιστων πολιτών από τρίτες χώρες προς την ΕΕ για επαγγελματικούς λόγους ή για τουρισμό είναι σημαντική και εντάσσεται στο πλαίσιο της ενσωμάτωσης αυτών των χωρών στη δική μας Ένωση.
<P>
" θετική εμπειρία της επέκτασης της ελευθέρωσης του καθεστώτος θεωρήσεων στο Μαυροβούνιο -για την οποία είχα το προνόμιο να είμαι ο εισηγητής αυτού του Κοινοβουλίου- στη Σερβία και στη Μακεδονία, έδωσαν περαιτέρω ώθηση στις φιλοδοξίες αυτών των χωρών για ένταξη στην ΕΕ. Ωστόσο, πρέπει τελικά να δώσουμε σε όλες τις χώρες των Δυτικών Βαλκανίων ίσες ευκαιρίες για να πετύχουν αυτό το καθεστώς αν πληρούν τις ανάλογες προϋποθέσεις. Σε τελική ανάλυση, αυτό δεν είναι τίποτα περισσότερο από τη δυνατότητα που είχαν την εποχή της πρώην Γιουγκοσλαβίας.
<P>
Επομένως η επέκταση, σήμερα, της ελευθέρωσης του καθεστώτος θεωρήσεων στην Αλβανία και στη Βοσνία-Ερζεγοβίνη είναι μια φυσική εξέλιξη μιας μακρόπνοης στρατηγικής πολιτικής την οποία επικροτώ εξ ονόματος της Ομάδας μου. Θα πρέπει όμως να επιμείνουμε για την επίτευξη και τη διατήρηση από όλες αυτές τις χώρες των υψηλών προδιαγραφών ως προς τη βιομετρική ασφάλεια των διαβατηρίων. " ελευθέρωση του καθεστώτος θεωρήσεων είναι προνόμιο και όχι αυτόματο δικαίωμα που μπορεί να θεωρείται δεδομένο.
<P>
Σε ό,τι αφορά το Κοσσυφοπέδιο, εξακολουθούν να υπάρχουν ανησυχίες σχετικά με την ποιότητα της ασφάλειας των διαβατηρίων και το οργανωμένο έγκλημα. Έως ότου απαντηθούν πλήρως αυτά τα ερωτήματα, το Κοσσυφοπέδιο πρέπει αναγκαστικά να μείνει εκτός του πεδίου εφαρμογής των πολιτικών μας. Αν και εγώ, εν προκειμένω, δεν αντιτάσσομαι καταρχήν στην τελική ελευθέρωση του καθεστώτος θεωρήσεων για το Κοσσυφοπέδιο. Παρόλο που πέντε χώρες της ΕΕ δεν το αναγνωρίζουν, αυτό από μόνο του, δεν θα πρέπει να είναι λόγος για να μην χορηγηθεί στο Κοσσυφοπέδιο ως επικράτεια το δικαίωμα της ελεύθερης μετακίνησης προς την Ευρωπαϊκή Ένωση. Καμία χώρα της ΕΕ δεν αναγνωρίζει την Ταϊβάν, και τυχαίνει να είμαι και ο πρόεδρος της Ομάδας Φιλίας αυτού του Κοινοβουλίου με τη συγκεκριμένη επικράτεια, αλλά παρ' όλα αυτά, η Ένωσή μας αναμένεται σύντομα -και πολύ σωστά- να χορηγήσει προνόμια απαλλαγής θεώρησης για τους υπηκόους της Ταϊβάν. Επομένως και το Κοσσυφοπέδιο, όπως περίπου η Ταϊβάν, θα πρέπει μακροπρόθεσμα να απολαύσει τα ίδια δικαιώματα όταν η στιγμή θα είναι κατάλληλη.
<SPEAKER ID="170" NAME="Cornelia Ernst" LANGUAGE="DE">
Κύριε Πρόεδρε, κυρίες και κύριοι, θα ήθελα να εκφράσω τις ευχαριστίες μου στην κ. Fajon για την εξαιρετική της έκθεση, η οποία αποτελεί μια πραγματική πρόοδο στο ζήτημα αυτό. " Συνομοσπονδιακή Ομάδα της Ευρωπαϊκής Αριστεράς/Αριστεράς των Πρασίνων των Βορείων Χωρών υποστηρίζει αναφανδόν την ελευθέρωση του καθεστώτος θεωρήσεων για όλα τα Δυτικά Βαλκάνια, και σε αυτήν την περίπτωση, είμαστε φυσικά υπέρ της άρσης της απαίτησης θεώρησης για τη Βοσνία-Ερζεγοβίνη και την Αλβανία, με στόχο κυρίως να δρομολογηθεί το άνοιγμα αυτών των χωρών και επειδή κάτι τέτοιο θα προσέφερε καλύτερες ευκαιρίες για τη συνολική τους ανάπτυξη. Ευχόμαστε αυτές οι ευκαιρίες όντως να αξιοποιηθούν.
<P>
Προσωπικά, θα ήθελα επίσης πολύ σύντομα να υπάρξει ανάλογη ρύθμιση και για το Κοσσυφοπέδιο - ή τουλάχιστον να πραγματοποιηθούν διερευνητικές συνομιλίες. " ανάγκη για αυτό είναι επιτακτική, καθώς στην αντίθετη περίπτωση το Κοσσυφοπέδιο θα μοιάζει με ένα μικρό νησί στα Δυτικά Βαλκάνια που είναι ουσιαστικά απομονωμένο. Εκείνο που με ανησυχεί όμως -και θέλω να το θίξω αυτό- είναι ότι την ίδια στιγμή πιέζουμε για την εισαγωγή βιομετρικών δεδομένων. Θέλω να είμαι σαφής ως προς αυτό: η χρήση βιομετρικών δεδομένων είναι περισσότερο αμφιλεγόμενη από ποτέ, και το σημαντικότερο, η χρήση αυτών των δεδομένων δεν είναι ασφαλής. Αυτό το λέω με αφορμή την είδηση που μεταδόθηκε πριν από λίγες ημέρες στη Γερμανία ότι οι κωδικοί PIN γίνεται να υποκλαπούν και έχουν ήδη υποκλαπεί. Πρέπει να καταστεί γνωστό ότι τέτοια πράγματα μπορούν να συμβούν.
<P>
Ας κάνουμε ό,τι περνά από το χέρι μας για να διασφαλίσουμε όχι μόνο ότι η απαίτηση θεώρησης για αυτές τις χώρες θα καταργηθεί, αλλά και ότι θα ξεκινήσει η οικονομική και κοινωνική τους ανάπτυξη. Υπάρχει επιτακτική ανάγκη να γίνει αυτό και στις δύο χώρες· είναι οι πολίτες που το κέρδισαν αυτό. Εμείς στην ΕΕ θα πρέπει να εργαστούμε για την επίτευξη αυτού του στόχου.
<SPEAKER ID="171" NAME="Mario Borghezio" LANGUAGE="IT">
Κύριε Πρόεδρε, θα καταψηφίσουμε αυτήν την έκθεση επειδή μεταξύ άλλων η εισηγήτρια προτείνει να ασκηθεί πίεση στην Επιτροπή και το Συμβούλιο ώστε να επισπευθεί η διαδικασία ελευθέρωσης του καθεστώτος θεωρήσεων για το Κοσσυφοπέδιο. Συνειδητοποιούμε τι συζητάμε; Συνειδητοποιούμε ότι το Κοσσυφοπέδιο δυσκολεύεται να επανεντάξει χιλιάδες Ρομά που είχαν ζητήσει άσυλο στη Γερμανία; Πρόκειται για μια ιδιαίτερο λεπτό ζήτημα για ολόκληρη την Ευρωπαϊκή Ένωση.
<P>
Συνειδητοποιούμε ότι η ελευθέρωση του καθεστώτος θεωρήσεων -η οποία όπως άκουσα θα χρησιμοποιηθεί μόνο από σπουδαστές και αξιόπιστα άτομα, αν και προσωπικά δεν συμμερίζομαι καθόλου αυτήν την αισιόδοξη άποψη- σημαίνει πολύ απλά ότι η Ευρώπη θα μετατραπεί σε "θερμοκήπιο" των Ρομά; Είναι το τελευταίο πράγμα που χρειαζόμαστε αυτήν τη στιγμή, λαμβάνοντας υπόψη τα σοβαρά προβλήματα που αντιμετωπίζουμε με την ένταξη και την επίλυση του ιδιαίτερα σοβαρού προβλήματος των Ρομά.
<P>
Σε ό,τι αφορά την Αλβανία, θα ήθελα να επισημάνω ότι η Επιτροπή, και τον Μάιο, είχε προτείνει την ελεύθερη κυκλοφορία των πολιτών της Αλβανίας και της Βοσνίας-Ερζεγοβίνης στον χώρο Σένγκεν με ηλεκτρονικά διαβατήρια. " πρόταση ωστόσο δεν προωθήθηκε εξαιτίας της αδυναμία της Αλβανίας σε σχέση με την επανένταξη των επαναπατρισθέντων Αλβανών.
<P>
Πιστεύω ότι υπάρχουν ζητήματα ασφάλειας και ελέγχου που λειτουργούν σαν βαρίδια στην ελευθέρωση του καθεστώτος θεωρήσεων. Πρέπει να το σκεφτούμε πολύ προσεκτικά: οι θεωρήσεις είναι απαραίτητες, και αυτό δεν χωράει αμφιβολία!
<SPEAKER ID="172" NAME="Daniël van der Stoep" AFFILIATION="NI">
(NL) Κύριε Πρόεδρε, η αντιπροσωπεία του ολλανδικού Κόμματος για την Ελευθερία (PVV) τάσσεται κατά της αππαλαγής από την υποχρέωση θεώρησης για τη Βοσνία-Ερζεγοβίνη και την Αλβανία, δύο χώρες που συμμετέχουν, με την ιδιότητα του μέλους και του παρατηρητή αντίστοιχα, στον Οργανισμό της Ισλαμικής Διάσκεψης. Πρόκειται για έναν οργανισμό που υποστηρίζει τη σαρία ως βάση των ανθρωπίνων δικαιωμάτων και που κρατά όμηρο τον Οργανισμό των "νωμένων Εθνών με τον απροκάλυπτο αντισημιτισμό του. Πώς στην ευχή μπορείς να προσφέρεις συμβολικά δώρα σε χώρες που ισχυρίζονται ότι ο νόμος της σαρία αποτελεί τη βάση των ανθρωπίνων δικαιωμάτων; " σαρία είναι ένας νόμος που διέπει κάθε πτυχή της ζωής σε μια ισλαμική κοινωνία, από το αστικό και οικογενειακό δίκαιο, μέχρι το ποινικό δίκαιο. Υπαγορεύει πώς πρέπει να τρως, να ντύνεσαι, ακόμα και πώς πρέπει να χρησιμοποιείς την τουαλέτα. " καταπίεση των γυναικών είναι καλή, η κατανάλωση αλκοόλ είναι κακή. Αυτό είναι κάτι που είναι έξω από τη λογική μου.
<P>
Μπορεί κάποιος να μου εξηγήσει πώς ο νόμος αυτός μπορεί να συνυπάρξει με τα τόσο προσφιλή στην Ευρωπαϊκή Ένωση θεμελιώδη και ανθρώπινα δικαιώματα; Οι δύο αυτές χώρες μπορούν κάλλιστα να χαρακτηρισθούν ως οι πιο διεφθαρμένες χώρες στην Ευρώπη, και παρόλ'αυτά, το Κοινοβούλιο κρίνει αναγκαίο να τις ανταμείψει και να τις απαλλάξει από την υποχρέωση θεώρησης, επειδή είναι λιγότερο διεφθαρμένες από τη Ζιμπάμπουε. Αυτό κρύβεται πίσω από δηλώσεις του τύπου "Μωρέ, αυτό θα τους επιτρέψει να επισκεφθούν τις οικογένειές τους ή να ολοκληρώσουν κάποιο πρόγραμμα σπουδών στο εξωτερικό". Όλα αυτά είναι φυσικά ανοησίες αφού η δυνατότητα αυτή υπάρχει ήδη. Μόνο που πρώτα οι ενδιαφερόμενοι θα πρέπει να λάβουν ένα έγγραφο που να τους παρέχει σχετική άδεια. Είναι απολύτως παράλογο να τους απαλλάξεις από την υποχρέωση θεώρησης με το σκεπτικό ότι διαφορετικά θα παγιδευτούν στις αξιοκαταφρόνητες μικρές τους χώρες. Τι ανοησίες είναι αυτές! Οι ολλανδικές πόλεις έχουν ήδη κατακλυστεί από ορδές Πολωνών, Ρουμάνων και Βουλγάρων. Είναι αρκετοί για να σε φθάσουν στα άκρα. " απαλλαγή από την υποχρέωση θεώρησης το μόνο που θα πετύχει είναι να επιδεινώσει την κατάσταση. Πόσο πολύ λυπηρό!
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="173" NAME="Emine Bozkurt" AFFILIATION="S&amp;D">
(NL) Κύριε Πρόεδρε, θα ήθελα να θέσω ένα ερώτημα στον κ. van der Stoep. Είπατε ότι αυτές οι χώρες χρησιμοποιούν τη σαρία ως τη βάση των ανθρωπίνων δικαιωμάτων. Θα μπορούσατε σας παρακαλώ να μας αναφέρετε ποιες συγκεκριμένες προτάσεις έχουν συζητήσει τα κοινοβούλια της Βοσνίας-Ερζεγοβίνης και της Αλβανίας προκειμένου για την καθιέρωση της σαρία και την ημερομηνία πραγματοποίησης των εν λόγω συζητήσεων; Κάνετε μια υπόθεση που δεν μπορείτε να στοιχειοθετήσετε, έτσι δεν είναι; Εύχομαι να μπορείτε, αλλά να το ξέρουμε.
<SPEAKER ID="174" NAME="Daniël van der Stoep" AFFILIATION="NI">
(NL) Κύριε Πρόεδρε, η κ. Bozkurt γνωρίζει ασφαλώς ότι εγώ δεν μπορώ να ξέρω επακριβώς κάθε τι που συμβαίνει στη Βοσνία-Ερζεγοβίνη και στην Αλβανία, και ούτε με ενδιαφέρει κάτι τέτοιο, για να είμαι και ειλικρινής. Θα ήθελα να της υπενθυμίσω το γεγονός ότι η Διακήρυξη του Καΐρου ορίζει ρητά ότι η σαρία αποτελεί τη βάση των ανθρωπίνων δικαιωμάτων και ότι η Βοσνία-Ερζεγοβίνη και η Αλβανία έχουν υπογράψει αυτήν τη διακήρυξη. Θα μπορούσατε να μου εξηγήσετε πως είναι δυνατόν να μην βλέπετε τίποτα το μεμπτό σε αυτό; Αν θεωρείς τη σαρία ως βάση των ανθρωπίνων δικαιωμάτων, τότε πρέπει να μην είσαι στα συγκαλά σου, κάνω λάθος; Αυτό μόνο μπορώ να πω για το ζήτημα αυτό.
<SPEAKER ID="175" NAME="Agustín Díaz de Mera García Consuegra" AFFILIATION="PPE">
(ES) Κύριε Πρόεδρε, θα ήθελα καταρχάς να συγχαρώ την κ. Fajon που εκπόνησε μια έκθεση η οποία απαιτούσε τόσο μεγάλη προσήλωση με τόσο αποφασιστικό τρόπο.
<P>
Θα ήθελα επίσης να συγχαρώ τη συνάδελφο και φίλο μου, κ. Corazza Bildt για την αποφασιστικότητά της και το πάθος της προκειμένου να ανταποκριθεί στη δέσμευση των απαλλαγών από την υποχρέωση θεώρησης για τη Βοσνία-Ερζεγοβίνη και την Αλβανία, οι οποίες αμφότερες τις χρειάζονται απεγνωσμένα.
<P>
Όπως και εσείς, έτσι και εγώ ήμουν στο Σαράγεβο και στο Mostar κατά τη διάρκεια του πολέμου όπως επίσης βίωσα και τις μαζικές εκτοπίσεις πληθυσμών του Milosevic και την αλληλεγγύη των Αλβανών. Για αυτόν ακριβώς τον λόγο εκφράζω τη χαρά μου εδώ σήμερα, κύριε Πρόεδρε, διότι, ευτυχώς απονέμεται δικαιοσύνη. Ύστερα από τη σύνοδο κορυφής της Θεσσαλονίκης τον Ιούνιο του 2003, όπου η Ευρωπαϊκή Ένωση έκανε το πρώτο ευπρόσδεκτο βήμα και δεσμεύθηκε να απαλλάξει τα Δυτικά Βαλκάνια από τις θεωρήσεις, και μετά και το πρώτο στάδιο όπου οι δύο χώρες δεν εκπλήρωσαν τις απαιτήσεις, μπορούμε πλέον να επιβεβαιώσουμε εκ νέου και να επικροτήσουμε τη δέσμευση ότι τελικά, οι Αλβανοί και οι Βόσνιοι θα έχουν τη δυνατότητα να ταξιδεύουν στην επικράτεια της ΕΕ.
<P>
Κύριε Πρόεδρε, κυρία Επίτροπε, η ανάγκη αποκατάστασης της σταθερότητας στα Βαλκάνια, ιδίως στις χώρες που στο μέλλον θα ενταχθούν σίγουρα στην Ένωση, και διευκόλυνσης της κινητικότητας ενός πληθυσμού που στην παρούσα φάση είναι απομονωμένος, πρέπει κατά την άποψή μου να αποτελέσει μια από τις πολιτικές υποχρεώσεις του Κοινοβουλίου.
<SPEAKER ID="176" NAME="Emine Bozkurt" AFFILIATION="S&amp;D">
(EN) Κύριε Πρόεδρε, θα ήθελα να ευχαριστήσω την εισηγήτρια κ. Tanja Fajon. Στη Βοσνία-Ερζεγοβίνη, οι άνθρωποι νιώθουν σαν να έχουν παγιδευτεί σε ένα κλουβί μετά τον πόλεμο της δεκαετίας του 1990. Τώρα, τελικά, η πόρτα θα ανοίξει για αυτούς ώστε να βγουν έξω.
<P>
Αύριο είναι η ημέρα που το Ευρωπαϊκό Κοινοβούλιο μπορεί να στείλει ένα σαφές μήνυμα ότι οι πολίτες της Βοσνίας-Ερζεγοβίνης και της Αλβανίας είναι καλοδεχούμενοι επισκέπτες στην Ευρώπη. " Ευρωπαϊκή Επιτροπή συμπέρανε ότι και οι δύο χώρες έχουν εκπληρώσει τους στόχους αναφοράς για την ελευθέρωση του καθεστώτος θεωρήσεων. Οι μεταρρυθμίσεις είναι σημαντικές για αυτές τις χώρες αλλά και για την ΕΕ επίσης. Έχει σημειωθεί σημαντική πρόοδος σε ό,τι αφορά την ασφάλεια των συνόρων και τη βελτίωση της συνεργασίας για την καταπολέμηση του διασυνοριακού εγκλήματος -όπως η εμπορία ανθρώπων και το λαθρεμπόριο ναρκωτικών- και θα είναι δυνατόν να επιστρέφονται άτομα που διαμένουν παράνομα σε ευρωπαϊκό έδαφος.
<P>
" εμπειρία της ελευθέρωσης των θεωρήσεων έδειξε ότι οι ηγέτες της Βοσνίας-Ερζεγοβίνης ήταν πρόθυμοι και ικανοί να συμφωνήσουν για τη διεκπεραίωση των απαιτούμενων μεταρρυθμίσεων άμεσα. Εύχομαι η συνεργασία και η αποτελεσματικότητα αυτών των μεταρρυθμίσεων να χρησιμεύσει ως παράδειγμα για περαιτέρω μεταρρυθμίσεις οι οποίες όχι μόνο είναι απαραίτητες για την ένταξη στην ΕΕ, αλλά έχουν και τεράστια σημασία για τους ανθρώπους που θα μπορούν επιτέλους να επισκέπτονται τις οικογένειές τους, και αναφέρομαι κυρίως στην ευρεία διασπορά που διαθέτει η Βοσνία-Ερζεγοβίνη στην Ευρώπη. Είναι επίσης εξαιρετικά σημαντικό για τους νέους και τους σπουδαστές να σκεφθούν το ευρωπαϊκό τους μέλλον. Αυτοί θα έχουν την ευκαιρία να κοιτάξουν πέρα από τα τείχη της ίδιας τους της χώρας. Εύχομαι να πουν στους νέους ηγέτες τους να τοποθετήσουν ψηλά στην ατζέντα τους την ένταξη στην ΕΕ.
<P>
Το τελευταίο πράγμα που θέλουμε είναι μια μαύρη τρύπα στην Ευρώπη. " Ευρωπαϊκή Επιτροπή -και εμείς στο Κοινοβούλιο- θέλουμε να άρουμε αυτήν την απομόνωση. Υποσχεθήκαμε στις χώρες ότι θα ελευθερώναμε το καθεστώς των θεωρήσεών τους μόλις αυτές θα εκπλήρωναν τα κριτήρια. Με τη συναίνεση της Επιτροπής και του Ευρωπαϊκού Κοινοβουλίου, τα δύο τρίτα των ευρωπαϊκών θεσμικών οργάνων θα αναγνωρίσουν την προσπάθεια και την πρόοδό τους. Θέλω να δω και το Συμβούλιο να εκπληρώσει την υπόσχεσή του ούτως ώστε, οι Βόσνιοι και οι Αλβανοί να δουν επιτέλους φως στην άκρη του μεγάλου τούνελ.
<SPEAKER ID="177" NAME="Jelko Kacin" AFFILIATION="ALDE">
(SL) Συγχαρητήρια Tanja. Κυρία Επίτροπε, κυρίες και κύριοι, ας είμαστε σαφείς για την Αλβανία και τη Βοσνία-Ερζεγοβίνη και για ποιον λόγο αυτές δεν κατάφεραν να διασφαλίσουν την ελευθέρωση του καθεστώτος των θεωρήσεων για τους πολίτες τους πέρυσι. Ο λόγος είναι ότι δεν κατάφεραν να ανταποκριθούν σε κάποιες πολιτικές τους υποχρεώσεις κάτι το οποίο θα έδειχνε την ευθύνη τους απέναντι στους πολίτες τους. Φέτος ωστόσο, τα κοινοβούλια και οι κυβερνήσεις αυτών των χωρών πέρασαν με επιτυχία τις δοκιμασίες τους. Αν και αυτό το έκαναν μόλις την τελευταία στιγμή αφού κάποιοι από τους συναδέλφους που κάθονται σε αυτά τα έδρανα συνεχίζουν να έχουν αμφιβολίες.
<P>
Εμείς, στην Ομάδα της Συμμαχίας Φιλελεύθερων και Δημοκρατών για την Ευρώπη προσβλέπουμε στην ελευθέρωση του καθεστώτος των θεωρήσεων και θα θέλαμε να πούμε στους πολίτες της Αλβανίας και της Βοσνίας-Ερζεγοβίνης ότι αυτοί είναι φίλοι μας, εταίροι μας και αγαπητοί γείτονές μας. Θα είναι ευπρόσδεκτοι όταν θα έρθουν να επισκεφθούν εμάς και τους συγγενείς τους οι οποίοι, με τη σκληρή τους δουλειά και μαζί μας, χτίζουν μια ενωμένη, καλύτερη, πλουσιότερη και μεγαλύτερη Ευρωπαϊκή Ένωση.
<P>
" απόφαση για την ελευθέρωση του καθεστώτος των θεωρήσεων που θα ληφθεί στο Ευρωπαϊκό Κοινοβούλιο αποτελεί κοινό μας επίτευγμα, ένα σημαντικό πολιτικό και ειλικρινές ανθρώπινο μήνυμα. " ελευθέρωση του καθεστώτος των θεωρήσεων έχει στόχο να ωφελήσει τους πολίτες αυτών των χωρών και όχι να ανταμείψει τους πολιτικούς τους. Ωστόσο, οι κυβερνήσεις και των δύο χωρών πρέπει να εντείνουν τις προσπάθειές τους και να πείσουν τους υπουργούς τους για το εσωτερικό των κρατών μελών της ΕΕ να είναι αταλάντευτα προσηλωμένοι στην εφαρμογή και την απρόσκοπτη τήρηση των κανόνων και των υποχρεώσεων που έχουν αναλάβει.
<SPEAKER ID="178" NAME="Ulrike Lunacek" AFFILIATION="Verts/ALE">
(DE) Κύριε Πρόεδρε, και εγώ με τη σειρά μου θα ήθελα να ευχαριστήσω την κ. Fajon, εξ ονόματος της Ομάδας μου, για το εξαιρετικό της έργο και να εκφράσω επίσης τις ευχαριστίες μου στην Επίτροπο κ. Malmström, καθώς πιστεύω ότι αμφότερες διαδραμάτισαν πολύτιμο ρόλο και προέβησαν στις σωστές ενέργειες. " ψηφοφορία στο Κοινοβούλιο αύριο θα καταστήσει την υπόσχεση ενός ευρωπαϊκού μέλλοντος πιο απτή για τους πολίτες της Αλβανίας και της Βοσνίας-Ερζεγοβίνης. Θα είναι επιτέλους δυνατό να διασφαλίσουμε για αυτούς εκείνο που πέτυχαν πέρυσι οι πολίτες της Σερβίας, του Μαυροβουνίου και της Μακεδονίας. Αυτή η ευρεία συναίνεση στο Ευρωπαϊκό Κοινοβούλιο αύριο θα αποτελέσει σαφή πρόκληση προς το Συμβούλιο για να καταστήσει, και αυτό, σαφές στην επόμενη σύνοδο του Νοεμβρίου, ότι θα δώσει το πράσινο φως προκειμένου να συνεχίσουμε, όπως ακριβώς έκανε έχει ήδη κάνει η Επιτροπή και θα κάνει αύριο και το Κοινοβούλιο.
<P>
Όπως ήδη αναφέρθηκε, δεν μπορούμε να επιτρέψουμε σε λίγα κράτη μέλη να αρχίσουν τώρα να αμφιταλαντεύονται και να προβάλουν νέα επιχειρήματα, όπως π.χ. η ανάγκη νέων εγγυήσεων ασφαλείας, όταν ξέρουμε πολύ καλά ότι ο μοναδικός λόγος για τον οποίον συμβαίνει αυτό είναι οι πολιτικές συζητήσεις στο εσωτερικό τους - δεν υπάρχει στην πραγματικότητα αιτιολογική βάση για τα κριτήρια, που η Αλβανία και η Βοσνία-Ερζεγοβίνη έχουν ήδη εκπληρώσει. Με άλλα λόγια, αύριο, θα προκαλέσουμε το Συμβούλιο να δώσει το πράσινο φως, όπως θα έχει ήδη κάνει τόσο η Επιτροπή όσο και το Κοινοβούλιο.
<P>
Ως εισηγήτρια για το Κοσσυφοπέδιο, πρέπει ωστόσο να πω -και αυτή η παρατήρηση απευθύνεται και στην κ. Flašíková Beňová που δυστυχώς νομίζω ότι δεν βρίσκεται πια στην Αίθουσα- ότι το Κοσσυφοπέδιο είναι ένα ανεξάρτητο κράτος. Αυτό είναι αλήθεια παρά το γεγονός ότι τα πέντε κράτη μέλη της ΕΕ που δεν το έχουν αναγνωρίσει, δεν θέλουν να αντικρίσουν την πραγματικότητα. Αυτό είναι γεγονός· είναι η πραγματικότητα. Ως εισηγήτρια για το Κοσσυφοπέδιο, απευθύνω επίσης έκκληση στην Επιτροπή να παράσχει στην κυβέρνηση του Κοσσυφοπεδίου έναν οδικό χάρτη προκειμένου να γίνει μια αρχή, και έτσι η απαλλαγή από τις θεωρήσεις, η ελευθερία πραγματοποίησης ταξιδιών να μπορέσει να φανεί στον ορίζοντα και για τους πολίτες του Κοσσυφοπεδίου.
<SPEAKER ID="179" NAME="Jaroslav Paška" AFFILIATION="EFD">
(SK) " πρόταση που κατατέθηκε -ένας κανονισμός του Ευρωπαϊκού Κοινοβουλίου και του Συμβουλίου- θα δώσει τη δυνατότητα στους πολίτες της Αλβανίας και της Βοσνίας-Ερζεγοβίνης να ταξιδεύουν χωρίς θεώρηση σε όλες τις χώρες της Ευρωπαϊκής Ένωσης.
<P>
Σε μια περίοδο που αρκετές ισλαμικές οργανώσεις απειλούν την Ευρώπη με τρομοκρατικές επιθέσεις, η πρόταση αυτή αποτελεί, κατά την άποψή μου, μια απροσδόκητη και θετική χειρονομία, με πιθανό αποδέκτη ολόκληρο τον ισλαμικό κόσμο. Ωστόσο, έξω από το πλαίσιο του κανονισμού, υπάρχει η αναφορά στο Κοσσυφοπέδιο που εμφανίστηκε στην αιτιολογική έκθεση. Σύμφωνα με τα δύο τρίτα των κρατών μελών των "νωμένων Εθνών, βάσει των όρων του ψηφίσματος αριθ. 1244 του Συμβουλίου Ασφαλείας των "νωμένων Εθνών και του κεφαλαίου 1, άρθρο 2, παράγραφος 7 του Χάρτη των "νωμένων Εθνών, το Κοσσυφοπέδιο αποτελεί τυπικά νόμιμο τμήμα της Σερβικής Δημοκρατίας, ακόμα και αν σήμερα τελεί υπό καθεστώς ειδικής προστασίας. Ως εκ τούτού, νομίζω, κυρία Επίτροπε ότι πρέπει να σεβαστούμε απαρέγκλιτα το διεθνές δίκαιο στην περίπτωση του Κοσσυφοπεδίου, και να μην διαχωρίσουμε τους πολίτες της Σερβίας με βάση τον τόπο διαμονής τους ή εθνικά κριτήρια, αλλά να επιτρέψουμε στους πολίτες της σερβικής επαρχίας του Κοσσυφοπεδίου να ταξιδεύουν σε όλες τις χώρες της Ευρωπαϊκής Ένωσης με σερβικό διαβατήριο όπως ακριβώς κάνουν και άλλοι πολίτες της Σερβίας.
<SPEAKER ID="180" NAME="Philip Claeys" AFFILIATION="NI">
(NL) Κύριε Πρόεδρε, δεν είναι και τόσο σοφή η ιδέα για την ελευθέρωση του καθεστώτος θεωρήσεων για χώρες όπως η Βοσνία-Ερζεγοβίνη και η Αλβανία. Στην αιτιολογική της έκθεση, η κ. Fajon ανέφερε με αυτά ακριβώς τα λόγια ότι η απόφαση αυτή αφορά κυρίως σπουδαστές και νέους που έρχονται να επισκεφθούν τους φίλους και τις οικογένειές τους. Είστε όντως τόσο αφελής ή απλά κάνετε την αφελή, προσπαθώντας με τον τρόπο αυτόν να μην δείτε κατάματα την πραγματικότητα; Παραδείγματος χάρη, υποστηρίζετε στην έκθεσή σας ότι η κατάργηση της απαίτησης θεώρησης θα συμβάλλει στην εξάλειψη της εθνοτικής και πολιτικής αστάθειας. Ας το παραδεχθούμε· το μόνο πράγμα που θα κάνουμε είναι απλά να εισαγάγουμε μεγάλο μέρος αυτής της αστάθειας στην Ευρωπαϊκή Ένωση.
<P>
Επιτρέψτε μου να σας διαβάσω ένα απόσπασμα από μια έκθεση της Europol, του Eurojust και του Frontex, σχετικά με την κατάσταση της εσωτερικής ασφάλειας στην ΕΕ. Πρόκειται για ένα έγγραφο με ημερομηνία 7 Μαΐου 2010. "" Αλβανία, το Κοσσυφοπέδιο, η Σερβία, το Μαυροβούνιο και η ΠΓΔΜ αποτελούν χώρες διέλευσης προς την ΕΕ για τους λαθρομετανάστες και τα θύματα του εμπορίου ανθρώπων, για σεξουαλική εκμετάλλευση, προϊόντα κάνναβης, ηρωίνη, κοκαΐνη, τσιγάρα, συνθετικά φάρμακα και πρόδρομους, πλαστά ευρώ και πυροβόλα όπλα. Οι αλβανόφωνες ομάδες του οργανωμένου εγκλήματος καταλαμβάνουν περίοπτη θέση, ιδίως στη διακίνηση ηρωίνης και γυναικών για σεξουαλική εκμετάλλευση". Τέλος αποσπάσματος. Ως εκ τούτου, αντί να σκληρύνουμε τους ελέγχους, σχεδιάζουμε τώρα να καταργήσουμε τις θεωρήσεις, να ανοίξουμε διάπλατα τις πόρτες μας και να κάνουμε το πρόβλημα του εισαγόμενου εγκλήματος ακόμα χειρότερο.
<SPEAKER ID="181" NAME="Andrey Kovatchev" AFFILIATION="PPE">
(BG) Επικροτώ την έκθεση της κ. Fajon και την πρόταση της Επιτροπής για την άρση του καθεστώτος θεωρήσεων για την Αλβανία και τη Βοσνία-Ερζεγοβίνη. Στην πράξη φάνηκε ότι, δυστυχώς, οι θεωρήσεις δεν είναι πάντα η πιο αποτελεσματική μέθοδος για την ανάσχεση της λαθρομετανάστευσης και του οργανωμένου εγκλήματος. Αυτοί που υποφέρουν περισσότερο από τους ταξιδιωτικούς περιορισμούς είναι οι απλοί άνθρωποι και κυρίως οι νέοι. Οι περιορισμοί δεν επιτρέπουν στους μελλοντικούς πολίτες της Ευρωπαϊκής Ένωσης να δουν και να εκτιμήσουν ό,τι έχουμε πετύχει μαζί στην Ευρώπη και να συναντήσουν και να γίνουν φίλοι με άλλους Ευρωπαίους της ηλικίας τους. Θα ήθελα να επισημάνω ύστερα από ορισμένες φωνές κριτικής που μόλις ακούστηκαν ότι το καθεστώς απαλλαγής από την υποχρέωση θεώρησης για τη Μακεδονία, το Μαυροβούνιο και τη Σερβία δεν είχε καμία αρνητική συνέπεια. " Ευρωπαϊκή Ένωση έχει αναλάβει τη δέσμευση να προσφέρει στα Δυτικά Βαλκάνια μια σαφή ευρωπαϊκή προοπτική, ας κάνουμε λοιπόν το καθήκον μας χαρίζοντας σε αυτές τις χώρες ένα καθεστώς απαλλαγής από την υποχρέωση θεώρησης.
<P>
Φυσικά τα μέτρα για την καταπολέμηση του οργανωμένου εγκλήματος, για το ξέπλυμα χρήματος, την εμπορία ανθρώπων και το λαθρεμπόριο ναρκωτικών δεν επιδέχονται κανέναν συμβιβασμό. Σημασία έχει επίσης η εντατικοποίηση των νομικών και διοικητικών μεταρρυθμίσεων και η βελτίωση του κράτους δικαίου σε αυτές τις χώρες. Κανένας στην Ευρώπη δεν θα πρέπει να μείνει απομονωμένος και αποκλεισμένος χωρίς να έχει τη δυνατότητα να ταξιδεύει. " Ευρωπαϊκή Ένωση ερείδεται σε αξίες που μοιραζόμαστε με τους γείτονές μας και με τις χώρες που έχουν επιλέξει να ακολουθήσουν τον δρόμο της ευρωπαϊκής ολοκλήρωσης. Με ευχαριστεί το γεγονός ότι ανοίγουμε τις πόρτες μας στους Αλβανούς και τους Βόσνιους και ευχόμαστε κάποια ημέρα να γίνουν και πολίτες της Ευρωπαϊκής Ένωσης. " άρση του καθεστώτος θεωρήσεων στα Δυτικά Βαλκάνια θα ωφελήσει την ασφάλεια, την ελευθερία των πολιτών αυτών των χωρών και ολόκληρη την Ευρωπαϊκή Ένωση. Στην ελευθέρωση του καθεστώτος των θεωρήσεων όμως πρέπει να συμπεριληφθεί και το Κοσσυφοπέδιο. Ύστερα από την κατάργηση των περιορισμών για την Αλβανία και τη Βοσνία-Ερζεγοβίνη, οι πολίτες του Κοσσυφοπεδίου θα είναι οι μόνοι στα Βαλκάνια που θα χρειάζονται θεώρηση για να ταξιδέψουν στην Ευρώπη. Ανεξάρτητα από τις διαφορές μας σε σχέση με το Κοσσυφοπέδιο, οι ευρωπαίοι ηγέτες θα πρέπει να καταρτίσουν έναν οδικό χάρτη προς την κατεύθυνση ενός καθεστώτος απαλλαγής από την υποχρέωση θεώρησης. Πιστεύω ότι το γεγονός αυτό θα αποτελέσει μια ευκαιρία ώστε να μειωθούν οι εθνοτικές εντάσεις στα Βαλκάνια, και αυτά να πάψουν να είναι η παραδοσιακή πυριτιδαποθήκη της Ευρώπης αλλά να γίνουν ένα μοντέλο νομιμοφροσύνης, πολιτικών ελευθεριών και εγγύησης της ευημερίας.
<SPEAKER ID="182" NAME="Silvia-Adriana Ţicău" AFFILIATION="S&amp;D">
(RO) Θα ήθελα να ξεκινήσω συγχαίροντας την Tanja Fajon για την έκθεσή της.
<P>
Στο πλαίσιο της Ατζέντας της Θεσσαλονίκης, η διαδικασία ελευθέρωσης των θεωρήσεων με την Αλβανία και τη Βοσνία-Ερζεγοβίνη λαμβάνει υπόψη της την πρόοδο που σημειώθηκε στις συνομιλίες των τελευταίων επτά μηνών. Διενεργήθηκε μια ενδελεχής αξιολόγηση κατά περίπτωση για τη δημιουργία μιας δέσμης κριτηρίων σε σχέση με τη λαθρομετανάστευση, τη δημόσια τάξη και ασφάλεια, καθώς επίσης και τις εξωτερικές σχέσεις της Ευρωπαϊκής Ένωσης με τρίτες χώρες.
<P>
Στο πλαίσιο αυτό, πρέπει προφανώς να δοθεί ιδιαίτερη προσοχή και στην ασφάλεια των ταξιδιωτικών εγγράφων που εκδίδουν οι εν λόγω τρίτες χώρες. " απαλλαγή από την υποχρέωση θεώρησης βασίζεται σε οδικούς χάρτες που είναι προσαρμοσμένοι σε κάθε χώρα. Πρέπει εδώ να υπενθυμίσουμε το ευρωπαϊκό πεπρωμένο και των δύο χωρών και ότι αυτές έχουν ήδη καταργήσει τις απαιτήσεις θεώρησης για όλους τους πολίτες της Ευρωπαϊκής Ένωσης.
<P>
Τέλος, θέλω να επισημάνω ότι αυτό το δικαίωμα απαλλαγής από την υποχρέωση θεώρησης θα πρέπει να ισχύει μόνο για τους κατόχους βιομετρικών διαβατηρίων που εκδίδονται σε κάθε μία από τις εν λόγω δύο χώρες.
<SPEAKER ID="183" NAME="Kinga Gál" AFFILIATION="PPE">
(HU) Κύριε Πρόεδρε, κυρία Επίτροπε, κυρίες και κύριοι, επικροτούμε το γεγονός ότι επιτέλους, ένα σχεδόν χρόνο μετά την έγκριση της θέσης μας σχετικά με τη Σερβία, το Μαυροβούνιο και τη Μακεδονία, μπορούμε τώρα να εγκρίνουμε μια θέση για το ζήτημα ενός καθεστώτος απαλλαγής από την υποχρέωση θεώρησης και για τη Βοσνία-Ερζεγοβίνη. Ιδιαίτερη μνεία πρέπει να γίνει στην εισηγήτρια, Tanja Fajon, και τη συνάδελφό μου, Anna Maria Corazza Bildt για την προσήλωσή τους.
<P>
Το θέμα της πραγματοποίησης ταξιδιών χωρίς θεώρηση στην Ευρώπη δεν μπορεί να θεωρηθεί προνόμιο ούτε διπλωματική χειρονομία. Βασίζεται σε αμοιβαίες δεσμεύσεις, κάτι το οποίο σημαίνει ότι οι ανησυχίες σχετικά με την ασφάλεια δεν μπορούν να θέσουν σε κίνδυνο τους πολιτικούς μας στόχους. Θα ήθελα επομένως να ευχαριστήσω την Επιτροπή, ειδικότερα, και την Επίτροπο κ. Malmström προσωπικά, για το έργο που επιτέλεσαν ώστε να διασφαλίσουν τη βιωσιμότητα του χρονοδιαγράμματος που είχε αναληφθεί για την ελευθέρωση του καθεστώτος θεωρήσεων για τα Δυτικά Βαλκάνια.
<P>
Το γεγονός ότι έχουν περάσει λίγες μόνο ημέρες ύστερα από τις εκλογές στη Βοσνία-Ερζεγοβίνη καθιστά το θέμα αυτό ιδιαίτερα σημαντικό. Τα αποτελέσματα των εκλογών δείχνουν επίσης ότι ο έντονος διχασμός για εθνοτικούς λόγους δεν μπορεί να εξαλειφθεί αμέσως. Είναι το καθεστώς απαλλαγής από την υποχρέωση θεώρησης αυτό το οποίο προσφέρει στις επόμενες γενιές, στους νέους, πρόσβαση σε μια ευρωπαϊκή προοπτική, και αυτή η ευρωπαϊκή προοπτική μπορεί να συμβάλει στην επίτευξη συμφιλίωσης. Αυτός είναι ένας επιπλέον λόγος για τον οποίον χρειάζεται το καθεστώς απαλλαγής από την υποχρέωση θεώρησης σε αυτήν την περιοχή. Ο δρόμος προς τη δημιουργία των όρων που απαιτούνται για ειρηνική συνύπαρξη περνά μέσα από την Ευρωπαϊκή Ένωση και στηρίζοντας το καθεστώς απαλλαγής από την υποχρέωση θεώρησης, συμβάλλουμε και εμείς οι ίδιοι σε αυτόν τον στόχο. Για αυτόν ακριβώς τον λόγο δεν θα πρέπει να ξεχάσουμε ούτε και το Κοσσυφοπέδιο και οφείλουμε να καταρτίσουμε ένα χρονοδιάγραμμα και για αυτήν την περιοχή το συντομότερο δυνατόν.
<SPEAKER ID="184" NAME="Victor Boştinaru" AFFILIATION="S&amp;D">
(EN) Κύριε Πρόεδρε, εγώ πιστεύω ότι θα πρέπει να υποστηρίξουμε το καθεστώς απαλλαγής από την υποχρέωση θεώρησης για την Αλβανία και τη Βοσνία-Ερζεγοβίνη και επικροτώ με θέρμη την έκθεση της Tanja Fajon αλλά σε ό,τι αφορά την Αλβανία, πρέπει να διασφαλίσουμε ότι στέλνουμε το μήνυμα πως μια θετική ψηφοφορία στο Ευρωπαϊκό Κοινοβούλιο δεν σημαίνει απαραίτητα και ανταμοιβή της αλβανικής κυβέρνησης. Αντίθετα αυτό είναι μια ανακούφιση για τους πολίτες της Αλβανίας οι οποίοι για παραπάνω από έναν χρόνο, ήταν υποχρεωμένοι να επωμισθούν τις συνέπειες μιας ατέλειωτης πολιτικής κρίσης. Σε κάθε περίπτωση είναι σαφές πως μια θετική έκβαση στο Κοινοβούλιο θα σήμαινε πως η Αλβανία έχει διανύσει τον μισό μόνο δρόμο αφού αν αυτή δεν σημειώσει απτή πρόοδο, ορισμένα μέλη του Συμβουλίου θα προβάλλουν ενστάσεις.
<P>
Μέχρι σήμερα, είναι προφανές ότι η αλβανική κυβέρνηση δεν έχει σημειώσει καμία πρόοδο ή δεν κατέβαλε καμία προσπάθεια για να αντιμετωπίσει την πολιτική κρίση, παρά το ψήφισμα που εγκρίθηκε από το Ευρωπαϊκό Κοινοβούλιο τον Ιούνιο. Ο μόνος τομέας στον οποίο σημειώθηκε ορατή πρόοδος είναι η διαφθορά αλλά δυστυχώς προς την αντίθετη κατεύθυνση από αυτήν που αναμέναμε, καθώς τις τελευταίες τουλάχιστον εβδομάδες, έρχονται στη δημοσιότητα κρούσματα στα οποία εμπλέκονται υψηλόβαθμα στελέχη της αλβανικής κυβέρνησης
<P>
Ο τρόπος αυτός συμπεριφοράς απέναντι στην ΕΕ δεν είναι σωστός και η Αλβανία θα πρέπει να ακούσει την προειδοποίηση προτού είναι πάρα πολύ αργά.
<SPEAKER ID="185" NAME="Γεώργιος Παπανικολάου" AFFILIATION="PPE">
Κύριε Πρόεδρε, η κατάργηση της υποχρέωσης θεωρήσεων για τους πολίτες, πλέον, όλων των χωρών των δυτικών Βαλκανίων αποτελεί έμπρακτη απόδειξη της ευρωπαϊκής προοπτικής των λαών τους. Είναι πολύ σημαντικό ότι, πλέον, και η Αλβανία και η Βοσνία-Ερζεγοβίνη πληρούν του όρους, τις προϋποθέσεις και τους δείκτες που απαιτούνται προκειμένου να απαλλαγούν από την υποχρέωση θεώρησης.
<P>
Θα ήθελα όμως να προσθέσω κάποια σημεία, σε όσα ειπώθηκαν, και να επιστήσω την προσοχή μας στις εξής τρεις παρατηρήσεις: πρώτον, χρειάζεται στο εξής να είμαστε ιδιαίτερα προσεκτικοί και αυστηροί όσον αφορά την τήρηση των υποχρεώσεων στον τομέα της παράνομης μετανάστευσης. Ειδικότερα, υπενθυμίζω ότι το 2009 τα χερσαία σύνορα της Ελλάδας με την Αλβανία και την Πρώην Γιουγκοσλαβική Δημοκρατία της Μακεδονίας αντιπροσώπευαν το μεγαλύτερο ποσοστό, δηλαδή το 34% των εντοπισμών, επί του συνόλου της Ευρωπαϊκής Ένωσης.
<P>
Δεύτερον, δεν πρέπει να αγνοήσουμε τις ανησυχίες όσον αφορά την ενδεχόμενη αύξηση του αριθμού των οικονομικών μεταναστών από αυτές τις χώρες προς τις χώρες της υπόλοιπης Ευρωπαϊκής Ένωσης. Για έναν επιπλέον δε λόγο: είναι ακόμη νωπή η εμπειρία από την αύξηση των αιτημάτων ασύλου πολιτών από την Πρώην Γιουγκοσλαβική Δημοκρατία της Μακεδονίας, τη Σερβία και το Μαυροβούνιο, εδώ στις Βρυξέλλες πριν από ένα χρόνο περίπου. Απαιτήθηκαν τότε - όπως ενθυμείσθε -ειδικοί χειρισμοί από την κυβέρνηση του Βελγίου, και αυτό, αμέσως μετά την άρση της υποχρέωσης της έκδοσης των θεωρήσεων.
<P>
Τέλος, χρειάζεται να απαντηθούν τα ερωτήματα που εκφράζουν ορισμένα κράτη μέλη και εδώ, η Προεδρία πρέπει να τηρήσει την υπόσχεσή της και να διοργανώσει συνάντηση εμπειρογνωμόνων προκειμένου να εξετασθούν εκείνα τα σημεία τα οποία ακόμη θεωρούνται από κάποια μέλη ως ανοικτά. Πρόκειται για εκκρεμότητες οι οποίες οφείλουν να διευθετηθούν προκειμένου η διαδικασία να προχωρήσει ομαλά.
<SPEAKER ID="186" NAME="Carlos Coelho" AFFILIATION="PPE">
(PT) Θα ξεκινήσω συγχαίροντας την κ. Fajon για την εξαιρετική της έκθεση και τη συνάδελφό μου, κ. Bildt που ήταν σκιώδης εισηγητής της Ομάδας του Ευρωπαϊκού Λαϊκού Κόμματος (Χριστιανοδημοκράτες) για το έργο που επιτέλεσε. Έχει ήδη υπενθυμισθεί ότι τον Νοέμβριο του 2009, όταν εμείς εγκρίναμε την απαλλαγή από την υποχρέωση θεώρησης για τη Σερβία, το Μαυροβούνιο και την Πρώην Γιουγκοσλαβική Δημοκρατία της Μακεδονίας, δεν ήμασταν σε θέση να το κάνουμε το ίδιο ούτε για την Αλβανία αλλά ούτε και για τη Βοσνία-Ερζεγοβίνη για τον πολύ απλό λόγο ότι αυτές δεν είχαν εκπληρώσει τα κριτήρια. Στην πραγματικότητα, η απαλλαγή από την υποχρέωση θεώρησης για την πρόσβαση στον χώρο Σένγκεν υπόκειται σε μια αυστηρή, κατά περίπτωση αξιολόγηση. " αξιολόγηση αυτή βασίζεται σε κριτήρια που έχουν σχέση με την ενίσχυση του κράτους δικαίου, της δημόσιας τάξης και ασφάλειας, ιδίως την καταπολέμηση του οργανωμένου εγκλήματος, της διαφθοράς και της λαθρομετανάστευσης· και με τις εξωτερικές σχέσεις της Ευρωπαϊκής Ένωσης με τις τρίτες χώρες. " αξιολόγηση αυτή λαμβάνει επίσης υπόψη τις επιπτώσεις για την περιφερειακή συνοχή και αμοιβαιότητα.
<P>
" πρόταση που κατέθεσε η Επιτροπή μας επιτρέπει να διαπιστώσουμε, βάσει των εκθέσεων αξιολόγησης, ότι αυτές οι δύο χώρες πληρούν πλέον την πλειονότητα των κριτηρίων για τη μετάταξή τους από το Παράρτημα I (γνωστό και ως "αρνητικός κατάλογος") στο Παράρτημα II (γνωστό και ως "θετικός κατάλογος"). Υπάρχει μόνο ένας πολύ περιορισμένος αριθμός κριτηρίων που βρίσκονται στο στάδιο της εκπλήρωσης και των οποίων η εφαρμογή παρακολουθείται από την Επιτροπή. Ελπίζουμε η διαδικασία αυτή να ολοκληρωθεί πολύ σύντομα.
<P>
Το Ευρωπαϊκό Κοινοβούλιο και το Συμβούλιο έχουν δεσμευθεί να λάβουν μια απόφαση το συντομότερο δυνατόν, αμέσως μόλις επιβεβαιωθεί ότι τα κριτήρια αυτά έχουν εκπληρωθεί. Τώρα τιμούμε αυτήν τη δέσμευση και ελπίζουμε ότι το ίδιο θα κάνει και το Συμβούλιο. Όπως είπε και η συνάδελφός μου, κ. Bildt, έφθασε η ώρα να στείλουμε ένα μήνυμα και να θέσουμε τέρμα στην απομόνωση. Ας ελπίσουμε ότι οι δύο αυτές χώρες θα είναι σε θέση να επωφεληθούν από αυτήν την απαλλαγή ακόμα και κατά την περίοδο των Χριστουγέννων. Μια τέτοια εξέλιξη θα ενίσχυε την πολιτική και οικονομική συνεργασία με αυτήν την περιοχή και θα χρησίμευε ως ένα μέσο εξάλειψης της αίσθησης απομόνωσης των ανθρώπων.
<SPEAKER ID="188" NAME="Lena Kolarska-Bobińska" AFFILIATION="PPE">
(PL) Κυρία Πρόεδρε, η άρση των συνόρων και η κατάρρευση των τειχών τα οποία αντιπροσωπεύουν οι περιορισμοί στη χορήγηση θεωρήσεων θα είναι μια πολύ ευτυχής στιγμή όχι μόνο για τους κατοίκους της Αλβανίας και της Βοσνίας-Ερζεγοβίνης, αλλά και για εμάς επίσης, τους κατοίκους της Ευρωπαϊκής Ένωσης, επειδή αυτό θα επιβεβαιώσει ότι είμαστε αξιόπιστοι σε ό,τι αφορά τις αξίες της εξωστρέφειας μας προς τους γείτονές μας. " εξέλιξη αυτή θα μας διασφαλίσει επίσης μια πιο ασφαλή γειτονιά.
<P>
Παράλληλα με την ικανοποίησή μας για το γεγονός ότι έχουν καταβληθεί πολύ σκληρές προσπάθειες για τη δυνατότητα πραγματοποίησης ταξιδιών χωρίς θεώρηση και για την κατάρρευση αυτών των τειχών για ένα τμήμα των Δυτικών Βαλκανίων, την ίδια στιγμή θα πρέπει να απευθύνουμε και ένα τεράστιο αίτημα και μια έκκληση προς την Ευρωπαϊκή Επιτροπή και την κ. Επίτροπο, καθώς επίσης και στους συναδέλφους μας: ας μην ξεχάσουμε τις χώρες της ανατολικής εταιρικής σχέσης, ας μην ξεχάσουμε, αυτήν τη φορά, την Ουκρανία, τη Μολδαβία και τη Γεωργία. Μας περιμένουν και άλλες προκλήσεις. Καθώς έχουμε πλέον φθάσει σε ένα στάδιο, ας σκεφθούμε το αμέσως επόμενο. Οι χώρες αυτές -η Ουκρανία, η Μολδαβία και η Γεωργία- δεν έχουν λάβει επίσημα οδικούς χάρτες, κάτι το οποίο έχουμε ήδη ζητήσει στην τρέχουσα κοινοβουλευτική περίοδο.
<P>
" Ευρωπαϊκή Ένωση ένοιωσε μια υποχρέωση απέναντι στα κράτη των Δυτικών Βαλκανίων, και θα πρέπει επίσης να νιώσει το ίδιο και για τους ανατολικούς εταίρους της και εταίρους μας. Και στις δύο περιπτώσεις η κατάσταση είναι παρεμφερής - μιλούμε για γείτονες που, πριν από όχι και τόσο πολύ καιρό, είχαν τη δυνατότητα να ταξιδεύουν ελεύθερα σε κάποιες χώρες της Ευρωπαϊκής Ένωσης. Τώρα, δυστυχώς, αυτοί είναι θύματα περιορισμών και πρόκειται κυρίως για νέους και σπουδαστές, επειδή η ελίτ μπορεί να βρει άκρη και θα ταξιδέψει όπως και να έχει. Ωστόσο, μιλάμε για το μέλλον της Ευρώπης, για φοιτητές και νέους εργαζόμενους. " ελευθέρωση του καθεστώτος θεωρήσεων δεν θα επηρεάσει μόνο τις ζωές αυτών των ανθρώπων αλλά και την ποιότητα της δημοκρατίας στις οικείες χώρες, με αποτέλεσμα την ενίσχυση των άμεσων γειτόνων μας και, ως εκ τούτου, την ενίσχυση της Ευρωπαϊκής Ένωσης. Για τον λόγο αυτόν, επαναλαμβάνω την έκκληση προς την Ευρωπαϊκή Επιτροπή και προς την κ. Επίτροπο να επιληφθούν αυτών των περαιτέρω προκλήσεων και να παρουσιάσουν έναν οδικό χάρτη για τις χώρες της ανατολικής εταιρικής σχέσης.
<SPEAKER ID="189" NAME="Eduard Kukan" AFFILIATION="PPE">
(EN) Κυρία Πρόεδρε, θα ήθελα να συγχαρώ τη Βοσνία-Ερζεγοβίνη και την Αλβανία για την εκπλήρωση των στόχων αναφοράς με στόχο ένα καθεστώς που θα απαλλάσσει τους πολίτες τους από την υποχρέωση θεώρησης. Θα ήθελα επίσης να συγχαρώ τη διακεκριμένη συνάδελφό μου, Tanja Fajon, για την αξιοθαύμαστη αφοσίωση και εργατικότητά της.
<P>
" ελεύθερη κυκλοφορία αποτελεί μία από τις πιο σημαντικές ελευθερίες στις οποίες ερείδεται η Ευρωπαϊκή Ένωση. Με ευχαριστεί το γεγονός ότι επεκτείνουμε αυτήν την αρχή για να συμπεριλάβουμε και τις γειτονικές χώρες της Νοτιοανατολικής Ευρώπης. Αυτό συνιστά ένα σημαντικό βήμα και μια θετική εξέλιξη στην πορεία τους προς την ένταξη στην ΕΕ.
<P>
Διαπίστωσα ιδίοις όμμασι τον θετικό αντίκτυπο της δυνατότητας πραγματοποίησης ταξιδιών χωρίς θεώρηση για τους πολίτες της Σερβίας, του Μαυροβουνίου και της Μακεδονίας πέρυσι. " δυνατότητα ελεύθερης μετακίνησης στην ΕΕ δεν είναι μόνο πρακτικό πλεονέκτημα, αλλά σε πολλές περιπτώσεις, έχει καταρρίψει και ψυχολογικούς φραγμούς και έχει επανασυνδέσει ανθρώπους. Αυτό απέδειξε επίσης ότι η αρχή της αναλογικότητας, την οποία χρησιμοποιεί η Ευρωπαϊκή Ένωση για την ελευθέρωση του καθεστώτος των θεωρήσεων, λειτούργησε ικανοποιητικά και είχε θετικά αποτελέσματα.
<P>
Ωστόσο η ΕΕ πρέπει επίσης να διατηρήσει την αξιοπιστία και την προσήλωσή της. Είναι σημαντικό να διασφαλισθεί ότι η εφαρμογή της ελευθέρωσης του καθεστώτος θεωρήσεων για την Αλβανία και τη Βοσνία-Ερζεγοβίνη δεν θα καθυστερήσει άλλο. Αυτό, όχι μόνο θα έχει θετικά αποτελέσματα για τους πολίτες αυτών των χωρών, αλλά επίσης θα ενισχύσει την αξιοπιστία της Ευρωπαϊκής Ένωσης.
<P>
Τέλος, προκειμένου να επέλθει περισσότερη σταθερότητα στην περιοχή, η πολιτική του ανοίγματος της ΕΕ προς τα Δυτικά Βαλκάνια δεν θα πρέπει να σταματήσει εδώ. Έτσι θα επικροτούσα, στο εγγύς μέλλον, μια στρατηγική και μια λύση για ένα καθεστώς χωρίς θεωρήσεις το οποίο θα μπορούσε να προταθεί στο Κοσσυφοπέδιο.
<SPEAKER ID="190" NAME="Cecilia Malmström" LANGUAGE="EN">
Κυρία Πρόεδρε, σας ευχαριστώ θερμά για την παρούσα συζήτηση. Στηρίζω σθεναρά την πρόταση της Επιτροπής για τη χορήγηση απαλλαγής από την υποχρέωση θεώρησης στους πολίτες της Βοσνίας και της Αλβανίας και νομίζω ότι αυτή είναι πάρα πολύ ωφέλιμη. Εύχομαι αύριο στην Ολομέλεια να υπερψηφιστεί από τη μεγάλη πλειοψηφία των βουλευτών και να στείλει ένα μήνυμα στους πολίτες των δύο αυτών χωρών ότι οι εκλεγμένοι βουλευτές του Ευρωπαϊκού Κοινοβουλίου στηρίζουν σθεναρά την επιθυμία τους να ταξιδεύουν πιο ελεύθερα στην Ευρωπαϊκή Ένωση.
<P>
Μπορώ να σας διαβεβαιώσω για άλλη μια φορά ότι οι στόχοι αναφοράς εκπληρώθηκαν. Παρακολουθούσαμε την κατάσταση από πολύ κοντά. Ασφαλώς θα συνεχίσουμε να επικοινωνούμε και να παρακολουθούμε την πρόοδο τους, αν και αυτοί έχουν ήδη εκπληρωθεί. Όλες οι χώρες πρέπει να τύχουν ίσης μεταχείρισης. Οι στόχοι αναφοράς είναι σαφείς και πολύ διαφανείς. " διαδικασία υπήρξε όσο το δυνατόν περισσότερο διαφανής.
<P>
Λίγα λόγια για το Κοσσυφοπέδιο προτού ολοκληρώσω. Το Κοσσυφοπέδιο δεν το ξεχνάμε. Το Κοσσυφοπέδιο είναι σίγουρα ένας πολύ σημαντικός εταίρος στη διαδικασία αυτή. Έχει σημειώσει πολύ μεγάλη πρόοδο αν και, προκειμένου να είναι αξιόπιστη, η Επιτροπή οφείλει να παρακολουθεί όλους τους στόχους αναφοράς και όλους τους όρους αν θέλουμε να περιβάλλουμε με αξιοπιστία και νομιμότητα τη συγκεκριμένη διαδικασία. Το Κοσσυφοπέδιο δεν είναι έτοιμο. Συνεργαζόμαστε με αυτούς. Ξέρω ότι καταβάλλονται σοβαρές προσπάθειες από κυβερνητικής πλευράς σχετικά με την επανεισδοχή και την επανένταξη των αναγκαστικά επαναπατρισθέντων. Πρέπει να γίνουν περισσότερα. Μόλις εκπληρωθούν αυτοί οι όροι, είμαστε φυσικά έτοιμοι να ξεκινήσουμε έναν επίσημο διάλογο μαζί τους για τις θεωρήσεις. Εν τω μεταξύ, μπορούμε μόνο να ενθαρρύνουμε τα κράτη μέλη να χρησιμοποιούν όλες τις διευκολύνσεις που παρέχει ο αναθεωρημένος κώδικας των θεωρήσεων όταν αυτά εξετάζουν τις αιτήσεις χορήγησης θεώρησης που υποβάλλονται από τους πολίτες του Κοσσυφοπεδίου.
<P>
Έτσι, κυρία εισηγήτρια, σας ευχαριστώ για αυτήν την πολύ εποικοδομητική και ενθαρρυντική συζήτηση και αναμένω ένα πολύ ηχηρό μήνυμα από την ψηφοφορία στην αυριανή Ολομέλεια.
<SPEAKER ID="191" NAME="Tanja Fajon" LANGUAGE="SL">
Με ευχαριστεί ιδιαίτερα το γεγονός ότι, με λίγες εξαιρέσεις που παραδέχθηκαν την προφανή τους άγνοια για την κατάσταση στα βαλκανικά κράτη, η συντριπτική πλειονότητα του Σώματος συμφωνεί ότι ήρθε η στιγμή να υποστηρίξουμε την κατάρρευση των τειχών θεώρησης στα Δυτικά Βαλκάνια.
<P>
Είναι αλήθεια, όπως ειπώθηκε επανειλημμένως, ότι οι εγκληματίες που έχουν χρήματα, έχουν ήδη βρει τρόπους να ταξιδεύουν, αλλά αύριο στο Ευρωπαϊκό Κοινοβούλιο θα αποφασίσουμε για το μέλλον των καθημερινών ανθρώπων και για την κινητικότητά τους, ιδίως των νέων και των σπουδαστών.
<P>
Υπάρχει μια ολόκληρη γενιά που έχει μεγαλώσει πίσω από τα τείχη των θεωρήσεων και, όπως είπαμε, το Κοσσυφοπέδιο παραμένει σοβαρό πρόβλημα. Πρέπει να βρούμε μια λύση για αυτούς τους ανθρώπους το συντομότερο δυνατόν, διότι η απομόνωση και η απογοήτευσή τους λογικά θα αυξηθεί. Κυρία Επίτροπε, χρειαζόμαστε σαφείς κατευθυντήριες γραμμές για να κατευθύνουμε το έργο των αρχών του Κοσσυφοπεδίου.
<P>
Κάτι άλλο που θα ήθελα να πω είναι ότι σήμερα, οι πολίτες στην Αλβανία και στη Βοσνία-Ερζεγοβίνη γνωρίζουν πολλά περισσότερα από ό,τι στο παρελθόν χάρη στην εκτεταμένη εκστρατεία ενημέρωσης που διοργανώσαμε. Τώρα ξέρουν τι σημαίνει ελευθέρωση του καθεστώτος θεωρήσεων, ξέρουν ότι με την κατάργηση των θεωρήσεών τους στην Ευρωπαϊκή Ένωση, δεν χαρίζουμε θέσεις εργασίας ή δικαιώματα ασύλου ή ιθαγένειας ή ό,τι άλλο. Εκείνο που τους προσφέρουμε ωστόσο είναι το θεμελιώδες δικαίωμα κάθε ευρωπαίου πολίτη, το δικαίωμα να ταξιδεύουν ελεύθερα. Για τους πολίτες της Βοσνίας-Ερζεγοβίνης και της Αλβανίας, και για τους πολίτες των Δυτικών Βαλκανίων γενικότερα, αυτό θα είναι ένα μεγάλο και σημαντικό βήμα στην πορεία τους προς την Ευρωπαϊκή Ένωση.
<P>
Κλείνοντας, θα ήθελα να πω ότι αυτό που θα κάνουμε αύριο και αυτό που κάναμε τον περασμένο Νοέμβριο έχει σημασία για όλους μας, για την ενίσχυση της οικονομικής και πολιτικής συνεργασίας, όχι μόνο στην περιοχή αλλά και στην Ευρωπαϊκή Ένωση επίσης. Ειδικότερα όμως αυτό θα έχει σημασία για τις σχέσεις μεταξύ των λαών που ζουν, τολμώ να πω, λίγα μόνο χιλιόμετρα μακριά μας. Το μήνυμα που θα στείλουμε είναι ότι εμείς είμαστε σοβαροί και ότι αυτοί έχουν ένα σαφές ευρωπαϊκό μέλλον. Οι πολίτες της Αλβανίας και της Βοσνίας-Ερζεγοβίνης το περιμένουν αυτό από εμάς. Νομίζω ότι αυτό είναι το μήνυμα που θα περιμένουν να ακούσουν αύριο από εμάς.
<SPEAKER ID="192" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, όπως έχει προγραμματιστεί.
<P>
Γραπτές δηλώσεις (άρθρο 149 του Κανονισμού)
<SPEAKER ID="989" NAME="Elena Băsescu" LANGUAGE="RO">
Εγώ στηρίζω την κοινοτική πρωτοβουλία ελευθέρωσης των θεωρήσεων για τη Βοσνία-Ερζεγοβίνη και την Αλβανία. Θα ήθελα να επωφεληθώ αυτής της ευκαιρίας και να θέσω το ζήτημα της ελευθέρωσης των θεωρήσεων για τη Δημοκρατία της Μολδαβίας, μιας χώρας που έχει σημειώσει αξιοσημείωτη πρόοδο στο πλαίσιο της ανατολικής εταιρικής σχέσης. Όπως ακριβώς η Αλβανία και η Βοσνία-Ερζεγοβίνη, έτσι και η Δημοκρατία της Μολδαβίας κατέβαλε σημαντικές προσπάθειες το περασμένο έτος για να πετύχει ένα καθεστώς απαλλαγής από την υποχρέωση θεώρησης. " κυβέρνηση έχει ήδη ξεκινήσει να λαμβάνει τα μέτρα που ζήτησε η ΕΕ από τις χώρες των Δυτικών Βαλκανίων στο πλαίσιο των οδικών χαρτών, προωθώντας μιας πολιτική "προκαταρκτικής εφαρμογής". Τα πρώτα μέτρα προς αυτήν την κατεύθυνση περιελάμβαναν τη θέσπιση του νόμου περί αλλοδαπών και προκαταρκτικές εργασίες για τον καθορισμό της έννοιας της ολοκληρωμένης διαχείρισης των συνόρων.
<P>
Λήφθηκε επίσης η απόφαση για έκδοση βιομετρικών μόνο διαβατηρίων και επικυρώθηκε το Καταστατικό της Ρώμης του Διεθνούς Ποινικού Δικαστηρίου. Το εμπόδιο της θεώρησης αμαυρώνει σημαντικά την εικόνα της ΕΕ στη Δημοκρατία της Μολδαβίας. " πρώτη ενέργεια στην οποία θα πρέπει να προβεί η Ευρωπαϊκή Ένωση για να το διορθώσει αυτό είναι να καταρτίσει, το συντομότερο δυνατό, έναν οδικό χάρτη για ένα καθεστώς απαλλαγής από την υποχρέωση θεώρησης. Στο πλαίσιο των επικείμενων εκλογών, το μέτρο αυτό θα έστελνε ένα ισχυρό μήνυμα στήριξης των φιλοευρωπαϊκών δυνάμεων σε αυτήν τη χώρα.
<SPEAKER ID="193" NAME="George Becali" LANGUAGE="RO">
Συμφωνώ με τη θέση της εισηγήτριας όταν αυτή λέει ότι η διαδικασία της επανένωσης της Ευρώπης ως ηπείρου θα ολοκληρωθεί μόνο όταν όλοι οι Ευρωπαίοι θα μπορούν να ταξιδεύουν ελεύθερα στην Ευρωπαϊκή Ένωση. " συζήτηση για τα Δυτικά Βαλκάνια και ιδιαίτερα, για τα προβλήματα της Αλβανίας και την πρόοδο που επιτρέπει στην Ευρωπαϊκή Ένωση να άρει τις απαιτήσεις των θεωρήσεων για τους πολίτες που ταξιδεύουν στο εσωτερικό της ΕΕ μου αγγίζει ευαίσθητες χορδές. Μέρος της οικογένειάς μου κατάγεται από την Αλβανία. Πριν από έναν χρόνο, χαιρέτησα την έγκριση του ίδιου μέτρου που αφορούσε τη Μακεδονία, το Μαυροβούνιο και τη Σερβία. Θα ψηφίσω με πλήρη βεβαιότητα για το πραγματικό δικαίωμα της ελεύθερης κυκλοφορίας των ευρωπαίων πολιτών από την Αλβανία και τη Βοσνία-Ερζεγοβίνη. Γνωρίζουμε όλοι μας πόσο σκληροί ήταν οι πόλεμοι που οδήγησαν στη διάλυση της Γιουγκοσλαβίας και διαμέλισαν αυτήν την περιοχή. Ξέρουμε επίσης ότι οι νέοι σε αυτήν την περιοχή δυσκολεύονται πολύ να αντέξουν την απομόνωση από μια ευημερούσα ΕΕ. Ο ρόλος μας είναι να τους ενθαρρύνουμε. Το δικαίωμα πραγματοποίησης ταξιδιών χωρίς θεώρηση θα συμβάλλει προς αυτήν την κατεύθυνση.
<SPEAKER ID="194" NAME="Kinga Göncz" LANGUAGE="HU">
Το Ευρωπαϊκό Κοινοβούλιο μπορεί για άλλη μια φορά να εκφράσει τη στήριξή του στη διαδικασία κάλυψης της υστέρησής και προσχώρησης στην ΕΕ των χωρών των Δυτικών Βαλκανίων. Θεωρώ ιδιαίτερα σημαντικό που η ελευθέρωση του καθεστώτος θεωρήσεων για τους πολίτες της Αλβανίας και της Βοσνίας-Ερζεγοβίνης σημαίνει ουσιαστικά ότι όλοι σχεδόν οι πολίτες της πρώην Γιουγκοσλαβίας θα έχουν τη δυνατότητα να πραγματοποιούν ταξίδια χωρίς θεώρηση στην Ευρωπαϊκή Ένωση. Ούτε η χορήγηση της δυνατότητας πραγματοποίησης ταξιδιών χωρίς θεώρηση, ούτε και η ένταξη μπορεί να περιλαμβάνει άλλους όρους από αυτούς της εκπλήρωσης των κριτηρίων. Και οι δύο χώρες συμμορφώθηκαν με τους αυστηρούς όρους που επιβλήθηκαν στα εσωτερικά και δικαστικά τους όργανα, και απέδειξαν ότι είναι έτοιμες και ικανές να αντεπεξέλθουν στις διάφορες προσδοκίες που έχουν δημιουργήσει. Οι εμπειρογνώμονες της ΕΕ που έχουν διενεργήσει επιτόπιες επιθεωρήσεις διαπίστωσαν επίσης ότι οι κίνδυνοι κατά της ασφάλειας μπορούν να εξαλειφθούν. Είναι απαράδεκτο για τις κυβερνήσεις να επιτρέπουν οι ενέργειές τους να επηρεάζονται από παράγοντες εσωτερικής πολιτικής και όχι από μια αμερόληπτη αξιολόγηση της εκπλήρωσης των κριτηρίων επιλεξιμότητας. " χορήγηση της δυνατότητας πραγματοποίησης ταξιδιών χωρίς θεώρηση μεταφέρει επίσης στις ενδιαφερόμενες χώρες το μήνυμα ότι αυτές μπορούν να υπερπηδούν τα εμπόδια με επιτυχία αν οι προετοιμασίες τους υποστηρίζονται από πολιτικές συμφωνίες. Με μεγάλη ικανοποίηση έμαθα ότι οι πολιτικές δυνάμεις στην Αλβανία και τη Βοσνία-Ερζεγοβίνη ένωσαν τις δυνάμεις τους για να πετύχουν αυτόν τον στόχο. Εύχομαι ειλικρινά η δυνατότητα ένταξης στην ΕΕ, η οποία φαίνεται από απτά αποτελέσματα όπως αυτά που επετεύχθησαν σημέρα, να επισπεύσει τη διαδικασία κάλυψης της υστέρησής τους και να συμβάλει στην ανάσχεση των διχαστικών, εθνικιστικών προσπαθειών που το μόνο που μπορούν να πετύχουν είναι να παρακωλύσουν τη διαδικασία.
<SPEAKER ID="195" NAME="Andreas Mölzer" LANGUAGE="DE">
Ύστερα από την περισινή ελευθέρωση του καθεστώτος θεωρήσεων διαπιστώσαμε ότι πολλοί εξισώνουν τη δυνατότητα πραγματοποίησης ταξιδιών χωρίς θεώρηση με την παραχώρηση "λευκής επιταγής" προς αυτούς. Πάρα πολλοί πολίτες χρησιμοποίησαν τους πιο φιλελεύθερους όρους χορήγησης θεώρησης για να ταξιδέψουν στην Ευρωπαϊκή 'Ενωση. Πόσοι από αυτούς επέστρεψαν τελικά στις πατρίδες τους μετά τη λήξη της περιόδου διαμονής που τους είχε χορηγηθεί, παραμένει άγνωστο. Για εμάς, είναι προφανές ότι η ελευθέρωση του καθεστώτος θεωρήσεων δεν αφορά θέσεις εργασίας ούτε το δικαίωμα διαμονής, αλλά αυτό δεν φαίνεται να είναι σαφές για τους εν λόγω πολίτες. Το Κοσσυφοπέδιο, ειδικότερα, αντιπροσωπεύει ένα σοβαρό πρόβλημα για εμάς στο πλαίσιο αυτό. " ΕΕ δεν κατάφερε ποτέ να αποφασίσει τι θεωρεί πιο σημαντικό ή τι νομίζει ότι είναι σωστό και ενδεδειγμένο -η εδαφική ακεραιότητα ή το δικαίωμα της αυτοδιάθεσης των λαών- και επειδή για πάρα πολύ καιρό αγνοούσαμε το πρόβλημα των πολυεθνικών κρατών, βρισκόμαστε τώρα αντιμέτωποι με ένα διχοτομημένο βαλκανικό κράτος.
<P>
Οι υπολογισμοί για την ανακοπή της παράνομης εισόδου στην ΕΕ μέσω μιας συμφωνίας επανεισδοχής είναι μάταιοι όταν συνεχίζεται να γίνεται κατάχρηση της ελευθέρωσης του καθεστώτος θεωρήσεων. Αυτό πρέπει επιτέλους να σταματήσει. " σημασία των κανόνων θεώρησης αποδεικνύεται επίσης από το γεγονός ότι η Άγκυρα φαίνεται επιτέλους έτοιμη να υπογράψει τη συμφωνία επανεισδοχής με αντάλλαγμα την ελευθέρωση του καθεστώτος θεωρήσεων για τους τούρκους επιχειρηματίες. Τέτοιες συμφωνίες χρειάζονται για τις υποψήφιες προς ένταξη χώρες στην ΕΕ. Σε συνδυασμό με τη μη εκπληρωθείσα συμφωνία τελωνειακής ένωσης, το γεγονός αυτό δείχνει πόσο ανέτοιμη για ένταξη είναι η Τουρκία και αποτελεί ένα ακόμα χαστούκι προς την Ευρωπαϊκή Ένωση. Ας σταματήσουν επιτέλους οι διαπραγματεύσεις. Ο στόχος αντ'αυτού θα πρέπει να είναι η σύναψη μιας προνομιακής εταιρικής σχέσης.
<SPEAKER ID="196" NAME="Siiri Oviir" LANGUAGE="ET">
Ένα καθεστώς απαλλαγής από την υποχρέωση θεώρησης έχει μεγάλη σημασία για τις καθημερινές ζωές των ανθρώπων καθώς αυτό ενισχύει τις επαφές των ανθρώπων και συμβάλλει στην υλοποίηση της ιδέας της ελεύθερης κυκλοφορίας, η οποία αποτελεί ένα από τα θεμελιώδη δικαιώματα στην Ευρώπη. Ήδη, στο πλαίσιο του σχεδίου δράσης της Θεσσαλονίκης, η Ευρωπαϊκή Ένωση εξέφρασε την πολιτική επιθυμία να καταργήσει την απαίτηση έκδοσης θεωρήσεων σύντομης διάρκειας για τους πολίτες όλων των χωρών των Δυτικών Βαλκανίων Το γεγονός ότι τελικά, στο εγγύς μέλλον, η Ευρωπαϊκή Ένωση θα δώσει στη Βοσνία-Ερζεγοβίνη και την Αλβανία, όπως επίσης και στους πολίτες της Πρώην Γιουγκοσλαβικής Δημοκρατίας της Μακεδονίας, του Μαυροβουνίου και της Σερβίας, τη δυνατότητα να ταξιδεύουν ελεύθερα χωρίς θεώρηση θα περιορίσει τον κίνδυνο αύξησης της εθνοτικής και πολιτικής αστάθειας, θα ενισχύσει την πολιτική και οικονομική συνεργασία στην περιοχή, θα αυξήσει τη λαϊκή στήριξη προς την Ευρωπαϊκή Ένωση και θα βελτιώσει τις προοπτικές για ευρωπαϊκή ολοκλήρωση. Την ίδια στιγμή, αυτό θα διευρύνει τους ορίζοντες των ανθρώπων και θα εξαλείψει τις αντιευρωπαϊκές και εξτρεμιστικές δυνάμεις. Ωστόσο με δυσαρεστεί ένα γεγονός, και αυτό δεν είναι άλλο από το Κοσσυφοπέδιο το οποίο εξαίρεσαν τα κράτη μέλη, λόγω ιδιωτικών διαφορών, από την κατάργηση των απαιτήσεων θεώρησης που επιβάλλονται στους πολίτες των χωρών των Δυτικών Βαλκανίων. Δεν πρέπει να τιμωρήσουμε το Κοσσυφοπέδιο για ιδιωτικές διαφορές μεταξύ κατοίκων των κρατών μελών, αλλά η Ευρωπαϊκή Επιτροπή και το Συμβούλιο θα πρέπει να προβούν σε ενέργειες γρήγορα προκειμένου να συμπεριλάβουν το Κοσσυφοπέδιο στη διαδικασία κατάργησης των απαιτήσεων θεώρησης, κάτι το οποίο θα ενθάρρυνε τα κρατικά και κυβερνητικά όργανα και τους πολιτικούς του Κοσσυφοπεδίου να υλοποιήσουν τις απαραίτητες διαρθρωτικές μεταρρυθμίσεις και θα ενίσχυε την πολιτική και οικονομική συνεργασία με την Ευρωπαϊκή Ένωση.

<CHAPTER ID="007">
Υποδοχή
<SPEAKER ID="099" NAME="Πρόεδρος">
Συνάδελφοι, θα ήθελα στο σημείο αυτό να προβώ σε μια ανακοίνωση, η οποία είναι μάλλον απολύτως ενδεδειγμένη, καθώς μόλις ψηφίσαμε επί της έκθεσής μας σχετικά με τη στρατηγική του 2009 για τη διεύρυνση.
<P>
Είμαι στην πολύ ευχάριστη θέση να σας πληροφορήσω ότι έχουμε σήμερα κοντά μας μια αντιπροσωπεία μελών του κροατικού κοινοβουλίου, του Sabor.
<P>
(Χειροκροτήματα)
<P>
Επικεφαλής τους είναι ο κ. Mario Zubović, ο οποίος μόλις ολοκλήρωσε τη δέκατη συνεδρίαση της Μεικτής Κοινοβουλευτικής Επιτροπής ΕΕ-Κροατίας.
<P>
Αγαπητά μέλη του Sabor, σας καλωσορίζουμε στο Ευρωπαϊκό Κοινοβούλιο στο Στρασβούργο. Όπως μπορείτε να διαπιστώσετε, συζητήσαμε για τη διεύρυνση αυτήν την εβδομάδα και θέλουμε η Κροατία να ενταχθεί στην Ευρωπαϊκή Ένωση το συντομότερο δυνατόν.
<P>
(Χειροκροτήματα)
<P>
Ασφαλώς, βρίσκεστε ενώπιον των τελευταίων και πιο απαιτητικών γύρων των διαπραγματεύσεων και σας προτρέπουμε θερμά να εντείνετε τις προσπάθειες προετοιμασίας σας.
<P>
Αγαπητοί συνάδελφοι, ανυπομονούμε να καλωσορίσουμε λίαν συντόμως τους Κροάτες παρατηρητές στο Ευρωπαϊκό Κοινοβούλιο και ευελπιστούμε να μοιραστούμε μαζί σας τα έδρανα αυτού του Σώματος κατά τη διάρκεια της παρούσας κοινοβουλευτικής περιόδου.
<P>
Ευχαριστούμε πολύ για τη σημερινή σας επίσκεψη εδώ.

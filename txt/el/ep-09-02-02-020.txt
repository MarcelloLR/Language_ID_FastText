<CHAPTER ID="020">
Απαγόρευση των διακρίσεων βάσει φύλου και αλληλεγγύη μεταξύ των γενεών (σύντομη παρουσίαση) 
<SPEAKER ID="198" NAME="Πρόεδρος">
- Το επόμενο στοιχείο είναι μια σύντομη παρουσίαση της έκθεσης της κ. Záborská, εξ ονόματος της Επιτροπής για τα Δικαιώματα των Γυναικών και την Ισότητα των Φύλων, σχετικά με την απαγόρευση των διακρίσεων βάσει του φύλου και της αλληλεγγύης μεταξύ των γενεών.
<SPEAKER ID="199" NAME="Anna Záborská" LANGUAGE="SK">
Επιτρέψτε μου κατ' αρχήν να ευχαριστήσω όλους εσάς τους συναδέλφους μου για τη βοήθεια που μου προσφέρατε στην εκπόνηση αυτής της έκθεσης που είναι προϊόν προσωπικής μου πρωτοβουλίας. " ψηφοφορία στην Επιτροπή για τα Δικαιώματα των Γυναικών και την Ισότητα των Φύλων ήταν αποτέλεσμα ποικιλόμορφων συζητήσεων και συμβιβασμών.
<P>
Οι άνδρες και οι γυναίκες που σήμερα εμπλέκονται στην ίδρυση δικτύων αλληλεγγύης μεταξύ των γενεών αξίζουν την αναγνώριση μας. " αποφασιστικότητά τους αποτελεί σημαντική συμβολή για τον εθνικό και τον ευρωπαϊκό πλούτο, καθώς και για το κοινό καλό. Δυστυχώς, αυτή η συμβολή δε συμπεριλαμβάνεται στις εθνικές στατιστικές και στους λογαριασμούς. Αυτός είναι ο λόγος για τον οποίο άνδρες και γυναίκες εκτίθενται σε συγκαλυμμένες μορφές διάκρισης. Γυναίκες και άνδρες έχουν το δικαίωμα να επιλέξουν ελεύθερα τον τομέα δραστηριοτήτων που θα είναι κατάλληλος και επαρκής για αυτούς. Υποχρέωση της κοινωνίας είναι να εγγυηθεί αυτήν την ελευθερία επιλογής και να μην προβαίνει σε διακρίσεις έναντι οποιασδήποτε δραστηριότητας εφόσον δεν εμπίπτει στο σύνηθες αντικείμενο της επίσημης αγοράς εργασίας.
<P>
Αυτή είναι μια σύντομη περίληψη της έκθεσης που εκπονήθηκε με δική μου πρωτοβουλία για την κατάργηση των διακρίσεων βάσει φύλου και για την αλληλεγγύη μεταξύ των γενεών. Το αντικείμενο αυτής της έκθεσης βρίσκεται στο επίκεντρο των συζητήσεων σχετικά με το μέλλον της Ευρώπης και της απασχόλησης στα κράτη μέλη που την απαρτίζουν. Παρόλο που πρόκειται για μια μάλλον τεχνική έκθεση, έχει επίσης ανθρώπινη διάσταση. Αφορά όλους εμάς που οι ζωές τους εμπλέκονται σε δίκτυα ευρύτερων ή στενότερων οικογενειακών και κοινωνικών σχέσεων. Το να περιορίζεται η έννοια της αλληλεγγύης μεταξύ των γενεών απλά στη φροντίδα των παιδιών, αποτελεί εσφαλμένη ερμηνεία της έννοιας. " αλληλεγγύη μεταξύ των γενεών αφορά επίσης στην ευθύνη απέναντι στους γονείς μας, στα πιο ηλικιωμένα άτομα, καθώς και στη φροντίδα των προστατευόμενων μελών.
<P>
" αλληλεγγύη μεταξύ των γενεών αφορά επίσης στην εκπαίδευση των πολιτών όσον αφορά στο σεβασμό της ζωής, της ανθρώπινης αξιοπρέπειας και της περιβαλλοντικής προστασίας. Είναι πρωταρχικά ζήτημα κοινωνικής δικαιοσύνης. Είναι η βάση για το μέλλον της Ευρώπης και κοινό αγαθό για όλους τους κατοίκους της. Οι υπεύθυνοι διαχείρισης ανθρώπινων πόρων συμφωνούν ότι οι ανθρώπινες ικανότητες μπορούν να συγκριθούν με πανεπιστημιακά πτυχία. Είναι επομένως απαραίτητο να εκτιμήσουμε αυτές τις ικανότητες με σαφήνεια και πρακτικότητα.
<P>
" Ευρωπαϊκή Ένωση πρέπει να δημιουργήσει ένα πολιτικό πλαίσιο προκειμένου να επιτύχει αυτόν το στόχο. Οι γυναίκες είναι οι πρώτες που συμβάλλουν στην αλληλεγγύη μεταξύ των γενεών, συμμετέχοντας έτσι στη δημιουργία των κοινωνικών σχέσεων. Για αυτόν το λόγο αυτή η έκθεση αφιερώνεται κυρίως σε αυτές. Οι οικονομολόγοι χρησιμοποιούν μαθηματικά μοντέλα για να τονίσουν την αξία των οικιακών εργασιών. Μακροχρόνια έρευνα που πραγματοποιήθηκε από οικονομολόγους και από δημογράφους υποδηλώνει ότι η συμβολή των γυναικών στο ακαθάριστο εθνικό προϊόν θα ήταν ακόμη μεγαλύτερη εάν συνυπολογιζόταν η εργασία για την οποία δεν αμείβονται. Εάν αγνοήσουμε αυτό το δεδομένο παραμένουμε προσκολλημένοι σε ξεπερασμένες ιδέες. Πρέπει να ευελπιστούμε ότι θα δημιουργηθούν οι συνθήκες που θα επιτρέψουν τόσο στους άνδρες όσο και στις γυναίκες να συμβάλλουν στην αλληλεγγύη μεταξύ των γενεών ανεξαρτήτως της κοινωνικής τους κατάστασης.
<P>
" Ευρωπαϊκή Ένωση πρέπει να αναλάβει δράση, εάν είναι πραγματικά σκοπός της η μη διάκριση και η ισότητα των ευκαιριών. " πολιτική μου ομάδα, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, με υπερηφάνια τάχθηκε υπέρ μιας πολιτικής μη διακρίσεων, η οποία επιδιώκει το γενικό καλό και σέβεται τα διαφορετικά χαρακτηριστικά και την αλληλοσυμπληρούμενη φύση ανδρών και γυναικών. Κυρίες και κύριοι, θα ήθελα επίσης να τονίσω ότι αυτή η έκθεση είναι το αποτέλεσμα εκτεταμένων διαβουλεύσεων με πολυάριθμους μη κυβερνητικούς οργανισμούς για τα δικαιώματα των γυναικών. Στην έκθεσή μου, έλαβα επίσης υπόψη τις απόψεις τριών εκ των Διακομματικών Ομάδων του Ευρωπαϊκού Κοινοβουλίου: της ATD Quart Monde, της Διακομματικής Ομάδας για την Οικογένεια και την Προστασία του Παιδιού και της Διακομματικής Ομάδας για Επισκέπτες Υγείας. " Επιτροπή Δικαιωμάτων των Γυναικών και Ισότητας των Φύλων υιοθέτησε αυτήν την έκθεση ομόφωνα. Κυρίες και κύριοι, θα ήθελα να σας προσκαλέσω να επιτρέψετε να συνεχιστεί αυτή η συνεργασία και να ψηφίσετε αύριο υπέρ της πρότασης ψηφίσματος της Επιτροπής FEMM.
<SPEAKER ID="200" NAME="Viviane Reding">
Μέλος της Επιτροπής. - Κύριε Πρόεδρε, θεωρώ ότι το έργο της κ. Záborská είναι πολύ σημαντικό επειδή το θέμα με το οποίο ασχολείται είναι ύψιστης σημασίας για την κοινωνία μας.
<P>
Το ερώτημα της κηδεμονίας θα καταστεί όλο και πιο σημαντικό στο μέλλον εξαιτίας της δημογραφικής γήρανσης αλλά και εξαιτίας της ανισότητας μεταξύ ανδρών και γυναικών, καθώς η φροντίδα των παιδιών και των προστατευόμενων μελών εξακολουθεί να είναι κατά κύριο λόγο μέλημα των γυναικών.
<P>
Συνεπώς, πρέπει να υλοποιήσουμε μέτρα που να βοηθούν τις γυναίκες να εισχωρούν ή να παραμένουν στην αγορά εργασίας, βελτιώνοντας, ιδιαιτέρως, τις οικογενειακές συνθήκες που θα διευκολύνουν την επίτευξη ισορροπίας μεταξύ της επαγγελματικής και της ιδιωτικής ζωής.
<P>
Όσον αφορά συγκεκριμένα στην κατάσταση αναφορικά με την επιμέλεια των προστατευόμενων μελών, η Επιτροπή έχει ήδη θέσει προς συζήτηση τις ενέργειες που πρέπει να γίνουν. " γονική άδεια που λαμβάνεται για σκοπούς φροντίδας των κηδεμονευόμενων μελών της οικογένειας, ελήφθη υπόψην κατά τη διαβούλευση των Ευρωπαίων κοινωνικών εταίρων για το θέμα της συμφιλίωσης μεταξύ εργασίας, ιδιωτικής και οικογενειακής ζωής. " Επιτροπή εξετάζει επίσης την ποιότητα των υπηρεσιών που προσφέρονται σε ηλικιωμένους εξαρτώμενους ανθρώπους για θεραπεία παθήσεων, καθώς και τα μέτρα που θα μπορούσαν να ληφθούν σε ευρωπαϊκό επίπεδο, σε συνεργασία με τα κράτη μέλη, για την επιτάχυνση της ανάπτυξης και τον εκσυγχρονισμό των υποδομών και των υπηρεσιών.
<P>
" πολιτική συνοχής της ΕΕ, μέσω του Ευρωπαϊκού Κοινωνικού Ταμείου, θα εξακολουθήσει να συγχρηματοδοτεί πρωτοβουλίες σε εθνικό και τοπικό επίπεδο. " ανοιχτή μέθοδος συντονισμού στο πεδίο της κοινωνικής προστασίας και της κοινωνικής ένταξης αποδίδει ιδιαίτερη σημασία στον εκσυγχρονισμό των συνταξιοδοτικών προγραμμάτων .
<P>
Ασχολούμαστε με αυτό το θέμα και πραγματικά ανυπομονούμε να αποκτήσουμε πολύ στενή συνεργασία με τους κοινοβουλευτικούς εκπροσώπους. Θα θέλαμε να συγχαρούμε το Κοινοβούλιο για το πολύ σπουδαίο έργο του.
<SPEAKER ID="201" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύριε Πρόεδρε, ήθελα να παρατηρήσω ότι, σε αυτή την έκθεση που ψηφίστηκε με απόλυτη πλειοψηφία στην Επιτροπή Γυναικών, υπάρχει και ένα εναλλακτικό ψήφισμα που έχουν καταθέσει ορισμένοι συνάδελφοι. Εμείς θα κληθούμε αύριο να ψηφίσουμε επιλέγοντας ανάμεσα στο ψήφισμα των συναδέλφων και στο ψήφισμα που έχει καταθέσει μια επιτροπή του Κοινοβουλίου. Το ένα καταρρίπτει το άλλο. Δεν μπορούμε να μιλήσουμε για αυτό το εναλλακτικό ψήφισμα στην Ολομέλεια, ούτε μπορούμε να ακούσουμε τους συναδέλφους που το έχουν καταθέσει, αλλά ούτε και να εκφέρουμε γνώμη πάνω σε αυτό. Είναι μια ατέλεια του νέου κανονισμού που πρέπει να λάβετε υπόψη.
<SPEAKER ID="202" NAME="Πρόεδρος">
- Ναι, κ. Παναγιωτοπούλου-Κασσιώτου, ότι δήλωσα νωρίτερα στην κ. Doyle ισχύει και σε αυτήν την περίπτωση. Θέτουμε σε εφαρμογή το Άρθρο 45 του Κανονισμού το οποίο, ουσιαστικά, θέτει πολύ αυστηρά πλαίσια όσον αφορά στο χρόνο που έχουμε στη διάθεσή μας για συνομιλία, εφόσον μόνο ο εισηγητής μπορεί να λάβει το λόγο.
<P>
Συνεχίζουμε μετά από τη Διάσκεψη των Προέδρων, που αποφάσισε ότι αυτό το θέμα υπόκειται στο συγκεκριμένο Κανονισμό. Σίγουρα οι Κανονισμοί μας πρέπει να εξελιχτούν για να μας επιτρέψουν μεγαλύτερη ευελιξία και γονιμότερες συζητήσεις, αλλά, καθώς αντιλαμβάνεστε, δε θα είμαι εγώ που θα τροποποιήσω αυτούς τους Κανονισμούς απόψε. Αφού είπαμε και αυτό, το σχόλιο σας προφανώς καταχωρήθηκε.
<P>
Το θέμα έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="203" NAME="Corina Creţu  " AFFILIATION="PSE">
γραπτώς. - (RO) " διάκριση με βάση το φύλο εξακολουθεί, δυστυχώς, να είναι μια υπαρκτή πραγματικότητα ακόμα και για τα κράτη μέλη της Ευρωπαϊκής Ένωσης. Αυτό το γεγονός δεν ισχύει μόνο για τον ιδιωτικό τομέα, όπου τα εννιά από τα δέκα μέλη των διοικητικών συμβουλίων στις μεγάλες εταιρείες είναι άνδρες, αλλά και στο δημόσιο τομέα, όπου οι γυναίκες επίσης εκπροσωπούνται ελλιπώς.
<P>
Ωστόσο, η Στρατηγική της Λισσαβόνας σκοπό έχει να διασφαλίσει ότι το 60% των γυναικών που μπορούν να εργαστούν βρίσκονται ήδη στην αγορά εργασίας. Πέραν τούτου, δεν πρέπει να ξεχνάμε ότι μια από τις μεγαλύτερες προκλήσεις για την Ευρώπη μεσοπρόθεσμα και μακροπρόθεσμα είναι το δημογραφικό πρόβλημα. " Ευρωπαϊκή Ένωση αντιμετωπίζει τη μεγαλύτερη άνοδο του μέσου όρου ηλικίας του πληθυσμού της σε σύγκριση με τις άλλες περιοχές του κόσμου, ταυτόχρονα με μια αύξηση πληθυσμού μόλις της τάξης του 0,4%, το οποίο σημαίνει ότι η Ευρωπαϊκή Ένωση θα χρειαστεί, ταυτόχρονα, να αντιμετωπίσει μια μείωση του ικανού για εργασία πληθυσμού και ένα γηράσκοντα πληθυσμό.
<P>
Επομένως, η επιλογή μεταξύ καριέρας και δημιουργίας οικογένειας δεν πρέπει να είναι οριστική ή αναγκαστική και πρέπει να υπάρχει δυνατότητα εξισορρόπησης αυτών των δύο πτυχών της ζωής.
<SPEAKER ID="204" NAME="Daniel Petru Funeriu  " LANGUAGE="RO">
Μία από τις βασικές αξίες της Ευρωπαϊκής Ένωσης είναι η εξάλειψη κάθε μορφής διάκρισης. Εκτός από την εξάλειψη της διάκρισης, και εκείνης που εντοπίζεται μεταξύ ανδρών και γυναικών, καλούμαστε να λάβουμε προληπτικά μέτρα που θα ενθαρρύνουν τις γυναίκες να συμμετέχουν στο στοίβο της επαγγελματικής καριέρας. Ένας από τους τομείς όπου οι γυναίκες εκπροσωπούνται ελλιπώς κατά κόρον, είναι ο τομέας της επιστημονικής έρευνας. Επιπλέον, η εκπροσώπησή τους είναι ελλιπής, όχι μόνο όσον αφορά στα αριθμητικά στοιχεία, αλλά επίσης και στη διοικητική ιεραρχία: όσο υψηλότερο είναι το επίπεδο της ιεραρχίας, τόσο μειώνεται η αναλογία των γυναικών.
<P>
Κατ' αυτόν τον τρόπο, η ίδια η κοινωνία επιλέγει να στερηθεί των δημιουργικών δυνατοτήτων ενός σημαντικού τμήματος του πληθυσμού. " ιδιαίτερα ανταγωνιστική φύση του τομέα της έρευνας, η ενυπάρχουσα γεωγραφική κινητικότητα, που σχετίζεται με το επιστημονικό έργο, καθώς και η δημιουργία καριέρας σε σχετικά μεγάλη ηλικία δυσχεραίνουν το συνδυασμό αυτού του τομέα ενασχόλησης με την οικογενειακή ζωή.
<P>
Δράττομαι της ευκαιρίας, με αφορμή τη συνομιλία επ' αυτού του θέματος, για να τονίσω την ανάγκη θέσπισης ειδικών πολιτικών που θα έχουν ως στόχο την επίτευξη ισότητας μεταξύ ανδρών και γυναικών στο επάγγελμα του ακαδημαϊκού. Αυτές οι πολιτικές πρέπει να λαμβάνουν υπόψη ένα σύνολο ορθών πρακτικών σε ευρωπαϊκό επίπεδο, όπως είναι η διευκόλυνση σε επίπεδο καριέρας, η ενθάρρυνση των πανεπιστημίων και των ερευνητικών κέντρων για επενδύσεις σε κέντρα φροντίδας παιδιών, καθώς και η δυνατότητα πρόσβασης σε ακαδημαϊκές θέσεις για τις γυναίκες.
<SPEAKER ID="205" NAME="Zita Gurmai  " AFFILIATION="PSE">
γραπτώς. - (HU) Τα κράτη μέλη της Ευρωπαϊκής Ένωσης πρέπει να υποστηρίξουν τη δημογραφική ανανέωση, ενοποιώντας τις δράσεις τους με την ανανεωμένη Στρατηγική της Λισσαβόνας για την Ανάπτυξη και την Απασχόληση, προκειμένου να συμβαδίζουν με την πολιτική ισότητας μεταξύ ανδρών και γυναικών. " ισορροπία στις ευρωπαϊκές κοινωνίες εξαρτάται από το σύνολο των σχέσεων αλληλεγγύης που υπάρχουν μεταξύ των γενεών, οι οποίες τώρα είναι περιπλοκότερες από ποτέ: νέοι άνθρωποι ζούν ακόμη στο σπίτι των γονιών τους για μεγάλα χρονικά διαστήματα, ενώ είναι όλο και πιο συχνό φαινόμενο αυτοί οι γονείς να χρειάζεται να φροντίζουν ταυτόχρονα και τους ηλικιωμένους συγγενείς τους. Αυτό το φορτίο το επωμίζεται κατά κύριο λόγο η νέα γενιά και οι μεσήλικες, κυρίως οι γυναίκες. Για αυτόν το λόγο, η ισότητα μεταξύ ανδρών και γυναικών, δηλαδή οι ίσες ευκαιρίες με την ευρύτερη έννοια του όρου, είναι βασική προϋπόθεση για τη δημιουργία νέων μορφών αλληλεγγύης μεταξύ των γενεών.
<P>
Όσον αφορά στις οικογενειακές υποχρεώσεις, δηλαδή τη συμφιλίωση μεταξύ οικογενειακής ζωής και εργασίας, το ερώτημα της ισότητας μεταξύ ανδρών και γυναικών είναι σαφώς πολύ σημαντικό εάν πρόκειται να αποκτήσουν νέα ώθηση οι ευρωπαϊκές οικογένειες. Έχει επίσης ζωτική σημασία να εγγυηθούμε ότι θα υπάρχουν δυνατότητες φύλαξης των παιδιών, που να είναι επαρκείς ποιοτικά και ποσοτικά, για εκείνους που θα ήθελαν να ξεκινήσουν αμειβόμενη εργασία, ενώ ανατρέφουν τα παιδιά τους. " Ομάδα των Σοσιαλιστών στο Ευρωπαϊκό Κοινοβούλιο καταβάλλει κάθε δυνατή προσπάθεια για να διασφαλίσει την επίτευξη των στόχων της Διαδικασίας της Βαρκελώνης και σημειώνει με απογοήτευση ότι είναι προφανής η απουσία στόχου από το πρόγραμμα της τσέχικης προεδρίας.
<SPEAKER ID="991" NAME="Anneli Jäätteenmäki  " AFFILIATION="ALDE">
γραπτώς. - Σας ευχαριστώ κύριε Πρόεδρε!
<P>
Αυτή η έκθεση είναι σημαντική επειδή καταδεικνύει αυτές τις διακρίσεις που βασίζονται στο φύλο και την αλληλεγγύη μεταξύ των γενεών και κάνει έκκληση για την κατάργησή τους!
<P>
Έχει καταφανεί ότι οι γυναίκες που επέλεξαν να απουσιάσουν από την εργασία τους για να φροντίσουν το νεογέννητο παιδί τους έπεσαν θύματα διάκρισης. Συχνά αντιμετωπίζουν πρόβλημα στο να επιστρέψουν στην εργασία τους και να έχουν τις ίδιες ευκαιρίες, χάνουν προαγωγές και χάνουν τόσο τα οφέλη από το εισόδημα όσο και από την κοινωνική ασφάλιση.
<P>
Επιπλέον, οι άνδρες και οι γυναίκες που παραμένουν σπίτι για μεγάλα χρονικά διαστήματα για να φροντίσουν τους ηλικιωμένους ή τα νεαρά παιδιά, συχνά ζημιώνονται οικονομικά επειδή δεν έχουν εισόδημα και η εργασία τους δε συμπεριλαμβάνεται στο ΑΕΠ παρόλο που το έργο που προσφέρουν είναι σημαντικό. Αυτοί που είναι υπεύθυνοι για τη χάραξη των πολιτικών και η κοινωνία εν γένει απαξιώνουν το έργο τους. Οι άνθρωποι αντιμετωπίζουν με περιφρόνηση όσους επέλεξαν να μείνουν σπίτι, αντί να εργαστούν, επειδή αισθάνονται ότι δε συνεισφέρουν στην κοινωνία.
<P>
Κυρίες και κύριοι!
<P>
" ΕΕ θα πρέπει να προάγει πολιτικές που σκοπό θα έχουν τόσο την εξάλειψη αυτής της νοοτροπίας περί διακρίσεων, όσο και να παρέχουν σε όσους επέλεξαν να παραμείνουν σπίτι και να φροντίζουν κάποιο μέλος της οικογένειας περισσότερες διευκολύνσεις αναφορικά με τις άδειές τους και μεγαλύτερη υποστήριξη. Αυτές οι πολιτικές θα πρέπει να χρηματοδοτηθούν από το δημόσιο κορβανά προκειμένου να μειωθεί η πιθανότητα οι εργαζόμενοι να πέσουν θύματα διάκρισης από τους εργοδότες τους!
<P>
Σας ευχαριστώ!
<SPEAKER ID="206" NAME="Siiri Oviir  " AFFILIATION="ALDE">
γραπτώς. - (ET) " Ευρώπη του σήμερα βρίσκεται αντιμέτωπη με δημογραφικές αλλαγές άνευ προηγουμένου. Εάν η Ευρώπη επιθυμεί να αλλάξει αυτήν την τάση μείωσης του πληθυσμού, πρέπει, μέσω της πολιτικής της ΕΕ και των κρατών μελών, να υποστηρίξουμε τις οικογένειες με κάθε δυνατό τρόπο και να επιτρέψουμε τόσο στις γυναίκες όσο και στους άνδρες να συνδυάσουν οικογενειακή ζωή και εργασία, αλλά με τέτοιο τρόπο που οι υποχρεώσεις που συνδέονται με το σπίτι και την οικογένεια να μοιράζονται εξίσου μεταξύ ανδρών και γυναικών.
<P>
Προσωπικά υποστηρίζω ολόκαρδα την εναλλακτική πρόταση ψηφίσματος του Ευρωπαϊκού Κοινοβουλίου για την εξάλειψη των διακρίσεων με βάση το φύλο και την αλληλεγγύη μεταξύ των γενεών, η οποία βρίσκεται σε πιο ρεαλιστική βάση από ότι η προηγούμενη έκθεση.
<P>
Συγκεκριμένα πρέπει να δοθεί έμφαση στη δημιουργία μιας πολιτικής περί της φροντίδας η οποία να είναι διαφυλικά εξισορροπημένη. " ανισότητα στην επίδειξη φροντίδας συχνά προκαλείται από την απουσία ύπαρξης υπηρεσιών που να είναι οικονομικές, διαθέσιμες και υψηλής ποιότητας στα κράτη μέλη, ενώ οι γυναίκες βρίσκονται αντιμέτωπες με το αναπόφευκτο γεγονός να χρειαστεί να θυσιάσουν όποιες ευκαιρίες τους παρουσιάζονται για να συμμετάσχουν στην κοινωνική, οικονομική και πολιτική ζωή.
<P>
Με όλα αυτά συντηρείται η ανισότητα στην κατανομή των υποχρεώσεων μεταξύ ανδρών και γυναικών που συνδέεται με το σπίτι και την οικογένεια, γεγονός το οποίο γενικώς εξαναγκάζει τις γυναίκες να επιλέξουν ένα χώρο εργασίας που να παρέχει μεγαλύτερη δυνατότητα ευελιξίας ή να εγκαταλείψουν την εργασία τους, γεγονός το οποίο στη συνέχεια επηρεάζει την καριέρα τους, τη συνεχιζόμενη απόκλιση μεταξύ των γυναικείων και ανδρικών αμοιβών και τα συνταξιοδοτικά δικαιώματα.
<P>
Διατηρώ τις επιφυλάξεις μου σχετικά με τη σύσταση της τσεχικής προεδρίας να καταστήσει τη φροντίδα των παιδιών "μια εναλλακτική λύση πλήρως ικανοποιητική ακόμα και ελλείψει μιας επαγγελματικής καριέρας". Είμαι πεπεισμένη ότι η εφαρμογή αυτής της σύστασης θα διαιώνιζε τον παραδοσιακό καταμερισμό εργασιών μεταξύ ανδρών και γυναικών.
<P>
Τα μέτρα που σχεδιάστηκαν στα πλαίσια της Στρατηγικής της Λισσαβόνας παίζουν σημαντικό ρόλο στη δημιουργία ισότητας στον καταμερισμό της εργασίας μεταξύ ανδρών και γυναικών. Στόχος τους είναι, επιπρόσθετα με την αύξηση των ποσοστών απασχόλησης, να προαχθεί η καινοτομία και να αυξηθεί η παραγωγικότητα, αλλά επίσης και να εξαλειφθούν εντός της ΕΕ οι διακρίσεις βάσει του φύλου που έχουν αναπτυχθεί με την πάροδο του χρόνου.
<SPEAKER ID="990" NAME="Zita Pleštinská  " AFFILIATION="PPE-DE">
γραπτώς. - (SK) " φροντίδα είναι εδώ και αιώνες γυναικείος τομέας. Οι ιδανικές μητέρες, που πέρασαν τη νεότητα τους φροντίζοντας τα παιδιά τους, αντιπροσωπεύουν σήμερα την πλειονότητα του ηλικιωμένου γυναικείου πληθυσμού και είναι ακριβώς αυτή η φροντίδα των παιδιών και το νοικοκυριό που δεν ανταποκρίνονται στα μεγέθη των συντάξεών που λαμβάνουν. Πολλές από αυτές δε λαμβάνουν επαρκή σύνταξη για το πολύτιμο κοινωνικό έργο που προσέφεραν κατά τη διάρκεια της ενεργής τους ζωής και αυτό αυξάνει τις πιθανότητες να αντιμετωπίσουν ένδεια. Αυτός είναι επίσης ένας λόγος για τον οποίο οι νεαρές γυναίκες αναβάλλουν τη μητρότητα και δίνουν προτεραιότητα στην επαγγελματική καριέρα.
<P>
Κατά τη διάρκεια των πολυάριθμων ομιλιών μου τόνιζα συνεχώς ότι οι μητέρες και οι πατέρες που επιλέγουν ελεύθερα να αναθρέψουν τα παιδιά τους ή να ενδιαφερθούν για τα ηλικιωμένα ή εξαρτώμενα μέλη της οικογένειας δεν πρέπει να υφίστανται διακρίσεις. Γνωρίζω πολλές οικογένειες που έχουν ανάπηρους συγγενείς να φροντίσουν και φέρουν εις πέρας αυτό το απαιτητικό έργο με μεγάλο κουράγιο, παρόλα τα εμπόδια που συνεχώς καλούνται να υπερβούν.
<P>
Σε αυτήν την ομιλία, θα ήθελα να επιδοκιμάσω τις προτάσεις της εισηγήτριας κ. Anna Záborská, η οποία συνέστησε να αναγνωριστούν όχι μόνο οι παραδοσιακές μορφές προσοδοφόρας απασχόλησης αλλά και οι πολλαπλές μορφές μη προσοδοφόρας απασχόλησης εντός των οικογενειών ως μέρος της αλληλεγγύης μεταξύ των γενεών. Εάν η οικογένεια προσφέρει απασχόληση σε κάποιον, αυτό θα αντανακλάται στο ΑΕΠ. Εντούτοις, δε θα συμβεί το ίδιο εάν απασχοληθεί κατ' αυτόν τον τρόπο ένας εκ των δύο γονέων.
<P>
Πιστεύω ότι η έκθεση θα εμπνεύσει τα κράτη μέλη να υιοθετήσουν μέτρα για τη βελτίωση της οικογενειακής πολιτικής εντός της ΕΕ.
<SPEAKER ID="207" NAME="Rovana Plumb  " AFFILIATION="PSE">
γραπτώς. - (RO) Σε μια εποχή που η Ευρώπη βρίσκεται αντιμέτωπη με μια βαθιά οικονομική κρίση, της οποίας το τελικό μέγεθος μπορεί να είναι δύσκολο να αποτιμηθεί, μόνη μας προσδοκία πρέπει να είναι ότι οι αρνητικές επιπτώσεις της αναταραχής στην αγορά εργασίας θα γίνουν αισθητές στα ποσοστά γεννήσεων, καθώς πλήθος γυναικών θα επιλέγει να μην αποκτά παιδιά επειδή θα έχουν τρομοκρατηθεί από την πιθανότητα να χάσουν τη δουλειά τους και να μην έχουν επαρκείς υλικούς πόρους για τη φροντίδα και την ανατροφή των παιδιών τους.
<P>
Σε αυτήν τη βάση, είναι καθήκον κάθε κράτους μέλους να προάγει δραστηριότητες μεταξύ των γενεών, όπως κέντρα "γεφύρωσης του χάσματος των γενεών" (bridge-between-generation), όπου ενήλικες μεγαλύτερης ηλικίας θα πληρώνονται για την φροντίδα και την ανατροφή παιδιών. Αυτά τα κέντρα "γεφύρωσης του χάσματος των γενεών", τα οποία λειτουργούν με επιτυχία σε ορισμένα κράτη μέλη, θα έδιναν δυνατότητα στις γυναίκες που έχουν ένα παιδί να επιστρέψουν στην εργασία τους αρκετά νωρίς, ενώ ταυτόχρονα θα διευκόλυνε τους ηλικιωμένους ανθρώπους που έχουν συνταξιοδοτηθεί να επιστρέψουν στην εργασία τους.
<SPEAKER ID="208" NAME="Dushana Zdravkova  " AFFILIATION="PPE-DE">
γραπτώς. - (BG) Κατά τις τελευταίες δεκαετίες ο πληθυσμός των κρατών μελών της Ευρωπαϊκής Ένωσης έχει γεράσει και αυτό συμβαίνει με όλο και πιο ραγδαίους ρυθμούς. " επιτυχής εξισορρόπηση επαγγελματικής και προσωπικής ζωής αρχίζει να αποτελεί επίπονη εργασία για τις γυναίκες. Για αυτόν το λόγο, έχει ακόμα μεγαλύτερη σημασία τώρα να αυξήσουμε τα ποσοστά γεννήσεων και να ασχοληθούμε δεόντως με τις οικογένειες. " ΕΕ θα μπορούσε να συμβάλλει έμμεσα σε αυτόν τον τομέα και να βοηθήσει τα κράτη μέλη να εκσυγχρονίσουν τις πολιτικές τους. Θεωρώ ότι η αναγνώριση της "αθέατης εργασίας" είναι ένα από τα σημαντικότερα βήματα που θα μπορούσαν να γίνουν σε αυτόν τον τομέα.
<P>
Επίσης, δεν μπορούμε να αγνοήσουμε το γεγονός ότι όλο και περισσότεροι άνθρωποι που βρίσκονται σε ενεργή ηλικία φροντίζουν παιδιά και κοντινούς ηλικιωμένους συγγενείς ταυτόχρονα, βάζοντάς τους σε επισφαλή θέση. Για αυτόν το λόγο είναι ιδιαίτερα σημαντικό για την Επιτροπή να αναλάβει πρακτικές πρωτοβουλίες για την επίσημη αναγνώριση των δεξιοτήτων που αποκτήθηκαν από δραστηριότητες που συνδέονται τόσο με τη φροντίδα παιδιών και εξαρτώμενων ανθρώπων, όσο και με τη διαχείριση του νοικοκυριού, προκειμένου αυτές οι δεξιότητες να ληφθούν υπόψη όταν θα επανέλθουν στην αγορά εργασίας.
<P>
Σήμερα, χρειάζεται να αναλογιστούμε το μέλλον όλων αυτών των μητέρων που φροντίζουν παιδιά, τα οποία είναι το μέλλον της Ευρώπης και να τις προστατεύσουμε από τον κίνδυνο να λάβουν κάποια μέρα μειωμένες συντάξεις και να βρεθούν σε μη ισότιμη θέση συγκριτικά προς τα άλλα μέλη της κοινωνίας.

<CHAPTER ID="016">
Αντίκτυπος του μάρκετινγκ και της διαφήμισης στην ισότητα μεταξύ γυναικών και ανδρών (συζήτηση) 
<SPEAKER ID="767" NAME="Πρόεδρος">
" ημερήσια διάταξη προβλέπει τη συζήτηση της έκθεσης (2008/2038 (INI)) της Eva-Britt Svensson εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με τον αντίκτυπο του μάρκετινγκ και της διαφήμισης στην ισότητα μεταξύ γυναικών και ανδρών.
<SPEAKER ID="485" NAME="Eva-Britt Svensson">
εισηγήτρια. - (SV) Κύριε Πρόεδρε, θα ήθελα να ευχαριστήσω τους συναδέλφους μου στην Επιτροπή Δικαιωμάτων των Γυναικών και Ισότητας των Φύλων και ιδιαίτερα τον σκιώδη εισηγητή για την εξαιρετική και εποικοδομητική συμβολή του στην έκθεση.
<P>
" Προεδρία του Συμβουλίου επεσήμανε τη σημασία της καταπολέμησης των στερεοτύπων που συνδέονται με το φύλο. Το παραπάνω αποτελεί έναν από τους έξι τομείς προτεραιότητας της Προεδρίας. Επομένως, θεωρώ ότι είναι σημαντικό εμείς εδώ στο Κοινοβούλιο να καταθέσουμε τις απόψεις μας σχετικά με το πρόβλημα των στερεότυπων που συνδέονται με το φύλο και τον αντίκτυπό τους στην ισότητα μεταξύ γυναικών και ανδρών.
<P>
Προς αποφυγή παρεξηγήσεων, θα ήθελα να δηλώσω και να ξεκαθαρίσω ότι στην έκθεσή μου σε καμία περίπτωση δεν προτείνω νέα νομοθεσία επί του θέματος, ούτε σε ευρωπαϊκό, ούτε και σε εθνικό επίπεδο. Τα μέτρα που προτείνω αναφέρονται σε ήδη υπάρχοντες εθνικούς, αυτορρυθμιζόμενους φορείς που εκπροσωπούν παραγωγούς, διαφημιστές και καταναλωτές. Αυτοί οι φορείς θα πρέπει να εργαστούν για την αύξηση της ευαισθητοποίησης όσον αφορά τη σημασία της βασισμένης στα συνδεόμενα με το φύλο στερεότυπα διαφήμισης. Τα κράτη μέλη οφείλουν επίσης να διασφαλίσουν την ύπαρξη φορέων στους οποίους θα μπορεί το ευρύ κοινό να στραφεί για να εκφράσει παράπονα. Θεωρώ, επίσης, ότι το Ευρωπαϊκό Ινστιτούτο για την Ισότητα των Φύλων το οποίο συγκροτείται, οφείλει να διεξάγει έρευνα για τον τρόπο με τον οποίο τέτοιου είδους διαφήμιση επηρεάζει την ισότητα. Χρειαζόμαστε περισσότερες γνώσεις επί του θέματος.
<P>
Και γιατί είναι τόσο σημαντικό; Γιατί η διαφήμιση βρίσκεται παντού, στα σπίτια μας, στους δημόσιους χώρους, στις εφημερίδες, στα μέσα ενημέρωσης, κλπ.. Φυσικά και μας επηρεάζει, είτε το αντιλαμβανόμαστε είτε όχι. Οι εταιρείες, άλλωστε, δεν θα επένδυαν δισεκατομμύρια στη διαφήμιση, εάν αυτή δεν μας επηρέαζε.
<P>
Σήμερα, η διαφήμιση και το μάρκετινγκ δεν προσπαθούν απλώς να πουλήσουν αγαθά και προϊόντα, αλλά και έναν συνολικό τρόπο ζωής, μια μορφή πολιτισμού. Πρέπει να συμπεριφερόμαστε και να δρούμε με ένα συγκεκριμένο τρόπο για να ανταποκριθούμε στις προσδοκίες διάφορων κανόνων. Ιδιαίτερα σημαντικό είναι να καταπολεμήσουμε αυτό το φαινόμενο όπου επηρεάζει τους νέους που αναζητούν την ενήλικη τους ταυτότητα, μελλοντικά εκπαιδευτικά μονοπάτια, κλπ.. Θέλω όλοι οι άνθρωποι να μπορούν να επιλέγουν χωρίς να επηρεάζονται, συνειδητά ή ασυνείδητα, από διάφορους κανόνες που βασίζονται σε στερεότυπα φύλου.
<P>
Σήμερα δεν είναι δυνατόν ένας διαφημιστής να διαφημίζει ένα προϊόν που αυξάνει τα περιβαλλοντικά προβλήματα ή επιταχύνει την κλιματική αλλαγή. Οραματίζομαι ότι στο μέλλον θα είναι εξίσου αδύνατον να πωλούν προϊόντα που περνούν μηνύματα που εισάγουν διακρίσεις βάσει φύλου ή βάσει στερεοτύπων φύλου.
<P>
Είμαι, επίσης, πεπεισμένη ότι με την αυξανόμενη ευαισθητοποίηση ως προς τη σημασία της διαφήμισης, οι καταναλωτές, άνδρες και γυναίκες, θα αρχίσουν να αρνούνται να αγοράζουν προϊόντα τα οποία χρησιμοποιούν αυτού του είδους τη διαφήμιση. Πιστεύω, επίσης, ότι οι καταναλωτές θα ταχθούν υπέρ εταιρειών και παραγωγών που θα ακολουθούν μια συνειδητή διαφημιστική πολιτική που δεν επιτρέπει τη διαφήμιση μέσω στερεοτύπων φύλου. To παραπάνω θα αποτελέσει σημαντικό παράγοντα επιτυχίας για εταιρείες και διαφημιστές οι οποίοι θα επιδεικνύουν την υπευθυνότητά τους επηρεάζοντας και συμβάλλοντας στη δημιουργία μεγαλύτερης ισότητας. Εξάλλου, αυτός είναι ο στόχος που όλοι μας μοιραζόμαστε. Αποτελεί έναν σημαντικό παράγοντα μεταξύ πολλών άλλων.
<SPEAKER ID="487" NAME="Viviane Reding">
Μέλος της Επιτροπής. - (EN) Κύριε Πρόεδρε, θα ήθελα να ευχαριστήσω το Κοινοβούλιο και την εισηγήτρια, την κ. Svensson, για την ενασχόληση με ένα τόσο λεπτό ζήτημα, όπως αυτό του αντίκτυπου του μάρκετινγκ και της διαφήμισης στην ισότητα μεταξύ γυναικών και ανδρών.
<P>
" διαφήμιση διαδραματίζει σημαντικό ρόλο στη χρηματοδότηση των μέσων ενημέρωσης. Μειώνει τις τιμές περιοδικών και εφημερίδων και διασφαλίζει ότι όλο και περισσότερο οπτικοακουστικό υλικό διατίθεται δωρεάν στους καταναλωτές. Το γεγονός αυτό είναι σημαντικό για την ελευθερία έκφρασης και τη διαφορετικότητα, τα οποία αποτελούν ζητήματα που συχνά συζητούνται σε αυτό το Κοινοβούλιο.
<P>
Αυτό που με την πάροδο των ετών αντικρίζουμε δεν είναι άλλο από μια συσσώρευση απαγορεύσεων και ελέγχων στη διαφήμιση - τσιγάρων, αλκοόλ, λιπαρών τροφών - και σύντομα θα υπάρξουν νέοι νόμοι σχετικά με τον τρόπο με τον οποίο οι κατασκευαστές αυτοκινήτων διαφημίζουν τις εκπομπές διοξειδίου του άνθρακα. " διαφήμιση αποτελεί εύκολο στόχο, διότι είναι πολύ ευκολότερο να ρυθμιστεί, από το να επιλυθούν τα προβλήματα που υποκρύπτει και τα οποία είναι συνήθως πιο πολύπλοκα. Ωστόσο, η υπό συζήτηση έκθεση τάσσεται υπέρ των περαιτέρω ελέγχων στη διαφήμιση, αυτή τη φορά από το υποκειμενικό πεδίο της πολιτικής φύλου.
<P>
Ως Επίτροπος για τα μέσα επικοινωνίας, αναγνωρίζω τις υποβόσκουσες ανησυχίες πολιτικής, αλλά και αναρωτιέμαι ποιος θα είναι ο αντίκτυπος αυτών των ανησυχιών εάν μεταφερθούν σε μια ολόκληρη βιομηχανία και στο ευρύ κοινό. Δεδομένου ότι η διαφήμιση έχει γίνει ακόμη πιο δύσκολη υπόθεση λόγω της έλλειψης χρημάτων και λόγω όλων αυτών των απαγορεύσεων, οι διαφημιστές μείωσαν το ποσοστό που καταλαμβάνει η διαφήμιση στις δαπάνες για το μάρκετινγκ. Υπάρχουν και άλλοι τρόποι διάθεσης προϊόντων στην αγορά, χωρίς να διαφημιστούν στα μέσα ενημέρωσης, όπως είναι για παράδειγμα η προώθηση προϊόντων. Αυτό είναι πολύ κακό για τον πλουραλισμό των μέσων, διότι τα περισσότερα από τα έντυπα μέσα, εφημερίδες και περιοδικά, δεν έχουν αρκετά έσοδα προκειμένου να συνεχίσουν να εκδίδονται.
<P>
" έκθεση δεν λαμβάνει υπόψη της τις θετικές πτυχές που στηρίζουν τους στόχους της ίδιας, προκειμένου να προστατευθούν οι πολίτες. Επιτρέψτε μου να σας αναφέρω ορισμένα παραδείγματα. Στο άρθρο 3 της οδηγίας για τις υπηρεσίες οπτικοακουστικών μέσων επικοινωνίας περιέχονται ισχυρές εκφράσεις περί ανθρώπινης αξιοπρέπειας και μη εισαγωγής διακρίσεων στην οπτικοακουστική διαφήμιση. Μπορώ να σας διαβεβαιώσω ότι η Επιτροπή θα διασφαλίσει ότι η μεταφορά της εν λόγω οδηγίας από τα κράτη μέλη θα αντικατοπτρίζει την επιθυμία του νομοθέτη.
<P>
Επίσης, η έκθεση δεν υπογραμμίζει και τον πολύτιμο ρόλο που διαδραμάτισε η αυτορρύθμιση. Ας δώσω και σε αυτό το σημείο ένα παράδειγμα: θα πρέπει να γνωρίζετε ότι η αυτορρύθμιση ανταποκρίθηκε καλά σε περιπτώσεις, επί λέξει, "χρήσης ανάρμοστων στερεοτύπων" και θα αναφέρω συγκεκριμένα ένα παράδειγμα " βιομηχανία μόδας σταμάτησε τις "πόρνο-σικ" εκστρατείες της οι οποίες στιγμάτιζαν τις γυναίκες ως απλά σεξουαλικά αντικείμενα. Οπότε υπάρχουν νομοθετικά μέτρα που μπορούν να επιλύσουν τα προβλήματα.
<P>
Από αυτήν την άποψη, θα πρέπει να υιοθετήσουμε μια άκρως ρεαλιστική προσέγγιση. " διαφήμιση είναι ένα πολύ σύντομο μέσο που βλέπει κανείς ρίχνοντας μια ματιά σε μια σελίδα ή σε ένα διαφημιστικό βιντεάκι 30 δευτερολέπτων. Αυτό που η έκθεση αποκαλεί "στερεότυπο", μπορεί απλώς να αποτελεί έναν εύκολο τρόπο να συνδέσει ένα προϊόν με μια συγκεκριμένη ομάδα καταναλωτών. Μπορεί, επίσης, και να είναι αποτέλεσμα ελλιπούς δημιουργικής εργασίας. Από την άλλη, υπάρχει καλή και κακή διαφήμιση και ως Επίτροπος Μέσων Επικοινωνίας οφείλω να αποδεχτώ ότι, είτε μας αρέσει, είτε όχι, η ελευθερία της έκφρασης περικλείει και το δικαίωμα αποτυχίας, ακόμη και πολύ άσχημης αποτυχίας. Εάν ζητούσα από την Ολομέλεια να πάρει μια απόφαση σχετικά με αυτό, πιστεύω ότι το δικαίωμα στην αποτυχία δεν θα παρεμποδιζόταν.
<P>
Όπως και η έκθεση αναγνωρίζει δεν υπάρχουν πειστικές έρευνες που να αποδεικνύουν την ύπαρξη σχέσης μεταξύ των στερεοτύπων φύλου και της ανισότητας των φύλων. " χάραξη πολιτικής πρέπει να βασίζεται σε ισχυρές αποδείξεις, όχι απλώς σε θερμά υποστηριζόμενες απόψεις και σε αυτές στηρίζουμε τις πολιτικές μας προτάσεις και για τον λόγο αυτό η Επιτροπή στηρίζει τις θετικές συστάσεις που διατυπώθηκαν στην έκθεση του Ευρωπαϊκού Κοινοβουλίου. Για παράδειγμα, η ανταλλαγή βέλτιστων πρακτικών μεταξύ ρυθμιστικών αρχών, αποτελεί κάτι που πάντα ενθαρρύνουμε. " εκπαίδευση, η έρευνα και περαιτέρω συζητήσεις θα πρέπει σίγουρα να συνεχιστούν.
<P>
Θα ήθελα να υπογραμμίσω ότι εδώ και εννιά χρόνια ως Επίτροπος μέσων επικοινωνίας, κάνω έκκληση να γίνονται μαθήματα στα σχολεία που αφορούν την παιδεία για τα μέσα επικοινωνίας. Θεωρώ ότι αυτό είναι το σημαντικότερο πράγμα: αν μπορούσαμε να ξυπνήσουμε το κριτικό πνεύμα των νέων προκειμένου να διαβάζουν διαφημίσεις και να απορρίπτουν τις κακές διαφημίσεις, γεγονός που δεν συμβαίνει συχνά στην κοινωνία μας. Θα ήθελα να εστιάσω σε καλύτερες πρακτικές, όπως είναι για παράδειγμα, τα ισπανικά βραβεία που απονέμονται στις διαφημίσεις που χειρίζονται σωστά τα ζητήματα φύλου. Αυτός είναι ο καλύτερος τρόπος βελτίωσης και για αυτό πρέπει να τονίσουμε τα θετικά στοιχεία και να δούμε πώς μπορούμε να σημειώσουμε περαιτέρω πρόοδο, διότι πράγματι αξίζει να αγωνιζόμαστε για αυτό.
<SPEAKER ID="489" NAME="Esther Herranz García">
εξ ονόματος της Ομάδας PPE-DE. - (ES) Κύριε Πρόεδρε, η αληθινή ελευθερία τελειώνει εκεί που αρχίζει η ελευθερία του άλλου και όσο πιο ελεύθερα είναι τα μέσα, τόσο πιο ελεύθερη είναι η κοινωνία, καθώς και η έλλειψη ελευθερίας ξεκινά ακριβώς από τη λογοκρισία της διαφήμισης και συνεχίζει στα περιεχόμενα των άρθρων.
<P>
Επομένως, το Ευρωπαϊκό Λαϊκό Κόμμα υπέβαλε τροπολογίες στην παρούσα έκθεση για να διορθώσει έναν αριθμό παρεμβάσεων ολοκληρωτισμού που δεν συμβαδίζουν με την αρχή της ελεύθερης κοινωνίας.
<P>
Στην Ευρώπη, ήδη, το μάρκετινγκ και η διαφήμιση ασκούν αυτορρύθμιση, και η νομοθεσία των κρατών μελών είναι επαρκής. Μάρκετινγκ και διαφήμιση, όχι μόνο αποτελούν το βασίλειο των μέσων ενημέρωσης, αλλά αποτελούν και μέρος της καθημερινής μας ζωής και ευτυχώς υπάρχουν εξαίρετοι επαγγελματίες που εργάζονται σε αυτόν τον κλάδο και οι οποίοι, ως επί το πλείστον, έχουν γνώση της εξουσίας που διατηρούν πάνω στην κοινωνική ισορροπία. Επομένως, το Ευρωπαϊκό Λαϊκό Κόμμα θα ψηφίσει κατά των τροπολογιών και των παραγράφων που παρουσιάστηκαν από τους κομμουνιστές οι οποίοι εσφαλμένα διαδίδουν την εκτεταμένη ύπαρξη σοβινισμού και σεξισμού μεταξύ των εργαζομένων αυτού του κλάδου.
<P>
Εμείς, στο Ευρωπαϊκό Λαϊκό Κόμμα, πιστεύουμε στην ισότητα μεταξύ ανδρών και γυναικών, αλλά πιστεύουμε ότι πρέπει να την υπερασπιζόμαστε χωρίς να συκοφαντούμε κανέναν. Πιστεύουμε ότι η παιδική ηλικία και η νεότητα πρέπει να προστατεύονται και ότι παιδιά και νέοι πρέπει να ανατρέφονται από την οικογένεια και την κοινωνία ως σύνολο. Να τους ανατρέφει με αξίες που θα τους βοηθήσουν να γίνουν καλύτεροι άνθρωποι.
<P>
Θεωρώ ότι η διασπαστική χρήση της ισότητας, που αποτελεί στόχο αυτής της έκθεσης, είναι μεγάλο λάθος και φυσικά το Ευρωπαϊκό Λαϊκό Κόμμα δεν θα το επιτρέψει. Ευελπιστούμε ότι οι τροπολογίες μας θα εγκριθούν, ώστε και εμείς να μπορέσουμε να στηρίξουμε την έκθεση. Ειδάλλως, θα απέχω από την τελική ψηφοφορία καθαρά από σεβασμό στην επικουρικότητα των κρατών μελών και προς τους επαγγελματίες των επιχειρήσεων του μάρκετινγκ και της διαφήμισης.
<P>
Δεν πιστεύω ότι η κριτική εθνικών δίκαιων και η υπέρβαση των εξουσιών του παρόντος Κοινοβουλίου είναι καλό για εμάς, αφού στο μέλλον θα μειώσει την αξιοπιστία μας.
<SPEAKER ID="491" NAME="Bernadette Vergnaud">
εξ ονόματος της Ομάδας PSE. - (FR) Κύριε Πρόεδρε, Επίτροπε, κυρίες και κύριοι, η παρούσα έκθεση δεν είναι τόσο ανώδυνη, όπως μπορεί να υποδηλώνει η περασμένη ώρα κατά την οποία συζητείται και θα ήθελα να ευχαριστήσω την κ. Svensson για το έργο και τη συνεργασία της.
<P>
Το μάρκετινγκ και η διαφήμιση είναι πανταχού παρόντα μέσα στην κοινωνία μας και συμβάλλουν στη δημιουργία κοινωνικών δομών που ορισμένες φορές έχουν αρνητικές συνέπειες, με μορφή διακρίσεων ή οπισθοδρόμησης σε υπεραπλουστευμένα στερεότυπα φύλου. Βέβαια, η διαφήμιση αποτελεί και πηγή δημιουργικότητας και τέτοιες απεικονίσεις συχνά χρησιμοποιούνται σκόπιμα για χιουμοριστικούς λόγους. Όμως, οι διαφημιστές δεν πρέπει να ξεχνούν ότι διαδραματίζουν σημαντικό εκπαιδευτικό ρόλο και ότι πρέπει να αναπτύξουμε την κριτική ικανότητα των νέων, στοχεύοντας στην εξάλειψη όλων των μορφών διακρίσεων που συχνά προκύπτουν από εξευτελιστικές εικόνες που βασίζονται στο φύλο και θέτουν σε κίνδυνο την ανθρώπινη αξιοπρέπεια.
<P>
Σκοπός αυτής της έκθεσης δεν είναι να θέσει υπό αμφισβήτηση τη συγγραφική και δημιουργική ελευθερία, αλλά να ενθαρρύνει τους εμπλεκόμενους σε αυτόν τον κλάδο να βελτιώσουν τα υπάρχοντα αυτορρυθμιστικά συστήματα, να συνεργαστούν με τις αρμόδιες αρχές για να βελτιώσουν τους κώδικες καλής πρακτικής και να ενημερωθούν για τις ευθύνες που τους βαρύνουν όχι μόνο σχετικά με την ισότητα των φύλων, αλλά και με τη σωματική και διανοητική υγεία, που πολλές φορές απειλούνται από πιέσεις που γεννιούνται εξαιτίας των κριτηρίων ομορφιάς που προβάλλονται ως επιθυμητός κανόνας.
<P>
Για αυτό, ζητώ από τα μέλη να απορρίψουν τις πολλές τροπολογίες που επιδιώκουν να διαγράψουν τμήματα του κειμένου, δεδομένου ότι έτσι θα χαθεί και όλη η ουσία του.
<SPEAKER ID="493" NAME="Sophia in 't Veld">
εξ ονόματος της Ομάδας ALDE. - (NL) Κύριε Πρόεδρε, αναγνωρίζω το πρόβλημα που περιέγραψε η εισηγήτρια. Ας φανταστούμε μια αναγνωριστική αποστολή από τον πλανήτη Άρη. Αποφασίζουν να έρθουν στη γη και ως μέρος της προετοιμασίας, κοιτάζουν μόνο διαφημίσεις για να σχηματίσουν μια εικόνα για τους ανθρώπους. Έπειτα φτάνουν στη γη και προς μεγάλη τους έκπληξη βλέπουν ότι οι γυναίκες δεν ενδιαφέρονται μόνο για προϊόντα καθαρισμού και δεν κάθονται όλη την ημέρα στο σπίτι περιμένοντας τον σύζυγο να επιστρέψει από την δουλειά. Θα δουν ότι οι γυναίκες είναι ανεξάρτητες και έξυπνες και καθώς βγάζουν τα δικά τους χρήματα, είναι καταναλώτριες. Εκτός από αυτά, θα δουν ότι στη γη υπάρχουν και άλλων ειδών οικογένειες που δεν θα δεις ποτέ σε διαφημίσεις, όπως είναι οι μονογονεϊκές οικογένειες και τα ζευγάρια ομοφυλόφιλων με παιδιά και οι οικογένειες μεταναστών και, άνθρωποι, για παράδειγμα, σε αναπηρικά αμαξίδια και με προβλήματα ομιλίας. Αυτούς τους ανθρώπους δεν τους βλέπεις ποτέ στις διαφημίσεις. Συμφωνώ εξ ολοκλήρου με την εισηγήτρια.
<P>
Ωστόσο, συμφωνώ και με την Επίτροπο Reding, όπως και με τη συνάδελφο του ΕΛΚ. Υπάρχει ακόμη το θέμα της ελευθερίας έκφρασης. Κατά συνέπεια, θεωρώ ότι με κανένα τρόπο δεν πρέπει να εμπλακούμε στα περιεχόμενα των διαφημίσεων. " καλύτερη τακτική είναι η καλύτερη ιδέα. Φυσικά, δεν θέλω να αναφέρω καμία μάρκα, αλλά αναφέρομαι σε μια ιταλική εταιρεία μόδας που εδώ και είκοσι χρόνια συνεχίζει να σπάει ταμπού, όπως επίσης υπάρχουν και άλλα τέτοια προϊόντα.
<P>
Εκτός του ότι η παρούσα έκθεση είναι πολύ εκτενής, διότι αν και έχει τίτλο "μάρκετινγκ και διαφήμιση", αναφέρεται και σε σχολικά βιβλία, στην τηλεόραση, το διαδίκτυο, βιντεοπαιχνίδια και πολλά άλλα. Ειλικρινά πιστεύω ότι η ΕΕ θα πρέπει να μείνει μακριά από όλα αυτά.
<P>
Γίνεται αναφορά και στις διαφημίσεις σεξουαλικών υπηρεσιών. Κάτι τέτοιο είναι εντελώς εκτός θέματος. Το γούστο και η ηθική μπορούν να ποικίλλουν και δεν θεωρώ ότι μπορούμε να τα επιβάλλουμε ομοιόμορφα εμείς από την ΕΕ.
<P>
Τέλος, αν κανείς κοιτάξει την εικόνα της γυναίκας που σχημάτισε η διαφήμιση κατά τα προηγούμενα 50 χρόνια, θα παρατηρούσε με ικανοποίηση ότι οι γυναίκες είναι πολύ εξυπνότερες από όσο νομίζουμε. Δεν αφήνουν τις διαφημίσεις να τις εμποδίσουν από το να γίνονται όλο και πιο ανεξάρτητες.
<P>
Τέλος, αν πράγματι θέλουμε να κάνουμε κάτι, έχω δύο συγκεκριμένες προτάσεις. Καταρχάς, αν δεν μας αρέσουν οι διαφημίσεις, εμείς ως καταναλωτές μπορούμε να απέχουμε και κατά δεύτερον, προτείνω να ορίζεται τουλάχιστον μία γυναίκα σε ένα από τα τέσσερα υψηλότερα αξιώματα της Ευρωπαϊκής Ένωσης.
<SPEAKER ID="495" NAME="Ewa Tomaszewska">
εξ ονόματος της Ομάδας UEN. - (PL) Κύριε Πρόεδρε, θα ήθελα να επιστήσω την προσοχή σας σε διαφημίσεις που προβάλλονται στην τηλεόραση, συμπεριλαμβανομένης και της δημόσιας τηλεόρασης, και στις διαφημιστικές ταμπέλες, των οποίων το περιεχόμενο ή η μορφή εξευτελίζει τους ανθρώπους που εμφανίζονται σε αυτές. Και συνήθως, αν και όχι πάντα, οι περιπτώσεις αυτές αφορούν γυναίκες. " στέρηση της αξιοπρέπειάς τους, η μεταχείρισή τους ως αντικείμενα, η απεικόνισή τους ως όντα χαμηλότερης νοημοσύνης ή ως ικανές να εγείρουν αποκλειστικά και μόνο σεξουαλικό ενδιαφέρον, οδηγούν άτομα που δεν είναι προετοιμασμένα και εκτίθενται σε τέτοιο υλικό σε έλλειψη αυτοεκτίμησης. Μειώνει τις προσπάθειες τους να επιτύχουν τα σχέδια για τη ζωή τους και περιορίζει τις φιλοδοξίες τους. Τέτοιου είδους διαφήμιση επηρεάζει κυρίως τους νέους, καθιστώντας ακόμη πιο σοβαρό τον αντίκτυπο που έχει. Αποτελεί ένα από τα πολλά αποτελέσματα του πανταχού παρόντος καταναλωτισμού. Για πολλούς ανθρώπους το κέρδος, ακόμη και αν αποκτάται με ανέντιμα μέσα, είναι πιο σημαντικό από το να συμπεριφέρονται στα ανθρώπινα όντα ως υποκείμενα και με μια εγγενή αξία που πρέπει να προστατευθεί. Είναι, επομένως, σημαντικό τέτοιες διαφημίσεις να απαγορεύονται από τη νομοθεσία.
<SPEAKER ID="497" NAME="Hiltrud Breyer">
εξ ονόματος της Ομάδας Verts/ALE. - (DE) Κύριε Πρόεδρε, η ισότητα μεταξύ γυναικών και ανδρών αποτελεί έναν από τους στόχους και τις αξίες της Ευρωπαϊκής Ένωσης. " ΕΕ προτίθεται να εδραιώσει την ισότητα σε κάθε πεδίο δραστηριοτήτων. Και από αυτό δεν μπορεί να αποκλειστεί και το βασίλειο της διαφήμισης. Χαιρετίζω, λοιπόν, την έκθεση της κ. Svensson που ασχολήθηκε με αυτό το σημαντικό θέμα και παρουσίασε μια ισορροπημένη έκθεση. Σας ευχαριστώ ειλικρινά.
<P>
" διαφήμιση μας επηρεάζει υποσυνείδητα. Μία σημαντική επιρροή είναι ο τρόπος με τον οποίο δημιουργεί στερεότυπα φύλου. Οι διακρίσεις στην διαφήμιση αντιτίθενται στον στόχο για ισότητα. " ΕΕ δεν κάνει αρκετά, ώστε να εξαλείψει τον σεξισμό και τις διακρίσεις στα μέσα επικοινωνίας. Πρέπει να καταστήσουμε σαφές ότι η Ευρώπη είναι μια Ευρώπη αξιών. Δεν επιθυμούμε μισογυνικές διαφημίσεις, ούτε διαφημίσεις που υποβαθμίζουν τη γυναίκα σε αντικείμενο ή τέρπονται με σκληρά κλισέ για τις γυναίκες. Τα ίδια ισχύουν, φυσικά, και για τις διαφημίσεις με άνδρες.
<P>
Θα με χαροποιούσε εάν, αντίθετα, η διαφήμιση βοηθούσε να ταρακουνηθούν οι εδραιωμένες προκαταλήψεις που έχουμε όσον αφορά τους ρόλους και την εικόνα μας ως άνδρες και γυναίκες. Δυστυχώς, όμως, η διαφημιστική βιομηχανία έχει χαράξει διαχωριστικές γραμμές ενάντια σε κάτι που στην πραγματικότητα θα έπρεπε να θεωρείται δεδομένο και που ονομάζεται σεβασμός, ειδικότερα σεβασμός για τη γυναίκα. Δεν μπορώ να καταλάβω γιατί η διαφημιστική βιομηχανία εγείρει τέτοια τρικυμία εν ποτηρίω. Και την αποκαλώ τρικυμία γιατί ακριβώς φαίνεται, δυστυχώς, να είχε απήχηση σε πολλές γυναίκες μέλη αυτού του Κοινοβουλίου.
<P>
Για όλα τα παραπάνω, μπορούμε ασφαλώς να συμφωνήσουμε στις εξής βασικές αρχές: χρειάζεται να είμαστε περισσότερο ευαισθητοποιημένοι όσον αφορά τις διακρίσεις στα μέσα επικοινωνίας και χρειαζόμαστε εθνικές αρχές παρακολούθησης στις οποίες θα μπορούν υποβάλλονται καταγγελίες. Κάτι ανάλογο υπάρχει ήδη σε πολλά κράτη μέλη. Για αυτόν τον λόγο δεν μπορώ να καταλάβω προς τι τόση αναστάτωση. Ευχήθηκα να είχαμε προχωρήσει παραπέρα με αυτήν την έκθεση. Έτσι, ελπίζω ότι πραγματικά θα μπορέσουμε να συμφωνήσουμε να στηρίξουμε αυτό που κατατέθηκε, έχοντας αυτήν την έκθεση ως βάση και δεν θα πρέπει πια να κάνουμε πίσω.
<SPEAKER ID="499" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, παρά τις πολλές θετικές πτυχές της έκθεσης όσον αφορά την εστίαση της προσοχής στην αρνητική επιρροή των μέσων επικοινωνίας, του μάρκετινγκ και της διαφήμισης που γελοιοποιούν και αντιμετωπίζουν ως αντικείμενα τα ανθρώπινα όντα, εισάγουν διακρίσεις και αποστερούν την αξιοπρέπεια τους, πρέπει ωστόσο να διαμαρτυρηθώ για ορισμένα από τα επιχειρήματα, που εκμεταλλεύονται και αποσκοπούν στη δημιουργία μιας σύγχρονης κοινωνίας ισότητας στερούμενης ηθικών προτύπων. Είναι αλήθεια πως ποικίλες ορμονικές και ψυχολογικές θεραπείες καθιστούν εφικτά τα πειράματα πάνω σε ανθρώπους, ωστόσο τέτοιου είδους πειραματισμοί προκαλούν σοβαρά ψυχικά τραύματα και είναι αναγκαίο να καταργηθούν, όπως ακριβώς απαγορεύτηκαν τα πειράματα σε ζώα.
<P>
Και η αρρενωπότητα και η θηλυκότητα, οι δύο μορφές της ανθρώπινης σωματικής υπόστασης, αποτελούν στοιχεία διαμόρφωσης της προσωπικότητας. Είναι αδύνατη η εναλλαγή των ρόλων, από τη στιγμή που υπαγορεύονται από την ανθρώπινη φύση. " εστίαση της προσοχής στην επιρροή της διαφήμισης είναι θετική, αλλά θα ήταν καλύτερο να συνεπάγεται ηθικό-νομικό έλεγχο, βασισμένο σε ένα καθολικό σύστημα αξιών, το οποίο εδραιώνεται στον, ανώτερο όλων, νόμο του Θεού.
<SPEAKER ID="501" NAME="Edit Bauer" AFFILIATION="PPE-DE">
(SK) Μερικές φορές, ούτε καν αντιλαμβανόμαστε πως οι συνέπειες της πολιτικής της διαφήμισης έχουν ευρύτατες επιδράσεις στη διατήρηση των στερεοτύπων, γεγονός το οποίο ερμηνεύεται ως ένα ανυπέρβλητο εμπόδιο στις αναγκαίες αλλαγές για την επίτευξη των καθορισμένων στόχων, περιλαμβανομένων και των στόχων της Λισσαβόνας.
<P>
Εκτός αυτού , ωστόσο, μπορούμε επίσης να τονίσουμε πως η διαφήμιση έχει και τη θετική της επίδραση. Οφείλουμε να συνειδητοποιήσουμε πως η πολιτική της διαφήμισης , ειδικά σε σχέση με τους άνδρες και τις γυναίκες, βάζει φρένο στη διαδικασία εναρμόνισης της εργασιακής και οικογενειακής ζωής, καθώς πολύ συχνά παρουσιάζει την εικόνα μίας γυναίκας που είναι χαρούμενη και χαμογελαστή και έχει υπό έλεγχο όλα τα - ορισμένες φορές αλληλοσυγκρουόμενα- καθήκοντά της που απορρέουν από διαφορετικούς κοινωνικούς ρόλους και πολύ συχνά εκτελούνται κάτω από αξιοσημείωτη χρονική πίεση.
<P>
Το πρόβλημα δεν είναι μόνο η διατήρηση των αναχρονιστικών στερεοτύπων των ανδρικών και γυναικείων ρόλων αλλά επίσης και η περαιτέρω ισχυροποίηση τους, καθώς οι ειδικοί προειδοποιούν πως η διαφήμιση όχι μόνο ενδυναμώνει αλλά επίσης δημιουργεί προσδοκίες. Μία από τις χαρακτηριστικότερες ενδείξεις αυτού του γεγονότος είναι ο αριθμός των κοριτσιών που υποφέρουν από ανορεξία.
<P>
Από τη στιγμή που το μάρκετινγκ και η διαφήμιση χρησιμοποιούν ή καταχρώνται τα υπάρχοντα στερεότυπα, είναι άνευ νοήματος η υιοθέτηση ψηφισμάτων από το Ευρωπαϊκό Συμβούλιο που θα μάχονται τα στερεότυπα, καθώς θα αποδειχτούν εντελώς αναποτελεσματικά.
<P>
Λύση, ωστόσο, σίγουρα δεν θα αποτελέσει κάποιος συγκεκριμένος Ευρωπαϊκός Κώδικας Συμπεριφοράς. Το πρόβλημα με το μάρκετινγκ και τη διαφήμιση δεν μπορεί να αποδοθεί στα μέσα επικοινωνίας καθαυτά. Είναι λυπηρό το γεγονός ότι η έκθεση, στην προσπάθεια της να επιλύσει το πρόβλημα, επιλέγει μία κατεύθυνση η οποία είτε δεν μπορεί να πραγματοποιηθεί ή δεν πετυχαίνει το στόχο.
<SPEAKER ID="503" NAME="Marusya Ivanova Lyubcheva" AFFILIATION="PSE">
(BG) Κύριε Πρόεδρε, Επίτροπε, συνάδελφοι θεωρώ την έκθεση πολύ σημαντική και απαραίτητη. Το περιβάλλον που μας περιβάλλει διαρκώς είναι εξέχουσας σημασίας για τη δημιουργία προδιαθέσεων, συμπεριφορών και προσεγγίσεων των προβλημάτων, περιλαμβανομένης και της ισότητας. Το μάρκετινγκ, η διαφήμιση, τα μέσα επικοινωνίας, το διαδίκτυο και η τηλεόραση δύνανται να προκαλέσουν κατά τρόπο κρίσιμο τόσο θετική όσο και πολύ αρνητική προδιάθεση όσον αφορά την ιδέα της ισότητας των φύλων.
<P>
Χωρίς τον περιορισμό της ελευθερίας της δράσης των μέσων επικοινωνίας, των οργανισμών και των ιδρυμάτων που ασχολούνται με το μάρκετινγκ και τη διαφήμιση, χωρίς την επιβολή λογοκρισίας, πρέπει να αναλογιστούμε τις αρνητικές συνέπειες, να αποκηρύξουμε την παρουσίαση των γυναικών υπό υποτιμητική οπτική, ως αντικείμενα που προκαλούν βία, σεξισμό, ή που προβάλλονται ως ένας συνδυασμός "καυτών" γυναικείων εικόνων και ακόμη πιο καυτών, δελεαστικών αλκοολούχων ποτών. Δεν είναι αυτό ταπεινωτικό;
<P>
Από τη στιγμή που θεωρούμε την ισότητα ως εταιρική σχέση, πιστεύουμε πως η ανοχή του μάρκετινγκ και της διαφήμισης σε αυτά τα προβλήματα έχει όμοια ισχύ και στους άντρες. " διαφήμιση και το μάρκετινγκ πρέπει να δημιουργήσουν τον τρόπο κατανόησης της ισότητας, πρέπει να αντικατοπτρίζουν τα ηθικά πρότυπα της ισότητας ανδρών και γυναικών, και να μη διαστρεβλώνουν της φιλοσοφία της ισότητας με στόχο το κέρδος. Επιπλέον το μάρκετινγκ και η διαφήμιση πρέπει να δημιουργήσουν το περιβάλλον για κοινωνική κατανόηση, για κοινωνικές προοπτικές.
<P>
" έκθεση υπογραμμίζει την ανάγκη της διάδοσης στα μέσα των αρχών της ισότητας των φύλων με προγράμματα και υλικό που απευθύνονται σε διαφορετικές ηλικιακές ομάδες, με την εκλαΐκευση ορθών πρακτικών σεβασμού, την εκτίμηση της διαφορετικότητας των δύο φύλων, με την απαγόρευση των διακρίσεων. Τα παραπάνω θα διαμορφώσουν μία κουλτούρα ισότητας και θα επιφέρουν ισότητα.
<SPEAKER ID="505" NAME="Zita Pleštinská" AFFILIATION="PPE-DE">
(SK) " διαφήμιση αποτελεί αναπόσπαστο τμήμα της ζωής μας και έχει αδιαμφισβήτητη επίδραση στη συμπεριφορά του κοινού και στη διαμόρφωση της κοινής γνώμης.
<P>
Στην έκθεση, η εισηγήτρια κ. Svensson, θίγει κάποια θέματα με τα οποία συμφωνώ. Πρόκειται κυρίως για θέματα τα οποία καταδεικνύουν την ανάγκη προστασίας των παιδιών και των νέων από την αρνητική διαφήμιση. " διαφήμιση της παροχής σεξουαλικών υπηρεσιών και της πορνείας διαφθείρει τα παιδιά από μία τρυφερή ηλικία.
<P>
Έχω διαφορετική άποψη από την εισηγήτρια όσον αφορά τον τρόπο επίτευξης του καθορισμένου στόχου. Είναι δύσκολο σε ευρωπαϊκό επίπεδο να επέμβουμε στην ελευθερία των μέσων επικοινωνίας και να μην εμμείνουμε στην αρχή της επικουρικότητας. Δεν νομίζω πως θα επιτύχουμε να εγκρίνουμε έναν ευρωπαϊκό κώδικα δεοντολογίας στο πεδίο του μάρκετινγκ και της διαφήμισης.
<P>
" αγωνία μας για τη νέα γενιά πρέπει να ακουστεί κυρίως από τους γονείς και τους δασκάλους. Είμαι πεπεισμένη πως η κύρια ευθύνη επαφίεται στους γονείς και τους δασκάλους που είναι σε θέση να διδάξουν τα παιδιά πώς να χρησιμοποιούν την τηλεόραση και τη νέα τεχνολογία λογικά και με υπευθυνότητα..
<SPEAKER ID="507" NAME="Zbigniew Zaleski" AFFILIATION="PPE-DE">
(PL) Το ψήφισμα δίνει υπερβολική έμφαση στο ζήτημα της ανισότητας ανδρών και γυναικών και στα στερεότυπα φύλου. " δημιουργία αρνητικών στερεοτύπων πρέπει να επισημαίνεται, και η ανισότητα των φύλων αποτελεί κυρίαρχο στοιχείο της κακής διαφήμισης, αλλά δεν είναι το μοναδικό.
<P>
Αρχικά, πολλά ψυχολογικά πειράματα δείχνουν πώς τα παιδιά - ιδιαίτερα τα παιδιά , αλλά και ενήλικες επίσης - μαθαίνουν την επιθετικότητα, αρνητικές προδιαθέσεις και αρνητική συμπεριφορά από την τηλεόραση και άλλα μέσα ενημέρωσης .Σε συνέχεια των όσων η Επίτροπος Reding ανέφερε για την εκπαίδευση στα σχολεία, αυτό που εγώ βρίσκω, ως ψυχολόγος, σημαντικό είναι πως οι έρευνες δείχνουν ότι οι άνθρωποι είναι πεπεισμένοι πως η τηλεόραση και η διαφήμιση, ιδιαίτερα, δεν τους επηρεάζουν τόσο όσο επηρεάζονται στην πραγματικότητα. Το μάρκετινγκ και η διαφήμιση μανουβράρουν μεταξύ της πληροφόρησης, της προώθησης και της καθοδήγησης. Το πρόβλημα βρίσκεται στην αντίληψη της διαφοράς μεταξύ τους. Όταν η ελεύθερη διαφήμιση δεν συνάδει με τις ηθικές, κοινωνικές και ψυχολογικές αρχές, είναι επιβλαβής. Αυτό είναι πιθανώς το πιο σημαντικό θέμα.
<SPEAKER ID="509" NAME="Monica Maria Iacob-Ridzi" AFFILIATION="PPE-DE">
(RO) Θα ήθελα να προτείνω μερικά πρακτικά μέσα με τα οποία μπορούμε να προσεγγίσουμε το ζήτημα της αρνητικής επίδρασης της διαφήμισης στην ισότητα των φύλων στην Ευρώπη.
<P>
Από την άποψη της εφαρμοστέας ευρωπαϊκής νομοθεσίας, βασικό σημείο αποτελεί η αρχή της χώρας προέλευσης. Το ίδιο ισχύει και στη διαφήμιση, κατά τρόπο τέτοιο ώστε όταν μία παραγωγή γίνεται αποδεκτή προς μετάδοση από το εθνικό συμβούλιο ραδιοτηλεόρασης ενός κράτους μέλους πρέπει να γίνει αποδεκτή η μετάδοση της και σε κάθε άλλο κράτος μέλος.
<P>
Πρόσφατα ήλθαμε αντιμέτωποι με ξεκάθαρα παραδείγματα διακρίσεων λόγω φύλου, που προκλήθηκαν από διαφημιστικές παραγωγές, οι οποίες δεν μπορούσαν να αποβληθούν από το πρόγραμμα αναμετάδοσης των χωρών της Ευρωπαϊκής Ένωσης. Επιπλέον θεωρώ πως πρέπει να εισαχθούν μέτρα εξαίρεσης από την αρχή της χώρας προέλευσης, στην περίπτωση που διαπιστώνεται παραβίαση του ευρωπαϊκού συμφώνου για την ισότητα των φύλων από προσβλητικές παραγωγές μέσων επικοινωνίας. Δεδομένου ότι συζητούμε ένα πεδίο που εμπίπτει στην κοινοτική αρμοδιότητα, και συγκεκριμένα το εμπόριο οπτικοαουστικών υπηρεσιών , πιστεύω πως πρέπει να εισαχθεί η επιβολή προστίμων από την Ευρωπαϊκή Επιτροπή στους παραγωγούς που προωθούν εικόνες που εισάγουν διακρίσεις μέσω της διαφήμισης.
<SPEAKER ID="511" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, είμαστε και υπέρ της οικονομίας της αγοράς και υπέρ της ανταγωνιστικότητας. Με βάση λοιπόν τον υγιή ανταγωνισμό θέλουμε να λέγεται η αλήθεια, να ανταγωνίζονται τα προϊόντα με βάση αληθινά στοιχεία.
<P>
" ελευθερία δεν είναι ασυδοσία και με τη διαφήμιση δεν κάνουμε τέχνη όπου ο καθένας μπορεί να προβάλει τα πρότυπά του. Το πρωί μιλήσαμε για αντιμετώπιση των διακρίσεων και είναι πολύ περίεργο που άνθρωποι που υποστηρίζουν την κατάργηση των διακρίσεων δεν θέλουν την προστασία της ανθρώπινης αξιοπρέπειας βάζοντας αυτορρύθμιση στις διαφημίσεις.
<P>
Συγχαίρω την Επίτροπο γιατί πολλές φορές έχει αποδείξει με τις προτάσεις της ότι παίρνει μέτρα για την προστασία των ανηλίκων και την προάσπιση των αξιών μέσα από τα μέσα ενημέρωσης και κυρίως τις μοντέρνες τεχνολογίες.
<SPEAKER ID="513" NAME="Agnes Schierhuber" AFFILIATION="PPE-DE">
(DE) Κύριε Πρόεδρε υποστηρίζω την άποψη πως οι γονείς και οι κηδεμόνες υπέχουν μεγάλη ευθύνη στον τρόπο μεταχείρισης των παιδιών. Σήμερα ο επιχειρηματικός κόσμος θεωρεί και αντιμετωπίζει τα παιδιά ως σημαντικούς καταναλωτές. Γι' αυτό είναι απαραίτητο να ενημερωθούν από πολύ μικρή ηλικία για τη δύναμη της διαφήμισης και τη δυνατότητα να έχει αρνητικές επιπτώσεις. Δεν πιστεύω, ωστόσο, στην ιδέα πως πρέπει να την υπάγουμε σε ομοιόμορφους κανόνες για όλη την Ευρώπη.
<P>
Εξάλλου όπως ανέφερε η Επίτροπος, στο εκπαιδευτικό σύστημα πρέπει να προσπαθήσουμε να δείξουμε στα παιδιά από πολύ μικρή ηλικία ένα δρόμο, που θα τους καθιστά γνώστες και των ευκαιριών και των κινδύνων που εμπεριέχονται στη διαφήμιση.
<SPEAKER ID="515" NAME="Eva-Britt Svensson">
εισηγήτρια. - (SV) Σας ευχαριστώ για τον διάλογο. Θα ήθελα να ξεκαθαρίσω ένα πράγμα- η έκθεση προέρχεται από την Ευρωπαϊκή Ενωμένη Αριστερά, τίποτε άλλο. Αναφορικά με τις τροπολογίες, θα ήθελα να σας υπενθυμίσω πως 53 τροπολογίες από τις διάφορες πολιτικές ομάδες υιοθετήθηκαν από την επιτροπή, περιλαμβανομένων τεσσάρων τροπολογιών που υπέβαλε η κ. Herranz García.
<P>
" ελευθερία της έκφρασης αναφέρθηκε. Είναι αυτονόητο πως η ελευθερία της έκφρασης είναι ιερή και απαραβίαστη. Δεν υπάρχει στην έκθεση τίποτε σχετικά με νέα νομοθεσία, είτε σε επίπεδο ΕΕ είτε σε επίπεδο κρατών μελών. Είναι ένα ζήτημα που αφορά την κάθε χώρα ξεχωριστά. Αυτό που κάνουμε στην έκθεση είναι να εστιάσουμε στους οργανισμούς που ήδη υπάρχουν , οργανισμούς αυτορρύθμισης και κοινούς οργανισμούς στο πλαίσιο των οποίων παραγωγοί, διαφημιστές και καταναλωτές βρίσκουν τις καλύτερες μεθόδους από κοινού.
<P>
" Επιτροπή λέει πως είναι αναγκαία πιο πειστική έρευνα για τον τρόπο που επηρεάζεται η ισότητα. Θα συμφωνήσω με αυτή την άποψη και γι' αυτό υπογραμμίζεται στην έκθεση. Χρειαζόμαστε περισσότερη έρευνα. Χρειάζεται να αυξήσουμε την κριτική μας σκέψη! Αυτό ακριβώς αφορά αυτή η έκθεση ! Να αυξήσουμε τη γνώση και επιπλέον την κριτική σκέψη!
<SPEAKER ID="516" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 3 Σεπτεμβρίου, στις 11.30 π.μ.
<P>
Γραπτές δηλώσεις(άρθρο 142 του Κανονισμού)
<SPEAKER ID="766" NAME="Zita Gurmai  " AFFILIATION="PSE">
γραπτώς. - (HU) " μάχη ενάντια στα στερεότυπα είναι ένας από τους έξι τομείς προτεραιότητας του χάρτη πορείας για την ισότητα για την περίοδο 2006-2010.
<P>
Είναι ζήτημα αρχής, ο πρακτικός αντίκτυπος του οποίου είναι εξαιρετικά ευρύς, από τη στιγμή που τα στερεότυπα δημιουργούν μία σκανδαλώδη κατάσταση για τις γυναίκες και δημιουργούν ένα σημαντικό εμπόδιο στην επιτυχία τους - είτε αφορά την αναζήτηση δουλειάς, τον χώρο εργασίας τους, την εξέλιξη της σταδιοδρομίας τους, τη συμμετοχή τους στη λήψη αποφάσεων ή την ισορροπία μεταξύ του εργασιακού και του ιδιωτικού βίου. Τα στερεότυπα δημιουργούν και διατηρούν ανισότητες σε κάθε τομέα της ζωής, και προκαλούν έτσι ανείπωτη ζημιά στο σύνολο της κοινωνίας και μειώνουν σημαντικά την αποτελεσματικότητα των προσπαθειών δημιουργίας ισότητας.
<P>
Έχω την αίσθηση πως χρειάζονται καλά σχεδιασμένες, συντονισμένες δράσεις και εκστρατείες ενάντια στα στερεότυπα, στα σημαντικά στοιχεία των οποίων περιλαμβάνονται η κοινωνική συνείδηση που ξεκινά από την παιδική ηλικία, η εκπαίδευση και η εφαρμογή κατάλληλων πρακτικών.
<P>
Το μάρκετινγκ και οι διαφημίσεις που εμφανίζονται στα μέσα επικοινωνίας διαδραματίζουν σημαντικό ρόλο στη διαμόρφωση της εικόνας που δημιουργείται για την γυναίκα. " μειονεκτική εικόνα συμβάλλει σημαντικά στη διατήρηση της σκανδαλώδους κατάστασης, όταν την ίδια στιγμή αυτή η τάση μπορεί να αντιστραφεί δείχνοντας την πραγματικότητα, τις ευκαιρίες και τις ικανότητες με ένα ρεαλιστικό τρόπο. Πρέπει, επομένως, να εργαστούμε για την προετοιμασία αυτών των εφικτών εργαλείων και μέτρων μέσω των οποίων μπορούμε να προαγάγουμε μια θετική αλλαγή. Εξίσου σημαντικό είναι να εφαρμοστεί και η υπάρχουσα νομοθεσία.
<SPEAKER ID="765" NAME="Andrzej Tomasz Zapałowski  " AFFILIATION="UEN">
γραπτώς. - (PL) Κύριε Πρόεδρε, η έκθεση της Eva-Britt Svensson, με θέμα τον τρόπο με τον οποίο επιδρά το μάρκετινγκ και η διαφήμιση στην ισότητα μεταξύ ανδρών και γυναικών, αποτελεί ένα από τα έγγραφα εκείνα που στοχεύουν στην παρέμβαση σε θέματα που δεν είναι υψίστης σημασίας σε σχέση με τα τρέχοντα προβλήματα που αντιμετωπίζει η ΕΕ. Από κάποιες απόψεις , η έκθεση απλώς δεν είναι σοβαρή.
<P>
Σύμφωνα με την εισηγήτρια, τα στερεότυπα φύλου αποτελούν σημαντικότερο πρόβλημα από την εκτράχυνση του περιεχομένου των μέσων επικοινωνίας. Σύμφωνα με τους ισχύοντας κώδικες διαφήμισης στα μέσα επικοινωνίας, ο ισχυρισμός πως οι διαφημίσεις εγείρουν το μίσος μεταξύ των φύλων αποτελεί υπερβολή. " έκθεση δεν αναφέρεται στο διογκούμενο πρόβλημα της διάκρισης λόγω φύλου μεταξύ των πολιτών της ΕΕ μουσουλμανικής πίστης. Φοβάμαι πως ο μουσουλμανικός τύπος δεν παρακολουθείται σε σχέση με την ισότητα μεταξύ ανδρών και γυναικών.
<P>
Αυτό είναι ένα πολύ σημαντικό πρόβλημα προς επίλυση για τα κράτη μέλη της ΕΕ. Σήμερα δεν απαιτείται παρέμβαση στις σχέσεις που δημιουργούνται στο πεδίο της ίσης μεταχείρισης ανδρών και γυναικών στην παραδοσιακή ιστορική ευρωπαϊκή. κοινωνία. Μεμονωμένα περιστατικά ανήθικης συμπεριφοράς στο πεδίο αυτό μπορούν να αντιμετωπιστούν μέσω της υπάρχουσας νομοθεσίας,

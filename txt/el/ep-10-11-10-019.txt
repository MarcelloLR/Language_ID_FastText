<CHAPTER ID="019">
Ενίσχυση του ΟΑΣΕ: ο ρόλος της ΕΕ (συζήτηση) 
<SPEAKER ID="224" NAME="Πρόεδρος">
" ημερήσια διάταξη προβλέπει τη δήλωση του Συμβουλίου σχετικά με την ενίσχυση του ΟΑΣΕ και τον ρόλο της Ευρωπαϊκής Ένωσης.
<SPEAKER ID="225" NAME="Olivier Chastel" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι συνάδελφοι, έχω την τιμή να μιλώ εξ ονόματος της Ύπατης Εκπροσώπου της Ένωσης για τις Εξωτερικές Υποθέσεις και την Πολιτική Ασφάλειας, βαρόνης Ashton.
<P>
Όπως γνωρίζετε, σε τρεις εβδομάδες, οι αρχηγοί κρατών και κυβερνήσεων των 56 συμμετεχόντων κρατών του Οργανισμού για την Ασφάλεια και τη Συνεργασία στην Ευρώπη (ΟΑΣΕ) θα συνέλθουν σε μια διάσκεψη κορυφής στην Αστάνα. Αυτή η ημερομηνία -35 έτη μετά την Τελική Πράξη του Ελσίνκι, 20 έτη μετά τον Χάρτη του Παρισιού και 11 έτη μετά τη διάσκεψη κορυφής της Κωνσταντινούπολης- και η επιλεγμένη τοποθεσία του Καζακστάν καταδεικνύουν τη σημασία του γεγονότος.
<P>
Ο ΟΑΣΕ αναζητά νέα ώθηση. Κάποιοι αμφισβήτησαν τη συνάφεια του οργανισμού. Οι διαφωνίες μεταξύ των συμμετεχόντων κρατών, η αδυναμία του να απαλλαγεί από τα τελευταία ίχνη της περιόδου μετά τον Ψυχρό Πόλεμο, καθώς και οι παγωμένες συγκρούσεις τον παρέλυσαν βαθμιαία, υπονομεύοντας την αξιοπιστία του. " έκκληση του Προέδρου Medvedev τον Ιούνιο του 2008, ο οποίος ζήτησε να αναθεωρηθεί η ευρωπαϊκή αρχιτεκτονική ασφάλειας και να βασιστεί σε μια συνθήκη, όχι μόνο έτυχε θετικής αποδοχής, αλλά ανανέωσε και τον διάλογο στο πλαίσιο του ΟΑΣΕ και ξεκίνησε τη Διεργασία της Κέρκυρας. Οι συζητήσεις που έχουν τις ρίζες τους στον ΟΑΣΕ, χωρίς να αποκλείονται άλλα συναφή φόρουμ ασφάλειας, συνέβαλαν στην ανάκτηση της εμπιστοσύνης. " Ευρωπαϊκή Ένωση και τα κράτη μέλη της διαδραμάτισαν κεντρικό ρόλο σε αυτήν την προσπάθεια και αυτός ο ρόλος τονίστηκε και υποστηρίχθηκε επίσης από την πρόταση ψηφίσματος του κ. Rouček. " διάσκεψη ανασκόπησης, η τελευταία φάση της οποίας θα λάβει χώρα στην Αστάνα, αποτέλεσε τη βάση επί της οποίας θα αναπτυχθεί η επόμενη διάσκεψη κορυφής.
<P>
Οι εκπρόσωποί μας στη Βιέννη διαπραγματεύονται επί του παρόντος το τελικό έγγραφο, το οποίο θα υποβάλουν στους αρχηγούς κρατών και κυβερνήσεων. Αυτό το έγγραφο θα αποτελείται από τρία μέρη: πρώτον, μια επανεπιβεβαίωση των αρχών, των κανόνων και των δεσμεύσεων του ΟΑΣΕ, δεύτερον, τις κοινές προκλήσεις που αντιμετωπίζουμε και τις προτεραιότητές μας και τέλος, μια ζωτική πτυχή για την Ευρωπαϊκή Ένωση, ένα σχέδιο δράσης. Το τελικό έγγραφο πρέπει να είναι αρκετά σαφές ώστε να είναι κατανοητό από όλους τους πολίτες μας.
<P>
Ο στόχος της Ευρωπαϊκής Ένωσης, τον οποίο συμμερίζονται και άλλα συμμετέχοντα κράτη, είναι η επανίδρυση του ΟΑΣΕ ως μια κοινότητα ασφάλειας που θα περιλαμβάνει τον αχανή ευρωατλαντικό και ευρασιατικό χώρο, μια κοινότητα που θα είναι ενωμένη, χωρίς διαχωριστικές γραμμές, οι πολίτες της οποίας θα ζουν ελεύθερα και ειρηνικά, όπου οι διαφορές θα λύνονται ειρηνικά και όπου οι κοινές αρχές, τα πρότυπα και οι δεσμεύσεις που συνιστούν το κεκτημένο του ΟΑΣΕ θα είναι σεβαστά. Αυτός είναι ο στόχος που πρέπει να θέσει η προσεχής διάσκεψη, η εντολή που πρέπει να ορίσει - και το σχέδιο δράσης είναι ο οδικός χάρτης μέσω του οποίου θα επιτευχθεί αυτό.
<P>
Όπως επισημαίνει αυτή η πρόταση ψηφίσματος, προκειμένου να διασφαλιστεί η καθολική, συνεργατική έννοια της ασφάλειας που χαρακτηρίζει τον ΟΑΣΕ και επίσης τον καθιστά μοναδικό, το σχέδιο δράσης πρέπει να επιτυγχάνει μια ισορροπία μεταξύ των τριών διαστάσεων. " ΕΕ θα διασφαλίσει ότι το σχέδιο δράσης αντικατοπτρίζει τις προτεραιότητες που όρισαν οι υπουργοί Εξωτερικών στη διάσκεψή τους τον Ιούνιο του 2010 και στις τρεις διαστάσεις.
<P>
Όσον αφορά την πολιτικο-στρατιωτική διάσταση, έχει σημειωθεί ενθαρρυντική πρόοδος στις συζητήσεις σχετικά με το έγγραφο της Βιέννης για τα μέτρα οικοδόμησης εμπιστοσύνης και ασφάλειας. Ένα μέρος της προόδου μπορεί να αποδοθεί στη διάσκεψη κορυφής. Όσον αφορά τη Συνθήκη για τις Συμβατικές Ένοπλες Δυνάμεις στην Ευρώπη (CFE), είναι σημαντικό για τη βιωσιμότητά της να αποκατασταθεί. Οι διαπραγματεύσεις είναι σε εξέλιξη και εναπόκειται στους αρχηγούς κρατών και κυβερνήσεων να παράσχουν την απαιτούμενη ώθηση για να συνεχιστούν.
<P>
Οι ικανότητες του ΟΑΣΕ και στις τρεις διαστάσεις πρέπει να ενισχυθούν έτσι ώστε να μπορεί να εκπληρώσει καλύτερα τον ρόλο του για έγκαιρη προειδοποίηση, πρόληψη των συγκρούσεων, επίλυση της κρίσης και ανασυγκρότηση.
<P>
Οι συγκεκριμένες προτάσεις που υποβλήθηκαν από την Ένωση και τους εταίρους της βρίσκονται στο τραπέζι των διαπραγματεύσεων. " δημιουργία μιας κοινότητας ασφάλειας συνεπάγεται την επίλυση του προβληματικού ζητήματος των συγκρούσεων στην Υπερδνειστερία, στο Ναγκόρνο-Καραμπάχ και στη Γεωργία, οι οποίες εξακολουθούν να απειλούν με αναζωπύρωση, όπως κατέδειξαν τα γεγονότα του 2008. " έλλειψη προόδου υπονομεύει την εμπιστοσύνη και η διάσκεψη κορυφής πρέπει να παράσχει μια ευκαιρία ανάληψης μιας κοινής πολιτικής δέσμευσης για την επίλυση αυτών των συγκρούσεων, την εντατικοποίηση των προσπαθειών προς αυτήν την κατεύθυνση και την παγίωση αυτής της δέσμευσης με έναν οδικό χάρτη.
<P>
Μόλις επιλυθεί αυτό το θέμα, ο ΟΑΣΕ πρέπει να στρέψει το βλέμμα στο μέλλον και να συνδυάσει τις προσπάθειές του με άλλους συναφείς διεθνείς οργανισμούς προκειμένου να αντιμετωπιστούν νέες διεθνικές απειλές. Αυτές οι απειλές είναι αρκετά οικείες σε εμένα ώστε να μην χρειάζεται να τις αναφέρω εδώ και η Ευρωπαϊκή Ένωση ελπίζει επίσης ότι το θέμα της ασφάλειας του ενεργειακού εφοδιασμού θα αντιμετωπιστεί στο πλαίσιο της επίλυσης συγκρούσεων.
<P>
Εντός του ΟΑΣΕ, πρέπει να δοθεί νέα ώθηση στην οικονομική και την περιβαλλοντική διάσταση· πρέπει να αναληφθεί μεγαλύτερη δέσμευση για τη χρηστή διακυβέρνηση και τη διαφάνεια· και η ανταπόκριση στην πρόκληση ασφάλειας που θέτει ο ενεργειακός εφοδιασμός στο πλαίσιο της αλλαγής του κλίματος πρέπει να είναι πιο βέβαιη.
<P>
Τα ανθρώπινα δικαιώματα, οι θεμελιώδεις ελευθερίες, η δημοκρατία και το κράτος δικαίου αποτελούν το θεμέλιο των αξιών και των αρχών στις οποίες θα βασίζεται η κοινότητα ασφάλειας. " επαναδιατύπωση της ισχύος τους δεν αρκεί. Πρέπει να ενδυναμωθούν και να ενισχυθεί η εφαρμογή τους. Θα υποβληθούν στους αρχηγούς κρατών και κυβερνήσεων πιθανοί τρόποι για να σημειωθεί πρόοδος σε αυτόν τον τομέα: πιο αποτελεσματική αναθεώρηση και εφαρμογή των δεσμεύσεων και καλύτερη παρακολούθηση των συστάσεων από τις υπηρεσίες του ΟΑΣΕ. Για την Ευρωπαϊκή Ένωση, η ανθρώπινη διάσταση είναι ιδιαίτερης σημασίας, καθώς αποτελεί τη βάση της "συνύπαρξης" τόσο για τους πολίτες όσο και για τα κράτη μέλη. " Ένωση επικεντρώνεται στην αύξηση της ελευθερίας του Τύπου και στη σημασία των ελεύθερων και δημοκρατικών εκλογών στον χώρο του ΟΑΣΕ. Ο ρόλος του γραφείου δημοκρατικών θεσμών και ανθρωπίνων δικαιωμάτων πρέπει να ενισχυθεί σε αυτό το πλαίσιο και η αυτονομία του να διατηρηθεί. Πρέπει επίσης να διασφαλιστούν οι απαιτούμενοι πόροι για την ενίσχυση του έργου της Ύπατης Εκπροσώπου για την προώθηση της ελευθερίας των μέσων ενημέρωσης.
<SPEAKER ID="226" NAME="Andrzej Grzyb" LANGUAGE="PL">
Κύριε Πρόεδρε, αφενός έχουμε τις πληροφορίες από την Ύπατη Εκπρόσωπο για τις Εξωτερικές Υποθέσεις και την Πολιτική Ασφάλειας και, αφετέρου, έχουμε επίσης το ψήφισμα που εκπόνησε ο κ. Rouček, στο οποίο αναφέρεται ότι η Διεργασία της Κέρκυρας έδωσε νέα ενέργεια στον Οργανισμό για την Ασφάλεια και τη Συνεργασία στην Ευρώπη, κάτι που ο κ. Chastel, μιλώντας εξ ονόματος της Ύπατης Εκπροσώπου, επίσης επιβεβαίωσε στη δήλωσή του.
<P>
Θέλω να πω ότι ο ΟΑΣΕ είναι, και μπορεί να συνεχίσει να είναι, ένας πολύ σημαντικός θεσμός όσον αφορά την επίλυση των περιφερειακών συγκρούσεων, την αντιμετώπιση θεμάτων που σχετίζονται με τις εθνικές μειονότητες και την υποστήριξη της διαδικασίας εκδημοκρατισμού στα κράτη μέλη. Πρέπει επίσης να διατηρήσουμε μια ισορροπία μεταξύ των τριών διαστάσεων του ΟΑΣΕ - την πολιτικο-στρατιωτική διάσταση, την οικονομική και περιβαλλοντική διάσταση και την ανθρώπινη διάσταση. " παραδοσιακή αντίληψη της ασφάλειας σε σχέση με τη λεγόμενη "σκληρή ισχύ", η οποία αφορά τη διασφάλιση της ασφάλειας μέσω της παρουσίας στρατιωτικών δυνάμεων ή δυνάμεων σταθεροποίησης, είναι εξίσου σημαντική με την ασφάλεια με οικονομικούς, κοινωνικούς, επισιτιστικούς ή οικολογικούς όρους. Ο ΟΑΣΕ πρέπει να δώσει μεγαλύτερη έμφαση στη δράση σε αυτούς τους τομείς.
<P>
Θα ήθελα εδώ να τονίσω τον ρόλο που διαδραματίζει στον τομέα του εκδημοκρατισμού το Γραφείο των Δημοκρατικών Θεσμών και Ανθρωπίνων Δικαιωμάτων (ODIHR), στο οποίο έγινε ήδη αναφορά, επί παραδείγματι, στον ρόλο του στην παρακολούθηση εκλογών και στην υποβολή συστάσεων σε εκθέσεις. Ο ΟΑΣΕ θα διαδραματίσει μεγαλύτερο ρόλο ακριβώς όταν τον ενισχύσουμε, παρέχοντας για παράδειγμα μεγαλύτερη υποστήριξη στο ODIHR.
<P>
Θέλω επίσης να τονίσω ότι ο θετικός ρόλος του ΟΑΣΕ δεν τελειώνει με το έργο του ως διαμεσολαβητής, αλλά θα γίνει επίσης φανερός στη διαχείριση των δραστηριοτήτων του. Ο ΟΑΣΕ μας φέρνει επίσης πιο κοντά στα κράτη που έχουν την εκ περιτροπής προεδρία. Θα αναφέρω, για παράδειγμα, την τρέχουσα προεδρία, την οποία ασκεί το Καζακστάν και η οποία οδήγησε, μεταξύ άλλων, στην επίλυση της κρίσης στην Κιργιζία και επίσης σε διαμεσολάβηση μεταξύ του Τουρκμενιστάν και του Ουζμπεκιστάν. Γνωρίζουμε, ωστόσο, ότι υπάρχει έλλειμμα σεβασμού των ανθρωπίνων δικαιωμάτων στο Καζακστάν, κάτι που αναφέρεται, μεταξύ άλλων, από οργανώσεις που παρακολουθούν τα ανθρώπινα δικαιώματα.
<P>
" διάσκεψη κορυφής που θα λάβει χώρα στην Αστάνα τον Δεκέμβριο πρέπει να εγκρίνει ένα σχέδιο δράσης που θα οδηγήσει στην οριστικοποίηση μιας χάρτας για μια κοινότητα ασφαλείας στην περιοχή του ΟΑΣΕ. Αυτό το σχέδιο είναι επίσης προς όφελος των κρατών μελών της Ευρωπαϊκής Ένωσης. Θέλω να εκφράσω την σθεναρή υποστήριξή μου τόσο για τη θέση που υποβλήθηκε όσο και για το ψήφισμα του κ. Rouček.
<SPEAKER ID="227" NAME="Libor Rouček" LANGUAGE="CS">
" Τελική Πράξη του Ελσίνκι εορτάζει φέτος την 35η επέτειό της. " Διεργασία του Ελσίνκι συνέβαλε σε σημαντικές ιστορικές αλλαγές στην Ευρώπη. Μια ήπειρος που στο παρελθόν ήταν διχασμένη από τον Β' Παγκόσμιο Πόλεμο και τον Ψυχρό Πόλεμο ζει τώρα σε περιβάλλον ειρήνης και συνεργασίας. Οι πολίτες των περισσότερων χωρών πίσω από το πρώην Σιδηρούν Παραπέτασμα απολαμβάνουν πλήρως τα ανθρώπινα, πολιτικά και δημοκρατικά δικαιώματα και τις ελευθερίες τους.
<P>
Παρά ταύτα, ωστόσο, δεν εκπληρώθηκαν πλήρως όλοι οι στόχοι της Διεργασίας του Ελσίνκι. Σε πολλές περιφέρειες, υπάρχουν ακόμα συγκρούσεις μεταξύ γειτόνων και εθνοτικών ομάδων. Πολλές χώρες έχουν προβλήματα με την εισαγωγή των πολιτικών δικαιωμάτων και της δημοκρατίας. Επιπροσθέτως, όλα τα κράτη μέλη του ΟΑΣΕ είναι εκτεθειμένα σε νέες προκλήσεις και απειλές ασφαλείας, όπως η τρομοκρατία, το οργανωμένο έγκλημα, η εμπορία ανθρώπων, το λαθρεμπόριο ναρκωτικών και η ενεργειακή, περιβαλλοντική και διαδικτυακή ασφάλεια.
<P>
Τριάντα τρία έτη μετά το Ελσίνκι και έντεκα έτη μετά την τελευταία διάσκεψη κορυφής στην Κωνσταντινούπολη, ο Οργανισμός για την Ασφάλεια και τη Συνεργασία στην Ευρώπη χρειάζεται νέα ώθηση, ανανέωση και μεταρρυθμίσεις. Ένα κατάλληλο πλαίσιο για τη συζήτηση αυτών των μεταρρυθμίσεων παρέχεται από τη Διεργασία της Κέρκυρας και την κορύφωσή της στην προσεχή διάσκεψη κορυφής του Δεκεμβρίου στην Αστάνα.
<P>
Στο ψήφισμά του, επί του οποίου θα ψηφίσουμε αύριο, το Ευρωπαϊκό Κοινοβούλιο εκπόνησε μια σειρά προτάσεων και συστάσεων γι' αυτή τη διάσκεψη κορυφής. Προτείνουμε, επί παραδείγματι, τη συζήτηση και την έγκριση στη διάσκεψη κορυφής ενός ειδικού σχεδίου σχετικά με την πρόληψη των συγκρούσεων, τη διαχείριση κρίσεων και την αναδιάρθρωση μετά τη σύγκρουση, καθώς και ενός σχεδίου δράσης που θα καθορίζει τρόπους προσέγγισης της δημιουργίας μιας χάρτας για τον τομέα ασφάλειας στο πλαίσιο του ΟΑΣΕ.
<P>
Ο Οργανισμός για την Ασφάλεια και τη Συνεργασία στην Ευρώπη, όπως ήδη αναφέρθηκε, αποτελεί μοναδικό και αναπόσπαστο τμήμα της ευρωατλαντικής και ευρασιατικής δομής ασφαλείας με μια ευρεία βάση μελών που ενώνει χώρες από το Βανκούβερ έως το Βλαδιβοστόκ. " μοναδικότητα αυτού του οργανισμού έγκειται στο γεγονός ότι συνδέει την πολιτικο-στρατιωτική, την οικονομική-περιβαλλοντική και την ανθρώπινη διάσταση συνεργασίας. " Ευρωπαϊκή Ένωση και η κοινή εξωτερική πολιτική και πολιτική ασφαλείας, ενισχυμένη από τη Συνθήκη της Λισαβόνας, πρέπει να επεκτείνει τη συνεργασία μεταξύ των δύο οργανισμών, διότι μόνο μέσω αυτής της συνεργασίας μπορούν να επιτευχθούν οι κοινοί στόχοι.
<SPEAKER ID="228" NAME="Anneli Jäätteenmäki" LANGUAGE="FI">
Κύριε Πρόεδρε, η Διάσκεψη για την Ασφάλεια και τη Συνεργασία στην Ευρώπη είχε ιστορική σημασία και ο Οργανισμός για την Ασφάλεια και τη Συνεργασία στην Ευρώπη σήμερα είναι ένας αναγκαίος και αναγνωρισμένος οργανισμός για τη συνεργασία. Σήμερα, ο ΟΑΣΕ είναι συχνά ο οργανισμός που μπορεί να μπαίνει σε περιοχές κρίσης, όπου δεν επιτρέπεται σε άλλους η πρόσβαση. Ως εκ τούτου, ο ΟΑΣΕ είναι απολύτως σημαντικός, για παράδειγμα, στην κεντρική Ασία, είτε σε ό,τι έχει να κάνει με την υποστήριξη του έργου της αστυνομίας, με την πρόληψη της εμπορίας ναρκωτικών ή με τη βελτίωση της ασφάλειας των συνόρων.
<P>
Το ανθρωπιστικό καλάθι του ΟΑΣΕ, συγκεκριμένα, είναι μοναδικό. Σε αυτό το πλαίσιο, ο οργανισμός ανέπτυξε μοντέλα για το έργο στον τομέα των ανθρωπίνων δικαιωμάτων, δράσεις για την καταπολέμηση της λαθρεμπορίας ανθρώπων και την ανάπτυξη ικανοτήτων στα ευάλωτα κράτη. " ΕΕ, από την πλευρά της, εστιάζει όλο και περισσότερο στις αστυνομικές επιχειρήσεις και στη χρήση παραστρατιωτικών καραμπινιέρων σε αυτές. " ΕΕ σίγουρα έχει μια πολύ σθεναρή πολιτική αναπτυξιακής βοήθειας. Ο ΟΑΣΕ κατάφερε επίσης να εδραιώσει μια αναγνωρισμένη σύνδεση μεταξύ του περιβάλλοντος και της ασφάλειας στην αναπτυξιακή πολιτική.
<P>
" ΕΕ πρέπει να διδαχθεί από αυτό, αλλά, πάνω απ' όλα, οι ίδιες οι επιχειρήσεις της ΕΕ θα μπορούσαν να διδαχθούν από εκείνες του ΟΑΣΕ. Γενικά, ο ΟΑΣΕ είναι εκεί πολύ νωρίτερα, διότι έχει περισσότερη εμπειρία, ικανότητα και πολύ πεπειραμένους εμπειρογνώμονες. Είναι τόσο ισχυρός όσο θέλουν τα κράτη μέλη να είναι. " συνεργασία μεταξύ του ΟΑΣΕ και της ΕΕ, ο αμοιβαίος σεβασμός και οι αμοιβαία αναγνώριση είναι όλα πολύ σημαντικά.
<SPEAKER ID="230" NAME="Reinhard Bütikofer" LANGUAGE="DE">
Κύριε Πρόεδρε, ο κ. Chastel είπε κάποτε ότι ο Οργανισμός για την Ασφάλεια και τη Συνεργασία στην Ευρώπη (ΟΑΣΕ) αναζητά έναν νέο δυναμισμό. Το Κοινοβούλιο θέλει να τον βοηθήσει να βρει αυτόν τον δυναμισμό. Αυτή η πρόταση ψηφίσματος, η οποία εκπονήθηκε υπό την καθοδήγηση του Αντιπροέδρου, υιοθετεί -και πράγματι υποστηρίχθηκε από μια ευρεία πλειοψηφία στο Κοινοβούλιο- μια πολύ προοδευτική θέση σχετικά με τον ρόλο του ΟΑΣΕ.
<P>
Παρέχεται νέα ώθηση στον ΟΑΣΕ από διάφορες πλευρές. Για παράδειγμα, οι προτάσεις που υπεβλήθησαν από τον Αντιπρόεδρο των "νωμένο Πολιτειών παρείχαν μια πολύ θετική συνδρομή. Ωστόσο, χρειαζόμαστε τώρα έναν σαφή καθορισμό των στόχων της Διεργασίας της Κέρκυρας. Αυτό είναι σημαντικό για την επικείμενη διάσκεψη κορυφής. Και οι τρεις διαστάσεις του ΟΑΣΕ πρέπει να ενισχυθούν, ειδικά το Γραφείο των Δημοκρατικών Θεσμών και των Ανθρωπίνων Δικαιωμάτων.
<P>
Ωστόσο, θέλουμε επίσης να λάβουμε νέα μέτρα. Αυτό είναι το πολύτιμο σ' αυτήν την πρόταση ψηφίσματος. Για παράδειγμα, εγείρει το θέμα σχετικά με το κατά πόσο θα ήταν δυνατόν για την Ευρωπαϊκή Ένωση να συμμετάσχει σε αποστολές υπό την εντολή του ΟΑΣΕ στο μέλλον στο πλαίσιο της κοινής εξωτερικής πολιτικής και πολιτικής ασφαλείας. Για παράδειγμα, στην περίπτωση της Κιργιζίας, θα ήταν ιδιαίτερα ευεργετικό αν είχαμε αυτήν την δυνατότητα και ήμασταν σε θέση να κάνουμε κάτι τέτοιο εκεί, μαζί με τους Ρώσους εταίρους μας επί παραδείγματι.
<P>
Προτάθηκε επίσης -και ο κ. Rouček το ανέφερε ήδη αυτό- να τεθεί ένας στόχος προκειμένου η Διεργασία της Κέρκυρας να εκπονήσει μια χάρτα για μια κοινότητα ασφαλείας στην περιοχή του ΟΑΣΕ. Αυτή είναι η σωστή απάντηση στις κινήσεις της Ρωσίας, η οποία θεωρεί αναγκαία την ανανέωση των συζητήσεων σχετικά με την κοινή ασφάλεια στον ευρωατλαντικό χώρο.
<P>
Είμαι βέβαιος ότι ο ΟΑΣΕ θα παραμείνει αναπόσπαστο τμήμα της αρχιτεκτονικής για την κοινή ασφάλεια στον ευρωατλαντικό χώρο και ελπίζω ότι θα συμβάλλουμε και εμείς στην επιτυχία του.
<SPEAKER ID="231" NAME="Charles Tannock" LANGUAGE="EN">
Κύριε Πρόεδρε, ο ΟΑΣΕ διαδραματίζει σημαντικό και αυξανόμενο ρόλο στην προαγωγή της ειρήνης και της σταθερότητας στην ήπειρό μας. Το γεγονός ότι η Αμερική, ο Καναδάς, η Ρωσία και πολλές χώρες της Κεντρικής Ασίας είναι επίσης πλήρη μέλη του προσδίδει στον οργανισμό μεγάλη αξιοπιστία και εύρος - "από το Βανκούβερ έως το Βλαδιβοστόκ", όπως υπερηφανεύεται και ο ίδιος ο ΟΑΣΕ.
<P>
Ο ΟΑΣΕ χρησιμοποιεί ταχύτατα το Συμβούλιο της Ευρώπης ως το κύριο και καταλληλότερο φόρουμ για τη συζήτηση των θεμάτων της δημοκρατίας -με το τμήμα του ODIHR να υποστηρίζει την παρακολούθηση εκλογών- των ανθρωπίνων δικαιωμάτων και του κράτους δικαίου στην Ευρώπη. Οι επιτόπιες αποστολές του ΟΑΣΕ σε χώρες όπως η Γεωργία και η Μολδαβία συμβάλλουν σημαντικά στη σταθεροποίηση κοινωνιών που έχουν πληγεί από πρόσφατες διαμάχες και παγωμένες συγκρούσεις.
<P>
" τρέχουσα προεδρία του ΟΑΣΕ από το Καζακστάν βοήθησε στην ενίσχυση του προφίλ του οργανισμού και στην εκ νέου επικέντρωσή μας στην Κεντρική Ασία και, συγκεκριμένα, στο θέμα της ασφάλειας και της καταπολέμησης της διεθνούς τρομοκρατίας.
<P>
Αναμφισβήτητα, υπάρχουν πολλές δυνατότητες για την ανάπτυξη της σχέσης της ΕΕ με τον ΟΑΣΕ. Ωστόσο, κατά τη διαμόρφωση αυτής της εταιρικής σχέσης, ελπίζω ότι η Ύπατη Εκπρόσωπος θα δώσει την απαραίτητη βαρύτητα στην αποφυγή της αλληλεπικάλυψης της προσπάθειας και, ως εκ τούτου, της διασπάθισης των χρημάτων των φορολογουμένων σε μια εποχή δημοσιονομικής λιτότητας. Πρέπει επίσης να εξετάσει το ενδεχόμενο συντονισμού του ΟΑΣΕ, της ΕΕ και ειδικά της ΚΠΑΑ και του ΝΑΤΟ στο πλαίσιο της εταιρικής σχέσης για την ειρήνη.
<P>
Τέλος, θα πρότεινα οι δύο οργανισμοί -το Συμβούλιο της Ευρώπης και ο ΟΑΣΕ- να εξετάσουν ίσως το ενδεχόμενο της συγχώνευσης. Με αυτόν τον τρόπο θα εξοικονομούσαμε πολλά χρήματα.
<SPEAKER ID="232" NAME="Helmut Scholz" LANGUAGE="DE">
Κύριε Πρόεδρε, η ομάδα μου χαιρετίζει το γεγονός ότι, μετά από πολλά χρόνια, το Ευρωπαϊκό Κοινοβούλιο ασχολείται τώρα ουσιαστικά με το θέμα του ΟΑΣΕ και, με αυτόν τον τρόπο, δίνει τελικά μια θετική απάντηση στο ερώτημα για τη σχέση της ΕΕ και του ΟΑΣΕ, τους στόχους, τις αξίες και τους μηχανισμούς που συμφωνήθηκαν στο Ελσίνκι, αλλά, πάνω απ' όλα, τα τρέχοντα καθήκοντά του. " έκθεσή σας, κύριε Αντιπρόεδρε, καθιστά σαφές ότι η Ευρωπαϊκή Ένωση και ο ΟΑΣΕ δεν είναι κρυφοί ανταγωνιστές, αλλά εταίροι που μπορούν, και πρέπει, να αξιοποιήσουν τις ικανότητες και την εμπειρία τους προκειμένου να λύσουν τα σύνθετα προβλήματα στην Ευρώπη.
<P>
Υπάρχουν δύο πτυχές που θέλω να τονίσω ειδικά σε σχέση με την Αστάνα. Στην Ευρώπη, χρειαζόμαστε έναν ανανεωμένο πανευρωπαϊκό διάλογο για το μέλλον της ηπείρου μας ως προς την πολιτική ασφάλειας, καθώς αυτή η ήπειρος είναι μεγαλύτερη από την ΕΕ και εξακολουθεί να χαρακτηρίζεται από μεγάλες ανισορροπίες στην πολιτική ασφάλειας. " Διεργασία της Κέρκυρας φέρνει την προοπτική του δομημένου διαλόγου και πρέπει να διευθετηθεί από τα κράτη μέλη με τέτοιον τρόπο ώστε να επιτευχθούν τελικά συγκεκριμένα αποτελέσματα στον τομέα του αφοπλισμού και της μετατροπής των εξοπλισμών. Όπως η ΕΕ και ο ΟΑΣΕ χρειάζονται αλλήλους σε αυτόν τον τομέα, έτσι και τα θέματα της προστασίας του κλίματος και του ενεργειακού εφοδιασμού επίσης χρειάζονται ενισχυμένη διαρθρωμένη συνεργασία.
<SPEAKER ID="233" NAME="Mariya Nedelcheva" AFFILIATION="PPE">
(FR) Κύριε Πρόεδρε, κύριε Chastel, κυρίες και κύριοι, στην ομιλία μου θέλω να τονίσω τον βασικό ρόλο που διαδραματίζουν οι αποστολές εκλογικών παρατηρητών στην ενίσχυση των σχέσεών μας με τον Οργανισμό για την Ασφάλεια και τη Συνεργασία στην Ευρώπη (ΟΑΣΕ) και επίσης, γενικότερα, στην ενίσχυση της εξωτερικής μας δράσης.
<P>
" διασφάλιση του σεβασμού για τα ατομικά και πολιτικά δικαιώματα είναι μία από τις θεμελιώδεις αξίες της Ευρωπαϊκής Ένωσης. Κατ' επέκταση, η διασφάλιση της ακεραιότητας της εκλογικής διαδικασίας είναι κεντρικής σημασίας για την αξιοπιστία της εξωτερικής δράσης της Ένωσης. Δεδομένου ότι τόσο ο ΟΑΣΕ όσο και η Ευρωπαϊκή Ένωση αποστέλλουν αποστολές εκλογικών παρατηρητών, έχουν κάθε όφελος να συνεργαστούν σε αυτόν τον τομέα.
<P>
Ως εκ τούτου, εκτιμώ ότι η ίδρυση της Ευρωπαϊκής Υπηρεσίας Εξωτερικής Δράσης (ΕΥΕΔ) απαιτεί την ανάπτυξη διαδικασιών που θα επιτρέψουν τη στενή συνεργασία μεταξύ του Γραφείου των Δημοκρατικών Θεσμών και των Ανθρωπίνων Δικαιωμάτων του ΟΑΣΕ και του τμήματος της ΕΥΕΔ για τις αποστολές εκλογικών παρατηρητών, αποτρέποντας έτσι τον κίνδυνο αλληλεπικάλυψης και ενισχύοντας την εξωτερική δράση της ΕΕ στην περιοχή του ΟΑΣΕ.
<P>
Αυτή η συνεργασία πρέπει να λαμβάνει χώρα πριν, κατά τη διάρκεια και μετά την αποστολή παρατηρητών, διότι μια αποστολή υψηλής ποιότητας χαρακτηρίζεται από καλή προετοιμασία, αποτελεσματική λειτουργία επιτόπου και σωστή παρακολούθηση. Κατόπιν τούτου, θέλω να επαναλάβω τη σημασία του Ευρωπαϊκού Κοινοβουλίου σε αυτό το θέμα: το γεγονός ότι άμεσα και δημοκρατικά εκλεγμένοι αντιπρόσωποι των ευρωπαίων πολιτών είναι σε θέση να παρατηρούν εκλογές εκτός των συνόρων της ΕΕ προκειμένου να διασφαλίσουν τη σωστή διεξαγωγή τους αποτελεί σημαντικό πλεονέκτημα για την Ένωση, το οποίο πρέπει να διατηρήσουμε με κάθε κόστος.
<P>
Τέλος, ο Χάρτης Ευρωπαϊκής Ασφάλειας αναγνωρίζει τον σημαντικό ρόλο της οικονομικής και της περιβαλλοντικής διάστασης. " σταθερότητα και η ασφάλεια συχνά εξαρτώνται από αυτές. Συνεπώς, είναι καίριας σημασίας να τονίσουμε αποτελεσματικότερα την εμπειρογνωμοσύνη του ΟΑΣΕ και του Ευρωπαϊκού Κοινοβουλίου σε αυτούς τους τομείς. " τακτική χρήση και η ανάπτυξη οικονομικών και περιβαλλοντικών δεδομένων αποτελούν περαιτέρω εγγύηση της επιτυχίας των κοινών αποστολών μας.
<P>
" ενίσχυση των αποστολών εκλογικών παρατηρητών μέσω μεγαλύτερης συνεργασίας μεταξύ της ΕΕ και του ΟΑΣΕ και μέσω της αποστολής ημών, των βουλευτών του ΕΚ, στις εν λόγω περιοχές, θα οδηγήσει στην ενίσχυση της εξωτερικής πολιτικής της ΕΕ. Έτσι θα επιτύχουμε τους στόχους που καθορίστηκαν στη Συνθήκη της Λισαβόνας.
<SPEAKER ID="234" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, θέλω να σας συγχαρώ για τις πρωτοβουλίες σας, καθώς όλοι γνωρίζουμε ότι η Ευρωπαϊκή Ένωση είναι ο πιο σημαντικός οργανισμός στην Ευρώπη με τη μεγαλύτερη επιρροή. Παράλληλα, ο ΟΑΣΕ και το Συμβούλιο της Ευρώπης έχουν τόσο μεγάλη εμπειρία σε πολλούς τομείς που αν προσθέταμε, για παράδειγμα, το βάρος της Ευρωπαϊκής Ένωσης στην εμπειρία του ΟΑΣΕ για τη διευθέτηση διεθνοτικών συγκρούσεων, η ανθρωπιστική ασφάλεια θα μπορούσε να ενισχυθεί δυναμικά στην Ευρωπαϊκή Ένωση. Σε ποιους τομείς προσφέρει ο ΟΑΣΕ προστιθέμενη αξία; Όπως μόλις ανέφερα, στις διεθνοτικές συγκρούσεις, καθώς έχει έναν Ύπατο Αρμοστή για τις Εθνικές Μειονότητες, ο οποίος διαμεσολαβεί μεταξύ της πλειοψηφίας και της μειοψηφίας και ο οποίος έχει συμμετάσχει στην επίλυση πολλών διεθνοτικών συγκρούσεων, ενώ γνωρίζουμε ότι η Ευρωπαϊκή Ένωση δεν διαθέτει σύστημα προστασίας των μειονοτήτων. Ο όρος "μειονότητα" μόλις συμπεριελήφθη στο προοίμιο της Συνθήκης της Λισαβόνας και, καθώς οι συνάδελφοί μου ανέφεραν τις παγωμένες συγκρούσεις, πρέπει να σημειωθεί ότι το 90% αυτών είναι διεθνοτικές συγκρούσεις. Με άλλα λόγια, η Ένωση πρέπει να βασιστεί σε αυτήν την εμπειρία. Για παράδειγμα, πρέπει να βασιστεί στα πολυάριθμα προγράμματα του ΟΑΣΕ για τη μειονότητα των Ρομά. Τα συνιστώ στην Επιτροπή και προτείνω να ληφθεί υπόψη η εμπειρία του ΟΑΣΕ σε αυτόν τον τομέα κατά την εκπόνηση από την Επιτροπή του ολοκληρωμένου εγγράφου πλαισίου σχετικά με τη στρατηγική για τους Ρομά.
<P>
Ομοίως, πρέπει να ληφθεί υπόψη το Έγγραφο της Κοπεγχάγης του 1992 του ΟΑΣΕ, το οποίο όριζε έναν κανόνα για τις αυτονομίες των μειονοτήτων που εξακολουθεί να ισχύει μέχρι σήμερα. Τέλος, μια κουβέντα για την ελευθερία των μέσων ενημέρωσης. Ακούγοντας τον αξιωματούχο του ΟΑΣΕ, παρατηρώ ότι όταν περιορίζεται η ελευθερία των μέσων ενημέρωσης, ο αξιωματούχος του ΟΑΣΕ επικρίνει τα κράτη μέλη της ΕΕ με πολύ περισσότερη τόλμη απ' ό,τι οι εκπρόσωποι της Επιτροπής. Αυτός είναι ένας από τους λόγους για τον οποίο υποστηρίζω τη θεσμοθέτηση των σχέσεων μεταξύ της ΕΕ και του ΟΑΣΕ, καθώς αυτό θα ενισχύσει περαιτέρω την Ευρωπαϊκή Ένωση, την ειρήνη της ΕΕ και την ανθρωπιστική της ασφάλεια. Σας ευχαριστώ για την προσοχή σας.
<SPEAKER ID="235" NAME="Heidi Hautala" AFFILIATION="Verts/ALE">
(EN) Κύριε Πρόεδρε, υποστηρίζω θερμά αυτό που είπε ο κ. Bütikofer σχετικά με την ανάγκη διασφάλισης μιας ισορροπίας μεταξύ των τριών διαστάσεων, ή καλαθιών, του ΟΑΣΕ. Θα ήθελα ειδικά να αναφέρω ότι πρέπει να προστατεύσουμε την ανθρώπινη διάσταση.
<P>
Χαίρομαι ιδιαίτερα διότι η έκθεση λαμβάνει υπόψη το γεγονός ότι πρέπει να ζητηθεί από την προεδρία του Καζακστάν να σεβαστεί τις θεμελιώδεις αξίες και τα ανθρώπινα δικαιώματα του ΟΑΣΕ ενόψει της διάσκεψης κορυφής της Αστάνα. Ξέρουμε ότι η κατάσταση εκεί απέχει κατά πολύ από ένα ικανοποιητικό επίπεδο. Λαμβάνουν χώρα πολλές σοβαρές παραβιάσεις των ανθρωπίνων δικαιωμάτων, επικρατούν άθλιες συνθήκες στις φυλακές, κλπ.
<P>
Χαίρομαι επίσης ιδιαίτερα που βλέπω ότι η έκθεση περιλαμβάνει την ιδέα ότι το Ευρωπαϊκό Κοινοβούλιο πρέπει να γίνει πιο δραστήριο στην ανθρώπινη διάσταση. Είναι πράγματι αξιοσημείωτο επίτευγμα ότι η κοινωνία των πολιτών μπορεί να συμμετέχει πλήρως και πρέπει να υποστηρίξουμε την παράλληλη εκδήλωση που θα οργανώσει η κοινωνία των πολιτών πριν από τη διάσκεψη κορυφής της Αστάνα. Αυτή η διάσκεψη κορυφής δεν πρέπει να εξελιχθεί σε μια απλή άσκηση δημοσίων σχέσεων για το Καζακστάν.
<SPEAKER ID="236" NAME="Marek Henryk Migalski" AFFILIATION="ECR">
(PL) Θέλω να πω ότι εμείς, ως Ευρωπαϊκή Ένωση, πρέπει να ενισχύσουμε τη συνεργασία με τον ΟΑΣΕ, ειδικά όσον αφορά τις περιοχές των συμφερόντων μας, όπως η Υπερδνειστερία ή η Γεωργία στο πλαίσιο του σχεδίου έξι σημείων του Sarkozy. Αυτή η συνεργασία πρέπει επίσης να ενισχυθεί, όπως είπε η κ. Hautala, στα θέματα των ανθρωπίνων δικαιωμάτων.
<P>
Ωστόσο, δεν πρέπει επίσης να ξεχνάμε ότι η Ευρωπαϊκή Ένωση είναι μια ξεχωριστή οντότητα και η συνεργασία με τον ΟΑΣΕ δεν πρέπει να μας κάνει να υποκείμεθα στις αποφάσεις που λαμβάνει ο ΟΑΣΕ, τα μέλη του οποίου, όπως γνωρίζετε, δεν είναι αποκλειστικά ευρωπαϊκές χώρες. " αποδοχή της πλήρους συνεργασίας με τον ΟΑΣΕ θα ήταν αντιπαραγωγική για την Ευρωπαϊκή Ένωση. " συνεργασία πρέπει να είναι στενή, αλλά πρέπει, ωστόσο, να διατηρήσουμε τη διακριτή φύση αυτών των δύο οντοτήτων.
<SPEAKER ID="237" NAME="Csaba Sógor" AFFILIATION="PPE">
(HU) Από την ίδρυσή του, ο Οργανισμός για την Ασφάλεια και τη Συνεργασία στην Ευρώπη είχε ως πρωταρχικό έργο του την προειδοποίηση και την πρόληψη των πιθανών συγκρούσεων. Ο Ύπατος Αρμοστής για τις Εθνικές Μειονότητες και το γραφείο του Ύπατου Αρμοστή επιτελούν ειδικά καθήκοντα στο θεσμικό σύστημα του οργανισμού και αποσκοπούν στην πρόληψη της ανάπτυξης τεταμένων σχέσεων μεταξύ πλειοψηφίας και μειοψηφίας. Αυτό οι Βρετανοί το ονομάζουν διπλωματία έγκαιρης προειδοποίησης. Μολονότι, εντός της επικράτειας της Ευρωπαϊκής Ένωσης, η επίλυση των αμφισβητούμενων θεμάτων διασφαλίζεται, κατά πρώτο και κύριο λόγο, από τα θεσμικά όργανα της ΕΕ, σε ορισμένες περιπτώσεις, ανατίθεται σημαντικός ρόλος στον ΟΑΣΕ. Χαρακτηριστικό παράδειγμα αυτής της πρακτικής είναι ο σλοβακικός νόμος περί γλώσσας, για τον οποίο ο Ύπατος Αρμοστής για τις Εθνικές Μειονότητες προσπάθησε να μεσολαβήσει μεταξύ των μερών. Δυστυχώς, εκ του αποτελέσματος, αυτή η διαμεσολάβηση δεν μπορεί να χαρακτηριστεί επιτυχής. Ο νόμος εξακολουθεί να αποτελεί πηγή έντασης, καθώς δημιουργεί διακρίσεις και αντίκειται στο πνεύμα πολλών διεθνών συμφωνιών. " Ευρωπαϊκή Επιτροπή για τη Δημοκρατία μέσω του Δικαίου, γνωστή ως Επιτροπή της Βενετίας, το βεβαιώνει με σαφήνεια αυτό. Ίσως θα ήμασταν πιο κοντά σε μια λύση σήμερα σε αυτό το θέμα αν το εξαιρετικά σημαντικό θεσμικό όργανο του ΟΑΣΕ είχε εκδώσει έγκαιρη προειδοποίηση για τη σύγκρουση και είχε εργαστεί πιο αποτελεσματικά για να μειώσει την ένταση.
<SPEAKER ID="238" NAME="Joe Higgins" AFFILIATION="GUE/NGL">
(EN) Κύριε Πρόεδρε, ο ΟΑΣΕ, μας λένε, αποσκοπεί στην προαγωγή της πολιτικής ελευθερίας και της ελευθερίας των μέσων ενημέρωσης και των ανθρωπίνων δικαιωμάτων. Κύριε Chastel, θα ήθελα να σας ρωτήσω λοιπόν πώς εναρμονίζεται αυτό με την ανάθεση της προεδρίας του ΟΑΣΕ στο Καζακστάν φέτος και του κύρους μια σημαντικής διάσκεψης κορυφής στην πρωτεύουσά του, την Αστάνα, τον Δεκέμβριο; Γνωρίζετε ότι τα πολιτικά δικαιώματα στο Καζακστάν καταστέλλονται με κυνισμό, η ελευθερία των μέσων ενημέρωσης παρεμποδίζεται και τα ανθρώπινα δικαιώματα συντρίβονται σε τακτική βάση;
<P>
Τα μέλη των συνδικάτων και οι κοινωνικοί ακτιβιστές συχνά μπαίνουν φυλακή με πλαστές κατηγορίες. Σε μια επίσκεψη αντιπροσωπείας στο Καζακστάν τον Σεπτέμβριο, συγκέντρωσα αδιάσειστες αποδείξεις για την πιο βάναυση μεταχείριση στις φυλακές. Ωστόσο, πριν από δύο εβδομάδες, ο Πρόεδρος της Επιτροπής, κ. Barroso, έστρωσε το κόκκινο χαλί για τον άνθρωπο που είναι υπεύθυνος γι' αυτές τις θηριωδίες -τον Πρόεδρο Nazarbayev- χωρίς να εκφράσει ούτε μια επικριτική κουβέντα. Γιατί, κύριε Chastel; Μήπως για τις συμφωνίες σιδήρου και χάλυβα; " διάσκεψη κορυφής του ΟΑΣΕ στο Καζακστάν θα έπρεπε να ακυρωθεί αμέσως αν αντιμετωπίζετε σοβαρά την υποστήριξη προς τους γενναίους αγωνιστές για τα ανθρώπινα, δημοκρατικά, πολιτικά, εργασιακά και κοινωνικά δικαιώματα στο Καζακστάν.
<SPEAKER ID="239" NAME="Olivier Chastel" LANGUAGE="FR">
Κύριε Πρόεδρε, θέλω καταρχάς να ευχαριστήσω εσάς και όλους τους ομιλητές για την ποιότητα αυτής της συζήτησης. Θα μεταβιβάσω, φυσικά, τις συστάσεις σας στη Βαρόνη Ashton, ειδικά εκείνες που αφορούν τον εξορθολογισμό των πόρων, τη χρήση της νέας υπηρεσίας της -της Ευρωπαϊκής Υπηρεσίας Εξωτερικής Δράσης- και τη συνεργασία. Επιπλέον, δεν θα επαναλάβω όσα είπα αρχικά σε αυτήν την συζήτηση. Πολλοί έθιξαν ήδη αρκετά κοινά θέματα.
<P>
Αναφέρθηκε συγκεκριμένα ένα θέμα: η κατάσταση των ανθρωπίνων δικαιωμάτων στο Καζακστάν. Ορθώς τονίζετε αυτήν την πτυχή και πολλοί από εσάς το έκαναν απόψε. Πρόκειται για ένα πολύ σημαντικό θέμα για την ΕΕ και το εγείρουμε σε κάθε συνάντησή μας με τους ηγέτες του Καζακστάν. " ανάγκη συνέχισης των προσπαθειών στους τομείς των πολιτικών δικαιωμάτων, των κοινωνικών δικαιωμάτων και του εκδημοκρατισμού αναφέρθηκε -σε αντίθεση με αυτά που είπατε- κατά τη διάρκεια της τελευταίας επίσκεψης του Προέδρου Nazarbayev εδώ.
<P>
Θα ήθελα λοιπόν απλά να ολοκληρώσω λέγοντας ότι η διάσκεψη κορυφής της Αστάνα, υπό την ηγεσία του Καζακστάν, προσφέρει στους ανώτατους αξιωματούχους μας μια σημαντική ευκαιρία να απαλλάξουν την Ευρώπη από τα βάρη του παρελθόντος, να συμμετάσχουν στην οικοδόμηση μιας κοινότητας ασφάλειας από το Βανκούβερ έως το Βλαδιβοστόκ -όπως επισημάνατε, κύριε Rouček- και να εξετάσουν τις νέες αποστολές που πρέπει να πραγματοποιήσουμε στο πολιτικό περιβάλλον και περιβάλλον ασφάλειας του 21ου αιώνα.
<P>
Χαιρόμαστε που το Κοινοβούλιο μπορεί να παράσχει την υποστήριξή του στις προτεραιότητες της Ευρωπαϊκής Ένωσης και στους εκπροσώπους της. Χρειαζόμαστε αυτή τη σαφή υποστήριξη προκειμένου να τονίσουμε τη σημασία της αξιοπρέπειας του ατόμου, της οργάνωσης ελεύθερων και δίκαιων εκλογών, του συντονισμού των προσπαθειών έναντι διεθνικών απειλών και της επίτευξης αρμονικής οικονομικής και κοινωνικής ανάπτυξης στο πλαίσιο ενός αειφόρου περιβάλλοντος. Ελπίζω ότι η πολιτική βούληση να γραφτεί ένα νέο κεφάλαιο στην πλούσια ιστορία του ΟΑΣΕ θα υλοποιηθεί στην Αστάνα. Μείνετε βέβαιοι ότι η Ευρωπαϊκή Ένωση θα αναλάβει τις ευθύνες της εκεί.
<SPEAKER ID="240" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Πέμπτη, 11 Νοεμβρίου 2010, στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="989" NAME="Krzysztof Lisek" LANGUAGE="PL">
Κύριε Πρόεδρε, κυρίες και κύριοι συνάδελφοι, σήμερα, η Ευρώπη πρέπει να αντιμετωπίσει μια νέα διάσταση προβλημάτων όπως η τρομοκρατία, οι απειλές στον κυβερνοχώρο, η εμπορία ανθρώπων και το λαθρεμπόριο ναρκωτικών. Προκειμένου να αντιμετωπιστούν αυτές οι προκλήσεις, πρέπει να αναπτύξουμε ένα αποτελεσματικό σύστημα ανίχνευσης απειλών και επίλυσης συγκρούσεων. Ο ΟΑΣΕ είναι ο κατάλληλος χώρος για τη διεξαγωγή μιας ευρείας συζήτησης για το θέμα της ευρωπαϊκής ασφάλειας. Είναι ένα από τα μεγαλύτερα φόρα ανταλλαγής ιδεών σχετικά με τη διεθνή ασφάλεια, το οποίο έχει αποδείξει στο παρελθόν ότι είναι ικανό να αναλάβει αποτελεσματική δράση. Ταυτόχρονα, δυστυχώς, σημειώθηκαν πρόσφατα περιπτώσεις όπου οι δομές του ΟΑΣΕ δεν ήταν ανάλογες με τις ανάγκες του σύγχρονου κόσμου, όπως στην περίπτωση της ανεπίλυτης σύγκρουσης στον Καύκασο και της ανεπαρκούς αντίδρασης στη γεωργιανή σύγκρουση του 2008. Είναι προς κοινό μας όφελος να εκσυγχρονίσουμε αυτές τις δομές, έτσι ώστε να γίνουν στο μέλλον ένα μέσο άμεσης αντίδρασης στις απειλές που ανακύπτουν. Οι ικανότητες του ΟΑΣΕ σε αυτόν τον τομέα πρέπει να ενισχυθούν μέσω της τροποποίησης των παλιών μηχανισμών δράσης του και της δημιουργίας νέων. Αυτός είναι ο μόνος τρόπος με τον οποίο θα καταφέρει ο ΟΑΣΕ να εργαστεί αποτελεσματικά με στόχο την ασφάλεια στην Ευρώπη και στην Ευρασία. Προς όφελος της ασφάλειας στην Ευρώπη, πρέπει να συνεχίσουμε τη διεργασία που ξεκινήσαμε το 2008 στην Κέρκυρα. Με την υποστήριξή μας, ο ΟΑΣΕ μπορεί να γίνει μια σημαντική και αποτελεσματική δύναμη για το κράτος δικαίου στην Ευρώπη και την Ευρασία. Χαιρετίζω την πρωτοβουλία ενίσχυσης της συνεργασίας μεταξύ της ΕΕ και του ΟΑΣΕ.
<SPEAKER ID="241" NAME="Cristian Dan Preda" LANGUAGE="RO">
Χαιρετίζω τη συζήτηση σχετικά με την έκθεση του κ. Rouček με την προοπτική της διάσκεψης κορυφής της Αστάνα τον Δεκέμβριο, στην οποία έχουμε εναποθέσει τις ελπίδες μας για την ενίσχυση του ΟΑΣΕ. " ΕΕ πρέπει να εγκρίνει μια σαφή θέση σχετικά με έναν οργανισμό που θα μπορεί να διαδραματίσει σημαντικό ρόλο στην περιφερειακή ασφάλεια και στην προαγωγή των δημοκρατικών αξιών και των ανθρωπίνων δικαιωμάτων.
<P>
Σε αυτό το πλαίσιο, εκτιμώ ότι πρέπει να τεθούν δύο βασικά ερωτήματα. Το πρώτο αφορά στην ενίσχυση της ανθρώπινης πτυχής του ΟΑΣΕ. Τα ανθρώπινα δικαιώματα και η δημοκρατία είναι θεμελιώδους σημασίας στην περίοδο μετά τη Λισαβόνα, με τη δημιουργία της Ευρωπαϊκής Υπηρεσίας Εξωτερικής Δράσης προσφέροντας την ευκαιρία δημιουργίας μιας ολοκληρωμένης έννοιας της ασφάλειας. Δεύτερον, θέλω να τονίσω ότι η Διεργασία της Κέρκυρας πρέπει να δώσει μεγαλύτερη προσοχή στη διευθέτηση ανεπίλυτων συγκρούσεων, έναν τομέα στον οποίο ο ΟΑΣΕ μπορεί να προσφέρει πραγματική προστιθέμενη αξία, σε σύγκριση με άλλους αντίστοιχους περιφερειακούς οργανισμούς.
<P>
Θέλω να επισημάνω την παράγραφο 8 της έκθεσης Rouček, η οποία απέσπασε την ευρεία συναίνεση της Επιτροπής Εξωτερικών Υποθέσεων. Πράγματι, η ανάγκη για μια μόνιμη επίλυση της σύγκρουσης στην Υπερδνειστερία πρέπει να επαναληφθεί, με σεβασμό της εδαφικής ακεραιότητας και της κυριαρχίας της Δημοκρατίας της Μολδαβίας. Για να επιτευχθεί αυτό, πρέπει να επαναλάβουμε το ταχύτερο και άνευ όρων τις διαπραγματεύσεις με τη μορφή 5 + 2.

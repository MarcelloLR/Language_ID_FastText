<CHAPTER ID="009-05">
5. Κατάσταση στη Βιρμανία (ψηφοφορία) 
<P>
Πρόταση ψηφίσματος: - Πριν από την ψηφοφορία για την παράγραφο 1:
<SPEAKER ID="098" NAME="Geoffrey Van Orden" AFFILIATION="PPE-DE">
(EN) Κύριε Πρόεδρε, καθώς έχουμε μια αντιπροσωπεία από τη λαϊκή εθνοσυνέλευση της Κίνας στο θεωρείο, θα ήθελα επίσης να πω ότι ελπίζω πως ο κ. Wang Ying Fan θα λάβει ένα πολύ ηχηρό μήνυμα από αυτό το Σώμα ότι περιμένουμε από την Κίνα να είναι πιο δραστήρια όσον αφορά την εξεύρεση μιας λύσης στα προβλήματα της Βιρμανίας.
<P>
(Παρατεταμένα χειροκροτήματα)
<P>
Κύριε Πρόεδρε, μιλήσαμε γι' αυτό το θέμα χθες και ξέρω ότι θα μεταφέρει τις απόψεις μας.
<P>
Για να εξοικονομήσουμε χρόνο, μπορώ να προτείνω δύο προφορικές τροπολογίες; Έχουμε μια ραγδαία μεταβαλλόμενη κατάσταση στη Βιρμανία αυτή τη στιγμή. Πρώτον, προτείνω, στην παράγραφο 1, να προσθέσουμε την εξής πρόταση στο τέλος: "και καταδικάζει πλήρως τη βίαιη αντίδραση των βιρμανικών αρχών".
<P>
(" προφορική τροπολογία εγκρίνεται.)
<P>
Πριν από την ψηφοφορία για την παράγραφο 3:
<SPEAKER ID="100" NAME="Geoffrey Van Orden" AFFILIATION="PPE-DE">
Κύριε Πρόεδρε, η παράγραφος 3 πρέπει τώρα να έχει ως εξής: "εκφράζει αποτροπιασμό για τη δολοφονία ειρηνικών διαδηλωτών, επιμένει ότι οι δυνάμεις ασφαλείας πρέπει να επιστρέψουν στους στρατώνες και ζητεί την αναγνώριση της νομιμότητας των αιτημάτων που διατυπώνονται για διεθνή ιατρική βοήθεια προς τους τραυματίες και για την απελευθέρωση των συλληφθέντων διαδηλωτών και των άλλων πολιτικών κρατουμένων". '
<P>
(Παρατεταμένα χειροκροτήματα)
<P>
(" προφορική τροπολογία εγκρίνεται.)
<P>
Πριν από την ψηφοφορία για την παράγραφο 5:
<SPEAKER ID="102" NAME="Martin Schulz" AFFILIATION="PSE">
(DE) Κύριε Πρόεδρε, συμφωνώ με τον κ. Van Orden και τους συναδέλφους -λαμβάνοντας υπόψη και με την παρουσία του κ. Wang Yingfan και της αντιπροσωπείας- ότι το Σώμα πρέπει να δώσει ένα σαφές μήνυμα. Όμως σχετικά με την παράγραφο 5 παρακαλούμε να γίνει η τροποποίηση του κειμένου επειδή εξετάσαμε τι έγινε μέχρι τώρα στο Συμβούλιο Ασφαλείας και δεν είμαστε βέβαιοι ότι το κείμενο συντάχθηκε με την απαραίτητη προσοχή. Επειδή όμως θέλουμε να είμαστε πολύ ακριβείς, παρακαλούμε να αναδιατυπωθεί η παράγραφος 5 ως εξής:
<P>
(ΕΝ) "ζητεί από την Κίνα να υποστηρίξει πλήρως σαφή δήλωση του Συμβουλίου Ασφαλείας των "νωμένων Εθνών, καταδικάζοντας τη χρήση ωμής βίας"
<P>
(DE) Θα δούμε αν έχει ήδη ασκηθεί βέτο, αλλά ζητούμε να συμφωνήσει το Σώμα ότι χρειαζόμαστε σαφή καταδίκη από το Συμβούλιο Ασφαλείας και ότι η Κίνα πρέπει να την υποστηρίξει.
<SPEAKER ID="105" NAME="Elmar Brok" AFFILIATION="PPE-DE">
(DE) Κύριε Πρόεδρε, και η Ομάδα μας ήθελε να υποβάλει μία προφορική τροπολογία, νομίζω όμως ότι μπορούμε να συμφωνήσουμε εδώ σε μία κοινή προσέγγιση. Σύμφωνα με τις πληροφορίες που διαθέτω, η Κίνα έχει ήδη ψηφίσει αρνητικά, και όχι μόνο η Κίνα, αλλά και το άλλο μόνιμο μέλος του Συμβουλίου Ασφαλείας, η Ρωσία. Γι' αυτό θα συμφωνήσω να υιοθετήσουμε τη διατύπωση της τροπολογίας του κ. Schulz έτσι ώστε να αναφερόμαστε και στην Κίνα και στη Ρωσία.
<P>
(Οι προφορικές τροπολογίες εγκρίνονται.)
<P>
(Χειροκροτήματα)

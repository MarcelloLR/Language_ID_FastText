<CHAPTER ID="013-02">
2. Νικαράγουα
<SPEAKER ID="278" NAME="Πρόεδρος">
Το επόμενο σημείο είναι η συζήτηση επί έξι προτάσεων ψηφίσματος σχετικά με τη Νικαράγουα .
<SPEAKER ID="279" NAME="Μάριος Ματσάκης">
συντάκτης. - Κυρία Πρόεδρε, η ελευθερία της έκφρασης, η ανεξαρτησία της δικαστικής εξουσίας και η διασφάλιση των θεμελιωδών αρχών της δημοκρατίας φαίνεται να απειλούνται σε αυτή τη χώρα της Λατινικής Αμερικής. Είναι καθήκον και υποχρέωσή μας, ως βουλευτών της ΕΕ, να υπερασπιστούμε τα δικαιώματα του λαού της Νικαράγουας και να στείλουμε ένα σαφές μήνυμα στην κυβέρνηση της Νικαράγουας ότι δεν θα ανεχθούμε οποιαδήποτε παραβίαση των εν λόγω δικαιωμάτων, αλλά θα βεβαιωθούμε ότι θα ασκηθεί κάθε αναγκαία πίεση από την ΕΕ και τον Ο"Ε για τη διαφύλαξη και τη διασφάλιση της προστασίας των ανθρώπινων δικαιωμάτων των πολιτών της Νικαράγουας.
<P>
Ελπίζω ότι το μήνυμά αυτό, ενσωματωμένο στην παρούσα πρόταση ψηφίσματος, θα ληφθεί υπόψη από τους ενδιαφερομένους και ότι θα ληφθούν επειγόντως τα αναγκαία μέτρα για την επανόρθωση της κατάστασης.
<SPEAKER ID="280" NAME="Manuel Medina Ortega" LANGUAGE="ES">
Έχουμε μια πρόταση ψηφίσματος σχετικά με τη Νικαράγουα, στην οποία πρέπει να λάβουμε υπόψη διάφορους παράγοντες. Καταρχάς, υπάρχουν ισχυρισμοί περί νοθείας -στους δύο δήμους της Μανάγκουα και της León, τουλάχιστον- πράγμα το οποίο θίγει το αποτέλεσμα των εκλογών της 9ης Νοεμβρίου. Από την άλλη πλευρά, έχουμε μια κυβέρνηση η οποία προσπαθεί να επιλύσει ορισμένα από τα προβλήματα που αναιρούν τα ανθρώπινα δικαιώματα στη Λατινική Αμερική, και συγκεκριμένα τη φτώχεια, τον αναλφαβητισμό, την παιδική θνησιμότητα, τη διαθεσιμότητα πόσιμου νερού και την έλλειψη τίτλου κυριότητας στα εδάφη των ιθαγενών.
<P>
Επομένως, όταν εξετάζουμε την περίπτωση αυτή, πρέπει να κάνουμε σαφή διάκριση μεταξύ των δύο αυτών πτυχών. Από τη μια πλευρά, πρέπει να ενθαρρύνουμε τα ανθρώπινα δικαιώματα και να υποστηρίξουμε τα ανθρώπινα δικαιώματα, υπό την παραδοσιακή τους έννοια, ως πολιτικών δικαιωμάτων, ενώ από την άλλη πλευρά πρέπει να ενθαρρύνουμε την κυβέρνηση της Νικαράγουας να συνεχίσει να βοηθά τους πλέον μειονεκτούντες στη χώρα. Φυσικά, πρέπει επίσης να διασφαλίσουμε ότι η αντιπολίτευση μπορεί να εκπληρώσει τον ρόλο της, πρέπει να πάρουμε θέση κατά της νοθείας, και πρέπει να υποστηρίξουμε το έργο των ΜΚΟ. Παρ' όλα αυτά, το αποτέλεσμα πρέπει να είναι ισορροπημένο.
<P>
" Σοσιαλιστική Ομάδα στο Ευρωπαϊκό Κοινοβούλιο κατέθεσε ορισμένες προτάσεις για προφορικές τροπολογίες σε μια απόπειρα να δώσει στο τελικό κείμενο μια πιο ισορροπημένη μορφή όσον αφορά τους ισχυρισμούς περί παραβιάσεων θεμελιωδών δικαιωμάτων, το κατά πόσον πρέπει να δρομολογηθούν ποινικές έρευνες, και τον αριθμό των δήμων στους οποίους συνέβη πραγματικά κάποιο είδος παρατυπίας.
<P>
Εν ολίγοις, θέλουμε να καταδικάσουμε τις εικαζόμενες παραβιάσεις θεμελιωδών πολιτικών δικαιωμάτων, αλλά χωρίς να φτάσουμε στα άκρα και να φέρουμε σε δύσκολη θέση την κυβέρνηση της Νικαράγουας, ώστε να μπορέσει να συνεχίσει να επιτελεί τον ρόλο της υποστηρίζοντας τα πλέον μειονεκτούντα στρώματα της κοινωνίας της.
<SPEAKER ID="281" NAME="Pedro Guerreiro">
συντάκτης. - (PT) Κυρία Πρόεδρε, όπως έπραξε και με άλλες χώρες που έλαβαν μέτρα για να επιβεβαιώσουν και να υπερασπιστούν την εθνική κυριαρχία και την ανεξαρτησία τους -δηλαδή, το δικαίωμά τους να αποφασίζουν για το παρόν και το μέλλον τους- και οι οποίες ανέπτυξαν ένα σχέδιο χειραφέτησης, κοινωνικής προόδου και αλληλεγγύης με τους λαούς του κόσμου, το Ευρωπαϊκό Κοινοβούλιο ξεκινά άλλη μια απαράδεκτη και ποταπή προσπάθεια παρέμβασης, αυτή τη φορά σε σχέση με τη Νικαράγουα.
<P>
" παρούσα συζήτηση και η πρόταση ψηφίσματος προορίζονται απλώς να υποστηρίξουν απροκάλυπτα εκείνους που στηρίζουν και ενθαρρύνουν τις προσπάθειες παρέμβασης και αποσταθεροποίησης ενός δημοκρατικού και κυρίαρχου κράτους, όπως η Νικαράγουα. Αντί να στρεβλώνει την κατάσταση και τα γεγονότα και να προσπαθεί να δώσει στη Νικαράγουα μαθήματα δημοκρατίας, το Ευρωπαϊκό Κοινοβούλιο θα έπρεπε να καταγγείλει την αντιδημοκρατική προσπάθεια της ΕΕ να επιβάλει μια προτεινόμενη ευρωπαϊκή συνθήκη, η οποία απορρίφθηκε ήδη, αδιαφορώντας πλήρως για τις δημοκρατικές αποφάσεις που λήφθηκαν κυρίαρχα από τους λαούς της Γαλλίας, των Κάτω Χωρών και της Ιρλανδίας.
<P>
Αντί να παρεμβαίνει σε κάτι για το οποίο μόνον ο λαός της Νικαράγουας μπορεί να αποφασίσει, το Ευρωπαϊκό Κοινοβούλιο θα έπρεπε να είχε απορρίψει την απάνθρωπη οδηγία για την επαναπροώθηση, η οποία παραβιάζει τα ανθρώπινα δικαιώματα των μεταναστών, πολλοί εκ των οποίων προέρχονται από τη Λατινική Αμερική, και θα έπρεπε να καταγγείλει τη συνεργασία της ΕΕ στις εγκληματικές πτήσεις της CIA.
<P>
Αντί να αντιγράφει την παρέμβαση που υποστηρίζουν οι "νωμένες Πολιτείες, το Ευρωπαϊκό Κοινοβούλιο θα έπρεπε να καταγγείλει τον απαράδεκτο εκβιασμό της ΕΕ σε σχέση με τη Νικαράγουα και να απαιτήσει να εκπληρώσει η ΕΕ τις δεσμεύσεις που έχει αναλάβει προς τη χώρα αυτή.
<P>
Αυτό που πραγματικά ενοχλεί τους επικεφαλής αυτής της πρωτοβουλίας είναι ότι η Νικαράγουα είναι αποφασισμένη να βελτιώσει τις συνθήκες διαβίωσης του λαού της, από άποψη διατροφής, υγείας και εκπαίδευσης, υποστηρίζοντας τους πλέον μειονεκτούντες. " καλύτερη καταγγελία αυτής της απόπειρας παρέμβασης από το Ευρωπαϊκό Κοινοβούλιο είναι η πραγματική αναγνώριση και αλληλεγγύη προς τη Νικαράγουα που επιδεικνύουν οι λαοί της Λατινικής Αμερικής. Επομένως, επιτρέψτε μου να επαναλάβω: σταματήστε να παριστάνετε ότι δίνετε μαθήματα στον κόσμο.
<SPEAKER ID="282" NAME="Leopold Józef Rutowicz">
συντάκτης. - (PL) Κυρία Πρόεδρε, η Νικαράγουα είναι μια πολύ μικρή, φτωχή και χρεωμένη χώρα με πολύ χαμηλό κατά κεφαλή εισόδημα.
<P>
" χώρα αυτή υπήρξε άτυχη. Κυβερνήθηκε από ομάδες με διάφορες πολιτικές συγγένειες, καταλήφθηκε από αμερικανικά στρατεύματα και βρέθηκε ανάμεσα στην Κούβα, την ΕΣΣΔ και τις "ΠΑ. Επιπλέον, η χώρα καταστράφηκε από ξηρασίες και επλήγη από κυκλώνες, ένας εκ των οποίων στοίχισε τη ζωή 6 000 ανθρώπων το 1999 και ήταν ίσως ο πλέον διαβόητος και ο πλέον ισχυρός κυκλώνας στον κόσμο. Οι πολιτικές αλλαγές και οι αγώνες για την εξουσία υπονόμευσαν την ανάπτυξη της Νικαράγουας, όπως συνέβη σε πολλές χώρες της Λατινικής Αμερικής και της Αφρικής. " κατάσταση αυτή οδήγησε σε παραβιάσεις των ανθρώπινων δικαιωμάτων και στην κατάρτιση νομοθεσίας αντίθετης προς διεθνείς συμβάσεις.
<P>
Παρέχοντας βοήθεια στον λαό της χώρας αυτής, η Ευρωπαϊκή Ένωση πιστεύει ότι είναι αναγκαίο να θεσπισθούν δημοκρατικές αρχές στον τρόπο διακυβέρνησής της καθώς και να προσαρμοσθεί η νομοθεσία της ώστε να είναι σύμφωνη προς τις διεθνείς συμβάσεις. Εάν διέθετε δημοκρατική κυβέρνηση, η Νικαράγουα θα μπορούσε να γίνει μέλος της Ένωσης των Χωρών της Νότιας Αμερικής, η οποία ενδέχεται να γίνει στο μέλλον σύμμαχος της Ευρωπαϊκής Ένωσης στην παγκόσμια πολιτική. Στο πλαίσιο της διαδικασίας εκδημοκρατισμού, είναι σημαντικό για την πολιτική τάξη στη Νικαράγουα να λάβει τα μέτρα που αναφέρονται στο ψήφισμα, το οποίο υποστηρίζω.
<SPEAKER ID="283" NAME="Raül Romeva i Rueda" LANGUAGE="ES">
" προστασία των δικαιωμάτων των προασπιστών των ανθρώπινων δικαιωμάτων είναι κάτι το οποίο, κατά τη γνώμη μου, δεν υπόκειται σε οποιαδήποτε διάκριση βασισμένη σε πολιτικές συμπάθειες ή αντιπάθειες. Στο Σώμα αυτό, τείνουμε πολύ συχνά να γινόμαστε πολύ αυστηροί κριτές εκείνων με τους οποίους δεν συμμεριζόμαστε ορισμένα πολιτικά ιδεώδη και να υπερασπιζόμαστε πολύ δυναμικά εκείνους που θεωρούμε συμμάχους.
<P>
Πρέπει να τονίσω ότι, όσον αφορά τα ανθρώπινα δικαιώματα, το ζήτημα πρέπει να εξετάζεται με καθολικό τρόπο.
<P>
Ο κίνδυνος που διατρέχουμε σήμερα είναι επίσης παρών στο ψήφισμα σχετικά με τη Νικαράγουα, το οποίο κατατέθηκε από ορισμένες πολιτικές ομάδες.
<P>
Πρέπει να έχουμε υπόψη το όλο πλαίσιο. Το πλαίσιο αυτό δείχνει σαφώς μια χώρα σε κατάσταση φτώχειας, η οποία πρέπει να αντιμετωπισθεί επειγόντως με δραστικά διαρθρωτικά μέτρα. Μου φαίνεται ότι η σημερινή κυβέρνηση της Νικαράγουας κάνει πολλά από τα πράγματα που πρέπει να γίνουν για να αντιμετωπιστεί το πρόβλημα αυτό.
<P>
Ωστόσο, είναι επίσης σημαντικό να θυμόμαστε ότι η καταπολέμηση της φτώχειας δεν μπορεί να συμβιβάζεται με τις διώξεις και τις παρενοχλήσεις των ανθρώπων που, για τον ένα ή τον άλλο λόγο, διαφωνούν με την επίσημη γραμμή.
<P>
" πραγματική δημοκρατία επιτρέπει τη διαφωνία, τη συζήτηση και την ελευθερία έκφρασης.
<P>
Ορισμένες καταστάσεις έλαβαν χώρα πρόσφατα στη Νικαράγουα οι οποίες αξίζει να αναδειχθούν. Ορισμένες εξ αυτών είναι θετικές, όπως η κατάργηση, τον περασμένο Ιούλιο, του άρθρου 204 του Ποινικού Νόμου, το οποίο καθιστούσε ποινικό αδίκημα την ομοφυλοφιλία. Ως αντιπρόεδρος της διακομματικής ομάδας για τα δικαιώματα των ατόμων LGBT στο Ευρωπαϊκό Κοινοβούλιο, είμαι πολύ ικανοποιημένος από το γεγονός αυτό.
<P>
Άλλες, ωστόσο, είναι αρνητικές και πολύ ανησυχητικές, όπως τα πολλά παραδείγματα για τα οποία λυπόμαστε σε σχέση με την επιδείνωση της κατάστασης των γυναικών. Ειδικότερα, υπήρξαν διώξεις γυναικών που διεκδικούν τα σεξουαλικά και αναπαραγωγικά τους δικαιώματα, μεταξύ άλλων με την υποστήριξη μιας νεαρής γυναίκας θύματος βιασμού βοηθώντας την να υποβληθεί σε άμβλωση για να σωθεί η ζωή της.
<P>
Αυτό είναι κάτι το οποίο δεν πρέπει να ξεχνούμε και το οποίο πρέπει να λάβουμε υπόψη στο πλαίσιο των τρεχουσών διαπραγματεύσεων για τη σύναψη συμφωνίας σύνδεσης. Παρ' όλα αυτά, καλώ επίσης την Επιτροπή να διαβουλευτεί με το Κοινοβούλιο προτού λάβει οποιαδήποτε απόφαση επί του θέματος αυτού.
<SPEAKER ID="284" NAME="Fernando Fernández Martín" LANGUAGE="ES">
Συζητούμε σήμερα την κατάσταση που έχει δημιουργηθεί στη Νικαράγουα από τις επιθέσεις εναντίον ορισμένων προασπιστών των ανθρώπινων δικαιωμάτων, ορισμένων θεμελιωδών ελευθεριών και της δημοκρατίας.
<P>
Δεν χρειάζεται να σας υπενθυμίσω εδώ τη Zoilamérica ή τον Ernesto Cardenal ή τον Carlos Mejía Godoy ή τον Jarquín ή τον Sergio Ramírez, ή τόσους άλλους Νικαραγουανούς οι οποίοι νιώθουν ότι οι ελπίδες τους για μια καλύτερη Νικαράγουα προδόθηκαν.
<P>
Τον Νοέμβριο του 2006, ο κ. Ortega ζήτησε από τους Νικαραγουανούς αυτό που αποκάλεσε μια νέα ευκαιρία και αυτοί του την έδωσαν με δημοκρατικό τρόπο. Τώρα γνωρίζουμε για ποιον σκοπό την ήθελε. Έκτοτε, η αυθαιρεσία, η ευνοιοκρατία και η διαφθορά κυριαρχούν στα θεσμικά όργανα της κυβέρνησης, με αποκορύφωμα την εκλογική νοθεία της 9ης Νοεμβρίου. Προηγουμένως, είχαν ληφθεί ορισμένες πολύ σοβαρές αποφάσεις, όπως η ακύρωση του νομικού καθεστώτος ορισμένων κομμάτων της αντιπολίτευσης, ή διατυπωθεί απειλές και εκφοβισμοί κατά μελών της κοινωνίας των πολιτών, δημοσιογράφων και μέσων ενημέρωσης.
<P>
Ο πρόεδρος Ortega παρομοίασε τις κυβερνήσεις της Ευρωπαϊκής Ένωσης με μύγες που κάθονται σε ακαθαρσίες και θεώρησε την ξένη βοήθεια που λαμβάνει η Νικαράγουα ψίχουλα. Συνειδητοποίησε σύντομα ότι δεν υπήρχε αρκετό πετρέλαιο από τη Βενεζουέλα προκειμένου να μπορέσει να παραιτηθεί από την αναπτυξιακή αυτή βοήθεια.
<P>
Τη στιγμή που ετοιμαζόμαστε να εισέλθουμε σε αποφασιστική φάση στις διαπραγματεύσεις για μια συμφωνία σύνδεσης μεταξύ της Ευρωπαϊκής Ένωσης και της Κεντρικής Αμερικής, η κυβέρνηση της Νικαράγουας πρέπει να κατανοήσει ότι θα έχει πάντοτε έναν σύμμαχο και έναν φίλο στο πρόσωπό μας, αλλά ότι ο σεβασμός των ανθρώπινων δικαιωμάτων, της ελευθερίας έκφρασης και της δημοκρατίας είναι, με λίγα λόγια, για εμάς μια προϋπόθεση από την οποία δεν θα παραιτηθούμε ποτέ, επειδή πιστεύουμε ότι από αυτήν θα επωφεληθεί πρωτίστως ο λαός της Νικαράγουας.
<SPEAKER ID="285" NAME="Josu Ortuondo Larrea" AFFILIATION="ALDE">
(ES) Δημοτικές εκλογές διεξήχθηκαν φέτος στη Νικαράγουα στις 9 Νοεμβρίου. Όπως και σε προηγούμενες εκλογές, η εκλογική διαδικασία αμφισβητήθηκε όσον αφορά τη δημοκρατική της νομιμότητα. Διατυπώθηκαν κατηγορίες για νοθεία και πραγματοποιήθηκαν διαδηλώσεις που κατέληξαν σε συγκρούσεις μεταξύ υποστηρικτών των διάφορων πολιτικών κομμάτων. Πολλοί άνθρωποι τραυματίστηκαν και η πολιτική κρίση που μαστίζει τη χώρα έγινε βαθύτερη.
<P>
Δύο πολιτικά κόμματα δεν μπόρεσαν να προτείνουν υποψηφίους στις τοπικές εκλογές. Αυτό είναι απαράδεκτο, γιατί περιορίζει το θεμελιώδες δικαίωμα όλων των πολιτικών στη συμμετοχή στα κοινά.
<P>
Επιπλέον, λάβαμε άμεσες δηλώσεις από εκπροσώπους οργανώσεων για την προστασία των ανθρώπινων δικαιωμάτων, οι οποίοι μας ενημέρωσαν σχετικά με την τάση αμφισβήτησης του δικαστικού συστήματος από την κοινωνία των πολιτών, σχετικά με τους διοικητικούς κατασταλτικούς μηχανισμούς οι οποίοι έφεραν 17 οργανώσεις κοινωνικών κινημάτων ενώπιον των δικαστηρίων, και σχετικά με τις διώξεις ανεξάρτητων δημοσιογράφων, ακόμη και της αντιπροσωπείας της Ευρωπαϊκής Επιτροπής.
<P>
Για όλους αυτούς τους λόγους, πρέπει να υψώσουμε τη φωνή μας και να ζητήσουμε, πρώτον, από τα πολιτικά κόμματα να καταδικάσουν τις πράξεις βίας των οπαδών τους και, δεύτερον, από την ίδια την κυβέρνηση, να ανοίξει εκ νέου τους χώρους δημοκρατικής συμμετοχής, να σεβαστεί την ελευθερία έκφρασης, να σταματήσει την απαγόρευση διαδηλώσεων και να επιτρέψει σε όλες τις ΜΚΟ να λαμβάνουν βοήθεια διεθνούς συνεργασίας και όχι μόνον βοήθεια από τη Βενεζουέλα για φιλοκυβερνητικές οργανώσεις.
<P>
Επιπλέον, η κυβέρνηση πρέπει να ανακαλέσει την ποινικοποίηση των θεραπευτικών αμβλώσεων στις περιπτώσεις στις οποίες απειλείται η ζωή της μητέρας.
<P>
Τέλος, στο πλαίσιο των διαπραγματεύσεων σχετικά με τη συμφωνία σύνδεσης μεταξύ Κεντρικής Αμερικής και ΕΕ, ζητούμε από την Επιτροπή να υπενθυμίσει στη Νικαράγουα ότι πρέπει να σέβεται τις αρχές του κράτους δικαίου, της δημοκρατίας και των ανθρώπινων δικαιωμάτων. Αυτό, ωστόσο, δεν πρέπει να εμποδίσει την Ευρώπη να συνεχίσει να παρέχει βοήθεια για την ανάπτυξη και την ευημερία του λαού της Νικαράγουας, επειδή θέλουμε να είναι το μέλλον του όσο το δυνατόν καλύτερο.
<SPEAKER ID="286" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, η πολιτική κατάσταση στη Νικαράγουα επιδεινώθηκε εν όψει των τοπικών εκλογών της 9ης Νοεμβρίου. Οι πολυάριθμες δράσεις και εκκλήσεις για ηρεμία που απηύθυναν η διεθνής κοινότητα και, ειδικότερα, οι αποστολές της ΕΕ και της Επιτροπής αγνοήθηκαν.
<P>
Μετά την ψηφοφορία, οι περιστάσεις γύρω από την καταμέτρηση των ψήφων και την ανακοίνωση των αποτελεσμάτων προκάλεσαν κρίση με το κύριο κόμμα της αντιπολίτευσης. Το Συνταγματικό Φιλελεύθερο Κόμμα απέρριψε τα αποτελέσματα και κατήγγειλε μαζική νοθεία στις εκλογές. Κινήσεις πολιτών, η Εκκλησία, οργανώσεις εργοδοτών και η διεθνής κοινότητα ζήτησαν όλοι την εκ νέου καταμέτρηση των ψήφων ή τη διεξαγωγή νέων εκλογών. Επιπλέον, οι πολιτικοί θεσμοί και, ειδικότερα, το κοινοβούλιο παρέλυσαν λόγω της έλλειψης συμφωνίας μεταξύ των δύο βασικών κομμάτων.
<P>
Οι εκθέσεις των επικεφαλής των αποστολών μας στη Νικαράγουα και η έκθεση των εκλογικών εμπειρογνωμόνων που απέστειλε η Επιτροπή κάνουν λόγο για παραβιάσεις των εκλογικών κανόνων και των διεθνών συνθηκών. Στις 10 Δεκεμβρίου, η Επιτροπή, σε συμφωνία με τα κράτη μέλη και κατόπιν διαβούλευσης με άλλους εταίρους, απέστειλε επιστολή στις αρχές της Νικαράγουας παρέχοντας τη στήριξή της σε κάθε συντονισμένη λύση μεταξύ των πολιτικών δυνάμεων της χώρας, προκειμένου να τεθεί τέλος στην κρίση και να αποκατασταθεί η εμπιστοσύνη των πολιτών στους δημοκρατικούς θεσμούς. Με την επιστολή αυτή ανακοινώθηκε επίσης η αναστολή, από την 1η Ιανουαρίου 2009, των εκταμιεύσεων από τα προγράμματα δημοσιονομικής ενίσχυσης, καθώς η έναρξη περιόδου διαβουλεύσεων με τις αρχές της Νικαράγουας σχετικά με την παρούσα κατάσταση και τις μεθόδους επαναπροσανατολισμού της ευρωπαϊκής συνεργασίας με τη χώρα.
<P>
Επιπλέον, πρέπει να καταστήσω σαφές ότι η Επιτροπή δεν απέσυρε την ενίσχυσή της για το 2008 προς τη Νικαράγουα -έχουν διανεμηθεί 20 εκατομμύρια ευρώ, συμπεριλαμβανομένης της επείγουσας ανθρωπιστικής βοήθειας- και όλα τα ποσά που είχαν προβλεφθεί για φέτος θα καταβληθούν εφόσον πληρούνται οι προϋποθέσεις κάθε σχεδίου.
<P>
Όσον αφορά το 2009, τα 57 εκατομμύρια ευρώ που προορίζονται για δημοσιονομική ενίσχυση δεν έχουν αποσυρθεί, αλλά ανασταλεί. " συνεργασία θα επικεντρωθεί σε προγράμματα και δραστηριότητες που εγγυώνται ότι η ενίσχυση φτάνει στους δικαιούχους -τον λαό της Νικαράγουας- άμεσα, χωρίς να περνά από την κυβέρνηση.
<P>
Θα ήθελα να προσθέσω ότι ο υπουργός Εξωτερικών, Samuel Santos, εξέφρασε τη διαφωνία του με το μέτρο αυτό με επιστολή που απέστειλε στην Επίτροπο Ferrero-Waldner στις 12 Δεκεμβρίου. Επαναβεβαίωσε το κύρος των αποτελεσμάτων και εξέφρασε την προθυμία του να συμμετάσχει σε διάλογο σχετικά με τις προσπάθειες συνεργασίας που σκοπεύει να καταβάλει η Επιτροπή όσο το δυνατόν συντομότερα.
<P>
Τέλος, απαντώντας σε μία από τις ομιλίες, θα ήθελα να πω ότι η Επιτροπή ελπίζει προφανώς ότι η παρούσα κρίση θα επιλυθεί όσο το δυνατόν συντομότερα και, σε κάθε περίπτωση, η σημασία που αποδίδεται από τα μέρη στον σεβασμό των δημοκρατικών αρχών και αξιών και στη χρηστή διακυβέρνηση κατοχυρώνεται επανειλημμένως στη συμφωνία σύνδεσης ΕΕ-Κεντρικής Αμερικής. Οι διαπραγματεύσεις όσον αφορά αυτή τη συμφωνία σύνδεσης θα αποτελέσουν ευκαιρία για τη βελτίωση του διαλόγου σχετικά με τις εν λόγω αρχές, συμπεριλαμβανομένης της πρακτικής εφαρμογής τους.
<P>
Αυτές είναι οι πληροφορίες που μπορώ να σας δώσω· γνωρίζω ότι η κ. Ferrero-Waldner παρακολουθεί την κατάσταση πολύ προσεκτικά μαζί με τις υπηρεσίες της Επιτροπής.
<P>
Θα ήθελα να σας ευχαριστήσω και να ευχαριστήσω όλους τους ομιλητές που έθεσαν το θέμα της κατάστασης της Νικαράγουας.
<SPEAKER ID="287" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τη λήξη των συζητήσεων.
<P>
Γραπτές δηλώσεις (άρθρο 142 του Κανονισμού)
<SPEAKER ID="288" NAME="Kathy Sinnott  " AFFILIATION="IND/DEM">
γραπτώς. - " Νικαράγουα αντιμετωπίζει πολλά επείγοντα προβλήματα: πολιτική και αστυνομική διαφθορά, έλλειψη ανεξαρτησίας της δικαστικής εξουσίας, ενδεχόμενη νοθεία στις εκλογές, αυξανόμενη φτώχεια, αναλφαβητισμός, κακή υγειονομική περίθαλψη. Ωστόσο, το γεγονός ότι η Νικαράγουα, σε αντίθεση με την Ευρώπη, προστατεύει τα μωρά της πριν γεννηθούν δεν περιλαμβάνεται στα ανομήματά της.
<P>
Εμείς στην Ευρώπη διαθέτουμε τον πλούτο για να φροντίσουμε τις μητέρες και τα μωρά μας, αλλά επιτρέπουμε την καταστροφή άνω του ενός εκατομμυρίου μωρών πριν από τη γέννησή τους. " Νικαράγουα είναι φτωχή και όμως καλωσορίζει ακόμη τους μικρούς πολίτες της. " Νικαράγουα με όλα τα προβλήματά της έχει δημογραφικό μέλλον, ενώ εμείς στην Ευρώπη που επικρίνουμε τη Νικαράγουα αντιμετωπίζουμε έναν σκληρό δημογραφικό χειμώνα.
<P>
Πρέπει να βοηθήσουμε τη Νικαράγουα να εγκαθιδρύσει ισχυρή δημοκρατία, γερή και έντιμη οικονομία και αποτελεσματικά συστήματα εκπαίδευσης και υγείας, και να τα βοηθήσουμε να φροντίσουν τις οικογένειες, τις γυναίκες και τα παιδιά, αντί να τα καταστρέφουμε με τη νόμιμη άμβλωση.

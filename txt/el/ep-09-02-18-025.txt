<CHAPTER ID="025">
Μια ξεχωριστή θέση για τα παιδιά στην εξωτερική δράση της ΕΕ (σύντομη παρουσίαση) 
<SPEAKER ID="285" NAME="Πρόεδρος">
" ημερήσια διάταξη προβλέπει μια σύντομη παρουσίαση της έκθεσης από την κυρία Kinnock, εκ μέρους της Επιτροπής Ανάπτυξης, αναφορικά με μια ξεχωριστή θέση για τα παιδιά στην εξωτερική δράση της ΕΕ.
<SPEAKER ID="286" NAME="Glenys Kinnock">
εισηγήτρια. - Κύριε Πρόεδρε, καταρχάς θέλω να πω ότι χαιρετίζω την ανακοίνωση που ετοιμάστηκε από την Επιτροπή. Πιστεύω ότι είναι τόσο περιεκτική όσο και φιλόδοξη.
<P>
Στην έκθεσή μου κύριε Επίτροπε, προτείνω ποιες πρακτικές δράσεις, επενδύσεις και διαδικασίες χρειάζονται για να αναγνωρίσουμε αυτή την πολύ ξεχωριστή θέση για τα παιδιά στην εξωτερική δράση. " έκθεση και τα συμπεράσματα της Επιτροπής και του Συμβουλίου για την εξωτερική δράση θα προστεθούν στην εξωτερική διάσταση της στρατηγικής της ΕΕ για τα δικαιώματα του παιδιού. Πιστεύω ότι αυτό είναι ουσιώδες για την Ευρωπαϊκή Ένωση.
<P>
Κύριε Επίτροπε, ανυπομονώ να δω πράξεις που θα έχουν ως σκοπό να ικανοποιήσουν τη φιλοδοξία που διακρίνω. Χρειάζεται να δούμε ουσιαστικές κινήσεις που θα υποστηρίζουν τη θεωρία. Αυτό σημαίνει ότι πρέπει να είναι διαθέσιμοι πόροι και φυσικά - όπως είμαι σίγουρη ότι θα συμφωνείτε - δεν πρέπει να υπάρξει υποχώρηση από τα Κράτη Μέλη της Ευρωπαϊκής Ένωσης σχετικά με αναληφθείσες δεσμεύσεις για χρηματοδότηση των Αναπτυξιακών Στόχων της Χιλιετίας (ΑΣΧ). Αυτό που γνωρίζουμε είναι ότι, για την πλειονότητα των δύο δισεκατομμυρίων παιδιών του κόσμου, κάθε μέρα αποτελεί καθημερινό αγώνα κατά της φτώχιας και της ευάλωτης κατάστασής τους. Όπως γνωρίζουμε, το 98% των παιδιών στον κόσμο που ζουν σε ακραία φτώχια, βρίσκονται σε αναπτυσσόμενες χώρες.
<P>
Επιπλέον, είναι ξεκάθαρο σήμερα ότι οι επιπτώσεις της οικονομικής κρίσης θα γίνουν πιο αισθητές από τα παιδιά και τους νέους, όταν για παράδειγμα μειώνονται οι προϋπολογισμοί για την υγεία και την εκπαίδευση. Για αυτό το λόγο πιστεύω ότι πρέπει να λάβουμε πολιτική δέσμευση, στο υψηλότερο επίπεδο, εκ μέρους των παιδιών και για τα παιδιά. " ΕΕ πρέπει να επωφεληθεί από τη συνεργασία της με τις αναπτυσσόμενες χώρες για να επηρεάσει τη δημόσια πολιτική και να σώσει ζωές παιδιών. Πρέπει να προωθούνται μέτρα προτεραιότητας για παιδιά όταν η Ευρωπαϊκή Επιτροπή διαπραγματεύεται τις περιφερειακές και θεματικές στρατηγικές των εγγράφων στρατηγικής κάθε χώρας, όταν συντάσσονται και όταν αναθεωρούνται.
<P>
Όταν υπάρχει βοήθεια του προϋπολογισμού, συμπεριλαμβανομένων των συμβάσεων προϋπολογισμού ΑΣΧ, πρέπει να περιλαμβάνονται συγκεκριμένοι στόχοι και δείκτες για τα παιδιά. Χαιρετίζω την πρόθεση της Επιτροπής να συντάξει εθνικά σχέδια δράσης εταίρων για τα παιδιά. Χρειαζόμαστε διαβεβαιώσεις ότι ακόμη και τα πιο περιθωριοποιημένα παιδιά - συμπεριλαμβανομένων των ορφανών και παιδιών με αναπηρίες - έχουν πρόσβαση σε δίκαιες υπηρεσίες υγείας, κοινωνικής πρόνοιας και δικαιοσύνης.
<P>
Πιστεύω ότι χρειάζεται να υπάρξει περισσότερη και καλύτερη εκπαίδευση του προσωπικού της Επιτροπής - τόσο στις Βρυξέλλες όσο και στις αντιπροσωπείες - ιδιαίτερα στο πως διαχειρίζονται τη συμμετοχή των παιδιών. Πρέπει να δούμε μια ριζική αλλαγή στην Ευρωπαϊκή Ένωση σχετικά με το πώς θα εξασφαλίσουμε ότι ακούμε τα παιδιά και προσκαλούμε τα παιδιά να συμμετέχουν. Κατανοούμε ότι τα παιδιά δίνουν μορφή στις αξίες που προστατεύονται από το διεθνές δίκαιο μέσω της Σύμβασης για τα Δικαιώματα του Παιδιού, η οποία συμφωνήθηκε το 1989. Από την εμπειρία μου, τα παιδιά - οι νέοι άνθρωποι - διαθέτουν ένα πλούτο κατανόησης και εμπειρίας - τον οποίο πρέπει να εκμεταλλευτούμε - για το πώς θα καταπολεμηθεί η φτώχεια και η περιβαλλοντική υποβάθμιση.
<P>
Χαιρετίζω το γεγονός ότι η Επιτροπή αναγνωρίζει τη σημασία της διαβούλευσης κατά την προετοιμασία της στρατηγικής της ΕΕ για τα δικαιώματα του παιδιού. Καταλαβαίνω επίσης ότι αυτό έχει σχεδιαστεί για το πρώτο μισό του 2009. Κύριε Επίτροπε, θα μπορούσε η Επιτροπή να επιβεβαιώσει πότε θα ξεκινήσει αυτή η διαδικασία; Ελπίζω ότι δε θα υπάρξει απόφαση για την καθυστέρηση της δημόσιας διαβούλευσης - συμπεριλαμβανομένων και των παιδιών - μέχρι να προκύψει καινούργια Επιτροπή και Κοινοβούλιο.
<P>
Τέλος, για να επικαλεστώ τον Kofi Annan, "Δεν υπάρχει πιο ιερή ευθύνη από αυτή που έχει ο κόσμος για τα παιδιά. Δεν υπάρχει πιο σημαντικό καθήκον από το σεβασμό των δικαιωμάτων τους, την προστασία της ευημερίας τους, την εξασφάλιση ότι ζουν ελεύθερα από φόβο και ανέχεια και ότι μεγαλώνουν σε περιβάλλον ειρήνης." Πιστεύω όλοι μας θα συμφωνούσαμε ότι αυτοί είναι πολύ καλοί στόχοι.
<SPEAKER ID="287" NAME="Janez Potočnik">
Μέλος της Επιτροπής. - Κύριε Πρόεδρε, είναι χαρά μου να βρίσκομαι σήμερα εδώ για να μιλήσουμε για τα παιδιά και για την έκθεση που θα υιοθετηθεί σύντομα.
<P>
Επιτρέψτε μου να αναφερθώ λίγο στο πως φτάσαμε εδώ σήμερα και για το τι μας περιμένει στο μέλλον, καθώς και για τη συμμετοχή των παιδιών, κάτι που αποτελεί ίσως τη μεγαλύτερη πρόκληση όσον αφορά τα παιδιά.
<P>
Σήμερα είναι ένα σημαντικό βήμα σε μια μακρόχρονη διαδικασία, η οποία άρχισε αρκετά χρόνια πριν, στο κόλπους της Επιτροπής. Αναγνωρίζουμε ότι η ΕΕ χρειάζεται στρατηγική για τα παιδιά. Χρειαζόμαστε μια στρατηγική για το πώς εμείς, η Ευρωπαϊκή Ένωση, θα εφαρμόσουμε τις δεσμεύσεις. Εμείς και ο υπόλοιπος κόσμος έχουμε υπογράψει τη Σύμβαση του Ο"Ε για τα Δικαιώματα του Παιδιού.
<P>
Το πρώτο βήμα ήταν η ανακοίνωση της Επιτροπής "Σχετικά με μια στρατηγική της ΕΕ για τα δικαιώματα του παιδιού" το 2006. Την ακολούθησε το 2008 μια σειρά ανακοινώσεων για τα παιδιά στις εξωτερικές δράσεις, σκιαγραφώντας μια εκτενή προσέγγιση των παιδιών από την ΕΕ, χρησιμοποιώντας όλα τα διαθέσιμα μέσα στην εξωτερική συνεργασία.
<P>
Επιτρέψτε μου να κάνω μια παρένθεση, καθώς είμαι σίγουρος ότι ορισμένοι θα κάνουν την ερώτηση σχετικά με τη στρατηγική της ΕΕ για τα δικαιώματα του παιδιού, η οποία γνωστοποιήθηκε στην προαναφερθείσα ανακοίνωση. Μπορώ να επιβεβαιώσω ότι η Επιτροπή εργάζεται προς μια τέτοια στρατηγική, η οποία θα παρουσιαστεί στην επόμενη Επιτροπή.
<P>
Κατά τη διάρκεια της Σλοβενικής προεδρίας το Μάιο του 2008, το Συμβούλιο υιοθέτησε συμπεράσματα για την προώθηση και προστασία των δικαιωμάτων του παιδιού στην εξωτερική δράση της Ευρωπαϊκής Ένωσης - την ανάπτυξη ανθρωπιστικών διαστάσεων.
<P>
" Επιτροπή Ανάπτυξης άρχισε μετά την κατάρτιση της έκθεσης. Είμαστε τώρα στο τέλος αυτής της διαδικασίας και αύριο θα ψηφίσουμε για αυτή την εξαιρετική έκθεση.
<P>
Επιπλέον, η πολιτική της ΕΕ για τα παιδιά βασίζεται σε δύο κατευθυντήριες γραμμές της ΕΕ - τις Κατευθυντήριες Γραμμές για τα Παιδιά σε Ένοπλες Συρράξεις και τις Κατευθυντήριες Γραμμές για τα Δικαιώματα του Παιδιού - και οι δύο εφαρμόζονται πιλοτικά σε έναν αριθμό επιλεγμένων χωρών προτεραιότητας. " Επιτροπή χαιρετίζει την έκθεση - η οποία συμπληρώνει εξαιρετικά την ανακοίνωσή μας - τα συμπεράσματα του Συμβουλίου και τις κατευθυντήριες γραμμές. Θα τη χρησιμοποιήσουμε σίγουρα στη δουλειά μας για τα παιδιά.
<P>
Θα ήθελα να τονίσω τέλος αυτό που ίσως είναι η μεγαλύτερή μας πρόκληση σήμερα : η συμμετοχή των παιδιών. Πως θα εξασφαλίσουμε ότι τα παιδιά θα συμπεριλαμβάνονται σε αποφάσεις που τα αφορούν; Πως θα εξασφαλίσουμε ότι τα παιδιά θα έχουν πρόσβαση σε συναφείς πληροφορίες; Πως θα εξασφαλίσουμε ίση πρόσβαση στα παιδιά έτσι ώστε να εκφράζουν τις απόψεις τους; Πρέπει να αναγνωρίσουμε ότι, μεταξύ όλων αυτών που συμφωνήσαμε στη Σύμβαση για τα Δικαιώματα του Παιδιού, αυτό ίσως να είναι η μεγαλύτερη πρόκληση.
<P>
Πρέπει να παραδεχτούμε ότι είμαστε ακόμη μακριά από κάποιο σημαντικό επίτευγμα όσον αφορά τη συμμετοχή των παιδιών. Στην Επιτροπή, τώρα αρχίζουμε να σκεφτόμαστε πώς να σχεδιάσουμε και να εφαρμόσουμε σωστή συμμετοχή των παιδιών που δε θα είναι απλά συμβολική. Πρέπει να είναι σχετική, εποικοδομητική και ενημερωμένη συμμετοχή. Εξασφαλίσαμε επίσης σχετική χρηματοδότηση για τη συμμετοχή των παιδιών υπό την αιγίδα του θεματικού προγράμματος "Επένδυση στους Ανθρώπους".
<P>
Γιατί είναι δύσκολο αυτό για εμάς, τους ενήλικους; Ουσιαστικά γιατί αμφισβητεί ότι είναι θεμελιώδες για εμάς και αυτό είναι ο τρόπος συμπεριφοράς μας.
<P>
Τι θα κάνει η Επιτροπή στην εξωτερική της δράση για να προωθήσει αυτή τη συμμετοχή; " Επιτροπή θα θέσει στη διάθεση των αντιπροσωπειών τα εργαλεία για την παροχή συμβουλευτικής στα παιδιά, αλλά αυτά τα εργαλεία δε θα χρησιμοποιηθούν μόνο από τις αντιπροσωπείες μας αλλά και από χώρες εταίρους. Αναπτύσσουμε επίσης μια "σειρά εργαλείων", μαζί με τη UNICEF, που δε θα αφορά μόνο τη συμμετοχή των παιδιών, αλλά και τη γενική προστασία των παιδιών, τη νομική μεταρρύθμιση και την κατάρτιση προϋπολογισμού για τα παιδιά.
<P>
Πέρα από αυτή τη σειρά εργαλείων, αναμορφώνουμε και ενδυναμώνουμε επίσης τη συνεργασία μας με τη UNICEF με σκοπό τη βελτίωση της υποστήριξής μας προς χώρες εταίρους στην προσπάθειά τους να διασφαλίσουν ότι τα παιδιά έχουν φωνή σε επίπεδο χωρών.
<P>
Συνεργαζόμαστε επίσης στενά με διάφορους ΜΚΟ για να μάθουμε από αυτούς σχετικά με πιθανές μορφές, που περιλαμβάνουν συχνά παιδιά και έχουν ουσιαστική συμμετοχή από παιδιά. Για να είμαι ειλικρινής, αυτό δεν πρόκειται να γίνει αύριο. Είναι απλά η αρχή μιας μακράς διαδικασίας.
<P>
Επιτρέψτε μου να κάνω ένα σχόλιο για την έκθεση. " έκθεση υπογραμμίζει το πώς η Επιτροπή θα πρέπει να δώσει προσοχή στη συμμετοχή των παιδιών, παρόλα αυτά συνάδελφοι, και εσείς πρέπει να κάνετε το ίδιο και σας διαβεβαιώνω ότι η Επιτροπή θα χαρεί να συνεργαστεί μαζί σας για την προαγωγή αυτού του ζητήματος. Πρέπει να βασιστούμε στη συλλογική δύναμη και των δύο θεσμών για να προάγουμε αυτό το σημαντικό ζήτημα.
<P>
Επιτρέψτε μου να εκφράσω για μια ακόμη φορά την εκτίμηση της Επιτροπής για την έκθεση και να τονίσω ότι θα γίνει ότι είναι δυνατό για να επιτευχθούν αυτές οι συστάσεις. Βασιζόμαστε στη συνεχή υποστήριξη του Κοινοβουλίου σε αυτόν τον τομέα.
<P>
Σε απάντηση της ερώτησης της κυρίας Kinnock, με χαρά επιβεβαιώνω ότι η θέση της Επιτροπής δεν έχει αλλάξει. " ιδέα της χρήσης του 2009 για διαβουλεύσεις τέθηκε στην Επιτροπή και δουλεύουμε για να θέσουμε σε εφαρμογή τους όρους για μια διαδικασία διαβούλευσης με τα παιδιά που θα επωφελείται από όλα τα υπάρχοντα εργαλεία.
<P>
Θα ήθελα να τονίσω ότι η Επιτροπή επιθυμεί τη διασφάλιση μιας διαδικασίας διαβούλευσης που θα σέβεται πλήρως τα δικαιώματα των παιδιών.
<P>
Τέλος, θέλω να σας ευχαριστήσω κυρία Kinnock, για μια πολύ καρποφόρα συνεργασία για τα παιδιά και τα ζητήματα σχετικά με τα παιδιά, όχι μόνο για αυτή την έκθεση, αλλά και κατά τη διάρκεια πολλών χρόνων. Γνωρίζω ότι μακρηγόρησα, αλλά ποτέ δεν μπορείς να πεις πολλά όταν μιλάς για τα δικαιώματα των παιδιών.
<SPEAKER ID="288" NAME="Πρόεδρος">
Ευχαριστούμε πολύ κύριε Επίτροπε. " ομιλία σας ήταν όντως πολύ ενδιαφέρουσα και σε ένα πολύ σημαντικό θέμα.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 19 Φεβρουαρίου 2009.
<P>
Γραπτές δηλώσεις (άρθρο 142 του Κανονισμού)
<SPEAKER ID="987" NAME="John Attard-Montalto  " AFFILIATION="PSE">
γραπτώς. - Είναι λυπηρό όταν συνειδητοποιούμε ότι κάθε μέρα, περισσότερα από 26.000 παιδιά κάτω από την ηλικία των πέντε, πεθαίνουν σε όλο τον κόσμο, κυρίως από αιτίες που θα μπορούσαν να είχαν αποφευχθεί.
<P>
Είναι τραγικό ότι πολλές ζωές μπορούν να σωθούν λαμβάνοντας τα κατάλληλα μέτρα, είτε είναι ιατρικά είτε οικονομικά, και παρόλα αυτά η κατάσταση επιδεινώνεται. Πρέπει να δοθεί ειδική προσοχή στα πιο ευάλωτα και κοινωνικά αποκλεισμένα κορίτσια και αγόρια, συμπεριλαμβανομένων των παιδιών με ειδικές ανάγκες, των παιδιών μεταναστών και των παιδιών μειονοτήτων.
<P>
" έκθεση είναι αξιέπαινη. Διαφωνώ μόνο με την άποψη που αναφέρεται στην έκτρωση.
<P>
" Επιτροπή Ανάπτυξης υιοθέτησε αυτή την έκθεση πρωτοβουλίας (καταρτίστηκε από την Glenys Kinnock (PES, UK) σχετικά με την ξεχωριστή θέση των παιδιών στην εξωτερική δράση της ΕΕ σε απάντηση της ανακοίνωσης της Επιτροπής για αυτό το ζήτημα. " επιτροπή χαιρέτησε την ανακοίνωση και τις τέσσερις κατευθυντήριες αρχές του Σχεδίου Δράσης της Επιτροπής για τα Δικαιώματα των Παιδιών στην Εξωτερική Δράση, που περιλαμβάνουν μια ολιστική και συνεκτική προσέγγιση που βασίζεται στα δικαιώματα των παιδιών.
<P>
Χωρίς να χαθεί περισσότερος χρόνος πρέπει να:
<P>
(α) διεξαχθεί μια ανάλυση σε βάθος για τα δικαιώματα των παιδιών
<P>
(β) αναπτυχθούν ήδη υπάρχοντα δίκτυα νέων και παιδιών ως μόνιμες πλατφόρμες παροχής συμβουλευτικής στα παιδιά
<P>
(γ) διασφαλίσουμε ότι οι διεθνείς συμφωνίες μεταξύ της ΕΕ και τρίτων χωρών θα περιλαμβάνουν έναν νομικά δεσμευτικό όρο για την προστασία των δικαιωμάτων των παιδιών.
<SPEAKER ID="289" NAME="Daciana Octavia Sârbu  " LANGUAGE="RO">
Είναι καθήκον μας να διασφαλίσουμε ότι εμείς θα είμαστε αυτοί που θα χτίσουμε ένα καλύτερο μέλλον, όχι μόνο για τους Ευρωπαίους, αλλά και για τις αναπτυσσόμενες χώρες.
<P>
Τα παιδιά είναι που αποτελούν το μέλλον και πρέπει να διασφαλίσουμε ότι τα δικαιώματά τους ενισχύονται και γίνονται σεβαστά σε τρίτες χώρες που λαμβάνουν Ευρωπαϊκή χρηματοδότηση.
<P>
Είναι θέμα προτεραιότητας η Ευρωπαϊκή Ένωση, στις σχέσεις της με τρίτες χώρες, να διασφαλίζει τα δικαιώματα των παιδιών στην εκπαίδευση και την πρόσβαση σε ιατρικές υπηρεσίες.
<P>
Είναι αλήθεια ότι βρισκόμαστε σε περίοδο οικονομικής κρίσης, αλλά δεν μπορούμε να παραβλέψουμε το γεγονός ότι κάπου στον κόσμο, ένα παιδί πεθαίνει κάθε τρία δευτερόλεπτα και κάθε λεπτό πεθαίνει μια γυναίκα στη γέννα.
<P>
Δεδομένου ότι τα παιδιά αποτελούν το μισό πληθυσμό του κόσμου, πρέπει να σκεφτούμε ότι τα δικαιώματα των παιδιών αποτελούν προτεραιότητα της αναπτυξιακής πολιτικής της Ευρωπαϊκής Ένωσης.
<P>
Κάθε Κράτος Μέλος, ανάλογα με τις δυνατότητές του, πρέπει να εμπλέκεται στις πολιτικές συνεργασίας με τις αναπτυσσόμενες χώρες. Μάλιστα, η Ευρωπαϊκή Επιτροπή πρέπει να ασκήσει πίεση στις αναπτυσσόμενες χώρες για να μεταφέρουν στην εθνική τους νομοθεσία τις διατάξεις της Σύμβασης για τα Δικαιώματα του Παιδιού των "νωμένων Εθνών.
<SPEAKER ID="986" NAME="Anna Záborská  " LANGUAGE="SK">
Χαίρομαι που μπόρεσα να καταθέσω γνωμοδότηση για αυτή την έκθεση στην Επιτροπή για τα Δικαιώματα των Γυναικών. Έχω δείξει ιδιαίτερο ενδιαφέρον για το ζήτημα των δικαιωμάτων των παιδιών στα πλαίσια των εξωτερικών σχέσεων.
<P>
" γνωμοδότησή μου εγκρίθηκε ομόφωνα. Δηλώνει πάνω απ' όλα ότι η εξωτερική στρατηγική της ΕΕ σχετικά με τα δικαιώματα των παιδιών πρέπει να βασίζεται στις αρχές και τις αξίες που ορίζονται στην Οικουμενική Διακήρυξη των Ανθρώπινων Δικαιωμάτων, ιδιαίτερα στα Άρθρα 3, 16, 18, 23, 25, 26 και 29. Αυτά είναι ιδιαίτερα σημαντικά για την ευημερία των ατόμων και της κοινωνίας συνολικά. Στη γνωμοδότησή μου τονίζεται ότι όλα τα μέτρα προς το συμφέρον των δικαιωμάτων των παιδιών πρέπει να δίνουν προτεραιότητα στους γονείς και στους άμεσους συγγενείς των παιδιών.
<P>
Το γεγονός ότι το Ευρωπαϊκό Κοινοβούλιο υιοθέτησε τη γνωμοδότησή μου, τονίζει τη σημασία της προστασίας της ανθρώπινης ζωής ευθύς εξαρχής και τη σημασία του να έχει το κάθε παιδί τη δική του ταυτότητα. Πέτυχα την εισαγωγή δηλώσεων που στηλιτεύουν την ευγονική διάκριση που βασίζεται στο φύλο, κάτι που είναι όλο και πιο κοινό σε ορισμένες χώρες. Στη γνωμοδότησή μου ζητείται από την Επιτροπή η υπογράμμιση της ανάγκης εγγραφής κάθε παιδιού κατά τη γέννα σε όλες τις τρίτες χώρες, ως μέρος της αναπτυξιακής πολιτικής της Επιτροπής και η εξάρτηση των προγραμμάτων ενισχύσεων από αυτή την αξίωση.
<P>
Υποστηρίζω κάθε προσπάθεια προώθησης αναπτυξιακής βοήθειας. Επιμένω παρόλα αυτά ότι οι φιλανθρωπικές οργανώσεις και οι διεθνείς οργανισμοί που έχουν επωμιστεί τη διανομή βοήθειας πρέπει να εγγυώνται ότι η βοήθεια και η χρηματοδότηση φτάνει όντως στα παιδιά και δεν διασπαθίζεται.

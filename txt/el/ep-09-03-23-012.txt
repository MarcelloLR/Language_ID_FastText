<CHAPTER ID="012">
Διάταξη των εργασιών: βλ. Συνοπτικά Πρακτικά
<SPEAKER ID="019" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, θα ήθελα να σας ρωτήσω κάτι, που αφορά στο Ευρωπαϊκό Συμβούλιο. Ακούσαμε ότι κατά τη συνεδρίαση του Ευρωπαϊκού Συμβουλίου είπατε ότι το Κοινοβούλιο είναι σύμφωνο η ψηφοφορία για την Προεδρία της Επιτροπής να λάβει χώρα την 15η Ιουλίου και η ψηφοφορία για το υπόλοιπο Κοινοβούλιο να λάβει χώρα μόλις εγκριθεί η Συνθήκη της Λισσαβόνας.
<P>
Θα ήθελα να μάθω εάν αυτό αληθεύει και αν ναι, τότε με ποια δικαιοδοσία κάνατε αυτές τις δηλώσεις.
<SPEAKER ID="020" NAME="Πρόεδρος">
Κυρία Frassoni, παρουσία και δική σας, είμαι βέβαιος ότι θα θυμάστε ότι συζητήσαμε αυτό το θέμα στη Συνεδρία των Προέδρων. Υπήρξε μόνο μία ένσταση όσον αφορά στην 15η Ιουλίου, η οποία προήλθε από εσάς. Οι προεδρεύοντες όλων των άλλων ομάδων συντάχθηκαν με τη δήλωσή μου ενώπιον του Συμβουλίου. Σε κάθε περίπτωση, μπορείτε να διαβάσετε την ακριβή διατύπωση που χρησιμοποίησα στην ομιλία μου. " ομιλία είναι διαθέσιμη σε όλα τα Μέλη του Ευρωπαϊκού Κοινοβουλίου και στο κοινό.

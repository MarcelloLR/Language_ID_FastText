<CHAPTER ID="017">
Ομοφοβία στην Ευρώπη (συζήτηση) 
<SPEAKER ID="298" NAME="Πρόεδρος">
Ακολουθούν οι δηλώσεις του Συμβουλίου και της Επιτροπής για την ομοφοβία στην Ευρώπη.
<P>
Σας ενημερώνω ότι η Ομάδα Ένωση για την Ευρώπη των Εθνών υπέβαλε αίτηση για απόρριψη της συζήτησης λόγω απαραδέκτου. Τον λόγο έχει ο κ. Szymański για να τεκμηριώσει την αίτηση.
<SPEAKER ID="299" NAME="Konrad Szymański" AFFILIATION="UEN">
(PL) Κυρία Πρόεδρε, ζητώ η πρόταση για τη συζήτηση σχετικά με την ομοφοβία να κηρυχθεί μη αποδεκτή σύμφωνα με το άρθρο 167 του κανονισμού μας. Ο λόγος είναι ότι το Σώμα παραπλανήθηκε ως προς τον λόγο της συζήτησης, ο οποίος ήταν να συζητηθεί ένα νομοσχέδιο που ποτέ δεν υπήρξε, δεν υπάρχει και δεν θα υπάρξει, όπως σαφώς ανέφερε ο πολωνός πρωθυπουργός.
<P>
" πρόταση είναι να συζητηθούν οι δηλώσεις ορισμένων πολωνών πολιτικών, τους οποίους ο πολωνός πρωθυπουργός διόρθωσε δηλώνοντας σαφέστατα ότι η πολωνική κυβέρνηση δεν πρότεινε καμία πολιτική που εισαγάγει διακρίσεις εις βάρος ομοφυλοφιλικών κύκλων. Κατά τη γνώμη μου, αυτό αρκεί για να αποσυρθεί η πρόταση συζήτησης σχετικά με αυτό το θέμα, καθώς οι λόγοι για τη συζήτηση δεν υπάρχουν.
<SPEAKER ID="300" NAME="Manfred Weber">
εξ ονόματος της Ομάδας PPE-DE. - (DE) Κυρία Πρόεδρε, όσον αφορά την καταπολέμηση των διακρίσεων, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών έχει σαφή θέση και συντάσσεται κατηγορηματικά με τις αποφάσεις του Σώματος που έχουμε εκφράσει σε διάφορα ψηφίσματα και σε διάφορες νομοθετικές πράξεις.
<P>
Όταν είχαμε συζητήσει το θέμα των δηλώσεων του πολωνού υπουργού στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων του Ευρωπαϊκού Κοινοβουλίου, είχαμε ζητήσει από τη νομική υπηρεσία του Σώματος μία εκτίμηση για το πώς πρέπει να αξιολογηθούν οι δηλώσεις αυτές και αν είναι ή όχι συμβατές με το ευρωπαϊκό δίκαιο. " νομική υπηρεσία απάντησε ότι δυστυχώς δεν μπορεί να λάβει θέση διότι δεν είναι νομική υπόθεση, όπως ακριβώς διασαφήνισε ο συνάδελφος της Ομάδας Ένωση για την Ευρώπη των Εθνών.
<P>
" Ομάδα του Ευρωπαϊκού Λαϊκού Κόμματος θέλει να αντιμετωπιστεί σοβαρά αυτό το θέμα και γι' αυτό ζητήσαμε να αναθέσουμε στον οργανισμό μας που συστήσαμε πρόσφατα να παρακολουθήσει τις εξελίξεις στον τομέα αυτόν και να εστιαστεί σε αυτές. Θα ήθελα να διασαφηνίσω ότι η Ομάδα του Ευρωπαϊκού Λαϊκού Κόμματος στηρίζει τις αποφάσεις αυτές. Ωστόσο, πιστεύουμε ότι δεν υπάρχει λόγος να ασχοληθεί άλλη μια φορά με αυτό το Ευρωπαϊκό Κοινοβούλιο και γι' αυτό συνηγορούμε υπέρ της διαγραφής του σημείου αυτού από την ημερήσια διάταξη.
<SPEAKER ID="301" NAME="Kathalijne Maria Buitenweg" LANGUAGE="EN">
Κυρία Πρόεδρε, πιστεύω ότι η Ομάδα ΕΛΚ-ΕΔ γνωρίζει επίσης ότι σήμερα δεν μιλούμε απλώς για μια δήλωση από έναν υπουργό. Πρόκειται για μια πολύ ευρύτερη συζήτηση. Πιστεύω ότι είναι προφανές στην πλειονότητα των μελών αυτού του Σώματος ότι η πρόταση υποβλήθηκε μόνο επειδή κάποιοι δεν θέλουν να συζητήσουν το θέμα των διακρίσεων εις βάρος των ομοφυλοφίλων. Ωστόσο, είμαστε πολιτικοί σε μια δημοκρατία και, αν δεν θέλετε ένα ψήφισμα, μπορείτε απλώς να το καταψηφίσετε.
<P>
Δεν μπορώ να καταλάβω γιατί πρέπει να κηρυχθεί απαράδεκτο. Την επόμενη φορά θα κηρύξουμε μια συζήτηση για την εσωτερική αγορά απαράδεκτη! Το θέμα εμπίπτει στην αρμοδιότητα της Ευρωπαϊκής Ένωσης. Τα ίσα δικαιώματα αποτελούν κεντρικό στοιχείο της Ευρωπαϊκής Ένωσης. Από τη Συνθήκη του Άμστερνταμ -δεν ξέρω αν το γνωρίζουν όλοι- το άρθρο 13 ορίζει ότι έχουμε ρόλο στη νομοθεσία κατά των διακρίσεων. Δεν είναι η πρώτη φορά που συζητάμε για την ομοφοβία, ούτε, δυστυχώς, θα είναι η τελευταία.
<P>
Το επιχείρημά μου είναι απολύτως σαφές: είναι αποδεκτό διότι εμπίπτει στην αρμοδιότητά μας. Ο μόνος λόγος για το αντίθετο είναι επειδή εσείς δεν θέλετε να το συζητήσετε. Ας το συζητήσουμε σήμερα το απόγευμα και ας το λάβουμε υπόψη κατά την ψηφοφορία, αλλά ας μην διαστρέφουμε τη συζήτηση.
<P>
(Χειροκροτήματα)
<P>
(" αίτηση απόρριψης λόγω απαράδεκτου απορρίπτεται)
<SPEAKER ID="303" NAME="Günter Gloser">
Προεδρεύων του Συμβουλίου. (DE) Κυρία Πρόεδρε, κύριε Επίτροπε, κυρίες και κύριοι, η Ευρώπη θα επιτύχει ενωμένη! Αυτό είναι το σύνθημα της γερμανικής Προεδρίας του Συμβουλίου. Τι σημαίνει όμως το σύνθημα αυτό; Σημαίνει ότι εμείς εδώ στην Ευρώπη πρέπει να έχουμε πάντα στον νου μας τις θετικές πτυχές της πολυμορφίας, του σεβασμού, της αναγνώρισης και της ανοχής, γιατί αυτές είναι οι κεντρικές αξίες πάνω στις οποίες θεμελιώνουμε την κοινή μας Ευρώπη.
<P>
Εκ πρώτης όψεως, η αποδοχή και η ανεκτικότητα απέναντι στους ομοφυλόφιλους φαίνεται να είναι πιο διαδεδομένες παρά ποτέ. Ειδικά η εργασία των ενώσεων συμβάλλει σημαντικά σε αυτό. Οι κινήσεις των λεσβιών και των ομοφυλόφιλων ανδρών είναι ολοένα και πιο καλά οργανωμένες και ενθαρρύνουν τα μέλη τους να δηλώνουν ανοιχτά τον σεξουαλικό προσανατολισμό τους. Αυτό αποτελεί μία ευχάριστη εξέλιξη μετά από αιώνες συστηματικών διακρίσεων. Μιλάω για τη Γερμανία γιατί ειδικά εμείς έχουμε μια ιδιαίτερη ιστορική ευθύνη. Πριν από 60 χρόνια, ανάμεσα στα θύματα του μηχανισμού εξόντωσης ήταν και ομοφυλόφιλοι.
<P>
Μια δεύτερη ματιά αποκαλύπτει γρήγορα ότι σε πολλά μέρη της Ευρώπης εξακολουθεί να είναι ακόμα πολύ ζωντανή η ομοφοβία. Γεγονότα του σήμερα το δείχνουν αυτό με τρόπο που μας κάνει να ντρεπόμαστε. Οι ομοφυλόφιλοι εξακολουθούν να αντιμετωπίζουν προκαταλήψεις, έλλειψη ανεκτικότητας και διακρίσεις που επιδοκιμάζονται επίσημα. Επίσης, οι υβριστικοί και γεμάτοι μίσος λόγοι και η βία σε βάρος σεξουαλικών μειονοτήτων εξακολουθούν να βρίσκονται στην ημερήσια διάταξη, συχνά μάλιστα χωρίς ποινικές συνέπειες.
<P>
Στο σημείο αυτό μπορώ να συμφωνήσω απόλυτα με όσα είπε ο κ. Winkler, που ως εκπρόσωπος της αυστριακής Προεδρίας του Συμβουλίου είχε δηλώσει στο Σώμα πριν από σχεδόν ένα χρόνο: "Όπου διακυβεύεται η ασφάλεια και η αξιοπρέπεια οποιουδήποτε άνδρα ή γυναίκας στην Ευρωπαϊκή Ένωση, διακυβεύεται η ασφάλεια και η αξιοπρέπεια όλων μας και μαζί με αυτές και η αξιοπιστία της Ένωσης, οι αρχές και οι θεσμοί της." Αυτό ισχύει και σήμερα.
<P>
(Χειροκροτήματα)
<P>
" διάκριση σε βάρος των ομοφυλόφιλων είναι ένα πρόβλημα που πρέπει να το αντιμετωπίσουμε με κάθε διαθέσιμο μέσον. Ο αγώνας εναντίον της ομοφοβίας απαιτεί αντοχή. Το ζητούμενο είναι να γκρεμίσουμε προοδευτικά με διαρκή εργασία το τείχος των προκαταλήψεων και της έλλειψης ανοχής που υπάρχει στο κεφάλι των ανθρώπων, ενώ από την άλλη πρέπει να δημιουργηθούν νέες δομές που θα βασίζονται στην αποδοχή, τα ίσα δικαιώματα και τον σεβασμό. Οπωσδήποτε, οι νοοτροπίες δεν γίνεται να αλλάξουν από τη μια μέρα στην άλλη, όμως οι επίσημες θέσεις και οι νόμοι μπορούν και πρέπει να αλλάξουν όταν πρόκειται για την προστασία θεμελιωδών ανθρωπίνων δικαιωμάτων. Εδώ έχουμε ήδη κάνει ένα μεγάλο βήμα προόδου στην Ευρώπη.
<P>
" Ευρωπαϊκή Ένωση βασίζεται στις αρχές της ελευθερίας, της δημοκρατίας και του σεβασμού των ανθρωπίνων δικαιωμάτων και των θεμελιωδών ελευθεριών. Ειδικά το άρθρο 13 της Συνθήκης ΕΚ, αλλά και το άρθρο 21 του Χάρτη των Θεμελιωδών Δικαιωμάτων της ΕΕ απαγορεύουν ρητά κάθε είδος διάκρισης βάσει του σεξουαλικού προσανατολισμού. Πέρα από αυτό, τα κράτη μέλη της ΕΕ έχουν δεσμευθεί ως μέλη του Συμβουλίου της Ευρώπης να τηρούν την ευρωπαϊκή σύμβαση για τα ανθρώπινα δικαιώματα.
<P>
Από την έναρξη ισχύος της συνθήκης του Άμστερνταμ το 1997, η Ευρωπαϊκή Ένωση έχει εξουσία να αντιμετωπίζει τις διακρίσεις που οφείλονται σε πολλές και διάφορες αιτίες, στις οποίες συμπεριλαμβάνονται και οι διακρίσεις λόγω σεξουαλικού προσανατολισμού. Από τότε, η Ευρωπαϊκή Ένωση δημιούργησε με την έκδοση των οδηγιών για την ισότητα ένα ευρύ φάσμα ρυθμίσεων για να μπορούν να αντιμετωπιστούν οι διακρίσεις σε ολόκληρη την Ευρωπαϊκή Ένωση. Έτσι, για παράδειγμα, υπάρχει μία κοινοτική οδηγία που απαγορεύει τη διάκριση στην εργασία λόγω θρησκευτικών πεποιθήσεων, αναπηρίας ή σεξουαλικού προσανατολισμού.
<P>
Το γεγονός ότι σημειώσαμε ήδη ουσιαστική πρόοδο στην προσαρμογή του νομικού καθεστώτος για την προστασία από διακρίσεις και την προαγωγή των ίσων ευκαιριών σε επίπεδο ΕΕ δεν σημαίνει πως πρέπει να επαναπαυθούμε, γιατί ακόμα και οι καλύτερες διατάξεις δεν μπορούν να κάνουν τίποτα αν δεν είναι αρκετά δυνατή η πολιτική βούληση για τη μόνιμη εφαρμογή τους και αν δεν συμφωνεί με αυτές ολόκληρος ο πληθυσμός.
<P>
(Χειροκροτήματα)
<P>
Εδώ χρειάζεται να ενεργήσει η Επιτροπή. Καθήκον της είναι να εξετάσει αν οι οδηγίες σαν αυτήν που αναφέρθηκε μεταφέρονται έγκαιρα και σωστά από τα κράτη μέλη. Μελλοντικά θα προσφέρει εδώ πρόσθετη υποστήριξη και ο νεοσυσταθείς οργανισμός της ΕΕ για τα θεμελιώδη δικαιώματα, όταν θα είναι έτοιμος για πλήρη λειτουργία. Ωστόσο, πρέπει να υπογραμμίσω ότι την ευθύνη δεν την φέρει μόνο η Επιτροπή.
<P>
Και εμείς μπορούμε και πρέπει ως ηγετικές πολιτικές προσωπικότητες σε κοινοτικό, εθνικό και περιφερειακό επίπεδο να δώσουμε το καλό παράδειγμα προάγοντας την ανεκτικότητα, την κατανόηση, τον αμοιβαίο σεβασμό και την ειρηνική συνύπαρξη. Επίσης, πρέπει να παρακολουθούμε με προσοχή τις δραστηριότητες παρακολούθησης της Επιτροπής στις υποψήφιες και πιθανές υποψήφιες χώρες. Τόσο στο πλαίσιο των ενταξιακών διαπραγματεύσεων όσο και στο πλαίσιο της διαδικασίας σταθεροποίησης και σύνδεσης, πρέπει να εκπληρωθούν όλοι οι όροι, και αυτό ισχύει ιδίως και για τα ανθρώπινα δικαιώματα των σεξουαλικών μειονοτήτων.
<P>
Τέλος, πρέπει να επηρεάσουμε τον τρόπο σκέψης των ανθρώπων, για να πέσουν τα τείχη των προκαταλήψεων και της έλλειψης ανεκτικότητας που έχουν στα κεφάλια τους. Χαίρομαι διότι με κοινή πρωτοβουλία της Επιτροπής και της γερμανικής Προεδρίας του Συμβουλίου κατέστη δυνατό να πραγματοποιηθεί στις 30 και 31 Ιανουαρίου 2007 στο Βερολίνο η πρώτη ευρωπαϊκή σύνοδος κορυφής για την ισότητα. " σύνοδος αυτή εγκαινίασε το Ευρωπαϊκό Έτος Ίσων Ευκαιριών για Όλους. Αυτό το ευρωπαϊκό έτος ισότητας προσφέρει τη μοναδική ευκαιρία να εργαστούμε προς μία κοινωνία αλληλεγγύης και να κινητοποιήσουμε όλους τους ενδιαφερομένους προκειμένου να προωθήσουμε και τώρα και μετά από το 2007 τη νέα στρατηγική πλαίσιο της ΕΕ για τη μη διάκριση και τις ίσες ευκαιρίες.
<P>
Το πρόγραμμα έχει ως στόχο να οξύνει την αντίληψη της κοινής γνώμης για το δικαίωμα στην ισότητα και την καταπολέμηση των διακρίσεων και να διαδώσει το μήνυμα ότι όλοι οι άνθρωποι έχουν δικαίωμα σε ίση μεταχείριση, ανεξαρτήτως φύλου, φυλής, εθνοτικής προέλευσης, θρησκείας ή κοσμοθεωρίας, αναπηρίας, ηλικίας ή σεξουαλικού προσανατολισμού. Ας εκμεταλλευτούμε αυτήν την ευκαιρία για να αγωνιστούμε μαζί ενάντια στην έλλειψη ανεκτικότητας και τις διακρίσεις και για να κηρύξουμε τις θετικές πτυχές της πολυμορφίας, του σεβασμού, της αποδοχής και της ανεκτικότητας.
<P>
Μόνο αν εργαστούμε μαζί θα διασφαλίσουμε ότι η Ευρωπαϊκή Ένωση μπορεί να ισχυριστεί γεμάτη περηφάνια ότι είναι "ενωμένη μέσα στην πολυμορφία".
<P>
(Χειροκροτήματα)
<SPEAKER ID="304" NAME="Vladimír Špidla" AFFILIATION="Επιτροπή" LANGUAGE="CS">
Κυρία Πρόεδρε, αξιότιμοι βουλευτές, θέλω καταρχάς να υπενθυμίσω στο Σώμα ότι, με τις δηλώσεις μου για την ομοφοβία στις 17 Ιανουαρίου 2006 και για την αύξηση της βίας που οφείλεται στον ρατσισμό και στην ομοφοβία στην Ευρώπη στις 14 Ιουνίου 2006, η Επιτροπή καταδίκασε έντονα κάθε μορφή ομοφοβίας, η οποία αποτελεί επίθεση στην ανθρώπινη αξιοπρέπεια.
<P>
" Επιτροπή θέλει να τονίσει τη σοβαρή δέσμευσή της, επί της αρχής, στη προστασία των βασικών δικαιωμάτων στα οποία εδράζεται η ΕΕ. " Επιτροπή θα κάνει ό,τι μπορεί για να καταπολεμήσει την ομοφοβία. Πρέπει να καταπολεμηθούν οι διακρίσεις λόγω γενετήσιου προσανατολισμού, οι οποίες απαγορεύονται με σαφήνεια στο άρθρο 21 του Χάρτη των Θεμελιωδών Δικαιωμάτων. Επιπροσθέτως, το άρθρο 13 της Συνθήκης προβλέπει την υιοθέτηση σε ευρωπαϊκό επίπεδο κατάλληλων μέτρων για την καταπολέμηση των διακρίσεων λόγω φύλου.
<P>
Το 2000, το Συμβούλιο ενέκρινε μια οδηγία, με βάση το άρθρο 13, για τη διαμόρφωση γενικού πλαισίου για την καταπολέμηση των διακρίσεων στην απασχόληση και την εργασία για διάφορους λόγους, συμπεριλαμβανομένου του γενετήσιου προσανατολισμού. " Επιτροπή θα παρακολουθήσει την εφαρμογή της οδηγίας σε όλα τα κράτη μέλη, συμπεριλαμβανομένης της Πολωνίας. Δεν θα διστάσει να λάβει αυστηρά μέτρα εις βάρος των κρατών μελών αν οι οδηγίες δεν εφαρμόζονται σωστά. " Επιτροπή θέλει να επισημάνει ότι το 2005 ξεκίνησε μελέτες για τους ισχύοντες εθνικούς νόμους που απαγορεύουν κάθε μορφή διάκρισης, συμπεριλαμβανόμενων των διακρίσεων λόγω γενετήσιου προσανατολισμού, σε τομείς πέρα από την απασχόληση και την εργασία.
<P>
Αυτές οι μελέτες κατέδειξαν ότι όλα τα κράτη μέλη στα οποία αναφέρονταν οι μελέτες έχουν προχωρήσει σε ορισμένους τομείς περαιτέρω, συχνά πολύ περαιτέρω, απ' ό,τι η κοινοτική νομοθεσία. Υπάρχουν, ωστόσο, σημαντικές διαφορές μεταξύ των κρατών μελών όσον αφορά τον βαθμό προστασίας. " Επιτροπή δήλωσε επίσης στην πολιτική στρατηγική της για το 2008 ότι θα προτείνει νέες πρωτοβουλίες με στόχο να προληφθούν οι διακρίσεις σε τομείς άλλους εκτός από την αγορά εργασίας, συμπεριλαμβανομένων των διακρίσεων λόγω γενετήσιου προσανατολισμού.
<P>
Σε αυτό το πλαίσιο, η Επιτροπή δρομολόγησε τον Φεβρουάριο μια αξιολόγηση επιπτώσεων προκειμένου να διαπιστώσει αν απαιτείται περαιτέρω κοινοτική επέμβαση σε τομείς άλλους εκτός από την απασχόληση και την εργασία. " Επιτροπή διενεργεί τώρα εκτεταμένη διαβούλευση με το ευρύ κοινό και με τα ενδιαφερόμενα μέρη όπως ΜΚΟ και κοινωνικοί εταίροι. Τα αποτελέσματα της αξιολόγησης επιπτώσεων αναμένονται στα τέλη του 2007. " Επιτροπή γνωρίζει ότι η προστασία μόνο δυνάμει του νόμου δεν αρκεί για να διασφαλιστεί η προστασία των ενδιαφερόμενων ατόμων. Είναι επίσης σημαντικό να καταπολεμηθούν οι προκαταλήψεις και τα στερεότυπα.
<P>
Το Ευρωπαϊκό Έτος Ίσων Ευκαιριών για Όλους 2007 καθιερώνει τους εξής στόχους: να ενημερωθούν οι πολίτες για τα δικαιώματά τους, να υποστηριχθεί η πολυμορφία ως πλεονέκτημα, να προωθηθούν οι ίσες ευκαιρίες για όλους στην οικονομική, κοινωνική, πολιτιστική και πολιτική ζωή. " Επιτροπή χαιρετίζει τις εθνικές στρατηγικές που καταρτίστηκαν από τα κράτη μέλη στο πλαίσιο του Ευρωπαϊκού Έτους. Όλες οι χώρες συμπεριλαμβανομένης της Πολωνίας ενσωμάτωσαν όλους τους λόγους διακρίσεων στις στρατηγικές τους.
<P>
" Επιτροπή πληροφορήθηκε τις δηλώσεις που έκανε ένας βουλευτής του πολωνικού κοινοβουλίου, ο οποίος δήλωσε την πρόθεσή του να καταθέσει μια πρόταση νομοθετικής πράξης που θα απαγορεύει την προώθηση της ομοφυλοφιλίας στα σχολεία και σε όλες τις άλλες οργανώσεις νεολαιών ή ψυχαγωγίας. Σύμφωνα με τις πληροφορίες που έχει στη διάθεσή της η Επιτροπή, η εν λόγω πρόταση δεν έχει καταρτιστεί ακόμα και οι δηλώσεις που έγιναν από την πολωνική κυβέρνηση δεν είναι δεσμευτικές. Αυτός ο νόμος, αν υλοποιηθεί, συνιστά παραβίαση των θεμελιωδών νόμων που περιλαμβάνονται στην Ευρωπαϊκή Σύμβαση Ανθρωπίνων Δικαιωμάτων και στον Χάρτη των Θεμελιωδών Δικαιωμάτων της ΕΕ. Θα παραβιάσει επίσης την αρχή της μη διάκρισης στην απασχόληση και την εργασία, δηλαδή, την οδηγία 2078/ΕΚ.
<P>
" Επιτροπή θα παρακολουθεί τις εξελίξεις στενά και δεν θα διστάσει να λάβει μέτρα σε περίπτωση παραβιάσεων της κοινοτικής νομοθεσίας.
<SPEAKER ID="305" NAME="Manfred Weber">
εξ ονόματος της Ομάδας PPE-DE. - (DE) Κυρία Πρόεδρε, κυρίες και κύριοι, θα ήθελα να καταστήσω σαφές -ίσως λίγο πιο ήρεμα από πριν- ότι εμείς ως Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών υποστηρίζουμε πλήρως τα ψηφίσματα του Ευρωπαϊκού Κοινοβουλίου και τις οδηγίες που εγκρίθηκαν εδώ και παρουσιάστηκαν από την Επιτροπή. " Ευρώπη είναι ένας χώρος δικαίου που πρέπει να τον υπερασπιστούμε.
<P>
Ωστόσο, η αφορμή της σημερινής συζήτησης, συγκεκριμένα η δήλωση αυτού του πολωνού υπουργού που είναι απαράδεκτη και απορρίπτεται από το Ευρωπαϊκό Λαϊκό Κόμμα, δεν δικαιολογεί μια τέτοια συζήτηση. Όπως επισήμανε ο Επίτροπος Špidla, ήδη κατά τη συζήτησή μας πριν από λίγες εβδομάδες για το θέμα της διάκρισης σε βάρος των ομοφυλοφίλων είδαμε ότι δυστυχώς υπάρχουν απαράδεκτες δηλώσεις πολιτικών στην Ευρώπη, τις οποίες πρέπει να αντιμετωπίσουμε με πολιτικά μέσα.
<P>
Θα ήθελα να πω ότι πρέπει να μας προβληματίσει το γεγονός ότι πολωνοί συνάδελφοι όλων των Ομάδων -εννοώ κυρίως τη συζήτηση των φιλελευθέρων- δήλωσαν πως αυτό που συνέβη στην Πολωνία είναι απαράδεκτο, αλλά η συζήτηση πρέπει να διεξαχθεί κυρίως στην ίδια την Πολωνία, η οποία πρέπει να αντιμετωπίσει η ίδια τις απαράδεκτες δηλώσεις που έγιναν εκεί. Ειπώθηκε πως η Πολωνία δεν χρειάζεται έναν Big Brother που θα επεμβαίνει στις υποθέσεις της, αλλά θέλει να ξεκαθαρίσει η ίδια το ζήτημα. Αυτό θα πρέπει να μας προβληματίσει. Άλλωστε, μεγαλοποιώντας το ζήτημα εδώ, δεν εξυπηρετούμε εκείνους που αγωνίζονται στην Πολωνία σύμφωνα με το δικό μας πνεύμα κατά των διακρίσεων.
<P>
Επομένως, σας παρακαλώ να δεχτείτε -το θέμα που θέτουμε είναι διαδικαστικό- ότι θεωρούμε λάθος να συζητήσουμε σήμερα για το ζήτημα αυτό, αφού έχουμε αρκετές αποφάσεις και ψηφίσματα γι' αυτό. Όχι στις διακρίσεις, όχι στην ομοφοβία στην Ευρώπη! Γι' αυτό προτείνουμε να συνεχίσει να παρακολουθεί την κατάσταση ο οργανισμός μας και να προσέχει τι γίνεται. " Ομάδα ΕΛΚ θα ενεργήσει αναλόγως αύριο.
<SPEAKER ID="306" NAME="Martine Roure">
εξ ονόματος της Ομάδας PSE. - (FR) Κυρία Πρόεδρε, στις 16 Ιανουαρίου 2006, μίλησα εδώ στον ίδιο χώρο για να υπερασπιστώ το ψήφισμα κατά της ομοφοβίας. Δεν ήταν η πρώτη φορά και φοβούμαι ότι δεν θα είναι η τελευταία. Πράγματι, ελπίζαμε να θέσουμε τέρμα στη διαφορετική μεταχείριση που υφίστανται οι ομοφυλόφιλοι εντός της επικράτειας της Ένωσης και αντιλαμβανόμαστε πλήρως ότι υπολείπονται ακόμη πολλά να γίνουν. Ας θυμηθούμε ότι σε λίγες μέρες είναι η Παγκόσμια "μέρα κατά της Ομοφοβίας.
<P>
Το κείμενο που εξετάζουμε σήμερα αναφέρει όχι μόνο γνωστές περιπτώσεις ομοφοβίας σε αρκετές χώρες της ΕΕ αλλά ακόμη και τη δήλωση του πολωνού αντιπροέδρου της κυβέρνησης. Πρόθεσή μας δεν είναι ο στιγματισμός της τάδε ή της δείνα κυβέρνησης, του τάδε ή του δείνα κράτους μέλους, αλλά αυτές οι διατριβές αποκαλύπτουν την αύξηση της ομοφοβίας στην Ευρωπαϊκή Ένωση. Αυτές οι παρατηρήσεις αποκαλύπτουν, μάλιστα, έναν απαράδεκτο τρόπο σκέψεις και δεν είναι παρατηρήσεις ενός ανθρώπου του δρόμου. Είναι οι παρατηρήσεις ενός μέλους κυβέρνησης.
<P>
Αυτό πρέπει να σταματήσει. Πρέπει, για μιαν ακόμη φορά, να ορθωθούμε ενάντια σε αυτές τις νοσηρές παρατηρήσεις, θέλω δε εδώ και τώρα να καταγγείλω απερίφραστα τη νέα εξοργιστική και αχαρακτήριστη δημοσίευση του κ. Giertych, μέλους του ΕΚ, ο οποίος μόλις διένειμε το δεύτερο φυλλάδιό του, όπου υπονοεί ότι οι ομοφυλόφιλοι είναι άρρωστοι. Όλοι όσοι δικαίως νιώθουν θιγμένοι από αυτές τις νοσηρές ενέργειες και λέξεις και όλοι αυτοί οι νέοι άνθρωποι που ανακαλύπτουν ότι είναι διαφορετικοί, μερικοί εκ των οποίων φθάνουν μέχρι του σημείου να αυτοκτονήσουν, πρέπει να γνωρίζουν ότι Ευρώπη σημαίνει άλλα πράγματα.
<P>
Δεν μπορούμε να σπαταλάμε τον χρόνο μας εγκρίνοντας ψηφίσματα, τα οποία στοχεύουν στην καταπολέμηση των διακρίσεων που υφίστανται οι ομοφυλόφιλοι. Στο μέλλον, πρέπει να σκεφτούμε εργαλεία, τα οποία θα μας επιτρέψουν να ενεργήσουμε αποτελεσματικά. Εφεξής, όλοι μας στην Ένωση πρέπει να αναλάβουμε τις ευθύνες που μας αναλογούν.
<P>
(Χειροκροτήματα από την αριστερή πτέρυγα)
<SPEAKER ID="307" NAME="Sophia in 't Veld">
εξ ονόματος της Ομάδας ALDE. - (NL) Κυρία Πρόεδρε, θα ήθελα να αποσαφηνίσω μια παρεξήγηση: αυτό το ψήφισμα δεν είναι για την Πολωνία, αλλά για την ομοφοβία. Δυστυχώς, η Πολωνία δεν έχει το μονοπώλιο στην ομοφοβία, η οποία, ατυχώς, εκδηλώνεται σε όλο τον κόσμο. Είναι γεγονός, ωστόσο, ότι συζητήσαμε τα προβλήματα στην Πολωνία πριν από ενάμισι χρόνο και ότι εξακολουθούν να υπάρχουν ακόμα σήμερα. Όπως ορθώς επεσήμανε η κ. Roure πριν από λίγο, δεν είναι απλοί άνθρωποι αυτοί που έκαναν αυτές τις δηλώσεις, είναι διαμορφωτές της κοινής γνώμης και μέλη της κυβέρνησης που συνέβαλαν σε έναν κλίμα στο οποίο το μίσος και η βία έγιναν ο κανόνας.
<P>
Πριν από δύο εβδομάδες, ένας ομοφυλόφιλος άνδρας ξυλοκοπήθηκε μέχρι θανάτου στον δρόμο στη χώρα μου -μια χώρα που είναι εξαιρετικά ανεκτική και φιλελεύθερη- διότι κάποιος έκρινε ότι φαινόταν πολύ θηλυπρεπής. Ξυλοκοπήθηκε μέχρι θανάτου! Μπορείτε να το φανταστείτε; Αυτά τα πράγματα συμβαίνουν σε έναν κλίμα που δημιουργείται από ανθρώπους οι οποίοι είναι ένοχοι για ομοφοβικές δηλώσεις. Δεν μπορείτε, συνεπώς, να πείτε ότι επειδή δεν υπάρχει ακόμα νομοθετική πρόταση, δεν έχουμε πρόβλημα. Γι' αυτό, είμαι ιδιαίτερα χαρούμενη που ο κ. Weber, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, καθώς και ο διαμεσολαβητής, διαχώρισαν τη θέση τους τόσο έντονα από τις δηλώσεις του εν λόγω πολωνού υπουργού.
<P>
Θα το εκτιμούσα αν το Συμβούλιο και η Επιτροπή απαντούσαν με μια δήλωση εξίσου εμφατική. Όπως είπαν η Επιτροπή και ειδικά το Συμβούλιο, έχουμε νόμους, κανόνες και συνθήκες. Όλα αυτά είναι υπέροχα, αλλά δεν έχουν καταφέρει να σταματήσουν αυτούς τους ανθρώπους από το να κάνουν ομοφοβικές δηλώσεις αυτού του είδους. Θέλουμε να δούμε περισσότερη δράση. Θα θέλαμε, για παράδειγμα, να υποδείξει το Συμβούλιο τα μέτρα που προτίθεται να λάβει όσον αφορά αυτόν τον υπουργό Παιδείας. Θα ανεχθείτε το γεγονός ότι αυτός ο υπουργός Παιδείας συμμετέχει σε συνεδριάσεις των ευρωπαίων υπουργών Παιδείας ή είστε διατεθειμένοι να εξετάσετε το ενδεχόμενο να τον θέσετε σε διαθεσιμότητα εφόσον αρνείται να αποστασιοποιηθεί από τις δηλώσεις του;
<P>
Είναι η πρώτη φορά που κάναμε δηλώσεις αυτού του είδους για κράτη μέλη - χρησιμοποιώ πληθυντικό διότι υπάρχουν πολλά τέτοια κράτη στην Ευρωπαϊκή Ένωση. Είμαστε πάντα έτοιμοι να κατηγορήσουμε τις άλλες χώρες, αλλά πιστεύω ότι αν παίρνουμε την Ευρώπη στα σοβαρά, αν είμαστε μια κοινότητα αξιών, πρέπει να τακτοποιήσουμε πρώτα τα του οίκου μας. Ελπίζω ότι αυτό το Σώμα θα στείλει, σήμερα, ένα πολύ ηχηρό μήνυμα στην Ευρώπη και στον κόσμο ότι αυτές είναι οι αξίες που υποστηρίζουμε.
<SPEAKER ID="308" NAME="Konrad Szymański">
εξ ονόματος της Ομάδας UEN. - (PL) Κυρία Πρόεδρε, η επιθετική συμπεριφορά εις βάρος των ομοφυλοφίλων αποτελεί πρόβλημα σε πολλές ευρωπαϊκές κοινωνίες, αλλά σίγουρα δεν είναι το μεγαλύτερο πρόβλημα. Έχουμε επίσης προβλήματα με παρόμοια συμπεριφορά από την πλευρά των κρατικών υπηρεσιών, όπως η αστυνομία, για παράδειγμα, στη Γερμανία, στο "Β και στην Ιταλία. Έστω κι έτσι, όμως, δεν θα σκεφτόμουν ποτέ να συζητήσω αυτό το θέμα στο Ευρωπαϊκό Κοινοβούλιο και να κάνω υποδείξεις. Οι ίδιες οι κυβερνήσεις των κρατών μελών ξέρουν καλύτερα πώς να χειριστούν αυτά τα θέματα.
<P>
Είναι ατυχές ότι ορισμένοι συνάδελφοι εδώ δεν πιστεύουν πως αυτός ο κανόνας ισχύει για την Πολωνία, για παράδειγμα. Μόνο ένας λόγος υπάρχει γι' αυτό. Αυτό το Σώμα άγεται και φέρεται από μια ομάδα εξτρεμιστών βουλευτών οι οποίοι ενοχλούνται από κάθε λέξη πολεμικής (χειροκροτήματα) που έχει να κάνει με την ομοφυλοφιλία. Θέλω να επισημάνω ότι οι ομοφυλόφιλοι δεν είναι υπεράνω κριτικής. Αυτή είναι η βάση της δημοκρατίας. " τόσο εύκολη παράδοση στην ομοφυλοφιλική λογοκρισία έχει γίνει το χαρακτηριστικό αυτού του Σώματος. Δεν πιστεύω ότι αυτό θα βοηθήσει με κάποιον τρόπο το κύρος μας.
<P>
(Χειροκροτήματα)
<SPEAKER ID="309" NAME="Kathalijne Maria Buitenweg" LANGUAGE="NL">
Κυρία Πρόεδρε, θέλω να ξεκινήσω καθησυχάζοντας τον προηγούμενο ομιλητή - έχουμε βεβαίως συζητήσει και στο παρελθόν για τον χουλιγκανισμό σε αυτό το Σώμα, αλλά αυτό το θέμα είναι τελείως διαφορετικό, διότι στην περίπτωση του χουλιγκανισμού, δεν υποκινεί η κυβέρνηση τη βία, ενώ σε αυτή την περίπτωση, και σίγουρα στην περίπτωση της Πολωνίας, αρχίζω να έχω την αίσθηση ότι η ομοφοβία είναι κάτι που προκαλείται από το κράτος, ειδικά αν λάβει κανείς υπόψη τις δηλώσεις που έγιναν από μέλη της πολωνικής κυβέρνησης του τύπου ότι "η ομοφυλοφιλία διαφθείρει, είναι διαστροφική, ψυχική διαταραχή και απειλή για την κοινωνία".
<P>
Άκουσα πολύ προσεκτικά αυτά που είπε ο Επίτροπος Špidla ότι "αν προταθεί ένας νόμος, τότε εγώ θα αντιδράσω". Το εκτιμώ αυτό και πιστεύω ότι ο Επίτροπος Špidla μπορεί να καταλάβει γιατί ένας νόμος αυτού του είδους θα μπορούσε να συνιστά απειλή για τις ευρωπαϊκές αξίες και παραβίαση της ευρωπαϊκής νομοθεσίας. Τα πράγματα, ωστόσο, πάνε ήδη στραβά και αυτό είναι κάτι που θεωρώ ότι έλειπε στην ομιλία, διότι η κυβέρνηση δεν μπορεί, φυσικά, να κάνει διάφορες προτάσεις άνευ όρων, μόνο και μόνο για να τις αποσύρει στη συνέχεια, λέγοντας ταυτόχρονα ότι δεν υπάρχει πραγματικά πρόβλημα τελικά.
<P>
Εξάλλου, κάτι τίθεται σε εφαρμογή προφανώς: αυτό, φυσικά, κάνει την ομοφοβία πιο εκτεταμένη και ο Επίτροπος είναι, εξάλλου, υπεύθυνος για τη συμμόρφωση με τη νομοθεσία κατά των διακρίσεων στην αγορά εργασίας. Δεν μπορεί να πιστεύετε ότι η ιδέα των ίσων ευκαιριών σε μια αγορά εργασίας μπορεί να επιβιώσει σε μια κοινωνία όπου επικρατεί η ομοφοβία, τι προτείνετε λοιπόν γι' αυτό; Πώς προτείνετε να αντιμετωπιστούν οι κυβερνήσεις που προωθούν -από κάθε άποψη- την ομοφοβία; Ποιες είναι οι επιπτώσεις για την αγορά εργασίας; Αυτό θα ήθελα να μας πείτε.
<P>
Τέλος, για το καλό της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, θα ήθελα να πω ότι λυπάμαι που υποστηρίξατε την Ομάδα Ένωση για την Ευρώπη των Εθνών για απλώς διαδικαστικούς λόγους, όπως ισχυρίζεστε. Θα ήταν υπέροχο αν μια ολόκληρη αντιπροσωπεία από το Κοινοβούλιο, συμπεριλαμβανομένης της Ομάδας σας, συμμετείχε σε διάφορες παρελάσεις ομοφυλοφιλικής περηφάνιας στη Βαρσοβία, στη Ρίγα και σε πολλές άλλες χώρες. Θα το εκτιμούσα αν μπορούσαμε να σταθούμε εκεί, χέρι-χέρι, αυτή είναι λοιπόν η πρόσκληση που σας απευθύνω και, ποιος ξέρει - μπορεί και να συμβεί τελικά.
<SPEAKER ID="310" NAME="Giusto Catania">
εξ ονόματος της Ομάδας GUE/NGL. - (IT) Κυρία Πρόεδρε, κυρίες και κύριοι, πιστεύω πως θα ήταν εξαιρετικά υποκριτικό από πλευράς Ευρωπαϊκού Κοινοβουλίου εάν σήμερα δεν συζητούσαμε αυτό το ζήτημα, εάν δηλαδή δεν συζητούσαμε το γεγονός ότι τα τελευταία χρόνια έχουν αυξηθεί στην Ευρώπη οι δημόσιες ομοφοβικές εκδηλώσεις και δηλώσεις.
<P>
Οι δηλώσεις του πολωνού υπουργού προκαλούν αμηχανία και έρχονται μετά την απαγόρευση των εκδηλώσεων του Gay Pride από την κυβέρνησή του. Παρά την κατακραυγή της κοινής γνώμης, ο κ. υπουργός δεν διέψευσε ποτέ τις απαράδεκτες αυτές δηλώσεις του.
<P>
Δυστυχώς, αυτή δεν είναι η μόνη περίπτωση στην Ευρώπη. Στην πολιτισμένη Ευρώπη μας αυξάνονται οι εκδηλώσεις μη ανοχής και συχνά διαβάζουμε για περιστατικά βίας εναντίον ανδρών και γυναικών εξαιτίας των σεξουαλικών τους προτιμήσεων ή παρακολουθούμε αδρανείς τις ολοένα και πιο συχνές περιπτώσεις σοβαρού εκφοβισμού στα σχολεία, που μπορούν να οδηγήσουν τους νέους ακόμη και στην αυτοκτονία, όπως συνέβη προσφάτως στην Ιταλία.
<P>
Αυτός είναι ο λόγος για τον οποίο οι πολιτικοί δεν μπορούν να εμφανίζονται μισαλλόδοξοι και να προβαίνουν σε δηλώσεις όπως αυτές του πολωνού υπουργού, καθώς με αυτόν τον τρόπο κινδυνεύουμε να νομιμοποιήσουμε τις ομοφοβικές συμπεριφορές.
<P>
Αυτό ισχύει όχι μόνο για τους πολιτικούς, αλλά και για τις εκκλησιαστικές αρχές, οι οποίες ολοένα και πιο συχνά δεν χάνουν την ευκαιρία να εκδηλώσουν την αποστροφή τους έναντι των ομοφυλοφίλων, κατατάσσοντας αυτούς τους ανθρώπους στους αμαρτωλούς. Κανενός είδους διάκριση δεν είναι αποδεκτή και, πολύ περισσότερο, δεν επιτρέπεται καμία διάκριση με βάση τον σεξουαλικό προσανατολισμό.
<P>
Το Ευρωπαϊκό Κοινοβούλιο απέρριψε την υποψηφιότητα του Rocco Buttiglione για τη θέση του Επιτρόπου εξαιτίας των δηλώσεών του. Πιστεύω ότι χρειάζεται ένα ισχυρό μήνυμα εκ μέρους της Επιτροπής για να τηρήσει τις υποσχέσεις της θεσπίζοντας συγκεκριμένα μέτρα κατά όλων των μορφών διάκρισης.
<P>
" ευρωπαϊκή ιστορία και ο πολιτισμός οφείλουν πολλά στην ευαισθησία ανδρών και γυναικών που υπέστησαν διώξεις από τα αυταρχικά καθεστώτα και εξακολουθούν να υφίστανται διακρίσεις από τις αντιδραστικές και ρατσιστικές νοοτροπίες στην Ευρώπη. Οφείλουμε πολλά στη Σαπφώ, στον Pasolini, στον Oscar Wilde, στον Michel Foucault και στον André Gide και θεωρώ απαράδεκτο να είχαν φιμωθεί αυτοί οι μεγάλοι καλλιτέχνες εάν είχαν επικρατήσει οι σκοταδιστικές ιδέες.
<P>
Πιστεύω, και ελπίζω να συμφωνεί και το Σώμα, πως είναι απαράδεκτη και πρέπει να καταπολεμηθεί με αποφασιστικότητα κάθε ιδέα κατά των ομοφυλοφίλων.
<SPEAKER ID="311" NAME="Hélène Goudin">
εξ ονόματος της Ομάδας IND/DEM. - (SV) Κυρία Πρόεδρε, το γεγονός ότι η ομοφοβία εξακολουθεί να αποτελεί πρόβλημα στην Ευρώπη του 2007 είναι βαθύτατα ατυχές και ανησυχητικό. Ακόμα πιο ατυχές είναι ότι υπάρχουν συνάδελφοι βουλευτές εδώ σε αυτό το Σώμα οι οποίοι, μέσω των σαφώς ομοφοβικών δηλώσεών τους, συμβάλλουν στην επιδείνωση της κατάστασης για τους ομοφυλόφιλους, τους αμφιφυλόφιλους και τους τρανσεξουαλικούς. Κάνουν αυτές τις δηλώσεις όχι μόνο εδώ στο Ευρωπαϊκό Κοινοβούλιο, αλλά και, σε μεγάλο βαθμό, στις πατρίδες τους. Μία από τις συνέπειες της υποδαύλισης του ομοφοβικού αισθήματος είναι ότι οι ομοφυλόφιλοι, οι αμφιφυλόφιλοι και οι τρανσεξουαλικοί κινδυνεύουν να βρεθούν εκτεθειμένοι τόσο σε σωματική όσο και σε ψυχολογική βία, όπως συνέβη σε πολλές παρελάσεις ομοφυλοφιλικής περηφάνιας σε όλη την Ευρώπη πέρυσι.
<P>
Το ακόμα χειρότερο είναι όταν η πίστη και η θρησκεία χρησιμοποιούνται ως δικαιολογίες για τη διάκριση εις βάρος πολιτών της ΕΕ. Μπορείτε σίγουρα να καταλάβετε τι έχω υπόψη. Πρόκειται για μεσαιωνικές αξίες που δεν ανήκουν στη σύγχρονη κοινωνία μας. " Ευρώπη του 2007 θα έπρεπε να έχει προχωρήσει πολύ περισσότερο. Ας καταπολεμήσουμε την ομοφοβία με όποια μορφή εμφανίζεται: στην πολιτική, στα μέσα ενημέρωσης και στους κύκλους όπου κινούμαστε όλοι.
<SPEAKER ID="312" NAME="Philip Claeys">
εξ ονόματος της Ομάδας ITS. - (NL) Κυρία Πρόεδρε, έχουμε ήδη διεξαγάγει μια συζήτηση για την ομοφοβία στην Ευρώπη -τον Ιανουάριο του περασμένου έτους- και είχα πει τότε, μεταξύ άλλων, ότι κανένας στο Ευρωπαϊκό Κοινοβούλιο δεν πρέπει να δέχεται ότι οι ομοφυλόφιλοι, λόγω του προσανατολισμού τους, πρέπει να βρίσκονται σε μειονεκτική θέση, να υφίστανται επιθέσεις ή εκφοβισμό με οποιονδήποτε τρόπο. Ταυτόχρονα, προειδοποίησα επίσης για το πνεύμα πολιτικής ορθότητας που σταδιακά πνίγει την ελεύθερη έκφραση της γνώμης. Πράγματι, εκτός από την ομοφοβία και άλλες φοβίες, αρχίζει να αναπτύσσεται ένα είδος "φοβίας για την ελευθερία του λόγου", ένας παράλογος φόβος να είναι οι άνθρωποι ελεύθεροι να εκφράσουν τη γνώμη τους. Αυτό που δεν αρέσει στην Ομάδα μου στη σημερινή συζήτηση και στα ψηφίσματα που υποβλήθηκαν είναι ότι στοχοθετείται ένα συγκεκριμένο κράτος μέλος με βάση πληροφορίες των οποίων η ακρίβεια τίθεται υπό αμφισβήτηση. Αυτός δεν είναι ο σωστός τρόπος αντιμετώπισης της κατάστασης. Πρέπει να δείξουμε περισσότερη προσοχή σε αυτόν τον τομέα ώστε να αποτρέψουμε την ακόμη μεγαλύτερη απομάκρυνση των ανθρώπων σε αυτό το κράτος μέλος από την Ευρωπαϊκή Ένωση.
<SPEAKER ID="313" NAME="Michael Cashman" AFFILIATION="PSE">
(EN) Κυρία Πρόεδρε, ζητώ τον λόγο όχι από θυμό, αλλά από λύπη. Μετά τον Β' Παγκόσμιο Πόλεμο, ακόμα δεν έχουμε εμπεδώσει τα διδάγματά του. Κατά τη δεκαετία του 1930 μέναμε άπραγοι παρακολουθώντας τους Εβραίους, τους Κομμουνιστές, τους συνδικαλιστές και τους ομοφυλοφίλους να κλείνονται στα στρατόπεδα συγκέντρωσης. Μέναμε άπραγοι. Δεν λέγαμε και δεν κάναμε τίποτα.
<P>
Τώρα έχουμε προχωρήσει. Λέω στις χώρες εκείνες που έζησαν υπό κυριαρχία και καταπίεση ότι, από όλες τις άλλες χώρες, εκείνες τουλάχιστον θα έπρεπε να γνωρίζουν την αξία των θεμελιωδών δικαιωμάτων του ανθρώπου, της ελευθερίας του συνεταιρίζεσθαι, της ελευθερίας του λόγου και του δικαιώματος στην ιδιωτική ζωή.
<P>
(Χειροκροτήματα)
<P>
Εσείς θα έπρεπε να διδάσκετε σε εμάς τις θεμελιώδεις αξίες. Γι' αυτό δεν θα διστάσουμε να υπερασπιστούμε τα ανθρώπινα δικαιώματα και τους υπερασπιστές των ανθρωπίνων δικαιωμάτων, όπου και αν βρίσκονται.
<P>
Επιτρέψτε μου να πω σε όσους αισθάνονται ότι υφίστανται επίθεση όπου και αν βρίσκονται -και, ως ομοφυλόφιλος άνδρας, θα μπορούσα να έχω γεννηθεί στην Πολωνία, στη Λετονία ή στην Τσεχική Δημοκρατία και να φοβάμαι για τη ζωή μου, να φοβάμαι για τη δουλειά μου- ότι δεν είναι μόνοι, είμαστε μαζί τους και θα κερδίσουμε για τον απλό λόγο ότι η καλοσύνη και η δικαιοσύνη πάντα κερδίζουν στο τέλος.
<P>
Όταν αναφερόμαστε σε πολιτικούς με αξιώματα και στις δηλώσεις που γίνονται, δεν μιλάμε για μια μεμονωμένη δήλωση αλλά για μια σειρά δηλώσεων που έχουν υπολογιστεί και έχουν γίνει σε βάθος χρόνου. Οι δηλώσεις μίσους δημιουργούν ένα κλίμα ότι κατά κάποιον τρόπο οι ζωές είναι κατώτερες, ότι ο άνθρωπος αποτελεί απειλή για την κοινωνία. Δημιουργείται συγκεκριμένο κλίμα και καλλιεργείται ο φόβος, τα δικαιώματα απειλούνται. Οι δηλώσεις που γίνονται δεν μπορούν να ανακληθούν και το κακό που προκαλείται συνεχίζεται, ενώ οι δηλώσεις πολύ συχνά ενισχύουν τους κακούς και αυτό οδηγεί στη βία.
<P>
Σημειώνω ότι ο κ. Weber λέει "όχι στην ομοφοβία". Ωστόσο, είναι λυπηρό ότι λέει επίσης "όχι" στο να κάνουμε κάτι για την αντιμετώπισή της εδώ σε αυτό το Κοινοβούλιο σήμερα.
<P>
Επιτρέψτε μου να τελειώσω με αυτό: θα επιτύχουμε, αλλά αυτό σημαίνει ότι πρέπει να αναλάβουμε την ευθύνη μας για την προστασία των ανθρωπίνων δικαιωμάτων και τον τερματισμό των παραβιάσεων των ανθρωπίνων δικαιωμάτων, όπου και αν συμβαίνουν.
<P>
(Χειροκροτήματα)
<SPEAKER ID="314" NAME="Jan Jerzy Kułakowski" AFFILIATION="ALDE">
- (PL) Κυρία Πρόεδρε, θέλω να πω λίγα λόγια εξ ονόματος της πολωνικής αντιπροσωπείας στη φιλελεύθερη δημοκρατική Ομάδα της Συμμαχίας Φιλελεύθερων και Δημοκρατών για την Ευρώπη.
<P>
Πρώτον, δεν δεχόμαστε κανένα είδος διάκρισης και είμαστε υπέρ της πλήρους ανοχής στα θέματα που αφορούν αυτή τη συζήτηση.
<P>
Δεύτερον, θέλουμε να τονίσουμε ότι υπάρχει μεγάλη διαφορά μεταξύ της μη διάκρισης σε αυτόν τον τομέα και της προώθησης ομοφυλοφιλικών συμπεριφορών. Ανοχή ναι, μη διάκριση ναι, αλλά προώθηση όχι, διότι αυτή η προώθηση δεν αποτελεί μέτρο σεβασμού για τα ανθρώπινα δικαιώματα.
<P>
Και τέλος, αυτό το ζήτημα δεν είναι πολιτικό και δεν πρέπει να αντιμετωπίζεται ως πολιτικό. Πρόκειται για ένα ηθικό ζήτημα που σχετίζεται βαθύτατα με την πολυφωνία, η οποία πρέπει να χαρακτηρίζει την Ευρωπαϊκή Ένωση.
<SPEAKER ID="315" NAME="Bogdan Pęk" LANGUAGE="PL">
Κυρία Πρόεδρε, όσοι ήταν τόσο πρόθυμοι να ψηφίσουν για την αναγκαιότητα αυτής της συζήτηση μόλις τώρα ήταν εξίσου γρήγοροι και πρόθυμοι να εγκαταλείψουν την αίθουσα. Αυτό αποδεικνύει με τον καλύτερο τρόπο ότι οι προθέσεις τους δεν ήταν ειλικρινείς, αλλά τεχνητές και εξυπηρετούσαν πολιτικούς σκοπούς. Πρόκειται για μια προσπάθεια να διωχθεί μια κυβέρνηση σε μια χώρα που δεν ικανοποιεί πολλές απόψεις: των φιλελεύθερων, των αριστερών, των αριστεριζόντων, κλπ.
<P>
Αυτό μπορώ να το καταλάβω, αλλά, για όνομα του Θεού, όταν χιλιάδες πυρές έκαιγαν στις χώρες σας στο όχι και τόσο μακρινό παρελθόν, εκείνοι που ήθελαν να αποφύγουν αυτές τις πυρές συγκεντρώνονταν στην Πολωνία. Οι Εβραίοι, οι οποίοι διώχθηκαν σε όλη την Ευρώπη, συγκεντρώθηκαν στην Πολωνία. " Πολωνία είναι σύμβολο ανοχής. " προσπάθεια που γίνεται εδώ να πειστεί ο κόσμος και η Ευρώπη ότι η Πολωνία είναι μια εστία μισαλλοδοξίας προς τους ομοφυλόφιλους είναι απολύτως αισχρή και αποτελεί πολιτική συκοφαντία, ένα κυνικό τέχνασμα για να παραπλανηθεί η κοινή γνώμη στην Ευρώπη. Διαμαρτύρομαι γι' αυτό το τέχνασμα διότι είναι βαθύτατα αναληθές.
<P>
(Χειροκροτήματα)
<SPEAKER ID="316" NAME="Raül Romeva i Rueda" AFFILIATION="Verts/ALE">
(ES) Πιστεύω ότι ο κ. Cashman εξέφρασε πολύ καλά την άποψη που συμμερίζεται η πλειοψηφία του Κοινοβουλίου και επομένως πιστεύω ότι πρέπει να επιμείνουμε για άλλη μια φορά ότι πρέπει να υψώσουμε τη φωνή μας απέναντι σε ορισμένες συμπεριφορές.
<P>
Δεν πρόκειται για ένα πρόβλημα ελευθερίας της έκφρασης. Το πρόβλημα είναι ότι ορισμένες δηλώσεις που είναι εχθρικές προς τη σεξουαλική ελευθερία προέρχονται από κυβερνητικούς θεσμούς, κρατών και κυβερνήσεων που αποτελούν μέρος της Ευρωπαϊκής Ένωσης, που έχουν υπογράψει συνθήκες, όπως η Συνθήκη της Ευρωπαϊκής Ένωσης, στο άρθρο 6 της οποίας θεσπίζεται σαφώς η ελευθερία επιλογής, συμπεριλαμβανομένης της σεξουαλικής επιλογής.
<P>
Ας μην συγχέουμε την προπαγάνδα με το δικαίωμα να είναι κανείς ελεύθερος να είναι αυτό που θέλει να είναι ανά πάσα στιγμή, υπό οποιεσδήποτε συνθήκες και σε οποιοδήποτε κράτος μέλος της Ευρωπαϊκής Ένωσης.
<P>
Επομένως πιστεύω ότι αυτές οι δηλώσεις, οι οποίες, όπως είπε επίσης πολύ σωστά ο κ. Cashman, δεν είναι μεμονωμένες, αποτελούν μέρος μιας τάσης, μιας υπολογισμένης στρατηγικής αμφισβήτησης των θεμελιωδών αξιών της Ευρωπαϊκής Ένωσης. Δεν μπορούν να μείνουν ατιμώρητες.
<P>
Το Κοινοβούλιο πρέπει να αντιδράσει -πιστεύω ότι το κάνει- αν και, δυστυχώς, φοβάμαι ότι αυτή δεν είναι η πρώτη φορά, αλλά θα επιμένουμε πάντα, και μολονότι είναι βαρετό να επαναλαμβάνουμε το αυτονόητο, πρέπει να συνεχίσουμε να το κάνουμε διότι -όπως είπε επίσης ο κ. Cashman- το δίκαιο είναι με το μέρος μας και το δίκαιο θα θριαμβεύσει.
<SPEAKER ID="317" NAME="Witold Tomczak" AFFILIATION="IND/DEM">
(PL) Κυρία Πρόεδρε, όλοι έχουν δικαίωμα στη ζωή και αξίζουν σεβασμό και βοήθεια. Σε αυτούς περιλαμβάνονται και οι παραπλανημένοι και πληγωμένοι άνθρωποι που υπέκυψαν σε ομοφυλοφιλικές τάσεις. " λύση, ωστόσο, δεν είναι ούτε η τυφλή αποδοχή ούτε η μισαλλοδοξία, αλλά η κατανόηση και η ευγένεια. " λύση είναι να βοηθήσουμε τους ασθενείς να γίνουν καλά και αυτό περιμένουν όλοι από μας.
<P>
Το να δεχόμαστε την ομοφυλοφιλία σαν κάτι φυσικό και κανονικό είναι σαν να δοξάζουμε τον πόνο και τη δυστυχία. Είναι εσφαλμένη και επικίνδυνη πολιτική ορθότητα. Οι ομοφυλοφιλικές πράξεις είναι ενάντια στους νόμους της φύσης, διότι αποκλείουν το δώρο της ζωής. " διάδοσή τους αποτελεί επίθεση στην οικογένεια και οδηγεί σε ανωμαλίες.
<P>
Αγαπητοί Ευρωπαίοι, αντί να εξαπολύετε άδικη κριτική κατά της Πολωνίας, πρέπει να ακολουθήσετε το παράδειγμα ηθικότητας, ανοχής και κανονικότητας της Πολωνίας. Σε αυτή τη χώρα, εκδόθηκε το βιβλίο Coming out Straight. Understanding and Healing Homosexuality. Ο συγγραφέας είναι ο Richard Cohen, ο οποίος απαλλάχθηκε από την ομοφυλοφιλία και είναι σήμερα ένας ευτυχής άνδρας και πατέρας. Ας επωφεληθούμε από την εμπειρία του.
<P>
Προς τους λεγόμενους υπερασπιστές των ανθρωπίνων δικαιωμάτων που κάνουν τόση φασαρία σήμερα και μεγεθύνουν το πρόβλημα απευθύνω το ερώτημα - γιατί αγνοείτε την ηθική υποβάθμιση των μέσων ενημέρωσης, τις διακρίσεις εις βάρος των φυσιολογικών οικογενειών, γιατί κλείνετε τα μάτια στις μαζικές δολοφονίες παιδιών στις μήτρες των μητέρων τους; Αντιλαμβάνεστε ότι προάγοντας έναν πολιτισμό ψεύδους και θανάτου προκαλείτε την καταστροφή της Ευρώπης;
<SPEAKER ID="318" NAME="Józef Pinior" AFFILIATION="PSE">
(PL) Κυρία Πρόεδρε, η εκστρατεία κατά της ομοφοβίας και η ένωση Lambda παρουσίασαν μια έκθεση σχετικά με την κατάσταση στην κοινωνία των αμφιφυλόφιλων και ομοφυλόφιλων ατόμων στην Πολωνία τα έτη 2005 και 2006. " έκθεση δίνει μια εικόνα δίωξης. Ένας στους πέντε ομοφυλόφιλους έχει υποστεί σπρωξιές και κλοτσιές. Οι μισοί από τους ερωτηθέντες υπέστησαν προσβολή, παρενόχληση ή εκβιασμό. " παρενόχληση αυξήθηκε τα τελευταία χρόνια. Από τα άτομα που υπέστησαν σωματική βία, σχεδόν το 42% την υπέστη πάνω από τρεις φορές τα τελευταία πέντε χρόνια.
<P>
Με βαθύτατη λύπη μου πρέπει να ομολογήσω ότι οι ομοφυλόφιλοι σήμερα δεν μπορούν να βασιστούν στους θεσμούς του πολωνικού κράτους, το οποίο κυβερνάται από έναν συντηρητικό, εθνικιστικό, λαϊκιστικό συνασπισμό, για επαρκή προστασία. Σε πολλές δηλώσεις οι εκπρόσωποι της κυβέρνησης εκφράζουν ανοιχτά μια ιδεολογία μίσους, μισαλλοδοξίας και διακρίσεων εις βάρος των ομοφυλοφίλων. Αυτό είναι που κάνει τόσο σημαντικό το σημερινό ψήφισμα, πολωνοί συμπατριώτες μου της δεξιάς! Γι' αυτούς τους ανθρώπους, το Ευρωπαϊκό Κοινοβούλιο έγινε υπέρμαχος της δικαιοσύνης, φάρος που κρατά ζωντανές τις ελπίδες τους ότι θα προστατευθούν τα θεμελιώδη δικαιώματά τους ως πολίτες και το δικαίωμά τους σε μια αξιοπρεπή ζωή.
<P>
(Χειροκροτήματα)
<SPEAKER ID="495" NAME="Πρόεδρος">
Κάποιος θέλει να εγείρει θέμα επί της διαδικασίας.
<SPEAKER ID="319" NAME="Alexander Stubb" AFFILIATION="PPE-DE">
(EN) Κυρία Πρόεδρε, όχι, δεν μπορώ να το κάνω αυτό διότι δεν υπάρχει κάτι τέτοιο. Ήθελα απλώς να πω ότι, ακούγοντας τον κ. Tomczak, αποδεικνύεται γιατί ακριβώς χρειαζόμαστε μια συζήτηση για την ομοφοβία σε αυτό Σώμα. Αυτές ήταν οι πιο ομοφοβικές δηλώσεις που έχω ακούσει σε αυτό το Σώμα εδώ και πολύ καιρό και πραγματικά με λυπούν.
<P>
(Χειροκροτήματα)
<SPEAKER ID="320" NAME="Günter Gloser">
Προεδρεύων του Συμβουλίου. (DE) Κυρία Πρόεδρε, κύριε Επίτροπε, κυρίες και κύριοι, θα ήθελα να εκμεταλλευτώ την ευκαιρία που προσφέρει αυτή η συζήτηση για να επανέλθω σε μία ομιλία της προέδρου του Συμβουλίου εδώ στο Σώμα που αφορούσε την Ευρώπη των αξιών και της ανεκτικότητας. Αυτό το σημείο είναι πολύ ουσιαστικό και αφορά πάρα πολλούς τομείς.
<P>
Σήμερα συζητήσαμε πάρα πολύ για διάφορα άλλα θέματα στρέφοντας το βλέμμα σε προβλήματα εκτός Ευρωπαϊκής Ένωσης. Όταν το κάνουμε αυτό -και το κάνουμε δικαιολογημένα- είναι απόλυτα νόμιμο να εξετάζουμε και τι δεν έχουμε ακόμα τακτοποιήσει εδώ στο Σώμα, δηλαδή την έλλειψη ανεκτικότητας απέναντι στην ομοφυλοφιλία. Γι' αυτό παρακαλώ, μολονότι ορισμένοι έχουν αντίθετη άποψη για το ζήτημα, να δείξουν τουλάχιστον ανοχή για το ότι πρέπει να γίνει συζήτηση, και είναι σημαντικό να έχει μέσα η Επιτροπή, με βάση τα οποία θα μπορεί να αναλάβει κατάλληλη δράση για την καταπολέμησης αυτής της διάκρισης.
<P>
Από την πλευρά της Προεδρίας δεν μπορώ παρά να επαναλάβω κατηγορηματικά ότι έχουμε υποχρέωση γι' αυτό, ότι δεν είναι θέμα μόνο της Επιτροπής ή των κοινοβουλίων, αλλά πρέπει να ευαισθητοποιήσουμε και την κοινωνία μας για το ζήτημα αυτό προκειμένου να σταματήσει η διάκριση. Ελπίζω ότι η σημερινή συζήτηση αποτέλεσε τουλάχιστον μία μικρή συμβολή σε αυτό.
<SPEAKER ID="321" NAME="Vladimír Špidla">
Μέλος της Επιτροπής. (CS) Κυρίες και κύριοι, τα ανθρώπινα δικαιώματα είναι αναπαλλοτρίωτα δικαιώματα και εκτιμώ ότι αυτή είναι μια θεμελιώδης αξία στην οποία βασίζεται ολόκληρο το ευρωπαϊκό σχέδιο.
<P>
Επειδή διεξαγάγαμε μια πολύ βαθιά και συναισθηματικά φορτισμένη συζήτηση, θέλω να αναφέρω επακριβώς αυτό που είπε ο πολωνός υφυπουργός στην ομιλία του. Σύμφωνα με τον υφυπουργό, ο προτεινόμενος νόμος θα επηρεάσει όλους εκείνους που προωθούν την ομοφυλοφιλία ή άλλες παρεκκλίσεις. Πιστεύω ότι αυτή η λεπτομέρεια αποτελεί ένα επαρκώς σαφές μήνυμα για να συμπεράνουμε ότι αν εγκριθεί ο νόμος θα στιγματιστεί μια συγκεκριμένη κατηγορία ανθρώπων λόγω του γενετήσιου προσανατολισμού τους και γι' αυτόν τον λόγο είναι απαράδεκτος από την πλευρά της ευρωπαϊκής νομοθεσίας.
<P>
Κυρίες και κύριοι, η Επιτροπή θα καταβάλει κάθε προσπάθεια να προστατέψει τα δικαιώματα όλων των πολιτών σε όλα τα κράτη μέλη και πιστεύω ότι το μήνυμα που πέρασε έντονα από αυτή τη συζήτηση είναι ότι η ομοφοβία δεν είναι ένα φαινόμενο που πλήττει μόνο ορισμένα κράτη μέλη, αλλά πρόκειται για ένα οικουμενικό φαινόμενο. Είναι φυσικά αλήθεια ότι σήμερα ασχολούμαστε με μια ομιλία ενός μέλους κοινοβουλίου μιας συγκεκριμένης χώρας.
<SPEAKER ID="322" NAME="Πρόεδρος">
Στο τέλος της συζήτησης υποβλήθηκαν τέσσερις προτάσεις ψηφίσματος σύμφωνα με το άρθρο 103 παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη στις 12.00.
<P>
(" συνεδρίαση διακόπτεται στις 17.50 και επαναλαμβάνεται στις 18.00.)

<CHAPTER ID="025">
Εφαρμογή της οδηγίας 2006/43/ΕΚ για τους υποχρεωτικούς ελέγχους των ετήσιων και των ενοποιημένων λογαριασμών (συνοπτική παρουσίαση)
<SPEAKER ID="217" NAME="Πρόεδρος">
Το επόμενο θέμα είναι η συνοπτική παρουσίαση της έκθεσης από τον κύριο Doorn σχετικά με την εφαρμογή της οδηγίας 2006/43/ΕΚ για τους υποχρεωτικούς ελέγχους των ετήσιων και των ενοποιημένων λογαριασμών.
<SPEAKER ID="218" NAME="Bert Doorn">
εισηγητής. - (NL) Κυρία Πρόεδρε, η έκθεση αυτή αφορά στην εφαρμογή της όγδοης οδηγίας για τους υποχρεωτικούς ελέγχους των ετήσιων λογαριασμών. Είναι θετικό το ότι το Κοινοβούλιο δίνει μεγαλύτερη προσοχή στην εφαρμογή και στη μεταφορά της νομοθεσίας που ψηφίζουμε εδώ. Εμείς στο Κοινοβούλιο μπορούμε να αποφασίσουμε για την ψήφιση των πιο εξαιρετικών κανόνων και κανονισμών, αλλά εάν οι εν λόγω κανόνες και κανονισμοί δεν εφαρμόζονται και δεν τηρούνται από τα Κράτη Μέλη, χάνουμε το χρόνο μας.
<P>
Κατά τη μεταφορά της όγδοης οδηγίας υπήρξαν, επίσης, πολλά πράγματα που δεν πήγαν καλά. Σημαντικοί ορισμοί τίθενται σε διαφορετικό πλαίσιο από χώρα σε χώρα και από τα 27 Κράτη Μέλη, ελάχιστα διαθέτουν ανεξάρτητο δημόσιο ελεγκτικό μηχανισμό. " έκθεση καλεί την Επιτροπή να λάβει σύντομα μέτρα για να διορθώσει αυτές τις ελλείψεις.
<P>
Αναρωτιόμαστε, επίσης, εάν η μέθοδος εναρμόνισης που εφαρμόζεται, δηλαδή η ελάχιστη εναρμόνιση, είναι πράγματι ο σωστός τρόπος για να επιτευχθεί μια ενιαία εφαρμογή βασικών εννοιών. Ίσως θα πρέπει να σκεφτούμε ξανά εάν οι βασικοί ορισμοί αυτού του είδους είναι ο τρόπος για να προχωρήσουμε μπροστά ή εάν μια διαφορετική μέθοδος εναρμόνισης, η οποία δεν θα είναι ανοιχτή σε πολλαπλές ερμηνείες, πρέπει να χρησιμοποιηθεί.
<P>
Τέλος, Κυρία Πρόεδρε, η έκθεση συζητά τη σύσταση της Επιτροπής για τον περιορισμό της αστικής ευθύνης των λογιστών. Σε περίπτωση που είναι απαραίτητα περαιτέρω μέτρα για να επιτευχθεί σύγκλιση στην Ευρώπη, θα αναμένουμε τις προτάσεις της Επιτροπής.
<P>
Ο στόχος πρέπει να είναι και θα παραμείνει ο αποτελεσματικός και ανεξάρτητος έλεγχος των λογιστών. " οικονομική κρίση μας δίδαξε ότι ο αυστηρός έλεγχος και η επίβλεψη είναι αναγκαία.
<SPEAKER ID="219" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, αξιότιμα Μέλη, θα ήθελα πρώτα από όλα να ευχαριστήσω τον κύριο Doorn για την έκθεσή του σχετικά με την εφαρμογή της οδηγίας για τους υποχρεωτικούς ελέγχους των λογαριασμών. Θα ήθελα επίσης να ευχαριστήσω την Επιτροπή Οικονομικών και Νομισματικών Θεμάτων και ιδιαίτερα την κυρία van den Burg, η οποία συνέβαλε στη σύνταξη αυτής της έκθεσης.
<P>
Στο πλαίσιο της χρηματοπιστωτικής κρίσης, είναι πολύ σημαντικό όλα τα Κράτη Μέλη που βρίσκονται πίσω επί του παρόντος να μεταφέρουν γρήγορα την οδηγία στα εθνικά δίκαιά τους προκειμένου να επιτευχθούν οι στόχοι που θέτει. " Επιτροπή παρακολουθεί συνεχώς την κατάσταση μεταφοράς της οδηγίας στα εθνικά δίκαια των Κρατών Μελών. Σχετικός πίνακας δημοσιεύεται τακτικά στο δικτυακό τόπο μας.
<P>
Τα αποτελέσματα σε σχέση με τις επιδόσεις των Κρατών Μελών θα παρουσιάσουν σαφή βελτίωση φέτος την άνοιξη. " έκθεση του κυρίου Doorn σίγουρα διευκόλυνε αυτή τη βελτίωση. Όπως τονίζει η έκθεσή σας, η Επιτροπή υιοθέτησε ήδη τη σύσταση για τη διασφάλιση ποιότητας και τη σύσταση για τον περιορισμό της αστικής ευθύνης των ορκωτών ελεγκτών. Ευχαριστώ το Κοινοβούλιο για την υποστήριξή του αναφορικά με αυτές τις δύο πρωτοβουλίες.
<P>
" σύσταση για τον περιορισμό της αστικής ευθύνης των ορκωτών ελεγκτών αποτελεί μέρος μιας στρατηγικής με στόχο τη μείωση της συγκέντρωσης στην ελεγκτική αγορά. Στο πλαίσιο διερεύνησης άλλων δυνατοτήτων στο ίδιο μήκος κύματος, μια διαβούλευση για τις ελεγκτικές δομές των ελεγκτικών εταιρειών και τις συνέπειές τους για την ελεγκτική αγορά δημοσιεύθηκε το Νοέμβριο.
<P>
Το Ευρωπαϊκό Κοινοβούλιο ζητά από την Επιτροπή να αξιολογήσει τους εθνικούς νόμους που μεταφέρουν την οδηγία στα εγχώρια δίκαια και να ενημερώσει το Κοινοβούλιο για τις συνέπειες των μέτρων που λαμβάνονται από τα Κράτη Μέλη κατόπιν της σύστασης για τον περιορισμό της αστικής ευθύνης των ελεγκτών. Στον κατάλληλο χρόνο, θα είναι χαρά μας να προετοιμάσουμε αυτές τις αξιολογήσεις λαμβάνοντας υπόψη όλα τα θέματα που εγείρονται στην έκθεση του κυρίου Doorn. Πρόκειται για δέσμευση του Επιτρόπου McCreevy την οποία έχω τη χαρά να σας γνωστοποιήσω. Ευχαριστώ τον κύριο Doorn και τολμώ να ελπίζω ότι θα δούμε αποτελέσματα στην πράξη.
<SPEAKER ID="221" NAME="Πρόεδρος">
" συζήτηση του θέματος ολοκληρώθηκε.
<P>
" ψηφοφορία θα διεξαχθεί αύριο.

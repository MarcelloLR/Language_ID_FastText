<CHAPTER ID="021">
Βιώσιμη γεωργία και βιοαέριο: ανάγκη αναθεώρησης της κοινοτικής νομοθεσίας (συζήτηση) 
<SPEAKER ID="419" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Csaba Sándor Tabajdi, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με τη βιώσιμη γεωργία και το βιοαέριο: ανάγκη αναθεώρησης της κοινοτικής νομοθεσίας.
<SPEAKER ID="420" NAME="Csaba Sándor Tabajdi">
εισηγητής. - (HU) Κύριε Πρόεδρε, Επίτροπε Fischer Boel, κυρίες και κύριοι, σε έναν κόσμο κλιματικών αλλαγών , αυξανόμενης ζήτησης για ενέργεια και ανόδου των τιμών, αποτελεί ζήτημα απόλυτης προτεραιότητας και ζωτικής σημασίας για την Ευρωπαϊκή Ένωση η μείωση της ενεργειακής εξάρτησης και της κατανάλωσης ενέργειας και η διαφοροποίηση των πηγών ενέργειας. " αυξανόμενη χρήση των ανανεώσιμων πηγών ενέργειας αποτελεί αναπόσπαστο σκέλος αυτού. Πρέπει να διαφοροποιηθούμε, και αυτό περιλαμβάνει τη διαφοροποίηση στον τομέα των ανανεώσιμων πηγών ενέργειας.
<P>
Στον τομέα των ανανεώσιμων πηγών ενέργειας, κάθε χώρα έχει διαφορετικό φυσικό πλούτο, και πρέπει να τον εκμεταλλευτούμε στο μέγιστο. Το βιοαέριο έχει τεράστιο δυναμικό ως ανανεώσιμη πηγή ενέργειας και διανοίγονται μπροστά του λαμπρές προοπτικές για πολλούς λόγους που παρατίθενται στην έκθεση η οποία υποβλήθηκε σήμερα προς συζήτηση.
<P>
Ο πρώτος και βασικότερος από αυτούς τους λόγους, κυρίες και κύριοι, είναι ότι η βασική πρώτη ύλη για την παραγωγή βιοαερίου είναι το λίπασμα ζωικής προέλευσης και το γεγονός ότι μπορούμε να συνδυάσουμε την παραγωγή ενέργειας με την επεξεργασία λιπάσματος για φιλικούς προς το περιβάλλον σκοπούς. Αυτό είναι ένα από τα σημαντικότερα πλεονεκτήματα της παραγωγής βιοαερίου, μολονότι το βιοαέριο δύναται βεβαίως να παραχθεί από άλλα υλικά, όπως είναι η αστική ιλύς, τα υποπροϊόντα σφαγείων και οι ενεργειακές καλλιέργειες.
<P>
Το βιοαέριο είναι μια πολυλειτουργική πηγή ενέργειας: μπορεί να χρησιμοποιηθεί για παραγωγή ηλεκτρικής ενέργειας, θέρμανση, ψύξη ή αποξήρανση. Το συμπιεσμένο βιοαέριο είναι κατάλληλο για τη λειτουργία αυτοκινήτων και οχημάτων μαζικής μεταφοράς και, όταν καθαριστεί, το φυσικό αέριο μπορεί να διοχετευθεί στο δίκτυο φυσικού αερίου. Επομένως, η παραγωγή βιοαερίου αποτελεί μια σοβαρή ευκαιρία για την ευρωπαϊκή παραγωγή ενέργειας. Μεταξύ άλλων, αν αναλογιστούμε ότι το βιοαέριο μπορεί να παραχθεί από λίπασμα ζωικής προέλευσης, θα μπορούσαμε να παράγουμε 14 φορές περισσότερο σε σύγκριση με την τρέχουσα παραγωγή. Οι δυνατότητες που αυτό αντιπροσωπεύει είναι σημαντικές, αφού γνωρίζουμε ότι από περιβαλλοντική σκοπιά το λίπασμα ζωικής προέλευσης πρέπει να υφίσταται επεξεργασία προτού χρησιμοποιηθεί στο έδαφος· ειδάλλως, μπορεί να βλάψει σοβαρά το περιβάλλον.
<P>
Έγινε μια συζήτηση στην επιτροπή μας σχετικά με τo ερώτημα αν η παραγωγή βιοαερίου με τη χρήση υλών φυτικής προέλευσης θα ανταγωνίζεται την παραγωγή τροφίμων. " Ευρωπαϊκή Επιτροπή έδειξε ότι δεν έχει προκύψει ακόμα αυτή η κατάσταση στην Ευρώπη, και ευελπιστούμε ότι δεν θα προκύψει ούτε στο μέλλον, αφού τώρα έχουμε τη δεύτερη γενιά ενεργειακών καλλιεργειών. Ενδεχομένως αυτό να αποτελεί πρόβλημα στο παγκόσμιο πλαίσιο, στη Βραζιλία και στις "νωμένες Πολιτείες, στην Ευρώπη όμως δεν αποτελεί θέμα επί του παρόντος, και ελπίζουμε ότι ούτε θα αποτελέσει.
<P>
Το άλλο θέμα που συζητήθηκε σε αυτό το πλαίσιο ήταν με ποιον τρόπο πρέπει να ρυθμιστεί ο τομέας του βιοαερίου. Το τρέχον ρυθμιστικό πλαίσιο τόσο σε εθνικό επίπεδο όσο και σε επίπεδο ΕΕ είναι εξαιρετικά περίπλοκο και γραφειοκρατικό, και αυτός είναι ο λόγος που στην έκθεσή μου πρότεινα την έγκριση μιας οδηγίας της ΕΕ για το βιοαέριο. Την ίδια όμως στιγμή, οι εκπρόσωποι της Ευρωπαϊκής Επιτροπής με έπεισαν στη διάρκεια των διαβουλεύσεων με το Ευρωπαϊκό Λαϊκό Κόμμα ότι δεν υπάρχει λόγος για μια ξεχωριστή οδηγία για το βιοαέριο, δεδομένου ότι είναι υπό επεξεργασία μια οδηγία για τις ανανεώσιμες πηγές ενέργειας και το ζήτημα του βιοαερίου μπορεί να αντιμετωπιστεί σε αυτό το πλαίσιο. Σε σχέση με αυτό, ζητώ από την Επιτροπή να δώσει ιδιαίτερη προσοχή στο βιοαέριο στην οδηγία για τις ανανεώσιμες πηγές ενέργειας και να εγκρίνει τις προτάσεις που διατυπώνονται στην έκθεσή μου.
<P>
Κυρίες και κύριοι, στην απάντησή μου αργότερα θα ήθελα να ευχαριστήσω το Ινστιτούτο της Δανίας, που είχε επικουρικό ρόλο σε αυτήν την έκθεση, καθώς και όλους όσοι συνέβαλαν σε αυτήν. Σας ευχαριστώ για την προσοχή σας.
<SPEAKER ID="421" NAME="Mariann Fischer Boel">
Μέλος της Επιτροπής. - (EN) Κύριε Πρόεδρε, προτού υπεισέλθουμε στο πλαίσιο, θέλω να ευχαριστήσω την Επιτροπή Γεωργίας και Ανάπτυξης της Υπαίθρου, καθώς και τον εισηγητή, τον κ. Tabajdi, γι' αυτήν τη λίαν ενδιαφέρουσα και σημαντική έκθεση.
<P>
" έκθεση του Κοινοβουλίου υπογραμμίζει με σαφήνεια τα οφέλη από την παραγωγή βιοαερίου στον γεωργικό τομέα, αλλά και στην κοινωνία. Συμφωνώ πλήρως με την έμφαση που δίνεται στην ανάπτυξη της παραγωγής βιοαερίου. Έχει περιβαλλοντικά οφέλη χάρη στη μείωση των εκπομπών ρύπων που επιδεινώνουν ιδιαίτερα την αλλαγή του κλίματος, όπως είναι το μεθάνιο και τα οξείδια του αζώτου. Για τον λόγο αυτόν, η παραγωγή βιοαερίου ενισχύει περαιτέρω την περιβαλλοντική βιωσιμότητα της γεωργίας -ήδη υπήρξε 20% μείωση των εκπομπών ρύπων που ευθύνονται για το φαινόμενο του θερμοκηπίου από το 1990- και έχει επίσης προφανή οικονομικά πλεονεκτήματα, ως χρήσιμη εναλλακτική λύση στο φυσικό αέριο, στην τωρινή κατάσταση, όπου βλέπουμε ότι οι τιμές του πετρελαίου έχουν υπερβεί τα 100 δολάρια "ΠΑ το βαρέλι.
<P>
" παραγωγή βιοαερίου από τις γεωργικές πρώτες ύλες υπερδιπλασιάστηκε την περίοδο 2004-2006. " συνολική παραγωγή βιοαερίου αυξάνεται, πιστεύω όμως ότι μπορούμε σαφώς να κάνουμε περισσότερα. Υπάρχει ένα τεράστιο ανεκμετάλλευτο δυναμικό σε ό,τι αφορά την παραγωγή βιοαερίου στην Ευρωπαϊκή Ένωση. Από πλευράς Επιτροπής, έχουμε πλήρη επίγνωση αυτού του πράγματος και δημιουργήσαμε μια σειρά από σημαντικά μέσα για την προώθηση της παραγωγής βιοαερίου. " τρέχουσα οδηγία μας για την πράσινη ηλεκτρική ενέργεια, που έχει ήδη μεταφερθεί στη νομοθεσία ορισμένων κρατών μελών, αποτελεί παράδειγμα σημαντικής κινητήριας δύναμης.
<P>
" αγροτική αναπτυξιακή πολιτική ενθαρρύνει επίσης την ανάπτυξη της παραγωγής βιοαερίου. Τα κράτη μέλη έχουν τη δυνατότητα να στηρίξουν τις επενδύσεις, την τεχνική βοήθεια και τις συνεταιριστικές και άλλες δραστηριότητες, που ενισχύουν την παραγωγή βιοαερίου και τη χρήση βιοαερίου.
<P>
" υλοποίηση των προγραμμάτων αγροτικής ανάπτυξης για την περίοδο 2007-2013 μόλις ξεκίνησε, θεωρώ όμως ότι ο αρχικός προγραμματισμός των κρατών μελών είναι πολλά υποσχόμενος και είμαι πεπεισμένη ότι τα μέτρα που σχετίζονται με το βιοαέριο θα συγκαταλέγονται μεταξύ εκείνων με τα υψηλότερα ποσοστά εφαρμογής στον τομέα σε ό,τι αφορά τη βιοενέργεια.
<P>
Τα μέτρα που περιλαμβάνονται στην πρόσφατη δέσμη της Επιτροπής για την ενέργεια και το κλίμα θα δώσουν περαιτέρω ώθηση για την παραγωγή βιοαερίου στα προσεχή έτη. Ιδιαιτέρως σημαντικός είναι ο στόχος του 20% για τις ανανεώσιμες πηγές ενέργειας. Αναμένεται ότι το βιοαέριο θα συμβάλει σε σημαντικό βαθμό στην επίτευξη αυτών των στόχων. Το βιοαέριο θα διαδραματίσει επίσης σημαντικό ρόλο στην επίτευξη των στόχων για την κατά 20% μείωση των εκπομπών αερίων που προκαλούν το φαινόμενο του θερμοκηπίου από τομείς που δεν συμμετέχουν στο σύστημα εμπορίας ρύπων. Κατά συνέπεια, έχουμε διαμορφώσει μια πολύ θετική κατάσταση, όπου μπορούμε να επιτύχουμε με έναν σμπάρο δυο τρυγόνια. Είμαι πεπεισμένη ότι η παραγωγή βιοαερίου θα αποτελέσει καίριο στοιχείο της στρατηγικής της Ευρωπαϊκής Ένωσης για την καταπολέμηση της αλλαγής του κλίματος και θα μας δώσει τη δυνατότητα να εκπληρώσουμε τους στόχους του Κυότο.
<P>
Συμφωνώ μαζί σας ότι είναι σημαντική μια συνεκτική πολιτική για το βιοαέριο. Οι πρωτοβουλίες της ΕΕ είναι, κατά την άποψή μου, συνεκτικές και κινούνται προς την ίδια κατεύθυνση. Ωστόσο, πιστεύω ότι αυτή η πολιτική θα μπορεί να αναπτυχθεί πιο αποτελεσματικά και να εφαρμοστεί σε περιφερειακό ή εθνικό επίπεδο με βάση τους τοπικούς πόρους, τις ανάγκες και την οικονομική πραγματικότητα.
<P>
Σε σχέση με αυτό, επικροτώ τις συστάσεις όσον αφορά την απλούστευση του τρέχοντος νομοθετικού πλαισίου. Είναι σύμφωνες με το πνεύμα των συνεχιζόμενων συζητήσεών μας σχετικά με την απλούστευση και την καλύτερη ρύθμιση, που αντιπροσωπεύουν μια στρατηγική της Επιτροπής πολύ ψηλά στις προτεραιότητες της ημερήσιας διάταξης.
<P>
Τέλος, πρέπει να πω ότι διατηρώ αμφιβολίες για συγκεκριμένους στόχους για το βιοαέριο και άκουσα μια παρατήρηση από τον εισηγητή. Πιστεύω ότι ο στόχος του 20% για τις ανανεώσιμες πηγές ενέργειας περιλαμβάνει ήδη το βιοαέριο. Το βιοαέριο μπορεί να συμβάλει επίσης στην επίτευξη του στόχου του 10% για τα βιοκαύσιμα. Αν θεσπίσουμε έναν ειδικό στόχο για το βιοαέριο, διατρέχουμε τον κίνδυνο να μην επικεντρώσουμε αρκούντως τις προσπάθειές μας. " θέσπιση ειδικού στόχου για το βιοαέριο θα επιφέρει επιπλέον διοικητικά βάρη για τους ιδιωτικούς φορείς εκμετάλλευσης και τις δημόσιες αρχές. Κατά την άποψή μου, θα οδηγήσει επίσης σε υπερβολικές πολιτικές πιέσεις για συγκεκριμένους τύπους ανανεώσιμων πηγών ενέργειας, που μπορεί να αποδειχθούν ατυχείς, αν αργότερα οι οικονομικές συγκυρίες δεν είναι και ιδιαίτερα πρόσφορες για την παραγωγή βιοαερίου.
<P>
" έκθεση για το βιοαέριο, που ζητάτε από την Επιτροπή, είναι βεβαίως χρήσιμη. Ωστόσο, θεωρώ ότι η προθεσμία του 2008 που θέτετε ίσως είναι υπερβολικά σύντομη, αν δούμε όλες τις άλλες πρωτοβουλίες που υλοποιούνται. Ωστόσο, η Επιτροπή θα υποβάλει έκθεση για την υλοποίηση του σχεδίου δράσης της ΕΕ για τη βιομάζα μέχρι τα τέλη του 2008, επομένως είμαι βεβαιότατη ότι θα βρούμε τρόπο να συμφωνήσουμε σε αυτό το θέμα. Είναι πολύ σημαντική, καθώς και πολύ ενδιαφέρουσα έκθεση. Είμαι βεβαιότατη ότι θα αποτελέσει πολύ καλή βάση για περαιτέρω συζητήσεις.
<SPEAKER ID="423" NAME="Jens Holm">
συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (SV) Κυρία Πρόεδρε, το βιοαέριο μπορεί να διαδραματίσει σημαντικό ρόλο στην καταπολέμηση της αλλαγής του κλίματος, όχι μόνο το βιοαέριο για την παραγωγή θέρμανσης και ηλεκτρικής ενέργειας, αλλά και για τη λειτουργία οχημάτων. Το βιοαέριο μπορεί να παραχθεί, για παράδειγμα, από ζωικά και οικιακά απόβλητα. Επί του παρόντος, υπάρχει τεράστιο δυναμικό για σημαντική αύξηση της παραγωγής βιοαερίου. Στην Επιτροπή Περιβάλλοντος θέλουμε να ανταποκριθούμε θετικά σε αυτήν τη δυνατότητα και να δούμε στο μέλλον πολύ περισσότερο βιοαέριο. Ωστόσο, η αυξανόμενη παραγωγή βιοαερίου δεν πρέπει να αποτελεί αυτοσκοπό. Όταν μιλάμε για τα απόβλητα, η βασική προτεραιότητα πρέπει να παραμένει η μείωση της συνολικής ποσότητας των αποβλήτων. Αν θέλουμε να μειώσουμε τα απόβλητα, πρέπει -το να το λέμε αυτό είναι σαν να βλαστημάμε μέσα στην εκκλησία- να μειώσουμε την κατανάλωσή μας.
<P>
Δράττομαι της ευκαιρίας για να θέσω δύο ερωτήσεις στην Επίτροπο Fischer Boel, που είναι παρούσα απόψε: έχει η Επιτροπή στρατηγική για τη μείωση του ολοένα αυξανόμενου όγκου αποβλήτων στην ΕΕ; Μήπως έχει επίσης η Επιτροπή στρατηγική για να μας βοηθήσει να μειώσουμε την κατανάλωση των τόσο πολλών αγαθών τα οποία πραγματικά δεν χρειαζόμαστε;
<P>
Στην Επιτροπή Περιβάλλοντος θέλουμε επίσης να υπάρξει πιστοποίηση για το βιώσιμο βιοαέριο. Ένα τέτοιο σύστημα πιστοποίησης πρέπει να καλύπτει ολόκληρη την αλυσίδα, από το κτήμα μέχρι το όχημα. Το σύστημα πιστοποίησης πρέπει να θεμελιωθεί σε κοινωνικούς και περιβαλλοντικούς άξονες. Επικροτώ την πρόταση της Επιτροπής για μια νέα οδηγία για τα ανανεώσιμα καύσιμα, απαιτείται όμως να γίνουν περισσότερα για την ενίσχυση του ρόλου του βιοαερίου. Ένα επιπλέον ερώτημα προς την κ. Fischer Boel: ποια είναι η γνώμη σας για ένα τέτοιο σύστημα πιστοποίησης;
<P>
Αυτή και άλλες ερωτήσεις που άπτονται του περιβάλλοντος υπογραμμίζουν τη σημασία της δημόσιας ευθύνης. Οι περισσότεροι από εμάς εδώ συμφωνούμε ότι πρέπει να δώσουμε ώθηση στον ρόλο του βιοαερίου. Περισσότερα αυτοκίνητα και φορτηγά θα πρέπει να μπορούν να κινούνται με βιοαέριο. Το βιοαέριο μειώνει τις εκπομπές αερίων οχημάτων που προκαλούν το φαινόμενο του θερμοκηπίου μέχρι και κατά 90%. Επιπλέον, οι εκπομπές σωματιδίων επίσης μειώνονται και τα οχήματα κινούνται με το βιοαέριο κάνοντας λιγότερο θόρυβο. Ωστόσο, αν πραγματικά εννοούμε αυτά που λέμε σε ό,τι αφορά τις περιβαλλοντικές δεσμεύσεις μας, η ευθύνη δεν μπορεί να αφεθεί στην αγορά.
<P>
Για παράδειγμα, για να δώσουμε τη δυνατότητα να κινούνται περισσότερα αυτοκίνητα με βιοαέριο, πρέπει να υπάρχουν πρατήρια όπου να μπορούν να γεμίζουν με αέριο. Το κράτος πρέπει να διασφαλίσει ότι τα πρατήρια ανταποκρίνονται στις ευθύνες τους μέσω νομοθετικών μέτρων και προσωρινής χρηματοδότησης. Στην πατρίδα μου, τη Σουηδία, το τελευταίο πρατήριο αν κανείς κινείται βόρεια είναι η Ουψάλα, που βρίσκεται στο μέσο της χώρας. Με άλλα λόγια, οι αυτοκινητιστές που θέλουν να έχουν πλήρες το ρεζερβουάρ τους πρέπει να οδηγήσουν για περισσότερο από 1000 χλμ. χωρίς να έχουν την παραμικρή δυνατότητα να γεμίσουν με βιοαέριο. Αυτό είναι, βεβαίως, απαράδεκτο. Επομένως, φέρουμε όλοι ευθύνη για την προώθηση του βιοαερίου: η ΕΕ μέσω της χάραξης κατευθυντήριων γραμμών, τα κράτη μέλη μέσω της τόνωσης της εθνικής παραγωγής, εξίσου δε οι τοπικές αρχές, που πρέπει να κατασκευάσουν περισσότερες εγκαταστάσεις βιοαερίου.
<SPEAKER ID="424" NAME="Werner Langen">
συντάκτης γνωμοδότησης της Συμβουλευτικής Επιτροπής Βιομηχανίας, Έρευνας και Ενέργειας. - (DE) Κυρία Πρόεδρε, υποβάλλω τη γνωμοδότηση της Επιτροπής Βιομηχανίας, Έρευνας και Ενέργειας, που έχει την αρμοδιότητα για την ενεργειακή πολιτική. Δεν έχω προσωπική άποψη επ' αυτού, αλλά η επιτροπή αποδέχθηκε το σχέδιο γνωμοδότησής μου με 45 ψήφους υπέρ έναντι 0 κατά και με 0 αποχές. " Επιτροπή Βιομηχανίας έχει επίγνωση της θετικής συμβολής του βιοαερίου όχι μόνο από ζωικό λίπασμα -όπως νομίζει ο εισηγητής- αλλά από όλα τα οργανικά απόβλητα.
<P>
Επισημάναμε ότι ο ανταγωνισμός στα τρόφιμα καθίσταται όλο και πιο προβληματικός, ότι πρέπει να υπάρχει συζήτηση για το γεγονός ότι ο εφοδιασμός του δικτύου με βιοαέριο πρέπει να γίνεται χωρίς διακρίσεις και πρέπει να προταθούν νέες διαδικασίες για τεχνητό βιοαέριο δεύτερης γενιάς. Έχουμε συζητήσει τον ρόλο της πράσινης γονιδιακής τεχνολογίας σε σχέση με το βιοαέριο και είμαστε της γνώμης ότι ο νέος, καινοτόμος τομέας βιοαερίου απαιτεί ομολογουμένως τη χρηματοδότηση της δημιουργίας επιχειρήσεων, όχι όμως μόνιμη επιδότηση.
<P>
Επιπλέον, θέλουμε ομοιόμορφα μέσα στήριξης σε ολόκληρη την ΕΕ και αυτό δηλώνεται ρητώς στα 13 σημεία μας: θέλουμε μια απλοποιημένη διαδικασία χορήγησης οικοδομικής άδειας για τις εγκαταστάσεις βιοαερίου. " Επιτροπή Βιομηχανίας δεν ζήτησε να υποβληθούν τέσσερις νέες οδηγίες, όπως έπραξε ο συνάδελφος βουλευτής στο σχέδιο έκθεσής του. Συμμερίζομαι τη γνώμη της Επιτρόπου ότι δεν χρειαζόμαστε νέες οδηγίες, αλλά ότι πρέπει να προσδώσουμε στο βιοαέριο τον δέοντα ρόλο στις υφιστάμενες οδηγίας για τις ανανεώσιμες ενέργειες.
<P>
Σε σχέση με αυτό, η Επιτροπή Βιομηχανίας διαμόρφωσε μια κάπως διαφορετική γνωμοδότηση από εκείνη της Επιτροπής Γεωργίας και Ανάπτυξης της Υπαίθρου, που είναι υπεύθυνη για την έκθεση.
<SPEAKER ID="425" NAME="Albert Deß">
εξ ονόματος της Ομάδας PPE-DE. - (DE) Κυρία Πρόεδρε, κυρία Επίτροπε, κυρίες και κύριοι, ως σκιώδης εισηγητής για την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, μπορώ σε πολύ μεγάλο βαθμό να υποστηρίξω αυτήν την έκθεση. " εισηγήτρια εκπόνησε ένα καλό έργο.
<P>
Μπορώ να συμφωνήσω με ό,τι ειπώθηκε ήδη: το βιοαέριο μπορεί να συμβάλει ουσιωδώς στην επίτευξη των στόχων μας για ανανεώσιμες πηγές ενέργειας, με τη χρήση λιγότερων μορφών ενέργειας από ορυκτές πηγές και με τη μείωση, επομένως, των εκπομπών διοξειδίου του άνθρακα. Προϋπόθεση, βεβαίως, είναι να χρησιμοποιηθεί το δυναμικό του βιοαερίου. Στη Γερμανία υπάρχουν πολλές μονάδες παραγωγής βιοαερίου, όπου παράγεται μόνο ηλεκτρισμός. Μόνο το 38% περίπου της διαθέσιμης ενέργειας χρησιμοποιείται εν προκειμένω· περισσότερο από το 60% της ενέργειας μένει αχρησιμοποίητο ως απώλεια θερμικής ενέργειας και εκλύεται στο περιβάλλον. Αυτό δεν μπορεί να είναι ο σκοπός της παραγωγής βιοαερίου! Πιστεύω, λοιπόν, ότι είναι σωστό που σε αυτήν την έκθεση ζητείται να εφοδιάζεται το δίκτυο αερίου και με βιοαέριο. Πρέπει να ακολουθήσουμε και τις δύο αυτές κατευθύνσεις: είτε να χρησιμοποιούμε τη θερμική ενέργεια που χάνεται όταν παράγεται ηλεκτρισμός είτε να εφοδιάζουμε άμεσα με βιοαέριο το δίκτυο. Τότε θα μπορέσουμε να επιτύχουμε υψηλό βαθμό αποδοτικότητας με αμφότερες τις διαδικασίες.
<P>
Έχω επίσης τη γνώμη ότι θα μπορούν να καλλιεργούνται ολοένα καλύτερα φυτά με τη σύγχρονη φυτική παραγωγή. Έχω σε κάθε περίπτωση τη βεβαιότητα, ωστόσο, ότι απαιτείται η γενετική τεχνολογία προκειμένου να γίνει αυτό. Οι καλλιεργητές φυτών μου λένε ότι οι αποδόσεις των σοδειών για φυτά που προορίζονται για την παραγωγή βιοαερίου μπορούν να διπλασιαστούν σε καλές επιφάνειες με παραδοσιακές καλλιέργειες φυτών. Έχουμε τη δυνατότητα να συλλέξουμε το αντίστοιχο 5 000 περίπου λίτρων πετρελαίου ανά εκτάριο βιοαερίου. Με καλά φυτά, που στο μέλλον θα δημιουργούνται από τη φυτική παραγωγή, θα έχουμε τη δυνατότητα να συλλέξουμε μέχρι και 10 000 λίτρα ανά εκτάριο. Αυτός είναι ένας καλός τρόπος για να συμβάλει το βιοαέριο προς την κατεύθυνση της αναχαίτισης της αλλαγής του κλίματος.
<SPEAKER ID="426" NAME="Bogdan Golik" LANGUAGE="PL">
Κυρία Πρόεδρε, ανέμενα με μεγάλο ενδιαφέρον να διαβάσω τις προτάσεις που ετοίμασε ο συνάδελφός μου κ. Tabajdi. Θέλω να τον συγχαρώ για την έξοχη έκθεσή του.
<P>
Στην τρέχουσα παγκόσμια κατάσταση, όπου η τιμή του πετρελαίου και άλλων πηγών ενέργειας -του αερίου, για παράδειγμα- ανεβαίνει κατακόρυφα, αλλά υπόκειται σε απρόβλεπτες μεταβολές που δυσχεραίνουν τον προσεκτικό σχεδιασμό και την εκτίμηση του κόστους των επενδύσεων και όταν η ενεργειακή ζήτηση των ευρωπαϊκών χωρών αυξάνεται επίσης, μια έκθεση για το θέμα του βιοαερίου φαίνεται να είναι ένα ασυνήθιστα επίκαιρο έγγραφο. Αυτή η έκθεση μας δείχνει μάλιστα πόσα πολλά μπορούμε να κάνουμε ακόμη για να αναπτύξουμε αυτό το πεδίο παραγωγής ενέργειας. " παραγωγή ενέργειας από αυτές τις πηγές μπορεί να αυξηθεί σε πολλαπλάσιο βαθμό χωρίς να επιφέρει κάποια υποβάθμιση του φυσικού περιβάλλοντος.
<P>
Ένα θετικό παρεπόμενο αυτής της εξέλιξης θα είναι η στήριξη δικαιούχων με πόρους που προορίζονταν για την περιφερειακή ανάπτυξη και την ανάπτυξη των αγροτικών περιοχών. " Επιτροπή και η κυβέρνηση της κάθε χώρας χρειάζεται επίσης να προσφέρει αφειδώς στήριξη στους παραγωγούς αυτού του είδους ενέργειας και να στηρίξει αυτήν την εξέλιξη μέσω των μηχανισμών συγκεκριμένων οικονομικών κινήτρων. Κατά συνέπεια, συμμερίζομαι πλήρως την άποψη του εισηγητή ότι η Ευρωπαϊκή Επιτροπή πρέπει να εντατικοποιήσει τις προσπάθειές της για την ανάπτυξη ενέργειας από πηγές αυτού του είδους και να τις ενσωματώσει στην ενεργειακή στρατηγική της Ευρώπης.
<P>
Έχει ιδιαίτερη σημασία για εμάς τους Ευρωπαίους να απεξαρτηθεί η Ευρωπαϊκή Ένωση από τις εισαγωγές στον τομέα της ενέργειας το συντομότερο δυνατό, ενισχύοντας τη διαφοροποίηση.
<SPEAKER ID="427" NAME="Willem Schuth">
εξ ονόματος της Ομάδας ALDE. - (DE) Κυρία Πρόεδρε, κυρία Επίτροπε, κυρίες και κύριοι, θέλω να συγχαρώ τον κ. Tabajdi για την ισορροπημένη έκθεσή του. Πιστεύω ότι πέτυχε να αναδείξει τη σημασία του βιοαερίου για ένα βιώσιμο μείγμα πηγών ενέργειας στο μέλλον.
<P>
Ως βουλευτής του ΕΚ που εκπροσωπώ τη Βόρεια Γερμανία, έχω επίγνωση του δυναμικού του βιοαερίου ως σημαντικής και πολλαπλών χρήσεων μορφής ενέργειας βιομάζας που παράγεται από τη γεωργία. " Γερμανία -ιδίως δε η Κάτω Σαξονία, από όπου κατάγομαι- είναι πρωτοπόρος στις εγκαταστάσεις παραγωγής βιοαερίου. Δεν πρέπει να χάσουμε την ευκαιρία να αναπτύξουμε αυστηρά, σαφή κριτήρια για την τεχνολογία βιοαερίου όταν θεσπίσουμε ένα σύστημα πιστοποίησης της ΕΕ για καύσιμα βιομάζας. Αυτό, επίσης, πρέπει να ισχύσει ιδίως για τις εισαγωγές.
<P>
Δεν πρέπει, ωστόσο, να υπάρξουν πρόσθετα διοικητικά βάρη για τους παραγωγούς μας. Μόνο κατ' αυτόν τον τρόπο μπορούν να διασκεδαστούν αποτελεσματικά οι ανησυχίες για τη χρήση δημητριακών και τροφίμων με σκοπό την παραγωγή βιοαερίου, διότι η παραγωγή τροφίμων πρέπει να συνεχίσει να αποτελεί πρωτίστως ευθύνη της γεωργίας. Μόνο κατ' αυτόν τον τρόπο μπορεί και θα συμβάλει ουσιωδώς η τεχνολογία βιοαερίου σε έναν ασφαλή ενεργειακό εφοδιασμό, στη μείωση της εξάρτησής μας από τις ξένες εισαγωγές, στην προστασία του κλίματος και στην αγροτική ανάπτυξη. Τα ευρωπαϊκά προγράμματα έρευνας και ανάπτυξης θα μπορέσουν τότε να επιτύχουν επίσης μεγαλύτερη αποδοτικότητα.
<SPEAKER ID="428" NAME="Wiesław Stefan Kuc" LANGUAGE="PL">
Κυρία Πρόεδρε, η υλοποίηση των ιδεών που απαριθμούνται στην έκθεση του συναδέλφου κ. Tabajdi θα μας δώσουν, βεβαίως, τη δυνατότητα να κάνουμε ένα τεράστιο άλμα προόδου σε ό,τι αφορά την αύξηση της παραγωγής βιοαερίου. Την ίδια στιγμή, αυτό θα αποτελούσε ένα βήμα προόδους προς την κατεύθυνση της πραγμάτωσης μιας βιώσιμης γεωργίας μέσω της σημαντικής μείωσης του ποσού των φυτικών και ζωικών αποβλήτων, των λιπασμάτων και της ιλύος λυμάτων, καθώς και μέσω της απόκτησης ανανεώσιμων πηγών ενέργειας.
<P>
Υπάρχουν, ωστόσο, ανασταλτικοί παράγοντες στην παραγωγή βιοαερίου. Με βάση την τρέχουσα παραγωγή και τις τιμές πώλησης, δεν θα κάλυπτε τα κόστη και θα εξακολουθούσαν να υπάρχουν απόβλητα στο τέλος της μέρας, μόνο που θα είχαν πιο συμπυκνωμένη μορφή. Πρέπει να αξιολογήσουμε τα υπέρ και τα κατά με ψύχραιμη ματιά. " πολιτική μου ομάδα το έπραξε αυτό, και πιστεύουμε ότι ακόμη και με τις διαθέσιμες επί του παρόντος τεχνολογίες πρέπει να υποστηρίξουμε την έκθεση Tabajdi. Ενδεχομένως άλλες τεχνολογίες να μας δώσουν τη δυνατότητα να αναβαθμίσουμε την παραγωγική διαδικασία, ενώ οι αυξανόμενες τιμές της ενέργειας θα ενισχύσουν την οικονομική της αποτελεσματικότητα. Δεν υπάρχει, ωστόσο, αμφιβολία για τα επιτεύγματα σε ό,τι αφορά την περιβαλλοντική προστασία και αυτό είναι το πλέον σημαντικό.
<SPEAKER ID="429" NAME="Friedrich-Wilhelm Graefe zu Baringdorf">
εξ ονόματος της Ομάδας Verts/ALE. - (DE) Κυρία Πρόεδρε, κυρία Επίτροπε, ο εισηγητής υπέβαλε μια καλή έκθεση και την υπέβαλε ζητώντας τη γνωμοδότηση της Επιτροπής Γεωργίας και Ανάπτυξης της Υπαίθρου, πράγμα που είναι θετικό. Μόλις ακούσαμε από τον κ. Langen ότι η Επιτροπή Βιομηχανίας, Έρευνας και Ενέργειας φαίνεται εν προκειμένω να είναι σε ανταγωνισμό με εμάς. " κατάσταση έχει πάντα ως εξής: οποτεδήποτε κάτι σημειώνει επιτυχία, η Επιτροπή Βιομηχανίας προσπαθεί να το πιστωθεί. Αυτό δεν είναι αναγκαστικά θετικό.
<P>
Υπενθυμίζω ότι οι πρωτοπόροι της παραγωγής βιοαερίου ήταν αγρότες, που τους χλεύαζαν πριν από 10, 15, 20 χρόνια, όταν ήθελαν να παραγάγουν ενέργεια από λιπάσματα ζωικής προέλευσης. " ιδέα εν προκειμένω, για να το θέσουμε και μια φορά παραστατικά, είναι να μετατρέψουμε τα κόπρανα σε χρυσάφι. Αυτό συνεπάγεται στην πραγματικότητα την παραγωγή ενέργειας από λίπασμα ζωικής προέλευσης - και όχι την ύπαρξη ανταγωνισμού με τα τρόφιμα που προορίζονται για τον άνθρωπο. Ό,τι μένει από το λίπασμα ζωικής προέλευσης θα είναι ακόμη καλύτερο λίπασμα που έχει πιο πολλές χρήσεις σε σύγκριση με τα επιθετικά λιπάσματα.
<P>
Αυτό σημαίνει ότι το βιοαέριο συγκαταλέγεται μεταξύ των ανανεώσιμων πηγών ενέργειας μαζί με τον άνεμο, το νερό, τον ήλιο και την ξυλεία, και είναι πράγματι μια ανανεώσιμη πηγή ενέργειας, αν περιοριστούμε στην παραγωγή του από οργανικά απόβλητα. Σε μια κατάσταση όπως αυτή που προέκυψε πέρυσι και πρόπερσι στον τομέα του γάλακτος, όπου πληρώναμε 23,5 λεπτά του ευρώ για το γάλα, τα συγκριτικά πλεονεκτήματα ήταν πολύ μεγαλύτερα όταν η εγκατάσταση βιοαερίου τροφοδοτούνταν με αραβόσιτο, παρά όταν τροφοδοτούνταν απλώς μέσω των αγελάδων και παραγόταν γάλα.
<P>
Αυτό σημαίνει ότι υπάρχει πάντα αντιστοίχηση στις τιμές των τροφίμων και στις τιμές ενέργειας και αυτό έχει κάποια σχέση με το γεγονός ότι έχουμε έναν νόμο για την τροφοδοσία ηλεκτρικής ενέργειας -τουλάχιστον στη Γερμανία, αλλά και σε ορισμένες άλλες χώρες- βάσει του οποίου μπορεί να επιτευχθεί καλύτερη ανακύκλωση της φυτικής παραγωγής στον τομέα της ενέργειας παρά στον τομέα των τροφίμων. Πρέπει να προσέξουμε εδώ να μην υπεισέλθουμε σε μια ανταγωνιστική κατάσταση. Αν δεν το αντιληφθούμε σωστά, θα έχουμε ανταγωνισμό μεταξύ του ρεζερβουάρ και του τραπεζιού. Ωστόσο, αν εξασφαλίσουμε ισορροπία στο ζήτημα του καυσίμου από βιομάζα, αυτή η ισορροπία καταλήγει να είναι αρνητική, ενώ έχουμε θετική ισορροπία με το βιοαέριο - ακόμη και με το βιοαέριο για τα αυτοκίνητα.
<P>
Επομένως, εναπόκειται σε εμάς να ενθαρρύνουμε σαφώς τις μικρότερες εγκαταστάσεις σε ό,τι αφορά την πολιτική επιδοτήσεων και την πολιτική ανταμοιβών, προκειμένου να αποτρέψουμε τη μετάβαση σε βιομηχανική παραγωγή.
<SPEAKER ID="430" NAME="Derek Roland Clark">
εξ ονόματος της Ομάδας IND/DEM. - (EN) Kυρία Πρόεδρε, ας είμαστε σαφείς: αυτά περί βιομάζας υπαγορεύονται από την εικαζόμενη υπερθέρμανση του πλανήτη που προκαλούν οι ανθρωπογενείς εκπομπές διοξειδίου του άνθρακα.
<P>
Ξεχάστε τα περί ίχνους του άνθρακα. Το διοξείδιο του άνθρακα είναι ένα φυσικό συστατικό της ατμόσφαιρας· δεν είναι κάποιου είδους διαβολικό φαρμάκι, όπως μας παραπλανούν όταν σκιαγραφούν την κατάσταση ως "Άβολη Αλήθεια". Αυτή η υπερδραστήρια ταινία δεν αποτελεί καμία απόδειξη· δεν είναι καν αλήθεια. Είναι μια θεωρία και απέχει μακράν της απόδειξης. Βλέπετε, ως καθηγητής χημείας -και πάω στοίχημα ότι είμαστε λίγοι εδώ στο Σώμα- γνωρίζω τι χρειάζεται για να πάει κανείς από την υπόθεση εργασίας στη θεωρία και στον χημικό νόμο. Δεν ακολουθώ τους θεατρικούς ή διδακτικούς κομπασμούς εκκολαπτόμενου αμερικανού πολιτικού.
<P>
Ευτυχώς, έχουμε πλέον τη Διακήρυξη του Μανχάταν, που υπέγραψαν την περασμένη εβδομάδα 500 επιστήμονες, η οποία λέει ότι δεν υπάρχει καμία πειστική απόδειξη ότι το διοξείδιο του άνθρακα που εκλύεται από τη σύγχρονη βιομηχανία προκαλεί την αλλαγή του κλίματος. Μας υπενθυμίζει ότι το παγκόσμιο κλίμα ανέκαθεν άλλαζε και πάντα θα αλλάζει. Κανείς άραγε εδώ δεν αντιλαμβάνεται ότι η Γη όπως την ξέρουμε δεν βρίσκεται σε μια τελική κατάσταση, αλλά σε μια αέναη δυναμική εξέλιξη;
<P>
Το να φορολογούμε τους πάντες για να πετύχουμε το ανέφικτο και αχρείαστο αποτελεί πολιτική πλεονεξία. Είναι τρέλα να παραδίδουμε τις αρόσιμες γαίες για την παραγωγή βιοκαυσίμων, όταν αυξάνεται ο πληθυσμός και υπάρχει παγκόσμια έλλειψη δημητριακών. Είναι εγκληματικό να παράγουμε βιοκαύσιμα υλοτομώντας τεράστιες εκτάσεις τροπικών δασών, καίγοντας την ξυλεία εκεί που πέφτει για να εξασφαλίσουμε νιτρικό άλας για λίγα χρόνια και μετά να συνεχίσουμε, ασελγώντας ομαδικά στα πολύτιμα δάση.
<P>
Τι προκαλεί, λοιπόν, το τρέχον ελάχιστο ποσοστό υπερθέρμανσης του πλανήτη; Για να παραφράσω τον πρώην πρόεδρο Κλίντον: είναι ο ήλιος, ανόητοι!
<SPEAKER ID="431" NAME="Jim Allister">
εξ ονόματος της Ομάδας NI. - (EN) Κυρία Πρόεδρε, επικροτώ την αναγνώριση των δυνατοτήτων σε ό,τι αφορά τη σημαντική αύξηση της παραγωγής βιοαερίου. Αφενός, προσφέρει χείρα βοηθείας στους κτηνοτρόφους να βρουν μια εναλλακτική πηγή εισοδήματος και, ταυτόχρονα, συμβάλλει αξιοσημείωτα στην προστασία του περιβάλλοντος, καθώς επιλύει προβλήματα που συνδέονται με τη διάθεση των γεωργικών αποβλήτων.
<P>
Ένα τρίτο διακριτό πλεονέκτημα για το βιοαέριο είναι ότι, σε αντίθεση με τα βιοκαύσιμα, δεν χρειάζεται να παρεμποδίζει την ασφάλεια των τροφίμων αλλά, τουναντίον, να την βοηθάει. Υπάρχει εν προκειμένω ένα καίριο πλεονέκτημα για το βιοαέριο: με τη χρήση αποβλήτων αντί σοδειών, δεν αποθαρρύνει την παραγωγή βασικών ζωοτροφών ή την ίδια την παραγωγή τροφίμων.
<P>
Ο εκκολαπτόμενος τομέας του βιοαερίου χρειάζεται ουσιαστική στήριξη στις αρχικές φάσεις με ένα ενιαίο μέσο στήριξης σε ολόκληρη την ΕΕ, αντί της σποραδικής πρόχειρης στήριξης που παρέχουμε επί του παρόντος. Μια αδήριτη αναγκαιότητα είναι η συμπληρωματική στήριξη στην έρευνα για την εκμετάλλευση βιοαερίου δεύτερης γενιάς ως βιοκαυσίμου. Επομένως, υπάρχουν πολλά που μπορούν και πρέπει να γίνουν για την προώθηση του βιοαερίου, ταυτόχρονα δε για να γίνει πιο βιώσιμη η γεωργία.
<P>
Πιστεύω ότι στην ΕΕ κάναμε μέγα λάθος στους υπολογισμούς μας με το να τα δώσουμε όλα για στα βιοκαύσιμα. Ας μην επιτείνουμε αυτό το σφάλμα με το να υποτιμήσουμε το βιοαέριο.
<SPEAKER ID="432" NAME="Mairead McGuinness" AFFILIATION="PPE-DE">
(EN) Κυρία Πρόεδρε, επικροτώ και εγώ αυτήν την έκθεση: μας βάζει στο πνεύμα του τι δυνατότητες διανοίγονται με το βιοαέριο, και γνωρίζω ότι διαφέρουν οι εμπειρίες στα διάφορα κράτη μέλη. Κάποιος θα μπορούσε να αναρωτηθεί γιατί υπάρχει τέτοιο χάσμα στην παραγωγή βιοαερίου και στη χρήση σε ορισμένες χώρες και όχι σε άλλες. Όπως είπε η Επίτροπος, υπάρχει εν προκειμένω τεράστιο ανεκμετάλλευτο δυναμικό και πρέπει να κάνουμε κάτι γι' αυτό, όχι όμως, λέω, μία ακόμη οδηγία, καθώς διαθέτουμε ουκ ολίγες και κάτι τέτοιο θα επέτεινε απλώς τη σύγχυση, αντί να συμβάλει στην πρόοδο σε αυτόν τον τομέα.
<P>
Επιτρέψτε μου να επιστήσω την προσοχή σας στην παράγραφο 37 της έκθεσης, που ζητεί απλουστευμένη διαδικασία χορήγησης οικοδομικής άδειας. Είναι ίσως η μόνη αναφορά σε ένα κατεξοχήν συναφές ζήτημα σε όλες τις αποφάσεις για την επεξεργασία των αποβλήτων και την ανακύκλωση. Στη χώρα μου και με βάση την εμπειρία μου, κάθε φορά που ξεκινά η διαδικασία χορήγησης οικοδομικής άδειας για την κατασκευή πράσινης εγκατάστασης ανακύκλωσης ή για τη χρήση οστεοκρεατάλευρου για την παραγωγή ενέργειας, υπάρχουν ενστάσεις, διότι οι άνθρωποι βλέπουν με καχυποψία αυτές τις εξελίξεις και φοβούνται για την υγεία τους. Πρέπει να εκπονήσουμε μαζί την έρευνα και να επιδείξουμε μεγάλο σθένος όσον αφορά την αλήθεια σε σχέση με αυτό, διότι η κοινή γνώμη ανησυχεί. Γι' αυτό, πρέπει να εκπαιδεύσουμε την κοινή γνώμη σε σχέση με την ανάγκη ανακύκλωσης των γεωργικών αποβλήτων και της ιλύος, έχοντας όμως παράλληλα επίγνωση ότι υπάρχουν αρνητικές πτυχές σε αυτήν την τεχνολογία και ότι η παραγωγή ενέργειας αφήνει ένα υπόλειμμα, το οποίο πρέπει να τύχει προσεκτικού χειρισμού και επεξεργασίας.
<P>
Θα θεωρούσα ευπρόσδεκτα ορισμένα σχόλια γι' αυτήν την πτυχή της συζήτησης, διότι εδώ στο Σώμα τείνουμε να βλέπουμε τις ανανεώσιμες πηγές ενέργειες ως κάτι όμορφο, γνωρίζουμε όμως επίσης ότι οι πολίτες αντιτίθενται στο να έχουν ανεμογεννήτριες στην πίσω αυλή τους. Επομένως, πρέπει να προσεταιριστούμε την κοινή γνώμη, αλλά και να αναγνωρίσουμε ότι υπάρχουν ανησυχίες για την υγεία, οι οποίες πρέπει να απαντηθούν.
<P>
Τέλος, επιτρέψτε μου να πω ότι παρέχω την πλήρη στήριξή μου στην τροπολογία αριθ. 1 του κ.Mulder, μια άκρως λογική και λίαν σημαντική τροπολογία και προτείνω να την διαβάσω, διότι δίνει εκ νέου έμφαση στην ανάγκη επαναταξινόμησης των λιπασμάτων ζωικής προέλευσης, ούτως ώστε να χρησιμοποιούνται όπως ενδείκνυται στα αγροκτήματα, η δε οδηγία για τα νιτρικά άλατα πρέπει να εξεταστεί σε αυτό το πλαίσιο.
<SPEAKER ID="433" NAME="Gábor Harangozó" AFFILIATION="PSE">
(HU) Σας ευχαριστώ πολύ, κυρία Πρόεδρε. Κυρίες και κύριοι, ο σημερινός παγκοσμιοποιημένος κόσμος μας θέτει ενώπιον σειράς προκλήσεων. Σε αυτές περιλαμβάνονται, λόγου χάρη, η αλλαγή του κλίματος, η αύξηση της φτώχειας, τα προβλήματα της ενεργειακής αποδοτικότητας και της ενεργειακής ασφάλειας, και το θέμα της χρήσης των ανανεώσιμων πηγών ενέργειας. Προς το συμφέρον της γεωργικής βιωσιμότητας πρέπει, επομένως, όχι μόνο να αντιμετωπίσουμε τις προκλήσεις που πλήττουν την Ευρωπαϊκή Ένωση, αλλά και να θεσπίσουμε συντονισμένα μέτρα πολιτικής βάσει μιας κοινής στρατηγικής για να προσπαθήσουμε να αντιμετωπίσουμε τις δυσκολίες που βιώνουν τα 27 κράτη μέλη.
<P>
Υπό το πρίσμα των παραπάνω, επικροτώ ιδιαιτέρως την πρωτοβουλία του συναδέλφου μου, του κ. Tabajdi, για το βιοαέριο και τη βιώσιμη γεωργία και δράττομαι της ευκαιρίας να τον συγχαρώ για την έξοχη έκθεσή του. Πιστεύω ότι είναι σημαντικό να εγκρίνουμε μια οδηγία της Ευρωπαϊκής Ένωσης σχετικά με τις ανανεώσιμες πηγές ενέργειας, προκειμένου να συντονίσουμε το ρυθμιστικό πλαίσιο της ΕΕ και την εθνική πολιτική, να συντονίσουμε το ρυθμιστικό πλαίσιο σε επίπεδο ΕΕ και σε επίπεδο κρατών μελών.
<P>
Το βιοαέριο που παράγεται σε ολοκληρωμένες γεωργικές εγκαταστάσεις είναι μία από τις πλέον σημαντικές πηγές βιοενέργειας. Ωστόσο, η δημιουργία εγκαταστάσεων παραγωγής βιοαερίου είναι δαπανηρή. Για να μπορέσουμε να εκμεταλλευτούμε το δυναμικό του βιοαερίου θα είχε νόημα να συντονίσουμε την πολιτική συνοχής, τις ευκαιρίες που παρέχει η γεωργία, την αγροτική ανάπτυξη και τα προγράμματα πλαίσιο, και να προωθήσουμε τις επενδύσεις και τη συντήρηση των εγκαταστάσεων παραγωγής βιοαερίου. " χορήγηση χρηματοδοτικής ενίσχυσης πρέπει να βασίζεται πρωτίστως στην αποδοτικότητα· αν η αποδοτικότητα είναι το πρωταρχικό κριτήριο, τότε η παραγωγή ηλεκτρικής ενέργειας είναι ουσιαστικά το μόνο που αξίζει να στηρίξουμε.
<P>
Υπάρχουν πολλές άλλες δυνητικές χρήσεις για το βιοαέριο, πάντως, και πρέπει να επικεντρώσουμε τις προσπάθειες στην έρευνα και ανάπτυξη και στην καινοτομία, προκειμένου να διευρύνουμε το εύρος των αποτελεσματικών τρόπων χρήσης αυτής της πηγής. Πέραν της χρηματοδότησης από την Ευρωπαϊκή Ένωση, πρέπει να δημιουργήσουμε πρόσφορες συνθήκες στα κράτη μέλη για να διευκολύνουμε την κατασκευή και λειτουργία εγκαταστάσεων παραγωγής βιοαερίου. Σε αυτό το πλαίσιο, θα ήταν χρήσιμο τα κράτη μέλη να επιδοτούν τις τιμές ή να λάβουν άλλα μέτρα για την προώθηση της χρήσης αυτής της καινοτόμου πηγής ενέργειας.
<P>
Ένα άλλο πλεονέκτημα του βιοαερίου ως πηγής ενέργειας είναι η σημαντική του ικανότητα να συνεισφέρει προστιθέμενη αξία, τόσο στις γεωργικές εκμεταλλεύσεις όσο και στις γεωργικές περιοχές, βοηθώντας αυτές τις περιοχές να αυξήσουν την οικονομική τους βιωσιμότητα. Είναι, επομένως, επίσης σημαντικό να διασφαλίσουμε ότι οι μειονεκτούσες περιφέρειες έχουν επίσης τη δυνατότητα να εκμεταλλευτούν αυτές τις ευκαιρίες. Σας ευχαριστώ.
<SPEAKER ID="434" NAME="Anne Laperrouze" AFFILIATION="ALDE">
(FR) Κυρία Πρόεδρε, κυρία Επίτροπε, κυρίες και κύριοι, επικροτώ αυτήν την έκθεση του κ. Tabajdi. Οι πηγές ενέργειας είναι διαφορετικές, δεν έχουν όμως όλες τους το ίδιο δυναμικό ή τον ίδιο αντίκτυπο στο περιβάλλον. Όσον αφορά την καταπολέμηση της αλλαγής του κλίματος και την κατασπατάληση των φυσικών πόρων, είναι πολύ σημαντικό να μην χάσουμε το παραμικρό. Το βιοαέριο είναι μια μορφή ενέργειας που πρέπει να ενθαρρυνθεί.
<P>
Είναι σημαντικό να μην δημιουργηθεί ανταγωνισμός μεταξύ της παραγωγής βιοαερίου και της παραγωγής τροφίμων. Για να γίνει αυτό, η παραγωγή βιοαερίου από λίπασμα ζωικής προέλευσης, ιλύ και αστικά, οργανικά και ζωικά απόβλητα πρέπει να ενθαρρυνθεί ως προτεραιότητα. Σε ό,τι αφορά την παραγωγή βιοαερίου από απόβλητα, θέλω να υπογραμμίσω ότι αυτό θα σήμαινε στην πράξη να επωφεληθούμε από τα απόβλητα ή τη μόλυνση, με άλλα λόγια. Μην πλανάστε, όμως. Οφείλουμε πρωτίστως να μειώσουμε τον όγκο των αποβλήτων.
<P>
Επιπλέον, πιστεύω ότι είναι σημαντικό το βιοαέριο να μην χρησιμοποιείται μόνο για την παραγωγή ηλεκτρικής ενέργειας, αλλά κατά προτεραιότητα να χρησιμοποιείται σε τοπική βάση, υπό εγγυημένες υγειονομικές συνθήκες, για τον εφοδιασμό των δικτύων φυσικού αερίου. Κατά συνέπεια, πρέπει να ξεπεραστούν οι όποιοι τεχνικοί περιορισμοί, ούτως ώστε να υπάρχει η δυνατότητα πρόσβασης στο δίκτυο. Πρέπει, επίσης, να ενισχυθεί η έρευνα και ανάπτυξη σε όλες τις πτυχές του τομέα: πηγές, εγκαταστάσεις, διανομή και χρήση. Απαιτείται, επομένως, αναθεώρηση της νομοθεσίας προκειμένου να ληφθούν υπόψη η πραγματικότητα και τα οφέλη του βιοαερίου.
<SPEAKER ID="435" NAME="Leopold Józef Rutowicz" AFFILIATION="UEN">
(PL) Κυρία Πρόεδρε, η έκθεση του κ. Tabajdi εγείρει ένα θέμα που έχει ιδιαίτερη σημασία για τους αγρότες, την οικονομία και το περιβάλλον. Το βιοαέριο περιορίζει το κόστος εισαγωγής φυσικού αερίου, μειώνει την ποσότητα του μεθανίου που εκλύεται στην ατμόσφαιρα και είναι καύσιμο που μπορεί να χρησιμοποιηθεί άμεσα στη γεωργική παραγωγή ή για τις δημόσιες επιχειρήσεις κοινής ωφελείας. " ανακύκλωση των λιπασμάτων, των αποβλήτων και της ιλύος των λυμάτων για την παραγωγή βιοαερίου είναι επωφελής για την προστασία του περιβάλλοντος. Το επίπεδο της παραγωγής βιοαερίου στα κράτη μέλη της ΕΕ ποικίλλει, ωστόσο, τα μάλα.
<P>
Σε αυτόν τον τομέα τα θεσμικά όργανα της ΕΕ πρέπει να αναλάβουν δράσεις όπως είναι η αναβάθμιση της λειτουργίας των νομικών και οικονομικών κανόνων για την προώθηση της ανάπτυξης της παραγωγής βιοκαυσίμων· η επιτάχυνση των ερευνητικών προγραμμάτων που αφορούν την αναβάθμιση της τεχνολογίας παραγωγής βιοκαυσίμων, μεταξύ άλλων των καυσίμων που παράγονται από βιομάζα, οργανικά απόβλητα, ιλύ λυμάτων και φυσικό λίπασμα· και η εισαγωγή προγραμμάτων για τη δημοσίευση πληροφοριών και τη διαφήμιση των θετικών εμπειριών που αποκόμισαν οι γερμανοί, οι βέλγοι και οι δανοί αγρότες.
<SPEAKER ID="436" NAME="Nils Lundgren" AFFILIATION="IND/DEM">
(SV) Κυρία Πρόεδρε, η Ομάδα Εμπειρογνωμόνων των "νωμένων Εθνών για την Αλλαγή του Κλίματος υποστηρίζει ότι ο άνθρωπος εκλύει αέρια που προκαλούν το φαινόμενο του θερμοκηπίου σε βαθμό που αλλάζει το κλίμα του πλανήτη. " ΕΕ έχει αποδεχθεί ότι η ανθρωπότητα πρέπει να μειώσει, επομένως, δραματικά τις εκπομπές ρύπων στις ερχόμενες δεκαετίες και έχει πει ότι η ΕΕ πρέπει να τεθεί στην πρωτοπορία αυτής της παγκόσμιας προσπάθειας. Με ποιον τρόπο θα κινηθούμε προς αυτήν την κατεύθυνση; Με πιάνει τρόμος όταν βλέπω ότι η πολιτική ανάμειξη και η φιλοδοξία για μετατόπιση της πολιτικής ισχύος στα θεσμικά όργανα της ΕΕ απειλούν τώρα να τεθούν εκτός ελέγχου.
<P>
Εμείς οι ευρωπαίοι βουλευτές δεν πρέπει να ζητάμε επιδοτήσεις για τις δεσμεύσεις μας έναντι του βιοαερίου. Δεν έχουμε ιδέα με ποιον τρόπο πρέπει να εφαρμόζονται τα φορολογικά κίνητρα για να ενθαρρύνουν το βιοαέριο έναντι άλλων εναλλακτικών επιλογών. Πρέπει να επιτρέψουμε να τεθούν στόχοι εκπομπής ρύπων σε κάθε χώρα της ΕΕ, πράγμα που πράξαμε, και κατόπιν να αφήσουμε τις ίδιες τις χώρες να βρουν αποτελεσματικά μέσα για την επίτευξη των στόχων τους. " κλασική ευρωπαϊκή λύση είναι ο θεσμικός ανταγωνισμός - όχι ο κεντρικός έλεγχος.
<SPEAKER ID="437" NAME="Neil Parish" AFFILIATION="PPE-DE">
(EN) Κυρία Πρόεδρε, ευχαριστώ πολύ τον κ. Tabajdi για την έκθεσή του. Όπως και πολλοί άλλοι ομιλητές, επικροτώ αυτήν την έκθεση για το βιοαέριο, διότι καλείται να διαδραματίσει σημαντικό ρόλο. Ιδίως στη γεωργία παράγονται πολλά απόβλητα που θα μπορούσαν πολύ αποτελεσματικά να μετατραπούν σε βιοαέριο. Τα απόβλητα τροφίμων και τα φυτικά απορρίμματα θα μπορούσαν επίσης να αναμειχθούν για την παραγωγή ηλεκτρικής ενέργειας. Κατά συνέπεια, κατά πάσα πιθανότητα θα αποδειχθεί λίαν αποτελεσματικό. Στην πράξη, η χρήση βιοαερίου θεωρείται ως ένας από τους πλέον αποτελεσματικούς τρόπους για την παραγωγή ενέργειας με "βιο"μέσα.
<P>
Ένα πράγμα που θέλω να πω στον κ. Tabajdi είναι ότι δεν χρειαζόμαστε μια οδηγία ειδικά για τη βιοενέργεια: μπορεί να συμπεριληφθεί σε μια οδηγία για τις ανανεώσιμες πηγές ενέργειας. Τον παρωθώ να μην το επιδιώξει.
<P>
Θέλω, επίσης, να πω ότι, όσον αφορά τους αγρότες, ένα από τα πράγματα στο οποίο έχουν μεγάλη εμπλοκή είναι η οδηγία για τα νιτρικά άλατα. Χρειάζονται, επίσης, μεγάλους αποθηκευτικούς χώρους στα αγροκτήματά τους για τα απόβλητα. Θα μπορούσε να περιέχεται γαιοπολτός στο αγρόκτημα και θα μπορούσε να μετατραπεί σε βιοαέριο και τα απόβλητα από αυτό θα μπορούσαν, κατόπιν, να διασκορπίζονται στο έδαφος. Όπως είπε η Επίτροπος, με έναν σμπάρο πετυχαίνουμε δυο τρυγόνια.
<P>
" κ. McGuinness είπε ότι ένα από τα πράγματα που πρέπει να αντιμετωπίσουμε -ενδεχομένως όχι σε ευρωπαϊκό επίπεδο αλλά σε επίπεδο κρατών μελών- είναι ότι οι εγκαταστάσεις παραγωγής βιοαερίου είναι πάντοτε όμορφα πράγματα, όσο είναι κάπου αλλού και όχι δίπλα στην πόρτα μας. Αυτό είναι κάτι από το οποίο υποφέρουμε πολύ στην Ευρώπη: πάντα συμβαίνει κάπου αλλού.
<P>
Τέλος, θέλω να απαντήσω στον κ. Clark -αν και νομίζω ότι αποχώρησε- ο οποίος ρώτησε αν υπάρχει ή δεν υπάρχει υπερθέρμανση του πλανήτη. Μιλούσα με έναν διακεκριμένο ισραηλινό επιστήμονα που είπε ότι θα μπορούσε να υπάρξει υπερθέρμανση του πλανήτη ή ότι δεν είναι νομοτελειακό, μπορούμε όμως να περιμένουμε 20 χρόνια για να μάθουμε αν είχαμε δίκιο ή όχι;
<SPEAKER ID="438" NAME="Cristian Silviu Buşoi" AFFILIATION="ALDE">
(RO) Με δεδομένη την τρέχουσα τιμή του πετρελαίου, το βιοαέριο είναι μια πηγή ενέργειας που πρέπει να λαμβάνεται υπόψη, ιδίως στο πλαίσιο που αυξάνεται η εξάρτηση της Ευρωπαϊκής Ένωσης από τις εισαγωγές υδρογονανθράκων.
<P>
Έχουμε όλοι επίγνωση του στόχου επίτευξης του 20% για τις ανανεώσιμες πηγές ενέργειας στη συνολική κατανάλωση ενέργειας σε ευρωπαϊκό επίπεδο μέχρι το 2020. Ωστόσο, σε αυτές τις περιστάσεις, είναι προφανές ότι η χρήση βιοαερίου ως πηγής ενέργειας πρέπει επίσης να ενισχυθεί, ιδίως με τη χρήση χρηματοδοτικών μέσων.
<P>
Το βιοαέριο και άλλα βιοκαύσιμα, από κοινού με την ηλιακή και την αιολική ενέργεια, δύναται να μειώσει σε σημαντικό βαθμό την εξάρτηση από συμβατικές πηγές ενέργειας. Επιπλέον, σε σύγκριση με άλλες ανανεώσιμες μορφές ενέργειας, το βιοαέριο έχει το πλεονέκτημα ότι μπορεί να χρησιμοποιηθεί στην παραγωγή ηλεκτρικής ενέργειας, θερμικής ενέργειας, καθώς και στις μεταφορές.
<P>
Ενδεχομένως να είναι υπερβολικό να ζητάμε μια νέα οδηγία αποκλειστικά για το βιοαέριο, επικροτώ όμως το αίτημα που απευθύνθηκε προς την Επιτροπή να υποβάλει ειδική έκθεση για το βιοαέριο στην Ευρωπαϊκή Ένωση, πράγμα που πρέπει επίσης να συμπεριλάβει προτάσεις που αφορούν την ευρωπαϊκή και εθνική νομοθεσία σε αυτόν τον τομέα.
<SPEAKER ID="439" NAME="Samuli Pohjamo" AFFILIATION="ALDE">
(FI) Κυρία Πρόεδρε, κυρία Επίτροπε, κυρίες και κύριοι, θέλω και εγώ να ευχαριστήσω τον εισηγητή, τον κ. Tabajdi, για την έξοχη έκθεσή του. Επιτέλεσε ένα πολύ διεξοδικό έργο. Το βιοαέριο είναι σημαντική ανανεώσιμη πηγή ενέργειας, που συμβάλλει στην αειφόρο γεωργική ανάπτυξη και βελτιώνει την κατάσταση του περιβάλλοντος. Το βιοαέριο μπορεί επίσης να χρησιμοποιηθεί για να συμβάλει στο να καταστούν τα αγροκτήματα πιο αυτάρκη από ενεργειακή άποψη, και μάλιστα έχουμε αξιοποιήσει μικρό μόλις τμήμα αυτής της πηγής.
<P>
Χρειάζεται, όμως, να πράξουμε πολλά σε ό,τι αφορά την ανάπτυξη των προϊόντων. Χρειαζόμαστε καινοτομίες, ανταλλαγή καλών πρακτικών και πρόσθετη χρηματοδότηση. Οι σημαντικές πρώτες ύλες για το βιοαέριο, το φυσικό λίπασμα και τα υποπροϊόντα τροφίμων δεν πρέπει να ταξινομούνται ως απόβλητα, αλλά ως πρώτες ύλες που μπορούν να χρησιμοποιηθούν για την παραγωγή βιοαερίου και λιπασμάτων. Την ίδια στιγμή, πρέπει να θεσπίσουμε μια κοινή δέσμη κανόνων για την προώθηση της χρήσης βιοαερίου σε ολόκληρη την Ευρωπαϊκή Ένωση και να άρουμε τους εθνικούς φραγμούς και περιορισμούς που σχετίζονται με αυτό.
<SPEAKER ID="440" NAME="Miroslav Mikolášik" AFFILIATION="PPE-DE">
(SK) " ΕΕ βασίζεται σε χώρες εκτός Ένωσης για τον ενεργειακό εφοδιασμό της. Επιπλέον, η Ευρώπη δεν απέχει και πολύ από μια ενεργειακή κρίση.
<P>
Επομένως, είναι ουσιώδες να παρέμβουμε και να στηρίξουμε τη χρήση ανανεώσιμων πηγών ενέργειας. Κατά την άποψή μου, το βιοαέριο αποτελεί μια βολική εναλλακτική επιλογή τόσο από οικονομική όσο και από περιβαλλοντική άποψη. Συμβάλλει στη βιώσιμη οικονομική και γεωργική ανάπτυξη, στην ανάπτυξη των αγροτικών περιοχών και στην προστασία του περιβάλλοντος. Όταν παράγεται από λίπασμα ζωικής προέλευσης, ιλύ, αστικά απόβλητα και οργανικά απόβλητα ζωικής προέλευσης, παρέχει νέες ευκαιρίες εισοδήματος για τις γεωργικές κοινότητες.
<P>
Είναι, ωστόσο, επίσης σημαντικό να δίνουμε μεγάλη προσοχή στα μέτρα ασφαλείας. Ορισμένα ενεργά συστατικά και βακτήρια που περιέχονται σε γεωργικά και αστικά απόβλητα, αν διασκορπιστούν, μπορούν να θέσουν σε κίνδυνο τόσο τη δημόσια υγεία όσο και το φυσικό περιβάλλον. Θέλω επίσης να προβάλω ισχυρή ένσταση στη χρήση αραβόσιτου, δημητριακών και άλλων πρωτογενών εδώδιμων γεωργικών προϊόντων για την παραγωγή ενέργειας. " καύση τους οδηγεί σε υπερτιμολογήσεις των ζωοτροφών και των τροφίμων εν γένει.
<SPEAKER ID="441" NAME="Avril Doyle" AFFILIATION="PPE-DE">
(EN) Κυρία Πρόεδρε, η παραγωγή των ανανεώσιμων πηγών ενέργειας από βιοαέριο αποτελεί θετική εξέλιξη από τη σκοπιά του ενεργειακού εφοδιασμού. Ωστόσο, η συμβολή του βιοαερίου από φυσικό λίπασμα στην καταπολέμηση των αερίων που προκαλούν το φαινόμενο του θερμοκηπίου απαιτεί περαιτέρω έρευνα.
<P>
Το σχέδιο έκθεσης δεν αντιμετωπίζει πραγματικά το ζήτημα των ακούσιων ή διαφευγουσών εκπομπών, δηλαδή των εκπομπών αερίων που διαφεύγουν κατά τη διαδικασία παραγωγής. Σύμφωνα με ορισμένα ερευνητικά πορίσματα, οι απώλειες μεθανίου στη διάρκεια της παραγωγής, και οι εκπομπές οξειδίου του αζώτου όταν χρησιμοποιούνται προϊόντα ζύμωσης στη γη, μπορούν να εμποδίσουν κάθε δυνατότητα καταπολέμησης των αερίων που προκαλούν το φαινόμενο του θερμοκηπίου. Απαιτείται επειγόντως περισσότερη έρευνα.
<P>
" όποια επανεξέταση της νομοθεσίας με στόχο τη στήριξη της παραγωγής βιοαερίου πρέπει να βασίζεται σε αυστηρή ανάλυση του κύκλου ζωής προκειμένου να γίνει οριστική εκτίμηση της διαδικασίας στο πλαίσιο της παραγωγής ανανεώσιμης ενέργειας και ως στρατηγική καταπολέμησης των αερίων που προκαλούν το φαινόμενο του θερμοκηπίου.
<SPEAKER ID="442" NAME="James Nicholson" AFFILIATION="PPE-DE">
(EN) Κυρία Πρόεδρε, θέλω καταρχάς να συγχαρώ και εγώ τον εισηγητή για την επίκαιρη έκθεσή του.
<P>
" ασφάλεια του ενεργειακού εφοδιασμού, τα αυξανόμενα ενεργειακά κόστη και η αλλαγή του κλίματος είναι ίσως οι μεγαλύτερες προκλήσεις που αντιμετωπίζει η Ευρώπη τον 21ο αιώνα. Ένα πράγμα είναι σαφές: η Ευρώπη πρέπει να καταστεί πιο αυτάρκης σε σχέση με τις ενεργειακές ανάγκες της και να κατοχυρώσει την ασφάλεια του ενεργειακού εφοδιασμού της. Αυτό σημαίνει μεγαλύτερη διαφοροποίηση σε εναλλακτικές πηγές ενέργειας και μεγαλύτερη εξάρτηση από νέες τεχνολογίες και ανανεώσιμες πηγές ενέργειας. Στη δική μου εκλογική περιφέρεια, εκτιμάται ότι εισάγουμε ένα συντριπτικό 96% της ενέργειάς μας.
<P>
Πολλοί από εσάς θα συμφωνείτε μαζί μου ότι η αναδυόμενη αγορά για βιομάζα και βιοκαύσιμα παρέχει πολλές νέες ευκαιρίες για τους αγρότες. Είναι μια αυξανόμενα ανταγωνιστική αγορά: οι αγρότες στην εκλογική μου περιφέρεια της Βόρειας Ιρλανδίας θα μπορούσαν να αποκομίσουν πολλά οφέλη αν διερευνήσουν εναλλακτικές χρήσεις της γης τους προκειμένου να δημιουργήσουν νέες επιχειρηματικές ευκαιρίες στην παραγωγή βιοκαυσίμων.
<P>
Ενώ δεν τρέφω αυταπάτες ότι η ενέργεια από βιοκαύσιμα και βιομάζα είναι η μόνη απάντηση στις αυξανόμενες ανησυχίες της Ευρώπης σε σχέση με την ενέργεια, είμαι βέβαιος ότι δύνανται να διαδραματίσουν σημαντικό ρόλο στην άμβλυνσή τους.
<SPEAKER ID="443" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, ο ρόλος του αερίου είναι σημαντικός, καταρχάς για τη διαφοροποίηση του ενεργειακού εφοδιασμού, δεύτερον για την καταπολέμηση της αλλαγής του κλίματος και, τρίτον, για τη βελτίωση της κατάστασης του περιβάλλοντος, με άλλα λόγια για την προστασία του. Ας έχουμε επίσης κατά νου ότι το βιοαέριο παράγεται από οικιακά απορρίμματα, οργανικά απόβλητα, ιλύ και φυσικό λίπασμα.
<P>
Το βιοαέριο είναι πολύ σημαντική ανανεώσιμη πηγή ενέργειας. Μπορεί να χρησιμοποιηθεί για την παραγωγή ενέργειας, είναι καλή θερμαντική πηγή και μπορεί επίσης να χρησιμοποιηθεί για τη λειτουργία οχημάτων. Μεγαλύτερος αριθμός οχημάτων θα μπορούσε να επωφεληθεί από το βιοαέριο, αυτό όμως πρέπει να είναι διαθέσιμο και οικονομικά αποδοτικό για να χρησιμοποιηθεί. Πρέπει, ωστόσο, να εφαρμόσουμε νέες τεχνολογίες δεύτερης γενιάς για την παραγωγή βιοαερίου. Αυτό που πρέπει να δημιουργήσουμε, στη συνέχεια, είναι σταθερές συνθήκες για την ανάπτυξη βιοαερίου και κατάλληλα μέσα χρηματοδοτικής στήριξης.
<SPEAKER ID="444" NAME="Claude Turmes" AFFILIATION="Verts/ALE">
(EN) Κυρία Πρόεδρε, ως εισηγητής για την οδηγία σχετικά με τις ανανεώσιμες πηγές ενέργειας, για την οποία ετοιμαζόμαστε να διεξαγάγουμε ψηφοφορία στο Ευρωπαϊκό Κοινοβούλιο, επικροτώ πραγματικά την έκθεση του κ. Tabajdi. Συμφωνώ επίσης ευρέως ότι το βιοαέριο είναι ένας από τους καλύτερους τρόπους για την επεξεργασία βιομάζας στην Ευρώπη. Στην έκθεσή μου θα προσπαθήσω να επισημάνω το δυναμικό του βιοαερίου. Είναι μια αποθηκεύσιμη μορφή ενέργειας, επομένως είναι συμπληρωματικό άλλων διαλειπόντων ανανεώσιμων πηγών ενέργειας. Θα πιέσω επίσης για τη μείωση της γραφειοκρατίας. Πιστεύω ότι έχουμε πραγματικό πρόβλημα στην Ευρώπη όσον αφορά τις εγκρίσεις, ιδίως για την παραγωγή ενέργειας που δεν είναι επικίνδυνη, και το βιοαέριο δεν είναι επικίνδυνο.
<P>
Θέλω μόνο να αναφέρω ένα ακόμη ζήτημα. Επί του παρόντος, συζητάμε επίσης την οδηγία για την εσωτερική αγορά φυσικού αερίου. Πρέπει επίσης να διευκολύνουμε την πρόσβαση του βιοαερίου στα δίκτυα φυσικού αερίου. Όσοι από εσάς ενδιαφέρονται γι' αυτό πρέπει να κοιτάξουν τις τροπολογίες που κατέθεσα σχετικά με την οδηγία για το φυσικό αέριο.
<SPEAKER ID="445" NAME="Mariann Fischer Boel">
Μέλος της Επιτροπής. - (EN) Κυρία Πρόεδρε, θέλω να ευχαριστήσω όλους όσοι συνέβαλαν σε αυτήν τη συζήτηση. Όπως είθισται, είναι πολύ δύσκολο να επικεντρωθούμε μόνο στο βιοαέριο - αρχίζουμε τότε μια συζήτηση για όλες τις ανανεώσιμες πηγές ενέργειας.
<P>
Ολόκληρη αυτή η συζήτηση βασίζεται στην έκθεση για την ενέργεια που δημοσιεύτηκε από την Επιτροπή τον περασμένο Ιανουάριο, διότι μπορεί να διαπιστώσουμε ξαφνικά ότι εξαρτόμαστε σε πολύ μεγάλο βαθμό από εισαγωγές ενέργειας, ιδίως από τους ανατολικούς μας γείτονες και, δεύτερον: με ποιον τρόπο μπορούμε να συμβάλουμε στη μείωση των εκπομπών διοξειδίου του άνθρακα ή των εκπομπών αερίων που ευθύνονται για το φαινόμενο του θερμοκηπίου; Ξαφνικά, κάθε λογής διαφορετικές ιδέες τέθηκαν επί τάπητος.
<P>
Όταν μιλάμε για τον τομέα των μεταφορών, το 10% πρέπει να προέρχεται από ανανεώσιμες πηγές ενέργειας μέχρι το 2020 και, εν προκειμένω, ο γεωργικός τομέας ήταν ο πρώτος πάροχος - είναι δε σε αυτό το στάδιο ο μόνος πάροχος. Γνωρίζουμε όλοι μας -και το ακούσαμε και σήμερα- για τον ανταγωνισμό μεταξύ τροφίμων, ζωοτροφών και καυσίμων. " συζήτηση αυτή θα διαρκέσει όσο θα βρισκόμαστε στην πρώτη γενιά όλων αυτών των διαφορετικών βιοκαυσίμων. Επομένως, συμφωνώ πλήρως με εκείνους που υπογράμμισαν την αναγκαιότητα σοβαρών επενδύσεων στην έρευνα και ανάπτυξη, ούτως ώστε να μπορέσουμε να μεταβούμε από την πρώτη στη δεύτερη γενιά.
<P>
Είναι κρίσιμο να είναι οικονομικώς βιώσιμο στο μέλλον, πράγμα που δεν είναι σήμερα, καθώς έχουμε τους διάφορους τύπους ανανεώσιμων πηγών ενέργειας. Πρέπει να μπορέσουμε να βρούμε τη "χρυσή τομή", ούτως ώστε να καταστεί οικονομικώς βιώσιμο.
<P>
Ένα άλλο ζήτημα είναι η βιωσιμότητα - η περιβαλλοντική βιωσιμότητα. Εν προκειμένω, έχουμε μια ξεκάθαρη προσέγγιση. Δεν θα δεχθούμε ανανεώσιμες πηγές ενέργειας που δεν παράγονται με βιώσιμο τρόπο, και αυτό σχετίζεται τόσο με την παραγωγή εντός της Ευρωπαϊκής Ένωσης όσο και με τις ανανεώσιμες πηγές ενέργειας που θα εισάγονται από άλλες ηπείρους. Θα χρειαστούμε εισαγωγές. Μην επιχειρήσετε να πείσετε κάποιον ότι μπορούμε να βασιζόμαστε αποκλειστικά στην ευρωπαϊκή παραγωγή. Αυτό απλώς δεν είναι δυνατόν· θα χρειαστούμε εισαγωγές.
<P>
Πιστεύω ότι είναι υπέροχη ιδέα να συνεχίσουμε να εργαζόμαστε σκληρά για το βιοαέριο. Εν προκειμένω χρησιμοποιούμε τα απόβλητα -την ιλύ- και όλα τα υπολείμματα από τα σφαγεία, που είναι πολύ καλό συστατικό σε αυτήν την παραγωγική διαδικασία. Από αγροτικής-περιβαλλοντικής άποψης, αυτό μπορεί να επιλύσει ορισμένα από τα προβλήματα που αντιμετωπίζουν ορισμένα κράτη μέλη, ορισμένες περιφέρειες όσον αφορά την οδηγία για τα νιτρικά άλατα, όπως αναφέρθηκε εδώ σήμερα. Μπορεί να συμβάλει στην επίλυση και αυτών των προβλημάτων.
<P>
Πιστεύω ότι υπάρχουν πολλές δυνατότητες στον τομέα των ανανεώσιμων πηγών ενέργειας, πρέπει όμως να πιέσουμε για περαιτέρω επενδύσεις, ώστε να μπορέσουμε να τον καταστήσουμε βιώσιμη λύση για το μέλλον. Για μία ακόμη φορά, εκφράζω τις ευχαριστίες μου προς τον εισηγητή. Ήταν μια πολύ καλή έκθεση.
<SPEAKER ID="446" NAME="Csaba Sándor Tabajdi">
εισηγητής. - (HU) Κυρία Επίτροπε, κυρία Πρόεδρε, σας ευχαριστώ για τη συζήτηση αυτή. Είναι σαφές, όπως κατέδειξε και η σημερινή συζήτηση, ότι ούτε το βιοαέριο, ούτε η βιοενέργεια, ούτε οι ανανεώσιμες πηγές ενέργειας αποτελούν οι ίδιες πανάκεια, αλλά ότι έχουν ζωτική σημασία από πλευράς διαφοροποίησης των πηγών ενέργειας.
<P>
Δεύτερον: το βιοαέριο παραμένει ακριβό, όπως είπε ο συνάδελφός μου, ο κ. Kuc, καθώς και πολλοί άλλοι. Απαιτείται, επομένως, τεχνολογική εξέλιξη. Αρχικά, όπως ανέφερε η Επίτροπος Fischer Boel, αυτό θα απαιτήσει κυβερνητική στήριξη από το Γεωργικό Ταμείο Αγροτικής Ανάπτυξης.
<P>
Το τρίτο σημείο είναι ιδιαιτέρως σημαντικό. Προφανώς δεν ήμουν σαφής - απευθύνομαι τώρα στον κ. Parish: αύριο θα καταθέσω μια προφορική τροπολογία, με την οποία θα αποσύρω την πρότασή μου για οδηγία σχετικά με το βιοαέριο και τα βιοαπόβλητα και θα προτείνω τη συμπερίληψή της στην ενιαία οδηγία για τις ανανεώσιμες πηγές ενέργειας. Αυτή ήταν η συμφωνία που έγινε μεταξύ εμού, της κ. Fischer Boel και των συναδέλφων της στην Ομάδα του Ευρωπαϊκού Λαϊκού Κόμματος.
<P>
Το τέταρτο ζήτημα αφορά την προθεσμία: βεβαίως και θα επιδείξουμε ευελιξία σε σχέση με αυτό. Θέλω να πω στην κ. McGuinness ότι η διαδικασία επί του παρόντος είναι υπερβολικά γραφειοκρατική· στη Δανία, τη χώρα που έχει επιδείξει τη μεγαλύτερη φιλοδοξία σε σχέση με αυτό -και όχι επειδή η Επίτροπος είναι Δανή- απαιτούνται πέντε χρόνια από την έναρξη της ιδέας μέχρι την παράδοση της εγκατάστασης, και υπάρχουν χώρες όπου απαιτούνται δέκα χρόνια.
<P>
Τέλος, θέλω να απαντήσω στο σημείο που έθιξε η κ. Avril Doyle. Έχω εδώ στα χέρια μου την εξαίρετη δανική έκθεση -και πάλι δεν έχει σε τίποτα να κάνει με το γεγονός ότι η Επίτροπος είναι Δανή- που εκπόνησε το Εθνικό Κέντρο της Γεωργικής Συμβουλευτικής Υπηρεσίας της Δανίας. " σύνταξη αυτής της έκθεσης ήταν εύκολη. Θα αποστείλω στην κ. Doyle το τμήμα που περιέχει πολύ συγκεκριμένους υπολογισμούς σε σχέση με τα "Δυνητικά Περιβαλλοντικά Προβλήματα", με άλλα λόγια σε θέματα όπως τα εκλυόμενα αέρια· τους βρήκα βεβαίως καθησυχαστικούς, μολονότι δεν είμαι περιβαλλοντολόγος.
<P>
Εν κατακλείδι, θέλω να εκφράσω την ευγνωμοσύνη μου -και ζητώ εκ των προτέρων συγνώμη από την Επίτροπο για την κακή προφορά μου στα δανικά- στους Thorkild Birkmose, Henning Lyngsø Foged και Jørgen Hinge της Γεωργικής Συμβουλευτικής Υπηρεσίας της Δανίας, που εκπόνησαν αυτήν την άριστη μελέτη. Θέλω επίσης να ευχαριστήσω τον Nicolas Nevez, που εργάστηκε από κοινού με την Επιτροπή Γεωργίας και Ανάπτυξης της Υπαίθρου, και τους συναδέλφους μου κκ. Dávid Korányi και Tamás Bíró· ευχαριστώ, επίσης, τους δύο συντάκτες γνωμοδότησης, τους κκ. Werner Langen και Jens Holm, για τις γνωμοδοτήσεις των δύο εμπλεκόμενων επιτροπών, και σας ευχαριστώ όλους σας για την εποικοδομητική κριτική σας. Ας προωθήσουμε το βιοαέριο, έστω και αν δεν είναι διά πάσα νόσο. Σας ευχαριστώ για την προσοχή σας.
<SPEAKER ID="447" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 12.00.

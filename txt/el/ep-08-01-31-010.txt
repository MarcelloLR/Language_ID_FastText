<CHAPTER ID="010">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="118" NAME="Richard Corbett" AFFILIATION="PSE">
(EN) Κύριε Πρόεδρε, ζητώ την κατανόησή σας για το ότι έχει κλείσει η φωνή μου. Επιθυμώ να δηλώσω ότι υπερψήφισα την ερμηνεία αυτή και ότι η παρομοίωση του κ. Hannan, αν και διατείνεται ότι δεν την έκανε, της ψηφοφορίας μας με το Ermächtigungsgesetz του Χίτλερ το 1933 ήταν μια εντελώς απαράδεκτη παρομοίωση.
<P>
Αλλά μια τόσο γελοία παρομοίωση μάς δείχνει απλώς την πνευματική κατάσταση του ατόμου που την κάνει. Απλά επιβεβαιώσαμε, σύμφωνα με τους κανονισμούς μας, ότι το άρθρο 19 του Κανονισμού δίνει ήδη στον Πρόεδρο του Κοινοβουλίου το δικαίωμα να δίνει τέλος σε αλλεπάλληλες χρήσεις των παρατηρήσεων επί της εφαρμογής του κανονισμού, των αιτήσεων επί της διαδικασίας κλπ. "όταν ο Πρόεδρος είναι πεπεισμένος ότι προφανώς αποσκοπούν και θα οδηγήσουν σε παρατεταμένη και σοβαρή παρακώλυση των διαδικασιών του Σώματος ή των δικαιωμάτων άλλων βουλευτών".
<P>
Δεν πρόκειται για μέτρο που καταπνίγει τη συζήτηση. Έχουμε επαρκή χρόνο αγόρευσης στις συζητήσεις, που μοιράζεται αναλογικά σε κάθε ομάδα σύμφωνα με το μέγεθός της. Πρόκειται απλώς για ένα μέτρο διασφάλισης έναντι όσων προσπαθούν να διαταράξουν το Σώμα.
<P>
Οι εξουσίες που έχει ο Πρόεδρός μας είναι πολύ λιγότερες από αυτές που έχουν οι πρόεδροι των περισσότερων εθνικών κοινοβουλίων, όπως λόγου χάριν ο Πρόεδρος της Βουλής των Κοινοτήτων. Πράττουμε σωστά λαμβάνοντας αυτό το μέτρο διασφάλισης, και σημειώνω ότι ο πρώην ηγέτης του κόμματος του κ. Hannan, μέλος της επιτροπής μας, στην πραγματικότητα ψήφισε υπέρ αυτού του μέτρου, επομένως η συμπεριφορά του κ. Hannan είναι απαράδεκτη.
<SPEAKER ID="119" NAME="Πρόεδρος">
(FR) Κυρίες και κύριοι, ο κανόνας είναι ο εξής.
<P>
Όταν οι αιτιολογήσεις ψήφου έχουν αρχίσει για ένα θέμα, καταρχήν -και λέγω καταρχήν- ο Πρόεδρος δεν δέχεται άλλους αγορητές επί του θέματος αυτού αλλά, ενόψει της ευαισθησίας και του θέματος, προτείνω να παρεκκλίνουμε από αυτόν τον κανόνα και να επιτραπεί να μιλήσουν όλοι οι βουλευτές οι οποίοι το ζήτησαν.
<SPEAKER ID="120" NAME="Mirosław Mariusz Piotrowski" AFFILIATION="UEN">
- (PL) Κύριε Πρόεδρε, λαμβάνοντας υπόψη το γεγονός ότι η πρώτη ονομαστική ψηφοφορία επί της αλλαγής του Κανονισμού δεν αναφέρθηκε στα έγγραφά μας, συνέβη ένα συγκεκριμένο σφάλμα. Ομιλώ εδώ εξ ονόματός μου και εξ ονόματος του κ. Czarnecki και του κ. Libicki. Ψηφίσαμε υπέρ του αιτήματος του κ. Farage υψώνοντας τα χέρια μας, και πιστεύαμε ότι η ονομαστική ψηφοφορία αφορούσε και αυτό, με αποτέλεσμα να γίνει λάθος. Ως εκ τούτου, θα θέλαμε να το διορθώσουμε εδώ προφορικά. Ταυτόχρονα, καταχωρίζουμε ηλεκτρονικά αλλαγή της ψήφου μας υπέρ της αντιπρότασης.
<SPEAKER ID="121" NAME="Bogdan Pęk" AFFILIATION="UEN">
- (PL) Κύριε Πρόεδρε, θα αναφερθώ στο ίδιο ζήτημα: εμείς εδώ, σε μια ομάδα αρκετών βουλευτών, καταψηφίσαμε τις ίδιες μας τις πεποιθήσεις· πράγματι, έπρεπε να έχουμε καταψηφίσει την τροποποίηση αυτή του Κανονισμού, η οποία είναι καταφανώς μη δημοκρατική τροποποίηση· εδώ, στην καρδιά της δημοκρατικής Ευρώπης, εισάγεται ένας κανονισμός ο οποίος δίνει απόλυτη εξουσία στον Πρόεδρο του Κοινοβουλίου. Παρόμοιες μεγαλεπήβολες λύσεις δεν απαντούν σε κανένα δημοκρατικό Κοινοβούλιο, και για τον λόγο αυτόν θελήσαμε να καταψηφίσουμε αυτήν την πρόταση, αλλά εξαιτίας του σφάλματος στο οποίο αναφέρθηκε ο κ. Piotrowski την υπερψηφίσαμε. Αυτό αφορά τους Bogdan Pęk, Dariusz Grabowski και Andrzej Zapałowski.
<SPEAKER ID="122" NAME="Dariusz Maciej Grabowski" AFFILIATION="UEN">
- (PL) Κύριε Πρόεδρε, όπως ανέφερε ο προηγούμενος ομιλητής, ζητώ και εγώ να αλλάξει η ψήφος μου επί του Κανονισμού. " ψήφος μου δεν συμφωνεί με τις πεποιθήσεις μου, και γι' αυτό θα ήθελα να σας παρακαλέσω να την αλλάξω. Είμαι κατά της αλλαγής του Κανονισμού.
<SPEAKER ID="123" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, επιτρέψτε μου να σας ευχαριστήσω για την πολύ συνετή ερμηνεία των νέων σας εξουσιών, καθώς μας επιτρέπετε να προβαίνουμε σε αιτιολογήσεις ψήφου ακόμα και εάν δεν προσυπογράψαμε αυτήν την έκθεση. Επιτρέψτε μου επίσης να σας ευχαριστήσω που χαρίσατε στον κ. Corbett μισό λεπτό επιπλέον για να προβεί σε μια πολιτική τοποθέτηση που μπορεί πραγματικά να μην έχει σχέση με το συγκεκριμένο θέμα.
<P>
Λαμβάνω τον λόγο για να δηλώσω ότι πιστεύω πραγματικά πως πρόκειται για παρέκκλιση από τον Κανονισμό μας. Ανησυχώ πολύ σχετικά με αυτό. Είμαι σε επικοινωνία με την Προεδρία, και ευελπιστώ ότι η Προεδρία θα σεβαστεί τις απόψεις της μειοψηφίας του Κοινοβουλίου. Ο κ. Corbett δήλωσε ότι είχαμε τη δυνατότητα να λάβουμε τον λόγο στο πλαίσιο των συζητήσεων του Σώματος, καθώς χρόνος αγόρευσης παρέχεται σε όλες τις Ομάδες. Όμως, όπως είδαμε να συμβαίνει σήμερα, μερικές φορές ορισμένες Ομάδες δεν είναι το ίδιο ανεκτικές με άλλες όσον αφορά τις διαφορετικές απόψεις. Είναι πολύ δύσκολο να λάβουν χρόνο αγόρευσης οι βουλευτές που μπορεί να εκφράζουν μια άποψη μειοψηφίας σε μια μεγάλη Ομάδα. Ειλικρινά, σας ευχαριστούμε πάρα πολύ που μας επιτρέψατε να το επισημάνουμε.
<SPEAKER ID="124" NAME="Ewa Tomaszewska" AFFILIATION="UEN">
- (PL) Κύριε Πρόεδρε, και εγώ παρασύρθηκα. Νόμιζα ότι ελέγχαμε την προηγούμενη ψηφοφορία. Τάσσομαι ρητά κατά της ερμηνείας του άρθρου 19 που κατατάσσει τα διαδικαστικά ζητήματα πάνω από τις αρχές και τα δικαιώματα, ειδικότερα την ελευθερία του λόγου.
<SPEAKER ID="125" NAME="Syed Kamall" AFFILIATION="PPE-DE">
(EN) Κύριε Πρόεδρε, σας ευχαριστώ ιδιαιτέρως που επιδείξατε σύνεση όσον αφορά το συγκεκριμένο θέμα και μου επιτρέψατε να λάβω τον λόγο για να παρουσιάσω την αιτιολόγηση της ψήφου μου.
<P>
Είχα επίγνωση τι ψήφισα όσον αφορά το συγκεκριμένο ζήτημα και το καταψήφισα ξεκάθαρα. Κατανοώ ότι ορισμένοι άνθρωποι στο Κοινοβούλιο ερμηνεύουν τους κανονισμούς και κατανοώ ότι αυτό συνεπάγεται ότι συμμορφωνόμαστε με τους κανονισμούς μας.
<P>
Αλλά αυτό που θέλω να πω είναι ότι πάντα πρέπει να είμαστε πολύ προσεκτικοί όσον αφορά την εκχώρηση αυθαίρετων εξουσιών σε έναν πρόεδρο. Είμαι βέβαιος ότι ο Πρόεδρος και ο Αντιπρόεδρος του σημερινού Κοινοβουλίου θα χρησιμοποιήσουν αυτές τις εξουσίες με εξαιρετική σύνεση, και είμαι βέβαιος ότι το επικροτούμε αυτό. Αλλά τι θα συμβεί με τους μελλοντικούς Προέδρους; Τι θα συμβεί εάν ένας μελλοντικός Πρόεδρος που θα επιλέξει να ερμηνεύσει αυτούς τους κανονισμούς όπως κρίνει ο ίδιος κατάλληλος δεν εγκρίνει τις διαφωνίες και τις καταστέλλει;
<P>
Πρέπει να είμαστε προσεκτικοί καθώς αυτό δεν σημαίνει ότι ολισθαίνουμε προς τη δικτατορία, ούτε πρέπει να εκλαμβάνεται ως ολίσθηση προς τη δικτατορία, αλλά μάλλον ως διαφορετικότητα απόψεων. Ως εκ τούτου, δηλώνω σε όλους ότι η πραγματική δοκιμασία μιας δημοκρατίας είναι το πώς μεταχειρίζεται τις μειονότητές της και εάν τις μεταχειρίζεται καλά τότε όλοι μπορούμε να συμφωνήσουμε ότι συνιστά γνήσια δημοκρατία.
<SPEAKER ID="126" NAME="Hans-Peter Martin" AFFILIATION="NI">
(DE) Κύριε Πρόεδρε, εγώ δεν έχω χρησιμοποιήσει ποτέ μέχρι σήμερα τη λέξη "δικτατορικός" για τα ευρωπαϊκά θεσμικά όργανα, παρά την κριτική που ασκώ τόσα χρόνια. Νομίζω και είμαι πεπεισμένος ότι αυτό που κατέστη σήμερα δυνατό μέσω αυτής της απίστευτης εμβέλειας εξουσιοδότησης του Προέδρου ανοίγει διάπλατα τις πόρτες στην αυθαιρεσία. Δεν μπορεί κανείς να υποθέτει πάντα -και μάλιστα εδώ στο Σώμα- ότι ο Πρόεδρος θα ενεργεί ισορροπημένα και δίκαια. Εξαιτίας της απόφασης που ελήφθη εδώ και την οποία φυσικά καταψήφισα, ο Πρόεδρος διαθέτει τώρα απίστευτη αυθαίρετη δύναμη και, ως εκ τούτου, το Σώμα θα μπορεί να μεταλλαχθεί σε ένα αυθαίρετο Κοινοβούλιο. Οι πολίτες της Ευρώπης δεν το αξίζουν αυτό! Πιστεύω ότι εδώ ξεπεράστηκαν σαφώς τα όρια και αυτό θα μας οδηγήσει σε μείζονα προβλήματα δημοκρατίας.
<SPEAKER ID="128" NAME="Syed Kamall" AFFILIATION="PPE-DE">
(EN) Κύριε Πρόεδρε, ζητώ συγνώμη. Με καθυστέρησε ένας συνάδελφος. Συζητούσαμε για τη δημοκρατία: μια εξαιρετικά σημαντική έννοια την οποία είμαι βέβαιος ότι στηρίζουμε όλοι στο Σώμα, ακόμα και εάν δεν ενεργούμε πάντα με αυτόν τον τρόπο.
<P>
Κατανοώ τις τροπολογίες στη συγκεκριμένη έκθεση όσον αφορά τη συνεργασία μεταξύ των διαφόρων ειδικών μονάδων επέμβασης, αλλά πρέπει να θυμόμαστε ότι δεν πρόκειται για τροποποίηση της Συνθήκης του Προυμ. Οι βρετανοί Συντηρητικοί αρχικά απέρριψαν τη Συνθήκη του Προυμ. " αιτία που την απορρίψαμε ήταν ότι, αρχικά, επρόκειτο για συμφωνία συνεργασίας μεταξύ περιορισμένου αριθμού κρατών μελών. Υπό την Προεδρία ενός κράτους μέλους, αποφασίστηκε η επέκταση της εν λόγω διάταξης χωρίς να προηγηθούν οι κατάλληλες διαβουλεύσεις. Ακόμα και ο ευρωπαίος επόπτης προστασίας δεδομένων αναγκάστηκε να υποβάλει τη γνωμοδότησή του αφού συνειδητοποίησε ότι δεν κλήθηκε να συμμετάσχει στις διαβουλεύσεις.
<P>
Εμείς, ως Συντηρητικοί, τασσόμαστε κατά της χρήσης μονάδων ταχείας επέμβασης στα σύνορα και της εφαρμογής της Συνθήκης του Προυμ, και δεν στηρίζουμε τις τροπολογίες σε αυτήν τη Συνθήκη.
<SPEAKER ID="130" NAME="Jim Higgins" AFFILIATION="PPE-DE">
(EN) Κύριε Πρόεδρε, οι ιρλανδοί συνάδελφοί μου της Ομάδας ΕΛΚ-ΕΔ στηρίζουν πλέον πλήρως την ελευθέρωση των ταχυδρομικών υπηρεσιών εντός της Ένωσης, και ψηφίσαμε ανάλογα. Το πράττουμε γνωρίζοντας ότι η καθολική υπηρεσία είναι εγγυημένη για όλους τους πολίτες εντός της Ένωσης, και ότι έχουν ληφθεί ειδικά μέτρα προκειμένου να διασφαλιστεί ότι οι αγροτικές και οι αραιοκατοικημένες περιοχές εξυπηρετούνται από επαρκή αριθμό ταχυδρομικών γραφείων.
<P>
(GA) Κύριε Πρόεδρε, θα ήθελα επίσης να τονίσω ότι είναι εξίσου σημαντικό να παρέχουμε ταχυδρομικές υπηρεσίες σε άτομα με μειωμένη όρασης και σε τυφλά άτομα. Οι ιρλανδοί συνάδελφοί μου της Ομάδας ΕΛΚ-ΕΔ και εγώ απευθύνουμε έκκληση σε όλα τα κράτη μέλη να διατηρήσουν άμεσα διαθέσιμες ταχυδρομικές υπηρεσίες σε εθνικό επίπεδο ή να δημιουργήσουν τις υπηρεσίες αυτές σε χώρες όπου δεν παρέχονται επί του παρόντος.
<SPEAKER ID="132" NAME="Zuzana Roithová" AFFILIATION="PPE-DE">
(CS) Κύριε Πρόεδρε, σήμερα, μετά από πολλά χρόνια, ολοκληρώσαμε τις συζητήσεις μας και συμφωνήσαμε να παράσχουμε σε όλους τους πολίτες της Ευρωπαϊκής Ένωσης μια πλήρως ανοικτή αγορά στον τομέα των ταχυδρομικών υπηρεσιών. Αυτό είναι ένα σημαντικό ορόσημο στον δρόμο προς την ενιαία αγορά ταχυδρομικών υπηρεσιών και δεν απειλεί τις δημόσιες υπηρεσίες. Χαίρομαι που καταλήξαμε σε έναν λογικό συμβιβασμό, για παράδειγμα διατηρούνται οι ταχυδρομικές παραδόσεις σε απομακρυσμένες περιοχές.
<P>
Επιπλέον, η οδηγία δεν εμποδίζει τα κράτη μέλη να διατηρούν αρκετά έκτακτα μέτρα, για παράδειγμα δωρεάν ταχυδρομικές υπηρεσίες για άτομα με σοβαρά προβλήματα όρασης, αν και σήμερα το Κοινοβούλιο απέρριψε σχετικό ειδικό άρθρο.
<P>
" έλευση νέων ηλεκτρονικών μέσων επικοινωνίας επηρεάζει καίρια τις αλλαγές στη δομή της ζήτησης ταχυδρομικών υπηρεσιών· η ελευθέρωση θα οδηγήσει συνεπώς σε καλύτερη, και συγκεκριμένα πιο ευέλικτη, ανταπόκριση σε ευρύτερο φάσμα υπηρεσιών για ταχυδρομικά αντικείμενα. Πιστεύω ότι αυτό θα οδηγήσει και σε χαμηλότερες τιμές ως αντάλλαγμα για αποτελεσματικότερες υπηρεσίες και μας συγχαίρω για αυτό τον συμβιβασμό.
<SPEAKER ID="133" NAME="Zita Pleštinská" AFFILIATION="PPE-DE">
(SK) Κυρίες και κύριοι, λυπούμαι βαθύτατα που η τροπολογία 3, που είναι παρόμοια με την τροπολογία 18, σχετικά με τις δωρεάν ταχυδρομικές υπηρεσίες για άτομα τυφλά ή με σοβαρά προβλήματα όρασης, δεν συμπεριλήφθηκε στην έκθεση Ferber. Το να είναι κάποιος τυφλός ή να έχει σοβαρά προβλήματα όρασης είναι μια αναπηρία που καθιστά αδύνατον να δει τον κόσμο με τα μάτια του. Ωστόσο, πιστεύω ότι αυτοί οι άνθρωποι θα ακούσουν με την καρδιά τους τις 321 φωνές των βουλευτών που ψήφισαν αυτήν την τροποποιημένη οδηγία με την καρδιά τους. Καθώς η οδηγία εγκρίθηκε κατά τη δεύτερη ανάγνωση, πιστεύω ότι τα κράτη μέλη, σύμφωνα με την αρχή της επικουρικότητας, θα επιλύσουν αυτό το πρόβλημα με τρόπο που να ικανοποιεί τα άτομα που είναι τύφλά ή αντιμετωπίζουν σοβαρά προβλήματα όρασης.
<SPEAKER ID="134" NAME="Syed Kamall" AFFILIATION="PPE-DE">
(EN) Κύριε Πρόεδρε, προτού γίνω βουλευτής του Ευρωπαϊκού Κοινοβουλίου, εργαζόμουν. Μία από τις δουλειές που έκανα ήταν να παρέχω συμβουλές σε εταιρείες που δραστηριοποιούνταν σε προσφάτως ελευθερωθέντες κλάδους - τον κλάδο των τηλεπικοινωνιών, τον κλάδο των ταχυδρομείων (σε περιορισμένο βαθμό) και τον ενεργειακό κλάδο. Αυτό που βιώσαμε με την ελευθέρωση των τηλεπικοινωνιών ήταν μια έκρηξη επιλογών. Βιώσαμε μια έκρηξη καινοτομίας. Είδαμε τον ανταγωνισμό να οδηγεί σε μείωση των τιμών και σε αύξηση των καταναλωτών και των επιχειρήσεων σε ολόκληρη την Ευρώπη, κάτι που οδήγησε σε μεγάλη καινοτομία και ευρύ φάσμα επιλογών για κάθε καταναλωτή. Ας ελπίσουμε ότι, με αυτήν την οδηγία, αυτό που θα δούμε να συμβαίνει τώρα θα είναι η ίδια πειθαρχία αγοράς που εφαρμόστηκε στον τομέα των τηλεπικοινωνιών να επεκτείνεται και στον τομέα των ταχυδρομείων, ότι θα διαπιστώσουμε εξάπλωση του πλούτου, καινοτομία και βελτίωση των υπηρεσιών στην Ευρώπη και ότι, στο τέλος, ο κερδισμένος θα είναι ο καταναλωτής.
<SPEAKER ID="135" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, θα ήθελα να συνδέσω τα σχόλιά μου με το τελευταίο μέρος της δήλωσης του κ. Kamall, καθώς πιστεύω πραγματικά ότι η ελευθέρωση της αγοράς των ταχυδρομικών υπηρεσιών ανοίγει τον δρόμο για την καινοτομία και τις ευρείες επιλογές των καταναλωτών.
<P>
Ωστόσο, δυσκολεύομαι πολύ να κατανοήσω τον ορισμό των καθολικών υπηρεσιών και τον τρόπο με τον οποίο εφαρμόζονται στις υπηρεσίες των αγροτικών περιοχών. Αυτήν την εβδομάδα, στην εκλογική μου περιφέρεια στο "νωμένο Βασίλειο, ανακοινώθηκε ότι επτά ταχυδρομικά γραφεία θα κλείσουν. Αυτό συνέβη μετά από μαζικές διαβουλεύσεις. Ορισμένα από αυτά τα ταχυδρομικά γραφεία ήταν κερδοφόρα. Οι εκθέσεις επί των διαβουλεύσεων ανέφεραν ότι σχεδόν το 100% των πολιτών τάσσονταν υπέρ της συνέχισης της λειτουργίας αυτών των ταχυδρομικών γραφείων. Ωστόσο, λόγω ενός ορισμού σχετικά με το ποια υπηρεσία απαιτούνταν από την κυβέρνηση, οι διαβουλεύσεις μετατράπηκαν σε φιάσκο, οι γνώμες όλων αγνοήθηκαν. Οι αγροτικές υπηρεσίες θα αποδεκατιστούν σε πόλεις όπως το Staverton, το Hellidon, το Brington και το Harlestone, και το Milton Malsor στην εκλογική μου περιφέρεια.
<P>
Για τον λόγο αυτόν, ανησυχώ πολύ για την εφαρμογή αυτής της οδηγίας στα κράτη μέλη.
<SPEAKER ID="954" NAME="Zita Pleštinská" AFFILIATION="PPE-DE">
Κύριε Πρόεδρε, θα ήθελα να γραφτεί στα πρακτικά ότι ήθελα να ψηφίσω υπέρ της πρότασης ψηφίσματος σχετικά με την κατάσταση στο Ιράν, αλλά δεν άκουσα σωστά τη διερμηνεία τη στιγμή της ονομαστικής ψηφοφορίας και στην τελική ψηφοφορία δεν πίεσα το κουμπί για να ψηφίσω.
<SPEAKER ID="137" NAME="Zuzana Roithová" AFFILIATION="PPE-DE">
(CS) Κύριε Πρόεδρε, είμαι πεπεισμένη ότι οι άνθρωποι πρέπει να μειώσουν την αρνητική επίδραση που ασκούν στο κλίμα αυτού του πλανήτη. Στη διαδικασία για την επιβράδυνση της αλλαγής του κλίματος πρέπει να συμπεριλαμβάνεται όχι μόνο η Ένωση, αλλά ολόκληρος ο κόσμος.
<P>
Γι' αυτό, στο πλαίσιο της αναπτυξιακής μας πολιτικής, πρέπει να καταβάλλουμε κάθε δυνατή προσπάθεια να αποκτήσουμε αποτελεσματικότερα μέσα και να παράσχουμε βοήθεια στις αναπτυσσόμενες χώρες με τρόπο που θα τους επιτρέψει να προσαρμοστούν στον αντίκτυπο της κλιματικής αλλαγής και να μειώσουν τις εκπομπές αερίων του θερμοκηπίου. Αυτό είναι ένα από τα επόμενα σημαντικά καθήκοντα που πρέπει να αναλάβουμε, καθήκοντα που υπογραμμίζονται στο σημερινό ψήφισμα για τη Διάσκεψη του Μπαλί.
<SPEAKER ID="139" NAME="Milan Gaľa" AFFILIATION="PPE-DE">
(SK) Κυρίες και κύριοι, επιτρέψτε μου να αναφέρω ότι ως ιδιοκτήτης μιας μικρής υδροηλεκτρικής μονάδας γνωρίζω τι σημαίνει παραγωγή ηλεκτρικής ενέργειας από ανανεώσιμες πηγές. Δυστυχώς, γνωρίζω επίσης πολλά και για τα προβλήματα, τα οποία συχνά δημιουργούνται τεχνητά και αντιμετωπίζουν όσοι επιθυμούν να παράγουν και να διανέμουν ενέργεια με αυτόν τον τρόπο.
<P>
Επίσης, είμαι ιδιοκτήτης ενός κάπως παλαιού οικογενειακού σπιτιού. Έκανα εκτεταμένη ανακαίνιση σε αυτό το σπίτι το 2001, χρησιμοποιώντας προσωπικούς μου πόρους, προκειμένου να επιτύχω υψηλότερο επίπεδο ενεργειακής απόδοσης. Γνωρίζω ότι η εξοικονόμηση ενός kilowatt είναι εξίσου καλή με την παραγωγή ενός kilowatt. Επικροτώ το σχέδιο δράσης για την ενεργειακή απόδοση (και το στήριξα με την ψήφο μου) για πολλούς από τους λόγους που αναφέρθηκαν εδώ. Ωστόσο, λυπούμαι βαθιά για το γεγονός ότι η Ευρωπαϊκή Επιτροπή και πολλές κυβερνήσεις των κρατών μελών φέρουν ευθύνη, καθώς αμελούν να λάβουν μέτρα εξοικονόμησης ενέργειας και συνεχώς υποτιμούν τη στρατηγική τους σημασία και την ανάγκη να καταστούν πολιτική προτεραιότητα.
<SPEAKER ID="140" NAME="Zuzana Roithová" AFFILIATION="PPE-DE">
(CS) Κύριε Πρόεδρε, επικροτώ την έκθεση για το σχέδιο δράσης για την ενεργειακή απόδοση. Το σχέδιο αυτό ζητεί χρηματοδοτική στήριξη προκειμένου να εισαχθούν όσο το δυνατόν συντομότερα πρωτοποριακές τεχνολογίες που βοηθούν στην προστασία του περιβάλλοντος. Θα οδηγήσει επίσης σε μικρότερη εξάρτηση από την παροχή ενέργειας από ανατολάς.
<P>
Παρ' όλα αυτά, το σύστημα εμπορίας αδειών εκπομπών είναι αμφιλεγόμενο. Θα μπορούσε να εκπληρώσει την αποστολή του εάν η κάθε χώρα της Ένωσης ξεκινούσε από το ίδιο σημείο. Πρέπει να εφαρμόζονται ειδικοί όροι σε λιγότερο ανεπτυγμένες οικονομίες, όπως η τσεχική. Είναι επίσης απαραίτητο να παρασχεθεί στήριξη για τη βελτίωση της ενεργειακής απόδοσης νεόδμητων κτηρίων. Αυτός μπορεί να είναι ο πλέον αποτελεσματικός τρόπος αντιστροφής της τάσης, καθώς κάθε έτος η αύξηση της κατανάλωσης ενέργειας εξακολουθεί να είναι υψηλότερη από την εξοικονόμηση που επιτυγχάνεται από την εφαρμογή τεχνολογιών εξοικονόμησης ενέργειας, και αυτό θα συνεχιστεί στο μέλλον.
<P>
" σύμπραξη ιδιωτικού και δημόσιου τομέα θα στηρίξει την έρευνα για τις τεχνολογίες εξοικονόμησης ενέργειας και την πρακτική εφαρμογή τους, σύμφωνα με τη στρατηγική της Λισαβόνας. " απαίτηση επισήμανσης των συσκευών με πληροφορίες σχετικά με την ενέργεια που καταναλώνουν δεν πρέπει να αποτελεί γραφειοκρατικό βάρος για τους κατασκευαστές και οι πληροφορίες δεν πρέπει να παραπλανούν τους καταναλωτές.
<SPEAKER ID="141" NAME="Syed Kamall" AFFILIATION="PPE-DE">
(EN) Κύριε Πρόεδρε, σε αντίθεση με τον προηγούμενο συνάδελφο που μίλησε, δεν έχω δικό μου σταθμό παραγωγής ενέργειας, αλλά έχω ένα πολύ παλαιό σπίτι -ένα σπίτι της δεκαετίας του 1840- και είναι ένα καταπληκτικό σπίτι. Εάν βρεθείτε ποτέ στο Λονδίνο, είστε ευπρόσδεκτος να με επισκεφτείτε για ένα φλιτζάνι τσάι. Αλλά αυτό που θα ήθελα να πω είναι ότι, ανεξάρτητα από το τι πιστεύει ο καθένας για την αλλαγή του κλίματος, νομίζω ότι όλοι μας μπορούμε να ταχθούμε υπέρ της ανάγκης για ενεργειακή απόδοση.
<P>
Μπορεί να μην το συνειδητοποιείτε, αλλά εκπροσωπώ το Λονδίνο, τη σπουδαιότερη πόλη στον κόσμο, την πρωτεύουσα της σπουδαιότερης χώρας στον κόσμο. Πολλά κτήρια γραφείων και κατοικιών αφήνουν τα φώτα τους αναμμένα το βράδυ. Πρόκειται για ένα δείγμα ευημερίας, αλλά πρέπει να είναι ενήμεροι για την ενεργειακή απόδοση.
<P>
Λειτουργούν επίσης πολλές επιχειρήσεις του κλάδου της φιλοξενίας -εστιατόρια και παμπ- και πρόσφατα, λόγω της απαγόρευσης του καπνίσματος, αναγκάζονται να χρησιμοποιούν συσκευές θέρμανσης αιθρίων για την εξυπηρέτηση των πελατών τους που επιθυμούν να καθίσουν έξω και να καπνίσουν. Αυτό που με ανησυχεί είναι ότι η απαγόρευση της χρήσης αυτών των συσκευών θέρμανσης αιθρίων, που συμβάλλουν λιγότερο από 0,1% στις εκπομπές CO2, αποτελεί ένα εντελώς δυσανάλογο μέτρο. Οπότε, ας δούμε το γενικό πλαίσιο. Όλοι έχουμε ανάγκη την καλύτερη ενεργειακή απόδοση, αλλά ας μας επιτραπεί να βρούμε λύσεις που θα είναι λειτουργικές.
<SPEAKER ID="142" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, όπως όλοι στο Σώμα, έτσι και εγώ γνωρίζω τα στατιστικά στοιχεία που είναι ευρέως διαθέσιμα και αποδεικνύουν ότι θα μπορούσαμε να εξοικονομήσουμε τεράστιες ποσότητες ενέργειας και να γλιτώσουμε από σωρεία προβλημάτων στο μέλλον εάν χρησιμοποιούσαμε την ενέργεια με αποδοτικότερο τρόπο.
<P>
Δεν έλαβα μέρος στην ψηφοφορία για αυτήν την έκθεση, γιατί ξέχασα να κάνω δήλωση συμφερόντων - οικονομικού κυρίως συμφέροντος. Στην παράγραφο 22, απευθύνεται έκκληση για απαλλαγή από τα κατ' αποκοπή συστήματα μέσω των οποίων αγοράζουν οι καταναλωτές την ενέργεια που χρειάζονται, είτε την ηλεκτρική είτε το φυσικό αέριο. Έχω εγγραφεί σε ένα κατ' αποκοπή σύστημα στο "νωμένο Βασίλειο. Εγγράφηκα γιατί έτσι είναι εύκολο να κάνω τον προϋπολογισμό μου για τους λογαριασμούς κατανάλωσης ενέργειας, και εκατομμύρια άνθρωποι -γενικά φτωχοί άνθρωποι- στο "νωμένο Βασίλειο κάνουν ακριβώς το ίδιο. Πιστεύω ότι ο περιορισμός των επιλογών τους σε αυτό το ζήτημα αποτελεί οπισθοδρόμηση.
<P>
Πιστεύω επίσης ότι πρέπει να είμαστε αρκετά συνετοί όσον αφορά τις εκκλήσεις που έχουμε απευθύνει στο παρελθόν και τον τρόπο που ενεργούμε. Ομιλούμε για ενεργειακή απόδοση και εξοικονόμηση ενέργειας, ενώ εξακολουθούμε να αντιμετωπίζουμε εμπορικές δυσκολίες με την Κίνα - υψηλότατος φόρος στις εισαγωγές ενεργειακά αποδοτικών λαμπτήρων από τη συγκεκριμένη χώρα. Επομένως, συμπεριφερόμαστε διπρόσωπα υπερψηφίζοντας αυτήν την έκθεση, χωρίς όμως να αναλαμβάνουμε δράση επ' αυτών των μέτρων.
<SPEAKER ID="144" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, λαμβάνω τον λόγο σχετικά με αυτήν την έκθεση, καθώς απεχθάνομαι την κοινή αλιευτική πολιτική και την οικολογική καταστροφή που έχει προκαλέσει στη χώρα μου και τον θαλάσσιο χώρο που την περιβάλλει.
<P>
Υπάρχουν πολλά θετικά σημεία σε αυτήν την έκθεση, καθώς στοχεύει να περιορίσει τον αριθμό των ιχθύων που απορρίπτονται, που αιχμαλωτίζονται και δεν χρειάζονται, ή για τα οποία οι αλιείς δεν διαθέτουν τις κατάλληλες ποσοστώσεις. Αλλά αυτό δεν αντιμετωπίζει το πρόβλημα στη ρίζα του, και για τον λόγο αυτόν πρέπει να πετάξουμε τη συγκεκριμένη πολιτική στον κάλαθο των αχρήστων.
<P>
Δεν προστατεύει τα ψάρια, δεν βοηθά τους αλιείς, αντιθέτως πολλοί αλιείς στη χώρα μου προτείνουν να την απορρίψουμε. Υπάρχουν πάρα πολλά παραδείγματα από όλο τον κόσμο όπου η αλιευτική πολιτική συμβάλλει στην οικολογική προστασία και κρατά τους αλιείς στις θέσεις εργασίας τους, επιτρέποντάς τους να κάνουν αυτό που θέλουν να κάνουν. " Ισλανδία έχει θεσπίσει μεταβιβάσιμες ποσοστώσεις που γίνονται ιδιοκτησία των αλιέων και των οικογενειών τους και μπορούν να μεταβιβαστούν από γενιά σε γενιά.
<P>
Δεν ενεργούμε αρκετά συνετά ή έξυπνα σε αυτήν την πολιτική, και πρέπει να απαλλαγούμε από αυτήν.
<SPEAKER ID="146" NAME="Zita Pleštinská" AFFILIATION="PPE-DE">
(SK) Κύριε Πρόεδρε, και τα 12 εκατομμύρια Ρομά που είναι διασκορπισμένοι σε ολόκληρη την Ευρώπη έχουν θέση στη σημερινή πολυπολιτισμική κοινωνία μας. " Ευρώπη πρέπει να ανταποκρίνεται στα σύνθετα συχνά προβλήματα της κοινότητας των Ρομά. Για αυτόν τον λόγο, είναι απαραίτητο να προταθεί μια σύνθετη προσέγγιση στην επίλυσή τους.
<P>
Καθώς πιστεύω ακράδαντα ότι η εκπαίδευση και η επακόλουθη εξέλιξη της σταδιοδρομίας μπορεί να σπάσει τον φαύλο κύκλο των διακρίσεων σε βάρος των Ρομά, ψήφισα υπέρ της πρότασης ψηφίσματος. Το πρόγραμμα EQUAL, που επικεντρώνεται στη στήριξη των περιθωριοποιημένων ομάδων, απέδειξε ότι έχει καλή πρακτική χρήση. Είναι σημαντικό να εκτιμούμε τις δράσεις των ενώσεων, ιδίως το έργο της ένωσης Kolping, η οποία ίδρυσε συμβουλευτικά κέντρα που βοηθούν τους μακροχρόνια άνεργους να βρουν εργασία.
<P>
Ενέχεται ο κίνδυνος αυτές οι σημαντικές δραστηριότητες να σταματήσουν στη Σλοβακία εξαιτίας καθυστερημένης επαναχρηματοδότησης των δραστηριοτήτων που υλοποιήθηκαν. Θα ήθελα να ζητήσω την άρση κάθε εμποδίου που προκαλεί την αφερεγγυότητα μη κερδοσκοπικών οργανώσεων και τοπικών αρχών, καθιστώντας με αυτόν τον τρόπο αδύνατη την υλοποίηση νέων προγραμμάτων. Πιστεύω ότι η Επιτροπή θα είναι πιο προσεκτική κατά την παρακολούθηση εθνικών στρατηγικών και ότι θα εναρμονίσει, μέσω των βέλτιστων μεθόδων, την κοινή πρόοδο των κρατών μελών σε συνεργασία με διεθνείς οργανισμούς και οργανισμούς Ρομά.
<SPEAKER ID="147" NAME="Philip Claeys" AFFILIATION="NI">
(NL) Κύριε Πρόεδρε, καταψήφισα το ψήφισμα, καθώς αυτό το κείμενο διαθέτει όλα τα απεχθή χαρακτηριστικά που είναι συνήθη στα κείμενα που εγκρίνονται εδώ σχετικά με τις διακρίσεις. Πρέπει να υπάρξει μια στρατηγική πλαίσιο, πρέπει να υπάρξει ειδική ομάδα εργασίας για τον συντονισμό αυτής της στρατηγικής πλαισίου, και ενδεχομένως να είναι αναγκαία η πρόσληψη περισσότερου προσωπικού για αυτό κ.ο.κ.
<P>
Εξυπακούεται ότι οι Ρομά πρέπει να μπορούν να ασκούν τα θεμελιώδη δικαιώματά τους ως πολίτες της ΕΕ, και ότι είναι απαράδεκτο το να μην μπορούν να τα ασκήσουν, αλλά αυτό το ψήφισμα είναι άλλη μία περίπτωση υπερβολικής εμπλοκής. Οι Ρομά πρέπει επίσης να ενθαρρύνονται να αναλαμβάνουν ευθύνες οι ίδιοι, μια πτυχή που αγνοήθηκε εντελώς εδώ.
<P>
Οι τροπολογίες που υπέβαλε η κ. Angelilli ήταν δικαιολογημένες. Προβλήματα όπως οι καταναγκαστικοί γάμοι και η μειονεκτική θέση των γυναικών και των παιδιών πρέπει να επιλύονται εντός των ίδιων των κοινοτήτων των Ρομά. Πραγματικά δεν βοηθά να συνεχίζουμε να υποστηρίζουμε ότι όλα τα προβλήματα που αντιμετωπίζουν αυτοί οι άνθρωποι σχετίζονται με τις διακρίσεις. Πρέπει επίσης να ενθαρρυνθούν να αναλάβουν τις δικές τους ευθύνες.
<SPEAKER ID="148" NAME="Zuzana Roithová" AFFILIATION="PPE-DE">
(CS) (Στην αρχή η ομιλία δεν ακούγεται) Κάθε κράτος μέλος αντιμετωπίζει προβλήματα σχετικά με την κοινότητα των Ρομά, τα οποία δεν μπορούν να επιλυθούν γρήγορα. Γι' αυτόν τον λόγο, δεν με ευχαριστεί το γεγονός ότι το ψήφισμα, που είναι ένα σαφές έγγραφο αλλά γενικού περιεχομένου, αναφέρει μόνο ένα συγκεκριμένο παράδειγμα: την Τσεχική Δημοκρατία, και πιο συγκεκριμένα το στρατόπεδο συγκεντρώσεως στο Lety.
<P>
Παρ' όλα αυτά, υποστήριξα το γενικό ψήφισμα, αλλά έχω μια αντίρρηση. " Επιτροπή καλείται να απομακρύνει το χοιροστάσιο που λειτουργεί στη θέση του πρώην στρατοπέδου συγκεντρώσεως Ρομά, κάτι που είναι ανάρμοστο κατά τη γνώμη μου, και να βοηθήσει στην ανέγερση μεγαλοπρεπούς μνημείου. Θα ήθελα επίσης να ζητήσω από την Επιτροπή να παράσχει επαρκείς πόρους για να βοηθήσει την Τσεχική Δημοκρατία να αντιμετωπίσει αυτήν την κατάσταση.
<P>
Δεδομένου ότι το Ευρωπαϊκό Κοινοβούλιο αναφέρει μόνο την Τσεχική Δημοκρατία ως συγκεκριμένο παράδειγμα, πιστεύω ότι πρέπει να αποτελέσει προτεραιότητα για την Ευρωπαϊκή Επιτροπή και τους χρηματοδοτικούς της πόρους.
<SPEAKER ID="149" NAME="Milan Horáček" AFFILIATION="Verts/ALE">
(DE) Κύριε Πρόεδρε, το ψήφισμα που εγκρίθηκε σήμερα είναι άλλο ένα, έστω και διστακτικό, βήμα προς μια πραγματική στρατηγική ενσωμάτωσης των Ρομά. Σήμερα το Κοινοβούλιο ζήτησε, όπως είχε κάνει και πριν από τρία χρόνια, να απομακρυνθούν τα χοιροτροφεία από το πρώην στρατόπεδο συγκέντρωσης στο Lety προκειμένου να ανεγερθεί εκεί μνημείο.
<P>
Αυτό το συγκεκριμένο παράδειγμα δείχνει για άλλη μία φορά πόσο ανεπαρκή υπήρξαν τα μέχρι τώρα μέτρα. Οι κοινωνικοπολιτικές προσπάθειες τόσο εκεί όσο και σε πολλές άλλες ευρωπαϊκές χώρες δεν είναι καθόλου ικανοποιητικές. " πραγματική ενσωμάτωση των Ρομά στην κοινωνία μας θα ήταν μια πραγματική απόδειξη ότι οι θεμελιώδεις πυλώνες της δημοκρατίας, του κράτους δικαίου και των ανθρωπίνων δικαιωμάτων εξακολουθούν να αποτελούν τη βάση της Ευρωπαϊκής Κοινότητας.
<P>
Γραπτές αιτιολογήσεις ψήφου
<SPEAKER ID="152" NAME="Alyn Smith  " AFFILIATION="Verts/ALE">
γραπτώς. - (EN) Ο τρόπος με τον οποίο διεξάγει το Κοινοβούλιο τις ψηφοφορίες είναι πρόχειρος, και αυτή η απόφαση θα κάνει την κατάσταση ακόμα χειρότερη. Αυτή η απόφαση συνεπάγεται ότι τα δικαιώματα των μειονοτήτων περιορίζονται. Οι μειονότητες θα δυσκολεύονται περισσότερο εντός του Κοινοβουλίου να διασφαλίσουν ότι οι ψηφοφορίες είναι αξιόπιστες. Οφείλουμε να αναγνωρίσουμε ότι ορισμένοι Αντιπρόεδροι είναι πολύ καλύτεροι από άλλους.
<P>
Σε κάθε περίπτωση, θεωρώ ότι η πολιτική των "ηλεκτρονικών ψηφοφοριών για τα πάντα" λειτουργούσε μια χαρά. Αυτή η πολιτική συνεπάγεται ότι οι βουλευτές του ΕΚ πρέπει να βρίσκονται στα έδρανά τους και να δίνουν προσοχή (και, ας το παραδεχτούμε, πολλοί δεν προσέχουν). " απουσία ελέγχων και αμφισβητήσεων των αποφάσεων του Προέδρου συνεπάγεται ότι οι σύνοδοι διεξάγονται αρκετά ομαλά και ότι όλες οι ψήφοι καταγράφονται ώστε οι ψηφοφόροι μας να μπορούν να δουν, στα αρχεία, πώς ψηφίζει ο κάθε βουλευτής.
<SPEAKER ID="953" NAME="Jean-Pierre Audy  " AFFILIATION="PPE-DE">
γραπτώς - (FR) Ψήφισα υπέρ της έκθεσης του βρετανού συναδέλφου μου βουλευτή Michael Cashman σε πρώτη ανάγνωση σύμφωνα με τη διαδικασία συναπόφασης, σχετικά με το απλουστευμένο καθεστώς για τον έλεγχο των προσώπων στα εξωτερικά σύνορα της Ένωσης, βασιζόμενου στη μονομερή αναγνώριση από τη Βουλγαρία, την Τσεχική Δημοκρατία, την Κύπρο, τη Λετονία, την Ουγγαρία, τη Μάλτα, την Πολωνία, τη Ρουμανία, τη Σλοβενία και τη Σλοβακία ορισμένων εγγράφων ως ισοδυνάμων με τις εθνικές τους θεωρήσεις προς τον σκοπό της διέλευσης από το έδαφός τους. Εγκρίνω τις τροπολογίες της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων που στοχεύουν στο να λάβουν υπόψη τη νέα κατάσταση που υφίσταται στον χώρο του Σένγκεν και το γεγονός ότι, από την 21η Δεκεμβρίου 2007, πολλές από τις χώρες για τις οποίες προοριζόταν το μέτρο είναι μέλη του χώρου Σένγκεν χωρίς εσωτερικά σύνορα.
<SPEAKER ID="154" NAME="Alessandro Battilocchio  " AFFILIATION="PSE">
γραπτώς. - (IT) Διετέλεσα εισηγητής για την Επιτροπή Ανάπτυξης στην έκθεση για το καθεστώς διέλευσης προσώπων από τα σύνορα, και συνεπώς χαιρετίζω με ικανοποίηση την εξαιρετική εργασία του συναδέλφου μου κ. Cashman. Το 2008, το όραμα του 1957 προχώρησε ένα ακόμη βήμα: η ευρωπαϊκή οικογένεια διεύρυνε επισήμως τα σύνορά της. Άλλα σύνορα καταργήθηκαν και ο "χώρος Σένγκεν" έγινε σημαντικά μεγαλύτερος, με εμφανή θετικό αντίκτυπο. Ωστόσο, είναι σημαντικό ότι, πέρα από το φυσικό και το γεωγραφικό πεδίο, καταβάλλουμε περισσότερες προσπάθειες στον πολιτικό και τον οικονομικό τομέα. Σε πολλούς τομείς, τα 27 κράτη μέλη εξακολουθούν σήμερα να έχουν διαφορετικές δομές· σε ορισμένες περιπτώσεις, διαφέρουν πολύ μεταξύ τους: σε πάρα πολλούς τομείς δεν υπάρχει ούτε καν η βασική συνέργεια και η εικόνα που δημιουργείται από αυτό είναι εντελώς αποσπασματική. " Ευρωπαϊκή Ένωση πρέπει να εφαρμόσει διαδικασίες για τη σύνθεση των πολιτικών και των στρατηγικών των κρατών μελών: επικροτούμε την ελεύθερη κυκλοφορία προσώπων και προϊόντων, αλλά τονίζουμε με ακόμα μεγαλύτερη έμφαση την ανάγκη να δημιουργηθεί ένα πολιτικό και ρυθμιστικό πλαίσιο που να είναι εντέλει ομοιογενές.
<SPEAKER ID="155" NAME="Adam Bielan  " LANGUAGE="PL">
" έκθεση που τίθεται σε ψηφοφορία σήμερα είναι καίριας σημασίας για την απλοποίηση του ελέγχου των προσώπων στα εξωτερικά σύνορα της ΕΕ. Βάσει των νέων κανονισμών, οι θεωρήσεις που εκδίδουν η Πολωνία και τα νέα κράτη μέλη παρέχουν τα ίδια δικαιώματα με αυτές που εκδίδουν τα υπόλοιπα κράτη μέλη. Αυτό σημαίνει ότι οι πολίτες της Ουκρανίας, για παράδειγμα, θα μπορούν να κυκλοφορούν σε ολόκληρη την ΕΕ με θεώρηση που έχει εκδοθεί από την Πολωνία.
<P>
Θα ήθελα επίσης να επισημάνω ότι η έκθεση αυτή είναι ένα είδος απάντησης στη διεύρυνση του χώρου Σένγκεν, κάτι που διευκολύνει τη διέλευση προσώπων από τρίτες χώρες εντός της ΕΕ. Μια θετική πτυχή που αναγνωρίζω είναι η ενδυνάμωση της δράσης εντός της ΕΕ για την καταπολέμηση της διακίνησης και εμπορίας ναρκωτικών, της εμπορίας προσώπων, ανθρωπίνων οργάνων και παράνομων όπλων και της τρομοκρατίας. Εν προκειμένω, τάσσομαι κατηγορηματικά υπέρ της έκθεσης του Michael Cashman.
<SPEAKER ID="156" NAME="Carlos Coelho  " LANGUAGE="PT">
Σκοπός αυτής της πρωτοβουλίας είναι να μπορέσουν η Κύπρος και οι δύο χώρες που εντάχθηκαν στην ΕΕ το 2007 -η Ρουμανία και η Βουλγαρία- να εισαγάγουν ένα απλοποιημένο καθεστώς για τον έλεγχο των προσώπων στα εξωτερικά σύνορα, βάσει της μονομερούς ισοδυναμίας θεωρήσεων και αδειών παραμονής.
<P>
Αυτή η αναγνώριση περιορίζεται στη διέλευση από το έδαφος αυτών των τριών κρατών μελών για διάστημα έως πέντε ημερών.
<P>
Υποστηρίζω σθεναρά αυτό το απλοποιημένο καθεστώς, καθώς οι υπήκοοι τρίτων κρατών που διαθέτουν θεώρηση που έχει εκδώσει άλλο κράτος μέλος το οποίο θα ωφεληθεί από αυτό το σύστημα έχουν ήδη υποβληθεί σε αυστηρές διαδικασίες ελέγχου στο εν λόγω κράτος μέλος και έχει κριθεί ότι δεν συνιστούν απειλή κατά της δημόσιας τάξης ή κίνδυνο όσον αφορά την παράνομη μετανάστευση.
<P>
Αυτοί οι κανόνες για τη μονομερή αναγνώριση των θεωρήσεων και των αδειών παραμονής εισήχθησαν για πρώτη φορά στο κοινοτικό κεκτημένο για τις θεωρήσεις το 2006, με σκοπό την απλοποίηση της διέλευσης συγκεκριμένων κατηγοριών προσώπων και, ταυτόχρονα, την αποφυγή περιττού διοικητικού φόρτου στα προξενικά γραφεία.
<P>
Για τις εννέα χώρες που προσχώρησαν στην ΕΕ το 2004 και εντάχθηκαν πλήρως στον χώρο Σένγκεν από 21ης Δεκεμβρίου 2007, η αμοιβαία αναγνώριση αυτών των εγγράφων κατέστη υποχρεωτική στο τέλος της μεταβατικής περιόδου.
<SPEAKER ID="157" NAME="Pedro Guerreiro  " LANGUAGE="PT">
Όπως και στην περίπτωση της έκθεσης για την Ελβετία και το Λιχτενστάιν, πιστεύουμε πως είναι σημαντικό να τονιστεί ότι, γενικά, αυτές οι συμφωνίες πρέπει να συνάπτονται σε ευρύτερο πλαίσιο επιδιώκοντας ταυτόχρονα την προώθηση των δικαιωμάτων των διακινούμενων εργαζομένων και την προστασία αυτών των ανθρώπων από το ειδεχθές φαινόμενο της εκμετάλλευσης, προάγοντας την αποτελεσματική άσκηση των δικαιωμάτων τους και την ένταξή τους, για παράδειγμα, μέσω της διασφάλισης του δικαιώματος στην επανένωση των οικογενειών, εφαρμόζοντας τη διεθνή σύμβαση για την προστασία των δικαιωμάτων των διακινούμενων εργαζομένων και των μελών των οικογενειών τους -πρέπει να τονίσουμε ότι δεν έχει επικυρωθεί ακόμη από κανένα κράτος μέλος της ΕΕ- που συντάχθηκε υπό την αιγίδα των "νωμένων Εθνών, ένα διεθνές νομικό μέσο που αποσκοπεί στο να διασφαλίσει την προάσπιση των ανθρωπίνων δικαιωμάτων των διακινούμενων εργαζομένων, και ειδικότερα του αναπαλλοτρίωτου δικαιώματος στην οικογενειακή ζωή.
<P>
Με άλλα λόγια, η διευκόλυνση της κυκλοφορίας των πολιτών μεταξύ των διαφόρων κρατών δεν πρέπει να χρησιμοποιείται ως μέσο διευκόλυνσης της εκμετάλλευσης φθηνού προσωρινού εργατικού δυναμικού που εύκολα "απορρίπτεται", της αύξησης της εκμετάλλευσης και της πίεσης όσον αφορά τις αμοιβές, της καλλιέργειας επισφαλών συνθηκών, της απορρύθμισης των εργασιακών σχέσεων, της οπισθοδρόμησης όσον αφορά τα δικαιώματα των εργαζομένων και τις κοινωνικές συνθήκες εν γένει, αλλά αντιθέτως να χρησιμοποιείται ως μέσο καταπολέμησης αυτών των φαινομένων.
<SPEAKER ID="158" NAME="Andreas Mölzer  " AFFILIATION="NI">
γραπτώς. - (DE) Είναι κοινό μυστικό ότι πολλές ανατολικές χώρες ενέχουν τεράστιο δυναμικό κινδύνου: οι συμμορίες οργανωμένου εγκλήματος, η πορνεία, το εμπόριο ανθρώπων και εγκλήματα που αφορούν τα ναρκωτικά ελέγχονται πάρα πολύ συχνά από ανατολάς. Επίσης, πολλά από τα νέα κράτη μέλη μας θεωρούνται χώρες διέλευσης, από τις οποίες μπορούν οι άνθρωποι να συρρεύσουν στη δυτική Ευρώπη.
<P>
Ως εκ τούτου, έπρεπε να γίνονται εδώ και καιρό αυστηρότεροι έλεγχοι στα ανατολικά εξωτερικά σύνορα της ΕΕ για να εξασφαλιστεί ότι η κατάργηση των συνόρων Σένγκεν δεν θα καταντήσει "εισιτήριο ελευθέρας" για εγκληματίες. Για τον λόγο αυτόν, ενέκρινα και εγώ την έκθεση Cashman.
<SPEAKER ID="159" NAME="Frank Vanhecke  " LANGUAGE="NL">
Καταψήφισα τη συγκεκριμένη έκθεση. Έχω ήδη εκφράσει τις βασικές μου επιφυλάξεις για το σύστημα Σένγκεν επανειλημμένα στο παρελθόν, και επομένως δεν μπορώ να αποδεχτώ σήμερα την αρχή της αμοιβαίας αναγνώρισης που περιέχεται στην έκθεση. " ύπαρξη του χώρου Σένγκεν προϋποθέτει εκ φύσεως τον αδιάβλητο έλεγχο των εξωτερικών του συνόρων. Ο Πρόεδρος της Επιτροπής Barroso μπορεί να μας λέει χιλιάδες φορές ότι η διεύρυνση του χώρου Σένγκεν δεν θα μειώσει την ασφάλεια, αλλά η πραγματικότητα είναι αρκετά διαφορετική. Για παράδειγμα, γερμανοί εμπειρογνώμονες επί της ασφάλειας που ανήκουν στο περιβάλλον της καγκελαρίου Μέρκελ επισημαίνουν τεράστιες αδυναμίες στα νέα ανατολικά εξωτερικά σύνορα, καθώς και στη συνεργασία μεταξύ των εθνικών αστυνομικών δυνάμεων. Ο φόβος που εκφράζεται ευρέως είναι ότι η παράνομη μετανάστευση θα αυξηθεί σημαντικά. Για ακόμη μία φορά, τα πεφωτισμένα πνεύματα της ευρωζώνης αναλώνονται σε ευσεβείς πόθους και παίζουν με την ασφάλεια των ευρωπαίων πολιτών.
<SPEAKER ID="952" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του εξαίρετου κύπριου συναδέλφου μου Παναγιώτη Δημητρίου, σε πρώτη ανάγνωση βάσει της διαδικασίας συναπόφασης, σχετικά με την τροποποίηση της απόφασης του 2006 σχετικά με τη θέσπιση απλουστευμένου καθεστώτος για τον έλεγχο των προσώπων στα εξωτερικά σύνορα βασιζόμενου στη μονομερή αναγνώριση από τα κράτη μέλη ορισμένων τίτλων παραμονής που εκδίδουν η Ελβετία και το Λιχτενστάιν για τη διέλευση από το έδαφός τους. Εγκρίνω επίσης τις τεχνικές τροπολογίες που πρότεινε η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων με στόχο την ευθυγράμμιση του κειμένου με τις αρχικές διατάξεις, ιδιαίτερα όσον αφορά τις εδαφικές διατάξεις.
<SPEAKER ID="161" NAME="Pedro Guerreiro  " AFFILIATION="GUE/NGL">
γραπτώς. - (PT) Όπως επισημάναμε, τα μέτρα και οι συμφωνίες που διευκολύνουν την κυκλοφορία των πολιτών από διαφορετικές χώρες πρέπει να βασίζονται στις αρχές της ισορροπίας και των αμοιβαίων πλεονεκτημάτων για τα διάφορα ενδιαφερόμενα μέρη.
<P>
Υπενθυμίζουμε τις προηγούμενες συμφωνίες μεταξύ της ΕΚ και της Ελβετίας για την ελεύθερη κυκλοφορία των προσώπων, που παρουσίαζαν ιδιαίτερο ενδιαφέρον για την Πορτογαλία, καθώς πάνω από 100 000 Πορτογάλοι εργάζονται στη συγκεκριμένη χώρα, συμπεριλαμβανομένων και πολλών χιλιάδων εποχικών εργαζομένων. Αυτές οι συμφωνίες πρέπει να βοηθήσουν στην επίλυση πολλών περιορισμών και προβλημάτων που αντιμετωπίζουν οι πορτογάλοι εργαζόμενοι στην Ελβετία, για παράδειγμα, όσον αφορά τις αλλαγές εργασίας ή επαγγέλματος, την επανένωση των οικογενειών, τη μετεγκατάσταση σε άλλο καντόνι ή την κοινωνική προστασία των εργαζομένων και των οικογενειών τους.
<P>
Υπό αυτήν την έννοια αλλά και γενικά, αυτές οι συμφωνίες πρέπει να αποτελέσουν μέρος ενός ευρύτερου πλαισίου που στοχεύει ταυτόχρονα στην προαγωγή των δικαιωμάτων των διακινούμενων εργαζομένων και στην προστασία τους από το απαράδεκτο φαινόμενο της εκμετάλλευσης.
<P>
" διευκόλυνση της κυκλοφορίας των πολιτών μεταξύ των διαφόρων χωρών δεν πρέπει να χρησιμοποιείται ως μέσο διευκόλυνσης για την εκμετάλλευση φθηνού προσωρινού εργατικού δυναμικού που εύκολα "απορρίπτεται", τον υποβιβασμό των εργασιακών σχέσεων, και κυρίως την οπισθοδρόμηση όσον αφορά τα δικαιώματα των εργαζομένων και τις κοινωνικές συνθήκες.
<SPEAKER ID="163" NAME="Duarte Freitas  " AFFILIATION="PPE-DE">
γραπτώς. - (PT) Αυτή η πρόταση της Ευρωπαϊκής Επιτροπής στοχεύει να βελτιώσει και να απλοποιήσει τη σχετική νομοθεσία που θεσπίστηκε πριν από 10 χρόνια. Την τελευταία δεκαετία, η υδατοκαλλιέργεια υπήρξε ο ταχύτερα αναπτυσσόμενος τομέας του κλάδου των γεωργικών τροφίμων και η ευρωπαϊκή υδατοκαλλιέργεια απασχολεί επί του παρόντος περισσότερους από 80 000 εργαζομένους.
<P>
" αυξανόμενη σπουδαιότητα του τομέα, τόσο από οικονομικής όσο και από κοινωνικής πλευράς, απαιτεί τη βελτίωση των πληροφοριών που γίνονται διαθέσιμες. Συνεπώς, στόχος είναι η βελτίωση της συγκέντρωσης και της διαβίβασης δεδομένων. Επίσης, θεμελιώδους σημασίας είναι η εναρμόνιση των δεδομένων μεταξύ των κρατών μελών.
<P>
Ως εκ τούτου, αποφάσισα να υπερψηφίσω αυτήν την πρόταση, όπως ενισχύθηκε από τις τροπολογίες που εισήγαγε το Ευρωπαϊκό Κοινοβούλιο.
<SPEAKER ID="165" NAME="Carlos Coelho  " AFFILIATION="PPE-DE">
γραπτώς. - (PT) " αύξηση, ιδιαίτερα την τελευταία δεκαετία, των τρομοκρατικών απειλών και επιθέσεων, μαζί με τις ολέθριες συνέπειές τους, οδήγησε στην πιεστική ανάγκη να εισαχθούν τα απαραίτητα μέτρα και μέσα για την αντιμετώπιση αυτής της μάστιγας.
<P>
Πρόκειται για κοινή απειλή που απαιτεί παγκόσμια αντίδραση - μια αντίδραση που θα παράσχει τα μέσα, τους πόρους και τις γνώσεις των ειδικών για την αποτελεσματική αντιμετώπιση καταστάσεων μείζονος κρίσης, τις οποίες ένα κράτος μέλος θα έπρεπε διαφορετικά να αντιμετωπίσει μόνο του.
<P>
Αυτή η πρωτοβουλία της αυστριακής Προεδρίας επιτρέπει τη συγκρότηση κοινών ομάδων υποστήριξης που πρέπει να μπορούν να παράσχουν σε ένα κράτος μέλος την απαραίτητη επιχειρησιακή συνδρομή μετά από τρομοκρατική επίθεση.
<P>
Δεν έχω καμία αμφιβολία ότι αυτό το είδος κατάστασης μείζονος κρίσης απαιτεί την ταχεία αντίδραση των ειδικών μονάδων επέμβασης.
<P>
Συνεπώς, υποστηρίζω αυτήν την απόφαση που στοχεύει να θεσπίσει το απαραίτητο νομικό πλαίσιο, απλοποιώντας αυτήν τη συνεργασία και επιτρέποντας στα κράτη μέλη να ανταποκρίνονται ταχύτερα σε καταστάσεις κρίσης ή τρομοκρατικές επιθέσεις, διασφαλίζοντας ταυτόχρονα ότι το κράτος μέλος που πλήττεται λαμβάνει το υψηλότερο δυνατό επίπεδο βοήθειας.
<SPEAKER ID="166" NAME="Bruno Gollnisch  " AFFILIATION="NI">
γραπτώς. - (FR) Το κείμενο αυτό, σχετικά με την πρωτοβουλία της Αυστρίας, προβλέπει τη δυνατότητα ενός κράτους μέλους να ζητήσει τη βοήθεια μονάδας ειδικής επέμβασης άλλου κράτους μέλους για τον έλεγχο κατάστασης κρίσης (ομηρία, πειρατεία κλπ.). " βοήθεια που προβλέπεται θα μπορούσε να συνίσταται είτε στην παροχή εξοπλισμού είτε ειδικής εμπειρογνωμοσύνης, είτε στη δυνατότητα διεξαγωγής επιχείρησης στο έδαφος του αιτούντος κράτους μέλους.
<P>
Ψηφίζουμε υπέρ του κειμένου αυτού, για διαφόρους λόγους. Πρώτον, διότι αυτή η ρύθμιση, η οποία στοχεύει στην καταπολέμηση της τρομοκρατίας, δεν είναι δεσμευτική αφού δεν υποχρεώνει τα κράτη μέλη είτε να ζητήσουν βοήθεια είτε να παράσχουν βοήθεια. Επιπλέον, το κείμενο δηλώνει ότι όλες οι πρακτικές διευθετήσεις (τύποι μονάδων, εξοπλισμού, κλπ.) θα ορίζονται με διμερείς συμφωνίες μεταξύ του αιτούντος κράτους μέλους και του κράτους από το οποίο ζητείται βοήθεια.
<P>
Στο πλαίσιο της καταπολέμησης της τρομοκρατίας, η οποία εξ ορισμού δεν γνωρίζει σύνορα, είναι όντως πολύ σημαντικό να καταβληθεί προσπάθεια για την αποτελεσματικότερη συνεργασία μεταξύ εθνικών αστυνομικών δυνάμεων στην ΕΕ.
<P>
Σε μια στιγμή κατά την οποία όλα τα θέματα δικαιοσύνης και εσωτερικών υποθέσεων των κρατών μελών θα εμπίπτουν σύντομα σε υπερεθνική αρμοδιότητα βάσει της Συνθήκης της Λισαβόνας, φαίνεται να παραμένει ένας πυρήνας διακυβερνητικής αντίστασης, και είμαστε ευτυχείς γι' αυτό.
<SPEAKER ID="167" NAME="Pedro Guerreiro  " LANGUAGE="PT">
Στον τομέα των πολιτικών ελευθεριών, της δικαιοσύνης και των εσωτερικών υποθέσεων, η ΕΕ βαδίζει σε πολύ επικίνδυνα μονοπάτια, που θέτουν σε μεγάλο κίνδυνο τα δικαιώματα, τις ελευθερίες και τις διασφαλίσεις των πολιτών, καθώς και την κυριαρχία των κρατών και των λαών.
<P>
Οι ομοσπονδιακές και μιλιταριστικές τάσεις και τα μέτρα που αναπτύσσονται στην ΕΕ ευθύνονται για τη λήψη αποφάσεων που έχουν σχεδιαστεί για να δημιουργήσουν δομές, όσον αφορά την πληροφόρηση και τις αστυνομικές δυνάμεις, με δικαίωμα να παρεμβαίνουν στα εθνικά εδάφη, σε μια κίνηση που στην πραγματικότητα προσπαθεί να υπερκαλύψει τις εθνικές αστυνομικές δυνάμεις.
<P>
Ο πραγματικός σκοπός αυτής της πρωτοβουλίας της Αυστρίας, που με επιδέξιο τρόπο κατέστη χειρότερος μέσω των προτάσεων του ΕΚ, είναι να συγκροτηθούν ή να επιτραπεί να σχηματιστούν, με το πρόσχημα της "τρομοκρατίας" και των υποθετικών "καταστάσεων κρίσεως ή κινδύνου" πραγματικές "πραιτοριανές φρουρές", κατάλληλα εκπαιδευμένες, ώστε να συμμετέχουν συγκεκριμένα στον έλεγχο, τον εκφοβισμό ή την καταστολή της άσκησης δικαιωμάτων και ελευθεριών, κατά παράβαση των βασικών αρχών της δημοκρατίας, του κράτους δικαίου και της συνταγματικής νομιμότητας και εθνικής κυριαρχίας της Πορτογαλίας.
<P>
Συνεπώς, προειδοποιούμε για τους κινδύνους που ενέχονται στο περιεχόμενο και τους στόχους αυτής της πρωτοβουλίας, και για οποιαδήποτε άλλα μέτρα σχετίζονται με την άσκηση οποιουδήποτε είδους απεριόριστης, παράλογης, δυσανάλογης και μη συνταγματικής εξουσίας.
<SPEAKER ID="168" NAME="Anna Hedh  " AFFILIATION="PSE">
γραπτώς. - (SV) Καταψήφισα την έκθεση γιατί ανησυχώ για το τι σημαίνει για το μέλλον. Δεν αντιτίθεμαι στη μεταξύ μας βοήθεια και συνδρομή σε καταστάσεις κρίσης, αλλά κάτι τέτοιο πρέπει να συμβαίνει όταν και όποτε παρίσταται ανάγκη και με φυσικό τρόπο. Δεν πιστεύω ότι δικαιολογείται η διεξαγωγή κοινών ασκήσεων με έξοδα των φορολογουμένων της ΕΕ, και είμαι κάθετα αντίθετη στο να επιχειρούν και να ασκούν εξουσία αλλοδαποί πράκτορες σε σουηδικό έδαφος υπό το καθεστώς ασυλίας. " λογική συνέπεια είναι η ανάπτυξη μιας κοινής αστυνομικής δύναμης, κάτι που με βρίσκει κάθετα αντίθετη.
<SPEAKER ID="169" NAME="Carl Lang  " AFFILIATION="NI">
γραπτώς. - (FR) Το κείμενο που έχουμε ενώπιόν μας προσπαθεί να εξασφαλίσει ένα νομικό πλαίσιο σε επιχειρήσεις που διεξάγονται από ειδικές μονάδες επέμβασης ενός κράτους μέλους που αποστέλλονται στο έδαφος άλλου κράτους μέλους, σε περίπτωση τρομοκρατικής επίθεσης. Επειδή αυτές οι επεμβάσεις μπορεί να έχουν πολλές μορφές (ανταλλαγή εξοπλισμού, εμπειρογνωμοσύνη, ενεργές μονάδες, κλπ.), επαφίεται στα κράτη μέλη να συνάπτουν διμερείς συμφωνίες για να καθορίζουν τις πρακτικές διευθετήσεις και να αποφασίζουν αν θα αποδεχθούν ή θα αρνηθούν το αίτημα επέμβασης στο έδαφός τους από μία από αυτές τις επιχειρησιακές μονάδες. Απίστευτο. Τελικά, εδώ έχουμε πραγματική περίπτωση εφαρμογής αυτής της αμφιλεγόμενης και περίπλοκης αρχής της επικουρικότητας!
<P>
Τελικά, εδώ υπάρχει ένας τομέας -ο τομέας της εθνικής ασφάλειας, ο κατ' εξοχήν κυρίαρχος τομέας- ο οποίος αντιστέκεται στην υπερεθνική μπουλντόζα μιας Ευρώπης που νομοθετεί επί παντός και παντού.
<P>
Χάριν αποτελεσματικότητας στην καταπολέμηση της τρομοκρατίας, λοιπόν, η Ευρώπη στοιχηματίζει στη συνεργασία μεταξύ των εθνικών αστυνομικών αρχών. Στηρίζουμε αυτήν την πρωτοβουλία.
<P>
Ωστόσο, το κλειδί για τη νίκη επί της τρομοκρατίας δεν βρίσκεται μόνο στη συνεργασία. Απαιτεί να συνειδητοποιήσουμε τον επαναστατικό πόθο των Ισλαμιστών, οι οποίοι υποστηρίζουν την καταστροφή της ουμανιστικής και χριστιανικής δυτικής κοινωνίας και των αξιών της.
<SPEAKER ID="170" NAME="Inger Segelström  " AFFILIATION="PSE">
γραπτώς. - (SV) Υπερψηφίσαμε την έκθεση, καθώς βασίζεται στην εθελοντική δράση και συνεργασία που μπορεί να επιτευχθεί μόνο μέσω αμοιβαίας συμφωνίας μεταξύ δύο κρατών μελών. Ωστόσο, εμμένουμε στην αρχή ότι δεν πρέπει να επιτραπεί σε αλλοδαπούς πράκτορες να εργάζονται ή να ασκούν εξουσία σε σουηδικό έδαφος υπό το καθεστώς ασυλίας. Προβλέπουμε ότι κάτι τέτοιο θα οδηγήσει στην πιθανή ανάπτυξη κοινής αστυνομικής δύναμης, κάτι για το οποίο διατυπώνουμε σοβαρές επιφυλάξεις.
<SPEAKER ID="951" NAME="Jan Březina  " AFFILIATION="PPE-DE">
γραπτώς. - (CS) Επιτρέψτε μου να κάνω μια επεξηγηματική παρατήρηση σχετικά με την ψηφοφορία επί της έκθεσης για τον Ευρωπαϊκό Χώρο Έρευνας. Ο Ευρωπαϊκός Χώρος Έρευνας, για τον οποίο έγιναν ατελείωτες συζητήσεις εδώ, είναι μια πολύ καλή ιδέα και ένα πολύ καλό όραμα. Ωστόσο, έχουμε ακόμα να διανύσουμε πολύ δρόμο μέχρι να γίνει πραγματικότητα. Αρκετά με τα λόγια. Πρέπει επίσης να αξιολογήσουμε πώς λειτουργεί και, εντέλει, εάν λειτουργεί. Ως βουλευτής του Κοινοβουλίου που εκπροσωπεί μια νέα χώρα, γνωρίζω από την εμπειρία μου ότι σε αυτό το στάδιο ο Ευρωπαϊκός Χώρος Έρευνας είναι μόνο μια ψευδαίσθηση και ευσεβής πόθος.
<P>
Αυτό αποδεικνύεται από τα πρώτα διαθέσιμα δεδομένα σχετικά με την προτεραιότητα που έχει δοθεί στα έργα που αφορούν τα νέα κράτη μέλη. Από τις 559 επιχορηγήσεις που έχουν εγκριθεί στο πλαίσιο υποτροφιών για νέους επιστήμονες, μόνο δύο χορηγήθηκαν στην Τσεχική Δημοκρατία (ωστόσο, καμία δεν δόθηκε στην Πολωνία, η οποία είναι πολύ μεγαλύτερη!), ενώ πάνω από 100 χορηγήθηκαν στο "νωμένο Βασίλειο και 80 στη Γερμανία. Είναι δύσκολο να πιστέψουμε ότι η διαφορά στην ποιότητα των έργων ήταν αρκετά μεγάλη για να δικαιολογεί αυτούς τους αριθμούς. Φυσικά, εν μέρει ευθύνεται η έλλειψη πείρας των ανθρώπων που υποβάλλουν τα έργα στα νέα κράτη μέλη. Σε κάθε περίπτωση, αυτό υποδεικνύει ότι μέχρι σήμερα ο Ευρωπαϊκός Χώρος Έρευνας δεν λειτουργεί όπως θα έπρεπε. Συνεπώς, χρειάζονται λιγότερα λόγια και περισσότερες πράξεις για να επιτευχθούν απτά αποτελέσματα. Εν προκειμένω, πρέπει να αναφερθεί ότι εξακολουθούμε να υστερούμε.
<SPEAKER ID="172" NAME="Ilda Figueiredo  " LANGUAGE="PT">
" συγκεκριμένη έκθεση περιέχει κάποιες αντιφάσεις και θέσεις που δεν υιοθετούμε. Ωστόσο, είναι αλήθεια ότι η επιστημονική έρευνα πρέπει να επιστρέψει στην αρχική της αποστολή: τη δημιουργία νέων γνώσεων. Είναι αλήθεια ότι δεν υπάρχει γραμμική σχέση μεταξύ της Ε&Α και της καινοτομίας, αν και υπάρχει κάποια συσχέτιση, η οποία όμως είναι σύνθετη και άπτεται τομέων που απέχουν πολύ από τη σφαίρα της επιστήμης.
<P>
Επομένως, η αντίληψη της έρευνας ως ένα είδος πανάκειας για την επίλυση όλων των οικονομικών και κοινωνικών προβλημάτων πρέπει να διορθωθεί και πρέπει να γίνουν περισσότερες επενδύσεις στην έρευνα.
<P>
Ορισμένα μέτρα που ελήφθησαν στο Ευρωπαϊκό Συμβούλιο της Λισαβόνας το 2000 ήταν μια αντίδραση στους προβληματισμούς για τις ανεπαρκείς επενδύσεις της Ευρώπης στην οικονομία της γνώσης, και αυτό ενισχύθηκε περαιτέρω στο Ευρωπαϊκό Συμβούλιο της Βαρκελώνης το 2002, όπου η ΕΕ έθεσε ως στόχο να επιτύχει ποσοστό έντασης της Ε&Α της τάξεως του 3% έως το 2010. Ωστόσο, η αύξηση των δαπανών Ε&Α από το 2000 υπήρξε ανεπαρκής, φτάνοντας κατά μέσο όρο μόλις το 1,84%, που χρηματοδοτείται εν μέρει από τη βιομηχανία.
<P>
Οι επενδύσεις του ιδιωτικού τομέα στην έρευνα είναι χαμηλότερες από το κοινωνικά βέλτιστο επίπεδο. Τα κράτη μέλη πρέπει να διαδραματίσουν κεντρικό ρόλο και να συνεργαστούν ώστε να καταστεί δυνατή η δημιουργία νέων γνώσεων, καθιστώντας τις διαθέσιμες στην κοινωνία ως σύνολο.
<SPEAKER ID="173" NAME="Genowefa Grabowska  " LANGUAGE="PL">
Υποστηρίζω πλήρως την έκθεση σχετικά με τον Ευρωπαϊκό Χώρο Έρευνας, όπου περιγράφονται νέες προοπτικές έρευνας και ανάπτυξης στην Ευρωπαϊκή Ένωση. Δεν υπάρχει αμφιβολία ότι η πρόοδος και η κοινωνική ανάπτυξη, καθώς και η θέση της Ευρώπης στον παγκοσμιοποιημένο κόσμο, εξαρτώνται από τις επενδύσεις στην επιστήμη και την έρευνα, και την ανάπτυξη νέων γνώσεων που καλύπτουν τις ανάγκες του 21ου αιώνα.
<P>
Εξάλλου, η επιστημονική έρευνα και οι νέες τεχνολογίες έχουν άμεσο αντίκτυπο στην κοινωνική ανάπτυξη, και μπορούν ακόμα να διαδραματίσουν καίριο ρόλο στην οικονομική ανάπτυξη, καθώς τα οφέλη τους είναι μετρήσιμα. Επομένως, καίριας σημασίας είναι ένα καλό και αποτελεσματικό σύστημα διαχείρισης της επιστημονικής έρευνας σε ευρωπαϊκό επίπεδο. Επιπλέον, εάν επιθυμούμε να ανταποκριθεί η Ευρώπη στις νέες προκλήσεις, ιδιαίτερα αυτές του οικονομικού ανταγωνισμού και της προστασίας του περιβάλλοντος, πρέπει να απευθύνουμε έκκληση προς τα κράτη μέλη· πρέπει πραγματικά να τα προσανατολίσουμε προς την τακτική αύξηση των δαπανών για την επιστημονική έρευνα.
<SPEAKER ID="174" NAME="Miroslav Mikolášik  " AFFILIATION="PPE-DE">
γραπτώς. - (SK) " Επιτροπή μάς παρουσίασε την Πράσινη Βίβλο για τον Ευρωπαϊκό Χώρο Έρευνας σε μια στιγμή που η Ευρώπη αντιμετωπίζει την ατέρμονη διατλαντική διαρροή επενδύσεων και ειδικευμένων ερευνητών. Εάν επιθυμούμε η ευρωπαϊκή έρευνα να καταστεί ανταγωνιστική σε παγκόσμιο επίπεδο, και αυτός είναι ένας από τους στόχους της στρατηγικής της Λισαβόνας, η Ένωση θα πρέπει να ξεπεράσει τα σημαντικά εμπόδια που αντιμετωπίζει σε αυτόν τον τομέα.
<P>
Σε αυτό το πλαίσιο, σκέφτομαι συγκεκριμένα τον κατακερματισμό της έρευνας στην ΕΕ και τις ανεπαρκώς ανεπτυγμένες στρατηγικές στον τομέα της επιστημονικής συνεργασίας, την έλλειψη ανθρωπίνων και υλικών πόρων, τις ανεπαρκώς ανεπτυγμένες ερευνητικές υποδομές, που αντιμετωπίζουν μεγάλες δυσκολίες ανταγωνιζόμενες τα παγκόσμια ερευνητικά κέντρα. Σε αυτά προστίθεται η χαμηλή κινητικότητα των επιστημόνων, της εμπειρογνωμοσύνης και της πείρας, που οφείλεται κυρίως σε νομικά, διοικητικά και γλωσσικά εμπόδια.
<P>
Κατά τη διαδικασία ανάπτυξης του Ευρωπαϊκού Χώρου Έρευνας και εξάλειψης της κατακερματισμένης του φύσης, πρέπει να προσέξουμε ιδιαιτέρως τις περιφέρειές μας.
<P>
Οι περιφέρειες πρέπει να καταρτίσουν στρατηγικές για την ανάπτυξη ανθρωπίνων και υλικών πόρων στον τομέα της έρευνας και πρέπει να προωθήσουν την πρόσβαση όλων στην έρευνα, ιδιαίτερα των γυναικών ερευνητριών και των νέων. Τα κράτη μέλη πρέπει να συμμετάσχουν περισσότερο στη διαδικασία για τη δημιουργία καλύτερων εργασιακών συνθηκών για τους ερευνητές και να εγκρίνουν μέτρα που θα τους επιτρέψουν να συνδυάσουν την επαγγελματική και την οικογενειακή τους ζωή.
<P>
Οι περιφέρειες είναι εξίσου σημαντικές στην προώθηση και τη διασφάλιση αποτελεσματικότερων τρόπων χρηματοδότησης της έρευνας, σύμφωνα με τις δεσμεύσεις που δόθηκαν στα επιχειρησιακά προγράμματα. Οι περιφέρειες πρέπει επίσης να βοηθήσουν στη δημιουργία ευρωπαϊκών κέντρων αριστείας που εμπίπτουν στην εδαφική σφαίρα των δραστηριοτήτων τους, δημιουργώντας δεσμούς μεταξύ των πανεπιστημίων, των ερευνητικών ινστιτούτων και της βιομηχανίας.
<SPEAKER ID="175" NAME="Zita Pleštinská  " AFFILIATION="PPE-DE">
γραπτώς. - (SK) Κυρίες και κύριοι, κανείς δεν αμφιβάλλει πλέον ότι η επιστήμη είναι ο καθοριστικός παράγοντας που κρύβεται πίσω από την ανάπτυξη της κοινωνίας μας. Οι σημερινές παγκόσμιες τάσεις αποδεικνύουν τη σπουδαιότητα της επιστήμης και απαιτούν να της δοθεί επαρκής σημασία στην κοινωνία. Μόνο οι επενδύσεις σε μια βασιζόμενη στις γνώσεις κοινωνία θα καταστήσουν την Ένωση ανταγωνιστική, δημιουργική και στρατηγικά ελκυστική.
<P>
Στην Πράσινη Βίβλο "Ευρωπαϊκός Χώρος Έρευνας: Νέες προοπτικές", η Επιτροπή κάνει μια ανάλυση και προσφέρει λύσεις, ενώ ταυτόχρονα υπογραμμίζει τη σημασία της δημιουργίας μιας βασιζόμενης στις γνώσεις κοινωνίας. Το Ευρωπαϊκό Κοινοβούλιο υπογράμμισε, στην έκθεση του εισηγητή Umberto Guidoni, ότι οι επενδύσεις στην εκπαίδευση, την επιστήμη, την έρευνα, τον πολιτισμό και την πληροφορική οδηγούν σε βιώσιμη ανάπτυξη για το μέλλον. Φυσικά, πρέπει να συνειδητοποιήσουμε ότι αυτά τα μέτρα δεν θα φέρουν άμεσα και απτά αποτελέσματα. Πρόκειται για μαραθώνιο, όχι αγώνα ταχύτητας, αλλά είμαι βέβαιη ότι στο τέλος θα πετύχουμε.
<P>
Ο Ευρωπαϊκός Χώρος Έρευνας δίνει στα ερευνητικά ινστιτούτα, στα πανεπιστήμια και στους επιστήμονες από τις 27 χώρες της ΕΕ τη δυνατότητα να συνεργαστούν. Παρ' όλα αυτά, εξακολουθούν να υφίστανται διασυνοριακά διοικητικά εμπόρια που παρακωλύουν τη συνεργασία μεταξύ των ερευνητικών ινστιτούτων. Το άνοιγμα της Ευρωπαϊκής Ένωσης προς ανατολάς σημαίνει σημαντική διεύρυνση του Ευρωπαϊκού Χώρου Έρευνας και προσφέρει σε 150 000 περίπου ερευνητές νέες ευκαιρίες για τη βελτίωση των επιστημονικών και τεχνικών δυνατοτήτων τους.
<P>
Είμαι πεπεισμένη ότι οι νέες αντιλήψεις και η καινοτομία σε όλους τους τομείς θα μας βοηθήσουν να δημιουργήσουμε νέες ευκαιρίες εργασίας και να βρούμε νέους τρόπους προκειμένου να προστατέψουμε το περιβάλλον, να βελτιώσουμε την ασφάλεια των τροφίμων και την υγεία, και να διασφαλίσουμε ασφαλέστερες ανεξάντλητες πηγές ενέργειας.
<SPEAKER ID="176" NAME="Luís Queiró  " AFFILIATION="PPE-DE">
γραπτώς. - (PT) " αντίληψη ότι η έρευνα, η ανάπτυξη και η καινοτομία είναι θεμελιώδεις συνιστώσες της ανταγωνιστικότητας δεν είναι καινούργια, αλλά παραμένει επίκαιρη. Πέρα από τη διάσταση των απόψεων σχετικά με την ανάγκη να προσανατολίσουμε τις προσπάθειές μας στην καινοτομία ή στην πιο ακαδημαϊκή έρευνα, είναι σαφές ότι η Ευρώπη πρέπει να βελτιώσει τις επενδύσεις της στη γνώση και στις πρακτικές εφαρμογές της γνώσης. Αλλά αυτή η ανάγκη δεν είναι απλά και μόνο ζήτημα οικονομικών επενδύσεων.
<P>
Διάφορες διαδοχικές εκθέσεις αναφέρουν τους πολλούς λόγους για τους οποίους η Ευρώπη υστερεί σε σχέση με άλλα μέρη του κόσμου. Από τα αμερικανικά πανεπιστήμια έως την έρευνα της Ινδίας, μας περιβάλλει σκληρός και αυξανόμενος ανταγωνισμός. Από την άλλη πλευρά, τα ευρωπαϊκά τριτοβάθμια εκπαιδευτικά ιδρύματα είναι λιγότερο ελκυστικά, όπως επίσης καταδεικνύουν αυτές οι εκθέσεις, αναφέροντας συνεχώς ως παράγοντες που εμποδίζουν τις καλύτερες επιδόσεις, μεταξύ άλλων, τη χαμηλή χρηματοδότηση συνολικά και κατά κεφαλήν και την έλλειψη αυτονομίας των πανεπιστημίων μας.
<P>
Για όλους αυτούς τους λόγους, οποιαδήποτε προσέγγιση που τα αναδεικνύει αυτά σε επείγον οικονομικό και στρατηγικό ζήτημα αξίζει την έγκρισή μας. Και ενώ είναι αλήθεια ότι ο χρόνος είναι εναντίον μας, είναι επίσης αλήθεια ότι είναι καλύτερο να δαπανούμε χρόνο επιλέγοντας τις καλύτερες λύσεις παρά να λαμβάνουμε βιαστικές και αναποτελεσματικές αποφάσεις.
<SPEAKER ID="178" NAME="Teresa Riera Madurell  " AFFILIATION="PSE">
γραπτώς. - (ES) Ενόψει της ματαίωσης της συζήτησης επί της έκθεσης του κ. Guidoni σχετικά με τον Ευρωπαϊκό Χώρο Έρευνας, ως εισηγήτρια για τη Σοσιαλιστική Ομάδα θέλω να εξηγήσω τους λόγους για τους οποίους ψηφίσαμε υπέρ της.
<P>
Καταρχάς, πρέπει να αναφέρω την καλή εργασία που επιτέλεσε ο κ. Guidoni, η οποία συμπεριλαμβάνει πολλές από τις προτάσεις μας. Ένας ευρωπαϊκός χώρος έρευνας πρέπει, ασφαλώς, να περιλαμβάνει:
<P>
μια ενιαία αγορά εργασίας για ερευνητές, πράγμα που σημαίνει τη θέσπιση μιας ενιαίας ευρωπαϊκής σταδιοδρομίας στο πεδίο της έρευνας και ένα ολοκληρωμένο σύστημα πληροφόρησης για τις θέσεις απασχόλησης και τις συμβάσεις επαγγελματικής κατάρτισης·
<P>
να καταστούν οι διαδικασίες πρόσληψης και προαγωγής πιο ανοιχτές, με καλύτερη ισορροπία μεταξύ ανδρών και γυναικών στα συμβούλια·
<P>
άρση των εμποδίων στην κινητικότητα και προώθηση μεγαλύτερης συμμετοχής των γυναικών στην έρευνα και την ανάπτυξη, με μέτρα για εναρμόνιση της επαγγελματικής και της προσωπικής ζωής·
<P>
ενίσχυση των ερευνητικών ιδρυμάτων και συμμετοχή των ΜΜΕ στην έρευνα και ανάπτυξη·
<P>
μεγαλύτερο συντονισμό με εθνικά και περιφερειακά προγράμματα και περισσότερες συνέργειες με άλλα ευρωπαϊκά προγράμματα·
<P>
δημιουργία υποδομών με εκμετάλλευση από κοινές ευρωπαϊκές επιχειρήσεις· και
<P>
ενίσχυση της διεθνούς συνεργασίας, προώθηση πολυμερών πρωτοβουλιών, ανταλλαγές για τη χρήση υποδομών και προγράμματα επιστημονικής συνεργασίας για την ανάπτυξη.
<P>
Αυτοί είναι απαραίτητοι και συνεκτικοί τρόποι για να σημειώσουμε πρόοδο, και γι' αυτόν τον λόγο ψηφίσαμε υπέρ.
<SPEAKER ID="179" NAME="Margie Sudre  " AFFILIATION="PPE-DE">
γραπτώς. - (FR) " επιστήμη δεν γνωρίζει σύνορα, και τα θέματα που αφορούν τη βάση της έρευνας αποκτούν ολοένα και περισσότερο παγκόσμιο χαρακτήρα. Ο Ευρωπαϊκός Χώρος Έρευνας (ΕΧΕ) πρέπει να διασφαλίζει ότι η επιστημονική και η τεχνολογική συνεργασία συμβάλλουν αποτελεσματικά στη σταθερότητα, την ασφάλεια και την ευημερία της ανθρωπότητας.
<P>
Για το λόγο αυτόν, ελπίζω ότι ο ΕΧΕ, από την άποψη του ανοίγματός του στον κόσμο, θα ωφελήσει τις εξόχως απομακρυσμένες περιοχές, προκειμένου να αξιοποιήσουν στον μέγιστο βαθμό τα πλεονεκτήματα και τον πλούτο που προσφέρει η περιφερειακή ποικιλότητα της Ευρώπης, με την ενσωμάτωσή τους με συνεκτικό τρόπο στα προγράμματα έρευνας στο πλαίσιο των "δικτύων αριστείας".
<P>
Θα προέτρεπα επίσης τον ΕΧΕ να αναγνωρίσει τη σημασία των Υπερπόντιων Χωρών και Εδαφών (ΥΧΕ), που αποτελούν πολύτιμους εταίρους στην οικοδόμηση γεφυρών μεταξύ εθνών και ηπείρων στο πλαίσιο της προοπτικής της αειφόρου παγκόσμιας ανάπτυξης, προκειμένου να απαντηθούν οι προκλήσεις που αντιμετωπίζει ο πλανήτης.
<P>
Ευχαριστώ ειλικρινά τον εισηγητή και τα μέλη της Επιτροπής Βιομηχανίας, Έρευνας και Ενέργειας για την υποστήριξη της τροπολογίας μου επί αυτού του θέματος που περιέχεται στη γνωμοδότηση της Επιτροπής Περιφερειακής Ανάπτυξης. Αυτή είναι μία επιπλέον απόδειξη του πνεύματος συντονισμού και συμπληρωματικότητας που επικρατεί στο Κοινοβούλιό μας.
<SPEAKER ID="180" NAME="Γεώργιος Τούσσας  " AFFILIATION="GUE/NGL">
γραπτώς. - Εκφράζουμε την αντίθεσή μας στις αντιδραστικές αναδιαρθρώσεις στο χώρο της έρευνας που προωθούν οι βασικές κατευθύνσεις της ΕΕ για την διαμόρφωση του Ενιαίου Χώρου Έρευνας (ΕΧΕ) στα πλαίσια της στρατηγικής της Λισαβόνας.
<P>
Ο ΕΧΕ αποτελεί χώρο σύγκρουσης και ανταγωνισμού συμφερόντων μεταξύ χωρών και μεγάλων επιχειρηματικών ομίλων, χώρο όπου θα εντείνεται η ανισόμετρη επιστημονική ανάπτυξη.
<P>
Ενισχύονται τα κίνητρα, οι επιδοτήσεις και οι φοροαπαλλαγές των μονοπωλιακών επιχειρήσεων για να επενδύσουν και να αξιοποιήσουν για λογαριασμό τους τα αποτελέσματα. O δημόσιος τομέας υποτάσσεται και εξυπηρετεί τις ανάγκες των μονοπωλιακών ομίλων. Προωθείται η κινητικότητα των ερευνητών μεταξύ επιχειρήσεων, πανεπιστημίων και ερευνητικών κέντρων και υποστηρίζεται το ευρωπαϊκό σύστημα διπλωμάτων ευρεσιτεχνίας με πρόφαση το κόστος. Τα πάντα υποτάσσονται στην ανταγωνιστικότητα, στην ανάπτυξη της κερδοφορίας του κεφαλαίου.
<P>
Είναι φανερό ότι μέσα από το σκληρά ανταγωνιστικό περιβάλλον, που διαμορφώνεται και στο χώρο της έρευνας, θα ξεχωρίζουν τα περίφημα "κέντρα αριστείας" των ισχυρών κρατών τα οποία θα εξασφαλίζουν τα "φιλέτα" των ερευνητικών προγραμμάτων συγκεντρώνοντας τους δημόσιους και ιδιωτικούς πόρους.
<P>
Αγωνιζόμαστε για την ανατροπή της ερευνητικής πολιτικής της Ε.Ε. -στα πλαίσια της πάλης για την συνολική ανατροπή της αντιλαϊκής πολιτικής της Ε.Ε. και του κεφαλαίου- για να αποκατασταθεί ο κοινωνικός χαρακτήρας της επιστήμης, για έρευνα και επιστήμη στην υπηρεσία των σύγχρονων λαϊκών αναγκών και της κοινωνικής ευημερίας.
<SPEAKER ID="950" NAME="Jean-Pierre Audy  " AFFILIATION="PPE-DE">
γραπτώς. - (FR) Χαιρετίζω την έγκριση σε δεύτερη ανάγνωση της κοινής θέσης του Συμβουλίου για την τροποποίηση της ταχυδρομικής οδηγίας του 1997 σχετικά με την πλήρη υλοποίηση της εσωτερικής αγοράς ταχυδρομικών υπηρεσιών, και συγχαίρω τον εξαίρετο γερμανό συνάδελφό μου Markus Ferber για το τεράστιο έργο που επιτέλεσε.
<P>
Χαίρομαι για το γεγονός ότι το Συμβούλιο αποδέχθηκε όλα τα σημαντικά στοιχεία της θέσης του Ευρωπαϊκού Κοινοβουλίου, ιδιαίτερα δε την αναβολή της προθεσμίας για το άνοιγμα της αγοράς στις 31 Δεκεμβρίου 2010 με παράταση δύο ετών για τα κράτη μέλη που προσχώρησαν στην ΕΕ από το 2004· την καθολική υπηρεσία με τουλάχιστον μία παράδοση και μία συλλογή πέντε ημέρες την εβδομάδα για κάθε πολίτη της ΕΕ, με τη διατήρηση επαρκούς αριθμού σημείων πρόσβασης στις αγροτικές, απομακρυσμένες και αραιοκατοικημένες περιοχές· και τον σεβασμό της επικουρικότητας σε κοινωνικές θεωρήσεις, για το θέμα των οποίων ελπίζω ότι οι κοινωνικοί εταίροι θα εργαστούν σε ευρωπαϊκό επίπεδο. Είμαι απογοητευμένος για το γεγονός ότι δεν έχουν τεθεί τα θεμέλια για μια ευρωπαϊκή ρυθμιστική αρχή για τον τομέα αυτόν. Τέλος, ελπίζω οι φορείς λειτουργίας να συμφωνήσουν γρήγορα για τη θέσπιση ευρωπαϊκού γραμματοσήμου για τις επιστολές των 50 γραμμαρίων και σύντομα θα αναλάβω πρωτοβουλία για το θέμα αυτό.
<SPEAKER ID="182" NAME="Bruno Gollnisch  " AFFILIATION="NI">
γραπτώς. - (FR) Παρά τις βελτιώσεις που έγιναν στο αρχικό κείμενο της Επιτροπής και τον συμβιβασμό που πρότεινε το Ευρωπαϊκό Κοινοβούλιο και στόχευε ιδιαίτερα στην αναβολή της συνολικής ελευθέρωσης της αγοράς ταχυδρομικών υπηρεσιών την 31η Δεκεμβρίου 2010, το κείμενο που κατατέθηκε εκ νέου από το Συμβούλιο σε δεύτερη ανάγνωση εξακολουθεί να μην είναι ικανοποιητικό.
<P>
Δεν είναι ικανοποιητικό διότι μόνον συνοπτικά και ελάχιστα ρυθμίζει τα θέματα και τα προβλήματα που τέθηκαν και αφορούν ιδιαίτερα τη χρηματοδότηση της καθολικής υπηρεσίας, την υποχρέωση παράδοσης αλληλογραφίας πέντε ημέρες την εβδομάδα και την πραγματικά ίση μεταχείριση περιοχών, και την ύπαρξη ενιαίας τιμής χαρτοσήμου. Δεν είναι ικανοποιητικό διότι από όλα αυτά τα σημεία πηγάζει νομική αβεβαιότητα.
<P>
Στην πραγματικότητα, το κείμενο αυτό, του οποίου οι ελάχιστες συναινετικές αρετές κερδήθηκαν με σκληρές προσπάθειες, απλά καθυστερεί τις αναπόφευκτες ανεξέλεγκτες συνέπειες του ανοίγματος του τομέα των ταχυδρομικών υπηρεσιών στον ανταγωνισμό.
<P>
Τα σχέδια της Ευρωπαϊκής Ένωσης θα οδηγήσουν αναπόφευκτα στην αύξηση του αριθμού ταχυδρομικών γραφείων που θα κλείσουν, σε μεγάλης κλίμακας απώλειες θέσεων εργασίας και σε πίεση προς τα κάτω των αμοιβών και υποβάθμιση των συνθηκών εργασίας στον ταχυδρομικό τομέα στην Ευρώπη.
<SPEAKER ID="183" NAME="Hélène Goudin  " AFFILIATION="IND/DEM">
γραπτώς. - (SV) Πιστεύω ότι τα κράτη μέλη πρέπει να αποφασίσουν τα ίδια εάν επιθυμούν να καταργήσουν τα εθνικά μονοπώλια των ταχυδρομικών υπηρεσιών. Για αυτόν τον λόγο, ψήφισα υπέρ της τροπολογίας 10, που απορρίπτει την κοινή θέση του Συμβουλίου.
<SPEAKER ID="184" NAME="Pedro Guerreiro  " AFFILIATION="GUE/NGL">
γραπτώς. - (PT) Λυπούμαστε για τη μη έγκριση της πρότασής μας να απορριφθεί η συγκεκριμένη οδηγία που στοχεύει στην πλήρη ελευθέρωση των ταχυδρομικών υπηρεσιών, δημιουργώντας με αυτόν τον τρόπο μια "αγορά" σε επίπεδο ΕΕ.
<P>
Με αυτόν τον τρόπο, η πλειονότητα του ΕΚ -εκπροσωπώντας τις ίδιες πολιτικές δυνάμεις που βρίσκονται στον πυρήνα της Δεξιάς σε κάθε χώρα- επιδιώκει να κάνει ένα ακόμα βήμα προς τη διάλυση αυτής της καίριας δημόσιας υπηρεσίας.
<P>
Πρόκειται για επίθεση των μεγάλων πολυεθνικών κατά των δημόσιων ταχυδρομικών υπηρεσιών, της δημόσιας κυριότητας αυτών των υπηρεσιών και της δημόσιας διοίκησης που πρέπει να τις παρέχει, καθώς και κατά της δημοκρατικής τους φύσης, προσπαθώντας να αποσπάσει από την εξουσία των πολιτών, δηλαδή από την εθνική τους κυριαρχία, τον έλεγχο και τη δυνατότητα λήψης αποφάσεων για αυτά τα καίρια ζητήματα, που πρόκειται να αποφασίζονται σε υπερεθνικό επίπεδο από τα θεσμικά όργανα της ΕΕ, εξυπηρετώντας συμφέροντα φορέων ξένων προς τους πολίτες και την Πορτογαλία.
<P>
Επίσης, σημαντική είναι η απόρριψη της τροπολογίας μας που αποσκοπούσε να διασφαλίσει την απαίτηση να συμμορφώνονται απόλυτα όλοι οι "φορείς" με το εργατικό δίκαιο, και συγκεκριμένα με κάθε νομική και συμβατική διάταξη που αφορά τις συνθήκες απασχόλησης, συμπεριλαμβανομένης της υγείας και της ασφάλειας στην εργασία, τις οποίες τα κράτη μέλη εφαρμόζουν σύμφωνα με το εθνικό δίκαιο, καθώς και με τη νομοθεσία περί κοινωνικής ασφάλισης και τις συλλογικές συμβάσεις που έχουν υπογραφεί.
<SPEAKER ID="186" NAME="Małgorzata Handzlik  " LANGUAGE="PL">
Αναφορικά με τη χθεσινή ομιλία μου για την ελευθέρωση των ταχυδρομικών υπηρεσιών, θα ήθελα να προσθέσω ένα σχόλιο το οποίο δεν μπόρεσα να συμπεριλάβω προηγουμένως λόγω του περιορισμένου χρόνου που είχα στη διάθεσή μου. Το σχόλιο αφορά τις πηγές χρηματοδότησης για την καθολική υπηρεσία. Φοβάμαι ότι οι μέθοδοι χρηματοδότησής της μέσω ταμείου που θα δημιουργηθεί ειδικά για τον σκοπό αυτόν ή μέσω κρατικών επιχορηγήσεων μπορεί να παρεμποδίσουν την ελευθέρωση του τομέα και να αποτελέσουν μέσο που μπορούν να χρησιμοποιήσουν τα κράτη μέλη για να επιβραδύνουν και να αποφύγουν την εφαρμογή των διατάξεων της οδηγίας. Συνεπώς, πιστεύω ότι η Ευρωπαϊκή Επιτροπή οφείλει να διαδραματίσει εδώ κεντρικό ρόλο, έχοντας ως καθήκον να παρακολουθήσει την κατάλληλη εφαρμογή των διατάξεων της οδηγίας.
<SPEAKER ID="187" NAME="Ian Hudghton  " AFFILIATION="Verts/ALE">
γραπτώς. - (EN) Υποστήριξα τις τροπολογίες οι οποίες υποχρεώνουν τα κράτη μέλη να εγγυηθούν τη χρηματοδότηση καθολικών ταχυδρομικών υπηρεσιών. Πρόκειται για ένα εξαιρετικά σημαντικό ζήτημα, ιδιαίτερα για τις πολλές αγροτικές και νησιωτικές κοινότητες της Σκωτίας.
<P>
Υποστήριξα επίσης τις τροπολογίες που κατέθεσε η Ομάδα μου, οι οποίες ζητούν την ενίσχυση των υποχρεώσεων για χρηματοδότηση της παροχής δωρεάν ταχυδρομικών υπηρεσιών σε άτομα τυφλά ή με σοβαρά προβλήματα όρασης.
<P>
Το γεγονός ότι η έκθεση Ferber εγκρίθηκε χωρίς τροποποίηση ως προς αυτά τα σημεία μπορεί να εγείρει ανησυχίες ότι η παροχή ταχυδρομικών υπηρεσιών θα μπορούσε να υποστεί περαιτέρω διάβρωση.
<SPEAKER ID="188" NAME="Nils Lundgren  " AFFILIATION="IND/DEM">
γραπτώς. - (SV) Υποστηρίζω την ελευθέρωση της ταχυδρομικής αγοράς στη Σουηδία, αλλά είμαι αντίθετος με την άποψη ότι τα θεσμικά όργανα της ΕΕ πρέπει να αποφασίσουν εάν θα καταργηθούν ή όχι τα διάφορα ταχυδρομικά μονοπώλια.
<P>
Θεωρώ ότι πρέπει να επιτραπεί στα κράτη μέλη να αποφασίσουν μόνα τους εάν επιθυμούν να καταργήσουν τα εθνικά ταχυδρομικά μονοπώλια. Για αυτόν τον λόγο, ψήφισα υπέρ της τροπολογίας 10, που απορρίπτει την κοινή θέση του Συμβουλίου.
<SPEAKER ID="189" NAME="Δημήτριος Παπαδημούλης  " AFFILIATION="GUE/NGL">
γραπτώς. - Καταψήφισα, όπως και σύσσωμη η Ευρωομάδα της Αριστεράς, τον συμβιβασμό Ευρωκοινοβουλίου και Συμβουλίου, γιατί ενισχύει τη δογματική νεοφιλελεύθερη προσέγγιση σε έναν νευραλγικό τομέα δημοσίου συμφέροντος, τις ταχυδρομικές υπηρεσίες. " οδηγία αυτή δεν παρέχει μακροπρόθεσμη λύση και η αναβολή της έναρξης ισχύος της, αναβάλλει απλώς τα αρνητικά αποτελέσματα για δύο χρόνια.
<P>
Με την επί της ουσίας κατάργηση της "αρχής της καθολικής υπηρεσίας", η πρόσβαση των πολιτών σε ποιοτικές και φθηνές ταχυδρομικές υπηρεσίες θα περιοριστεί. Οι συνέπειες θα είναι ακόμη μεγαλύτερες για τους κατοίκους απομακρυσμένων και δυσπρόσιτων, ορεινών ή νησιωτικών, περιοχών, η εξυπηρέτηση των οποίων δε θα είναι συμφέρουσα για τις επιχειρήσεις.
<P>
H μέχρι σήμερα εμπειρία στις χώρες όπου η αγορά έχει ήδη απελευθερωθεί πλήρως, κάθε άλλο παρά θετική είναι. " απαίτηση για την απελευθέρωση των ταχυδρομικών υπηρεσιών με το "έτσι θέλω", μάλλον προβλήματα δημιουργεί, παρά λύσεις.
<SPEAKER ID="190" NAME="Pierre Pribetich  " AFFILIATION="PSE">
γραπτώς. - (FR) Επιθυμούσα να αντιταχθώ έντονα στην ελευθέρωση της αγοράς των ταχυδρομικών υπηρεσιών βασιζόμενος σε τρεις θεμελιώδεις θέσεις:
<P>
στην ανάγκη να υπάρχουν δωρεάν ταχυδρομικές υπηρεσίες για άτομα που είναι τυφλά ή έχουν μειωμένη όραση, κάτι που αποτελεί ουσιώδη αξία μιας κοινωνίας χωρίς διακρίσεις.
<P>
στη διασφάλιση από τα κράτη μέλη της χρηματοδότησης της καθολικής υπηρεσίας πριν από το άνοιγμα των αγορών, κάτι που αποτελεί ουσιώδη προϋπόθεση για την προστασία των καταναλωτών.
<P>
στη συμμόρφωση με την εργατική νομοθεσία, ιδιαίτερα της κοινωνικής ασφάλισης, από όλους τους φορείς λειτουργίας.
<P>
Επειδή οι σχετικές τροπολογίες δεν εγκρίθηκαν, το μόνο που μπορώ να κάνω είναι να εκφράσω τη λύπη μου για αυτήν την ολίσθηση προς την ανεξέλεγκτη ελευθέρωση η οποία δεν σέβεται το θεμελιώδες δικαίωμα των ευρωπαίων πολιτών σε μια δημόσια ταχυδρομική υπηρεσία.
<SPEAKER ID="191" NAME="Luís Queiró  " LANGUAGE="PT">
Επικροτούμε την τελική έγκριση της έκθεσης για την αγορά των ταχυδρομικών υπηρεσιών, επισημαίνοντας ότι η μακρά θεσμική διαδικασία καταδεικνύει τη σημασία αυτού του φακέλου για την επίτευξη των δύο βασικών στόχων του, και συγκεκριμένα τη διασφάλιση της καθολικής υπηρεσίας και το κατάλληλο άνοιγμα της αγοράς στον δίκαιο ανταγωνισμό.
<P>
Συγκεκριμένα, θα ήθελα να τονίσω ότι το άνοιγμα των αγορών θα σημαίνει καλύτερη εξυπηρέτηση και καλύτερες επιλογές για τους πολίτες, αποφεύγοντας με αυτόν τον τρόπο τη στρέβλωση του ανταγωνισμού και καταργώντας οριστικά τα υφιστάμενα μονοπώλια.
<P>
Άλλο ένα ζήτημα είναι η χρηματοδότηση της καθολικής υπηρεσίας. Όπου περιλαμβάνει καθαρό κόστος για ένα κράτος μέλος, μπορεί να καλύπτεται από ένα σχέδιο χρηματοδότησης που θα υποβάλλεται στην Επιτροπή. Εντούτοις, αξίζει να υπενθυμίσουμε την περίπτωση της Πορτογαλίας, και άλλων χωρών, που καταδεικνύει ότι η καθολική ταχυδρομική υπηρεσία μπορεί να παρέχεται με αρκετά καλό τρόπο με πόρους από τον αποκλειστικό τομέα, μια διαφανής και ουδέτερη μέθοδος που δεν περιλαμβάνει κρατικές επιχορηγήσεις.
<P>
Θα ήθελα να επαναλάβω ότι δεν υπάρχει λόγος να αποτρέψουμε τη συνέχιση αυτής της υπηρεσίας, καθώς είναι θεμελιώδους σημασίας για την εδαφική και κοινωνική συνοχή και για τη στήριξη των πληθυσμών που ζουν σε έρημες ή πιο απομακρυσμένες και μη προσβάσιμες περιοχές.
<SPEAKER ID="192" NAME="Γεώργιος Τούσσας  " AFFILIATION="GUE/NGL">
γραπτώς. - " κοινή θέση του Συμβουλίου για τις ταχυδρομικές υπηρεσίες, που έρχεται για έγκριση από το Ευρωπαϊκό Κοινοβούλιο ολοκληρώνει την πλήρη απελευθέρωση της "αγοράς ταχυδρομικών υπηρεσιών" από την 31-12-2010.
<P>
Με την τροποποίηση της Οδηγίας ένας ακόμη χρυσοφόρος τομέας, αυτός των ταχυδρομικών υπηρεσιών, παραδίδεται στο μεγάλο κεφάλαιο, στα πλαίσια της Στρατηγικής της Λισσαβόνας, για την μεγιστοποίηση της κερδοφορίας του.
<P>
Οι ταχυδρομικές υπηρεσίες από δημόσιο αγαθό μετατρέπονται σε εμπόρευμα. Στη χώρα μας, η ιδιωτικοποίηση τομέων δραστηριότητας των ΕΛΤΑ που προώθησαν οι κυβερνήσεις της ΝΔ και του ΠΑΣΟΚ, θα συνεχιστεί με μεγαλύτερη ένταση. Τα ΕΛΤΑ θα λειτουργούν πλέον με ιδιωτικοοικονομικά κριτήρια, με γνώμονα το κέρδος και όχι το κοινωνικό όφελος. Άμεσες θα είναι οι επιπτώσεις στην ποιότητα των υπηρεσιών και οδυνηρές οι συνέπειες για τους εργαζόμενους στα ΕΛΤΑ, αλλά και στις ιδιωτικές επιχειρήσεις ταχυδρομικών υπηρεσιών, όπου οι ελαστικές μορφές απασχόλησης, η ανυπαρξία εργασιακών, κοινωνικών και ασφαλιστικών δικαιωμάτων αποτελούν ήδη τον κανόνα.
<P>
Σε αμφισβήτηση μπαίνει και το συνταγματικά κατοχυρωμένο απόρρητο της αλληλογραφίας, αφού παραδίδεται πλέον σε ιδιώτες, χωρίς καμία εγγύηση και με ελάχιστες δυνατότητες ελέγχου για τη διασφάλιση του απορρήτου της, και την προστασία των προσωπικών δεδομένων.
<P>
Το ΚΚΕ αντιτάσσεται στην απελευθέρωση των ταχυδρομικών υπηρεσιών και παλεύει για ταχυδρομικές υπηρεσίες αποκλειστικά δημόσιες, σύγχρονες και αποτελεσματικές και για τη διασφάλιση των δικαιωμάτων των εργαζομένων.
<SPEAKER ID="193" NAME="Lars Wohlin  " AFFILIATION="PPE-DE">
γραπτώς. - (SV) Το Ευρωπαϊκό Κοινοβούλιο ψήφισε σήμερα για την επίτευξη συμβιβασμού με το Συμβούλιο, βάσει του οποίου η ταχυδρομική αγορά της Ευρώπης πρόκειται να ελευθερωθεί το αργότερο έως τα τέλη Δεκεμβρίου του 2010 (με εξαίρεση τις χώρες με ιδιαίτερα δύσκολη μορφολογία, στις οποίες θα δοθούν δύο ακόμα έτη). Κατά την εξέλιξη των εργασιών, υποστήριξα συγκεκριμένα την εφαρμογή της αμοιβαιότητας, ότι δηλαδή πρέπει να επιτευχθεί αμοιβαία συμφωνία προκειμένου να αποτραπούν οι χώρες που αποφεύγουν την ελευθέρωση των αγορών τους από το να ανταγωνίζονται τις χώρες που ξεκινούν τις δικές τους.
<P>
Συνεπώς, επισημαίνω με μεγάλη ικανοποίηση ότι πρώτα ο εισηγητής (κ. Ferber) και κατόπιν το Συμβούλιο αποδέχτηκαν την τροπολογία μου και ότι εφεξής αποτελεί μέρος της συμβιβαστικής λύσης που εγκρίνεται τώρα.
<SPEAKER ID="194" NAME="David Martin  " AFFILIATION="PSE">
γραπτώς. - (EN) " πρόταση αποσκοπεί να δημιουργήσει μια ευρωπαϊκή ενιαία αγορά στις ταχυδρομικές υπηρεσίες. Χωρίς τις κατάλληλες διασφαλίσεις, η ελευθέρωση θα μπορούσε να θέσει σε κίνδυνο την έννοια μιας καθολικής υπηρεσίας. " απροθυμία του Συμβουλίου να συμπεριλάβει στην πρόταση σαφή δέσμευση για την παροχή δωρεάν ταχυδρομικών υπηρεσιών σε άτομα τυφλά ή με μειωμένη όραση με οδήγησε να ψηφίσω υπέρ του να καταστεί μια τέτοια δέσμευση πιο σθεναρή.
<P>
Γενικά, είμαι ικανοποιημένος με την προσοχή που δίνει η πρόταση στα υπόλοιπα θέματα και επικροτώ την εγγύηση ότι οι επιστολές θα συλλέγονται και θα διανέμονται τακτικά σε απομακρυσμένες περιοχές και πόλεις.
<SPEAKER ID="196" NAME="Alessandro Battilocchio  " AFFILIATION="PSE">
γραπτώς. - (IT) Το θέμα των πυρηνικών στο Ιράν πρέπει να αντιμετωπιστεί μέσω διπλωματικής προσέγγισης που στοχεύει στην "κανονικοποίηση" των σχέσεων. Πρέπει να διατηρήσουμε μια πολιτική γραμμή, η οποία να βασίζεται στη διπλωματία και να μας επιτρέπει να εγκαταλείψουμε την κλιμάκωση των στάσεων και των απειλών για ανάληψη στρατιωτικής δράσης, να ανοίξει διόδους διαλόγου μέσω της αναγνώρισης του δικαιώματος του Ιράν να αναπτύξει πυρηνική τεχνολογία για μη στρατιωτική χρήση. Παρ' όλα αυτά, είναι σωστό ότι πρέπει να δεσμευτούμε για να επιτύχουμε μια κατάσταση διαπραγμάτευσης που θα πείσει το Ιράν να εγκαταλείψει την επιλογή της στρατιωτικής χρήσης, σε μια πολύπλευρη προοπτική πυρηνικού αφοπλισμού, για τη διασφάλιση κατάστασης ηρεμίας και την εξασφάλιση της διεθνούς ειρήνης.
<P>
Από την άλλη πλευρά, δεν μπορώ να μην εκφράσω κάποια ανησυχία σχετικά με τη σημερινή κατάσταση των ανθρωπίνων δικαιωμάτων στο Ιράν, καθώς γινόμαστε μάρτυρες ενός ξεσπάσματος καταστολής της ελευθερίας της έκφρασης και των δικαιωμάτων των μειονοτήτων και των γυναικών, όπου η τάξη διασφαλίζεται μέσω ενός σκληρού και απάνθρωπου δικαστικού και σωφρονιστικού συστήματος που καταφεύγει πολύ συχνά στη θανατική ποινή, τα βασανιστήρια και τον λιθοβολισμό. Οι προσπάθειες που έχουν γίνει μέχρι σήμερα δεν έχουν φέρει απτά αποτελέσματα. Για να αποκτήσει θέση στο τραπέζι των διαβουλεύσεων των μεγάλων διεθνών δυνάμεων, το Ιράν πρέπει να παρουσιαστεί πλέον όχι ως στρατιωτική υπερδύναμη, αλλά ως μια χώρα ικανή να προστατέψει τα ανθρώπινα δικαιώματα των πολιτών της.
<SPEAKER ID="197" NAME="Glyn Ford  " AFFILIATION="PSE">
γραπτώς. - (EN) Μόλις πριν από λίγους μήνες, η υπηρεσία πληροφοριών των "ΠΑ παραδέχτηκε ότι ο ισχυρισμός της ότι το Ιράν κατασκεύαζε πυρηνικά όπλα ήταν εσφαλμένος. Στην πραγματικότητα, το πρόγραμμα πυρηνικών όπλων του Ιράν εγκαταλείφθηκε το 2001/2002.
<P>
Παρ' όλα αυτά, η Ουάσινγκτον δεν μπόρεσε να συναγάγει το κατάλληλο πολιτικό συμπέρασμα από αυτήν τη πνευματική στροφή 180 μοιρών. Το επιχείρημα για την ανάπτυξη τεχνολογιών εθνικής αντιπυραυλικής άμυνας στην ανατολική Ευρώπη ήταν η υποτιθέμενη προστασία έναντι ενός πυρηνικού Ιράν που μυστηριωδώς είχε αποκτήσει διηπειρωτικούς βαλλιστικούς πυραύλους.
<P>
Τώρα, εάν το πυρηνικό πρόγραμμα του Ιράν δεν υφίσταται, η δικαιολογία για την ανάπτυξη εθνικής αντιπυραυλικής άμυνας καταρρίπτεται, εκτός εάν η κρυφή ατζέντα είναι η διατύπωση απειλών προς μια ανακάμπτουσα Ρωσία. Είμαι κάθετα αντίθετος με αυτήν την ανάπτυξη και θα διεξαγάγω εκστρατεία εναντίον της.
<SPEAKER ID="198" NAME="Patrick Gaubert  " AFFILIATION="PPE-DE">
γραπτώς. - (FR) Το ψήφισμα σχετικά με το Ιράν επί του οποίου διεξήχθη ψηφοφορία σήμερα έχει σαφή πολιτική σημασία. Το Ιράν βρίσκεται στο επίκεντρο των διεθνών ανησυχιών και πρέπει να επανέλθουμε σε αυτό.
<P>
Το κείμενο αυτό ασχολείται τόσο με το πυρηνικό ζήτημα όσο και με την κατάσταση των ανθρωπίνων δικαιωμάτων. Σε αμφότερα τα θέματα, είμαστε σαφείς. Δεν μπορούμε να δεχθούμε την ανάπτυξη στρατιωτικού πυρηνικού προγράμματος στο Ιράν. Το ψήφισμα εκφράζει τη συμφωνία του και την υποστήριξη των προσπαθειών της ΕΕ να υπάρξει μια μακροπρόθεσμη συμφωνία μέσω διαπραγματεύσεων για το ιρανικό πυρηνικό ζήτημα και υπογραμμίζει τον ουσιαστικό ρόλο που πρέπει να διαδραματίσει ο ΔΟΑΕ. Επαναβεβαιώνει επίσης ότι μια λύση στην παρούσα κλιμάκωση του πυρηνικού θέματος είναι δυνατή και δεν πρέπει να εξετάζεται η ανάληψη στρατιωτικής δράσης.
<P>
Από την άλλη πλευρά, οι σοβαρές και επανειλημμένες παραβιάσεις των ανθρωπίνων δικαιωμάτων πρέπει να καταγγελθούν σθεναρά. " κατάσταση είναι ανησυχητική, σε τέσσερις τομείς: τη θανατική ποινή, τα δικαιώματα των γυναικών, την ελευθερία της έκφρασης και την καταπίεση των θρησκευτικών μειονοτήτων. Θεωρώ απολύτως ουσιώδες να μην εμφανιζόμαστε ικανοποιημένοι με τον εαυτό μας σχετικά με αυτό το θέμα, και το ψήφισμα προτρέπει μετ' επιτάσεως την ιρανική κυβέρνηση να αλλάξει πορεία στο θέμα αυτό.
<SPEAKER ID="199" NAME="Bruno Gollnisch  " AFFILIATION="NI">
γραπτώς. - (FR) Το Συμβούλιο Ασφαλείας των "νωμένων Εθνών θα εγκρίνει και πάλι ψήφισμα που θα επιβάλλει κυρώσεις στο Ιράν για τις πυρηνικές δραστηριότητές του. Θα πρόκειται άραγε για παροχή στήριξης για μια στρατιωτικής επιχείρηση κατά της χώρας αυτής; Ή απλά θα πρόκειται για χρήση αυστηρότερου τόνου και επιβολή διπλωματικών ή οικονομικών κυρώσεων;
<P>
Επί μήνες αυτό το ευφυώς σκηνοθετημένο ψυχόδραμα διατηρεί το Κοινοβούλιο και τα άλλα διεθνή όργανα σε αναμονή. Όμως, είναι πράγματι η πυρηνική ικανότητα του Ιράν η κύρια απειλή την οποία ο κόσμος γενικά, και η Δύση και οι σύμμαχοί της ιδιαίτερα, έχουν να αντιμετωπίσουν; Είναι εντελώς παράδοξο ότι δεν αντιδρούμε στα πυρηνικά όλα του Πακιστάν, τα οποία είναι όντως υπαρκτά, σε ένα ιδιαίτερα ασταθές γεωπολιτικό περιβάλλον, ή στα πυρηνικά όπλα της Βόρειας Κορέας, που βρίσκονται στα χέρια ενός ιδιαίτερα επικίνδυνου καθεστώτος. Είχα ήδη την ευκαιρία να το πω: οι κανόνες δικαίου που ισχυριζόμαστε ότι τηρούμε θα πρέπει να είναι ίδιοι για όλους. Διαφορετικά, χάνουν κάθε έννοια και νομιμότητα.
<P>
Στο μεταξύ, είμαι πολύ πιο ανήσυχος σχετικά με την ισλαμική απειλή στη δική μας ήπειρο, η οποία, πέραν του γεγονότος ότι δεν είναι καθόλου υποθετική, έχει ήδη αποδείξει τη δολοφονική της ικανότητα στο Λονδίνο και τη Μαδρίτη, χωρίς τη συμμετοχή του Ιράν. Είναι αλήθεια ότι αυτή η απειλή είναι μία από τις συνέπειες της πολιτικής της μαζικής μετανάστευσης που εφαρμόζετε, και την οποία θέλετε να την καταστήσετε ακόμη χειρότερη.
<SPEAKER ID="200" NAME="Pedro Guerreiro  " LANGUAGE="PT">
Οφείλουμε να καταγγείλουμε την υποκρισία της "διεθνούς κοινότητας" -δηλαδή, των "νωμένων Πολιτειών και των συμμάχων τους- σχετικά με τη συνθήκη για τη μη διάδοση των πυρηνικών όπλων, και ιδίως σχετικά με το πυρηνικό πρόγραμμα του Ιράν.
<P>
Δεν έχει αναληφθεί παρόμοια πολιτική πρωτοβουλία για τα προγράμματα πυρηνικών όπλων ορισμένων κρατών μελών της ΕΕ ή των "νωμένων Πολιτειών -ή ακόμα για τα πυρηνικά προγράμματα του Ισραήλ, του Πακιστάν ή της Ινδίας, χωρών που δεν έχουν υπογράψει τη συνθήκη για τη μη διάδοση, αλλά διαθέτουν πυρηνικά όπλα- για τα οποία οι "νωμένες Πολιτείες να έχουν δηλώσει ήδη ότι θα μπορούσαν να χρησιμοποιηθούν επιθετικά.
<P>
Επομένως, είναι αναγκαία η πλήρης συμμόρφωση με τη συνθήκη για τη μη διάδοση και η εξάλειψη όλων των πυρηνικών όπλων.
<P>
Το πραγματικά ζήτημα σχετικά με το Ιράν είναι ότι και οι "νωμένες Πολιτείες και η ΕΕ γνωρίζουν ότι η μέγιστη παραγωγή πετρελαίου αποτελεί ήδη παρελθόν για πολλές χώρες.
<P>
" αιτία για τις σοβαρές απειλές στρατιωτικής επέμβασης, τις προκλήσεις και την τόσο μεγάλη σπουδή για το πυρηνικό πρόγραμμα του Ιράν είναι ότι η συγκεκριμένη χώρα έχει τα μεγαλύτερα αποθέματα υδρογονανθράκων στον κόσμο, και οι "νωμένες Πολιτείες και η ΕΕ προσπαθούν να δημιουργήσουν τις συνθήκες, χειραγωγώντας ακόμα και τη δημόσια γνώμη, ώστε να αποκτήσουν τον έλεγχο των πηγών ενέργειας του Ιράν και ολόκληρης της Μέσης Ανατολής, όπως βλέπουμε να γίνεται τώρα στο Ιράκ.
<SPEAKER ID="201" NAME="David Martin  " AFFILIATION="PSE">
γραπτώς. - (EN) Υποστηρίζω τις προτάσεις που διατυπώθηκαν στο ψήφισμα. Ωστόσο, καταψήφισα τις τροπολογίες στο κείμενο που αναφέρονται στην οργάνωση Μουτζαχεντίν του Λαού του Ιράν (PMOI).
<SPEAKER ID="202" NAME="Αθανάσιος Παφίλης  " AFFILIATION="GUE/NGL">
γραπτώς. - Οι τοποθετήσεις του Χ. Σολάνα, εκπροσώπων της Ε.Ε. και των κομμάτων που την στηρίζουν εξαφανίζουν οριστικά τις όποιες αυταπάτες για το ρόλο της ΕΕ κατά του Ιράν και γενικότερα στη Μ. Ανατολή.
<P>
Αποδεικνύουν πως η ΕΕ αποτελεί σύμμαχο στην προώθηση του Αμερικανονατοϊκού σχεδίου για τον "εκδημοκρατισμό της Μ. Ανατολής" που στοχεύει στην υποταγή κρατών και λαών, στον έλεγχο των πλουτοπαραγωγικών πηγών. Οι διαβεβαιώσεις της ΔΕΑΕ, η έκθεση της CIA, για τη μη στρατιωτική χρησιμοποίηση από το Ιράν της πυρηνικής ενέργειας σκόπιμα αγνοούνται από την ΕΕ, που κλιμακώνει τις πιέσεις με κυρώσεις κατά του Ιράν, δυναμώνει την προπαγάνδα για να εξοικειώσει την κοινή γνώμη με έναν πόλεμο εναντίον του. Άλλωστε, με σαφήνεια ο Χ. Σολάνα συνέδεσε την κατάσταση στο Λίβανο και την ευρύτερη περιοχή με το θέμα των πυρηνικών, χωρίς ωστόσο να κάνει καμία αναφορά στα πυρηνικά του Ισραήλ.
<P>
Στην ευρύτερη περιοχή της Μ. Ανατολής εκδηλώνονται η ιμπεριαλιστική επιθετικότητα και οι ανταγωνισμοί για το μοίρασμα των αγορών. Θύματά της είναι οι λαοί της Παλαιστίνης, του Ιράν, του Λιβάνου κλπ. Μοναδική απάντηση στα νέα επιθετικά, πολεμικά σχέδια είναι η αντίσταση των λαών στον ιμπεριαλισμό, χωρίς ψευδαισθήσεις για το ρόλο της ΕΕ.
<P>
Για τα ανθρώπινα δικαιώματα και την παραβίασή τους αρμόδιοι είναι οι λαοί κάθε χώρας που δεν πρέπει να επιτρέψουν να αποτελέσουν πρόσχημα για ένα νέο Ιράκ.
<SPEAKER ID="203" NAME="Luís Queiró  " LANGUAGE="PT">
Το Ιράν αποτελεί επί του παρόντος τοπική και παγκόσμια απειλή και πρόκληση για την ικανότητα των κρατών μελών της ΕΕ να κρατήσουν σθεναρή κοινή στάση στη διεθνή σκηνή. Πέρα από τις διαδοχικές και αντιφατικές εκθέσεις που εμφανίζονται, η αλήθεια είναι ότι το Ιράν δεν έχει τηρήσει την υποχρέωσή του ως προς τη διαφάνεια, ούτε έχει βοηθήσει στην καλλιέργεια κλίματος εμπιστοσύνης. Συμβαίνει το ακριβώς αντίθετο. Επιπλέον, πέρα από το ζήτημα των πυρηνικών, ούτε τα καινούργια στοιχεία είναι ενθαρρυντικά. Οι παραβιάσεις των ανθρωπίνων δικαιωμάτων, η άσκηση βίας από την πλευρά του κράτους και η υποκριτική εκλογική δημοκρατία αποτελούν συνιστώσες που πρέπει να ληφθούν υπόψη κατά την επιλογή της στάσης μας απέναντι στο Ιράν.
<P>
Επομένως, υπό το πρίσμα των παραπάνω, αλλά λαμβάνοντας ταυτόχρονα υπόψη τις απόψεις που υπερασπίστηκα στο παρελθόν, συμφωνώ με το περιεχόμενο του ψηφίσματος που εγκρίθηκε, και τονίζω την επιμονή του Ευρωπαϊκού Κοινοβουλίου να συμμορφωθούν το Συμβούλιο και η Επιτροπή με την απόφαση του Ευρωπαϊκού Δικαστηρίου διαγράφοντας την ιρανική αντιστασιακή οργάνωση PMOI από τον κατάλογο των τρομοκρατικών οργανώσεων. " ΕΕ (και ορισμένα κράτη μέλη) αντιμετωπίζουν την ιρανική αντίσταση με τρόπο που ωφελεί το ιρανικό καθεστώς, χωρίς να ωφελεί ούτε τον ιρανικό λαό ούτε τους δημοκρατικούς στόχους για αυτό το μέρος του κόσμου. Αυτή η στρατηγική πρέπει να αλλάξει - και αρχίζει να αλλάζει.
<SPEAKER ID="205" NAME="Alessandro Battilocchio  " AFFILIATION="PSE">
γραπτώς. - (IT) Είμαι ευχαριστημένος με την έκβαση της Διάσκεψης του Μπαλί, καθώς και με το γεγονός ότι οδήγησε σε ανέλπιστα αποτελέσματα, εν μέρει χάρη στον ρόλο που διαδραμάτισε η ΕΕ κατά τη διάρκεια των διαπραγματεύσεων. Σε αυτήν την επικίνδυνη κατάσταση, ήταν εξαιρετικά σημαντικό να δώσουμε ένα μήνυμα ενότητας, συνεργασίας και ευθύνης με τρόπο που θα οδηγούσε τις διαπραγματεύσεις στον καθορισμό νέων στόχων μείωσης των εκπομπών για τη μετά Κυότο περίοδο (2012).
<P>
Αποδεχόμενοι τα πορίσματα των επιστημόνων της Διακυβερνητικής Ομάδας για την Αλλαγή του Κλίματος (ΔΟΑΚ), όλοι οι συμμετέχοντες αναγνώρισαν σε πολιτικό επίπεδο ότι η κλιματική αλλαγή υφίσταται, ότι οι αιτίες της είναι ανθρωπογενείς και ότι χρειάζεται να αναλάβουμε δράση έως το 2020 για να αποφύγουμε την ανεπανόρθωτη ζημία στο κλίμα της Γης.
<P>
Ευελπιστώ ότι η Κοπεγχάγη το 2009 θα σηματοδοτήσει μια ιστορική καμπή στον αγώνα κατά της κλιματικής αλλαγής, με την αποδοχή αυστηρών στόχων για τις μειώσεις εκπομπών έως το 2020 από όλες τις βιομηχανικές και αναπτυσσόμενες χώρες. Σίγουρα, αυτή η νέα πρόκληση θα περιλαμβάνει έξοδα και ανεπάρκειες που είναι δύσκολο να δικαιολογηθούν εκτός εάν, όπως έχω ήδη αναφέρει σε προηγούμενες παρεμβάσεις, προβούμε σε απαραίτητες και θαρραλέες επιλογές όπως η επιστροφή στην πυρηνική ενέργεια. " αδράνεια, η αναβλητικότητα και οι εξαντλητικές διασκέψεις θα οδηγήσουν μόνο στην ανεπανόρθωτη ζημία του περιβάλλοντος.
<SPEAKER ID="206" NAME="Edite Estrela  " LANGUAGE="PT">
Ψήφισα υπέρ της πρότασης ψηφίσματος σχετικά με την έκβαση της Διάσκεψης του Μπαλί για την αλλαγή του κλίματος (COP 13 και COP/MOP 3) καθώς, λαμβάνοντας υπόψη την επείγουσα ανάγκη να περιοριστεί η υπερθέρμανση του πλανήτη, πιστεύω ότι η συμφωνία που επιτεύχθηκε στο Μπαλί ήταν μια σημαντική πρόοδος ώστε το 2009, στην Κοπεγχάγη, να συνταχθεί και να εγκριθεί νέο πρωτόκολλο, με νέους στόχους για τη μείωση των εκπομπών αερίων του θερμοκηπίου.
<P>
Πιστεύω ότι η πορτογαλική Προεδρία της ΕΕ διαδραμάτισε κεντρικό ρόλο στη Διάσκεψη του Μπαλί, συμβάλλοντας ενεργά στην πρόοδο των διαπραγματεύσεων και κατορθώνοντας να συναφθεί μια πολύ θετική συμφωνία. Ωστόσο, θα ήταν επιθυμητό στο σχέδιο δράσης του Μπαλί να αναφέρονται ποσοτικοποιημένοι στόχοι για τη μείωση των εκπομπών CO2.
<SPEAKER ID="207" NAME="Ilda Figueiredo  " AFFILIATION="GUE/NGL">
γραπτώς. - (PT) Συνολικά, το συγκεκριμένο ψήφισμα το μόνο που κάνει είναι να επαναλαμβάνει γενικές ιδέες, και είναι ανεπαρκές σε διάφορους τομείς. Σ' αυτό οφείλεται η αποχή μας.
<P>
Για παράδειγμα, καθώς ο κύριος στόχος είναι η μείωση των εκπομπών CO2 που παράγονται από την καύση ορυκτών καυσίμων, ανακύπτει το θέμα της μέτρησης αυτών των εκπομπών. Γνωρίζουμε ότι αυτή η μέτρηση είναι μια πολύ σύνθετη διαδικασία και ότι μπορεί να παραποιηθεί, καθώς τα ορυκτά καύσιμα, μετά την εξόρυξή τους, μεταφέρονται και υφίστανται επεξεργασία, και τα υποπροϊόντα τους διανέμονται και χρησιμοποιούνται πολλαπλώς, σε χιλιάδες τελικά σημεία.
<P>
Όπως έχουν υποδείξει διάφοροι ειδικοί του χώρου, για τη μείωση των εκπομπών και την επίτευξη των στόχων, είναι πιο αποτελεσματικό και απλό να παρακολουθείται ένα μέσο που θα εγκριθεί στο πλαίσιο ενός πρωτοκόλλου για την εξόρυξη και τη διεθνή εμπορική διάθεση των ορυκτών καυσίμων. Έτσι, θα ήταν ευκολότερο να καθοριστούν ποσοστά ή στόχοι για τη μείωση της πρωτογενούς παραγωγής ορυκτών καυσίμων, και των αντίστοιχων εξαγωγών/εισαγωγών, θέτοντας έτσι μέγιστους περιορισμούς εκπομπών ανά χώρα.
<P>
Αλλά υπάρχει ακόμη η ανάγκη να αναληφθούν δεσμεύσεις από τις πλουσιότερες χώρες για αποδέσμευση κεφαλαίων με στόχο τη στήριξη των αναπτυσσόμενων χωρών, βοηθώντας τις να επωμιστούν το οικονομικό και κοινωνικό κόστος των απαραίτητων μέτρων.
<P>
Λυπούμαι για το γεγονός ότι οι προτάσεις της Ομάδας μου προς τον σκοπό αυτόν απορρίφθηκαν.
<SPEAKER ID="208" NAME="Duarte Freitas  " AFFILIATION="PPE-DE">
γραπτώς. - (PT) Τον περασμένο Δεκέμβριο, τα συμβαλλόμενα μέρη στη Σύμβαση Πλαίσιο των "νωμένων Εθνών για την Αλλαγή του Κλίματος συναντήθηκαν στο Μπαλί, σημειώνοντας πρόοδο σε πολλές πτυχές που σχετίζονται με την προστασία του παγκόσμιου κλίματος.
<P>
Εκτός από την έναρξη διαπραγματεύσεων για την υπογραφή νέου πρωτοκόλλου προς αντικατάσταση του Πρωτοκόλλου του Κυότο, θα ήθελα να τονίσω τη δήλωση ότι η τέταρτη έκθεση της ΔΟΑΚ υπήρξε καλύτερη επιστημονική βάση για τις εργασίες της Σύμβασης, και την αναφορά, για πρώτη φορά -σπάζοντας έτσι το ταμπού- ότι οι αναπτυσσόμενες χώρες πρέπει επίσης να συνεργαστούν, λαμβάνοντας υπόψη βεβαίως το οικονομικό τους πλαίσιο και την ανάπτυξή τους.
<P>
Τέλος, πιστεύω ότι η σημαντικότερη καινοτομία στο Μπαλί ήταν η συμπερίληψη, για πρώτη φορά, του θέματος της αποψίλωσης, το οποίο, ως μέρος του σχεδίου δράσης του Μπαλί, θα συζητηθεί με σκοπό την συμπερίληψή του στο μελλοντικό πρωτόκολλο.
<P>
Ψηφίζω υπέρ του ψηφίσματος της Προσωρινής Επιτροπής για την Αλλαγή του Κλίματος, καθώς υποστηρίζει τα αποτελέσματα που επιτεύχθηκαν στο Μπαλί, εκφράζει αρκετές παρατηρήσεις για τον ρόλο της ΕΕ στις μελλοντικές διαπραγματεύσεις, με τον οποίο συμφωνώ, και αναφέρει συγκεκριμένα πού το σχέδιο δράσης του Μπαλί θα μπορούσε να έχει προχωρήσει περισσότερο.
<SPEAKER ID="209" NAME="Françoise Grossetête  " AFFILIATION="PPE-DE">
γραπτώς. - (FR) Ψήφισα υπέρ της έκθεσης.
<P>
" 13η διάσκεψη των συμβαλλομένων μερών της σύμβασης πλαισίου των "νωμένων Εθνών για την κλιματική αλλαγή, η οποία πραγματοποιήθηκε στο Μπαλί από τις 3 έως τις 15 Δεκεμβρίου, έπρεπε να καταρτίσει χρονοδιάγραμμα για τα επόμενα δύο χρόνια και να καταλήξει σε συμφωνία που θα παρέτεινε το Πρωτόκολλο του Κυότο, το οποίο λήγει το 2012. Παρότι ο πρώτος στόχος φαίνεται να έχει επιτευχθεί, απέχουμε ακόμη πολύ από την επίτευξη του δεύτερου στόχου.
<P>
Είναι ιδιαίτερα λυπηρό το γεγονός ότι η διεθνής κοινότητα δεν ήταν σε θέση να συμφωνήσει σε αριθμητικό στόχο σταθεροποίησης και έπειτα μείωσης των παγκόσμιων εκπομπών αερίων του θερμοκηπίου τουλάχιστον κατά 20% έως το 2020 από το επίπεδο στο οποίο βρίσκονταν το 1990. " Ευρωπαϊκή Ένωση θα πρέπει να ενισχύσει τον εποικοδομητικό και ενεργό ρόλο που είχε τη δυνατότητα να διαδραματίσει στο Μπαλί έτσι ώστε να μην δίδει αφορμές στις χώρες που απορρίπτουν όλους τους στόχους για να αρνηθούν να δράσουν.
<P>
Παρότι η συμφωνία του Μπαλί, η οποία υπογράφηκε από όλες τις χώρες που ήσαν παρούσες, πρέπει να χαιρετιστεί, δεν πρέπει να υποχωρήσουμε σε νέο σύνολο περιβαλλοντικών κοινοτοπιών. Μένουν ακόμη δύο χρόνια για να καταλήξουμε σε συμφωνία, και οι δισταγμοί σχετικά με τον οδικό χάρτη δείχνουν ότι η δυσκολότερη απόσταση απομένει να διανυθεί.
<SPEAKER ID="210" NAME="Διαμάντω Μανωλάκου  " AFFILIATION="GUE/NGL">
γραπτώς. - Το ψήφισμα για την αλλαγή του κλίματος στη Διάσκεψη του Μπαλί, προσπαθεί να βρει θετικά εκεί που δεν υπάρχουν και ταυτόχρονα να συγκαλύψει τα αίτια της περιβαλλοντικής καταστροφής, δηλαδή τη ληστρική εκμετάλλευση του φυσικού πλούτου από το κεφάλαιο, προκειμένου να κερδοφορήσει εμπορευματοποιώντας γη, αέρα, ενέργεια και νερό.
<P>
Επισείει τον κίνδυνο ότι η αλλαγή του κλίματος θα μπορούσε "να αποτελέσει σημαντικό παράγοντα αποσταθεροποίησης των φτωχότερων χωρών", προκειμένου το ευρωμονοπωλιακό κεφάλαιο να χρησιμοποιήσει τις κλιματικές αλλαγές, ως άλλοθι για τη μεγαλύτερη εκμετάλλευση των αναπτυσσομένων χωρών, όταν είναι γνωστό ότι η δράση των πολυεθνικών είναι μια από τις σημαντικότερες αιτίες φτώχειας τους.
<P>
Ζητά σοβαρές δεσμεύσεις από τις αναδυόμενες χώρες, σε συνάρτηση με το στάδιο ανάπτυξης και διάρθρωσης της οικονομίας τους. Αναφέρει πιο ειδικά την Κίνα και Ινδία για προώθηση συνεργασίας, στην ενεργειακή πολιτική για το περιορισμό των ρύπων. Ουσιαστικά στοχεύει να τις πιέσει, περιορίζοντας την αναπτυσσόμενη δυναμική τους και τα μεγαλύτερα μερίδια αγοράς που διεκδικούν στον ιμπεριαλιστικό ανταγωνισμό στο μοίρασμα των αγορών. Ίσως γι' αυτό λείπει οποιαδήποτε αναφορά στα μέτρα ευθείας μείωσης των εκπομπών αερίων θερμοκηπίου και διατυπώνονται μόνο γενικά ευχολόγια.
<P>
Με λίγα λόγια στο Μπαλί η βιτρίνα ήταν οι κλιματικές αλλαγές. Το κύριο ήταν η όξυνση των ενδοϊμπεριαλιστικών αντιθέσεων στον ενεργειακό τομέα και η εμπορευματοποίηση του περιβάλλοντος.
<SPEAKER ID="211" NAME="David Martin  " AFFILIATION="PSE">
γραπτώς. - (EN) Στηρίζω πλήρως την αξιολόγηση του ψηφίσματος για τα αποτελέσματα των διαπραγματεύσεων της Διάσκεψης του Μπαλί. Χάρη στην ΕΕ, στο Μπαλί επιτεύχθηκαν περισσότερα από όσα αναμένονταν, αλλά λιγότερα από όσα χρειάζονται. " έλλειψη συμφωνίας μεταξύ όλων των διαπραγματευόμενων μερών σχετικά με συγκεκριμένους στόχους και αριθμούς για τη μείωση των εκπομπών CO2 αποτελεί λυπηρό γεγονός. Ψήφισα υπέρ του ψηφίσματος.
<SPEAKER ID="212" NAME="Karin Scheele  " AFFILIATION="PSE">
γραπτώς. - (DE) Είναι σημαντικό ότι στο ψήφισμα που εγκρίθηκε δίνεται έμφαση στη σχέση της αποψίλωσης με την κλιματική αλλαγή. Ο ρόλος των τροπικών δασών είναι καθοριστικός για το παγκόσμιο κλίμα, γιατί αποθηκεύουν τεράστια ποσά CO2. Είναι, επιπλέον, οι μεγαλύτερες αποθήκες νερού της Γης. Απορροφούν το νερό σαν σφουγγάρια και ψύχουν έτσι την ατμόσφαιρα. " αποψίλωση, η κοπή και η καύση δέντρων, όμως, θέτουν σε μεγάλο κίνδυνο αυτήν την εξαιρετικά σοβαρή λειτουργία τους. Ως εκ τούτου, εάν σταματούσε η αποψίλωση, η κοπή και η καύση, αυτό θα αποτελούσε εξαιρετικά σημαντική συμβολή στην αντιμετώπιση της θέρμανσης του πλανήτη.
<P>
" αυξημένη ζήτηση βιοκαυσίμων στην Ευρώπη βρίσκεται σε πλήρη αντίθεση με την προστασία των τροπικών δασών. Χιλιάδες εκτάρια τροπικών δασών έχουν ήδη αποψιλωθεί με σκοπό την παραγωγή φοινικέλαιου για την κάλυψη της αυξημένης ζήτησης βιοντήζελ. Ως εκ τούτου, η πιστοποίηση και αναγνώριση της αειφόρου παραγωγής βιοκαυσίμων είναι σημαντική προϋπόθεση για την προστασία των τροπικών δασών και του κλίματος του πλανήτη. Επιπροσθέτως, η παραγωγή επιδεινώνει την κοινωνική κατάσταση στις εν λόγω χώρες εξαιτίας της τεράστιας αύξηση της τιμής των βασικών τροφίμων. Ως εκ τούτου, διαφωνώ με την πρόταση της Επιτροπής που περιλαμβάνεται στη δέσμη για το κλίμα και την ενέργεια να οριστεί δεσμευτικός στόχος 10% για τα βιοκαύσιμα μέχρι το 2020, επειδή αυτό δεν συνεισφέρει στην προστασία του κλίματος και απέχει πάρα πολύ από μια αειφόρο πολιτική.
<SPEAKER ID="213" NAME="Lars Wohlin  " AFFILIATION="PPE-DE">
γραπτώς. - (SV) Πρέπει να υπάρξει δραστική μείωση των εκπομπών αερίων του θερμοκηπίου τα προσεχή έτη. Το ψήφισμα περιέχει πολλές καλές ιδέες για το πώς θα επιτευχθεί αυτός ο στόχος, και γι' αυτό αποφάσισα να το υπερψηφίσω.
<P>
Οι στόχοι που τίθενται μπορούν να συνοψιστούν στην έκφραση 20-20-20, που σημαίνει ότι οι εκπομπές πρέπει να μειωθούν κατά 20%, ότι η χρήση ανανεώσιμων πηγών ενέργειας πρέπει να αυξηθεί κατά 20% και ότι αυτοί οι στόχοι πρέπει να επιτευχθούν έως το 2020. Ωστόσο, πιστεύω ότι πρέπει να δοθεί έμφαση στη μείωση των εκπομπών και πιστεύω ότι, στη συνέχεια, πρέπει να επιτραπεί στα κράτη μέλη να αποφασίσουν τα ίδια πώς θα επιτύχουν αυτόν τον στόχο. Συνεπώς, η ΕΕ πρέπει να απέχει από το να υποδείξει πώς οι χώρες πρέπει να αλλάξουν τους τρόπους με τους οποίους χρησιμοποιούν τις ανανεώσιμες πηγές ενέργειας.
<P>
Στον βαθμό που είναι απαραίτητο να δοθούν τέτοιες υποδείξεις, είναι λυπηρό το γεγονός ότι η πυρηνική ενέργεια δεν περιλαμβάνεται στην ενότητα για τις ανανεώσιμες πηγές ενέργειας. Ο Διεθνής Οργανισμός Ατομικής Ενέργειας (ΔΟΑΕ) έχει καταλήξει στο συμπέρασμα ότι η πυρηνική ενέργεια είναι απαραίτητο στοιχείο για τη μείωση των εκπομπών διοξειδίου του άνθρακα. Είναι λυπηρό το γεγονός ότι αυτό το ψήφισμα επιλέγει να παραβλέψει το γεγονός επιμένοντας ότι οι εκπομπές δεν μπορούν να μειωθούν μέσω της χρήσης πυρηνικής ενέργειας.
<P>
Κατά την εφαρμογή αυτού του ψηφίσματος θα γίνει σαφές ότι η ΕΕ απέκλεισε έμμεσα τη δυνατότητα να συνεισφέρει η πυρηνική ενέργεια στη βελτίωση της κατάστασης του κλίματος. Αυτή η στάση είναι ιδιαίτερα παράξενη, κατά τη γνώμη μου, και πρέπει να επισημανθεί με σαφήνεια.
<SPEAKER ID="215" NAME="Charlotte Cederschiöld, Christofer Fjellner, Gunnar Hökmark και Anna Ibrisagic  " AFFILIATION="PPE-DE">
γραπτώς. - (SV) Υπερψηφίσαμε το ψήφισμα λόγω του γενικού του περιεχομένου, αλλά δεν υποστηρίζουμε όλα τα σημεία των τεχνικών λεπτομερειών ή τις φιλοδοξίες να ρυθμίζεται με πολιτικές αποφάσεις ποια προϊόντα θα κατασκευάζονται ή θα πωλούνται - όπως, για παράδειγμα, οι συσκευές θέρμανσης αιθρίων.
<SPEAKER ID="216" NAME="Giles Chichester  " AFFILIATION="PPE-DE">
γραπτώς. - (EN) Οι βρετανοί Συντηρητικοί υποστηρίζουν το γενικό περιεχόμενο αυτής της έκθεσης πρωτοβουλίας - ποιος θα μπορούσε να ταχθεί κατά της ενεργειακής απόδοσης; Ωστόσο, εκφράζουμε επιφυλάξεις σχετικά με ορισμένες πτυχές της πρότασης όπου ο εισηγητής φαίνεται να έχει χάσει την αίσθηση του μέτρου.
<P>
" επισήμανση ως προς την ενεργειακή απόδοση είναι θετικό βήμα προκειμένου να δίνεται στους καταναλωτές το δικαίωμα της επιλογής, αλλά το να αρχίσουμε να απαγορεύουμε συγκεκριμένα προϊόντα αποκλειστικά και μόνο επειδή δεν χρησιμοποιούν την ενέργεια με τρόπο που εγκρίνουν ορισμένοι φαίνεται υπερβολικό.
<P>
Φαίνεται ιδιαίτερα παράλογο να κατηγορούμε τις συσκευές θέρμανσης αιθρίων (παράγραφος 16), που χρησιμοποιούνται ευρέως ως άμεση συνέπεια της νομοθεσίας της κυβέρνησης του "νωμένου Βασιλείου κατά του καπνίσματος.
<P>
Ευελπιστούμε ότι αυτή η συγκεκριμένη αναφορά δεν θα συμπεριληφθεί σε καμία μελλοντική πρόταση της Επιτροπής.
<SPEAKER ID="217" NAME="Nigel Farage  " AFFILIATION="IND/DEM">
γραπτώς. - (EN) Είμαι κάθετα αντίθετος στις απορρίψεις -και αυτή είναι η πολιτική του κόμματός μου- αλλά δεν μπορώ να ψηφίσω υπέρ της επιβολής των αποφάσεων της ΕΕ, όσο διαφωτιστικές και αν φαίνονται ορισμένες φορές.
<SPEAKER ID="218" NAME="Ilda Figueiredo  " AFFILIATION="GUE/NGL">
γραπτώς. - (PT) Πρόκειται για άλλη μία έκθεση που εξετάζει μια κατάσταση χωρίς να προσπαθεί να βρει τις αιτίες της ή να υποδεικνύει συγκεκριμένες οδούς που πρέπει να ακολουθηθούν, αλλά απλά και μόνο αναφέρει αντιφατικές προτάσεις από διεθνείς οργανισμούς και, σε μία ή δύο περιπτώσεις, όπως στις αναφορές στη Ρωσία και την Αφρική, δείχνει ότι ασχολείται περισσότερο με την προστασία των συμφερόντων της ΕΕ παρά με οποιαδήποτε πολιτική συνεργασίας, κάτι με το οποίο διαφωνούμε.
<P>
Αυτό που είναι σαφές είναι ότι η έλλειψη ορυκτών καυσίμων, όπως αντικατοπτρίζεται στις τιμές τους, απαιτεί μείωση της κατανάλωσης. Προκειμένου να αποτραπεί η μείωση των οικονομικών και κοινωνικών δραστηριοτήτων, χρειάζεται επομένως να μειώσουμε σκόπιμα την περιττή κατανάλωση, τη σπατάλη σε διαδικασίες μετατροπής, μεταφορά και διανομή και στην τελική κατανάλωση.
<P>
Από τη στιγμή που η ενέργεια μπορεί να ανακυκλωθεί μετά τη χρήση και οι πηγές ενέργειας είναι ανεπαρκείς, πρέπει να διαχειριστούμε την ενέργεια βάσει τεχνικών γνώσεων και σύνθετων πολιτικών προτεραιοτήτων, κάτι που απαιτεί κεντρικό σχεδιασμό από τις κυβερνήσεις προς όφελος του δημόσιου συμφέροντος, εξαλείφοντας τις διακυμάνσεις και τη νευρικότητα των φορέων της αγοράς. Πρέπει να το επιτύχουμε αυτό.
<P>
Άλλες καλοπροαίρετες συστάσεις σχετίζονται με τη ζωή και την εργασία σε πόλεις και μητροπολιτικές περιοχές, με ενδεχομένως πολύ θετικές συνέπειες για την ανανέωση και την καινοτομία των δικτύων ενέργειας, των κτηρίων, των μεταφορών και άλλων υπηρεσιών κοινής ωφελείας.
<SPEAKER ID="219" NAME="Glyn Ford  " AFFILIATION="PSE">
γραπτώς. - (EN) Στηρίζω τη γενική αρχή αυτής της έκθεσης ως σχεδίου δράσης για την ενεργειακή απόδοση. Δεν έχω κανένα πρόβλημα με τη διεξαγωγή ερευνών για την εξεύρεση τρόπων προκειμένου να γίνουν οι "συσκευές θέρμανσης χώρου" πιο αποδοτικές, αλλά δεν είμαι υπέρ της απαγόρευσης των "συσκευών θέρμανσης αιθρίων".
<P>
Από όσο γνωρίζω, η πλειονότητα αυτών των συσκευών χρησιμοποιούνται από τους ιδιοκτήτες παμπ για να προσφέρουν θέρμανση στους καπνιστές, τους οποίους η πρόσφατη νομοθεσία οδήγησε έξω στο κρύο. Ήδη η απαγόρευση του καπνίσματος έχει προκαλέσει το κλείσιμο εκατοντάδων παμπ με την επακόλουθη απώλεια θέσεων εργασίας. Μια τέτοια απαγόρευση θα πολλαπλασίαζε τον αριθμό των μαγαζιών που κλείνουν και τις απώλειες θέσεων εργασίας.
<SPEAKER ID="220" NAME="Bruno Gollnisch  " AFFILIATION="NI">
γραπτώς. - (FR) Ακόμη και πέρα από το ρεφρέν που έχει εδώ καταστεί κοινοτοπία σχετικά με τις κλιματικές αλλαγές και τα μέτρα καταπολέμησής τους, αυτό καθαυτό το θέμα της ενεργειακής ασφάλειας και ανεξαρτησίας των ευρωπαϊκών κρατών αιτιολογεί την προσπάθειά μας να κάνουμε καλύτερη χρήση της ενέργειας. Ο λόγος για τον οποίο δεν θα καταψηφίσουμε αυτήν την έκθεση είναι ότι τα περισσότερα πρότυπα αναπτύσσονται σε ευρωπαϊκό επίπεδο.
<P>
Ωστόσο, σε αυτήν την έκθεση, επανερχόμαστε σε μια μαλθουσθιανή και ενοχοποιητική αντίληψη που είναι παρούσα σε όλες τις εκθέσεις του Κοινοβουλίου: τυφλός στιγματισμός των αυτοκινητιστών, απαγορεύσεις ορισμένου εξοπλισμού, επιθυμία να επιβάλλουμε τη συμπεριφορά των ατόμων και να διαπαιδαγωγούμε τα παιδιά από μικρή ηλικία, να ανακατευόμαστε στην χωροταξική και κατασκευαστική πολιτική, να προωθούμε τη φορολόγηση της ενέργειας και μηχανισμούς τιμολόγησης οι οποίοι, στην πραγματικότητα, θα βλάψουν μόνον τις ευπαθέστερες ομάδες του πληθυσμού.
<P>
Κατά συνέπεια - ναι σε ελάχιστα πρότυπα, ναι στην ενθάρρυνση της έρευνας, ναι στην αντικειμενική ενημέρωση που επιτρέπει φωτισμένες επιλογές, ναι στην προαγωγή φορολογικών κινήτρων. Όχι στις διώξεις και τα χτυπήματα ροπάλου.
<SPEAKER ID="221" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Τα αποτελέσματα των ερευνών υποδεικνύουν ότι οι εκπομπές αερίων του θερμοκηπίου που προκαλούνται από τον άνθρωπο συμβάλλουν στην ταχεία κλιματική αλλαγή. Επομένως, υποστηρίζουμε το βασικό συμπέρασμα ότι όλες οι χώρες πρέπει να λάβουν εκτενή μέτρα για τη μείωση αυτών των εκπομπών και ότι τα κράτη μέλη της ΕΕ πρέπει να ηγηθούν της προσπάθειας.
<P>
Την ίδια στιγμή, εκφράζουμε την αντίθεσή μας για την τάση των εισηγητών και της Επιτροπής και του Κοινοβουλίου να εκμεταλλεύονται πάντα τις μεγάλες προκλήσεις για τη συγκέντρωση πολιτικής εξουσίας και τη δημιουργία μιας ΕΕ χωρίς ελευθερία και δυναμισμό.
<P>
Ο ρόλος της ΕΕ στην ενεργειακή πολιτική πρέπει να περιορίζεται στα εξής:
<P>
καθορισμός στόχων εκπομπών για την κάθε χώρα και, στη συνέχεια, να δίνεται η ελευθερία στις χώρες αυτές και στην αγορά να επιλέγουν τον τρόπο με τον οποίο θα επιτύχουν αυτούς τους στόχους σε συνθήκες ελεύθερου ανταγωνισμού·
<P>
εσωτερίκευση του κόστους εκπομπών μέσω τιμολόγησης των δικαιωμάτων εκπομπών σε επαρκώς υψηλά επίπεδα. (Οι εκπομπές τότε θα συνυπολογίζονται αυτόματα στα δισεκατομμύρια οικονομικές αποφάσεις που λαμβάνονται κάθε μέρα σε ολόκληρο τον κόσμο από τα νοικοκυριά και τις επιχειρήσεις. Τότε τα νοικοκυριά θα επιλέγουν με δική τους πρωτοβουλία λαμπτήρες εξοικονόμησης ενέργειας, οι κατασκευαστές αυτοκινήτων θα παράγουν οχήματα με χαμηλή κατανάλωση καυσίμου και οι εργολάβοι θα κατασκευάζουν παθητικά σπίτια. Τότε θα παρέχονται χρήματα για τη διεξαγωγή Ε&Α στον τομέα)·
<P>
διάθεση χρημάτων για έρευνα και θέσπιση νομοθεσίας για τη σήμανση των προϊόντων.
<P>
Οι πολιτικοί της ΕΕ δεν πρέπει να επιβάλλουν λεπτομερείς ρυθμίσεις. Κανείς δεν γνωρίζει επί του παρόντος πώς θα ήταν καλύτερο να σχεδιαστεί αυτός ο γιγαντιαίος μετασχηματισμός. Επομένως, αντιτιθέμεθα σε μέτρα όπως οι απαγορεύσεις των συσκευών θέρμανσης αιθρίων και τα φορολογικά πλεονεκτήματα για κατεδαφίσεις κτηρίων.
<P>
Ψηφίσαμε "όχι" προκειμένου να ενθαρρύνουμε με αυτόν τον τρόπο την επανεξέταση της ενεργειακής πολιτικής της ΕΕ.
<SPEAKER ID="222" NAME="Françoise Grossetête  " AFFILIATION="PPE-DE">
γραπτώς. - (FR) Ψήφισα υπέρ αυτής της έκθεσης, η οποία συμφωνεί με τα συμπεράσματα του Ευρωπαϊκού Συμβουλίου του Μαρτίου του 2007 σχετικά με την ενεργειακή απόδοση, τα οποία υπογράμμιζαν την ανάγκη βελτίωσης της ενεργειακής απόδοσης στην ΕΕ για να επιτευχθεί ο στόχος εξοικονόμησης κατά 20% της κατανάλωσης ενέργειας της ΕΕ σε σύγκριση με τις προβλέψεις για το έτος 2020.
<P>
Χαιρετίζω τα μέτρα που στοχεύουν στη βελτίωση της ενεργειακής επίδοσης προϊόντων, κτηρίων και υπηρεσιών, βελτιώνοντας την αποδοτικότητα παραγωγής και διανομής ενέργειας, μειώνοντας την επίπτωση των μεταφορών στην κατανάλωση ενέργειας, διευκολύνοντας τη χρηματοδότηση και τις επενδύσεις στον συγκεκριμένο τομέα, για να ενθαρρυνθεί και να ενισχυθεί η ορθολογική συμπεριφορά όσον αφορά την κατανάλωση ενέργειας.
<P>
Οι ευρωπαίοι πολίτες πρέπει να έχουν τη δυνατότητα να επωφελούνται από τις υποδομές (συμπεριλαμβανομένων των κτηρίων), τα προϊόντα (συσκευές και αυτοκίνητα, μεταξύ άλλων), τις μεθόδους και τις υπηρεσίες ενέργειας που προσφέρουν την καλύτερη ενεργειακή απόδοση στον κόσμο.
<P>
Το σχέδιο δράσης θα έχει επίσης ως αποτέλεσμα την ενίσχυση της βιομηχανικής ανταγωνιστικότητας και την ανάπτυξη εξαγωγών νέων τεχνολογιών, ενώ θα έχει θετικά αποτελέσματα στην απασχόληση. Επιπλέον, οι εξοικονομήσεις που θα γίνουν θα αντισταθμίζουν το κόστος των επενδύσεων σε καινοτόμες τεχνολογίες.
<SPEAKER ID="223" NAME="Marian Harkin  " AFFILIATION="ALDE">
γραπτώς. - (EN) Δεν υποστηρίζω την παράγραφο που ζητά την απόσυρση από την αγορά συγκεκριμένων οικιακών συσκευών, καθώς πρόκειται για υπερβολικά απόλυτη δήλωση.
<SPEAKER ID="224" NAME="Sarah Ludford  " AFFILIATION="ALDE">
γραπτώς. - (EN) Υπερψήφισα την έκθεση, η οποία στο σύνολό της είναι εξαιρετική. Ωστόσο, στην παράγραφο 16 όπου αναφέρεται ότι "παροτρύνει την Επιτροπή να ορίσει χρονοδιαγράμματα για την απόσυρση από την αγορά όλων των λιγότερο ενεργειακά αποδοτικών στοιχείων εξοπλισμού, συσκευών και άλλων προϊόντων που καταναλώνουν ενέργεια, όπως οι συσκευές θέρμανσης αιθρίων" θα ήταν προτιμότερο να μην προτείνεται μία συγκεκριμένη συσκευή για "απαγόρευση", καθώς είναι μόνο μία μεταξύ πολλών συσκευών που εγείρουν ανησυχίες για απώλεια ενέργειας και μια συσκευή που πολλοί άνθρωποι χρησιμοποιούν ιδιαίτερα ευχάριστα, κυρίως σε ένα αστικό κοινωνικό περιβάλλον όπως αυτό της εκλογικής μου περιφέρειας στο Λονδίνο.
<P>
Επικροτώ τις κινήσεις ορισμένων εμπόρων λιανικής να σταματήσουν να πωλούν τις συγκεκριμένες συσκευές θέρμανσης ως απάντηση στις πιέσεις των καταναλωτών, και εγώ η ίδια δεν θα αγόραζα αυτήν τη συσκευή. Αλλά πιστεύω ότι η βέλτιστη οδός είναι να οριστούν ελάχιστα πρότυπα όσον αφορά την ενεργειακή απόδοση των συσκευών, να ενημερωθεί το κοινό για την ενεργειακή κατανάλωση και να ενθαρρυνθεί να προσέχει το συνολικό του αποτύπωμα άνθρακα και να επιλέγει ανάλογα τις συσκευές του, να χρησιμοποιεί τα μέσα μαζικής μεταφοράς, να έχει κοινωνική συνείδηση κλπ. παρά να απαγορευτούν οι συσκευές θέρμανσης αιθρίων ή άλλες παρόμοιες συσκευές. Εντέλει -ελπίζουμε - η καινοτομία σε απάντηση των προτύπων απόδοσης μπορεί να οδηγήσει σε αποδοτικότερες συσκευές θέρμανσης.
<SPEAKER ID="225" NAME="Jules Maaten  " LANGUAGE="NL">
Επικροτώ αυτήν την πρόταση της κ. Hall, και το γεγονός ότι γίνεται επιτέλους η μετάβαση από αφηρημένες θεωρίες σε συγκεκριμένες προτάσεις προκειμένου να αυξηθεί η ενεργειακή απόδοση στην Ευρωπαϊκή Ένωση. Χαίρομαι που αυτή η έκθεση διατηρεί τον στόχο της βελτίωσης κατά 20% της ενεργειακής απόδοσης έως το 2020. Δεν εγκρίνω την παράγραφο 16 της έκθεσης, όπου ζητείται η απόσυρση από την αγορά των λιγότερο ενεργειακά αποδοτικών συσκευών. Εξάλλου, η βιομηχανία πρέπει να ενθαρρύνεται για την παραγωγή καλύτερων, αποδοτικότερων συσκευών. Για τον λόγο αυτόν, απείχα από την τελική ψηφοφορία.
<SPEAKER ID="226" NAME="Toine Manders  " LANGUAGE="NL">
Το Λαϊκό Κόμμα για την Ελευθερία και τη Δημοκρατία (VVD) αντιτίθεται στις απαγορεύσεις, αλλά υποστηρίζει τις βελτιώσεις. Έτσι, το VVD αντιτίθεται στην απαγόρευση των συσκευών θέρμανσης αιθρίων, αλλά υποστηρίζει καινοτόμες λύσεις για την καταπολέμηση της μη αποδοτικότητας. " ομάδα VVD στο Ευρωπαϊκό Κοινοβούλιο υποστηρίζει ότι, στο πλαίσιο του αγώνα κατά της κλιματικής αλλαγής, θα ήταν παράξενο εάν δεν μεριμνούσαμε να καταστήσουμε τις συσκευές θέρμανσης αιθρίων πιο αποδοτικές. Για τον λόγο αυτόν, η ομάδα στήριξε την έκκληση της έκθεσης Hall προς την Ευρωπαϊκή Επιτροπή για σταδιακή κατάργηση των μη αποδοτικών συσκευών και την αντικατάστασή τους με αποδοτικότερα μοντέλα. " έκθεση πρέπει να εκληφθεί ως κίνητρο προκειμένου να αναπτύξει η βιομηχανία αποδοτικότερες συσκευές, όπως για παράδειγμα συσκευές θέρμανσης αιθρίων.
<SPEAKER ID="227" NAME="David Martin  " AFFILIATION="PSE">
γραπτώς. - (EN) Το σχέδιο δράσης προβλέπει τα πλέον οικονομικώς αποδοτικά μέσα για την καταπολέμηση της αλλαγής του κλίματος. Πράγματι, επικροτώ το σχέδιο και πιστεύω ότι ο στόχος της μείωσης των δικών μας εκπομπών αερίων του θερμοκηπίου κατά 20% έως το 2020 είναι εφικτός τόσο από τεχνικής όσο και από οικονομικής άποψης.
<P>
Το σχέδιο αποτελεί ένα βήμα προς τη σωστή κατεύθυνση και το υπερψήφισα, αν και πρέπει να εκλαμβάνεται μόνο ως ένα πρώτο βήμα και να το ακολουθήσουν πιο φιλόδοξοι στόχοι.
<SPEAKER ID="228" NAME="Andreas Mölzer  " AFFILIATION="NI">
γραπτώς. - (DE) Τα μέτρα εξοικονόμησης ενέργειας και η μεγαλύτερη ενεργειακή απόδοση είναι επιθυμητά για περιβαλλοντικούς και οικονομικούς λόγους. Ως εκ τούτου, υπερψήφισα την έκθεση Hall, ελπίζω όμως ότι εδώ θα έχουμε μεγαλύτερη επιτυχία από ό,τι στην επιδιωκόμενη μείωση της κατανάλωσης ενέργειας μέχρι το 2020 ή τη συμφωνημένη αύξηση του ποσοστού ανανεώσιμων μορφών ενέργειας, που είναι και οι δύο ευγενείς προθέσεις τις οποίες προφανώς δεν θα καταφέρουμε να πραγματοποιήσουμε έτσι όπως είναι σήμερα τα πράγματα.
<SPEAKER ID="229" NAME="Olle Schmidt  " AFFILIATION="ALDE">
γραπτώς. - (SV) " έκθεση της Fiona Hall ασχολείται με ένα εξαιρετικά σημαντικό θέμα. Δεν αρκεί να θεσπίσει η ΕΕ αυστηρούς κανόνες για τις εκπομπές διοξειδίου του άνθρακα. Οι άνθρωποι πρέπει να μπορούν και να είναι πρόθυμοι να αλλάξουν τις προσωπικές τους συνήθειες κατανάλωσης και τα πρότυπα συμπεριφοράς τους προκειμένου να επιτευχθεί πραγματική διαφορά. " παράγραφος 61 τονίζει ιδιαίτερα αυτό το σημείο: ο αγώνας πρέπει να αρχίζει στα σπίτια.
<P>
Για να διατηρήσουμε την αξιοπιστία μας, το Ευρωπαϊκό Κοινοβούλιο πρέπει να δώσει το καλό παράδειγμα όσον αφορά τις δικές του δραστηριότητες. Προτρέπουμε τους πολίτες της ΕΕ να πετάξουν τα πάντα από κατσαρόλες έως συσκευές θέρμανσης αιθρίων μπαρ και εστιατορίων, ενώ την ίδια στιγμή η κατανάλωση ενέργειας μόνο της δεύτερης έδρας του Ευρωπαϊκού Κοινοβουλίου είναι 5 322 τόνοι εκπομπών διοξειδίου του άνθρακα ετησίως! Μια μελέτη που διεξήγαγε η βουλευτής του ΕΚ Caroline Lucas δείχνει ότι οι μηνιαίες μετεγκαταστάσεις στη Γαλλία έχουν δραματικές περιβαλλοντικές επιπτώσεις. Συνολικά, τα ταξίδια στο Στρασβούργο, όπου το Κοινοβούλιο διεξάγει τις ψηφοφορίες του, προκαλούν 18 901 τόνους εκπομπών διοξειδίου του άνθρακα ετησίως. Αυτό αντιστοιχεί σε πάνω από 10 000 πτήσεις από την Ευρώπη στη Νέα Υόρκη.
<P>
Ήταν καλό που ψηφίστηκε η έκθεση. Καλό θα ήταν να σταματήσουμε τα ταξίδια στο Στρασβούργο για τις ψηφοφορίες μας, που θα μπορούσαν κάλλιστα να διεξάγονται στις Βρυξέλλες.
<SPEAKER ID="231" NAME="Derek Roland Clark  " AFFILIATION="IND/DEM">
γραπτώς. - (EN) Υποστηρίζω μια απαγόρευση των απορρίψεων που συνάδει με την πολιτική του κόμματός μου σχετικά με λογικούς κανόνες εμπορικής αλιείας. Δεν μπορώ να υπερψηφίσω το ψήφισμα, γιατί συνεπάγεται μεγαλύτερη ανάμιξη της ΕΕ στα ζητήματα του "νωμένου Βασιλείου. Το "νωμένο Βασίλειο είναι έτοιμο όσο ποτέ άλλοτε να προβεί στις δικές του ρυθμίσεις για την αλιεία και την προστασία των αλιευμάτων, όπως κάναμε πάντα προτού ενταχθούμε σε αυτό τον επιζήμιο οργανισμό.
<SPEAKER ID="232" NAME="Duarte Freitas  " AFFILIATION="PPE-DE">
γραπτώς. - (PT) Οι απορρίψεις (το να πετάμε νεκρά ψάρια ή ψάρια που πεθαίνουν στη θάλασσα) και τα παρεμπίπτοντα αλιεύματα αποτελούν σοβαρό πρόβλημα που πρέπει να επιλυθεί στο πλαίσιο της ΚΑΠ.
<P>
Με μηχανισμούς διαχείρισης που λαμβάνουν υπόψη τις εκφορτώσεις και όχι τα αλιεύματα, ο αλιευτικός κλάδος της ΕΕ πρέπει να αναμορφώσει ταχέως τις πολιτικές του προκειμένου να μειώσει αυτές τις κακές πρακτικές.
<P>
Σε αυτό το πλαίσιο, η Ευρωπαϊκή Επιτροπή εξέδωσε ανακοίνωση αναφέροντας την πρόθεσή της να θεσπίσει μια πολιτική για τη μείωση των ανεπιθύμητων παρεμπιπτόντων αλιευμάτων και τη σταδιακή εξάλειψη των απορρίψεων της ευρωπαϊκής αλιείας.
<P>
Τα ανεπιθύμητα παρεμπίπτοντα αλιεύματα και η επακόλουθη απόρριψή τους έχουν αναρίθμητες αρνητικές συνέπειες: είναι σπατάλη πόρων, η αλίευση γόνων στοχευόμενων ειδών οδηγεί σε μικρότερες δυνατότητες αλίευσης αναφορικά με αυτά τα είδη και μείωση της αναπαραγωγικής βιομάζας και, σε συνδυασμό με τις αλιεύσεις και τις απορρίψεις ειδών που δεν αποτελούν αντικείμενο αλίευσης (ψάρια, καρκινοειδή, θαλάσσια θηλαστικά, είδη θαλάσσιων πτηνών κλπ.) ισοδυναμεί με βιολογική επίθεση στο θαλάσσιο οικοσύστημα.
<P>
Υπό το πρίσμα των παραπάνω και καθώς αυτή η έκθεση επιδιώκει την αειφόρο αλιεία, σύμφωνα με τις αρχές της αναμορφωμένης ΚΑΠ, σκοπεύω να την υπερψηφίσω.
<SPEAKER ID="233" NAME="Pedro Guerreiro  " AFFILIATION="GUE/NGL">
γραπτώς. - (PT) Είναι, φυσικά, επιθυμητό να μειωθούν τα ανεπιθύμητα παρεμπίπτοντα αλιεύματα και οι απορρίψεις, αλλά αυτό πρέπει να γίνει μέσω νομοθεσίας.
<P>
Καθώς είναι αδύνατο να αναφερθούν όλα τα θέματα που τέθηκαν στην έκθεση, επικροτούμε την έγκριση της τροπολογίας μας που "υπενθυμίζει ότι η αλιεία μικρής κλίμακας, αν και έχει ελάχιστο μερίδιο στις απορρίψεις, απαιτεί μεγαλύτερη κοινοτική στήριξη για την προώθηση και την ανάπτυξη της παράκτιας αλιείας και της αλιείας μικρής κλίμακας".
<P>
Λυπούμαστε για την απόρριψη των προτάσεών μας που τόνιζαν:
<P>
ότι, προκειμένου να καθοριστούν κατάλληλα μέτρα για την προώθηση πραγματικής μείωσης των απορρίψεων, αρχικά είναι απαραίτητο να εντοπιστούν και να αναλυθούν οι διάφορες αιτίες που προκαλούν τις απορρίψεις, όπως εμπορικοί λόγοι (συνδεόμενοι με την τιμή, την εμπορία, τη μεγιστοποίηση της αξίας των ιχθύων), οι αλιεύσεις ιχθύων κάτω από το ελάχιστο μέγεθος των εκφορτώσεων ή τα παρεμπίπτοντα αλιεύματα·
<P>
ότι πρέπει να διεξαχθεί λεπτομερής μελέτη για τα μέτρα που θα εγκριθούν και τον αντίκτυπό τους στην κοινωνικο-οικονομική κατάσταση του κλάδου·
<P>
τη σημασία των εθελοντικών μειώσεων της αλιευτικής προσπάθειας και τη θέσπιση μηχανισμών που καθιστούν δυνατή τη χορήγηση οικονομικής αποζημίωσης για αυτήν την προσπάθεια και την έγκριση μέτρων θετικής επέμβασης στην αγορά για την καταπολέμηση των απορρίψεων (εγγυημένη εμπορία των ιχθύων σε λογικές τιμές και ανάπτυξη της κονσερβοποιίας).
<SPEAKER ID="234" NAME="Roger Knapman  " AFFILIATION="IND/DEM">
γραπτώς. - (EN) Στηρίζω το αίτημα για απαγόρευση των απορρίψεων, σύμφωνα με την πολιτική του κόμματός μου, αλλά δεν μπορώ να υπερψηφίσω το ψήφισμα στο σύνολό του, καθώς περιλαμβάνει την ίδρυση οργάνων σε επίπεδο ΕΕ.
<P>
Ειδικά όσον αφορά την τροπολογία 14, ενώ επαινώ τις προσπάθειες των αλιέων της Σκωτίας, που ανέλαβαν ηγετικό ρόλο μειώνοντας εθελοντικά την αλίευση νεαρών ιχθύων, δεν μπορώ να υποστηρίξω την εφαρμογή ενός συστήματος αποζημιώσεων που χορηγούνται από θεσμικά όργανα της ΕΕ.
<SPEAKER ID="235" NAME="Διαμάντω Μανωλάκου  " AFFILIATION="GUE/NGL">
γραπτώς. - Λογική φαίνεται η θεσμοθέτηση μέτρων για την αποφυγή απορρίψεων των αλιευμάτων, για λόγους προστασίας των ιχθυοαποθεμάτων. Ωστόσο, πρέπει να απαντήσουμε στο ερώτημα γιατί υπάρχουν απορρίψεις αλιευμάτων, όταν πολλοί εργαζόμενοι θα ήθελαν να έχουν στη διατροφή τους περισσότερο ψάρι.
<P>
Αιτία είναι ο καπιταλιστικός τρόπος παραγωγής. Τα αλιεύματα είναι εμπορεύματα που προορίζονται να μπουν στην αγορά με σκοπό το κέρδος της μεγάλης αλιευτικής επιχείρησης, και όχι απλώς αγαθά που θα καλύψουν τις διατροφικές ανάγκες. Αν η αλιευτική επιχείρηση εκτιμά ότι δεν πρόκειται να έχει κέρδος ή πολύ περισσότερο εκτιμά ότι η τιμή ορισμένων αλιευμάτων θα πέσει λόγω της μεγάλης προσφοράς, τότε εξηγούνται οι λόγοι των απορρίψεων, χωρίς όλοι οι λόγοι να περιορίζονται μόνο σ' αυτό.
<P>
" νέα πρόταση είναι ουσιαστικά ένα ευχολόγιο και επαναλαμβάνει μια ανάλογη πολιτική που θα έπρεπε να είχε εφαρμοστεί πριν από πέντε και περισσότερα χρόνια, όπως διαπιστώνει και η έκθεση. Δεν έχουμε αντίρρηση να ληφθούν ορισμένα μέτρα για τον περιορισμό ή την απαγόρευση των απορρίψεων. Έχουμε όμως την επιφύλαξη, ότι ορισμένα από τα μέτρα αυτά μπορεί να είναι επαχθή για τις μικρομεσαίες αλιευτικές επιχειρήσεις και ουσιαστικά να αποτελέσουν πρόσχημα να μην μπορούν να αλιεύσουν ελεύθερα. Δηλαδή μερικές από τις προτάσεις να αποτελέσουν άλλοθι για τη συρρίκνωση των μικρομεσαίων και γιγάντωση των μεγάλων αλιευτικών επιχειρήσεων.
<SPEAKER ID="236" NAME="David Martin  " AFFILIATION="PSE">
γραπτώς. - (EN) Κάθε προσφορά για βελτίωση της αλιευτικής πολιτικής της Ευρώπης είναι θετική για τη Σκωτία και τον αλιευτικό κλάδο της. " έκθεση αναζητεί τη διερεύνηση τρόπων για προοδευτική μείωση της ποσότητας ανεπιθύμητων παρεμπιπτόντων αλιευμάτων και εφαρμογή της απαγόρευσης των απορρίψεων: δύο επιβλαβείς πρακτικές που έχουν γίνει κοινός τόπος στον τομέα της αλιείας.
<P>
Υπό αυτήν την έννοια, η έκθεση προτείνει μια λογική και αποτελεσματική προσέγγιση για τη συγκέντρωση πληροφοριών και ζητεί τη λήψη απλών μέτρων που να μπορούν να εφαρμοστούν εύκολα και να είναι οικονομικά βιώσιμα. Ψήφισα υπέρ των προτάσεων της έκθεσης.
<SPEAKER ID="237" NAME="Brian Simpson  " AFFILIATION="PSE">
γραπτώς. - (EN) Ως φανατικός θεατής της σπουδαίας τηλεοπτικής σειράς "Deadliest Catch", είμαι πλέον μεγάλος θαυμαστής των αλιέων και της εργασίας τους. Θα υπερψηφίσω αυτήν την έκθεση, καθώς πρέπει να αντιμετωπίσουμε με σοβαρότητα τη σπατάλη που γίνεται, με ψάρια σε τέλεια κατάσταση να απορρίπτονται στη θάλασσα λόγω των μηχανισμών του περιπεπλεγμένου συστήματος των ποσοστώσεων.
<P>
Ενώ δεν πιστεύω ότι η παρέμβαση στην αγορά είναι η απάντηση που ζητούμε εδώ ή ότι οι ποσοστώσεις πρέπει να εγκαταλειφθούν, πρέπει να αντιμετωπίσουμε σοβαρά αυτήν την κατάσταση.
<P>
Τα ιχθυαποθέματά μας εξακολουθούν να είναι χαμηλά. " ζήτηση ψαριών εξακολουθεί να αυξάνεται και εκεί τίθεται το δίλημμα. Πρέπει να προστατεύουμε τα αποθέματά μας και ένας τρόπος για να το πράξουμε αυτό είναι να εξαλείψουμε ή τουλάχιστον να ελαχιστοποιήσουμε τη σπατάλη ανεπιθύμητων παρεμπιπτόντων αλιευμάτων και απορρίψεων.
<SPEAKER ID="238" NAME="Catherine Stihler  " AFFILIATION="PSE">
γραπτώς. - (EN) Προς έκπληξή μου, ψηφίστηκε η τροπολογία 9. Αυτή η τροπολογία σημαίνει ότι όλα τα αλιευτικά σκάφη θα πρέπει να διαθέτουν τηλεόραση κλειστού κυκλώματος (CCTV). Δεν δίνεται καμία εξήγηση για το πώς θα μπορούσε να εφαρμοστεί αυτό το μέτρο, δεν έχει γίνει καμία εκτίμηση των επιπτώσεων για να αποδειχτεί ότι είναι αποτελεσματικό και δεν υπάρχει τρόπος για να υποδειχθεί πώς θα υλοποιηθεί από οικονομικής πλευράς.
<SPEAKER ID="239" NAME="Cornelis Visser  " LANGUAGE="NL">
Σήμερα, το Ευρωπαϊκό Κοινοβούλιο ψήφισε την έκθεση σχετικά με την πολιτική μείωσης ανεπιθύμητων παρεμπιπτόντων αλιευμάτων και εξάλειψης των απορρίψεων. Οι βουλευτές του ΕΚ που ανήκουν στο Χριστιανοδημοκρατικό Κόμμα (CDA) και το Ευρωπαϊκό Λαϊκό Κόμμα (PPE) ψήφισαν υπέρ της τελικής έκθεσης, καθώς περιέχει πολλά θετικά σημεία. Για παράδειγμα, αναγνωρίζει ότι ορισμένα είδη ιχθύων είναι γνωστό ότι έχουν υψηλό ποσοστό επιβίωσης εάν απελευθερωθούν και ότι μπορούν να εγκριθούν παρεκκλίσεις από την απαγόρευση απορρίψεων. Αυτό είναι σημαντικό σε περίπτωση των νεογνών γλώσσας, καθώς το συγκεκριμένο είδος έχει πολύ υψηλό ποσοστό επιβίωσης. " έκθεση δίνει ακόμα έμφαση στα θετικά και τα αρνητικά κίνητρα για τη μείωση των απορρίψεων. Αυτή η προσέγγιση είναι πιο λογική από μια γενική απαγόρευση των απορρίψεων. Κατά τη γνώμη της αντιπροσωπείας των CDA/PPE, μια γενική απαγόρευση των απορρίψεων δεν είναι ρεαλιστική.
<SPEAKER ID="240" NAME="Thomas Wise  " AFFILIATION="IND/DEM">
γραπτώς. - (EN) Στηρίζω το αίτημα για απαγόρευση των απορρίψεων, σύμφωνα με την πολιτική του κόμματός μου, αλλά δεν μπορώ να υπερψηφίσω το ψήφισμα στο σύνολό του, καθώς περιλαμβάνει την ίδρυση οργάνων σε επίπεδο ΕΕ.
<P>
Ειδικά όσον αφορά την τροπολογία 14, ενώ επαινώ τις προσπάθειες των αλιέων της Σκωτίας, που ανέλαβαν ηγετικό ρόλο μειώνοντας εθελοντικά την αλίευση νεαρών ιχθύων, δεν μπορώ να υποστηρίξω την εφαρμογή ενός συστήματος αποζημιώσεων που χορηγούνται από θεσμικά όργανα της ΕΕ.
<SPEAKER ID="242" NAME="Philip Bradbourn  " AFFILIATION="PPE-DE">
γραπτώς. - (EN) Οι βρετανοί Συντηρητικοί συνάδελφοί μου και εγώ καταδικάζουμε κάθετα και ανεπιφύλακτα κάθε είδος ρατσισμού και ξενοφοβίας και στηρίζουμε πλήρως τους Ρομά στον αγώνα τους κατά των διακρίσεων που αντιμετωπίζουν. Παρ' όλα αυτά, αυτό πρέπει να συμβαίνει εντός του γενικού πλαισίου πολιτικής σε κάθε κράτος μέλος.
<P>
Δεν μπορούμε να στηρίξουμε αυτό το ψήφισμα, καθώς αυξάνει την πιθανότητα απομόνωσης και περιθωριοποίησης των Ρομά, καθώς τους κατηγοριοποιεί και ζητά από την Επιτροπή να εξεύρει διάφορες στρατηγικές και σχέδια δράσης που πρέπει να εξακολουθήσουν να αποτελούν αρμοδιότητα των κρατών μελών.
<SPEAKER ID="243" NAME="Charlotte Cederschiöld, Christofer Fjellner, Gunnar Hökmark και Anna Ibrisagic  " AFFILIATION="PPE-DE">
γραπτώς. - (SV) Ο κοινωνικός αποκλεισμός, η φτώχεια και οι διακρίσεις είναι προβλήματα για την καταπολέμηση των οποίων τα κράτη μέλη πρέπει να καταβάλλουν κάθε δυνατή προσπάθεια. " μειονότητα των Ρομά πλήττεται με ιδιαίτερα αρνητικό τρόπο από αυτές τις αδικίες. Παρ' όλα αυτά, θεωρούμε ότι η πολιτική ενσωμάτωσης ρυθμίζεται με τον βέλτιστο τρόπο σε επίπεδο κρατών μελών.
<SPEAKER ID="244" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Υπερψηφίσαμε αυτό το ψήφισμα στην τελική ψηφοφορία. Ωστόσο, θα θέλαμε να επισημάνουμε ότι πάνω από όλα αποτελεί πολιτική ευθύνη κάθε κράτους μέλους να επιλύσει τα προβλήματα των εθνοτικών διακρίσεων και των ζητημάτων κοινωνικής δικαιοσύνης εντός της επικράτειάς του.
<P>
Υπάρχει μια υπόνοια μεροληψίας στον αριθμό των τροπολογιών στο ψήφισμα που κατέθεσε η Ομάδα ΕΕΕ. Για τον λόγο αυτόν, επιλέξαμε να καταψηφίσουμε τις τροπολογίες της Ομάδας ΕΕΕ.
<P>
Το καθήκον της Ευρωπαϊκής Ένωσης στο πλαίσιο αυτό είναι να υπογραμμίσει τις αρχές μιας ένωσης αξιών. Ο ρατσισμός και οι εθνοτικές διακρίσεις στην ΕΕ και την Ευρώπη πρέπει να καταπολεμηθούν. Αλλά αυτό πρέπει να επιτευχθεί μέσω εκπαιδευτικής δράσης και ενεργειών διαμόρφωσης της κοινής γνώμης από την πλευρά κάθε κράτους μέλους, ώστε να ενσταλαχθεί σε κάθε νέα γενιά η εκτίμηση της ίσης αξίας όλων των ανθρώπων.
<SPEAKER ID="245" NAME="Pedro Guerreiro  " AFFILIATION="GUE/NGL">
γραπτώς. - (PT) Οι πολίτες Ρομά πέφτουν συχνά θύματα διακρίσεων σε διάφορες χώρες της ΕΕ· καθώς οι διακρίσεις αυτές μπορούν να λάβουν διάφορες μορφές -πλήττοντας τα πολιτικά, οικονομικά, κοινωνικά ή πολιτισμικά τους δικαιώματα- ενισχύουν τη φτώχεια, τον κοινωνικό αποκλεισμό και την αποσύνθεση.
<P>
Πράγματι, η παραβίαση ή η μη άσκηση θεμελιωδών δικαιωμάτων όπως το δικαίωμα στην υγεία, τη στέγαση, την εκπαίδευση, την απασχόληση με δικαιώματα και την κοινωνική ασφάλιση πυροδοτεί καταστάσεις κοινωνικής ανισότητας, περιθωριοποίησης και γκετοποίησης, αναλφαβητισμού, ένταξης στην άτυπη οικονομία, και κοινωνικής και πολιτικής μη συμμετοχής που αντιμετωπίζουν επίσης πολλοί πολίτες Ρομά.
<P>
Επομένως, χρειαζόμαστε αποτελεσματικές πολιτικές για την καταπολέμηση της κοινωνικής ανισότητας, της εκμετάλλευσης και της συγκέντρωσης του πλούτου, τη δημιουργία θέσεων εργασίας με δικαιώματα, τη διασφάλιση της πρόσβασης και της άσκησης των πλέον θεμελιωδών δικαιωμάτων για την προώθηση των δημόσιων υπηρεσιών, και την εξάλειψη της φτώχειας και του κοινωνικού αποκλεισμού. Βασικά, πολιτικές που αντιβαίνουν στις πολιτικές και τις κατευθύνσεις της Ευρωπαϊκής Ένωσης, ένα κεντρικό ζήτημα που παραλείπεται από το ψήφισμα.
<P>
Δεν πιστεύουμε ότι η λύση στα προβλήματα που αντιμετωπίζουν πολλοί πολίτες Ρομά έγκειται στην υιοθέτηση "κοινών πολιτικών" σε επίπεδο ΕΕ, όπως προτείνεται στο ψήφισμα.
<P>
Σ' αυτό οφείλεται η αποχή μας.
<SPEAKER ID="246" NAME="Katalin Lévai  " AFFILIATION="PSE">
γραπτώς. - (HU) Τον Απρίλιο του 2005, το Ευρωπαϊκό Κοινοβούλιο ενέκρινε ψήφισμα για τη βελτίωση της κατάστασης των Ρομά, όπου καλούσε την Ευρωπαϊκή Επιτροπή να καταρτίσει σχέδιο δράσης για τους Ρομά. Από τότε, δεν έγινε τίποτα, εκτός από υποσχέσεις και βαρύγδουπες δηλώσεις. " πλειονότητα των 12-15 εκατομμυρίων Ρομά που ζουν στην Ευρώπη, εκ των οποίων τα 10 εκατομμύρια ζουν στην Ένωση μετά την ένταξη νέων χωρών το 2004, αντιμετωπίζουν τα ίδια προβλήματα, και υπό δυσμενείς κοινωνικές συνθήκες, με αυτά που αντιμετώπιζαν εδώ και χρόνια: φτώχεια, αποκλεισμός, το πρόβλημα της ενσωμάτωσης, η έλλειψη απασχόλησης και οι πολλαπλές διακρίσεις σε βάρος γυναικών και παιδιών Ρομά.
<P>
" πλειονότητα των κρατών μελών δεν θεωρούν τους Ρομά εθνική μειονότητα επειδή δεν έχουν μητρική χώρα, και δεν προβαίνουν σε ουσιαστικές αλλαγές για την κατάστασή τους. Στην πραγματικότητα, οι εμπειρίες των πρόσφατων ετών καταδεικνύουν ότι ο ριζοσπαστισμός γίνεται ολοένα και εντονότερος και στα παλαιά και στα νέα κράτη μέλη. Συνεπώς, πιστεύω ότι έφτασε η ώρα για ουσιαστικές αλλαγές. " Ευρωπαϊκή Σοσιαλιστική Ομάδα έχει ξεκινήσει ήδη το σχέδιο δράσης της, το πρώτο στάδιο του οποίου ήταν η σύνταξη ενός ψηφίσματος σε συνεργασία με επιφανείς εμπειρογνώμονες από τα υπόλοιπα κόμματα.
<P>
Επομένως, καλώ τους συναδέλφους βουλευτές να αντιμετωπίσουμε αυτήν την πρόκληση και να ξεκινήσουμε μια ευρωπαϊκή στρατηγική για τους Ρομά μαζί με την ψήφο μας.
<SPEAKER ID="247" NAME="Διαμάντω Μανωλάκου  " AFFILIATION="GUE/NGL">
γραπτώς. - Οι Ρομά αποτελούν σχεδόν μόνιμα θύματα φυλετικών διακρίσεων. " μη αποδοχή των παραδόσεων και του πολιτισμού τους και η περιθωριοποίηση τους, τους οδηγεί στον κοινωνικό αποκλεισμό, τους μετατρέπει σε εύκολη λεία του κεφαλαίου. Πολλές φορές μάλιστα χρησιμοποιούνται ως εξιλαστήρια θύματα, τους αποδίδεται συλλογική ευθύνη, όπως πρόσφατα με τις απελάσεις από την Ιταλία.
<P>
Οι εθνικές κυβερνήσεις και η ΕΕ περιορίζονται σε μεγαλόστομες δηλώσεις, αποφεύγοντας τη λήψη οποιωνδήποτε ουσιαστικών μέτρων.
<P>
Στην Ελλάδα, όπως και σε άλλες χώρες, η πλειοψηφία των Ρομά ζει σε άθλιες συνθήκες, σε καταυλισμούς, χωρίς ύδρευση και αποχέτευση. Πολλοί είναι άνεργοι, χωρίς κοινωνική ασφάλιση και δικαιώματα στην υγεία. Οξυμένα είναι τα προβλήματα των παιδιών: αυξημένη παιδική θνησιμότητα, ελάχιστοι εμβολιασμοί, χαμηλό ποσοστό παιδιών που παρακολουθεί κανονικά το σχολείο. Το 80% παραμένουν αναλφάβητοι.
<P>
Οι κυβερνήσεις πρέπει να λάβουν μέτρα για την εξασφάλιση ισότιμης συμμετοχής των Ρομά στον κοινωνικό βίο και τον σεβασμό των πολιτιστικών τους παραδόσεων. Στην Ελλάδα, ζητάμε να ιδρυθεί Κέντρο Μελέτης της Τσιγγάνικης Φυλής, που θα ασχολείται με τον πολιτισμό τους.
<P>
Πρέπει να ληφθούν άμεσα μέτρα που θα τους εξασφαλίζουν αξιοπρεπή διαβίωση και τα αναφαίρετα δικαιώματα στην δουλειά, την σύνταξη, την Υγεία, την περίθαλψη, την πρόσβαση στην εκπαίδευση.
<P>
Ο αγώνας τους είναι κοινός με αυτόν όλων των εργαζομένων ενάντια στα μονοπωλιακά συμφέροντα και το εκμεταλλευτικό σύστημα.
<SPEAKER ID="248" NAME="David Martin  " AFFILIATION="PSE">
γραπτώς. - (EN) " υλοποίηση μιας στρατηγικής για τους Ρομά είναι κάτι το οποίο υποστηρίζω. Βλέπω ότι η ΕΕ χρειάζεται επειγόντως μια στρατηγική για να βοηθηθεί η ένταξη των Ρομά στην κοινωνία. Πρόκειται για μία από τις μεγαλύτερες μειονότητες της ηπείρου και αξίζει να αναγνωριστεί ως τέτοια μέσω ευρωπαϊκού σχεδίου που θα μεριμνά για τα ζητήματα που αντιμετωπίζει.
<SPEAKER ID="249" NAME="Daciana Octavia Sârbu  " AFFILIATION="PSE">
γραπτώς. - (RO) Αυτό το ψήφισμα είναι μια στρατηγική για τον συντονισμό και την προώθηση των ευρωπαϊκών προσπαθειών, με σκοπό τη βελτίωση της κατάστασης των Ρομά, οι οποίοι αντιμετωπίζουν διάφορες δυσκολίες που σχετίζονται με τις διακρίσεις, την περιθωριοποίηση, τον κοινωνικό αποκλεισμό και τη μεγάλη φτώχεια. Το ενδιαφέρον της ΕΕ για τις μειονότητες, συμπεριλαμβανομένων των μειονεκτουσών κοινωνικών ομάδων, είναι επίσης μια απάντηση στη διεύρυνση που περιλαμβάνει πρώην κομουνιστικές χώρες με σημαντικό πληθυσμό Ρομά. Συνεπώς, το πρόβλημα αποκτά ευρωπαϊκή διάσταση, δεν περιορίζεται πλέον στις χώρες της κεντρικής και της ανατολικής Ευρώπης.
<P>
Υπερψήφισα το συγκεκριμένο ψήφισμα γιατί εφιστά την προσοχή των κρατών μελών και των ευρωπαϊκών θεσμικών οργάνων στην αναγκαιότητα λήψης μέτρων για τη δημιουργία ενός κοινωνικού και πολιτικού περιβάλλοντος που θα διασφαλίζει την κοινωνική ένταξη των Ρομά. Διακρίσεις σε βάρος των Ρομά διαπιστώνονται ευρέως στον δημόσιο και τον ιδιωτικό βίο, συμπεριλαμβανομένης της πρόσβασης στις δημόσιες υπηρεσίες, την εκπαίδευση, την αγορά εργασίας, την υγειονομική περίθαλψη και τη στέγαση. Οι κυβερνήσεις των κρατών μελών πρέπει να αναλάβουν δράση για τη μείωση της απαράδεκτης απόστασης που υπάρχει μεταξύ των Ρομά και της υπόλοιπης κοινωνίας, ώστε να διασφαλιστεί πλήρης συμμόρφωση με τις αρχές που διέπουν την Ευρωπαϊκή Ένωση, τις αρχές της ελευθερίας, της δημοκρατίας, του σεβασμού των ανθρωπίνων δικαιωμάτων και ελευθεριών.

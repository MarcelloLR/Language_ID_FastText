<CHAPTER ID="009">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="136" NAME="Tunne Kelam" AFFILIATION="PPE-DE">
(NL) Κύριε Πρόεδρε, θέλω να καταγραφεί ότι, αν ζητούμε να σταλεί αποστολή συνοριακής συνδρομής της ΕΠΑΑ στη Γεωργία, τότε πρέπει να εξετάσουμε στο προσεχές μέλλον το ενδεχόμενο να σταλεί αστυνομική αποστολή της ΕΕ στη Γεωργία.
<SPEAKER ID="137" NAME="Sylwester Chruszcz" AFFILIATION="NI">
(PL) Κύριε Πρόεδρε, δεν μπορώ να στηρίξω το σημερινό ψήφισμα για τη Γεωργία, διότι το θεωρώ αδικαιολόγητα προκατειλημμένο. " κατάσταση στον Καύκασο είναι πιο περίπλοκη σε σύγκριση με αυτό που υποδεικνύει το ψήφισμα που συζητάμε. Θα ήθελα να υπενθυμίσω στο Κοινοβούλιο ότι η Γεωργία οφείλει τα σημερινά της σύνορα στον Στάλιν. Τα τελευταία είναι το αποτέλεσμα της πολιτικής του γεννημένου στη Γεωργία Στάλιν, η οποία ακολουθήθηκε στις δεκαετίες του 1920 και του 1930. Επιπλέον, η πολιτική που ακολούθησαν οι Γεωργιανοί στη διάρκεια της δεκαετίας του 1990 συνέβαλε τα μάλα στο να επιθυμούν οι αρχές του Σοχούμι να αποσχιστούν από τη Γεωργία. Επιπλέον, δεν μπορώ να καταλάβω γιατί οι ίδιοι βουλευτές του ΕΚ, που μόλις πρόσφατα στήριξαν λίαν ενθουσιωδώς την ανεξαρτησία του σερβικού Κοσσυφοπεδίου, αρνούνται τώρα σε δύο ιστορικά έθνη στον Καύκασο το δικαίωμα της αυτοδιάθεσης. Στηρίζω, ωστόσο, τις διεθνείς προσπάθειες για την προώθηση του διαλόγου και της ειρηνευτικής διαδικασίας στον Καύκασο.
<SPEAKER ID="139" NAME="Tunne Kelam" AFFILIATION="PPE-DE">
(ΕΝ) Κύριε Πρόεδρε, θέλω να στηρίξω τις αρχικές τροπολογίες του συναδέλφου μου James Elles, που πρότεινε μια νέα παράγραφο, η οποία δηλώνει ότι η ΕΕ αναγνωρίζει την ουσιαστική συμβολή στην προστασία της ΕΕ από βαλλιστικούς πυραύλους μακράς ακτίνας δράσης, η οποία θα παρέχεται από τη σχεδιαζόμενη ανάπτυξη των δυνάμεων πυραυλικής άμυνας των "ΠΑ, που είναι εγκατεστημένες στην Ευρώπη.
<SPEAKER ID="140" NAME="Frank Vanhecke" AFFILIATION="NI">
- (NL) Κύριε Πρόεδρε, το ψήφισμα για τη σύνοδο κορυφής ΕΕ"ΠΑ καλύπτει, βεβαίως, τεράστιο αριθμό διαφορετικών θεμάτων. Θεωρώ εντελώς απαράδεκτη σειρά θέσεων αυτού του ψηφίσματος, ενώ άλλες είναι άκρως πολύτιμες. Συνεπώς, δεν είχα άλλη επιλογή από το να απόσχω.
<P>
Εκείνο, ωστόσο, που θέλω να προσθέσω εδώ είναι ότι αυτό το ψήφισμα θα έπρεπε καταρχάς να συμπεριλάβει σαφές μήνυμα με το οποίο να επισημαίνεται στις "νωμένες Πολιτείες ότι δεν πρέπει να αναμειγνύονται στη δυνητική επέκταση της Ευρωπαϊκής Ένωσης. Ο τρόπος με τον οποίο παρεμβαίνουν ανά τακτά διαστήματα οι "νωμένες Πολιτείες για να προωθήσουν την απαράδεκτη τουρκική υπόθεση αποτελεί, κατά τη γνώμη μου, απαράδεκτη ανάμειξη σε μια ευρωπαϊκή υπόθεση. Οι "νωμένες Πολιτείες πρέπει να αντιληφθούν ότι υπάρχει μεγάλη διαφορά μεταξύ των συμφερόντων του NATO αφενός και των συμφερόντων της Ευρωπαϊκής Ένωσης και των λαών της Ευρώπης αφετέρου. " Τουρκία δεν μπορεί να ενταχθεί στην Ευρωπαϊκή Ένωση, διότι δεν είναι ευρωπαϊκή χώρα. Σε σχέση με το συγκεκριμένο θέμα, δεν ζητάμε τίποτε λιγότερο και τίποτε περισσότερο από σεβασμό εκ μέρους των "νωμένων Πολιτειών.
<SPEAKER ID="141" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, δράττομαι της ευκαιρίας που μου παρέχει το θέμα της αποζημίωσης των κρατουμένων στο Γκουαντάναμο, που εξετάζεται σε αυτήν την έκθεση, για να υπενθυμίσω ότι υπάρχει άλλη μία περίπτωση πολιτών και στρατιωτικών κρατουμένων, που ακόμα δεν έχει επιλυθεί: αφορά ένα κράτος μέλος και μάλιστα ιδρυτικό της Ευρωπαϊκής Ένωσης.
<P>
Χθες, το Ανώτατο Δικαστήριο της Ιταλίας αποφάνθηκε υπέρ των ιταλών στρατιωτικών και πολιτών κρατουμένων που ζητούσαν αποζημίωση για τις εργασίες που εκτέλεσαν σε στρατόπεδα αιχμαλώτων στη διάρκεια του Δευτέρου Παγκοσμίου Πολέμου. Αυτό είναι ένα ανεπίλυτο ηθικό ζήτημα επί του οποίου επιχείρησα επανειλημμένως να τραβήξω την προσοχή του Προέδρου του Κοινοβουλίου. Το έθεσα επίσης στην Καγκελάριο Μέρκελ στο Κοινοβούλιο: δήλωσε υπό την προσωπική της ιδιότητα ότι συμφωνούσε για την ανάγκη διευθέτησης του ζητήματος.
<P>
Τώρα που επιτέλους αποκρούσθηκαν οι προσπάθειες της Ομοσπονδιακής Δημοκρατίας της Γερμανίας να καθυστερήσει την απόφαση του δικαστηρίου, κανείς αναρωτιέται αν -περισσότερο από εξήντα χρόνια μετά το τέλος του πολέμου- η Γερμανία θα αποφασίσει τώρα να αποζημιώσει τους ιταλούς στρατιωτικούς κρατούμενους.
<SPEAKER ID="143" NAME="Neil Parish" AFFILIATION="PPE-DE">
(EN) Κύριε Πρόεδρε, θα ήθελα να ευχαριστήσω πολύ τον κ. Veraldi για την έκθεσή του για τους νέους αγρότες. Νομίζω ότι ζούμε τώρα σε έναν κόσμο όπου η παραγωγή τροφίμων ξαναγίνεται λίαν σημαντική και πρέπει να κοιτάξουμε στο μέλλον. Ένας από τους τρόπους να κοιτάξουμε το μέλλον της γεωργίας είναι από τη σκοπιά των νέων αγροτών.
<P>
Με τη μεταρρύθμιση της κοινής γεωργικής πολιτικής, διαθέτουμε τώρα τον υγειονομικό έλεγχο να εξετάσουμε ιδίως πράγματα που θα βοηθήσουν τους νέους αγρότες, και αυτά είναι η μείωση της γραφειοκρατίας και η κατάργηση των ποσοστώσεων, ώστε οι νέοι αγρότες να μπορούν να εισέλθουν στον τομέα της γαλακτοκομίας, που είναι ένας τρόπος μέσω του οποίου ανέκαθεν εισερχόντουσαν στη γεωργία.
<P>
Πρέπει επίσης να κοιτάξουμε λίγο παραπέρα προς την κατεύθυνση των κάποιας μορφής εταιρειών κεφαλαίου επιχειρηματικών συμμετοχών, διότι ένα από τα προβλήματα που αντιμετωπίζουν οι νέοι αγρότες είναι ότι διαθέτουν ελάχιστη εμπράγματη εγγύηση, όταν θέλουν να ξεκινήσουν το γεωργικό επάγγελμα. Πολύ συχνά οι τράπεζες δεν τους δίνουν το απαραίτητο ρευστό για να ξεκινήσουν, νομίζω λοιπόν ότι πρέπει να προσβλέπουμε και σε αυτό. Πιστεύω ότι οι νέοι αγρότες μπορούν να διασυνδεθούν με την παραγωγή τροφίμων, μπορούν να διασυνδεθούν με τις ομάδες προϊόντων λιανικής πώλησης στις αγορές και μπορούν να παράγουν το είδος των τροφών στις περιοχές που θέλουμε και πραγματικά να διασυνδεθούν με την τοπική αγορά. Επικροτώ την έκθεση και προσβλέπω στη στήριξη των νέων αγροτών.
<SPEAKER ID="144" NAME="Astrid Lulling" AFFILIATION="PPE-DE">
(FR) Κύριε Πρόεδρε, ψήφισα υπέρ της έκθεσης αυτής, διότι, αν δεν υπάρχει κανένα αποδεκτό μέλλον για τους νέους αγρότες, δεν θα υπάρξει κανένα μέλλον για την ευρωπαϊκή γεωργία. Για πολλούς λόγους που έχουν να κάνουν με την ασφάλεια των τροφίμων, τον εφοδιασμό με ποιοτικά προϊόντα, το περιβάλλον και τη διατήρηση των όμορφων ορεινών μας τοπίων και αμπελώνων, πρέπει να υλοποιήσουμε θετικές δράσεις για να ενθαρρύνουμε τους νέους να εργαστούν στον τομέα της γεωργίας, να αναλάβουν τις οικογενειακές επιχειρήσεις.
<P>
Ωστόσο, θα ήθελα πρωτίστως να εκφράσω την ικανοποίησή μου που, με βάση την πρωτοβουλία μου στην Επιτροπή Γεωργίας, το Ευρωπαϊκό Κοινοβούλιο μόλις πρόσθεσε μια τροπολογία για να επιστήσει ιδιαίτερη προσοχή στη σημασία της παροχής πληροφοριών για το καθεστώς των συμβοηθούντων εταίρων. Σε σχέση με αυτό θέλω να επισημάνω ότι το 1997 -εδώ και πάνω από 10 χρόνια- το Ευρωπαϊκό Κοινοβούλιο ενέκρινε με συντριπτική πλειοψηφία την έκθεσή μου για το καθεστώς των συμβοηθούντων συζύγων στον γεωργικό τομέα. Στο ψήφισμά μας, υπογραμμίσαμε ιδίως ότι τα κράτη μέλη πρέπει να διασφαλίσουν ότι όλοι οι συμβοηθούντες σύζυγοι στον γεωργικό τομέα είναι επιλέξιμοι για ασφαλιστική κάλυψη στο πλαίσιο της συνταξιοδότησης. " Επιτροπή δεν έδωσε συνέχεια σε αυτό. Έχουμε ένα ανάλογο σύστημα στη χώρα μου: την υποχρεωτική ασφάλιση. Πρέπει να ακολουθήσουμε αυτό το παράδειγμα και χρειαζόμαστε μια οδηγία πλαίσιο για να το επιτύχουμε αυτό.
<SPEAKER ID="145" NAME="Jörg Leichtfried" AFFILIATION="PSE">
(DE) Κύριε Πρόεδρε, θέλω να επισημάνω ότι απείχα της ψηφοφορίας επί της έκθεσης αυτής, όχι όμως επειδή διαφωνώ με την άποψη ότι οι νέοι αγρότες χρειάζονται στήριξη. Πιστεύω βαθιά ότι όντως χρειάζονται στήριξη, αφού οι νέοι αγρότες αντιμετωπίζουν δίχως αμφιβολία μεγαλύτερα προβλήματα σε σύγκριση με πολλούς άλλους αγρότες.
<P>
Ο λόγος που απείχα σχετιζόταν με την ψηφοφορία επί της παραγράφου 4, που αναφέρεται στην κατάσταση των νέων αγροτών στα αποκαλούμενα νέα κράτη μέλη. Κατά την άποψή μου, τώρα που παρήλθε σχεδόν μία ολόκληρη κοινοβουλευτική περίοδος, είναι βεβαίως καιρός να διαγράψουμε την αναφορά στα αποκαλούμενα "νέα" κράτη μέλη και να τα αντιμετωπίσουμε ως πλήρη κράτη μέλη, σε ισότιμη βάση, διότι κατά την άποψή μου πλέον έχουν παγιωθεί ως τέτοια.
<SPEAKER ID="147" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, από το τέλος του Δευτέρου Παγκοσμίου Πολέμου εργαστήκαμε σκληρά για να επιτύχουμε την περίοδο ειρήνης και ευημερίας που απολαμβάνουμε τώρα. Ακόμα και έτσι, σήμερα απειλούμαστε από την τρομοκρατία, τις περιφερειακές συγκρούσεις και το διεθνές έγκλημα. Ο ρόλος της Ευρωπαϊκής Ένωσης στον σύγχρονο κόσμο πρέπει να είναι η διάχυση της ειρήνης, της δημοκρατίας και της ελευθερίας σε ολόκληρο τον κόσμο. " Ένωση πρέπει, επίσης, να διασφαλίσει τη σταθερότητα και να καταπολεμήσει τις ανθρωπιστικές καταστροφές και τις μαζικές παραβιάσεις των ανθρωπίνων δικαιωμάτων. Αυτό είναι το όραμα που αποτυπώνεται στην ευρωπαϊκή κοινή εξωτερική πολιτική και πολιτική ασφάλειας. Είμαστε συνυπεύθυνοι για τη διασφάλιση της ασφάλειας σε παγκόσμιο επίπεδο.
<P>
" ασφάλεια εμπεριέχει πλέον περισσότερα από απλά την επίλυση των διεθνών συγκρούσεων και την προστασία των συνόρων. Απαιτείται ευρύτερη ερμηνεία. Πρέπει να δώσουμε μεγαλύτερη έμφαση στα είδη ασφαλείας που δεν καλύπτονται από την ευρωπαϊκή κοινή εξωτερική πολιτική και πολιτική ασφάλειας, δηλαδή στην ασφάλεια των τροφίμων και στην ενεργειακή ασφάλεια.
<P>
Πρέπει να έχουμε κατά νου ότι ο επιθυμητός στόχος δεν μπορεί να επιτευχθεί παρά μόνο μέσω της συνεργασίας και της ανταλλαγής βέλτιστων πρακτικών. " συντονισμένη δράση είναι ουσιώδους σημασίας τόσο σε επίπεδο κρατών μελών όσο και μεταξύ των διαφόρων ευρωπαϊκών θεσμικών οργάνων. Πρέπει, επίσης, να υπάρξει συνεργασία με το NATO και συνεργασία με άλλους περιφερειακούς και παγκόσμιους οργανισμούς.
<SPEAKER ID="149" NAME="Μαργαρίτης Σχοινάς" AFFILIATION="PPE-DE">
Κύριε Πρόεδρε, παίρνω τον λόγο διότι πριν από λίγο ψηφίσαμε με συντριπτική πλειοψηφία τη διάθεση ποσού 90 εκατομμυρίων ευρώ από το Ταμείο Αλληλεγγύης της Ευρωπαϊκής Ένωσης για την Ελλάδα σε συνέχεια των καταστροφικών πυρκαγιών του περασμένου καλοκαιριού.
<P>
" ευρωπαϊκή κοινή γνώμη είχε συγκλονισθεί από αυτήν την καταστροφή πέρυσι το καλοκαίρι και με τη σημερινή μας απόφαση, εδώ στο Ευρωπαϊκό Κοινοβούλιο, δίνουμε ένα δείγμα έμπρακτης αλληλεγγύης στις περιοχές και στους πολίτες που χτυπήθηκαν καταστροφικά πέρυσι τον Αύγουστο.
<P>
Θέλω να ευχαριστήσω όλους τους συναδέλφους στην Επιτροπή Προϋπολογισμών, υμών συμπεριλαμβανομένου, για την πολύ ενδιαφέρουσα και γρήγορη δουλειά που κάναμε και για την πολύ επιτυχημένη ακρόαση που οργανώσαμε. Ένα τελευταίο σημείο, κύριε Πρόεδρε: είμαστε ίσως το μόνο κοινοβούλιο στον κόσμο που καταφέρνει να πνίγει τις καλές ειδήσεις. Έχουμε σήμερα μια σημαντική απόφαση διάθεσης χρημάτων στους Έλληνες πολίτες, που για λόγους μη πολιτικούς, για λόγους τεχνικούς δεν κατέστη δυστυχώς δυνατό να τη διαφωτίσουμε μέσα από μια συζήτηση. Λυπάμαι γι' αυτό, αλλά η ισχύς της απόφασης είναι πιο σημαντική.
<SPEAKER ID="151" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, αντιμετωπίζουμε μια τρομερή πρόκληση σε σχέση με το πώς θα ενθαρρύνουμε τους νέους να παραμείνουν στις αγροτικές περιοχές. Υπάρχει επίσης έλλειψη ανθρώπων, πρόθυμων να ασχοληθούν με τη γεωργία και να αναλάβουν τις γεωργικές εκμεταλλεύσεις, που καλλιεργούσαν οι γονείς τους. Οι νέοι αγρότες, που βρίσκονται στο ξεκίνημα, αντιμετωπίζουν πολλές δυσκολίες. Στις τελευταίες περιλαμβάνονται η έλλειψη κατάλληλης γης, οι υψηλές τιμές, τα όρια παραγωγής, η έλλειψη κεφαλαίου εκκίνησης για επενδύσεις, τα ακριβά δάνεια και οι αυστηρές γεωργικές και περιβαλλοντικές απαιτήσεις.
<P>
Σχεδόν το ένα τρίτο των πολωνών αγροτών είναι νέοι κάτω των 40 ετών. Ως ομάδα, είναι ανοικτοί στις αλλαγές, στην τεχνολογική πρόοδο και στην καινοτομία. Οι νέοι αγρότες είναι όπως και οι άλλοι επιχειρηματίες. Είναι ενθουσιώδεις και δεν φοβούνται τις νέες προκλήσεις. Είναι επίσης κρίσιμη η σημασία τους για το μέλλον μας, διότι η ασφάλεια των τροφίμων στην Ευρώπη και στον κόσμο εξαρτάται από αυτούς. Χρειάζονται βοήθεια για να αποκτήσουν καλύτερη εξειδίκευση, μέσω επαγγελματικής κατάρτισης και συμβουλών. Επιπλέον, πρέπει να καταβληθούν προσπάθειες για τη βελτίωση των οικονομικών όρων διαχείρισης μιας επιχείρησης σε αγροτική περιοχή, για την εξάλειψη των διαφορετικών ρυθμών ανάπτυξης της τεχνικής και κοινωνικής υποδομής μεταξύ αγροτικών περιοχών και πόλεων. Πάνω απ' όλα όμως, πρέπει να διασφαλιστούν σταθερές συνθήκες για την ανάπτυξη.
<P>
Γραπτές αιτιολογήσεις ψήφου
<SPEAKER ID="154" NAME="Duarte Freitas  " AFFILIATION="PPE-DE">
γραπτώς. - (PT) Μετά την έναρξη ισχύος του κανονισμού (EΚ) αριθ. 1405/2006 σχετικά με τον καθορισμό ειδικών μέτρων για τη γεωργία στα μικρά νησιά του Αιγαίου, δημιουργήθηκαν δύο γραμμές στήριξης (βοήθεια για τον εφοδιασμό και βοήθεια για την τοπική παραγωγή).
<P>
Ωστόσο, πρέπει να διορθωθούν ορισμένες τεχνικές πτυχές, προκειμένου να εφαρμοστεί πλήρως αυτός ο κανονισμός και αυτές οι δύο γραμμές στήριξης, και αυτός είναι ο λόγος που στηρίζω την πρόταση της Επιτροπής και την έκθεση του κ. Parish.
<SPEAKER ID="156" NAME="Richard James Ashworth  " AFFILIATION="PPE-DE">
γραπτώς. - (ΕΝ) Σημειώνουμε ότι το τρίτο προσχέδιο διορθωτικού προϋπολογισμού περιέχει θετικά μέτρα, όπως είναι: η έγκριση εγγραφής του συνολικού ποσού των 849 εκατ. ευρώ που οφείλει η Microsoft για την κατάχρηση της δεσπόζουσας θέσης της· η έγκριση των ποσών από το Ταμείο Αλληλεγγύης της ΕΕ για την Ελλάδα και τη Σλοβενία· η πλήρης χρηματοδότηση του εμβολιασμού για τον καταρροϊκό πυρετό των προβάτων με στόχο την καταπολέμηση της ασθένειας και η κάλυψη του 50% του κόστους εφαρμογής του ανά κράτος μέλος και η εξασφάλιση των εξοικονομήσεων από μισθούς και συντάξεις του προσωπικού του Ινστιτούτου.
<P>
Ωστόσο, σημειώνουμε επίσης ότι το προσχέδιο διορθωτικού προϋπολογισμού περιέχει ανεπιθύμητα μέτρα, όπως είναι η αύξηση του μισθού του Διευθυντή του Ινστιτούτου για την Ισότητα των Φύλων, καθώς και οι αλλαγές στο οργανόγραμμα της Ευρωπαϊκής Οικονομικής και Κοινωνικής Επιτροπής.
<P>
Επιδοκιμάζουμε την κριτική που ασκήθηκε στα δύο προηγούμενα μέτρα στην έκθεση του κ. Virrankoski και, παρόλο που τασσόμαστε κατά της απόφασης της έγκρισης του τρίτου προσχεδίου διορθωτικού προϋπολογισμού, ως έχει, αποδεχόμαστε ότι η δέσμη θετικών μέτρων, που σκιαγραφήθηκαν, πρέπει να εγκριθεί από αυτήν τη σύνοδο.
<SPEAKER ID="157" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της κοινής έκθεσης των φινλανδών συναδέλφων Kyösti Virrankoski και Ville Itälä σχετικά με το τρίτο σχέδιο διορθωτικού προϋπολογισμού της Ευρωπαϊκής Ένωσης για το 2008.
<P>
Αφορά κατά βάση: την εγγραφή στον προϋπολογισμό των εσόδων που προέρχονται από την υπόθεση Microsoft (πρόστιμο και τόκοι που ανέρχονται σε 849 200 000 ευρώ)· την εγγραφή στον προϋπολογισμό των εξοικονομήσεων που προέρχονται εκ του ότι η αύξηση 2007 για μισθούς και συντάξεις των υπαλλήλων ήταν μικρότερη από ό,τι είχε εκτιμηθεί· την ενίσχυση του κτηνιατρικού ταμείου για επείγοντα περιστατικά λόγω της κρίσεως του καταρροϊκού πυρετού των προβάτων κατά 130 000 000 ευρώ σε πιστώσεις αναλήψεως υποχρεώσεων και 63 950 000 ευρώ σε πιστώσεις πληρωμών· τη δημιουργία θέσεων του προϋπολογισμού προς εγγραφή επιδοτήσεων για τέσσερις κοινές επιχειρήσεις: κοινή επιχείρηση της πρωτοβουλίας για τα καινοτόμα φάρμακα (IMI), κοινή επιχείρηση Clean Sky, κοινή επιχείρηση ARTEMIS (κοινή τεχνολογική πρωτοβουλία για τα ενσωματωμένα συστήματα πληροφορικής) και κοινή επιχείρηση ENIAC (ευρωπαϊκή τεχνολογική πλατφόρμα για τη νανοηλεκτρονική), συνολικού ύψους 257,5 εκατ. ευρώ σε πιστώσεις αναλήψεων υποχρεώσεων και 194,6 εκατ. ευρώ σε πιστώσεις πληρωμών από το έβδομο πρόγραμμα πλαίσιο για την έρευνα· και την κινητοποίηση του Ταμείου Αλληλεγγύης της ΕΕ για ποσό 98 εκατ. ευρώ (δασικές πυρκαγιές στην Ελλάδα και πλημμύρες στη Σλοβενία).
<SPEAKER ID="158" NAME="Pedro Guerreiro  " AFFILIATION="GUE/NGL">
γραπτώς. - (PT) Αυτό το σχέδιο διορθωτικού προϋπολογισμού καλύπτει, μεταξύ άλλων, την κινητοποίηση του Ταμείου Αλληλεγγύης της ΕΕ υπέρ της Ελλάδας και της Σλοβενίας. Ο στόχος είναι να συμβάλουμε στην αντιστάθμιση της ζημίας που προκάλεσαν οι δασικές πυρκαγιές και οι πλημμύρες που έπληξαν σοβαρά τους πληθυσμούς των δύο αυτών χωρών το 2007.
<P>
Το σχέδιο στοχεύει επίσης στην ενίσχυση του ταμείου έκτακτης ανάγκης για κτηνιατρικά μέτρα λόγω του καταρροϊκού πυρετού των προβάτων, που έχει πλήξει αρκετά κράτη μέλη, περιλαμβανομένης της Πορτογαλίας. Συναφώς, για να χρηματοδοτηθεί το 100% του κόστους παροχής του εμβολίου και το 50% του κόστους που συνεπάγεται η διενέργεια των εμβολιασμών σε εννέα κράτη μέλη, προγραμματίζεται να συμπεριληφθούν στον κοινοτικό προϋπολογισμό 130 εκατ. ευρώ σε υποχρεώσεις και 63,95 εκατ. σε πληρωμές.
<P>
Ωστόσο, θέλουμε να επισημάνουμε τη συμπερίληψη πλέον των 257 εκατ. ευρώ σε πιστώσεις αναλήψεων υποχρεώσεων και 194 εκατ. ευρώ σε πιστώσεις πληρωμών για τη δημιουργία νέων συμπράξεων του δημόσιου και του ιδιωτικού τομέα στο πλαίσιο του έβδομου προγράμματος πλαίσιο για την έρευνα, την τεχνολογική ανάπτυξη και τις δραστηριότητες επίδειξης. Αυτές οι συμπράξεις καλύπτουν την κοινή επιχείρηση της πρωτοβουλίας για τα καινοτόμα φάρμακα (IMI), κοινή επιχείρηση Clean Sky, κοινή επιχείρηση ARTEMIS (κοινή τεχνολογική πρωτοβουλία για τα ενσωματωμένα συστήματα πληροφορικής) και κοινή επιχείρηση ENIAC (ευρωπαϊκή τεχνολογική πλατφόρμα για τη νανοηλεκτρονική). Αν μη τι άλλο, αυτές οι πρωτοβουλίες επιτάσσουν μια δημόσια αναπτυξιακή στρατηγική και δημόσιες επενδύσεις, που δεν εξαρτώνται από τα συμφέροντα του ιδιωτικού κεφαλαίου.
<SPEAKER ID="160" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του φινλανδού συναδέλφου Kyösti Virrankoski σχετικά με το τέταρτο σχέδιο διορθωτικού προϋπολογισμού του Ευρωπαϊκού Κοινοβουλίου για το 2008. Αφορά αποκλειστικά τη συμπερίληψη στον προϋπολογισμό του 2008 του πλεονάσματος του οικονομικού έτους 2007, ήτοι 1 528 833 290 δισ. ευρώ.
<P>
Για το 2007 η διαφορά μεταξύ των εσόδων που εισπράχθηκαν (117,4 δισ. ευρώ) και των πληρωμών που πραγματοποιήθηκαν (112,9 δισ. ευρώ) δείχνει πλεόνασμα 4,5 δισ. ευρώ, εκ των οποίων πρέπει να αφαιρεθούν οι πιστώσεις πληρωμών που μεταφέρθηκαν στο έτος 2008, ήτοι 3,1 δισ. ευρώ. Σε αυτό το πλεόνασμα του 1,4 δισ. ευρώ πρέπει να προστεθεί το ακυρωθέν ποσό του 0,2 δισ. πιστώσεων που μεταφέρθηκαν από το 2006 στο 2007 και πρέπει να αφαιρεθεί το αρνητικό υπόλοιπο της συναλλαγματικής ισοτιμίας του ευρώ, ύψους 0,1 δισ. ευρώ, που διαμορφώνει πλεόνασμα για το 2007 ύψους 1,5 δισ. ευρώ. Αυτό το πλεόνασμα οφείλεται πρωτίστως στη μη χρησιμοποίηση ολόκληρου του ποσού των δαπανών μόλις κάτω από τα 1,6 δισ. ευρώ.
<P>
Λυπούμαι που, αντί να επιστραφεί αυτόματα στα κράτη μέλη, δεν έγινε καμία πολιτική συζήτηση σχετικά με την κατανομή αυτού του πλεονάσματος, λόγου χάρη, για τη χρηματοδότηση των επενδύσεων στα διευρωπαϊκά δίκτυα μεταφορών. Θυμάμαι ακόμα τις δυσκολίες που συναντήσαμε, όταν προσπαθήσαμε να βρούμε 3,5 δισ. ευρώ για τη χρηματοδότηση του έξοχου προγράμματος Galileo.
<SPEAKER ID="161" NAME="Pedro Guerreiro  " AFFILIATION="GUE/NGL">
γραπτώς. - (PT) Στόχος αυτού του διορθωτικού προϋπολογισμού είναι να συμπεριλάβει το πλεόνασμα του δημοσιονομικού έτους 2007 στον κοινοτικό προϋπολογισμό για το 2008. Αυτό το πλεόνασμα υπερβαίνει το 1,528 δισ. ευρώ και οφείλεται κυρίως, μεταξύ άλλων, στην καθυστέρηση της έγκρισης των επιχειρησιακών προγραμμάτων των διαρθρωτικών ταμείων και του Ταμείου Συνοχής, που πρόκειται να μεταφερθούν στα διάφορα κράτη μέλη.
<P>
Το σχέδιο περιλαμβάνει επίσης ποσά που δεν χρησιμοποιήθηκαν το 2007 στο πλαίσιο της κοινής εξωτερικής πολιτικής και πολιτικής ασφαλείας της ΕΕ, όπως είναι η "αστυνομική αποστολή" στο Αφγανιστάν και η λεγόμενη "μη στρατιωτική αποστολή" στο Κοσσυφοπέδιο . Σε ό,τι αφορά την κατάσταση στο Κοσσυφοπέδιο , θέλουμε να επισημάνουμε την παράνομη και στερούμενη νομιμοποίησης στρατιωτική/ "μη στρατιωτική" επιχείρηση των "ΠΑ-NATO-ΕΕ -με άλλα λόγια, την ανάμειξη, αποσταθεροποίηση, επίθεση, κατοχή και μονομερή ανακήρυξη της ανεξαρτησίας της σερβικής επαρχίας του Κοσσυφοπεδίου, με πλήρη περιφρόνηση του διεθνούς δικαίου- καθώς και το τρέχον "αδιέξοδο στις διαπραγματεύσεις για τη μεταβίβαση των αρμοδιοτήτων από την αποστολή των "νωμένων Εθνών για προσωρινή διοίκηση στο Κοσσυφοπέδιο (UNMIK) στην EULEX" (την αποστολή της ΕΕ για την επιβολή του κράτους δικαίου στο Κοσσυφοπέδιο) στα "νωμένα Έθνη.
<P>
Τέλος, θέλω να επισημάνω ότι το "πλεόνασμα" από το 2007 θα μειώσει τις συνεισφορές των κρατών μελών στον κοινοτικό προϋπολογισμό, συγκεκριμένα ως εξής: 300 εκατ. ευρώ λιγότερα για τη Γερμανία, 258 εκατ. ευρώ λιγότερα για το "νωμένο Βασίλειο και 233 εκατ. ευρώ λιγότερα για τη Γαλλία. Αυτό είναι γνωστό ως "νικάμε παντοιοτρόπως" ...
<SPEAKER ID="162" NAME="Bogusław Liberadzki  " AFFILIATION="PSE">
γραπτώς. - (PL) Κύριε Πρόεδρε, ψήφισα υπέρ της έγκρισης της έκθεσης σχετικά με το σχέδιο διορθωτικού προϋπολογισμού αριθ. 4/2008 της Ευρωπαϊκής Ένωσης για το οικονομικό έτος 2008 (9904/2008 - C6-0207/2008 -. " έκθεση του κ. Virrankoski είναι διεξοδική και επακριβής.
<P>
Συμφωνώ με τη στάση του εισηγητή ότι το υπόλοιπο του προϋπολογισμού κάθε έτους πρέπει να εγγράφεται στον προϋπολογισμό του επόμενου οικονομικού έτους ως έσοδα ή δαπάνες. Στην περίπτωση που εξετάζουμε, θα πηγαίνει στον προϋπολογισμό του 2008. Αυτό πρέπει να γίνει μέσω διορθωτικού προϋπολογισμού, που πρέπει να υποβληθεί στην Επιτροπή.
<SPEAKER ID="164" NAME="Philip Bradbourn  " AFFILIATION="PPE-DE">
γραπτώς. - (ΕΝ) Οι Συντηρητικοί απείχαν αυτής της ψηφοφορίας, καθώς αποτελεί σκέλος του ευρωπαϊκού στόχου για την ανάπτυξη χώρου ελευθερίας, ασφάλειας και δικαιοσύνης - αντί να προτιμηθεί η διακυβερνητική προσέγγιση.
<SPEAKER ID="165" NAME="Carlos Coelho  " AFFILIATION="PPE-DE">
γραπτώς. - (PT) " στρατηγική της Ευρωπαϊκής Ένωσης για την πρόληψη και τον έλεγχο του οργανωμένου εγκλήματος σημειώνει την ανάγκη ανάπτυξης συνολικής πολιτικής της ΕΕ κατά της διαφθοράς, όπου πρέπει να συμμετάσχουν ενεργά όλοι οι παράγοντες που τους αφορά το ζήτημα.
<P>
" αποτελεσματική πρόληψη και καταπολέμηση της διαφθοράς στην Ευρώπη εξαρτάται, επομένως, από την ύπαρξη αποτελεσματικής και αποδοτικής συνεργασίας μεταξύ των αντίστοιχων αρχών και υπηρεσιών των κρατών μελών, από την επισήμανση των ευκαιριών, από την ανταλλαγή καλών πρακτικών και από την ανάπτυξη υψηλών επαγγελματικών προδιαγραφών.
<P>
Για τον λόγο αυτό, στηρίζω την ιδέα της επίσημης δημιουργίας δικτύου σημείων επαφής κατά της διαφθοράς στα κράτη μέλη, οι δραστηριότητες του οποίου πρέπει να είναι πλήρως διασυνδεδεμένες (στο πλαίσιο των αντίστοιχων αρμοδιοτήτων) με τους άλλους οργανισμούς και τις υπηρεσίες που διαδραματίζουν θεμελιώδη ρόλο σε αυτόν τον αγώνα, όπως συμβαίνει με την OLAF, την Ευρωπόλ και την Eurojust.
<P>
Στηρίζω, επίσης, τις τροπολογίες που κατέθεσε ο εισηγητής, Hubert Pirker, ιδίως την τροπολογία για την ανάγκη διαφάνειας και ενημέρωσης σε σχέση με τις δραστηριότητες και τις συστάσεις αυτού του δικτύου, που πρέπει να οδηγήσει στην υποβολή ετήσιας έκθεσης στην Επιτροπή και στο Ευρωπαϊκό Κοινοβούλιο.
<SPEAKER ID="166" NAME="Titus Corlăţean  " AFFILIATION="PSE">
γραπτώς. - (RO) Επικροτώ την απόφαση του Συμβουλίου σχετικά με ένα δίκτυο σημείων επαφής κατά της διαφθοράς με στόχο τη βελτίωση της συνεργασίας μεταξύ των αρχών που καταπολεμούν τη διαφθορά στην ΕΕ.
<P>
" ευρωπαϊκή συνεργασία αποτελεί βασικό στοιχείο στην καταπολέμηση της διαφθοράς, ιδίως στα νέα κράτη μέλη, όπου οι μη κυβερνητικές οργανώσεις και οι ευρωπαίοι ειδικοί υπογραμμίζουν τη συνεχιζόμενη ύπαρξη ορισμένων αξιοσημείωτων ελλείψεων, μεταξύ άλλων, στη λειτουργία του νομικού συστήματος.
<P>
" τελευταία έκθεση εκτίμησης της GRECO (της Ομάδας κρατών κατά της διαφθοράς) του Συμβουλίου της Ευρώπης σε σχέση με τη Ρουμανία υπογραμμίζει, για το έτος 2007, ότι η χώρα μας υλοποίησε μόνο το 40% των μέτρων κατά της διαφθοράς τα οποία πρότειναν τα ευρωπαϊκά θεσμικά όργανα. Με την ευκαιρία, καλώ τη δεξιάς απόκλισης κυβέρνηση της Ρουμανίας να αναλάβει δημοσίως την ευθύνη για την αποτυχία των προγραμμάτων της στον τομέα της καταπολέμησης της διαφθοράς.
<P>
Θεωρώ ότι η καταπολέμηση της διαφθοράς πρέπει να αποτελέσει μείζονα στόχο της Ευρωπαϊκής Ένωσης, προκειμένου να παράσχει στους πολίτες της έναν χώρο ελευθερίας, ασφάλειας και δικαιοσύνης. " Ευρωπαϊκή Επιτροπή (μέσω της OLAF), της Ευρωπόλ και της Eurojust πρέπει να είναι μέλος αυτού του δικτύου.
<P>
Δυστυχώς, σε πολλά από τα νέα κράτη μέλη της ΕΕ, περιλαμβανομένης της Ρουμανίας, η καταπολέμηση της διαφθοράς χρησιμοποιείται μάλλον ως προεκλογική υπόσχεση και ως πολιτικό όπλο, που στρέφεται κατά των πολιτικών κομμάτων της αντιπολίτευσης.
<SPEAKER ID="167" NAME="Pedro Guerreiro  " AFFILIATION="GUE/NGL">
γραπτώς. - (PT) " δημιουργία "δικτύου σημείων επαφής" στο πλαίσιο της συνεργασίας μεταξύ των διαφόρων κρατών μελών με στόχο να ανταλλάξουν εμπειρίες και καλές πρακτικές, μπορεί να αποτελέσει ένα ακόμη κεφάλαιο στην καταπολέμηση της διαφθοράς σε κάθε χώρα.
<P>
Σύμφωνα με τη Συνθήκη ΕΚ, η Κοινότητα και τα κράτη μέλη ευθύνονται για την έγκριση μέτρων με στόχο την καταπολέμηση της απάτης και την προστασία των οικονομικών συμφερόντων της Κοινότητας. Σε κοινοτικό επίπεδο είναι ανάγκη, για παράδειγμα, να εξασφαλιστεί μεγαλύτερη αυτονομία και πόροι για την Ευρωπαϊκή Υπηρεσία Καταπολέμησης της Απάτης (OLAF).
<P>
Ωστόσο, μας δυσαρεστεί το γεγονός ότι αυτό το μέτρο θεωρείται εμβρυακού χαρακτήρα και θα χρησιμοποιηθεί για την προώθηση ή θα αποτελέσει σκέλος του γενικότερου στόχου της ανάπτυξης του λεγόμενου "χώρου ελευθερίας, ασφάλειας και δικαιοσύνης", σύμφωνα με το πρόγραμμα της Χάγης του 2005, ιδίως μέσω της ένταξης της δικαιοσύνης και των εσωτερικών υποθέσεων στο κοινοτικό σύστημα.
<P>
Αυτή η διαδικασία κοινοτικοποίησης ενθαρρύνεται και διασφαλίζεται από τη Συνθήκη που πλέον είναι γνωστή ως η "Συνθήκη της Λισαβόνας", αφαιρώντας από την κυριαρχία των κρατών μελών (των κοινοβουλίων τους και των άλλων εθνικών τους θεσμών) τις ευθύνες που βρίσκονται στον πυρήνα αυτής της κυριαρχίας.
<P>
Επομένως, επαναλαμβάνουμε τις επιφυλάξεις μας σχετικά με τη θέσπιση θέσης Ευρωπαίου Εισαγγελέα, που αποτελεί στάδιο στη διαδικασία δημιουργίας στο μέλλον "Ευρωπαϊκής Εισαγγελίας", που θα βασίζεται στην Ευρωπόλ, την Eurojust και την OLAF.
<SPEAKER ID="168" NAME="Andreas Mölzer  " AFFILIATION="NI">
γραπτώς. - (DE) " διαφθορά αποτελεί ευρέως διαδεδομένο πρόβλημα, που πλήττει κάθε τομέα της κοινωνίας μας, είτε αναφερόμαστε στην οικονομία, είτε στα εργατικά συνδικάτα, είτε στη διοίκηση. Μετά τις υποθέσεις διαφθοράς στη Siemens, που ανέρχονταν σε δισεκατομμύρια, οι εφημερίδες είναι τώρα γεμάτες από άρθρα για το σκάνδαλο στο πολωνικό ποδοσφαιρικό πρωτάθλημα. Ακόμα και η ΕΕ βρίσκεται στα πρωτοσέλιδα κάθε λίγο και λιγάκι και βεβαίως όχι με θετικά σχόλια, αλλά με καταγγελίες περί διαφθοράς, κακοδιαχείρισης, κατασπατάλησης και ούτω καθεξής.
<P>
Το γεγονός ότι υφίσταται η Ομάδα κρατών κατά της διαφθοράς (GRECO) για να συνενώσει τις προσπάθειες κατά της διαφθοράς όλων των μελών του Συμβουλίου της Ευρώπης είναι, επομένως, ευπρόσδεκτο. Πρέπει να ελπίζουμε ότι θα αντληθούν τα ορθά διδάγματα. Δεν είναι μόνο η Βουλγαρία, που πρέπει να βελτιώσει το ιστορικό της σε ό,τι αφορά την καταπολέμηση της διαφθοράς· η ΕΕ πρέπει να τακτοποιήσει και αυτή τα του οίκου της. Εξακολουθούμε να επιδεικνύουμε υπερβολική χαλαρότητα στη διαχείριση των κεφαλαίων της ΕΕ, ελλιπείς ελέγχους, μακρόσυρτες διαδικασίες και ουσιαστικά κανέναν τρόπο περικοπής της χρηματοδότησης της ΕΕ που δεν γίνεται με ορθό τρόπο.
<SPEAKER ID="977" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης της γαλλίδας συναδέλφου Marie-Hélène Aubert, που, μέσω της διαδικασίας διαβούλευσης, προτείνει την τροποποίηση της πρότασης κανονισμού του Συμβουλίου περί δημιουργίας κοινοτικού συστήματος πρόληψης, αποτροπής και εξάλειψης της παράνομης, λαθραίας και άναρχης (ΠΛΑ) αλιείας. Κατέστη επείγουσα η αντιμετώπιση αυτού του θέματος, διότι η παράνομη αλιεία αποτελεί σοβαρό πρόβλημα σε ολόκληρο τον κόσμο.
<P>
Στηρίζω ανεπιφύλακτα αυτήν την πρωτοβουλία, που, όπως επισημαίνει η εισηγήτρια, προτάθηκε από το Ευρωπαϊκό Κοινοβούλιο τον Φεβρουάριο του 2007. Επιδοκιμάζω τη διευκρίνιση ότι η πρόσβαση στα λιμάνια των κρατών μελών, η παροχή λιμενικών υπηρεσιών και η διεξαγωγή των λειτουργιών εκφόρτωσης, μεταφόρτωσης ή επεξεργασίας επί του σκάφους σε αυτά τα λιμάνια πρέπει να απαγορευτεί σε αλιευτικά σκάφη τρίτων χωρών, πλην βεβαίως περιπτώσεων κατεπείγουσας ανάγκης ή ανωτέρας βίας.
<P>
Ενόσω δεν παραμένει υπερβολικά περίπλοκο, τάσσομαι υπέρ των πιστοποιητικών αλιευμάτων για να διασφαλιστεί η ιχνηλασιμότητα των αλιευτικών προϊόντων.
<SPEAKER ID="170" NAME="Duarte Freitas  " AFFILIATION="PPE-DE">
γραπτώς. - (PT) " παράνομη, λαθραία και άναρχη (ΠΛΑ) αλιεία αποτελεί επί του παρόντος ένα από τα κύρια προβλήματα που αντιμετωπίζει η διαχείριση των θαλάσσιων πόρων. Απειλεί τη βιωσιμότητα των πόρων και τη θαλάσσια βιοποικιλότητα και έχει σοβαρές οικονομικές συνέπειες για τους αλιείς που λειτουργούν σύμφωνα με τον νόμο.
<P>
Καθώς είναι ο μεγαλύτερος καταναλωτής και εισαγωγέας αλιευτικών προϊόντων, η Ευρωπαϊκή Κοινότητα έχει ιδιαίτερη ευθύνη για την καταπολέμηση της παράνομης αλιείας, την έγκριση λύσεων που αποτρέπουν τη συνέχιση αυτών των πρακτικών και την πίεση που πρέπει να ασκηθεί στη διεθνή κοινότητα για τη θέσπιση ανάλογων μέτρων.
<P>
" έκθεση του Ευρωπαϊκού Κοινοβουλίου περιέχει 65 προτεινόμενες τροπολογίες, που συμπληρώνουν την πρόταση της Επιτροπής και αντιβαίνουν στα εθνικά συμφέροντα.
<P>
Πρέπει να σημειωθεί ότι η πρόταση καθορίζει ένα σύστημα που θα είναι εφαρμόσιμο σε όλες τις αλιευτικές και συναφείς δραστηριότητες που αφορούν την παράνομη, λαθραία και άναρχη (ΠΛΑ) αλιεία, δραστηριότητες που διεξάγονται στην κοινοτική επικράτεια ή σε ύδατα που τελούν υπό την κυριαρχία ή τη δικαιοδοσία των κρατών μελών και τις οποίες συζητήσαμε διεξοδικά και προασπίσαμε στη διάρκεια της θητείας της πορτογαλικής Προεδρίας.
<P>
Επομένως, αξίζει να στηρίξω αυτό το έγγραφο.
<SPEAKER ID="171" NAME="Pedro Guerreiro  " AFFILIATION="GUE/NGL">
γραπτώς. - (PT) " βιωσιμότητα των αλιευτικών αποθεμάτων είναι θεμελιώδους σημασίας για την κατοχύρωση της μακροπρόθεσμης ύπαρξης της αλιευτικής δραστηριότητας και της κοινωνικοοικονομικής βιωσιμότητας του αλιευτικού τομέα.
<P>
" παράνομη, λαθραία και άναρχη (ΠΛΑ) αλιεία απειλεί αυτήν την αειφορία και αμφισβητεί τη βιωσιμότητα του κλάδου και των αλιευτικών κοινοτήτων, που εξαρτώνται από αυτόν.
<P>
Ούτως εχόντων των πραγμάτων, είναι ζωτικής σημασίας τα μέτρα που εγκρίνονται για την ενίσχυση της καταπολέμησης των παράνομων αυτών δραστηριοτήτων, ιδίως μέσω της ενίσχυσης των ελεγκτικών μηχανισμών σε κάθε κράτος μέλος.
<P>
Αυτή η πρόταση, που συμπληρώνει τα μέτρα που ήδη θεσπίστηκαν στο πλαίσιο της κοινής αλιευτικής πολιτικής, θεσπίζει διάφορες διατάξεις που στόχο έχουν να αμβλύνουν αυτές τις πρακτικές, οι οποίες διεξάγονται από σκάφη που πλέουν υπό τη σημαία κράτους μέλους ή από σκάφη τρίτων χωρών.
<P>
Τα προτεινόμενα, επομένως, μέτρα περιλαμβάνουν αυστηρότερο έλεγχο εκ μέρους των κρατών μελών στα λιμάνια τους, την υποχρέωση έκδοσης πιστοποιητικού από το κράτος σημαίας, όπου θα επισημαίνεται ότι το αλίευμα είναι νόμιμο, και τη δημιουργία καταλόγου σκαφών που επιδίδονται σε παράνομη, λαθραία και άναρχη (ΠΛΑ) αλιεία.
<P>
Ωστόσο, θέλουμε να επαναλάβουμε ότι οποιαδήποτε μελλοντική εναρμόνιση αυτών των προτάσεων με μελλοντική αναθεώρηση της κοινοτικής νομοθεσίας για τον έλεγχο πρέπει να διασφαλίζει τις αρμοδιότητες των κρατών μελών, ιδίως σε ό,τι αφορά τις επιθεωρήσεις. Θέλουμε, επίσης, να επαναλάβουμε ότι όλα τα ζητήματα που αφορούν κυρώσεις εμπίπτουν στην αρμοδιότητα κάθε κράτους μέλους.
<SPEAKER ID="172" NAME="Ian Hudghton  " AFFILIATION="Verts/ALE">
γραπτώς. - (EN) Επικροτώ την έκθεση της συναδέλφου μου Aubert σχετικά με την παράνομη, λαθραία και άναρχη αλιεία. Είναι προς το συμφέρον όλων των αλιευτικών κοινοτήτων να αντιμετωπιστεί η ΠΛΑ αλιεία, και η ΕΕ καλείται να διαδραματίσει ζωτικό ρόλο σε αυτό. Ωστόσο, η διαχείριση των αλιευτικών πόρων πρέπει να εναπόκειται στην ευθύνη των αλιευτικών εθνών, και η ΕΕ πρέπει να εργαστεί για την αποδόμηση της κοινής αλιευτικής πολιτικής.
<SPEAKER ID="173" NAME="Bogusław Liberadzki  " AFFILIATION="PSE">
γραπτώς. - (PL) Ψήφισα υπέρ της έγκρισης της έκθεσης της κ. Aubert σχετικά με την πρόταση κανονισμού του Συμβουλίου περί δημιουργίας κοινοτικού συστήματος πρόληψης, αποτροπής και εξάλειψης της παράνομης, λαθραίας και άναρχης αλιείας - C6-0454/2007 -.
<P>
Αυτή είναι μια στέρεη έκθεση, που παρέχει ακριβή εικόνα του προβλήματος της παράνομης αλιείας, το οποίο αντιπροσωπεύει πραγματική απειλή για την επιβίωση των θαλάσσιων πόρων. Επομένως, φαίνεται βασικό να δημιουργηθεί ένα κοινοτικό σύστημα για την καταπολέμηση της προαναφερόμενης πρακτικής.
<SPEAKER ID="174" NAME="David Martin  " AFFILIATION="PSE">
γραπτώς. - (ΕΝ) " έκθεση της κ. Aubert περί δημιουργίας κοινοτικού συστήματος πρόληψης, αποτροπής και εξάλειψης της παράνομης, λαθραίας και άναρχης αλιείας είναι μια έκθεση που κατά βάση στηρίζω. Συμφωνώ με σειρά προτάσεων της εισηγήτριας. Φαίνεται δίκαιο, λόγου χάρη, να μεριμνήσουμε, ώστε τα κράτη μέλη να παρέχουν πιστοποιητικά νομιμότητας των ψαριών, που έχουν αλιεύσει τα σκάφη τους. Απαιτείται πανευρωπαϊκή δράση για να αντιμετωπιστούν οι παράνομες αλιευτικές πρακτικές, και η ψήφος μου αντικατοπτρίζει αυτές τις απόψεις.
<SPEAKER ID="175" NAME="Jean-Claude Martinez  " AFFILIATION="NI">
γραπτώς. - (FR) Οι αλιείς στη Γαλλία, την Ισπανία και την Ιταλία μας μιλούν για την εύλογη εξέγερσή τους, το δικαίωμά τους να βγάλουν τα προς το ζην, την αγανάκτησή τους. Οι μικροκαλλιεργητές λένε τα ίδια.
<P>
Επί ένα έτος, η τιμή των καυσίμων αφαιμάσσει τους αλιείς μας από οικονομική άποψη. Αυτό έρχεται συμπληρωματικά στη γραφειοκρατική αφαίμαξη που βιώνουν ως αποτέλεσμα των ποσοστώσεων, των κυρώσεων, της παρακολούθησης και των επιθεωρήσεων, που μεταμορφώνουν την ελευθερία των ανοικτών θαλασσών σε μια υγρή Σοβιετική Ένωση.
<P>
Υπό το πρίσμα της τραγωδίας που πλήττει αυτό το επάγγελμα, τι προτείνουμε σε αυτούς τους άνδρες, σε αυτές τις περιοχές, σε αυτά τα χωριά, σε αυτές τις τοπικές οικονομίες; Τίποτα! Εκτός από αόριστη μεταβατική βοήθεια, εν είδει καταπραϋντικής αγωγής.
<P>
Το χειρότερο είναι ότι, τη μέρα που οι αλιείς της Μεσογείου είναι στις Βρυξέλλες για να διεκδικήσουν το δικαίωμά τους στη ζωή, συζητάμε εδώ πρόσθετες εγκληματικές κυρώσεις για την καταπολέμηση της παράνομης αλιείας.
<P>
Οι αλιείς εισπράττουν άρνηση ακόμα και για στήριξη μέσω του ΦΠΑ και του ειδικού φόρου κατανάλωσης.
<P>
" λύση βρίσκεται σε ένα ευρωπαϊκό ταμείο αντιστάθμισης του χρέους των αλιέων, ώστε να διασφαλιστεί ότι δεν θα είναι αναγκασμένοι να αντιμετωπίσουν την ανισότητα σε σχέση με τα δημόσια βάρη, την οποία προκαλεί η πολιτική εισαγωγών και η κυριαρχία των γιγάντων της διανομής.
<SPEAKER ID="176" NAME="James Nicholson  " AFFILIATION="PPE-DE">
γραπτώς. - (ΕΝ) " παράνομη, λαθραία και άναρχη αλιεία αποτελεί αυξανόμενο πρόβλημα, το οποίο απαιτεί ενισχυμένη συνεργασία μεταξύ της ΕΕ και της διεθνούς κοινότητας, αν θέλουμε πραγματικά να αντιμετωπιστεί αποτελεσματικά.
<P>
Σε πολύ μεγάλο βαθμό αυτή η πρόταση της Επιτροπής αντικατοπτρίζει τις συστάσεις που έκανε η Επιτροπή Αλιείας και συγκεκριμένα η πρώτη έκθεση της κ. Aubert, που αφορούσε την ΠΛΑ αλιεία. Στηρίζω πλήρως τα κύρια στοιχεία της πρότασης, που περιλαμβάνει την απαγόρευση των εισαγωγών ψαριών ΠΛΑ αλιείας και την εφαρμογή λιμενικών ελέγχων, που θα απαγορεύουν την πρόσβαση σκαφών τρίτων χωρών για τα οποία υπάρχει υποψία παράνομης αλιείας.
<P>
Μέχρι πρόσφατα, η ΕΕ επικεντρωνόταν αποκλειστικά στο ρυθμιστικό πλαίσιο για τους δικούς της αλιείς, εστιάζοντας στο να διασφαλίσει ότι δεν αψηφούν τους νόμους της ΕΕ, ενώ αγνοείτο η πρακτική της ΠΛΑ αλιείας. Είναι ενθαρρυντικό που βλέπουμε ότι τώρα καταβάλλονται πραγματικές προσπάθειες από το Κοινοβούλιο και την Επιτροπή για την αντιμετώπιση αυτού του προβλήματος.
<SPEAKER ID="177" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, ψηφίζω υπέρ της έκθεσης που κατέθεσε η συνάδελφός μας Marie-Hélène Aubert περί δημιουργίας κοινοτικού συστήματος πρόληψης, αποτροπής και εξάλειψης της παράνομης, λαθραίας και άναρχης αλιείας. " παράνομη αλιεία αντιπροσωπεύει μία από τις χειρότερες απειλές για τη βιωσιμότητα των αλιευτικών αποθεμάτων και τη θαλάσσια βιοποικιλότητα.
<P>
" πρόταση της Επιτροπής είναι σημαντική, καθώς παρέχει στην Ευρωπαϊκή Ένωση τη δυνατότητα να διαδραματίσει προσήκοντα ηγετικό ρόλο σε έναν όλο και πιο περίπλοκο και αλληλοσυνδεδεμένο τομέα. Για τον σκοπό αυτό, θεωρώ ευκταίο η πρόταση να εφαρμοστεί υποχρεωτικά όχι μόνο στα αλιευτικά σκάφη τρίτων χωρών, αλλά και σε εκείνα που πλέουν με κοινοτική σημαία, προκειμένου να εγκριθούν μη διακριτικά μέτρα και να θεσπιστεί κοινή πολιτική εντός της Ευρωπαϊκής Ένωσης.
<P>
Δεν επιδέχεται καμία αμφισβήτηση η σημασία ενός συστήματος πιστοποίησης, προκειμένου να διασφαλιστεί η ιχνηλασιμότητα και να καταστεί δυνατή η θέσπιση σήμανσης, η οποία θα εγγυάται το αλιευτικό προϊόν, εκ παραλλήλου με εναρμονισμένες, αποτρεπτικές κυρώσεις και ένα σύστημα ελέγχων και επιθεωρήσεων για την ελαχιστοποίηση της παράνομης αλιευτικής δραστηριότητας.
<SPEAKER ID="178" NAME="Catherine Stihler  " AFFILIATION="PSE">
γραπτώς. - (ΕΝ) Θέλω να στηρίξω την έκθεση Aubert και να καταδικάσω την παράνομη, λαθραία και άναρχη αλιεία.
<SPEAKER ID="179" NAME="Bernard Wojciechowski  " AFFILIATION="IND/DEM">
γραπτώς. - ?(PL) " παράνομη, λαθραία και άναρχη αλιεία, γνωστή ως ΠΛΑ, αντιπροσωπεύει ένα σοβαρό πρόβλημα. Στις προσπάθειές της να αντιμετωπίσει ενεργά και αποτελεσματικά το πρόβλημα, η Ευρωπαϊκή Ένωση πρέπει να επωφεληθεί της εμπειρίας χωρών που, μολονότι δεν είναι μέλη της Ένωσης, έχουν παρά ταύτα πολύ αυστηρότερες διατάξεις με στόχο την καταπολέμηση της παράνομης αλιείας. Οι εν λόγω χώρες περιλαμβάνουν τη Νορβηγία, την Ισλανδία και τον Καναδά. Πρωτίστως, πρέπει να εστιάσουμε στην αντιμετώπιση των αλιευτικών παραβάσεων εντός της Ένωσης. Μέχρι σήμερα, αυτό αποτελούσε μείζον πρόβλημα. Το επόμενο βήμα πρέπει να περιλαμβάνει τη στήριξη των αναπτυσσόμενων χωρών που επιθυμούν να υιοθετήσουν το πρόγραμμα για την καταπολέμηση της ΠΛΑ αλιείας. Δυστυχώς, αυτές οι αναπτυσσόμενες χώρες δεν έχουν επαρκείς χρηματοδοτικούς πόρους για τον σκοπό αυτό.
<SPEAKER ID="976" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης της αξιότιμης πορτογαλίδας συναδέλφου Duarte Freitas, που, σύμφωνα με τη διαδικασία διαβούλευσης, προτείνει τροπολογίες στην πρόταση κανονισμού του Συμβουλίου που αφορά την προστασία ευπαθών θαλάσσιων οικοσυστημάτων της ανοικτής θάλασσας από τις δυσμενείς επιπτώσεις της χρήσης αλιευτικών εργαλείων βυθού. Αυτό το σχέδιο κανονισμού υλοποιεί τις συστάσεις των "νωμένων Εθνών του 2006 και ισχύει για σκάφη της ΕΕ τα οποία αλιεύουν στην ανοικτή θάλασσα, σε περιοχές που δεν υπόκεινται σε ρύθμιση κάποιας περιφερειακής οργάνωσης αλιείας και, επομένως, απαιτούν ρύθμιση του κράτους σημαίας. Ανάμεσα στο να μην κάνουμε τίποτα και στο να απαγορεύσουμε τα πάντα, στηρίζω την τρίτη εναλλακτική πρόταση που προτείνει η Ευρωπαϊκή Ένωση: περιλαμβάνει την αυστηρή ρύθμιση για τα συρόμενα δίχτυα βυθού, μέσω του καθορισμού μέτρων διατήρησης και διαχείρισης, που εγκρίνονται από τις περιφερειακές οργανώσεις αλιείας (ΠΟΑ), και μέσω της θέσπισης του ρυθμιστικού πλαισίου που πρέπει να τηρούν τα κράτη σημαίας σε σχέση με τα σκάφη τους, όταν αυτά επιχειρούν σε περιοχές της ανοικτής θάλασσας που δεν υπόκεινται σε ρυθμίσεις κάποιας ΠΟΑ.
<SPEAKER ID="181" NAME="Pedro Guerreiro  " AFFILIATION="GUE/NGL">
γραπτώς. - (PT) Ορισμένα θαλάσσια οικοσυστήματα (όπως οι ύφαλοι, τα θαλάσσια όρη, οι υδροθερμικές δίοδοι, τα κοράλλια των ψυχρών θαλασσών ή τα στρώματα σπόγγων των ψυχρών θαλασσών) είναι, από την ίδια τους τη φύση, ευπαθή στη χρήση ορισμένων αλιευτικών εργαλείων.
<P>
Αυτή η πρόταση στοχεύει στην προστασία αυτών των οικοσυστημάτων στην ανοικτή θάλασσα, ιδίως σε περιοχές που δεν ρυθμίζονται από κάποια περιφερειακή οργάνωση διαχείρισης της αλιείας.
<P>
Αν και κατά βάση συμφωνούμε με την πρόταση που παρουσιάστηκε και την έκθεση που εγκρίθηκε, θα θέλαμε, εντούτοις, να επαναλάβουμε ότι ορισμένες πτυχές της πρότασης χρήζουν αποσαφήνισης. Για παράδειγμα, σε ό,τι αφορά τον ορισμό του "ευπαθούς θαλάσσιου οικοσυστήματος", η έκθεση υπογραμμίζει την ανάγκη να περιμένουμε ορισμό της FAO (της Οργάνωσης των "νωμένων Εθνών για τη Διατροφή και τη Γεωργία) σύμφωνα με τα "βέλτιστα διαθέσιμα επιστημονικά στοιχεία", λαμβάνοντας υπόψη την έλλειψη εμβριθούς επιστημονικής γνώσης για τα οικοσυστήματα αυτά. Επιπλέον, θέλουμε να υπογραμμίσουμε την ανάγκη διάκρισης μεταξύ των συνεπειών της χρήσης διαφορετικού εξοπλισμού, μέσω της διεξαγωγής επιστημονικής αλιευτικής έρευνας για τον προσδιορισμό των δυνητικών επιπτώσεων του εξοπλισμού στα αποθέματα και στον βυθό.
<P>
Τέλος, θεωρούμε επίσης ενδεδειγμένο να επαναλάβουμε ότι αυτά τα ζητήματα επιθεωρήσεων ή αποστολών παρατήρησης αλιευτικών σκαφών εμπίπτουν στην αρμοδιότητα κάθε κράτους μέλους, καθώς μάλιστα ανακοινώθηκαν νέα ομοσπονδιακά επίπεδα για την κοινή αλιευτική πολιτική.
<SPEAKER ID="182" NAME="Ian Hudghton  " AFFILIATION="Verts/ALE">
γραπτώς. - (ΕΝ) " έκθεση Freitas αφορά ευπαθή θαλάσσια οικοσυστήματα της ανοικτής θάλασσας. " ανοικτή θάλασσα δεν υπόκειται στην ευθύνη κανενός έθνους ή περιφερειακών οργανώσεων αλιείας, και οι αλιευτικές δραστηριότητες είναι άναρχες σε πολύ μεγάλο βαθμό. Ενδείκνυται να αναλάβει η ΕΕ δράση σε αυτόν τον τομέα, δεδομένης της διεθνούς φύσης της αλιείας.
<P>
Αυτό διακρίνει την ανοικτή θάλασσα από τα παράκτια ύδατα, όπου τα πλέον ενδεδειγμένα ελεγκτικά όργανα βρίσκονται στα ίδια τα αλιευτικά κράτη, όχι στα θεσμικά όργανα της ΕΕ.
<SPEAKER ID="183" NAME="Eija-Riitta Korhola  " AFFILIATION="PPE-DE">
γραπτώς. - (FI) " θαλάσσια πολιτική της ΕΕ είναι μία από τις βασικές πρωτοβουλίες για τις οποίες θα μνημονεύεται με θετικό τρόπο η τωρινή Επιτροπή. Αυτή η πρόταση κανονισμού του Συμβουλίου, που αφορά την προστασία ευπαθών θαλάσσιων οικοσυστημάτων της ανοικτής θάλασσας από τις δυσμενείς επιπτώσεις της χρήσης αλιευτικών εργαλείων βυθού αποτελεί αναγκαίο συμπλήρωμα στη στρατηγική της ΕΕ.
<P>
Όταν στην Παγκόσμια διάσκεψη κορυφής του Γιοχάνεσμπουργκ το 2002 για την αειφόρο ανάπτυξη τέθηκε ως στόχος να τερματιστεί η απώλεια της βιοποικιλότητας, καθορίστηκε ως καταληκτική ημερομηνία το έτος 2010. Τώρα, μετά λύπης μας, πρέπει να πούμε ότι ο στόχος δεν πρόκειται να επιτευχθεί εντός της διετίας. Μολονότι οι περιβαλλοντικοί στόχοι ήταν στην κορυφή της παγκόσμιας πολιτικής ατζέντας για εδώ και περισσότερο από είκοσι χρόνια, πολλοί παράγοντες εξακολουθούν να απειλούν τη θαλάσσια βιοποικιλότητα. Επιστημονικές έρευνες έδειξαν ότι, παρά τις υψηλές αποδόσεις που συνδέονται με την υπερπόντια αλιεία, οι ελλειμματικά οργανωμένες αλιευτικές πρακτικές μπορεί να οδηγήσουν στην καταστροφή ορισμένων ειδών σε λιγότερο από 10 χρόνια.
<P>
Πρέπει να θυμόμαστε ότι, έστω και αν είναι αναγκαίες τέτοιου είδους νέες προσεγγίσεις, που εφαρμόζονται στον αλιευτικό τομέα, αλίμονο, λίγα πράγματα είναι γνωστά για την αποκατάσταση των θαλασσίων ειδών της ανοικτής θάλασσας, συνολικά δε, οι απειλές για τα οικοσυστήματα της ανοικτής θάλασσας είναι πολύ μεγαλύτερες. Αυτή η πρόταση κανονισμού της αλιευτικής βιομηχανίας είναι, ωστόσο, σαφής και αναγκαία.
<SPEAKER ID="184" NAME="Catherine Stihler  " AFFILIATION="PSE">
γραπτώς. - (ΕΝ) " προστασία των ευπαθών θαλάσσιων οικοσυστημάτων είναι βασική, προκειμένου οι μελλοντικές γενιές να απολαμβάνουν το θαλάσσιο περιβάλλον.
<SPEAKER ID="185" NAME="Margie Sudre  " AFFILIATION="PPE-DE">
γραπτώς. - (FR) Με την ψηφοφορία του το Ευρωπαϊκό Κοινοβούλιο θεσπίζει αυστηρές αρχές για τη ρύθμιση των δραστηριοτήτων των κοινοτικών πλοίων που χρησιμοποιούν αλιευτικά εργαλεία βυθού στην ανοικτή θάλασσα, σε ζώνες που δεν υπόκεινται στη ρύθμιση κάποιας περιφερειακής οργάνωσης αλιείας.
<P>
Σύμφωνα με τις συστάσεις της Γενικής Συνέλευσης των "νωμένων Εθνών, που αποτελεί την αιχμή του δόρατος σε αυτό το πεδίο, τα κράτη μέλη θέτουν τέλος στο νομικό κενό, που επέτρεψε να σημειωθεί η ανεπανόρθωτη καταστροφή των θαλάσσιων οικοσυστημάτων μας. Χαίρομαι που οι βουλευτές του Ευρωπαϊκού Κοινοβουλίου αναγνώρισαν ότι τα οικοσυστήματα ανοικτής θάλασσας αποτελούν σημαντική πηγή θαλάσσιας βιοποικιλότητας, και ότι η μετατόπιση των αλιευτικών προσπαθειών σε αυτούς τους οικοτόπους κόντεψε να καταστρέψει την κληρονομιά μας.
<P>
" οικολογική συνείδηση των βουλευτών του Ευρωπαϊκού Κοινοβουλίου δεν επιδιώκει να περιπλέξει ακόμη περισσότερο το ήδη δύσκολο έργο των αλιέων μας, ούτε να αυξήσει τη γραφειοκρατική πίεση. Εφεξής, οι αλιευτικές δραστηριότητες σε αυτές τις συγκεκριμένες περιοχές θα απαιτούν άδεια και θα υπόκεινται σε προηγούμενη εκτίμηση, η οποία θα πραγματοποιείται από το κράτος μέλος, ώστε να διασφαλίζεται ότι δεν θα προκαλέσουν κάποια αξιοσημείωτη ζημία. Εν προκειμένω υπεισέρχεται και η αρχή της προφύλαξης.
<P>
" διατήρηση της θαλάσσιας βιοποικιλότητας θα εξασφαλιστεί μόνο, αν ενσωματώνεται οριζόντια στις άλλες κοινοτικές πολιτικές, ιδίως στη μελλοντική θαλάσσια πολιτική της ΕΕ.
<SPEAKER ID="187" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, επιδοκιμάζω τους στόχους της Επιτροπής σχετικά με την απλούστευση, σταθεροποίηση και αποσαφήνιση των εμπορικών κανόνων και διαδικασιών. Το εμπόριο αποτελεί καίριο μέσο στην τρέχουσα διεθνή πραγματικότητα, καθώς χρησιμεύει ως μέσο τόσο για τη βελτίωση της αποδοτικότητας των διεθνών αγορών όσο και για τη διασφάλιση της κοινωνικής και πολιτιστικής ανάπτυξης των εμπλεκόμενων εθνών.
<P>
Οι εμπορικές συμφωνίες μεταξύ χωρών μπορούν να κατοχυρώσουν την πολιτική σταθερότητα και να θέσουν στέρεα θεμέλια για εύλογα βιώσιμες διπλωματικές συμφωνίες. Καθίστανται, επομένως, σε όλο και μεγαλύτερο βαθμό οι βασικοί παράγοντες σε έναν κόσμο που θα κυριαρχείται όλο και πιο πολύ από οικονομικές σχέσεις που, πέραν της επίδρασής τους στη ροή των πολιτιστικών ανταλλαγών μεταξύ των λαών, θα συμβάλουν στην αποφυγή της στρατιωτικής αντιπαράθεσης και στη διατήρηση της ειρήνης.
<P>
Επομένως, το εμπόριο αντιπροσωπεύει έναν άκρως σημαντικό φορέα διαλόγου και μια ευκαιρία για οικονομική και κοινωνική ανάπτυξη. Το να καταστήσουμε το εμπόριο λιγότερο άκαμπτο σημαίνει ότι καθιστούμε πιο αποδοτικό το οικονομικό σύστημα. Δεδομένης της σημασίας του υπό εξέταση θέματος, ελπίζω ότι το Κοινοβούλιο θα επωμιστεί το μερίδιο ευθύνης που του αναλογεί για την επίτευξη αυτών των στόχων.
<SPEAKER ID="188" NAME="Bruno Gollnisch  " AFFILIATION="NI">
γραπτώς. - (FR) Κύριε Πρόεδρε, κυρίες και κύριοι, η έκθεση του κ. Audy ζητεί την εναρμόνιση των διαδικασιών εισαγωγής και εξαγωγής με στόχο τη διασφάλιση της ομαλής εφαρμογής της εμπορικής πολιτικής της Ευρωπαϊκής Ένωσης, πρωτίστως δε, τη συνεπή εφαρμογή σε όλα τα σημεία εισόδου της ΕΕ, προκειμένου να κάνουμε πιο εύκολη τη ζωή των επιχειρήσεων. Αυτό μπορεί να φαίνεται λογικό, διότι είμαστε μέρος μιας τελωνειακής ένωσης για περισσότερα από 40 χρόνια.
<P>
Ωστόσο, ο κ. Audy θέλει οι διαδικασίες να εναρμονιστούν πλήρως και να ανατεθούν σε μια ενιαία ευρωπαϊκή τελωνειακή υπηρεσία.
<P>
Οι τελωνειακές αρχές είναι υπεύθυνες για την καταγραφή της κυκλοφορίας των αγαθών και τη διασφάλιση της συμμόρφωσής τους προς τις προδιαγραφές που έχουν θεσπιστεί (ασφάλεια του προϊόντος, προστασία των καταναλωτών, υγεία, περιβάλλον, κτλ.). Επιτελούν, επίσης, φορολογική λειτουργία: εφαρμόζουν, βεβαίως, ενδεδειγμένους τελωνειακούς δασμούς, αλλά επιλαμβάνονται επίσης του ΦΠΑ, που, με όλο τον σεβασμό, εξακολουθεί να είναι εθνικός φόρος. Τέλος ή ίσως πρωτίστως καλούνται να επιτελέσουν ρόλο ασφαλείας και συμμετέχουν στην καταπολέμηση κάθε μορφής παράνομης διακίνησης και εμπορίας, ιδίως της εμπορίας ναρκωτικών, σε στενή συνεργασία με τις αστυνομικές υπηρεσίες.
<P>
Δεν εκπλήσσει το γεγονός ότι ο εισηγητής δίνει προτεραιότητα στην πρώτη λειτουργία εν ονόματι των αρετών του διεθνούς εμπορίου και υποτιμά τις άλλες δύο. Αυτός είναι ο λόγος που ψηφίσαμε κατά της έκθεσης αυτής.
<SPEAKER ID="189" NAME="David Martin  " AFFILIATION="PSE">
γραπτώς. - (ΕΝ) Στηρίζω τις συστάσεις που σκιαγραφούνται στην έκθεση του Jean-Pierre Audy "Αποτελεσματικοί κανόνες και διαδικασίες εισαγωγής και εξαγωγής στην υπηρεσία της εμπορικής πολιτικής." Θεωρώ ότι είναι μια καλά εξισορροπημένη έκθεση, που ορθώς εξετάζει σε μελλοντική προοπτική το τελωνειακό δίκαιο της ΕΕ μετά τη Συνθήκη της Λισαβόνας και τον "νόμο για την 100% σάρωση" των "ΠΑ.
<P>
Μάλιστα, συμμερίζομαι την άποψη του εισηγητή ότι μια κοινή προσέγγιση στο τελωνειακό σύστημα της ΕΚ θα έδινε απάντηση στις εγγενείς δυσκολίες των κρατών μελών, που έχουν την ευθύνη της τελωνειακής εφαρμογής. Ψήφισα υπέρ της έκθεσης.
<SPEAKER ID="190" NAME="Rovana Plumb  " AFFILIATION="PSE">
γραπτώς. - (RO) Ψήφισα υπέρ της έκθεσης σχετικά με αποτελεσματικούς κανόνες και διαδικασίες εισαγωγής και εξαγωγής στον τομέα της εμπορικής πολιτικής, που διασφαλίζει μεγαλύτερη αποδοτικότητα στο τελωνειακό πεδίο, καθώς και τη συνεργασία μεταξύ των ευρωπαϊκών τελωνειακών υπηρεσιών.
<P>
" αγορά της Ευρωπαϊκής Ένωσης έρχεται αντιμέτωπη με το φαινόμενο της απομίμησης και της πειρατείας. Οι απώλειες που προκάλεσε στη Ρουμανία το 2007 η παραβίαση των δικαιωμάτων πνευματικής ιδιοκτησίας ανερχόταν σε 62 εκατ. ευρώ, σύμφωνα με την ανάλυση που διεξήγαγε η Διεθνής Συμμαχία Πνευματικής Ιδιοκτησίας. " έγκριση αυτής της έκθεσης από το Ευρωπαϊκό Κοινοβούλιο και η ανάπτυξη του σχεδίου για την καταπολέμηση της απομίμησης και της πειρατείας σε ευρωπαϊκό επίπεδο θα μειώσουν αυτές τις απώλειες.
<P>
" έκθεση επιδοκιμάζει τη συναίνεση που πέτυχαν τα κράτη μέλη και η Επιτροπή σε σχέση με την εντολή διαπραγμάτευσης διεθνούς συμφωνίας κατά της απομίμησης προϊόντων (της εμπορικής συμφωνίας κατά της απομίμησης προϊόντων), καθώς αυτή η συμφωνία είναι μείζονος σημασίας για την εμπορική στρατηγική της ΕΕ.
<P>
Εφόσον οι ευρωπαϊκές ρυθμίσεις που διέπουν την προστασία των καταναλωτών, κυρίως εκείνες που αφορούν την υγεία και την ασφάλεια, ισχύουν για όλα τα προϊόντα εντός της αγοράς της ΕΕ, ζητείται από την Επιτροπή και τα κράτη μέλη να λάβουν όλα τα αναγκαία μέτρα, ώστε να καταγραφεί αποτελεσματικά το υψηλό επίπεδο προστασίας για τους καταναλωτές.
<SPEAKER ID="191" NAME="Bernard Wojciechowski  " AFFILIATION="IND/DEM">
γραπτώς. - (PL) Πάνω από 2 δισ. τόνοι αγαθών διέρχονται από τους αερολιμένες και τους θαλάσσιους λιμένες της Ένωσης κάθε χρόνο. Οι τελωνειακές υπηρεσίες εξετάζουν περισσότερες από 100 εκατ. τελωνειακές διασαφήσεις. Με αυτόν τον τρόπο, προστατεύουν την υγεία και την ασφάλεια των πολιτών της Ευρωπαϊκής Ένωσης.
<P>
Οι τελωνειακές υπηρεσίες εμπλέκονται επίσης σε έρευνες που συνδέονται με παραποιημένα αγαθά. Αυτό είναι ένα μεγεθυνόμενο και όλο και πιο επικίνδυνο φαινόμενο, που αφορά όχι μόνο τα κομψά είδη πολυτελείας, αλλά και τα φάρμακα, τις οδοντόκρεμες και τα προϊόντα περιποίησης δέρματος. Οι τελωνειακές υπηρεσίες κατάσχουν παραποιημένα ανταλλακτικά αυτοκινήτων, όπως συστήματα τροχοπέδησης. Τα γυαλιά ηλίου απομίμησης μπορούν να προκαλέσουν βλάβη στην όραση του χρήστη. " καταπολέμηση αυτών των πρακτικών και ο τερματισμός τους θα συμβάλουν στην καλύτερη προστασία της υγείας και στη βελτίωση της ασφάλειας των πολιτών.
<P>
Οι τελωνειακές αρχές θέσπισαν ενδεδειγμένους ελέγχους ασφαλείας για την προστασία της εσωτερικής αγοράς. Δουλεύοντας σε στενή συνεργασία με σημαντικούς εμπορικούς εταίρους σε διεθνές επίπεδο, προστατεύουν τις διεθνείς εμπορευματικές μεταφορές από την εισαγωγή λαθραίων αγαθών, που συνδέονται με τρομοκρατικές δραστηριότητες.
<SPEAKER ID="975" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του αξιότιμου γερμανού συναδέλφου Reimer Böge, η οποία προτείνει την έγκριση, ως έχει, της πρότασης της Επιτροπής για την κινητοποίηση του Ταμείου Αλληλεγγύης της Ευρωπαϊκής Ένωσης για τη συνδρομή της Σλοβενίας και της Ελλάδας, που επλήγησαν το 2007 από πλημμύρες και δασικές πυρκαγιές, αντίστοιχα, της τάξεως των 98 εκατ. ευρώ, πράγμα που πρέπει να αποτελέσει αντικείμενο διορθωτικού προϋπολογισμού, που θα εγκριθεί εκ παραλλήλου. Για να αποφεύγονται οποιεσδήποτε καθυστερήσεις στην παροχή χρηματοδοτικής βοήθειας σε περίπτωση καταστροφών, στηρίζω τη σύσταση της έκθεσης να προτείνει η Επιτροπή διορθωτικούς προϋπολογισμούς, με στόχο αποκλειστικά την κινητοποίηση αυτού του ταμείου, η χρήση του οποίου δεν πρέπει να υπερβαίνει το 1 δισ. ευρώ ετησίως βάσει της υφιστάμενης διοργανικής συμφωνίας.
<SPEAKER ID="193" NAME="Pedro Guerreiro  " AFFILIATION="GUE/NGL">
γραπτώς. - (PT) Οι εκτεταμένες δασικές πυρκαγιές που κατέστρεψαν την Ελλάδα το καλοκαίρι του 2007 και οι σοβαρές πλημμύρες στη Σλοβενία τον Σεπτέμβριο του 2007 δικαιολογούν αυτήν τη (δεύτερη) κινητοποίηση του Ταμείου Αλληλεγγύης της ΕΕ για το 2007.
<P>
Αυτό το ταμείο έχει ετήσια οροφή 1 δισ. ευρώ, εκ των οποίων περί τα 163 εκατ. ευρώ χρησιμοποιήθηκαν ήδη κατόπιν αιτήματος του "νωμένου Βασιλείου μετά τις πλημμύρες που έπληξαν αυτήν τη χώρα το 2007. Επομένως, παραμένει προς διάθεση ποσό της τάξεως των 837 εκατ. ευρώ.
<P>
" πρόταση που εγκρίθηκε σήμερα προβλέπει τη χορήγηση σχεδόν 90 εκατ. ευρώ στην Ελλάδα και σχεδόν 8 εκατ. ευρώ στη Σλοβενία. Αυτά είναι ψίχουλα σε σύγκριση με τις ζημιές που υπέστησαν οι πληθυσμοί αυτών των δύο χωρών, οι οποίες, στην περίπτωση της Ελλάδας, υπερβαίνουν τα 2 δισ. ευρώ.
<P>
Ωστόσο, υπάρχει ένα τουλάχιστον ερώτημα, το οποίο πρέπει να απαντηθεί: πώς είναι δυνατόν μόλις τώρα, σχεδόν ένα χρόνο μετά τις καταστροφές που έπληξαν αυτούς τους πληθυσμούς, να είναι διαθέσιμη η χρηματοδότηση της ΕΕ; Σαφώς κάτι δεν πάει καλά εδώ...
<P>
Θέλουμε να επισημάνουμε ότι υποβάλαμε προτάσεις για την επιτάχυνση των διαδικασιών κινητοποίησης αυτού του ταμείου, προκειμένου να διασφαλίσουμε ότι οι περιφερειακές καταστροφές παραμένουν επιλέξιμες και να αναγνωρίσουμε, στο πλαίσιο αυτού του ταμείου, τον ειδικό χαρακτήρα των φυσικών καταστροφών στη Μεσόγειο, όπως είναι η ξηρασία και οι πυρκαγιές.
<SPEAKER ID="194" NAME="Janusz Lewandowski  " AFFILIATION="PPE-DE">
γραπτώς. - (PL) " πρόταση για την κινητοποίηση του Ταμείου Αλληλεγγύης για μία ακόμη φορά περιέχεται στον τρίτο διορθωτικό προϋπολογισμό για το έτος 2008. " προηγούμενη εφαρμογή επ' ωφελεία του "νωμένου Βασιλείου (162 εκατ. ευρώ) μαζί με την εφαρμογή, που επί του παρόντος εξετάζεται, επ' ωφελεία της Ελλάδας και της Σλοβενίας (συνολικού ύψους 98 εκατ. ευρώ) αφήνει μεγάλα περιθώρια ελιγμών για το δεύτερο εξάμηνο του 2008, αν λάβουμε υπόψη ότι η ετήσια οροφή για τους πόρους του Ταμείου Αλληλεγγύης είναι κατά προσέγγιση 1 δισ. ευρώ. Επιπροσθέτως, εκπληρώθηκαν άλλες τυπικές υποχρεώσεις που περιέχονται στη διοργανική συμφωνία της 17ης Μαΐου 2006. " Επιτροπή Προϋπολογισμών κατάφερε να εξασφαλίσει όλες τις αναγκαίες πρόσθετες διευκρινίσεις στη συνάντηση του Μαΐου, στην οποία παρέστησαν εκπρόσωποι των χωρών που επλήγησαν από φυσικές καταστροφές το 2007. Οι ενδιαφερόμενες χώρες ήταν η Ελλάδα, που επλήγη από δασικές πυρκαγιές, και η Σλοβενία, που επλήγη από πλημμύρες.
<P>
Ως είθισται σε τέτοιες περιπτώσεις, οι μόνες ανησυχίες αφορούν τον χρόνο που απαιτείται για την αντίδραση των θεσμικών οργάνων της Ένωσης. Αυτό το ζήτημα ετέθη κατ' επανάληψη σε σημείο αηδίας. Οι αιτήσεις της Ελλάδας και της Σλοβενίας παραλήφθηκαν τον Οκτώβριο και τον Νοέμβριο του 2007. Ο διορθωτικός προϋπολογισμός υποβλήθηκε από την Ευρωπαϊκή Επιτροπή στις 14 Απριλίου 2008. Μολονότι αυτό δείχνει ότι πράγματι η διαδικασία ήταν ταχύτερη σε σύγκριση με το παρελθόν, ο ρυθμός παραμένει μη ικανοποιητικός. Επομένως, δικαιολογείται ακόμα περισσότερο να υπογραμμιστεί η ταχεία απόκριση του Ευρωπαϊκού Κοινοβουλίου και η καλή συνεργασία μεταξύ της Επιτροπής Περιφερειακής Ανάπτυξης και της Επιτροπής Προϋπολογισμών σε ό,τι αφορά την ευνοϊκή εξέταση της πρότασης, που αφορά την ενίσχυση των χωρών που επλήγησαν.
<SPEAKER ID="195" NAME="David Martin  " AFFILIATION="PSE">
γραπτώς. - (ΕΝ) Επικροτώ τη δράση που αναλάβαμε για να βοηθήσουμε την Ελλάδα και τη Σλοβενία να επανέλθουν από τις δασικές πυρκαγιές του 2007. Υποσχόμενη 89,7 εκατ. ευρώ και 8,3 εκατ. ευρώ στην Ελλάδα και στη Σλοβενία, αντίστοιχα, η ΕΕ έδειξε ότι δεσμεύεται για την προώθηση της αλληλεγγύης μεταξύ των μελών της. Επομένως, ψήφισα υπέρ της έκθεσης του Reimer Böge σχετικά με την κινητοποίηση του Ταμείου Αλληλεγγύης της ΕΕ.
<SPEAKER ID="196" NAME="Andreas Mölzer  " AFFILIATION="NI">
γραπτώς. - (DE) Οι φυσικές καταστροφές προκαλούν όχι μόνο ανείπωτη οδύνη και πολυάριθμους θανάτους· καταστρέφουν, επίσης, βασικές μόνιμες υποδομές, όπως είναι οι γραμμές μεταφοράς ηλεκτρικού ρεύματος, οι δρόμοι και οι γέφυρες. Επομένως, πέραν της μέριμνας και της περίθαλψης των τραυματιών είναι ουσιώδους σημασίας να αποκαθίστανται και να διορθώνονται οι ζημιές το ταχύτερο δυνατόν. Δεδομένου ότι οι ζημιές αυτού του είδους συχνά είναι εκτεταμένες, αποφασίστηκε το 2002 ότι σε ανάλογες περιπτώσεις η ΕΕ θα παρέχει στα θύματα χρηματοδοτική στήριξη.
<P>
Βεβαίως, είναι σημαντικό να διασφαλίσουμε ότι τα χρήματα δεν χρησιμοποιούνται με μη ενδεδειγμένο τρόπο, αλλά αυτό δεν πρέπει να οδηγεί σε 12μηνη καθυστέρηση, κατά μέσο όρο, στην εκταμίευση αυτών των κεφαλαίων, όπως σημειώνει το Ελεγκτικό Συνέδριο.
<SPEAKER ID="198" NAME="Pedro Guerreiro  " AFFILIATION="GUE/NGL">
γραπτώς. - (PT) Ο γενικός στόχος της πρότασης που παρουσίασε η Ευρωπαϊκή Επιτροπή είναι η συνέχιση της πανευρωπαϊκής ελευθέρωσης των τακτικών και έκτακτων γραμμών με πούλμαν και λεωφορεία -ιδίως μεταξύ των διαφόρων χωρών εντός της ΕΕ και μεταξύ αυτών και των τρίτων χωρών, περιλαμβανομένης της εκτέλεσης ενδομεταφορών- από την 1η Ιανουαρίου του 2009.
<P>
Οι ακόλουθες είναι ορισμένες από τις πολλές πτυχές που απορρίπτουμε:
<P>
εκείνες που στοχεύουν στον περιορισμό της αρμοδιότητας ενός κράτους να διαχειρίζεται τις επιβατικές οδικές μεταφορές στην επικράτειά του, ιδίως για την προάσπιση αυτής της δημόσιας υπηρεσίας (που δεν πρέπει να συγχέεται με τη λεγόμενη "υπηρεσία δημοσίου συμφέροντος", που αποτελεί ιδιοκτησία ιδιωτών, αλλά χρηματοδοτείται από δημόσιους πόρους)·
<P>
την απάλειψη της έννοιας του "χρόνου εργασίας" και την αποκλειστική αναφορά στον "χρόνο οδήγησης" και στον "χρόνο ανάπαυσης"·
<P>
την (επ)αναφορά της "παρέκκλισης των δώδεκα ημερών", με άλλα λόγια, τη δυνατότητα αναβολής της εβδομαδιαίας περιόδου ανάπαυσης επί 12 συνεχόμενες περιόδους 24ωρης διάρκειας, που, κατά τη γνώμη μας, μπορεί να οδηγήσει σε καταστάσεις όπου διακυβεύεται η ασφάλεια των επαγγελματιών οδικών μεταφορών και των επιβατών. Δείτε τις καταστάσεις που σημειώνονται ήδη υπό αυστηρότερους κανόνες σε ό,τι αφορά τον χρόνο εργασίας και τις περιόδους ανάπαυσης.
<P>
Εξ ου και ο λόγος που ψηφίσαμε κατά της πρότασης!
<SPEAKER ID="199" NAME="Mieczysław Edmund Janowski  " AFFILIATION="UEN">
γραπτώς. - (PL) Θέλω να εκφράσω τη στήριξή μου στην έκθεση του κ. Grosch σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση κοινών κανόνων πρόσβασης στην αγορά μεταφορών με πούλμαν και λεωφορεία (αναδιατύπωση).
<P>
Ο στόχος αυτής της έκθεσης είναι η επισήμανση της βέλτιστης δυνατής λύσης τόσο για τις τακτικές όσο και τις έκτακτες γραμμές. Ο βασικός της στόχος είναι η απλούστευση των νομικών διατάξεων που διέπουν την παροχή υπηρεσιών με λεωφορεία και πούλμαν. Επί του παρόντος, η πρόσβαση σε αυτήν την αγορά διέπεται από δύο κανονισμούς, βάσει των οποίων ελευθερώθηκαν οι έκτακτες γραμμές διεθνών μεταφορών.
<P>
Στην περίπτωση των τακτικών διεθνών γραμμών, υπάρχει ακόμα σαφής ανάγκη απλούστευσης των μέτρων που πρέπει να θεσπιστούν όσον αφορά το ζήτημα των εξουσιοδοτήσεων για την παροχή ανάλογων υπηρεσιών σε όλα τα κράτη μέλη της Ευρωπαϊκής Ένωσης. Το νομικό πλαίσιο πρέπει να εξομαλυνθεί, ιδίως μέσω της συγχώνευσης των προαναφερθέντων κανονισμών, της σύσφιξης της συνεργασίας μεταξύ των κρατών μελών και της θέσπισης λογικών διατάξεων. Ανάλογα μέτρα θα απλουστεύσουν τα μάλα τη διεθνή ροή των αγαθών και θα βελτιώσουν τον έλεγχο, ως αποτέλεσμα της εναρμόνισης των εγγράφων και των διαδικασιών.
<P>
Με χαρά μου, επίσης, σημειώνω τα προτεινόμενα μέτρα απλούστευσης που αφορούν τις τακτικές γραμμές μεταφορών σε μεθοριακές περιοχές. Το θέμα των ταξιδιών διέλευσης με πούλμαν και λεωφορεία αντιμετωπίστηκε επίσης ικανοποιητικά. Όταν σημειώνεται ανάλογη διέλευση, οι αρμόδιες αρχές στο αντίστοιχο κράτος μέλος θα ενημερώνονται μόνο ότι έχει χορηγηθεί εξουσιοδότηση από εκείνα τα κράτη μέλη της Ευρωπαϊκής Ένωσης που τα αφορά η συγκεκριμένη γραμμή μεταφορών.
<SPEAKER ID="200" NAME="Luís Queiró  " AFFILIATION="PPE-DE">
γραπτώς. - (PT) " έκθεση Grosch αποτελεί ένα από σειρά κειμένων για τις οδικές μεταφορές και τους κανόνες τους στον ευρωπαϊκό χώρο. Αυτή η αναδιατύπωση έχει ως στόχο την ενίσχυση της ικανότητας και της αρμοδιότητας των εθνικών αρχών σε ό,τι αφορά την έκδοση ή απόσυρση αδειών σε ή από έναν μεταφορέα σε περιπτώσεις σοβαρών παραβάσεων της κοινοτικής νομοθεσίας. Επομένως αποσαφηνίστηκαν οι περιπτώσεις σοβαρών παραβάσεων, καθώς και οι προϋποθέσεις για την επιβολή κυρώσεων χωρίς διακρίσεις, αναλογικών προς τη σοβαρότητα της παράβασης. Για να βοηθήσει στην εκτίμηση, το κράτος μέλος θα έχει, επομένως, πρόσβαση σε ένα μητρώο σοβαρών παραβάσεων που διαπράττουν οι εταιρείες οδικών μεταφορών, το οποίο θα διασυνδέεται με το εθνικό μητρώο αυτών των επιχειρήσεων.
<P>
Πιστεύω ότι αυτή η αναδιατύπωση θα οδηγήσει σε περισσότερη διοικητική απλούστευση και μεγαλύτερη ασφάλεια δικαίου σε σχέση με αυτήν την οικονομική δραστηριότητα, ενώ θα κάνει και τις επιχειρήσεις να συμμορφώνονται με τους κανόνες. Θα σημαίνει, άραγε, αυτό ότι μπορούμε επιτέλους να ευελπιστούμε στη δημιουργία μιας πραγματικής αγοράς μεταφορών με πούλμαν και λεωφορεία, που θα είναι ανοικτή και ανταγωνιστική και θα εξασφαλίζει τους πλέον αυστηρούς όρους σε ό,τι αφορά την οδική ασφάλεια;
<SPEAKER ID="201" NAME="Luca Romagnoli  " AFFILIATION="NI">
γραπτώς. - (IT) Ψηφίζω υπέρ της έκθεσης που προώθησε ο συνάδελφός μας Mathieu Grosch, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση κοινών κανόνων πρόσβασης στην αγορά μεταφορών με πούλμαν και λεωφορεία.
<P>
Συμφωνώ με την πρόταση ελευθέρωσης των μεταφορών με πούλμαν και λεωφορεία εντός των κρατών μελών, όχι μόνο για να απλουστευθεί το ευρωπαϊκό νομοθετικό πλαίσιο σε αυτό το πεδίο, αλλά και για να ενισχυθεί η συνεργασία μεταξύ των χωρών της ΕΕ.
<P>
Για να γίνει αυτό, είναι αναγκαίο να τυποποιηθούν τα έγγραφα ταυτότητας και ταυτοποίησης σε ολόκληρη την ενωμένη Ευρώπη, προκειμένου να διευκολυνθούν οι έλεγχοι που ένα κράτος μέλος δικαιούται να διεξαγάγει, όταν οι επιβάτες, πέραν του ότι διέρχονται από το εν λόγω κράτος, εμπλέκονται σε ενδομεταφορές.
<P>
Για τον σκοπό αυτό, ελπίζω ότι θα λαμβάνουν εκ των προτέρων πληροφορίες οι αρχές των κρατών μελών από την επικράτεια των οποίων γίνεται η διέλευση.
<SPEAKER ID="202" NAME="Silvia-Adriana Ţicău  " AFFILIATION="PSE">
γραπτώς. - (RO) " νέα τροποποιημένη μορφή της έκθεσης εξετάζει τη συμφωνία μεταξύ των κοινωνικών εταίρων όσον αφορά την εκ νέου εισαγωγή εξαιρέσεων από τις 12 ημέρες ανάπαυσης για οδηγούς πούλμαν που μεταφέρουν επιβάτες διεθνών μεταφορών.
<P>
Ψήφισα υπέρ της τροπολογίας αριθ. 31, που θεσπίζει τις προϋποθέσεις που ισχύουν για τους οδηγούς οι οποίοι εργάζονται σε διεθνείς γραμμές μεταφορών, σε σχέση με την αναβολή της εβδομαδιαίας περιόδου ανάπαυσης μέχρι και 12 διαδοχικές περιόδους 24 ωρών, που ακολουθούν την περίοδο η οποία προηγείται της εβδομαδιαίας ανάπαυσης. Αυτές οι προϋποθέσεις είναι: η διεθνής περιστασιακή υπηρεσία μεταφορών πρέπει να περιλαμβάνει τουλάχιστον 24 ώρες σε κράτος μέλος ή τρίτη χώρα διαφορετική από εκείνη στην οποία άρχισε η υπηρεσία· η εβδομαδιαία ανάπαυση μετά τη χρήση της παρέκκλισης είναι πάντοτε τουλάχιστον τακτική εβδομαδιαία ανάπαυση 45 ωρών· αντισταθμιστική ανάπαυση 24 ωρών λαμβάνεται συνολικά πριν από το τέλος της τρίτης εβδομάδας που έπεται της χρήσης της παρέκκλισης· στην περίπτωση οδήγησης που πραγματοποιείται κατά τη διάρκεια ολόκληρης της περιόδου από 10:00 μ.μ. έως 06:00 π.μ. το όχημα είναι επανδρωμένο με δύο άτομα ή η περίοδος οδήγησης μειώνεται σε τρεις ώρες· με ημερομηνία έναρξης ισχύος την 1η Ιανουαρίου 2014 η χρήση της παρέκκλισης αυτής είναι δυνατή μόνο, όταν χρησιμοποιούνται οχήματα εξοπλισμένα με συσκευή ελέγχου, σύμφωνα με τους ευρωπαϊκούς κανονισμούς.
<SPEAKER ID="204" NAME="Jan Andersson, Göran Färm, Anna Hedh, Inger Segelström και Åsa Westlund  " LANGUAGE="SV">
Επιλέξαμε να ψηφίσουμε υπέρ αυτής της έκθεσης. " νομοθετική δέσμη για την υγιεινή προκάλεσε συζητήσεις σε αρκετά κράτη μέλη, περιλαμβανομένης της Σουηδίας.
<P>
Στη συντριπτική πλειονότητα των περιπτώσεων, όμως, το πρόβλημα δεν ήταν η νομοθεσία αυτή καθεαυτή αλλά η εφαρμογή της νομοθεσίας από τις εθνικές αρχές.
<SPEAKER ID="205" NAME="Kωνσταντίνος Δρούτσας  " AFFILIATION="GUE/NGL">
γραπτώς. - H EE θυσιάζει την δημόσια υγεία στο βωμό των κερδών των ευρωπαϊκών μονοπωλιακών επιχειρήσεων, που απαιτούν λιγότερους ελέγχους και μεγαλύτερη ασυδοσία. Χαρακτηριστικό για την πολιτική της ΕΕ είναι το τελευταίο διατροφικό σκάνδαλο με το ηλιέλαιο αναμεμιγμένο με ορυκτέλαια καταστροφικά για την υγεία. H ΕΕ και οι κυβερνήσεις των κρατών μελών, αντί να πάρουν μέτρα περιορισμού έστω της ασυδοσίας των πολυεθνικών που δρουν ανεξέλεγκτες, περιορίζονται στην παρέμβαση στις εξαγωγές ηλιέλαιου από την Ουκρανία. Ταυτόχρονα, με την οδηγία της ΕΕ για την υγιεινή των τροφίμων επιτρέπουν την μεταφορά ελαίων και άλλων υγρών φορτίων που προορίζονται για την διατροφή από βυτιοφόρα πλοία που μεταφέρουν έλαια και άλλα τοξικά υγρά.
<P>
H πρόταση της Επιτροπής με πρόφαση την μείωση του διοικητικού κόστους για τις μικρές επιχειρήσεις ζητά ακόμη μία παρέκκλιση από την ούτως ή άλλως ανεπαρκή οδηγία για την υγιεινή των τροφίμων που θα δυσχεράνει ακόμα περισσότερο τους ελέγχους των τροφίμων, αφού οι μεγάλες πολυεθνικές χρησιμοποιούν και κρύβονται πίσω από αυτές τις επιχειρήσεις για τις επικίνδυνες και καταστροφικές για την δημόσια υγεία δραστηριότητες, ώστε να αποφεύγουν κάθε ευθύνη.
<P>
Τρόφιμα ασφαλή, σε επαρκείς ποσότητες και φτηνές τιμές για τους εργαζόμενους, δεν πρόκειται να υπάρξουν αν δεν αντισταθούν και δεν ανατρέψουν την πολιτική της ΕΕ που υπηρετεί τα συμφέροντα των πολυεθνικών τροφίμων και την αύξηση των κερδών τους.
<SPEAKER ID="206" NAME="Edite Estrela  " AFFILIATION="PSE">
γραπτώς. - (PT) Ψήφισα κατά της έκθεσης του κ. Schnellhardt σχετικά με την υγιεινή των τροφίμων, διότι θεωρώ ότι η προτεινόμενη από την Επιτροπή τροπολογία του κανονισμού (EΚ) αριθ. 852/2004, με στόχο την εξαίρεση των μικρών και μεσαίων επιχειρήσεων που δραστηριοποιούνται στον κλάδο τροφίμων από την εφαρμογή του συστήματος HACCP (ανάλυση κινδύνων και κρίσιμων σημείων για τον έλεγχό τους), δεν δικαιολογείται επί του παρόντος, με δεδομένο ότι μέχρι σήμερα δεν υπάρχει καμία απόδειξη για ειδικά προβλήματα κατά την εφαρμογή αυτής της διαδικασίας. Θεωρώ ότι το 2009, το έτος που θα πρέπει να αναθεωρηθεί αυτός ο κανονισμός, θα ήταν ο σωστός χρόνος για να προταθούν οι όποιες τροπολογίες, αν είναι δικαιολογημένες.
<SPEAKER ID="207" NAME="Ilda Figueiredo  " AFFILIATION="GUE/NGL">
γραπτώς. - (PT) Το Ευρωπαϊκό Κοινοβούλιο ενέκρινε σήμερα, σε πρώτη ανάγνωση, έκθεση για την εξαίρεση επιχειρήσεων τροφίμων από τον κανονισμό για την υγιεινή των τροφίμων. Αυτή η εξαίρεση θα ισχύει για τις πολύ μικρές επιχειρήσεις που πωλούν τρόφιμα και όχι για τα σουπερμάρκετ ή τις αλυσίδες σουπερμάρκετ με δικαιόχρηση. " εμπειρία στην Πορτογαλία δείχνει ότι αυτή η εξαίρεση είναι βασική τόσο για την παραδοσιακή γαστρονομία και τα συνυφασμένα με αυτή ήθη και έθιμα όσο και για την προστασία των οικογενειακών επιχειρήσεων, που αντιπροσωπεύουν τεράστιο κομμάτι των εργαζομένων σε αυτόν τον τομέα, καθώς είναι εκείνες που αντιμετωπίζουν τις μεγαλύτερες δυσκολίες, με δεδομένη την ανισορροπία από πλευράς ανταγωνισμού έναντι τεράστιων ομίλων.
<P>
Επιπλέον, η θέσπιση, εφαρμογή και διατήρηση των διαδικασιών που βασίζονται στις αρχές του συστήματος ανάλυσης κινδύνων και κρίσιμων σημείων για τον έλεγχό τους (HACCP), το οποίο μπορεί να είναι σημαντικό για τις μεγάλες επιχειρήσεις, προκειμένου να διασφαλιστεί η ασφάλεια των τροφίμων, δεν μπορεί να εφαρμοστεί εξίσου στις μεγάλες και στις μικρές επιχειρήσεις, ιδίως στον τομέα της τροφοδοσίας.
<P>
Αν και είναι γεγονός ότι η νομοθεσία για τα τρόφιμα πρέπει να διασφαλίζει υψηλό επίπεδο προστασίας της ζωής και της υγείας των ανθρώπων και των συμφερόντων των καταναλωτών, αυτό δεν μπορεί να συγχέεται με το τέλος των παραδόσεων και τις επιθέσεις στη γαστρονομική κουλτούρα κάθε χώρας και κάθε περιοχής.
<SPEAKER ID="208" NAME="Ian Hudghton  " AFFILIATION="Verts/ALE">
γραπτώς. - (EN) Οι κανονισμοί της ΕΕ για την υγιεινή των τροφίμων έχουν σημασία για όλα τα κράτη μέλη. Ενίοτε όμως αποδείχτηκαν κάπως επαχθείς για τις μικρότερες επιχειρήσεις. Επιδοκιμάζω τις προτάσεις για την εξαίρεση των πολύ μικρών επιχειρήσεων και, συναφώς, ψήφισα υπέρ της έκθεσης Schnellhardt.
<SPEAKER ID="209" NAME="Zita Pleštinská  " AFFILIATION="PPE-DE">
γραπτώς. - (SK) Ψήφισα υπέρ της έκθεσης του Horst Schnellhardt, διότι θα οδηγήσει στη μείωση του γραφειοκρατικού φόρτου στις μικρές και τις μεσαίες επιχειρήσεις στον τομέα των τροφίμων, ιδίως στις πολύ μικρές επιχειρήσεις (αρτοποιία κτλ.), θα καταστήσει δε ελκυστικότερες τις επιχειρηματικές δραστηριότητες και θα δημιουργήσει νέες θέσεις απασχόλησης.
<P>
" έκθεση θεσπίζει αρκετές αλλαγές σε ό,τι αφορά τις μικρές και τις μεσαίες επιχειρήσεις που παράγουν και πωλούν τρόφιμα, δραστηριοποιούμενες σε περιφερειακές και τοπικές αγορές. Αυτές δεν είναι κτηνιατρικές ρυθμίσεις. Όταν εξέταζε τη νομοθετική δέσμη για την υγιεινή των τροφίμων, το Κοινοβούλιο ήθελε πρωτίστως να διασφαλίσει το μέγιστο δυνατό επίπεδο ασφάλειας τροφίμων, ταυτόχρονα δε, να θεσπίσει έναν πρακτικό και ευέλικτο ελεγκτικό μηχανισμό.
<P>
Εκείνες οι μικρές και μεσαίες επιχειρήσεις που μπορούν να αποδείξουν ότι δεν υπάρχει κανένας κίνδυνος στον τομέα της υγιεινής των τροφίμων, και ότι η υγιεινή των τροφίμων ελέγχεται τακτικά, εξαιρούνται των διαδικασιών HACCP. Το σύστημα HACCP παρέχει μια μέθοδο ανάλυσης κινδύνων και κρίσιμων σημείων για τον έλεγχό τους. Αναπτύχθηκε στις "ΠΑ στη δεκαετία του 1960 από τη NASA, όταν η τελευταία χρειάστηκε να διασφαλίσει το 100% της ασφάλειας όλων των τροφίμων και των διατροφικών προϊόντων. Το 1992 το σύστημα ενσωματώθηκε στην ευρωπαϊκή νομοθεσία.
<P>
Ο Κώδικας Τροφίμων της Δημοκρατίας της Σλοβακίας χαρακτηρίζει την HACCP ως "ενδεδειγμένη πρακτική στην παραγωγή". " προετοιμασία της τεκμηρίωσης είναι περίπλοκη, και οι ιδιοκτήτες των πολύ μικρών επιχειρήσεων αποθαρρύνονται στο να δραστηριοποιούνται επιχειρηματικά λόγω της αδικαιολόγητης γραφειοκρατίας. Αφού οι κανονισμοί υγιεινής στη Σλοβακία είναι πολύ αυστηρότεροι από ό,τι στα 15 παλαιά κράτη μέλη, είναι αναγκαίο να εναρμονιστούν οι κανόνες υγιεινής σε ολόκληρη την ΕΕ.
<SPEAKER ID="210" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, στηρίζω την πρόταση του Horst Schnellhardt για την υγιεινή των τροφίμων.
<P>
Αυτή η πρόταση εξετάζει δύο διακριτά προβλήματα: πρώτον, τη μείωση του διοικητικού φόρτου σε σχέση με το κόστος και τους όρους μεταφοράς και, δεύτερον, την προσαρμογή των κανόνων που εξαιρούν τις πολύ μικρές επιχειρήσεις από τις απαιτήσεις που απορρέουν από το σύστημα HACCP, με στόχο τη διασφάλιση του μέγιστου βαθμού ασφάλειας των τροφίμων και τη διασφάλιση υψηλού επιπέδου προστασίας της ανθρώπινης ζωής και της υγείας, καθώς και των συμφερόντων των καταναλωτών.
<P>
Συμφωνώ ότι πρέπει να διατηρηθούν οι διαδικασίες HACCP: η άρση τους θα περιορίσει την πιθανότητα επίτευξης αυτών των στόχων, δεδομένου ότι οι διαδικασίες εξυπηρετούν τα συμφέροντα των επιχειρήσεων τροφίμων, ενισχύουν τις προδιαγραφές ασφάλειας των τροφίμων και τα επίπεδα ευθύνης και εξασφαλίζουν υγιή ανταγωνισμό και ευελιξία στην ελεύθερη κυκλοφορία των τροφίμων και των πρώτων υλών τους, που προορίζονται για κατανάλωση εντός της Κοινότητας. Αυτή η τροπολογία πρέπει, επιτέλους, να επεκταθεί και να εγκριθεί από όλα τα κράτη μέλη χωρίς εξαιρέσεις, μέσω της θέσπισης απαιτήσεων ασφάλειας με απολύτως σαφείς όρους.
<SPEAKER ID="211" NAME="Marianne Thyssen  " AFFILIATION="PPE-DE">
γραπτώς. - (NL) Κύριε Πρόεδρε, αν έχουμε καλές προθέσεις έναντι των μικρών και μεσαίων επιχειρήσεων, πρέπει να θεσπίσουμε νόμους προς τους οποίους θα μπορούν να συμμορφωθούν.
<P>
Αυτό ισχύει επίσης για τους κανονισμούς υγιεινής του τομέα τροφίμων. Την περασμένη χρονιά η Επιτροπή παρουσίασε πρόταση τροποποίησης των διατάξεων του κανονισμού (EΚ) αριθ. 852/2004 για να συμβαδίζουν περισσότερο με ό,τι είναι εφικτό για τις μικρές επιχειρήσεις.
<P>
Οι τροπολογίες που προτείνει η Επιτροπή είναι πολύ χρήσιμες, διότι εξακολουθούν να απαιτούν από τις μικρές επιχειρήσεις να εκπληρώνουν προδιαγραφές υγιεινής, την ίδια όμως στιγμή τις απαλλάσσουν από τον περιττό διοικητικό φόρτο και τις υποχρεώσεις που πραγματικά δεν είναι εφικτές για τις μικρές επιχειρήσεις. Από τη μια πλευρά, είναι ατυχές το γεγονός ότι το Κοινοβούλιο δεν ακολούθησε πιστά την Επιτροπή. Από την άλλη πλευρά, ψήφισα υπέρ της τελικής έκθεσης, διότι καταφέραμε να σημειώσουμε κάποια πρόοδο στην εξεύρεση λύσης.
<P>
Εξακολουθώ να λυπάμαι για το γεγονός ότι η ευθύνη μεταφέρεται στα κράτη μέλη. Τα κράτη μέλη πρέπει να αναλάβουν τώρα τις ευθύνες τους και να επιτρέψουν στις μικρές και μεσαίες επιχειρήσεις τους να εξαιρεθούν από τις αυστηρές απαιτήσεις της HACCP.
<SPEAKER ID="212" NAME="Silvia-Adriana Ţicău  " AFFILIATION="PSE">
γραπτώς. - (RO) Ο κανονισμός αριθ. 11 περί καταργήσεως των διακρίσεων στον τομέα των τιμών και όρων μεταφοράς απαιτεί από τους μεταφορείς να διαθέτουν έγγραφα μεταφοράς που πρέπει, μεταξύ άλλων, να περιέχουν τις αποστάσεις, τις διαδρομές και τα συνοριακά σημεία διέλευσης. Στον τομέα των μεταφορών, η πρόταση στοχεύει στη μείωση ορισμένων υποχρεώσεων για την παροχή στατιστικών στοιχείων στον τομέα των μεταφορών. Ωστόσο, σε ό,τι αφορά αυτήν την τροποποίηση, έγινε διαβούλευση μόνο με το Ευρωπαϊκό Κοινοβούλιο.
<P>
Ψήφισα υπέρ της τροπολογίας αριθ. 12, που υπέβαλε η Σοσιαλιστική Ομάδα στο ΕΚ, αναφορικά με τον κανονισμό (EΚ) αριθ. 852/2004 για την υγιεινή των τροφίμων, με την οποία επιτρέπεται στα αρμόδια όργανα να εξαιρούν τους οικονομικούς παράγοντες του κλάδου τροφίμων από την εφαρμογή ενός ή αρκετών από τα επιβαλλόμενα μέτρα, αρκεί αυτά τα όργανα να είναι σε θέση να αποδείξουν είτε ότι δεν υπάρχουν κίνδυνοι που πρέπει να αποφευχθούν, είτε ότι κάθε κίνδυνος που εντοπίζεται ελέγχεται επαρκώς και τακτικά μέσω της εφαρμογής των γενικών και ειδικών απαιτήσεων που διέπουν την υγιεινή των τροφίμων. Αυτό αφορά τα αρτοποιία, τα κρεοπωλεία, τα οπωροπωλεία, κυρίως δε, τους πάγκους στις αγορές. Λυπούμαι για το γεγονός ότι αυτή η τροπολογία δεν εξασφάλισε την αναγκαία πλειοψηφία.
<SPEAKER ID="213" NAME="Bernard Wojciechowski  " AFFILIATION="IND/DEM">
γραπτώς. - (PL) " ποιότητα των αγαθών και των υπηρεσιών καθίσταται ζήτημα αυξανόμενης σημασίας για την ευρωπαϊκή κοινωνία. " ποιότητα είναι ένας παράγοντας στον ανταγωνισμό μεταξύ επιχειρήσεων. Ένας τρόπος που επιδεικνύεται η ποιότητα είναι μέσω της κατοχής του αντίστοιχου πιστοποιητικού συμμόρφωσης προς ποιοτικές προδιαγραφές. " πλέον ευρέως διαδεδομένη και η πλέον εγνωσμένου κύρους σειρά προδιαγραφών είναι η ISO 9000.
<P>
Το σύστημα HACCP έγινε επισήμως αποδεκτό από την Παγκόσμια Οργάνωση Υγείας το 1975. Το 1993 εγκρίθηκε από την Επιτροπή του Κώδικα Τροφίμων ως ενδεδειγμένο εργαλείο για τη ρύθμιση της παραγωγής τροφίμων. Θεωρείται ότι ένα ορθά εφαρμοσμένο σύστημα HACCP, μαζί με ένα σύστημα ελέγχου ποιότητας, που συμμορφώνεται προς τις προδιαγραφές ISO 9000, είναι ο καλύτερος τρόπος διασφάλισης της παροχής υγιεινών τροφίμων.
<P>
Ο θεμελιώδης στόχος της μεθόδου και το σύστημα HACCP που βασίζεται σε αυτόν τον στόχο είναι η πρόληψη κινδύνων σε ολόκληρη την αλυσίδα τροφίμων και η διασφάλιση της ασφάλειας του τελικού προϊόντος, μαζί με την πρόβλεψη για ενδεδειγμένες αντιδράσεις, σε περίπτωση που προκύψουν προβλήματα.
<SPEAKER ID="215" NAME="Ilda Figueiredo  " AFFILIATION="GUE/NGL">
γραπτώς. - (PT) " οδηγία 96/22/ΕΚ απαγορεύει τη χρησιμοποίηση ορισμένων θυρεοστατικών ουσιών, στιλβενίων, παραγώγων στιλβενίων, των αλάτων και των εστέρων τους, που βρίσκονται στον κατάλογο A του Παραρτήματος II, για χορήγηση σε "ζώα οποιουδήποτε είδους", γεγονός που σημαίνει τόσο σε ζώα όσο και σε ζωικά προϊόντα, τα οποία χρησιμοποιούνται για ανθρώπινη κατανάλωση, καθώς και σε ζώα συντροφιάς. Ωστόσο, τα δύο προϊόντα του καταλόγου B του Παραρτήματος II δύνανται να χρησιμοποιηθούν υπό ορισμένες προϋποθέσεις. " τροπολογία της Επιτροπής προτείνει:
<P>
να αποκλεισθούν τα ζώα συντροφιάς από το πεδίο της παρούσας οδηγίας, γεγονός που σημαίνει ότι οι απαγορεύσεις της χρήσης ορισμένων ουσιών απλώς δεν ισχύουν πλέον για αυτά, και, επομένως, επιτρέπεται να τους χορηγηθούν αυτές οι ουσίες·
<P>
η ορμόνη οιστραδιόλη 17β της οποίας η χρήση επιτρεπόταν προσωρινά στα ζώα εκμετάλλευσης για τη θεραπεία της εμβροχής ή της μομιοποίησης του εμβρύου ή της πυομήτρας (άρθρο 5α) θα απαγορευθεί τώρα ολοσχερώς. " τέταρτη εφαρμογή για την πρόκληση οίστρου στα βοοειδή, τους ίππους και τα αιγοπρόβατα προβλέφθηκε μόνο μέχρι τις 14 Οκτωβρίου 2006 και έχει ήδη λήξει. Αυτή η ουσία θεωρείται καρκινογόνος, και υπάρχουν πλέον εναλλακτικές λύσεις στην αγορά, οπότε περιττεύει και μπορεί να απαγορευθεί πλήρως η χρήση αυτής της ορμόνης.
<SPEAKER ID="216" NAME="Duarte Freitas  " AFFILIATION="PPE-DE">
γραπτώς. - (PT) " Επιτροπή προτείνει να αποκλεισθούν τα ζώα συντροφιάς από το πεδίο της οδηγίας 96/22/EΚ, πράγμα που θα παρέχει τη δυνατότητα θεραπείας με ουσίες που έχουν θυρεοστατική δράση και β-ανταγωνιστικές ουσίες.
<P>
Αυτό το σημαντικό μέτρο έχει ως στόχο τη μείωση του πόνου των ζώων συντροφιάς και θα επιτρέψει, για παράδειγμα, τη χρησιμοποίηση ουσιών που έχουν θυρεοστατική δράση για τη θεραπεία του υπερθυρεοειδισμού αυτών των ζώων.
<P>
Ωστόσο, οι πλέον πρόσφατες εξελίξεις στον τομέα των επιστημονικών εκτιμήσεων μας λένε ότι η χρησιμοποίηση αυτών των ουσιών είναι οικονομικά ασύμφορη στη ζωική παραγωγή που προορίζεται για ανθρώπινη κατανάλωση, ή ότι μπορεί να αντικατασταθεί με εναλλακτικές ουσίες.
<P>
Προτείνεται, επομένως, να απαγορευθεί ολοσχερώς η χρήση οιστραδιόλης 17β και των εστεροειδών παραγώγων της στη ζωική παραγωγή για ανθρώπινη κατανάλωση, με το να τεθεί τέλος στις ποικίλες παρεκκλίσεις που εξακολουθούν να υπάρχουν σήμερα. Θέλω να επισημάνω ότι αυτές οι ορμόνες, όταν χρησιμοποιούνται για την ενθάρρυνση της ανάπτυξης, μπορούν να αποδειχθούν καρκινογόνες για τους ανθρώπους, και ότι οι υφιστάμενες εξαιρέσεις μπορούν επιτέλους να τερματιστούν, αφού αυτές οι ορμόνες μπορούν να αντικατασταθούν από εναλλακτικές ουσίες χωρίς κανένα πρόβλημα.
<P>
Αυτές οι αλλαγές θα διασφαλίσουν υψηλό επίπεδο προστασίας για τους καταναλωτές κρέατος και ζωικών παραγώγων, ενώ ταυτόχρονα θα επιτρέψουν τη θεραπεία και την άμβλυνση του πόνου των ζώων συντροφιάς.
<SPEAKER ID="217" NAME="Mieczysław Edmund Janowski  " AFFILIATION="UEN">
γραπτώς. - (PL) Στηρίζω την έκθεση της κ. Scheele σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση της οδηγίας 96/22/ΕΚ του Συμβουλίου περί απαγορεύσεως της χρησιμοποιήσεως ορισμένων ουσιών με ορμονική ή θυρεοστατική δράση και των β-ανταγωνιστικών ουσιών στη ζωική παραγωγή. Αυτή η έκθεση αντιπροσωπεύει μια προσπάθεια για την εξεύρεση βέλτιστης λύσης, που θα εξασφαλίζει μέριμνα τόσο για την ανάγκη προστασίας των ανθρώπων, των καταναλωτών, όσο και την ανάγκη διασφάλισης της καλής διαβίωσης των ζώων. " έκθεση λαμβάνει επίσης υπόψη την επιστημονική έρευνα σε αυτόν τον τομέα της κτηνιατρικής επιστήμης. Ιδίως, επιδοκιμάζω την πλήρη απαγόρευση της χρησιμοποίησης των ορμονικών ουσιών με την ονομασία οιστραδιόλη 17 β στα ζώα που εκτρέφονται για την παραγωγή κρέατος. Πιστεύω ότι αυτή η απαγόρευση είναι καθ' όλα ενδεικνυόμενη. Πρέπει να δοθεί προτεραιότητα στην προσπάθεια επίτευξης ενδεδειγμένου επιπέδου ασφάλειας των τροφίμων, λαμβάνοντας ιδίως υπόψη ότι τα προϊόντα στα οποία αναφέρεται η οδηγία μπορούν να προκαλέσουν σοβαρές μορφές καρκίνου στους ανθρώπους.
<P>
Από την άλλη πλευρά, οι προτεινόμενες αλλαγές θεσπίζουν την αποτελεσματική θεραπεία των ζώων συντροφιάς, όπως εκείνων που πάσχουν από υπερθυρεοειδισμό ή άλλες επώδυνες νόσους. Επομένως, κατοχυρώνεται η προστασία τόσο των ζώων συντροφιάς όσο και των ζώων κτηνοτροφίας.
<SPEAKER ID="974" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του γερμανού συναδέλφου Helmuth Markov, που εγκρίθηκε ομόφωνα στην Επιτροπή Διεθνούς Εμπορίου, με την οποία προτείνεται, σύμφωνα με τη διαδικασία διαβούλευσης, η τροποποίηση της πρότασης κανονισμού του Συμβουλίου για την εφαρμογή συστήματος γενικευμένων δασμολογικών προτιμήσεων για την περίοδο από την 1η Ιανουαρίου 2009 έως την 31η Δεκεμβρίου 2011 και για την τροποποίηση διαφόρων κανονισμών.
<P>
Αυτή η πρόταση κανονισμού συνάδει με τις κατευθυντήριες γραμμές του 2004 σε σχέση με τον ρόλο του συστήματος γενικευμένων προτιμήσεων (ΣΓΠ) για τη δεκαετή περίοδο 2006-2015, που θέσπισε σειρά νέων στόχων, όπως είναι η εστίαση των προτιμήσεων σε χώρες που κατεξοχήν τις έχουν ανάγκη, η διεύρυνση της κάλυψης προϊόντων του ΣΓΠ σε προϊόντα που ενδιαφέρουν τις αναπτυσσόμενες χώρες, η μεγαλύτερη διαφάνεια και σταθερότητα του συστήματος διαβάθμισης και η θέσπιση ενός νέου ειδικού μηχανισμού κινήτρων για την ενθάρρυνση της αειφόρου ανάπτυξης και της χρηστής διακυβέρνησης.
<P>
Στηρίζω πλήρως την έκκληση της έκθεσης να εμπλακεί στενότερα το Ευρωπαϊκό Κοινοβούλιο σε αυτό το ΣΓΠ, που έχει κρίσιμη σημασία για τις χώρες που το θέλουν και μας κοστίζει 3,5 δισ. ευρώ κάθε χρόνο σε απώλειες από δασμολογικά έσοδα.
<SPEAKER ID="219" NAME="Alessandro Battilocchio  " AFFILIATION="PSE">
γραπτώς. - (IT) Σε μια κοινωνία που τώρα κυριαρχείται από μια παγκοσμιοποιημένη οικονομική αγορά, σε έναν κόσμο όπου τρία δισεκατομμύρια άνθρωποι ζουν με λιγότερα από δύο δολάρια ημερησίως, και περισσότερο από ένα δισεκατομμύριο επιβιώνουν με μόλις ένα δολάριο, η ενθάρρυνση της οικονομικής ανάπτυξης στον λεγόμενο τρίτο κόσμο μέσω ενδεδειγμένων εμπορικών πολιτικών αποτελεί καθήκον που εναπόκειται στα κοινοτικά θεσμικά όργανα.
<P>
Για να επιτευχθεί αυτός ο κοινός στόχος, πρέπει να επιδιώξουμε κατάλληλα μέσα τόσο για να επιφέρουμε βελτίωση στις οικονομικές συγκυρίες των αναπτυσσόμενων χωρών όσο και για να τις ενσωματώσουμε βαθμιαία, όλο και περισσότερο, στην παγκόσμια αγορά.
<P>
Επιπλέον, πέρα και πάνω από αμιγώς οικονομικούς παράγοντες όπως είναι το μερίδιο αγορών, πρέπει να λάβουμε υπόψη άλλα κριτήρια, όπως είναι τα επίπεδα ανάπτυξης των δικαιούχων και η δέσμευση να πορευτούν στον δρόμο της δημοκρατίας. Πρέπει επιπλέον να δοθεί ενθάρρυνση σε εκείνα τα προϊόντα που συχνά χαρακτηρίζουν την οικονομία δεδομένης χώρας.
<P>
Ωστόσο, καθώς θα επιδιώκουμε αυτούς τους στόχους, πρέπει παράλληλα να μεριμνήσουμε, ώστε να μην περιορίσουμε τις οικονομίες των αναπτυσσόμενων χωρών να παράγουν περιορισμένο φάσμα αγαθών, ιδίως αν αυτά είναι προϊόντα χαμηλής προστιθέμενης αξίας, αφού αυτό θα παρεμποδίσει -αντί να τονώσει- την ανάπτυξη και την οικονομική μεγέθυνση αυτών των χωρών.
<SPEAKER ID="220" NAME="Bruno Gollnisch  " AFFILIATION="NI">
γραπτώς. - (FR) Κύριε Πρόεδρε, κυρίες και κύριοι, η έκθεση του κ. Markov για το σύστημα γενικευμένων δασμολογικών προτιμήσεων, που παρέχεται στις αναπτυσσόμενες χώρες, αποτελεί εκδήλωση της πίστης στις επωφελείς συνέπειες του παγκόσμιου ελεύθερου εμπορίου, ιδίως για τις φτωχότερες χώρες.
<P>
Ωστόσο, όταν ανοίγω την τηλεόραση και παρακολουθώ τα νέα, φαίνεται ότι ακριβώς σε αυτές τις χώρες σημειώνονται λιμοί. Φαίνεται ότι η επιλογή μειζόνων καλλιεργειών προϊόντων που προορίζονται για εξαγωγή, σε βάρος των τοπικών καλλιεργειών που στοχεύουν στη διασφάλιση της διατροφικής ανεξαρτησίας, είναι μία από τις αιτίες αυτών των τραγωδιών. Φαίνεται ότι 38 χρόνια προτιμησιακών συστημάτων δεν είχαν σημαντικές επιπτώσεις στην οικονομική και κοινωνική κατάσταση αυτών των χωρών και των πληθυσμών τους.
<P>
Φαίνεται ότι, αν το σύστημα χρειάζεται τόσο πολύ χρόνο για να παράγει τα οφέλη που οι ιδεολογικοί του υποστηρικτές διατείνονται ότι παράγει, αν εγκαταλείπει τόσους πολλούς ανθρώπους, σε όλες τις χώρες, αν επιτείνει τις ανισότητες και τη φτώχεια, δεν ήλθε πλέον ο καιρός να το τροποποιήσουμε καθ' οδόν· ήλθε πολύ απλά ο καιρός να το εγκαταλείψουμε.
<SPEAKER ID="221" NAME="Pedro Guerreiro  " AFFILIATION="GUE/NGL">
γραπτώς. - (PT) Όπως επισημάναμε προηγουμένως, το τρέχον σύστημα γενικευμένων προτιμήσεων (ΣΓΠ) βασίζεται σε μια λογική που είναι εγγενώς αντιφατική. Με άλλα λόγια, η ανάπτυξη προωθείται, προκειμένου να ελευθερωθεί το διεθνές εμπόριο μέσω ενός μοντέλου προώθησης των εξαγωγών που ρυθμίζεται σε παγκόσμιο επίπεδο, με ένα "κέντρο" και μια "περιφέρεια".
<P>
Αυτή η λογική αποτρέπει τις δίκαιες διεθνείς σχέσεις και τη βοήθεια για την ανάπτυξη των ενδογενών παραγόντων των λιγότερο οικονομικά ανεπτυγμένων χωρών, χωρίς την οποία -μαζί με την κλοπή του εξωτερικού χρέους και την επιβολή των συμφερόντων των μεγάλων πολυεθνικών των "ΠΑ, της ΕΕ και της Ιαπωνίας- αυτές οι χώρες θα συνεχίσουν να έχουν περιφερειακό και υποτελές καθεστώς.
<P>
Το εμπόριο είναι συνιστώσα της ανάπτυξης, αλλά απέχει πολύ από το να είναι η πλέον σημαντική συνιστώσα.
<P>
Το ΣΓΠ εγγυάται προτιμησιακή πρόσβαση στα προϊόντα που προέρχονται από πολύ μεγάλο φάσμα χωρών. Το ΣΓΠ ισχύει για προϊόντα ιδιαίτερης σημασίας για την Πορτογαλία (κονσερβοποιημένος τόνος, τοματοπολτός, κλωστοϋφαντουργικά και είδη ένδυσης).
<P>
Τα κλωστοϋφαντουργικά προϊόντα και τα είδη ένδυσης πλήττονται ιδιαίτερα, κυρίως λόγω της ύπαρξης υψηλού κατωφλίου διαβάθμισης για τον τομέα. Αυτή, όπως και άλλες αρνητικές πτυχές, πρέπει να αλλάξει, ειδάλλως θα υπάρξουν σοβαρές επιπτώσεις στον εθνικό παραγωγικό τομέα, γεγονός που θα επιφέρει κοινωνικές και οικονομικές συνέπειες.
<SPEAKER ID="223" NAME="Adam Bielan  " AFFILIATION="UEN">
γραπτώς. - (PL) Κύριε Πρόεδρε, η μεταχείριση που επιφύλαξε η Ρωσία στη Γεωργία είναι απλώς απαράδεκτη από πλευράς διεθνών προτύπων. Είναι πασιφανές ότι η Ρωσία εκμεταλλεύεται την οικονομική της επιρροή σε πολλές χώρες της ΕΕ για να δει μέχρι ποιου σημείου μπορεί να επιδιώξει τις νεο-αποικιακές φιλοδοξίες της. Κάνει τα πάντα για να μπλοκάρει όλες τις σχέσεις της Γεωργίας με τη Δύση. Θέλω να υπογραμμίσω για μία ακόμη φορά ότι η ΕΕ ή οι δυνάμεις του Ο"Ε πρέπει να αντικαταστήσουν αμέσως τις ρωσικές λεγόμενες ειρηνευτικές δυνάμεις στην Αμπχαζία.
<P>
" Ευρωπαϊκή Ένωση πρέπει να επιδεικνύει σταθερά την πλήρη της στήριξη στη Γεωργία, όπως συνέβη σήμερα στο Κοινοβούλιο. Επιπλέον, η Ένωση πρέπει να ενισχύσει συστηματικά τη συνεργασία και να θεσπίσει αμέσως μέτρα διευκόλυνσης για τη χορήγηση θεωρήσεων σε Γεωργιανούς, ιδίως τώρα που διεξήχθησαν πλήρως δημοκρατικές εκλογές.
<P>
Το ψήφισμα που εγκρίθηκε σήμερα είναι μια έκφραση αυτού ακριβώς του είδους στήριξης σε μια κυρίαρχη Γεωργία. Χαίρομαι που με πρωτοβουλία των μελών του Νόμου και της Δικαιοσύνης διεξήχθη συζήτηση στο Ευρωπαϊκό Κοινοβούλιο στις αρχές Μαΐου. Αυτή η συζήτηση κατέληξε στο σημερινό ψήφισμα, που αντιπροσωπεύει την επίσημη στάση της Ευρώπης στο ζήτημα της Γεωργίας.
<SPEAKER ID="224" NAME="Pedro Guerreiro  " AFFILIATION="GUE/NGL">
γραπτώς. - (PT) Ανάμεσα στις διάφορες σημαντικές πτυχές που θα μπορούσαν να επισημανθούν σε σχέση με αυτό το ψήφισμα, πρέπει να υπογραμμίσω τη βαθιά υποκρισία εκείνων που στην παρούσα φάση επαναλαμβάνουν την αμέριστη στήριξή τους στην κυριαρχία και την εδαφική ακεραιότητα ενός κράτους, όταν είναι οι ίδιοι ακριβώς που υποδαύλισαν και στήριξαν την παράνομη και μη νομιμοποιημένη "επιχείρηση" των "ΠΑ-ΝΑΤΟ-ΕΕ κατά της Γιουγκοσλαβίας. Αυτή η επιχείρηση ήταν ένα παράδειγμα ανάμειξης, αποσταθεροποίησης, επίθεσης και στρατιωτικής κατοχής και κλιμακώθηκε με τη μονομερή ανακήρυξη της ανεξαρτησίας της σερβικής επαρχίας του Κοσσυφοπεδίου, με πλήρη περιφρόνηση προς το διεθνές δίκαιο.
<P>
Για μία ακόμη φορά βλέπουμε σαφή σημάδια -που τα απορρίπτουμε- ανάμειξης και ενίσχυσης της παρουσίας, περιλαμβανομένης της στρατιωτικής παρουσίας, των "ΠΑ-NATO-ΕΕ σε αυτήν την περιοχή, της οποίας αυξάνεται η γεωστρατηγική σημασία.
<P>
Δείτε, για παράδειγμα, τα συμπεράσματα της πρόσφατης διάσκεψης κορυφής του NATO στο Βουκουρέστι, όπου αναλήφθηκε πολιτική δέσμευση για την ένταξη της Γεωργίας σε αυτήν την επιθετική στρατιωτική συμμαχία. Δείτε, για παράδειγμα, τις εκκλήσεις για "βαθύτερη ευρωπαϊκή εμπλοκή" και "στήριξη της διεθνούς παρουσίας στη ζώνη σύγκρουσης μέσω της αποστολής συνοριακής αποστολής ΕΠΑΑ" (με άλλα λόγια, αποστολής από την ΕΕ, που περιλαμβάνει 21 κράτη μέλη του NATO και όπου η ΕΠΑΑ -η ευρωπαϊκή πολιτική ασφάλειας και άμυνας- είναι ο ευρωπαϊκός πυλώνας του NATO). Δείτε, για παράδειγμα, τις πρωτοβουλίες για τη σύναψη "ευρέων και συνολικών συμφωνιών ελεύθερων συναλλαγών" μεταξύ της ΕΕ και της Γεωργίας.
<SPEAKER ID="225" NAME="Filip Kaczmarek  " AFFILIATION="PPE-DE">
γραπτώς. - (PL) Ψήφισα υπέρ της έγκρισης του ψηφίσματος για τη Γεωργία. Ο λαός της Γεωργίας χρειάζεται τη στήριξη και την αλληλεγγύη μας. " αλληλεγγύη δεν είναι τόσο αναγκαία, όταν όλα είναι καλά και όλοι είναι χαρούμενοι. Απαιτείται επιτακτικά, όμως, σε καιρούς δυσχερειών και αντιξοοτήτων. Ο λαός της Γεωργίας επί του παρόντος βιώνει αντιξοότητες. Δεν πρέπει μόνο να δείξουμε στον λαό της Γεωργίας τη στήριξή μας, αλλά και να κάνουμε ό,τι περνά από το χέρι μας για να προστατεύσουμε αυτόν και τη χώρα του από μια σύγκρουση με δυνητικά τραγικές συνέπειες.
<P>
Υπάρχουν ισχυρές ενδείξεις ότι η Γεωργία και η Ρωσία πρόσφατα βρέθηκαν στο χείλος της ένοπλης σύρραξης. Είναι καθήκον μας να πείσουμε όλες τις πλευρές να επιλέξουν ειρηνικές πολιτικές λύσεις. Είμαι πεπεισμένος ότι ακόμη και τα δυσκολότερα προβλήματα μπορούν να επιλυθούν μέσω της διαπραγμάτευσης, αν επιδιώκουμε τον συμβιβασμό και αν καθοδηγούμαστε από τις αρχές της καλής θέλησης. Ευελπιστώ και εγώ ότι η διεθνής κοινότητα θα στηρίξει ενεργά και αποτελεσματικά τη διαδικασία διαμεσολάβησης και την αναζήτηση μόνιμης και δίκαιης λύσης, αποδεκτής από αμφότερα τα μέρη.
<P>
Επιπλέον, η κατάσταση στη Γεωργία καταδεικνύει πόσο σημαντική είναι η πολιτική γειτονίας μας για την πολιτική μας συνολικά. Αυτό είναι ιδιαίτερα σημαντικό για την ανατολική διάσταση της πολιτικής γειτονίας μας.
<SPEAKER ID="226" NAME="Siiri Oviir  " AFFILIATION="ALDE">
γραπτώς. - (ET) " Γεωργία διέρχεται αναμφίβολα δύσκολη περίοδο. Από τη μια πλευρά, υπάρχει δυσαρέσκεια εκ μέρους της αντιπολίτευσης, που δρα εντός της χώρας, για ανοικτό διάλογο με το κυβερνών κόμμα. Από την άλλη πλευρά, υπάρχουν οι σχέσεις της Γεωργίας με τη Ρωσία λόγω της απόσχισης της γεωργιανής επαρχίας της Αμπχαζίας και της κατάστασης στη Νότια Οσετία, όπου επαπειλείται η κυριαρχία της Γεωργίας. " Ρωσία ενίσχυσε μονομερώς την παρουσία των στρατιωτικών της δυνάμεων στα σύνορα. Κατά τη γνώμη μου, η ΕΕ πρέπει να αρχίσει να λαμβάνει μέτρα για την αντικατάσταση των λεγόμενων ειρηνευτικών δυνάμεων της Ρωσίας με ειρηνευτικές δυνάμεις με την πραγματική έννοια του όρου.
<P>
Κατά την άποψή μου, αφ' ης στιγμής τα υπουργεία Εξωτερικών των κρατών μελών της ΕΕ στήριξαν την κυριαρχία και την εδαφική ακεραιότητα της Γεωργίας στα διεθνώς αναγνωρισμένα σύνορα, η ΕΕ πρέπει, μέσω του εκπροσώπου της, να αναλάβει ηγετικό ρόλο στην επίλυση της σύγκρουσης μεταξύ Ρωσίας και Τιφλίδας σε σχέση με τις αποσχισθείσες περιοχές της Γεωργίας, προτείνοντας σε κάθε μέρος μέτρα οικοδόμησης εμπιστοσύνης και ασφάλειας.
<SPEAKER ID="227" NAME="Frédérique Ries  " AFFILIATION="ALDE">
γραπτώς. - (FR) Το μήνυμά μας είναι σαφές: καταγγέλλουμε την επικίνδυνη κλιμάκωση της σύγκρουσης σε αυτήν την περιοχή και επαναλαμβάνουμε τη στήριξη της ΕΕ προς τη Γεωργία.
<P>
Οι πρόσφατες εξελίξεις στη Γεωργία και ειδικότερα στην Αμπχαζία προκαλούν μεγάλη ανησυχία. Επιδείνωση των σχέσεων μεταξύ Γεωργίας και Ρωσίας μπορεί να είναι η απαρχή ενός φαύλου κύκλου για την περιοχή του Καυκάσου.
<P>
Ήμουν μέλος της αντιπροσωπείας που επισκέφθηκε τη Γεωργία για την παρακολούθηση των εκλογών της 21ης Μαΐου 2008 και ήμουν μάρτυρας των εντατικών προσπαθειών που καταβάλλει η Τιφλίδα στο πλαίσιο της διαδικασίας εκδημοκρατισμού της. Αυτή η αξιοσημείωτη πρόοδος, την οποία παρατήρησα όταν παρακολούθησα 14 εκλογικά κέντρα στην περιοχή του Γκόρι, δεν πρέπει να συσκοτίσει τις δυσχέρειες που εξακολουθούν να υφίστανται στην περιοχή. Μένουν να γίνουν πολλά ακόμα, και η ΕΕ πρέπει να διαδραματίσει τον ρόλο της πάνω και πέρα από την παρακολούθηση των εκλογών, μέσω της παροχής μακροπρόθεσμης στήριξης σε μια μεταρρυθμιστική διαδικασία.
<P>
" ΕΕ πρέπει να διδαχθεί από τη βαλκανική εμπειρία: δεν μπορεί να παραμένει απαθής, όταν αντιμετωπίζει μια σύγκρουση στο κατώφλι της. Εγκρίνοντας αυτό το ψήφισμα, καλώ αμφότερα τα αντιμαχόμενα μέρη να απόσχουν από την τέλεση οιασδήποτε περαιτέρω πράξης ενδέχεται να οδηγήσει σε κλιμάκωση της έντασης. Είναι ουσιώδες να εστιάσουμε τις προσπάθειές μας στην ανοικοδόμηση του διαλόγου και στο να πείσουμε τη Ρωσία να αποσύρει τα στρατεύματά της από την Αμπχαζία.
<SPEAKER ID="228" NAME="Geoffrey Van Orden  " AFFILIATION="PPE-DE">
γραπτώς. - (ΕΝ) Οι βρετανοί Συντηρητικοί απορρίπτουν μεγάλο τμήμα των παραγράφων 6 και 8, που αναφέρονται στις αποστολές ΕΠΑΑ. Τασσόμαστε κατά της ΕΠΑΑ επί της αρχής και δεν θεωρούμε την ΕΕ ως τον ενδεδειγμένο οργανισμό για την ανάληψη αποστολών ασφαλείας σε λίαν απομακρυσμένες περιοχές δυνητικών συγκρούσεων. Επιπλέον, είμαστε απογοητευμένοι που η διάσκεψη κορυφής του ΝΑΤΟ δεν επέκτεινε στη Γεωργία την πρόσκληση να συμμετάσχει στο σχέδιο δράσης του NATO για ένταξη σε αυτό.
<SPEAKER ID="230" NAME="Jan Andersson, Göran Färm, Inger Segelström και Åsa Westlund  " LANGUAGE="SV">
Επιλέξαμε να απόσχουμε από την αιτιολογική σκέψη E. " ΚΕΠΠΑ και η κοινή πολιτική ασφάλειας και άμυνας θα απαιτήσουν πιθανώς αυξημένους δημοσιονομικούς πόρους στο μέλλον, δεν θέλουμε όμως να προκαταλάβουμε την επικείμενη αναθεώρηση του μακροπρόθεσμου προϋπολογισμού υιοθετώντας άποψη σε επιμέρους τμήματα αυτής στο παρόν στάδιο.
<SPEAKER ID="973" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης πρωτοβουλίας του αξιότιμου πολωνού συναδέλφου Jacek Saryusz-Wolski σχετικά με την κοινή εξωτερική πολιτική και πολιτική ασφάλειας (ΚΕΠΠΑ) και την ευρωπαϊκή πολιτική ασφάλειας και άμυνας (ΕΠΑΑ), που συνέβαλαν στην ενίσχυση της ευρωπαϊκής ταυτότητας και στον ρόλο της Ευρωπαϊκής Ένωσης στον κόσμο. Συμφωνώ ότι η ΚΕΠΠΑ πρέπει να αποκτήσει μεγαλύτερη δημοκρατική νομιμοποίηση, επιτρέποντας στο Κοινοβούλιο να ασκεί πραγματικό έλεγχο σε αυτήν την πολιτική και να μιλά επίσης με ενιαία φωνή, καθώς και δίνοντας έμφαση σε διάφορες προτεραιότητες: στις αιτίες της τρέχουσας ανασφάλειας στην Ευρώπη (τρομοκρατία, οργανωμένο έγκλημα), στην ενεργειακή ασφάλεια, στην καταπολέμηση της αλλαγής του κλίματος και στην αειφόρο ανάπτυξη, στη βελτίωση της σταθερότητας στις γειτονικές περιοχές, στη διαχείριση των κρίσεων και στην αποτροπή/ επίλυση των συγκρούσεων, στη μη διάδοση των όπλων μαζικής καταστροφής, στη διαχείριση της μετανάστευσης και στην προώθηση των ανθρωπίνων δικαιωμάτων και των πολιτικών ελευθεριών σε ολόκληρο τον κόσμο. " πρώτη από τις γεωγραφικές προτεραιότητες πρέπει να είναι η διασφάλιση της σταθερότητας στα Δυτικά Βαλκάνια και η ενίσχυση του διαλόγου με τη Σερβία και το Κοσσυφοπέδιο.
<P>
Στηρίζω την ιδέα ότι το Ευρωπαϊκό Κοινοβούλιο πρέπει να παρουσιάσει συγκεκριμένες προτάσεις σε σχέση με τη χρηματοδότηση και τον δημοσιονομικό έλεγχο της μελλοντικής Ευρωπαϊκής Υπηρεσίας Εξωτερικής Δράσης (ΕΥΕΔ).
<SPEAKER ID="231" NAME="Adam Bielan  " AFFILIATION="UEN">
γραπτώς. - (PL) Κύριε Πρόεδρε, θέλω καταρχάς να συγχαρώ τον κ. Saryusz-Wolski για την έκθεσή του σχετικά με την κοινή εξωτερική πολιτική και πολιτική ασφάλειας της Ευρωπαϊκής Ένωσης.
<P>
Συμφωνώ με τον εισηγητή ότι δεν αρκεί απλώς να μιλάμε περί κοινής εξωτερικής πολιτικής. Πρέπει να αποδείξουμε ότι η Ευρωπαϊκή Ένωση είναι έτοιμη να εγκρίνει κοινή θέση σε κρίσιμα ζητήματα. Σε σχέση με σημαντικά θέματα, όπως είναι η επιθετική ενεργειακή πολιτική που διεξάγει η Ρωσία, τα γεγονότα στο Κοσσυφοπέδιο και η υπόθεση του Θιβέτ, η Ένωση κατέδειξε πρόσφατα ότι η ΚΕΠΠΑ παραμένει απόμακρος στόχος. Για όσο διάστημα η Ευρωπαϊκή Ένωση επιτρέπει να υπονομεύεται η αξιοπιστία της στη διεθνή κονίστρα, όπως στις προαναφερθείσες περιπτώσεις, και για όσο κάθε κράτος μέλος εξακολουθεί να δρα σε διμερή βάση, η υλοποίηση της ΚΕΠΠΑ θα συνεχίσει να αποτελεί απλώς έναν στόχο.
<P>
Δεν θα κερδίσουμε τίποτα από ακόμη μία διάταξη σχετικά με την κοινή πολιτική, αν δεν αρχίσουμε να μιλάμε με μια φωνή σε θέματα ζωτικού συμφέροντος για την Ευρώπη.
<SPEAKER ID="232" NAME="Glyn Ford  " AFFILIATION="PSE">
γραπτώς. - (ΕΝ) Θα ψηφίσω υπέρ αυτής της έκθεσης. Ψήφισα υπέρ της τροπολογίας των Πρασίνων αριθ. 7, που παραπονείται για την "επιθετική προώθηση της πώλησης πυρηνικής τεχνολογίας σε παγκόσμια κλίμακα". Φοβούμαι ότι αυτή η ανδροπρεπής τεχνολογία υπαγορεύεται σε υπερβολικά μεγάλο βαθμό από τη γαλλική εξωτερική πολιτική. Οι φήμες λένε ότι ο λόγος που η Γαλλία είναι το μοναδικό κράτος μέλος που δεν έχει θεσπίσει διπλωματικές σχέσεις με τη Βόρειο Κορέα δεν είναι εξαιτίας κάποιας ανησυχίας για τα ανθρώπινα δικαιώματα, αλλά λόγω παράλειψης το 2001 της τότε κυβέρνησης της Νοτίου Κορέας να υποσχεθεί στη γαλλική πυρηνική βιομηχανία δυσανάλογα μεγάλο μερίδιο των πυρηνικών συμβολαίων που συνδέονταν με το έργο KEDO για την κατασκευή δύο αντιδραστήρων ελαφρού ύδατος στη Βόρειο Κορέα σε αντάλλαγμα για το κλείσιμο του αεριόψυκτου αντιδραστήρα γραφίτου στο Taechon, ικανού να παράγει πλουτώνιο κατάλληλο για πυρηνικά όπλα. " πυρηνική εμμονή της Γαλλίας μας καθιστά όλους λιγότερο ασφαλείς.
<SPEAKER ID="234" NAME="Anna Hedh  " LANGUAGE="SV">
Ψήφισα "όχι", διότι δεν θέλω να ενισχυθούν η κοινή εξωτερική πολιτική και οι ένοπλες δυνάμεις της ΕΕ, με ό,τι αυτό συνεπάγεται.
<SPEAKER ID="235" NAME="Ian Hudghton  " AFFILIATION="Verts/ALE">
γραπτώς. - (ΕΝ) Στηρίζω πλήρως την τροπολογία αριθ. 7 της δικής μου Ομάδας επί της έκθεσης Saryusz-Wolski, στην οποία εκφράζεται η ανησυχία για την επιθετική προώθηση της πώλησης πυρηνικής τεχνολογίας σε παγκόσμια κλίμακα, γεγονός που μπορεί να οδηγήσει σε εκτεταμένη διάδοση των πυρηνικών. Ο λαός της Σκοτίας επιδεικνύει τεράστιο ενδιαφέρον για τα ζητήματα των πυρηνικών, δεδομένου ότι τα πυρηνικά όπλα του "Β είναι εγκατεστημένα στο έδαφός μας. " Σκοτία απορρίπτει τα σχέδια της κυβέρνησης του Λονδίνου για την κατασκευή πυρηνικών όπλων νέας γενιάς, και στηρίζω πλήρως το έργο της κυβέρνησης της Σκοτίας να εξασφαλίσει ότι δεν θα κατασκευαστούν αυτά τα όπλα.
<SPEAKER ID="236" NAME="David Martin  " AFFILIATION="PSE">
γραπτώς. - (ΕΝ) " έκθεση του κ. Saryusz-Wolski επί της ετήσιας έκθεσης για την ΚΕΠΠΑ επιδιώκει να καθορίσει τις κοινές αξίες και προτεραιότητες σε ό,τι αφορά τον παγκόσμιο ρόλο της Ευρώπης. Με τη Συνθήκη της Λισαβόνας, η ΕΕ θα διαθέτει πιο αποτελεσματική και συνεκτική φωνή στις διεθνείς υποθέσεις, και επικροτώ το γεγονός ότι η έκθεση εξετάζει τη συμβολή της Συνθήκης σε αυτόν τον τομέα. Ψήφισα υπέρ της έκθεσης.
<SPEAKER ID="237" NAME="Geoffrey Van Orden  " AFFILIATION="PPE-DE">
γραπτώς. - (ΕΝ) Οι βρετανοί Συντηρητικοί δεν επιθυμούν την υπαγωγή της βρετανικής εξωτερικής πολιτικής στην ΕΕ. Απορρίπτουμε τη Συνθήκη της Λισαβόνας, κάθε ιδέα για έναν "υπουργό Εξωτερικών" της ΕΕ ή μια έδρα της ΕΕ στο Συμβούλιο Ασφαλείας του Ο"Ε και έναν ρόλο της ΕΕ στην άμυνα. Επομένως, ψηφίσαμε κατά της έκθεσης. Βέβαια, επικροτούμε τις ευκαιρίες όπου τα 27 έθνη μιλούν με μία φωνή, εκεί όπου αυτό συνάδει πλήρως με τα συμφέροντα της βρετανικής εξωτερικής πολιτικής. Ομοίως, στηρίζουμε τον καλύτερο συντονισμό της ανθρωπιστικής δράσης και μια πιο σθεναρή προσέγγιση στην αντιμετώπιση αποτρόπαιων καθεστώτων στη Ζιμπάμπουε, τη Βιρμανία και αλλού.
<SPEAKER ID="239" NAME="Jan Andersson, Göran Färm, Inger Segelström και Åsa Westlund  " LANGUAGE="SV">
Απείχαμε της ψηφοφορίας επί όλων των τμημάτων που αναφέρονται στο NATO, αφού προερχόμαστε από μια χώρα που δεν έχει καμία στρατιωτική συμμαχία.
<P>
Σε ό,τι αφορά την τροπολογία αριθ. 14, νομίζουμε ότι είναι στην πράξη εσφαλμένο να λέμε ότι η Συνθήκη δεν επιτρέπει στρατιωτικές προθέσεις. Ακόμη και τώρα οι πόροι της ΕΕ χρησιμοποιούνται για στρατιωτικές επιχειρήσεις, όχι όμως για κοινή αμυντική δύναμη της ΕΕ.
<SPEAKER ID="240" NAME="Graham Booth  " AFFILIATION="IND/DEM">
γραπτώς. - (ΕΝ) Γενικώς ψηφίζουμε κατά της νομοθεσίας της ΕΕ και μάλιστα ψηφίσαμε κατά της έκθεσης αυτής στο σύνολό της. Ωστόσο, θεωρήσαμε ότι υπήρχε αριθμός τροπολογιών υπέρ των οποίων μπορούσαμε να ψηφίσουμε. Ψηφίσαμε ναι στις τροπολογίες αριθ. 10 και 12, δεδομένου ότι απορρίπτουν τη στρατιωτικοποίηση της ΕΕ. Αντιτιθέμεθα, επίσης, στη στρατιωτικοποίηση της ΕΕ. Αυτές οι τροπολογίες δεν κάλεσαν την Επιτροπή να ενεργήσει, ούτε αναγνώρισαν την εξουσία της Επιτροπής ή της ΕΕ. Ήταν απλές δηλώσεις με τις οποίες συνέβη να συμφωνούμε επί του συγκεκριμένου αυτού ζητήματος. Επομένως, μπορούσαμε να ψηφίσουμε αυτές τις δύο τροπολογίες χωρίς να υπονομεύσουμε τη συνολική μας στάση έναντι τόσο αυτής της έκθεσης συνολικά, όσο και της νομοθεσίας της ΕΕ εν γένει.
<SPEAKER ID="241" NAME="Pedro Guerreiro  " AFFILIATION="GUE/NGL">
γραπτώς. - (PT) Αν διατηρούσατε καθόλου αμφιβολίες για το πραγματικό νόημα, τη φιλοδοξία και το εύρος της λεγόμενης Συνθήκης "της Λισαβόνας", δεν είχατε παρά να διαβάσετε προσεχτικά τα ψηφίσματα για την "ΕΠΑΑ" (ευρωπαϊκή πολιτική ασφάλειας και άμυνας) και την "ΚΕΠΠΑ" (κοινή εξωτερική πολιτική και πολιτική ασφάλειας), που ενέκρινε η πλειοψηφία του Κοινοβουλίου, ώστε να αρθούν αυτές οι αμφιβολίες.
<P>
Οι δυνάμεις που προωθούν την "ευρωπαϊκή ολοκλήρωση" -δηλαδή οι μείζονες πιστωτικοί και οικονομικοί όμιλοι, οι σοσιαλδημοκράτες και η Δεξιά- επιχειρούν να επιβεβαιώσουν την ΕΕ ως ιμπεριαλιστικό μέτωπο υπό τον έλεγχο των μειζόνων δυνάμεών της.
<P>
Επιπλέον του ότι επιβεβαιώνει την πολιτική ανάμειξης της ΕΕ (όπως φάνηκε στις "αποστολές" στο Αφγανιστάν, στο Τσαντ/ Κεντροαφρικανική Δημοκρατία, στη Βοσνία-Ερζεγοβίνη, στο Κοσσυφοπέδιο και στη Γουϊνέα-Μπισάου) και την επιχειρησιακή ικανότητα ("να αναλαμβάνει ταχέως και ταυτοχρόνως δύο στρατιωτικές επιχειρήσεις ΕΠΑΑ"), αυτή η έκθεση αποτελεί πραγματικό εγχειρίδιο για τη στρατιωτικοποίηση και τον μιλιταρισμό. Για να δώσω ένα παράδειγμα, η έκθεση επισημαίνει τους ακόλουθους στόχους: επέκταση της "ευρωπαϊκής στρατηγικής ασφαλείας"· στρατιωτική διάσταση των "μη στρατιωτικών αποστολών"· στρατιωτικοποίηση της "αναπτυξιακής βοήθειας" και "ανάπτυξη" ως μέσο ανάμειξης· ενίσχυση των μέσων στρατιωτικών μεταφορών (στρατιωτικά μεταγωγικά αεροσκάφη A400M και ελικόπτερα)· αύξηση των δαπανών για την "άμυνα" και τις στρατιωτικές δράσεις, περιλαμβανομένης της χρήσης του κοινοτικού προϋπολογισμού· επιχειρησιακή ικανότητα για τη διεξαγωγή στρατιωτικών δράσεων της ΕΕ και συντονισμό έργων και της πολεμικής βιομηχανίας.
<P>
Αυτοί είναι, μεταξύ άλλων, οι λόγοι που ψηφίσαμε κατά της έκθεσης αυτής.
<SPEAKER ID="242" NAME="Anna Hedh  " LANGUAGE="SV">
Ψήφισα κατά της έκθεσης, διότι δεν θέλω να ενισχυθεί η κοινή εξωτερική πολιτική της ΕΕ. Πέραν αυτού, είμαι κατά της στρατιωτικοποίησης της ΕΕ.
<SPEAKER ID="243" NAME="Richard Howitt  " AFFILIATION="PSE">
γραπτώς. - (ΕΝ) Οι βρετανοί βουλευτές του ΕΚ των Εργατικών ψήφισαν υπέρ αυτής της έκθεσης, που εξετάζει την εφαρμογή της ευρωπαϊκής στρατηγικής ασφαλείας και τον διαρκή ρόλο των αποστολών ΕΠΑΑ. Ειδικότερα, οι βουλευτές του ΕΚ των Εργατικών επικροτούν την έμφαση σε αυτήν την έκθεση όσον αφορά την καλύτερη λειτουργία των μη στρατιωτικών αποστολών ΕΠΑΑ.
<P>
Οι βουλευτές του ΕΚ των Εργατικών ψήφισαν κατά του κειμένου της παραγράφου 39, που εξετάζει τον ρόλο της Eurocorps. Μολονότι το "Β δεν συμμετέχει στη Eurocorps και αυτή η δύναμη ουδέποτε χρησιμοποιήθηκε, οι βουλευτές του ΕΚ των Εργατικών θεωρούν σημαντικό να τονιστεί με έμφαση ότι δεν υπάρχουν καθόλου μόνιμες δυνάμεις υπό διαρκή διοίκηση της ΕΕ, και πιστεύουμε ότι δεν υπάρχει λόγος για ανάλογες δομές.
<SPEAKER ID="244" NAME="David Martin  " AFFILIATION="PSE">
γραπτώς. - (ΕΝ) Επικροτώ την έκθεση του κ. Kuhne επί της ετήσιας έκθεσης για την εφαρμογή της ευρωπαϊκής στρατηγικής ασφάλειας και της ΕΠΑΑ. Συμφωνώ με τον εισηγητή ότι η Συνθήκη της Λισαβόνας ενισχύει τις εξουσίες της Ένωσης, εκχωρώντας σημαντικότερο ρόλο στον Ύπατο Εκπρόσωπο για την κοινή εξωτερική πολιτική και πολιτική ασφάλειας.
<P>
" διεθνής φύση των ζητημάτων ασφαλείας που αντιμετωπίζουν τα κράτη μέλη απαιτεί μεγαλύτερη ευρωπαϊκή συνεργασία. Επομένως, επικροτώ τη θέσπιση ρήτρας αλληλεγγύης μεταξύ των κρατών μελών για ανάλογα θέματα. Ψήφισα υπέρ της έκθεσης.
<SPEAKER ID="245" NAME="Cristiana Muscardini  " AFFILIATION="UEN">
γραπτώς. - (IT) Οι ανάγκες ασφαλείας της Ευρώπης έχουν αλλάξει. Ο κίνδυνος επίθεσης κατά της εδαφικής ακεραιότητας, εγγενής στην κλασική αντίληψη άμυνας, εκτοπίστηκε σε πολύ μεγάλο βαθμό από τους κινδύνους που προκύπτουν στα περιφερειακά σύνορα σε περιοχές που γειτνιάζουν με την επικράτεια της ΕΕ. Σε αυτό προστίθεται η απειλή της τρομοκρατίας και η τεράστια αύξηση των μεταναστευτικών ροών, η ριζοσπαστικοποίηση των φονταμενταλιστών και των εξτρεμιστών διαφόρων ειδών, η αύξηση της παράνομης διακίνησης και εμπορίας ανθρώπων και ο κίνδυνος της διάδοσης των όπλων μαζικής καταστροφής.
<P>
Για την Ευρωπαϊκή Ένωση, το ζήτημα δεν είναι μόνο να εφοδιαστούμε με τα μέσα για να δρούμε ανεξάρτητα στο πλαίσιο της διαχείρισης διεθνών κρίσεων, αλλά να εγκαθιδρύσουμε ένα πλήρως ανεπτυγμένο αμυντικό σύστημα. Ωστόσο, στο πλαίσιο της επιθυμητής διαδικασίας επέκτασης των δυνατοτήτων της εξωτερικής δράσης, η ΕΕ πρέπει να μην περιοριστεί στη στρατιωτική διάσταση: πρέπει να αναλάβει να αναπτύξει, παράλληλα, μηχανισμούς διαχείρισης μη στρατιωτικών κρίσεων που θα περιλαμβάνουν τη δράση της αστυνομίας, διοικητικού προσωπικού, δικαστών, αξιωματούχων πολιτικής προστασίας και ούτω καθεξής.
<P>
" κοινή πολιτική ασφάλειας πρέπει, επομένως, να ενισχυθεί, προκειμένου να προσδώσουμε στην Ένωση καίριο ρόλο στη διεθνή γεωπολιτική σκηνή, ρόλο που είναι διακριτός, αλλά δεν απέχει από τον ρόλο του NATO. Με βάση αυτήν την αισιόδοξη σημείωση ψηφίζω σήμερα υπέρ της έκθεσης του κ. Saryusz-Wolski.
<SPEAKER ID="246" NAME="Luís Queiró  " AFFILIATION="PPE-DE">
γραπτώς. - (PT) " φιλοδοξία της Ευρωπαϊκής Ένωσης από πλευράς ασφάλειας και άμυνας υπολείπεται σαφώς της ικανότητάς της, και αυτό δεν οφείλεται απλώς στο παραδοσιακό πρόβλημα του συντονισμού και της συνεργασίας σε εξωτερικές προτεραιότητες. Υπάρχει, επίσης, ένα κεντρικό ζήτημα που πρέπει να αντιμετωπιστεί. Γνωρίζουμε ότι η εξωτερική δράση και η δημιουργία επιχειρησιακών δυνατοτήτων έχουν έλλειμμα σε προσωπικό, διαθεσιμότητα και συνεργασία. Εντούτοις, απαιτούν δημόσια αντίληψη για την ανάγκη και τη χρησιμότητα αυτής της συνεργασίας. Πρέπει να οικοδομήσουμε αυτήν τη στρατηγική με βάση τη συνεργασία -επενδύοντας συγκεκριμένα στη διαλειτουργικότητα και δημιουργώντας επιχειρησιακές δυνατότητες επί τόπου- αλλά εκείνο που συχνά λείπει ιδιαίτερα από αυτήν τη διάσταση των πολιτικών μας είναι η δημόσια στήριξη. " αναγνώριση της ανάγκης και της σημασίας που προσλαμβάνει η αποτελεσματικότητα της διάστασης της ασφάλειας και της άμυνας εξαρτάται κατά μέγα μέρος από τη στήριξη της κοινής γνώμης, η οποία πρέπει να δημιουργηθεί, αυτή δε η στήριξη εξαρτάται σε πολύ μεγάλο βαθμό από τις προσπάθειές μας.
<P>
Τέλος, θέλω να υπογραμμίσω τη σημασία του να θυμόμαστε ότι η Ατλαντική Συμμαχία είναι βασικός πυλώνας της ευρωπαϊκής ασφάλειας και άμυνας, που σε καμία περίπτωση δεν πρέπει και δεν μπορεί να αγνοηθεί.
<SPEAKER ID="248" NAME="Bruno Gollnisch  " AFFILIATION="NI">
γραπτώς. - (FR) Οι δύο εκθέσεις που τέθηκαν σήμερα σε ψηφοφορία -μία για την κοινή εξωτερική πολιτική και η άλλη για την πολιτική ασφάλειας και άμυνας- έχουν ένα κοινό: αφαιρούν την εξωτερική και αμυντική πολιτική από τα κράτη μέλη προς όφελος των ευρω-υπαλλήλων των Βρυξελλών.
<P>
" διπλωματία θα είναι στα χέρια ενός Ύπατου Εκπροσώπου, ενός πραγματικού υπουργού Εξωτερικών. Επιπλέον, αφ' ης στιγμής θα είναι κοινή, θα υπάρχει ενιαία άμυνα, υπό την πατρωνεία αυτήν τη φορά των "νωμένων Πολιτειών, μέσω του NATO και του Ο"Ε, όπως σημειώθηκε με σαφήνεια στη δεύτερη δόση του Ευρωπαϊκού Συντάγματος, στη Συνθήκη της Λισαβόνας. Οι στρατιωτικοί μας πόροι μειώνονται στο ελάχιστο δυνατό, διότι ο κύριος όγκος των προϋπολογισμών δαπανάται σήμερα από την Γαλλία και το "νωμένο Βασίλειο και υπόκειται στο σύμφωνο σταθερότητας. Οι μόνιμες έδρες της Γαλλίας και της Βρετανίας στο Συμβούλιο Ασφαλείας του Ο"Ε θα συνδυαστούν, δίχως αμφιβολία, σε ένα και θα παραδοθούν σε έναν παντοδύναμο Ευρωπαίο... Εν ολίγοις, κανένα από τα κράτη μέλη της ΕΕ δεν θα έχει τους πολιτικούς και στρατιωτικούς πόρους να διασφαλίσει την ανεξαρτησία και την ελευθερία του. Σε κάθε περίπτωση, κατά το μεγαλύτερο μέρος, ήδη τα παρέδωσαν αυτά στους ευρωκράτες. Είμαστε εντελώς αντίθετοι σε αυτήν την καταστροφική εξέλιξη.
<SPEAKER ID="250" NAME="Adam Bielan  " AFFILIATION="UEN">
γραπτώς. - (PL) Κύριε Πρόεδρε, στήριξα το ψήφισμα της συνόδου κορυφής ΕΕ/ "νωμένων Πολιτειών, διότι, πέραν των θεμάτων που άπτονται της διμερούς εταιρικής σχέσης και των παγκόσμιων προκλήσεων, αναφέρεται στο ζήτημα των θεωρήσεων, που αποτελεί θέμα μεγάλης σημασίας για τους πολωνούς υπηκόους.
<P>
Οι πολωνοί υπήκοοι που επιθυμούν να επισκεφθούν τις "νωμένες Πολιτείες ως τουρίστες πρέπει ακόμα να υποστούν την περίπλοκη και δαπανηρή διαδικασία της εξασφάλισης θεώρησης.
<P>
Κατά προσέγγιση, το 25% των αιτήσεων θεώρησης των Πολωνών απορρίπτονται. Ο βασικός, ενίοτε δε, ο μοναδικός λόγος απόρριψης είναι η υποψία των προξενικών υπαλλήλων ότι ο αιτών ενδέχεται να επιδιώκει να εργαστεί παράνομα. Στην πράξη, οι περισσότεροι Πολωνοί ταξιδεύουν στις "νωμένες Πολιτείες για να επισκεφθούν συγγενείς. Περίπου τα τρία τέταρτα των 10 εκατ. Πολωνών που κατοικούν στις "νωμένες Πολιτείες κατάγονται από την επαρχία της Μικράς Πολωνίας της χώρας μου, γεγονός που εξηγεί τον λόγο που υπάρχουν τόσο μεγάλες ουρές μπροστά από το αμερικανικό προξενείο στην Κρακοβία.
<P>
Πιστεύω ότι αυτή η ίδια η ύπαρξη της συγκεκριμένης διαδικασίας σε σχέση με ένα κράτος μέλος της Ευρωπαϊκής Ένωσης απαιτεί από την Ένωση να υιοθετήσει σθεναρή στάση στον διάλογο με τις "νωμένες Πολιτείες.
<SPEAKER ID="251" NAME="Glyn Ford  " AFFILIATION="PSE">
γραπτώς. - (ΕΝ) Θέλω να θίξω το ζήτημα στο πλαίσιο αυτής της συζήτησης για τα σχέδια πυραυλικής άμυνας των "ΠΑ, ιδίως σε ό,τι αφορά την Τσεχική Δημοκρατία. Τα δύο τρίτα των τσέχων πολιτών αντιτίθενται στην κατασκευή εγκατάστασης ραντάρ κοντά στην Πράγα ως μέρος αυτών των σχεδίων.
<P>
Δύο τσέχοι ακτιβιστές της ειρήνης βρίσκονται σε απεργία πείνας εδώ και τρεις εβδομάδες σε ένδειξη διαμαρτυρίας για την πείσμωνα στήριξη που παρέχει η κυβέρνηση της Τσεχίας σε αυτά τα σχέδια, παρόλο που υπάρχουν λίγες αποδείξεις ότι θα πετύχουν κάτι άλλο από το να επιδεινώσουν αντί να βελτιώσουν την ασφάλεια στην Ευρώπη. Επικροτώ το γεγονός ότι σε αυτούς τους δύο προστίθενται τώρα σημαίνουσες πολιτικές προσωπικότητες, που καθεμιά νηστεύει για 24 ώρες.
<P>
Συμφωνώ μαζί τους ότι η ΕΕ πρέπει να καταλήξει σε κοινή θέση σε σχέση με την εγκατάσταση στην Ευρώπη αυτών των τεχνολογιών του πολέμου των άστρων. Χρειαζόμαστε επείγουσα συζήτηση στο Κοινοβούλιο με το Συμβούλιο. Ελπίζω ότι ο Πρόεδρος θα το προωθήσει τον επόμενο μήνα.
<SPEAKER ID="252" NAME="Hélène Goudin  " LANGUAGE="SV">
" Λίστα του Ιουνίου συμμερίζεται ολόψυχα τα τμήματα του ψηφίσματος που αφορούν τη μεταχείριση αιχμαλώτων των Αμερικανών και τη μεταφορά τους μέσω ευρωπαϊκών χωρών. Οι "νωμένες Πολιτείες πρέπει είτε να προσαγάγουν τους αιχμαλώτους τους ενώπιον δικαστηρίου ή να τους αποφυλακίσουν, σύμφωνα με το διεθνές δίκαιο. Οι συνθήκες που κυριαρχούν στο Γκουαντάναμο και σε άλλες φυλακές είναι εντελώς απαράδεκτες.
<P>
Δυστυχώς, η έκθεση εξετάζει υπερβολικά πολλά θέματα που υπερβαίνουν αυτό το πρόβλημα, ζητήματα για τα οποία είναι αρμόδιοι άλλοι διεθνείς οργανισμοί, ειδικά τα "νωμένα Έθνη. Δεν πιστεύουμε ότι το Ευρωπαϊκό Κοινοβούλιο πρέπει να διαδραματίσει κάποιον ρόλο σε ό,τι αφορά την πολιτική κατάσταση σε χώρες που δεν γειτνιάζουν άμεσα με την ΕΕ, όπως είναι το Ιράν, το Κοσσυφοπέδιο ή το Ιράκ. Το Ευρωπαϊκό Κοινοβούλιο δεν πρέπει επίσης να επιχειρήσει να επεκτείνει την ευρωπαϊκή εξωτερική πολιτική καλώντας τις άλλες χώρες να αναπτύξουν συνεργασία και κοινές στρατηγικές για την τρομοκρατία και τα όπλα μαζικής καταστροφής. Αυτά είναι έντονα φορτισμένα ζητήματα, που αντιμετωπίζονται κατά τον καλύτερο τρόπο από τη σκοπιά των ίδιων των κρατών μελών και σε συνεργασία με τους νόμιμους διεθνείς οργανισμούς για τα θέματα αυτά. " Λίστα του Ιουνίου ασκεί επίσης έντονη κριτική στο τμήμα του ψηφίσματος με το οποίο επιδιώκεται να δοθούν μεγαλύτερα τμήματα των προϋπολογισμών της ΕΕ και των "νωμένων Πολιτειών για τη χρηματοδότηση της γεωργικής έρευνας.
<SPEAKER ID="254" NAME="Richard Howitt  " AFFILIATION="PSE">
γραπτώς. - (ΕΝ) Οι βρετανοί βουλευτές του ΕΚ των Εργατικών είναι ιδιαίτερα χαρούμενοι που ψήφισαν υπέρ αυτού του ψηφίσματος πριν από τη σύνοδο κορυφής ΕΕ"ΠΑ στις 10 Ιουνίου. Ελπίζουμε ότι αυτό το ψήφισμα θα συμβάλει στο να καταστεί παραγωγική αυτή η σύνοδος κορυφής. Ειδικότερα, οι βουλευτές του ΕΚ των Εργατικών επικροτούν την έκκληση που έγινε να συνεργαστούν στενότερα η ΕΕ και οι "ΠΑ σε ευρύ φάσμα κοινών προκλήσεων πολιτικής· η έκκληση να θέσουν η ΕΕ και οι "ΠΑ τους αναπτυξιακούς στόχους της χιλιετίας στο επίκεντρο της διεθνούς αναπτυξιακής πολιτικής είναι επίσης κάτι που οι βουλευτές του ΕΚ των Εργατικών στηρίζουν ολόψυχα.
<P>
Οι βρετανοί βουλευτές του ΕΚ των Εργατικών αποφάσισαν να απόσχουν της τροπολογίας αριθ. 8, καθώς πιστεύουμε ότι αυτό το κείμενο δεν παρέχει ισόρροπη προσέγγιση σε αυτό το ζήτημα. Πιστεύουμε ότι οι συζητήσεις πρέπει να εστιάσουν επίσης στις υποχρεώσεις της Ρωσίας και να συμπεριλάβουν ευρύτερες διεθνείς προσπάθειες αφοπλισμού, όπως ρητώς συστήνεται στην επιτυχημένη τροπολογία της Σοσιαλιστικής Ομάδας στο ΕΚ αναφορικά με την έκθεση για την ευρωπαϊκή πολιτική ασφάλειας και άμυνας, που επίσης ψηφίστηκε σήμερα.
<SPEAKER ID="255" NAME="David Martin  " AFFILIATION="PSE">
γραπτώς. - (ΕΝ) Οι επερχόμενες προεδρικές εκλογές στις "ΠΑ αποτελούν ευκαιρία να ξεφύγουμε από το είδος εξωτερικής πολιτικής που άσκησε η κυβέρνηση Bush. Ανάλογη αλλαγή πρέπει να αφορά την Ευρώπη, και η ΕΕ πρέπει να επιδιώξει την ενίσχυση της εταιρικής σχέσης ΕΕ"ΠΑ, ιδίως σε ό,τι αφορά την αντιμετώπιση παγκόσμιων προκλήσεων, όπως είναι η κλιματική αλλαγή και η φτώχεια. Στηρίζω την πρόταση ψηφίσματος του κ. Wiersma.
<SPEAKER ID="256" NAME="Αθανάσιος Παφίλης  " AFFILIATION="GUE/NGL">
γραπτώς. - Οι ευρωβουλευτές του KKΕ καταψηφίζουμε το κοινό ψήφισμα γιατί:
<P>
•καλεί σε ενδυνάμωση της ιμπεριαλιστικής συνεργασίας HΠA-ΕΕ, μέσω και της ενίσχυσης του NATO, με στόχο τη χειραγώγηση και εκμετάλλευση λαών και χωρών·
<P>
•επιβεβαιώνει την στρατηγική αντιλαϊκή συμμαχία ΕΕ-HΠA στην "καταπολέμηση της τρομοκρατίας", που, όσο και αν την διανθίζει με υποκριτικές επικλήσεις για σεβασμό των ανθρωπίνων δικαιωμάτων, δεν αποτελεί παρά το πρόσχημα στον ανελέητο πόλεμο που από κοινού έχουν εξαπολύσει κατά των λαών·
<P>
•χρησιμοποιώντας ως πρόσχημα τις επιπτώσεις των κλιματικών αλλαγών σε χώρες και λαούς, προετοιμάζει το έδαφος για νέες από κοινού με τις HΠA ιμπεριαλιστικές επεμβάσεις·
<P>
•με την τακτική των ίσων αποστάσεων στηρίζει ουσιαστικά τις Ισραηλινές κατοχικές δυνάμεις και τα εγκλήματά τους σε βάρος του Παλαιστινιακού λαού, τάσσεται υπέρ της συνέχισης της κατοχής του Ιράκ και του Aφγανιστάν, προτείνει πρακτικά μέτρα συνεργασίας HΠA-ΕΕ στο ευρωνατοϊκό προτεκτοράτο του Kοσσυφοπεδίου.
<P>
Το ψήφισμα αποδεικνύει γι' ακόμη μία φορά την στρατηγική σύμπλευση ΕΕ-HΠA σε βάρος των λαών και εκθέτει τις πολιτικές δυνάμεις του ευρωμονόδρομου που προσπαθούν να εμφανίσουν την ΕΕ σαν αντίπαλο δήθεν δέος στις HΠA.
<SPEAKER ID="257" NAME="Luís Queiró  " AFFILIATION="PPE-DE">
γραπτώς. - (PT) Ένα από τα πλέον εκπληκτικά γεγονότα της ευρωπαϊκής πολιτικής είναι ο τρόπος με τον οποίο αντιμετωπίζονται οι σχέσεις μεταξύ Ευρώπης και "νωμένων Πολιτειών, ιδίως σε σύγκριση με τις μεθόδους που χρησιμοποιούνται για να παρουσιαστούν οι σχέσεις μας με άλλους εταίρους, που είναι διαφορετικές από πολιτική και πολιτιστική άποψη.
<P>
Είναι σαφές ότι υπάρχουν διιστάμενες απόψεις, διαφωνίες, ανταγωνισμός και συμφέροντα, ιδίως νόμιμα οικονομικά συμφέροντα, που μας φέρνουν σε διαφορετικές θέσεις και τοποθετήσεις. Ωστόσο, είναι ουσιώδες ότι έχουμε τον έλεγχο των εντάσεων και αποκλίσεων μεταξύ των εταίρων στο ίδιο έργο. Είναι σημαντικό να το αναγνωρίσουμε αυτό, ώστε να μπορέσουμε να δράσουμε και να αντιδράσουμε σε οτιδήποτε αντιμετωπίζουμε. Σε σχέση με αυτό, η κατάλληλη άρση των φραγμών στο εμπόριο, οι οποίοι είναι περιττοί και αδικαιολόγητοι μεταξύ εταίρων όπως η Ευρώπη και οι "ΠΑ, είναι ένα από τα πρώτα βήματα που πρέπει να γίνουν. Ομοίως, αν πραγματικά θέλουμε να ανταποκριθούμε στην επαπειλούμενη εξάπλωση της φτώχειας, που είναι αδικαιολόγητο αποτέλεσμα της αυξημένης παγκόσμιας ζήτησης, είναι σημαντικό να συνεργαστούμε μεταξύ μας και ιδίως με τον υπόλοιπο κόσμο, για να διασφαλίσουμε ότι οι χώρες που αγωνίζονται μπορούν να επιτύχουν το εμπορικό άνοιγμα, που είναι αναγκαίο για να οικοδομήσουν τον δικό τους πλούτο. Ένας κόσμος με μεγαλύτερη ευμάρεια μπορεί να οικοδομηθεί στη βάση εδραίας συμμαχίας μεταξύ ελεύθερων κοινωνιών, που ενθαρρύνουν τη δημιουργία.
<SPEAKER ID="258" NAME="Geoffrey Van Orden  " AFFILIATION="PPE-DE">
γραπτώς. - (ΕΝ) Οι βρετανοί Συντηρητικοί είναι ισχυροί υποστηρικτές της διατλαντικής σχέσης· ωστόσο, δεν συμφωνούμε με τον επαναπροσδιορισμό της ως σχέσης μεταξύ της ΕΕ και των "ΠΑ, ιδίως σε αμυντικά θέματα, και, επομένως, απορρίπτουμε μεγάλο μέρος της παραγράφου 16.
<SPEAKER ID="233" NAME="Pedro Guerreiro  " AFFILIATION="GUE/NGL">
γραπτώς. - (PT) Ενώ αποκαλύπτει με σαφήνεια τις ενδο-ιμπεριαλιστικές αντιφάσεις του, αυτό το ψήφισμα επαναβεβαιώνει τη συνεργασία μεταξύ ΕΕ και "ΠΑ και τον στόχο της ενίσχυσης της εταιρικής τους σχέσης -ιδίως υπό το πρίσμα των επικείμενων προεδρικών εκλογών στις "ΠΑ- για τον καταμερισμό της "ευθύνης" στον κόσμο.
<P>
Το ψήφισμα επαναβεβαιώνει την ΕΕ ως ευρωπαϊκό πυλώνα του NATO, όπως επισημαίνεται στην "ευρωπαϊκή στρατηγική ασφάλειας", και προτρέπει την ΕΕ και τις "ΠΑ "να εργαστούν πιο στενά σε ευρύ φάσμα πολιτικών προκλήσεων κοινού ενδιαφέροντος, ιδίως τη Μέση Ανατολή, το Ιράν, το Ιράκ, το Κοσσυφοπέδιο και τα Δυτικά Βαλκάνια, το Αφγανιστάν και την Αφρική".
<P>
Προσβλέποντας στα 60 χρόνια του NATO, το ψήφισμα καλεί για τη δρομολόγηση "επανακαθορισμένης και ισχυρότερης εταιρικής σχέσης ΕΕ-NATO" και επισημαίνει την προσαρμογή της "ευρωπαϊκής στρατηγικής ασφάλειας" στη νέα υπό συζήτηση στρατηγική αντίληψη του NATO. Σύμφωνα με τον μιλιταρισμό της Συνθήκης "της Λισαβόνας", προσβλέπει στην επαναξιολόγηση των σχέσεων ΕΕ"ΠΑ όσον αφορά τη διάσταση της ασφάλειας, υπό το πρίσμα του αποτελέσματος της στρατηγικής αναθεώρησης του ΝΑΤΟ, της επικαιροποίησης της ευρωπαϊκής στρατηγικής ασφάλειας και της ανάληψης των καθηκόντων της νέας αμερικανικής κυβέρνησης.
<P>
Με άλλα λόγια, θεσπίζει και επιβεβαιώνει την ΕΕ ως πολιτικό-οικονομικό-στρατιωτικό μέτωπο, που ελπίζει να μοιραστεί τον έλεγχο του κόσμου (επιδιώκοντας τον αναπροσδιορισμό των ισορροπιών που διέπουν τις σχέσεις της) με τις "ΠΑ. Ο κόσμος και οι λαοί για τους οποίους επιδεικνύεται μέριμνα ...
<SPEAKER ID="971" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ του κοινού ψηφίσματος που κατέθεσαν πέντε πολιτικές ομάδες σχετικά με την Ένωση για τη Μεσόγειο. " Μεσόγειος και η Μέση Ανατολή έχουν στρατηγική σημασία για την Ένωση, και είναι βασικό να υλοποιηθεί μια μεσογειακή πολιτική βασισμένη στην αλληλεγγύη, στον διάλογο, στη συνεργασία και στο εμπόριο, προκειμένου να αντιμετωπίσουμε τις κοινές προκλήσεις και να επιτύχουμε τον δεδηλωμένο στόχο, τη δημιουργία δηλαδή μιας περιοχής ειρήνης, σταθερότητας και κοινής ευημερίας. Επικροτώ την πρωτοβουλία του Προέδρου της Γαλλικής Δημοκρατίας, Νικολά Σαρκοζί, στον οποίο χρωστά πάρα πολλά αυτή η Ένωση για τη Μεσόγειο, και του εύχομαι κάθε επιτυχία στην εναρκτήρια διάσκεψη κορυφής που θα πραγματοποιηθεί στο Παρίσι στις 13 Ιουλίου. Στηρίζω την πολιτική πρόταση να προσδώσουμε σε αυτήν τη μελλοντική Ένωση κοινοβουλευτική διάσταση με βάση την Ευρωμεσογειακή Κοινοβουλευτική Συνέλευση. Επικροτώ τα παραδείγματα των προτεινόμενων πρωτοβουλιών, όπως είναι οι παράκτιοι αυτοκινητόδρομοι, η διασύνδεση του αραβικού αυτοκινητοδρόμου του Μαγκρέμπ (ΑΑΜ), η απορρύπανση της Μεσογείου, η πολιτική προστασία, το μεσογειακό ηλιακό σχέδιο, η υπερυψηλή ηλιοθερμική ηλεκτροπαραγωγή στην έρημο της Βορείου Αφρικής, η αφαλάτωση του θαλασσινού νερού, προκειμένου να διευκολυνθεί η πρόσβαση στο πόσιμο νερό, κτλ.
<SPEAKER ID="970" NAME="Patrick Gaubert  " AFFILIATION="PPE-DE">
γραπτώς. - (FR) Επικροτώ την έγκριση του κοινού ψηφίσματος για τη "Διαδικασία της Βαρκελώνης: Ένωση για τη Μεσόγειο".
<P>
Αυτό το ψήφισμα ορθώς επισημαίνει τη στρατηγική σημασία της Μεσογείου και της Μέσης Ανατολής για την Ευρωπαϊκή Ένωση. " πολιτική μας έναντι αυτών των χωρών πρέπει να βασίζεται στις αρχές της αλληλεγγύης, του διαλόγου και της συνεργασίας.
<P>
" διαδικασία της Βαρκελώνης επιτάσσει να επανεκκινηθεί σήμερα, προκειμένου να καταστεί όσο το δυνατόν πιο αποτελεσματική. Για τον σκοπό αυτό, η πρωτοβουλία της Επιτροπής είναι ένα βήμα προς τη σωστή κατεύθυνση, και η αξία της έγκειται στο ότι επικεντρώνεται σε συγκεκριμένα περιφερειακά έργα, που θα καταστήσουν δυνατή την παροχή αποτελεσματικής απάντησης στις ανάγκες των πολιτών αυτής της περιοχής.
<P>
" πρόταση της Επιτροπής συστήνει επίσης την εγκαθίδρυση συμπροεδρίας στη διαδικασία της Βαρκελώνης, κοινή μόνιμη επιτροπή και γραμματεία, που θα συμβάλουν στη βελτίωση της συνεργασίας και του διαλόγου μεταξύ των διαφόρων εταίρων.
<P>
Επιπλέον, δηλώνει ότι οι βασικοί στόχοι αυτής της πολιτικής πρέπει να συνεχίσουν να συνίστανται στην προώθηση του κράτους δικαίου, της δημοκρατίας, του σεβασμού έναντι των ανθρωπίνων δικαιωμάτων και του πολιτικού πλουραλισμού.
<SPEAKER ID="261" NAME="Bruno Gollnisch  " AFFILIATION="NI">
γραπτώς. - (FR) Κύριε Πρόεδρε, κυρίες και κύριοι, η Ευρωπαϊκή Ένωση δεν ξεμπερδεύει με την αποκήρυξη του υπερδραστήριου Προέδρου Σαρκοζί: απόρριψη των προτάσεων για τον φόρο στα καύσιμα, προειδοποίηση κατά των δημοσιονομικών εκτροπών και, τώρα, μεταλλαγή της προτεινόμενης Ένωσης για τη Μεσόγειο σε επανεκκίνηση της διαδικασίας της Βαρκελώνης, που απέτυχε εδώ και περισσότερα από 10 χρόνια.
<P>
Αυτό συνιστά τον θάνατο του σχεδίου που αφορά τη συνεργασία μεταξύ των χωρών που βρέχονται από το mare nostrum, υπό την καθοδήγηση της Γαλλίας. Πλέον, ολόκληρη η Ένωση θα εμπλακεί, και ο έλεγχος θα βρίσκεται στα χέρια της Επιτροπής στις Βρυξέλλες. Αυτό αποφάσισε το πραγματικό αφεντικό: η Γερμανία της κ. Merkel.
<P>
Αυτό το θέμα εξεικονίζει στην εντέλεια δύο πραγματικότητες: η υπερδραστηριότητα του κ. Σαρκοζί και η υπερπροβολή στα ΜΜΕ δεν χρησιμεύουν παρά για να συγκαλύψουν την αδυναμία του· τα συμφέροντα της Γαλλίας εναποτίθενται στα χέρια των αξιωματούχων των Βρυξελλών και εξαρτώνται από τα συμφέροντα της Ευρωπαϊκής Ένωσης.
<P>
Ελπίζουμε ειλικρινά ότι η Ιρλανδία, ένα έθνος που έχει τόσο μεγάλη αγάπη για την ελευθερία και πλήρωσε ακριβά γι' αυτήν στο διάβα της ιστορίας της, θα είναι η χώρα που θα μας απαλλάξει από αυτήν την ευρωκρατική οικοδόμηση, που γίνεται όλο και πιο αδικαιολόγητη και όλο και πιο τυραννική.
<SPEAKER ID="262" NAME="Pedro Guerreiro  " AFFILIATION="GUE/NGL">
γραπτώς. - (PT) Αν διαβάσετε μόνο το ψήφισμα που εγκρίθηκε σήμερα, θα τείνετε να πιστέψετε τις πλέον γνήσιες και αγαθές προθέσεις της ΕΕ σε σχέση με την "Ένωση για τη Μεσόγειο". " προσεκτική της διατύπωση αποκαλύπτει λίγους μόνο υπαινιγμούς ανάμειξης και τους πανταχού παρόντες στόχους της "εγκαθίδρυσης ευρωμεσογειακού χώρου ελεύθερου εμπορίου" και του "ελεύθερου εμπορίου", με τη συνοδεία, βεβαίως, "κοινωνικών" και "περιβαλλοντικών" καταπραϋντικών μέσων και ρητορικής.
<P>
Ωστόσο, η Ευρωπαϊκή Επιτροπή αποσαφηνίζει ότι "η περιοχή της Μεσογείου είναι μια περιοχή ζωτικής στρατηγικής σημασίας για την Ευρωπαϊκή Ένωση τόσο από πολιτική όσο και από οικονομική άποψη". Αναφέρεται στην "αξιοσημείωτη πρόοδο [που] σημειώθηκε προς την κατεύθυνση της δημιουργίας μιας ευρωμεσογειακής ζώνης ελεύθερου εμπορίου έως το 2010", επισημαίνοντας την ανάγκη οι μεσογειακοί εταίροι της ΕΕ να επιδιώξουν "περαιτέρω και ταχύτερες μεταρρυθμίσεις". " Επιτροπή παρουσιάζει σειρά προτεραιοτήτων, όπως είναι οι μεταφορές (επισημαίνοντας τη δυνατότητα δημιουργίας μηχανισμού παραχώρησης προς όφελος του ιδιωτικού τομέα, συνοδευόμενου από κυβερνητικά μέτρα για τη διασφάλιση του ελεύθερου εμπορίου και την κατάργηση των διαφόρων παραδασμολογικών φραγμών, που εμποδίζουν το εμπόριο) και η ενίσχυση της ολοκλήρωσης των ενεργειακών αγορών.
<P>
" ΕΕ θέλει να ελέγξει από οικονομική, πολιτική και στρατιωτική σκοπιά ολόκληρο τον μεσογειακό χώρο και επιδιώκει να κατισχύσει στις αγορές του και να εκμεταλλευτεί τους απύθμενους πόρους του.
<P>
Αυτό σημαίνει καπιταλισμός, ανόητοι!
<SPEAKER ID="263" NAME="Carl Lang  " AFFILIATION="NI">
γραπτώς. - (FR) Ο ίδιος ο τίτλος του ψηφίσματος υπογραμμίζει την αποτυχία του κ. Σαρκοζί. Καθώς δεν τον ικανοποιεί να είναι μόνο Πρόεδρος της Γαλλικής Δημοκρατίας, επιχείρησε να γίνει ο ιθύνων νους και κατόπιν ο πρόεδρος μιας Ευρωμεσογειακής Ένωσης που θα είναι ανοικτή μόνο στις χώρες που βρέχονται από τη Μεσόγειο.
<P>
Ακόμη και πριν αρχίσει η ευρωπαϊκή Προεδρία του, καταρρέει ο χάρτινος πύργος του. " Γερμανία επέβαλε τις θέσεις της: όλα τα κράτη μέλη της ΕΕ θα συμμετάσχουν σε αυτό το σχέδιο, που στοχεύει να αποτελέσει απλή επέκταση της διαδικασίας της Βαρκελώνης, που διαχειρίζονται οι ευρωκράτες των Βρυξελλών.
<P>
Αυτό το φιάσκο αντικατοπτρίζει την υποβάθμιση της χώρας μας στα ευρωπαϊκά θεσμικά όργανα. " Ευρώπη των Βρυξελλών, μακράν του να ενισχύει τη Γαλλία, όπως διατείνονται το UMP και το σοσιαλιστικό κόμμα (PS), την αποδυναμώνει σε όλους τους τομείς: στον οικονομικό τομέα, με την καταστροφή των μικρών μας εκμεταλλεύσεων, την κατάρρευση και τη μετεγκατάσταση των βιομηχανιών μας· στον στρατιωτικό τομέα, με τη διάλυση του στρατού μας, που πλέον απαιτείται να απορροφηθεί σε ένα ευρωσώμα· στον δημογραφικό τομέα, με τη μετανάστευση, που επαπειλεί την εθνική μας ταυτότητα.
<P>
Μόνο μια νέα Ευρώπη, μια Ευρώπη κρατών εθνών, θεμελιωμένη στην κυριαρχία των εθνών και στις θεμελιώδεις αξίες του ευρωπαϊκού και του χριστιανικού πολιτισμού, θα δώσει και πάλι στη Γαλλία τη δυνατότητα να καταστεί μείζων παράγοντας και να εφαρμόσει στη Μεσόγειο μια μείζονα πολιτική συνεργασίας με στόχο, μεταξύ άλλων, να εξασφαλιστεί ότι οι μεταναστευτικοί πληθυσμοί θα επιστρέψουν στις χώρες καταγωγής τους.
<SPEAKER ID="264" NAME="Erik Meijer  " LANGUAGE="NL">
Εδώ και κάποιο διάστημα η Ευρωπαϊκή Ένωση εργάζεται για την ανάπτυξη ειδικών συνεργατικών σχέσεων με τις χώρες στις αφρικανικές και ασιατικές ακτές της Μεσογείου. Αυτή η συνεργασία εγείρει διαρκώς το ζήτημα αν σημαίνει ότι στηρίζουμε τη δικτατορία στη Συρία, ή ότι εγκρίνουμε τον τρόπο που το Ισραήλ καθυστερεί τη δημιουργία ισότιμου και διεθνώς αναγνωρισμένου παλαιστινιακού κράτους. " ιδέα του γάλλου Προέδρου, κ. Σαρκοζί, για ειδική ένωση μεταξύ της ΕΕ και όλων των χωρών της Μεσογείου, ζητεί ιδίως τη στήριξη της κοινής γνώμης των κρατών μελών της ΕΕ που βρέχονται από τη Μεσόγειο. " εγκαθίδρυση τέτοιας ένωσης μπορεί να συμβάλει στο να οικοδομήσει η ΕΕ σφαίρες επιρροής στην περιοχή με ανισότιμους εταίρους, κατά το παράδειγμα των παραδοσιακών συμφωνιών μεταξύ της ΕΕ και τμημάτων της Λατινικής Αμερικής. Μπορεί, επίσης, να εξυπηρετήσει τη νομιμοποίηση των δικτατοριών στην Τυνησία, τη Λιβύη και τη Συρία και σε μικρότερο βαθμό στην Αλγερία και την Αίγυπτο. Θα ήταν ευκολότερο να στείλουμε τους πρόσφυγες πίσω σε τέτοια κράτη. Θα έδινε σε όλους μας τη δυνατότητα να αναβαθμίσουμε τις επαφές με το Ισραήλ τώρα, αντί να περιμένουμε μέχρις ότου αναγνωριστεί πρώτα ένα γειτονικό παλαιστινιακό κράτος. Γι' αυτά και μόνο τα βασικά προβλήματα ψηφίζω υπέρ αυτού του ψηφίσματος τώρα.
<SPEAKER ID="265" NAME="Αθανάσιος Παφίλης  " AFFILIATION="GUE/NGL">
γραπτώς. - Oι ευρωβουλευτές του KKΕ καταψηφίσαμε το κοινό ψήφισμα γιατί στη βάση της Ευρωμεσογειακής Ένωσης δεν βρίσκονται οι ισότιμες, αμοιβαία επωφελείς σχέσεις με τα κράτη της περιοχής, αλλά οι ιμπεριαλιστικοί σχεδιασμοί της ΕΕ για την ευρύτερη περιοχή της Mεσογείου και της M. Aνατολής. Στόχος της ένωσης αυτής είναι η απελευθέρωση των αγορών, ώστε να προωθηθεί με καλύτερους όρους η διείσδυση των ευρωπαϊκών μονοπωλίων, η βελτίωση της θέσης τους στον μονοπωλιακό ανταγωνισμό για τον έλεγχο των αγορών, την καταλήστευση των ενεργειακών και πλουτοπαραγωγικών πόρων της περιοχής. Mέσο για την επίτευξη του στόχου αυτού θα είναι η ένταση των απειλών, των εκβιασμών, των πολιτικών - ακόμη και στρατιωτικών - πιέσεων στα κράτη και στους λαούς. Άλλωστε, το ψήφισμα είναι αποκαλυπτικό. Πρωταρχικό στόχο της πολιτικής της Ευρωμεσογειακής Ένωσης θέτει την "εξαγωγή" από την ΕΕ δημοκρατίας και ανθρωπίνων δικαιωμάτων στις χώρες της Μεσογείου, πρόσχημα με το οποίο η ΕΕ νομιμοποιεί τις ιμπεριαλιστικές της παρεμβάσεις παντού. Πρόκειται ουσιαστικά για την προώθηση του ιμπεριαλιστικού σχεδίου HΠA-NATO-ΕΕ για τη "Νέα M. Ανατολή". Γι αυτό και δεν αναφέρεται στην Ισραηλινή κατοχή των Παλαιστινιακών εδαφών και τη γενοκτονία του Παλαιστινιακού λαού.
<P>
Οι λαοί δεν πρέπει να έχουν αυταπάτες για τον χαρακτήρα και τους σκοπούς της Ευρωμεσογειακής Ένωσης και πρέπει να την αντιπαλέψουν.
<SPEAKER ID="267" NAME="Adam Bielan  " AFFILIATION="UEN">
γραπτώς. - (PL) Κύριε Πρόεδρε, το ποσοστό των νέων αγροτών στην Ευρωπαϊκή Ένωση συνεχίζει να μειώνεται. Επί του παρόντος, μόλις το 7% των αγροτών έχουν ηλικία μικρότερη των 35 ετών. Σε πολλές περιπτώσεις, οι νέοι εγκαταλείπουν τη γεωργία εξαιτίας του υψηλού κόστους επένδυσης, πράγμα που σημαίνει ότι τους είναι αδύνατο να ανταγωνιστούν στην αγορά.
<P>
Πρέπει, επομένως, να συνδράμουμε τους νέους αγρότες να αντλήσουν χρηματοδότηση από την Ένωση για τον σκοπό αυτό. Οι νέοι αγρότες θα μπορούν να επωφελούνται χαμηλότοκων δανείων, που θα τους δίνουν τη δυνατότητα να υλοποιήσουν τα σχέδιά τους χωρίς να διατρέχουν τον κίνδυνο να οδηγηθούν στην υπερχρέωση. Επιπλέον, πρέπει να ληφθεί μέριμνα για να διασφαλιστεί ότι τα κριτήρια πρόσβασης στη χρηματοδότηση της Ένωσης δεν είναι υπερβολικά απαιτητικά και δεν αποκλείουν τις μικρές εκμεταλλεύσεις, που εστιάζουν σε εξειδικευμένα προϊόντα αντί σε παραγωγή σε πολύ μεγάλη κλίμακα. Στην πλειονότητά τους οι μικρές γεωργικές εκμεταλλεύσεις στη νότια Πολωνία και στις επαρχίες της Μικράς Πολωνίας και της Swietokrzyskie ταιριάζουν σε αυτήν την περιγραφή.
<P>
" έκθεση του κ. Veraldi εξετάζει όλα αυτά τα θέματα, και, επομένως, ψήφισα υπέρ.
<SPEAKER ID="969" NAME="Bernadette Bourzai  " AFFILIATION="PSE">
γραπτώς. - (FR) Λαμβάνοντας υπόψη τη δυσχέρεια στην εξεύρεση νέων γενεών ευρωπαίων αγροτών, το Ευρωπαϊκό Κοινοβούλιο αποφάσισε να εξετάσει τους τρόπους προώθησης της εγκατάστασης νέων αγροτών, τρόποι που πρέπει να διέπουν τον υγειονομικό έλεγχο της ΚΓΠ. Ως σκιώδης εισηγήτρια της Σοσιαλιστικής Ομάδας στο ΕΚ, καταθέτω τις ακόλουθες προτάσεις:
<P>
αποτελεί προτεραιότητα να ανταποκριθούμε στις επισιτιστικές, ενεργειακές, περιβαλλοντικές και χωροταξικές προκλήσεις,
<P>
οι νέοι αγρότες πρέπει να επωφεληθούν μέτρων στήριξης, ιδίως εκείνοι που δεν κληρονομούν αγρόκτημα και εκείνοι που κατοικούν σε περιοχές με μόνιμα φυσικά εμπόδια: υψηλότερη ενίσχυση εγκατάστασης, επιδοτήσεις για γεωργικά δάνεια και συνοδευτικά μέτρα μετά την εγκατάσταση,
<P>
αυτά τα μέτρα στήριξης πρέπει να έχουν υποχρεωτικό χαρακτήρα δυνάμει του δεύτερου πυλώνα της ΚΓΠ, και πρέπει να εξεταστεί η πτυχή πρόσβασης στη γεωργική ιδιοκτησία,
<P>
πρέπει να βελτιωθούν οι συνθήκες διαβίωσης στις αγροτικές περιοχές: ισότιμη πρόσβαση στις δημόσιες υπηρεσίες, κοινωνικές παροχές, κτλ.,
<P>
πρέπει να αναπτύξουμε την πρόσβαση στην επαγγελματική κατάρτιση (αντικατάσταση στη διάρκεια της κατάρτισης και πρόσβαση στη γεωργική έρευνα),
<P>
πρέπει να προωθήσουμε το επάγγελμα του αγρότη και τις προδιαγραφές που τηρούν οι αγρότες σε ευρωπαϊκό επίπεδο.
<SPEAKER ID="268" NAME="Lena Ek  " LANGUAGE="SV">
" ΕΕ δεν πρέπει να καταπιάνεται με τα πάντα. " αρχή περί μιας πιο συρρικνωμένης αλλά προθυμότερης ΕΕ συνεπάγεται ότι η ΕΕ πρέπει να καταπιάνεται μόνο με ζητήματα για τα οποία υπάρχει αρμοδιότητα στην ιδρυτική Συνθήκη, και, όπου εγείρονται προβλήματα οριοθέτησης, πρέπει να λαμβάνεται υπόψη η αποτελεσματικότητα και η συνάφεια.
<P>
Επέλεξα να απόσχω της τελικής ψηφοφορίας επί της έκθεσης για το μέλλον των νέων αγροτών στο πλαίσιο της σημερινής μεταρρύθμισης της κοινής γεωργικής πολιτικής. " έκθεση περιέχει πολλές προτάσεις που βελτιώνουν την κατάσταση για νεοεγκατεστημένους νέους επιχειρηματίες, καθώς και προτάσεις που μπορούν να συμβάλουν στην αύξηση της παραγωγής των τροφίμων. Την ίδια όμως στιγμή, το κείμενο καλύπτει επίσης θέματα που έχουν αδιαμφισβήτητα εθνική σημασία και πρέπει να αποφασιστούν σε εθνικό επίπεδο.
<SPEAKER ID="269" NAME="Ilda Figueiredo  " AFFILIATION="GUE/NGL">
γραπτώς. - (PT) Πολλές από τις προτάσεις που περιέχονται στην έκθεση, επί της οποίας προτείναμε ορισμένες τροπολογίες, κινούνται στη σωστή κατεύθυνση, ιδίως αυτές που αφορούν τις "συνεχιζόμενες δυσκολίες" που αντιμετωπίζουν οι νέοι αγρότες, όπως είναι τα υψηλά κόστη εγκατάστασης, βαρύ φορτίο χρέους και ελάχιστες διαθέσιμες γεωργικές εκμεταλλεύσεις. Υποβάλαμε διάφορες προτάσεις, στις οποίες θέλουμε να επιστήσουμε την προσοχή της Ευρωπαϊκής Επιτροπής στο μέλλον, ειδικότερα:
<P>
την ανάγκη να εγκρίνουμε τα αναγκαία μέτρα στήριξης, παρακολούθησης και συμβουλών των νέων αγροτών με βάση τον μηχανισμό αρχικής εγκατάστασης με στόχο την αύξηση του ποσοστού επιτυχίας και ταυτόχρονα την ελαχιστοποίηση ή τον τερματισμό καταστάσεων όπου οι αγρότες τα παρατούν ή και οδηγούνται στη χρεοκοπία·
<P>
τη δημιουργία φορέα γεωργικής χωροταξίας με βάση τη γη που απελευθερώνεται συνεπεία της πρόωρης συνταξιοδότησης·
<P>
την ανάγκη θέσπισης στήριξης για την από κοινού απόκτηση ακριβών μηχανημάτων και εξοπλισμού, που χρησιμοποιείται περιστασιακά από κάθε αγρότη ξεχωριστά.
<P>
Ωστόσο, θεωρούμε ανεπαρκή αυτά τα μέτρα, που εγκρίνονται για να αντιμετωπιστούν τα υφιστάμενα προβλήματα, που καθιστούν την Πορτογαλία το κράτος μέλος της ΕΕ με το χαμηλότερο ποσοστό νέων αγροτών (λιγότερο από 4%). Είναι βασικό ότι, στο πλαίσιο της τρέχουσας αναθεώρησης της κοινής γεωργικής πολιτικής, η παραγωγική δραστηριότητα αποτιμάται δεόντως, με δίκαιες τιμές για τους παραγωγούς.
<SPEAKER ID="270" NAME="Duarte Freitas  " AFFILIATION="PPE-DE">
γραπτώς. - (PT) Τις πρόσφατες δεκαετίες, εξαπλώνεται όλο και περισσότερο η εγκατάλειψη στις ευρωπαϊκές αγροτικές περιοχές, τάση που συνοδεύεται από τη σταδιακή γήρανση του πληθυσμού.
<P>
Αυτή η γήρανση του αγροτικού πληθυσμού είναι ανησυχητική για το μέλλον της ευρωπαϊκής γεωργίας. Αυτός είναι ο λόγος που θεωρώ ότι η έκθεση Veraldi είναι λίαν σημαντική, καθώς εξετάζει διάφορες πτυχές που συνδέονται με τις προσδοκίες και τις ευκαιρίες νέων αγροτών, που καλούνται να διαδραματίσουν καίριο ρόλο στην αειφόρο ανάπτυξη των ευρωπαϊκών αγροτικών περιοχών.
<P>
Πιστεύω ότι οι νέοι αγρότες είναι ιδιαίτερα σημαντικοί για την ανάπτυξη ενός δυναμικού γεωργικού τομέα, προκειμένου να επιτευχθούν οι στόχοι της Λισαβόνας. Βάσει της νέας κοινής γεωργικής πολιτικής, η εναλλαγή των γενεών πρέπει, επομένως, να θεωρείται μία από τις προτεραιότητες.
<SPEAKER ID="271" NAME="Urszula Gacek  " AFFILIATION="PPE-DE">
γραπτώς. - (PL) Πρέπει να επικροτήσουμε το γεγονός ότι με πολύ μεγάλη πλειοψηφία το Κοινοβούλιο ενέκρινε την έκθεση για το μέλλον των νέων αγροτών στο πλαίσιο της σημερινής μεταρρύθμισης της κοινής γεωργικής πολιτικής.
<P>
Οι δηλώσεις για αύξηση της ενίσχυσης της Ευρωπαϊκής Ένωσης προς τους νέους αγρότες είναι ιδιαίτερα σημαντικές. Μία από αυτές τις δηλώσεις είναι μια δήλωση που αφορά την ευκολότερη πρόσβαση σε δάνεια με ευνοϊκούς όρους για αυτήν την ομάδα αγροτών.
<P>
" επιπλέον πρακτική ενίσχυση είναι ουσιώδους σημασίας για τη δημιουργία πραγματικών ευκαιριών για τους νέους αγρότες που επιθυμούν να συνεχίσουν την οικογενειακή παράδοση στην επαρχία της Μικράς Πολωνίας για να εξασφαλίσουν ένα λογικό εισόδημα.
<P>
Αν η υποσχόμενη βοήθεια έχει το επιθυμητό αποτέλεσμα, τότε μπορεί να αποτελέσει πιο περιορισμένο φαινόμενο η κατάσταση όπου τα χωριά της επαρχίας της Μικράς Πολωνίας κατοικούνται αποκλειστικά από πιο ηλικιωμένους ανθρώπους, που φροντίζουν τα εγγόνια τους, οι γονείς των οποίων αισθάνονται ότι η μόνη ευκαιρία που τους διανοίγεται είναι να επιδιώξουν να εργαστούν στο εξωτερικό. Επομένως, αυτή η έκθεση έχει κοινωνική όσο και οικονομική διάσταση.
<P>
Οι νέοι αγρότες επιθυμούν να διαφυλάξουν τις παραδόσεις, αλλά αντιλαμβάνονται επίσης ότι, αν δεν βασιστούν σε άλλες εμπειρίες και τεχνολογία, δεν θα μπορέσουν να μεταμορφώσουν τις οικογενειακές τους γεωργικές εκμεταλλεύσεις σε σύγχρονες, ανταγωνιστικές και επικερδείς επιχειρήσεις. " στήριξη για την ανάπτυξη σύγχρονων μεθόδων και εργαλείων γεωργικής παραγωγής είναι, επομένως, ιδιαίτερα σημαντικό χαρακτηριστικό του ψηφίσματος, που εγκρίθηκε σήμερα.
<SPEAKER ID="272" NAME="Hélène Goudin  " LANGUAGE="SV">
Ως συνήθως, εμείς τα μέλη της Λίστας του Ιουνίου σημειώνουμε ότι σε αυτήν την περίπτωση είναι ευτυχές το γεγονός ότι το Ευρωπαϊκό Κοινοβούλιο δεν έχει εξουσίες συναπόφασης στη γεωργική πολιτική της ΕΕ, διότι, εάν είχε, η Ένωση θα πιανόταν στην παγίδα του προστατευτισμού και των γενναίων επιδοτήσεων σε διάφορες ομάδες στον αγροτικό κλάδο.
<P>
Αυτή η έκθεση πρωτοβουλίας περιέχει σειρά παράλογων προτάσεων, όπως είναι ένα ακόμη "Ευρωπαϊκό έτος", αυτήν τη φορά για τον "αστικό-αγροτικό διάλογο". Αν γινόταν πραγματικότητα κάθε Ευρωπαϊκό έτος που πρότεινε το Ευρωπαϊκό Κοινοβούλιο, κάθε έτος από τώρα έως το τέλος του αιώνα θα είχε ήδη καπαρωθεί εκ των προτέρων.
<P>
" επιβεβαίωση στην παράγραφο 35 ότι τα μέτρα αγροτικής ανάπτυξης πρέπει να στοχεύουν ευθέως στους αγρότες ενισχύει την εντύπωση της Λίστας του Ιουνίου ότι η παλαιά, υπερβολικά βεβαρημένη "κοινή γεωργική πολιτική" τώρα άλλαξε απλώς το όνομά της σε "αγροτική ανάπτυξη" στον προϋπολογισμό της ΕΕ.
<P>
Σημειώνουμε με ανησυχία ότι το Ευρωπαϊκό Κοινοβούλιο ζητεί τώρα την αναγνώριση των μη εμπορικών προβληματισμών ως κριτηρίων για τις εισαγωγές στο πλαίσιο του ΠΟΕ. Θεωρούμε ότι αυτό δεν είναι τίποτε περισσότερο από ένα προκαταρτικό στάδιο για τη θέσπιση φραγμών στο εμπόριο και για τον προστατευτισμό κατά του υπόλοιπου κόσμου.
<P>
Συνεπώς, επέλεξα να ψηφίσω κατά της έκθεσης.
<SPEAKER ID="273" NAME="Ian Hudghton  " AFFILIATION="Verts/ALE">
γραπτώς. - (ΕΝ) " έκθεση Veraldi σχετικά με το μέλλον των νέων αγροτών επισημαίνει αριθμό σημαντικών ζητημάτων που αφορούν όλες τις αγροτικές περιοχές της ΕΕ. " έκθεση αναγνωρίζει επίσης ότι οι αγροτικές μέθοδοι που είναι ριζωμένες σε συγκεκριμένες γεωγραφικές περιοχές και πολιτιστικές παραδόσεις στην Ευρώπη πρέπει να διατηρηθούν, να βελτιωθούν και να προωθηθούν. Ασπάζομαι ολόψυχα αυτά τα αισθήματα και θεωρώ ότι μπορούν να ισχύσουν για ολόκληρο τον φόρτο εργασίας της ΕΕ.
<SPEAKER ID="274" NAME="Monica Maria Iacob-Ridzi  " AFFILIATION="PPE-DE">
γραπτώς. - (RO) Ψήφισα υπέρ της έκθεσης αυτής, καθώς θεωρώ ότι τα μέτρα που ορίζονται σε αυτήν είναι συμπληρωματικά των εθνικών προγραμμάτων σε αυτόν τον τομέα. Το εθνικό πρόγραμμα αγροτικής ανάπτυξης προβλέπει ένα μέτρο το οποίο χορηγεί δάνεια από τους πόρους της Ευρωπαϊκής Ένωσης για την αγροτική ανάπτυξη, ύψους μέχρι 40 000 ευρώ ανά άτομο. Ωστόσο, υπάρχουν δύσκολοι όροι που πρέπει να εκπληρωθούν, και, κατά συνέπεια, έχουμε ακόμα μικρό αριθμό αιτημάτων ως προς αυτό.
<P>
" έκθεση που εγκρίνουμε σήμερα προβλέπει σειρά σημαντικών μέτρων, τόσο σε ό,τι αφορά την οικονομική στήριξη των νέων αγροτών, όσο και από πλευράς ορισμένων βασικών νομικών πτυχών, όπως είναι η διευκόλυνση της κληροδοσίας της γεωργικής ιδιοκτησίας ή η εύκολη πρόσβαση σε τραπεζικά δάνεια. Το σκέλος της επαγγελματικής εκπαίδευσης και κατάρτισης, που προσφέρεται στους νέους στις αγροτικές περιοχές, είναι επίσης σημαντικό. Επομένως, θεωρώ ότι η μελλοντική νομοθεσία πρέπει να προβλέψει τη μεγάλη δυσαναλογία μεταξύ του νέου πληθυσμού, ηλικίας [κάτω των] 35 ετών, που είναι ενεργοί στον γεωργικό τομέα (μόλις το 8,5% του συνολικού αριθμού των αγροτών στην Ευρώπη) και των άλλων ηλικιακών κατηγοριών σε αυτόν τον τομέα.
<P>
Αυτά τα μέτρα θα συμβάλουν αναμφίβολα στην επιτυχία των εθνικών προγραμμάτων, όπως ο μείζων άξονας της στήριξης των νέων αγροτών, που ορίζεται στο εθνικό πρόγραμμα αγροτικής ανάπτυξης της Ρουμανίας.
<SPEAKER ID="275" NAME="Christa Klaß  " AFFILIATION="PPE-DE">
γραπτώς.- (DE) Τι ερωτήματα θέτουν σήμερα οι νέοι στον εαυτό τους, όταν αποφασίζουν για επαγγελματική σταδιοδρομία; Ρωτούν για τη φύση του επαγγέλματος, τις προοπτικές που προσφέρει για το μέλλον ή πώς θα βγάλουν γρήγορο χρήμα; " απάντηση σε όλα αυτά τα ερωτήματα συχνά είναι αρνητική, όταν η γεωργία είναι μία από τις εναλλακτικές. Μόλις το 7% των αγροτών είναι κάτω των 35 ετών, με αποτέλεσμα το επάγγελμα αυτό να έχει περιέλθει σε ανησυχητικό βαθμό παρακμής. Υπάρχουν πολλοί νέοι που θα απολάμβαναν τις γεωργικές δραστηριότητες: να εργάζονται στην ύπαιθρο και κοντά στη φύση, περιβαλλόμενοι από φυτά και ζώα. Αυτό είναι δεδομένο. Επομένως, τι αποθαρρύνει τους νέους; Είναι η έλλειψη προοπτικών ή η γενική ανασφάλεια που περιβάλλει το επάγγελμα; Κάποτε, η κληρονομιά του οικογενειακού αγροκτήματος παρείχε πολύ καλή και πολύ ασφαλή διαβίωση, σήμερα όμως οι κληρονόμοι συχνά βρίσκονται σε μειονεκτική θέση, λόγω των πολλών βαρών και προϋποθέσεων που τους επιβάλλονται. Γνωρίζουμε ότι μόνο καλά εκπαιδευμένοι αγρότες, που έχουν ισχυρά κίνητρα, μπορούν να εγγυηθούν τα υψηλά μας πρότυπα για υγιεινά τρόφιμα και υγιεινό φυσικό περιβάλλον εδώ στην Ευρώπη. Ωστόσο, πρέπει να γνωρίζουμε επίσης τις προκλήσεις που αντιμετωπίζουν σήμερα οι νέοι αγρότες. Πρέπει να εμπλέξουμε σε μεγαλύτερο βαθμό νέους αγρότες στις πολιτικές συζητήσεις και στη λήψη αποφάσεων. Είναι οι φερέλπιδες της Ευρώπης! Είναι αυτοί που αντεπεξέρχονται στις πολυάριθμες οικονομικές και οικολογικές προκλήσεις και διασφαλίζουν καλό και καλά ισορροπημένο κοινωνικό περιβάλλον στις αγροτικές περιοχές. Έχουν, επομένως, ανάγκη αξιόπιστων πολιτικών που θα τους στηρίξουν.
<SPEAKER ID="276" NAME="Roselyne Lefrançois  " AFFILIATION="PSE">
γραπτώς. - (FR) Επικροτώ την έγκριση αυτής της έκθεσης, που επισημαίνει τη θεμελιώδη πρόκληση που αποτελεί για την Ευρωπαϊκή Ένωση η εναλλαγή των γενεών στον γεωργικό τομέα.
<P>
Οι νέοι αγρότες είναι οι πλέον ενδεδειγμένοι εκ θέσεως για να ανταποκριθούν στις νέες γεωργικές προκλήσεις. Έχοντας επωφεληθεί από την εμπειρία των μεγαλυτέρων τους, έχουν τον αναγκαίο δυναμισμό και ενθουσιασμό να προβούν στις κρίσιμες περιβαλλοντικές, τεχνολογικές και οικονομικές αλλαγές, που θα δώσουν στην αυριανή ευρωπαϊκή γεωργία τη δυνατότητα να διατηρήσει πρωτεύουσα θέση στον κόσμο.
<P>
Πρέπει τώρα να συνταιριάξουμε τα αυξανόμενα επίπεδα γεωργικής παραγωγής με τον αδιάλειπτο σεβασμό στην ποιότητα και την ασφάλεια των προϊόντων στο πλαίσιο μιας παγκόσμιας προσέγγισης, που θα βασίζεται στη διατήρηση των φυσικών πόρων και στο περιβάλλον.
<P>
Ωστόσο, αυτές οι απαιτήσεις σημαίνουν όλο και μεγαλύτερες οικονομικές και προσωπικές επενδύσεις από τους νέους αγρότες. Επιπλέον, η απόκτηση προσαρμοσμένων σωματικών και διανοητικών εργαλείων λαμβάνει μεγαλύτερη στήριξη από την Ένωση, όπως δηλώνεται στην έκθεση, ιδίως στον τομέα της πρόσβασης σε τεχνολογικές καινοτομίες.
<P>
" ΚΓΠ δεν έχει την πολυτέλεια να παραμελήσει εκείνους που θα διασφαλίσουν ότι η Κοινότητα θα έχει βιώσιμη επισιτιστική κυριαρχία, που θα σέβεται τον άνθρωπο και το περιβάλλον.
<SPEAKER ID="277" NAME="Astrid Lulling  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του κ. Veraldi, διότι στηρίζω πλήρως τις πρωτοβουλίες που στοχεύουν στη διασφάλιση του μέλλοντος βιώσιμης, ανταγωνιστικής και παραγωγικής γεωργίας στην ΕΕ.
<P>
Είναι ουσιαστικό να ενθαρρύνουμε και να διευκολύνουμε την πρόσβαση των νέων στον αγροτοβιομηχανικό τομέα για να προωθήσουμε την εναλλαγή των γενεών και να διασφαλίσουμε τον δυναμισμό του τομέα.
<P>
Για να δώσουμε στους νέους αγρότες τη δυνατότητα να αντιμετωπίσουν τις πολυάριθμες προκλήσεις και προσμονές, όπως είναι η παραγωγή ποιοτικών τροφίμων, η ασφάλεια των τροφίμων, η περιβαλλοντική προστασία και η διατήρηση της βιοποικιλότητας στην ύπαιθρο, είναι κρίσιμο να αναθεωρήσουμε το ποσό της πριμοδότησης για την έναρξη δραστηριοτήτων, που έχει μείνει αμετάβλητο εδώ και χρόνια. Επιπλέον, πρέπει να διασφαλίσουμε ότι αυτή η επιδότηση θα συνοδεύεται από ένα επιχειρηματικό σχέδιο, ώστε να μην κάμψουμε το καινοτόμο πνεύμα των νέων αγροτών.
<P>
Ωστόσο, πρέπει να γνωρίζουμε επίσης ότι οι μεσήλικες αγρότες αντιμετωπίζουν τις ίδιες προκλήσεις. Είναι σημαντικό να διασφαλιστεί ότι δεν τους βάζουμε σε μειονεκτική θέση και δεν πλήττουμε τις υφιστάμενες επιχειρησιακές τους μεθόδους.
<SPEAKER ID="278" NAME="David Martin  " AFFILIATION="PSE">
γραπτώς. - (ΕΝ) " ενθάρρυνση των νέων ανθρώπων στον αγροτικό τομέα είναι ουσιαστική για τη διασφάλιση του μέλλοντος του αγροτικού κλάδου. Πρέπει να παρασχεθεί στήριξη στους νεοεισερχόμενους στον αγροτικό τομέα, περιλαμβανομένων των νέων αγροτών. Στηρίζω τη γενική κατεύθυνση της έκθεσης του κ.Veraldi για το μέλλον των νέων αγροτών στο πλαίσιο της σημερινής μεταρρύθμισης της ΚΓΠ και ψήφισα ανάλογα.
<SPEAKER ID="279" NAME="James Nicholson  " AFFILIATION="PPE-DE">
γραπτώς. - (ΕΝ) Τα στατιστικά στοιχεία δείχνουν ότι οι αγροτικοί πληθυσμοί σε ολόκληρη την Ευρώπη φθίνουν και γηράσκουν ταυτόχρονα. Επιπλέον, το ποσοστό των γεωργικών εκμεταλλεύσεων που τις διαχειρίζονται επί του παρόντος νέοι άνθρωποι είναι εξαιρετικά χαμηλό. Αυτή είναι μια ανησυχητική τάση, που πλήττει όλα τα κράτη μέλη.
<P>
Οι νέοι άνθρωποι δεν θεωρούν τη γεωργία ως επιλογή επαγγελματικής σταδιοδρομίας, διότι, σε πολλές περιπτώσεις, ζητήματα όπως η κληροδοσία των γεωργικών εκμεταλλεύσεων και οι δυσκολίες που συνδέονται με την εξασφάλιση πίστωσης απλώς υπερβαίνουν τα οφέλη της έναρξης δραστηριότητας.
<P>
Αυτή η ενορατική έκθεση εξετάζει τα πλέον σημαντικά θέματα που αποθαρρύνουν τους νέους από το να επιδοθούν στη γεωργία και προτείνει ορισμένες πρακτικές λύσεις για την αντιμετώπιση αυτών των προβλημάτων. Σε τελική ανάλυση, αν θέλουμε να διασφαλίσουμε τη σταθερότητα και την ανάπτυξη του γεωργικού τομέα στην Ευρώπη, πρέπει να παράσχουμε στους νέους κίνητρα να επιδοθούν στη γεωργία και να άρουμε τα εμπόδια που αντιμετωπίζουν.
<P>
" έκθεση αναγνωρίζει επίσης ότι, όπως οποιοσδήποτε άλλος σύγχρονος κλάδος, η γεωργία πρέπει να είναι ανταγωνιστική, αποδοτική και ικανή να ανταποκρίνεται και να προσαρμόζεται στη ζήτηση της αγοράς. Πρέπει να λάβουμε μέτρα που στηρίζουν και ενθαρρύνουν τους νέους σε αυτό το πλαίσιο, καθώς η επόμενη γενιά αγροτών είναι το κλειδί για δυναμικό και καινοτόμο ευρωπαϊκό γεωργικό τομέα.
<SPEAKER ID="280" NAME="Zita Pleštinská  " AFFILIATION="PPE-DE">
γραπτώς. - (SK) " Σλοβακία, όπως οποιοδήποτε άλλο κράτος μέλος της ΕΕ, έχει μεγάλη αναλογία αγροτικών περιοχών. Οι αγροτικές περιοχές καταλαμβάνουν σχεδόν το 80% της συνολικής έκτασης της χώρας, και σύμφωνα με τα στατιστικά στοιχεία εκεί ζει περισσότερο από το 44% του πληθυσμού.
<P>
" παρούσα κατάσταση στη βιομηχανία τροφίμων, οι υψηλές τιμές των τροφίμων και η παραγωγή ποιοτικών τροφίμων αποτελούν μείζονες προκλήσεις για τις ευρωπαϊκές αγροτικές περιοχές. Είναι θετικό που βλέπουμε ιδίως τους νέους αγρότες να ενδιαφέρονται για το οικολογικό σύστημα γεωργίας. Αποτελεί κάποιο εχέγγυο για την αυξανόμενη σημασία της γεωργίας με στόχο την προώθηση της αγροτικής ανάπτυξης.
<P>
Το επιχειρηματικό πνεύμα στη γεωργία έχει τα τυπικά χαρακτηριστικά του και εμπεριέχει πολύ μεγαλύτερους κινδύνους σε σύγκριση με το επιχειρηματικό πνεύμα άλλων οικονομικών τομέων. Πολλοί νέοι νομίζουν ότι είναι αδύνατο να δημιουργήσουν γεωργική επιχείρηση εξαιτίας του υψηλού κόστους. " θέσπιση διαφόρων κινήτρων μπορεί να συμβάλει, ώστε οι νέοι αγρότες είτε να δημιουργήσουν επιχείρηση είτε (αργότερα) να εκσυγχρονίσουν τις επιχειρήσεις τους.
<P>
Ψήφισα υπέρ της έκθεσης του εισηγητή, Donato Tommaso Veraldi, σχετικά με το μέλλον των νέων αγροτών στο πλαίσιο της σημερινής μεταρρύθμισης της κοινής γεωργικής πολιτικής, διότι είμαι πεπεισμένη ότι με τη στήριξη των νέων αγροτών μπορούμε να συμβάλουμε σε σημαντικό βαθμό στη βελτίωση του ποσοστού απασχόλησης στις απομακρυσμένες περιφέρειες της Ευρώπης και να αποτρέψουμε τους νέους από το να εγκαταλείψουν τις αγροτικές περιοχές.
<SPEAKER ID="281" NAME="Brian Simpson  " AFFILIATION="PSE">
γραπτώς. - (ΕΝ) Θα ψηφίσω υπέρ αυτής της έκθεσης, πρέπει όμως να επισημάνω ότι θεωρώ απαράδεκτη την τροπολογία αριθ. 35, και τόσο εγώ όσο και η αντιπροσωπεία των βρετανών Εργατικών θα ψηφίσουμε κατά της συγκεκριμένης τροπολογίας.
<P>
" βιώσιμη αγροτική ανάπτυξη είναι το κλειδί για τη διατήρηση της υπαίθρου μας και του παραδοσιακού τρόπου ζωής των αγροτικών μας κοινοτήτων. Μάλιστα, σε ό,τι αφορά το ζήτημα της διαμόρφωσης, θα θυμούνται οι βουλευτές του ΕΚ ότι μόνο οι βρετανοί βουλευτές του ΕΚ των Εργατικών στήριξαν τις σύντονες προσπάθειες να αλλάξουμε τις προτεραιότητές μας μακριά από τις άμεσες πληρωμές και με στόχο τη βιώσιμη αγροτική ανάπτυξη.
<P>
Οι αγρότες πρέπει να διαδραματίσουν καίριο ρόλο στην παροχή αγροτικής βιωσιμότητας και ανάπτυξης, δεν είναι όμως οι μόνοι που εμπλέκονται σε αυτήν την παροχή, και αυτός είναι ο λόγος που δεν μπορώ να στηρίξω την τροπολογία αριθ. 35.
<P>
Το Ευρωπαϊκό Κοινοβούλιο ανέπτυξε τη συνήθεια να ζητεί συνεχώς άμεσες πληρωμές για τους αγρότες και δίχως αμφιβολία το ίδιο θα κάνει, όταν συζητήσουμε για τον υγειονομικό έλεγχο της ΚΓΠ στο προσεχές μέλλον. Νομίζω ότι όσοι εξ ημών πιστεύουμε ότι τα πράγματα πρέπει να αλλάξουν ως προς αυτό, μακριά από ένα σύστημα που ανταμείβει την έλλειψη αποδοτικότητας σε βάρος της αποδοτικής γεωργίας, είμαστε εκείνοι που πραγματικά πιστεύουν στη βιώσιμη αγροτική ανάπτυξη.
<SPEAKER ID="282" NAME="Γεώργιος Τούσσας  " AFFILIATION="GUE/NGL">
γραπτώς. - H γήρανση του αγροτικού πληθυσμού, η εγκατάλειψη καλλιεργειών, η συνεχής μείωση του αριθμού των νέων που απασχολούνται στην γεωργία είναι διαπιστώσεις επαναλαμβανόμενες 20 χρόνια τώρα. Τα μέτρα της ΕΕ όλα αυτά τα χρόνια δεν μπορούν να αντιμετωπίσουν τα προβλήματα των μικρομεσαίων αγροτών, ιδιαίτερα των νέων, γιατί εντάσσονται στην αντιαγροτική πολιτική της ΕΕ που στοχεύει στη μείωση της παραγωγής και την συγκέντρωση της γης στα χέρια λίγων μεγαλοαγροτών με συνέπεια την συρρίκνωση του αγροτικού πληθυσμού και την ερήμωση της υπαίθρου, ιδιαίτερα από τους νέους.
<P>
H Έκθεση περιορίζεται σε διαπιστώσεις. Τα μέτρα που προτείνει, αφού κινούνται στα πλαίσια αυτής της πολιτικής, συσκοτίζουν την πραγματική αιτία που γεννά τα προβλήματα: την αντιδραστική πολιτική της ΕΕ που, με την αντιαγροτική KAΠ, προωθεί την διασφάλιση και την αύξηση της κερδοφορίας των πολυεθνικών μονοπωλίων και την επίθεση στο εισόδημα των μικρομεσαίων αγροτών. H Έκθεση υποστηρίζει ενεργά την μερική αναθεώρηση της KAΠ του 2003, τα προτεινόμενα μέτρα του "υγειονομικού ελέγχου" της KAΠ, την ένταξη της αγροτικής οικονομίας στα πλαίσια της αντιλαϊκής στρατηγικής της Λισσαβόνας της ΕΕ.
<P>
H ανατροπή της αντιαγροτικής, αντιλαϊκής πολιτικής της ΕΕ είναι η μόνη λύση για να παραμείνουν οι αγρότες στη γη τους, εξασφαλίζοντας αξιοπρεπές εισόδημα, ενάντια στις επιδιώξεις και τα συμφέροντα των πολυεθνικών μονοπωλίων.
<SPEAKER ID="284" NAME="Genowefa Grabowska  " AFFILIATION="PSE">
γραπτώς. - (PL) Ως μέλος της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ, θέλω να συγχαρώ τον κ. Hutchinson για την έκθεσή του, την οποία στηρίζω πλήρως. Οι εργασίες αυτής της Συνέλευσης και ιδιαίτερα οι ευκαιρίες που παρέχει για άμεση επαφή μεταξύ των βουλευτών αμφοτέρων των μερών συμβάλλουν τα μάλα στο να κάνουν αισθητή την παρουσία της Ένωσης στις πλέον απόμακρες περιοχές της Αφρικής, της Καραϊβικής και του Ειρηνικού. " Συνέλευση δεν εστιάζει αποκλειστικά σε ένα αυστηρό σχέδιο δράσης. Είναι, επίσης, ικανή να αντιδρά γρήγορα σε καταστάσεις κρίσεων και σε γεγονότα, καθώς αυτά εξελίσσονται. Εντέλει, η Συνέλευση εγκρίνει ψηφίσματα και λαμβάνει αποφάσεις, που όλες τους οδηγούν στην κινητοποίηση της υλικής και χρηματοδοτικής βοήθειας της Ένωσης. Αυτή η βοήθεια είναι και με το παραπάνω απαραίτητη και πολυαναμενόμενη, ιδίως σε περιοχές που πλήττονται από φυσικές καταστροφές.
<P>
Θέλω να πω πόσο ικανοποιημένη είμαι από τις οργανωσιακές διευθετήσεις. " εκ περιτροπής πραγματοποίηση των συναντήσεων στην Ευρώπη και σε χώρες της περιοχής ΑΚΕ επιτρέπει στα μέλη της Συνέλευσης να εξοικειώνονται με την επιτόπια κατάσταση και να την κατανοούν καλύτερα. Στηρίζω επίσης τις διευθετήσεις για εργαστηριακά σεμινάρια και αποστολές τεκμηρίωσης και έρευνας που συνδέονται με τη Συνέλευση. Θέλω, ιδιαίτερα, να εκφράσω την ισχυρή μου στήριξη στην ιδέα για ένα φόρουμ γυναικών, ως ευκαιρία για συζήτηση και ανταλλαγή καλών πρακτικών σε ό,τι αφορά την ίση μεταχείριση ανδρών και γυναικών. Πιστεύω ότι, αν το Ευρωπαϊκό Κοινοβούλιο επιθυμεί να το αντιλαμβάνονται οι χώρες ΑΚΕ ως θεσμικό όργανο που προάγει τη δημοκρατία, δεν μπορεί να εθελοτυφλεί απέναντι στις αδικίες που τόσο συχνά βιώνουν οι γυναίκες σε εκείνες τις περιοχές.
<SPEAKER ID="285" NAME="Pedro Guerreiro  " AFFILIATION="GUE/NGL">
γραπτώς. - (PT) Ενώ επικροτούμε την εμπλοκή και συμμετοχή των εθνικών κοινοβουλίων και των βουλευτών στις διαπραγματεύσεις στο πλαίσιο των συμφωνιών οικονομικής εταιρικής σχέσης (ΣΟΕΣ) της ΕΕ με τις χώρες της Αφρικής, της Καραϊβικής και του Ειρηνικού (ΑΚΕ), θεωρούμε ότι η πολιτική θέση που ενέκρινε σε σχέση με αυτές τις ΣΟΕΣ δεν πρέπει να περιορίζεται στη "διαδικασία", χωρίς να γίνεται καμία αναφορά στο περιεχόμενό τους.
<P>
Αν υιοθετηθεί αυτή η προσέγγιση, θα συνιστά παραπλανητική προσπάθεια να τραβήξουμε την προσοχή μακριά από το θεμελιώδες ζήτημα, που είναι ότι οι προτεινόμενες ΣΟΕΣ στοχεύουν στη θέσπιση νεο-αποικιακών σχέσεων μέσω της σύναψης συμφωνιών ελεύθερου εμπορίου. Μέσω αυτών των συμφωνιών, η ΕΕ, οι μείζονες δυνάμεις και οι βασικοί τους πιστωτικοί και οικονομικοί όμιλοι θα αναγκάσουν αυτές τις χώρες να ανοίξουν τις αγορές τους και θα έχουν τη δυνατότητα να πωλούν τα αγαθά και τις υπηρεσίες τους, να εκμεταλλεύονται τις πρώτες ύλες αυτών των χωρών και να επιβάλουν ένα μοντέλο παραγωγής προσανατολισμένο στις εξαγωγές, αναιρώντας έτσι την κυριαρχία αυτών των χωρών και εξαρτώντας την ανάπτυξή τους από τα συμφέροντα της ΕΕ.
<P>
Αυτό είναι το DNA του καπιταλισμού...
<P>
Υπό το πρίσμα του "ό,τι σπείρουμε, θερίζουμε", οι καπιταλιστικές προθέσεις μας θα οδηγήσουν, σε ό,τι αφορά τη συντριπτική πλειονότητα της ανθρωπότητας, σε αύξηση των τιμών, ανεργία, φτώχεια, πείνα και ούτω καθεξής.
<P>
Ως αποτέλεσμα, πρέπει να πούμε όχι στις ΣΟΕΣ και στη νεο-αποικιοκρατία.
<SPEAKER ID="286" NAME="Ian Hudghton  " AFFILIATION="Verts/ALE">
γραπτώς. - (ΕΝ) Ψήφισα υπέρ της έκθεσης Hutchinson. Το έργο που επιτελεί το Ευρωπαϊκό Κοινοβούλιο επί δεκαετίες από κοινού με τις χώρες ΑΚΕ είναι κάτι που εμείς, ως θεσμικό όργανο, μπορούμε να κοιτάμε με ικανοποίηση.
<SPEAKER ID="287" NAME="Eija-Riitta Korhola  " AFFILIATION="PPE-DE">
γραπτώς. - (FI) Υπήρξα μέλος της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ από την πρώτη θητεία μου. Πιστεύω ότι η έκθεση του κ. Hutchinson για το έργο της Συνέλευσης το 2007 είναι μια περιεκτική καταγραφή τόσο της προόδου που σημειώθηκε την περασμένη χρονιά όσο και των προκλήσεων που αντιμετωπίσαμε.
<P>
Νομίζω πως το γεγονός ότι οι μόνιμες επιτροπές θα είναι τώρα υπεύθυνες επίσης για την παρακολούθηση των ψηφισμάτων είναι δίχως αμφιβολία μια κίνηση προς τη σωστή κατεύθυνση. Παρείχε την ευκαιρία για πολύ πιο διεξοδικό διάλογο, που προηγουμένως τους παρείχετο στο πλαίσιο της πιο επίσημης παρακολούθησης που πραγματοποιείτο σε επίπεδο ολομέλειας. Επιπροσθέτως, η Συνέλευση διαδραμάτισε καίριο ρόλο στην παρακολούθηση των διαπραγματεύσεων για τις συμφωνίες οικονομικής εταιρικής σχέσης (ΣΟΕΣ): η διάδραση μεταξύ των μελών της Συνέλευσης τόνωσε τη διαφάνεια της διαδικασίας και διευκόλυνε στο να ληφθούν υπόψη βασικά ζητήματα.
<P>
Λόγω ακριβώς της ίδιας της φύσης των εργασιών η Κοινοβουλευτική Συνέλευση κατέστη, κατά τη γνώμη μου, σημαντικός παράγοντας στην αναπτυξιακή συνεργασία της ΕΕ. " ενίσχυση της κοινοβουλευτικής διαδικασίας και η στενή συνεργασία στη διαδικασία παρακολούθησης θα συμβάλλουν όλο και περισσότερο στη δυνατότητα να διοχετευθούν άμεσα τα κεφάλαια της ΕΕ για να εξυπηρετήσουν τις ανάγκες των ανθρώπων και, για παράδειγμα, να επιτύχουν τους αναπτυξιακούς στόχους της χιλιετίας για την υγεία και την εκπαίδευση.
<SPEAKER ID="288" NAME="David Martin  " AFFILIATION="PSE">
γραπτώς. - (ΕΝ) Επικροτώ την έκθεση του Alain Hutchinson σχετικά με τις εργασίες της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ το 2007. Μέσω της μεγαλύτερης εμπλοκής τους, τα κοινοβούλια και η κοινωνία των πολιτών μπορούν να βελτιώσουν και να συμβάλουν στην εντατικοποίηση των σχέσεων ΑΚΕ-ΕΕ. Μέσω ανάλογης συνεργασίας θα μπορέσουμε να βελτιώσουμε την ποιότητα της αναπτυξιακής βοήθειας και τη στοχοθεσία της. Επομένως, ψήφισα υπέρ των συστάσεων της έκθεσης.
<SPEAKER ID="289" NAME="Eoin Ryan  " AFFILIATION="UEN">
γραπτώς. - (GA) Με μεγάλη μου χαρά στήριξα την έκθεση του κ. Hutchinson σχετικά με τις εργασίες της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ (ΚΣΙΕ) για τη χρονιά που μας πέρασε. Θέλω να αναφερθώ σε ορισμένες πτυχές αυτής της έκθεσης, που πραγματικά με εντυπωσίασε.
<P>
Είναι ευτυχές το γεγονός ότι ο εισηγητής αναφέρθηκε στις συμφωνίες οικονομικής εταιρικής σχέσης (ΣΟΕΣ). " Ευρωπαϊκή Ένωση πρέπει να παρακολουθεί στενά τις συζητήσεις και τις εξελίξεις για τις ΣΟΕΣ, και η ΚΣΙΕ το έπραξε αυτό. Όπως δήλωσε ο εισηγητής, η ΚΣΙΕ διαδραματίζει κεντρικό ρόλο στην παρακολούθηση των συνομιλιών και στη δημιουργία δεσμών μεταξύ των δύο μερών: της ΕΕ και των χωρών του Νότου.
<P>
Θέλω επίσης να εγκωμιάσω τον εισηγητή για την αναφορά στην οποία προέβη σχετικά με τη Σομαλία, ως "λησμονημένη κρίση". Ωστόσο, η Σομαλία δεν είναι μόνη, και εμείς στην ΕΕ και στις χώρες ΑΚΕ είμαστε υποχρεωμένοι να στηρίξουμε, να βοηθήσουμε και να στρέψουμε την προσοχή μας σε αυτές τις περιοχές.
<P>
Ωστόσο, αυτή η έκθεση επισημαίνει πρωτίστως το καλό έργο που έχει επιτελέσει η ΚΣΙΕ, έργο που ενίοτε δεν χαίρει της δέουσας εκτίμησης.
<SPEAKER ID="290" NAME="Andrzej Jan Szejna  " AFFILIATION="PSE">
γραπτώς.? - (PL) Ο εισηγητής ορθώς εφιστά την προσοχή στην ανάγκη θέσπισης ενός κατάλληλου πλαισίου για ανοικτό, δημοκρατικό και ουσιαστικό διάλογο με στόχο τη διαπραγμάτευση συμφωνιών οικονομικής εταιρικής σχέσης μεταξύ των κρατών μελών της Ευρωπαϊκής Ένωσης και των χωρών ΑΚΕ.
<P>
Μια άλλη σημαντική πτυχή είναι η αυξανόμενη συμμετοχή των εθνικών κοινοβουλίων και της κοινωνίας κάθε χώρας με στόχο την ενίσχυση της συνεργασίας ΑΚΕ-ΕΕ. Ιδιαίτερη σημασία πρέπει να δοθεί στην περιφερειακή συνεργασία και ολοκλήρωση. Πρέπει επίσης να στηριχθούν σθεναρά οι δράσεις που στοχεύουν στην ενίσχυση της ειρήνης, ιδίως στις χώρες ΑΚΕ όπου παραμένει ασταθής η πολιτική κατάσταση.
<SPEAKER ID="291" NAME="Bernard Wojciechowski  " AFFILIATION="IND/DEM">
γραπτώς. - (PL) Ψήφισα υπέρ της έκθεσης σχετικά με τις δραστηριότητες της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ. Πιστεύω ότι είναι καλή ιδέα η μόνιμη επιτροπή της Κοινοβουλευτικής Συνέλευσης Ίσης Εκπροσώπησης να παρακολουθεί τα ψηφίσματα μέσω συναντήσεων με αξιωματούχους της Επιτροπής, που είναι υπεύθυνοι για τα αντίστοιχα πεδία. Μέχρι σήμερα, αυτή η παρακολούθηση πραγματοποιούνταν στις συνεδριάσεις της ολομέλειας. " Κοινοβουλευτική Συνέλευση Ίσης Εκπροσώπησης ΑΚΕ-ΕΕ πρέπει να εκπληρώσει πολλά καθήκοντα, που όλα τους στοχεύουν στην προώθηση της οικονομικής ανάπτυξης των χωρών ΑΚΕ.
<SPEAKER ID="293" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, κυρίες και κύριοι, ψηφίζω υπέρ αυτής της έκθεσης, που προσφέρει άλλη μια σημαντική συμβολή στην οικονομική ανάπτυξη της Ευρώπης. Επομένως, επικροτώ το έξοχο έργο που επιτέλεσε ο κ. Pittella, ο οποίος παρέθεσε με σαφήνεια τις προτάσεις και τις αρχές που πρέπει να διέπουν αυτόν τον πολύ σημαντικό τομέα.
<P>
" εναρμόνιση της πιστωτικής αγοράς αποτελεί ένα ακόμη βήμα στην κατεύθυνση ενός άκρως σημαντικού στόχου: στην ολοκλήρωση μιας πραγματικά ολοκληρωμένης εσωτερικής αγοράς, που επιχειρεί να υπερβεί τις υφιστάμενες νομοθετικές διαφορές μεταξύ των κρατών μελών. Οι χρηματοπιστωτικές υπηρεσίες είναι γενικού οικονομικού συμφέροντος, καθότι διαδραματίζουν καίριο ρόλο από πλευράς οικονομικής ανάπτυξης και σε ό,τι αφορά την ενδεδειγμένη εφαρμογή των στόχων Σένγκεν.
<P>
Συλλογίζομαι τους πολίτες, που αντιμετωπίζουν τεράστιες δυσχέρειες στην εξασφάλιση επακριβούς ενημέρωσης, και τις ποινικές ρήτρες σε περιπτώσεις μεταφοράς δανείου -συχνά υπό τη μορφή υψηλού κόστους μεταφοράς- που αντιμετωπίζουν οι χρήστες οι οποίοι επιθυμούν να μεταφέρουν τα δάνειά τους από ένα πιστωτικό ίδρυμα σε άλλο.
<SPEAKER ID="294" NAME="Ilda Figueiredo  " AFFILIATION="GUE/NGL">
γραπτώς. - (PT) Μολονότι υπάρχουν ορισμένες θετικές πτυχές στην έκθεση που εγκρίθηκε σήμερα, συγκεκριμένα η ενημέρωση και η διευκόλυνση αναφορικά με ορισμένες τραπεζικές διαδικασίες για καταναλωτές, η πρόσβαση σε αυτές τις υπηρεσίες εξακολουθεί να εντάσσεται στο πλαίσιο μιας ελευθερωμένης χρηματοπιστωτικής αγοράς, όπου ο στόχος, εκ φύσεως, είναι η επιδίωξη των μέγιστων κερδών και όχι η προστασία των καταναλωτών. Αυτός είναι ο λόγος που απείχαμε της ψηφοφορίας.
<P>
Δεν αρκεί να κατοχυρώνουμε το δικαίωμα κατοχής τραπεζικού λογαριασμού. Πρέπει να διασφαλίσουμε ότι δεν επιβαρύνονται οι πελάτες με τέλη ή άλλου είδους ποινικές ρήτρες για οποιαδήποτε υπηρεσία, ιδίως στις περιπτώσεις όπου τα άτομα που κατεξοχήν πλήττονται θα είναι εκείνα που είναι οικονομικά ασθενή, εκείνα με λογαριασμούς με περιορισμένα κεφάλαια και συναλλαγές ή απλώς εκείνα που είναι κάτοχοι τραπεζικών λογαριασμών.
<P>
Είναι ουσιώδους σημασίας να κατοχυρώσουμε τη δημόσια υπηρεσία, που υφίσταται και στον χρηματοπιστωτικό τομέα, χωρίς την οποία θα επιδεινώσουμε τις κοινωνικές ανισότητες, που πλήττουν σε δραματικό βαθμό τους ανθρώπους που διαθέτουν τους λιγότερους οικονομικούς πόρους, τα ιδρύματα κοινωνικής αλληλεγγύης και άλλους κοινωνικούς οργανισμούς, περιλαμβανομένων των μικρών και πολύ μικρών επιχειρήσεων.
<SPEAKER ID="295" NAME="Ian Hudghton  " AFFILIATION="Verts/ALE">
γραπτώς. - (ΕΝ) " έκθεση Pittella, την οποία στήριξα, επισημαίνει τη σημασία της κουλτούρας, των συνηθειών και των γλωσσών στις επιλογές των καταναλωτών και στην προστασία των χρηματοοικονομικών προϊόντων. Οι διαφορετικές κουλτούρες, συνήθειες και γλώσσες της ΕΕ χρήζουν σεβασμού σε όλες τις πτυχές του έργου της Ένωσης και είναι σημαντικές, αν θέλουμε πραγματικά το έργο των ευρωπαϊκών θεσμικών οργάνων να κερδίσει τη στήριξη της κοινής γνώμης.
<SPEAKER ID="297" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, κυρίες και κύριοι, πιστεύω ότι το έργο που επιτέλεσε η αρμόδια επιτροπή και ο εισηγητής, κ. Karas, οδήγησε την κοινοβουλευτική μας συζήτηση ένα επίπεδο παραπέρα, συμβάλλει δε στην αποσαφήνιση των προβλημάτων που πρέπει να αντιμετωπιστούν και να επιλυθούν σε αυτόν τον τομέα. Επιπλέον, χαίρομαι που δίνεται επιτέλους ιδιαίτερη έμφαση στα μικρά πιστωτικά ιδρύματα και όχι μόνο στις πολύ μεγάλες κινήσεις κεφαλαίου.
<P>
Ο τομέας των χρηματοπιστωτικών υπηρεσιών δεν εξυπηρετεί μόνο πολύ μεγάλες επιχειρήσεις που λειτουργούν σε ευρωπαϊκό ή διεθνές επίπεδο· είναι, ομοίως, ένα ζωτικό εργαλείο για όποιον επιθυμεί να μεταλαμπαδεύσει νέες ιδέες και τρόπους επιχειρηματικότητας πέρα από τη δική του τοπική αγορά. " νομοθετική δράση υψηλού επιπέδου εκ μέρους της Ευρωπαϊκής Ένωσης θα οδηγήσει, δίχως αμφιβολία, σε μεγαλύτερο ανταγωνισμό και χαμηλότερο κόστος για τους καταναλωτές, με θετικό αντίκτυπο σε αυξημένες επιλογές και ευρύτερη πρόσβαση των χρηστών σε ανάλογες υπηρεσίες.
<P>
Με δεδομένη τη σημασία αυτού του τομέα και τα πλεονεκτήματα που θα απορρέουν από τη βελτίωση της νομοθεσίας σε αυτό το πεδίο, χαίρομαι που διαπιστώνω ότι χάρη σε αυτήν την έκθεση το Κοινοβούλιο θα έχει επιτέλους τη δυνατότητα να προωθήσει κατάλληλα μέτρα που θα ωφελήσουν άμεσα τους καταναλωτές.
<SPEAKER ID="298" NAME="Ilda Figueiredo  " AFFILIATION="GUE/NGL">
γραπτώς. - (PT) " ελευθέρωση των λιανικών χρηματοπιστωτικών υπηρεσιών στην ενιαία αγορά είναι η πλέον πρόσφατη πρόταση της Ευρωπαϊκής Επιτροπής μετά τις ελευθερώσεις που καθορίστηκαν στη στρατηγική της Λισαβόνας. Ο στόχος είναι να γίνει ένα ακόμη βήμα προς την επίτευξη της πλήρους ελευθέρωσης των υπηρεσιών της Ευρωπαϊκής Ένωσης.
<P>
Ως αποτέλεσμα και σε συνέχεια άλλων πρωτοβουλιών, προτείνεται τώρα η ελευθέρωση διαφόρων λιανικών χρηματοπιστωτικών υπηρεσιών, ιδίως τραπεζικών προϊόντων, ασφαλειών και συντάξεων. Ο στόχος είναι να αρθεί οτιδήποτε μπορεί να θεωρηθεί ως "φραγμός", με την επίκληση των παλαιών επιχειρημάτων περί χαμηλότερων τιμών και ευρύτερων επιλογών για τους καταναλωτές, όταν η εμπειρία στην πράξη δείχνει το ακριβώς αντίθετο. Οι πολύ μεγάλες επιχειρήσεις είναι εκείνες που αυξάνουν σταδιακά τα κέρδη τους με τίμημα τις ακριβότερες υπηρεσίες προς τους καταναλωτές.
<P>
Μολονότι χαιρόμαστε για την έγκριση της τροπολογίας που κατέθεσε η Ομάδα μας, δεδομένου ότι ιδιαίτερη μέριμνα πρέπει να επιδειχθεί στο μάρκετινγκ των αποταμιεύσεων και των συνταξιοδοτικών προϊόντων, καθώς οι αποφάσεις που λαμβάνουν οι καταναλωτές σε σχέση με αυτό είναι συνήθως αποφάσεις που έχουν μεγάλη σημασία για αυτούς και γενικά λαμβάνονται άπαξ στη ζωή, γεγονός είναι ότι το μεγαλύτερο τμήμα της έκθεσης είναι αρνητικό. Αυτός είναι ο λόγος που ψηφίσαμε κατά.
<SPEAKER ID="299" NAME="Bruno Gollnisch  " AFFILIATION="NI">
γραπτώς. - (FR) Κύριε Πρόεδρε, κυρίες και κύριοι, όπως ορθότατα επισημαίνει ο εισηγητής, για να υπάρχει αγορά, πρέπει να υπάρχει προσφορά και ζήτηση. Αυτό, όμως, δεν φαίνεται να συμβαίνει στην περίπτωση της αγοράς διασυνοριακών λιανικών χρηματοπιστωτικών υπηρεσιών. " έκθεση βασίζεται μάλιστα στο γεγονός ότι, όταν τονώνεται η προσφορά, αυτό ενθαρρύνει τελικά τη ζήτηση.
<P>
Μολονότι όλοι μας ενδέχεται να θέλουμε να επωφεληθούμε φθηνότερων πιστώσεων ή πιο επικερδών επενδύσεων, είναι απίθανο να πάει αύριο ένας Ιταλός σε μια δανέζικη ή κυπριακή τράπεζα για να πάρει δάνειο για την αγορά σπιτιού ή αυτοκινήτου. Όλοι μας γνωρίζουμε τον λόγο: τα γλωσσικά προβλήματα, ο δικαιολογημένος φόβος για τους κινδύνους, η αβεβαιότητα για τις φορολογικές διευθετήσεις, κτλ. Ο εισηγητής, που επισημαίνει τη σημασία που έχουν για τον καταναλωτή οι πτυχές της εμπιστοσύνης, της εγγύτητας και των προσωπικών σχέσεων, δεν τρέφει ψευδαισθήσεις.
<P>
Αυτή η επιθυμία για τεχνητή δημιουργία ανάλογης αγοράς δεν καταφέρνει να αποκρύψει έναν από τους βασικούς στόχους του ελιγμού: να αναγκάσουμε τα κράτη να εναρμονίσουν τους φόρους και τις ρυθμίσεις τους, ώστε να είναι έτοιμα δια παν ενδεχόμενο, ή να επιβάλουμε την 28η νομική τάξη, μια υπερεθνική τάξη, που θα συνοδεύεται, για τα καλά, από την υιοθέτηση του ευρώ από τις χώρες που το απέρριψαν, παρέχοντάς τους έτσι τη δυνατότητα να συμμετέχουν πλήρως σε αυτήν την υποθετική αγορά.
<P>
Δεν μπορούμε να στηρίξουμε αυτές τις προτάσεις.
<SPEAKER ID="300" NAME="Ian Hudghton  " AFFILIATION="Verts/ALE">
γραπτώς. - (ΕΝ) Ψήφισα υπέρ της έκθεσης του κ. Karas για τις λιανικές χρηματοπιστωτικές υπηρεσίες στην ενιαία αγορά. " ίδια η χώρα μου, η Σκοτία, είναι η έδρα σειράς πιστωτικών εταιρειών παγκόσμιας κλάσης, που μπορούν να επωφελούνται από την πρόσβαση σε ολόκληρη την ενιαία αγορά. Ωστόσο, πρέπει να επιδεικνύεται σεβασμός προς τις διαφορετικές χρηματοπιστωτικές κουλτούρες και παραδόσεις των εθνών της ΕΕ, και πιστεύω ότι η έκθεση του κ. Karas τηρεί τις σωστές ισορροπίες με το να αναγνωρίζει την ανάγκη της επικουρικότητας σε αυτόν τον τομέα.
<SPEAKER ID="301" NAME="Rovana Plumb  " AFFILIATION="PSE">
γραπτώς. - (RO) Ψήφισα υπέρ της έκθεσης "Πράσινη Βίβλος για τις λιανικές χρηματοπιστωτικές υπηρεσίες στην ενιαία αγορά", διότι η πρόσβαση των καταναλωτών στις λιανικές διασυνοριακές χρηματοπιστωτικές υπηρεσίες αντιπροσωπεύει σημαντικό παράγοντα ενίσχυσης της ενιαίας αγοράς, υπό την προϋπόθεση της διασφάλισης υψηλού επιπέδου προστασίας για τους καταναλωτές.
<P>
Μέσω ενωτικών προσπαθειών σε εθνικό και ευρωπαϊκό επίπεδο, είναι ανάγκη να αναπτύξουμε εκστρατείες ενημέρωσης των καταναλωτών σε ό,τι αφορά τις διασυνοριακές χρηματοπιστωτικές υπηρεσίες.
<P>
" Ρουμανία πρέπει να προωθήσει την ενημέρωση και τη γνώση των καταναλωτών αναφορικά με το σύστημα FIN-NET, που διαδραματίζει καίριο ρόλο στον συντονισμό των πληροφοριών που απευθύνονται στο κοινό όσον αφορά την πρόσβαση σε ένδικα μέσα προσφυγής και τις εναλλακτικές λύσεις, ιδίως όσον αφορά τις διασυνοριακές χρηματοπιστωτικές υπηρεσίες.
<SPEAKER ID="302" NAME="Eoin Ryan  " AFFILIATION="UEN">
γραπτώς. - (GA) Στηρίζω πλήρως τις εκθέσεις του κ. Karas και του κ. Pitella σε σχέση με τις προσπάθειές τους να διασφαλίσουμε ότι η λειτουργία του τραπεζικού τομέα είναι πιο αποτελεσματική και προσιτή σε ατομικούς πελάτες και μικρές επιχειρήσεις. Συμφωνώ, ιδίως, με το άρθρο της έκθεσης του κ. Karas που δίνει έμφαση στην αυτορρύθμιση αντί της θέσπισης νέας νομοθεσίας. " νομοθεσία δεν αποτελεί πάντοτε την απάντηση· κάθε περίπτωση πρέπει να εξετάζεται και να μελετάται προσεκτικά, ενώ πρέπει να παρακολουθείται στενά η ανταγωνιστικότητα και η βιωσιμότητα κάθε τομέα. Συχνά συμβαίνει κάτι που είναι επωφελές για τον τομέα να είναι επωφελές και για τους καταναλωτές.
<P>
Ωστόσο, έχω εξαιρετικά σοβαρό πρόβλημα με ένα άρθρο της έκθεσης του κ. Karas που αναφέρεται στις διαφορές ανάμεσα στους νόμους που διέπουν τη φορολογία σε διάφορα κράτη μέλη. Θεωρώ ότι αυτό το άρθρο επικρίνει την αρχή της επικουρικότητας και δεν έχει ίχνος αλήθειας. Εναπόκειται σε κάθε χώρα ξεχωριστά να αποφασίζει τα δικά της φορολογικά όρια, αυτά δε τα όρια ενθαρρύνουν τον ανταγωνισμό στην ενιαία αγορά και όχι το αντίστροφο.

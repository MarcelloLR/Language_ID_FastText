<CHAPTER ID="021">
Αλιευτική σύμπραξη ΕΚ/Δανία και Γροιλανδία (συζήτηση) 
<SPEAKER ID="178" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Joop Post, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου όσον αφορά τη σύναψη συμφωνίας αλιευτικής σύμπραξης μεταξύ της Ευρωπαϊκής Κοινότητας, αφενός, και της Κυβέρνησης της Δανίας και της Τοπικής Κυβέρνησης της Γροιλανδίας, αφετέρου - C6-0506/2006 -.
<SPEAKER ID="179" NAME="Joe Borg">
Επιτροπή. (EN) Κύριε Πρόεδρε, θα ήθελα καταρχάς να ευχαριστήσω τον κ. Maat, ο οποίος ξεκίνησε το έργο επί του θέματος, και τον εισηγητή, κ. Post, για το εξαιρετικό έργο τους.
<P>
Όπως γνωρίζετε, στις 2 Ιουνίου 2006, η Επιτροπή, εξ ονόματος της Κοινότητας και της Γροιλανδίας, μονόγραψε μια νέα συμφωνία αλιευτικής σύμπραξης μετά από τρία έτη μαρκών και περίπλοκων διαπραγματεύσεων. " συμφωνία τέθηκε σε ισχύ την 1η Ιανουαρίου 2007 για μια περίοδο έξι ετών. Επί του παρόντος, υπάρχει προσωρινή εφαρμογή της συμφωνίας μέσω της απόφασης του Συμβουλίου που εγκρίθηκε στις 21 Δεκεμβρίου 2006.
<P>
Πριν κάνω μια σύντομη παρουσίαση της νέας συμφωνίας αλιευτικής σύμπραξης με τη Γροιλανδία, θα ήθελα να επισημάνω ορισμένα μόνο σημεία σχετικά με την προηγούμενη συμφωνία, η οποία χρονολογείται από το 1985 όταν η Γροιλανδία αποχώρησε από την Κοινότητα. Λίγο καιρό μετά τη θέση σε ισχύ του τέταρτου πρωτοκόλλου την 1η Ιανουαρίου 2001, το Ελεγκτικό Συνέδριο και το Κοινοβούλιο επέκριναν σφοδρά τα πρωτόκολλα στο πλαίσιο της αλιευτικής συμφωνίας με τη Γροιλανδίας διότι περιελάμβαναν "χάρτινα ψάρια", δεν περιελάμβαναν την αμοιβή του πλοιοκτήτη και δεν ήταν αρκετά διαφανή. Κατά συνέπεια, η Επιτροπή τόνισε την ανάγκη για προσαρμογές κατά τη διάρκεια της ενδιάμεσης αξιολόγησης του τέταρτου πρωτοκόλλου, προκειμένου να γίνει πιο σαφής διάκριση μεταξύ της αξίας για τα ψάρια και της υποστήριξης για την ανάπτυξη του αλιευτικού τομέα της Γροιλανδίας. " αναθεώρηση του τέταρτου πρωτοκόλλου οδήγησε σε μοίρασμα των κονδυλίων, στο πλαίσιο του οποίου το 25% της χρηματοδοτικής εισφοράς εγγράφηκε προς δημοσιονομική στήριξη για τον αλιευτικό τομέα. Αφαιρέθηκαν τα "χάρτινα ψάρια", εισήχθησαν ποσοστώσεις για πραγματικά ψάρια και ενσωματώθηκαν διατάξεις για ετήσια επιστημονική αναθεώρηση των ποσοστώσεων. Αυτές οι σημαντικές αλλαγές ενσωματώθηκαν επίσης στη νέα συμφωνία. Επί της βάσης αυτής, κατά τη διάρκεια των διαπραγματεύσεων για τη νέα συμφωνία, η Επιτροπή επέμεινε στην ύπαρξη ποσοστώσεων για πραγματικά ψάρια και στον περιορισμό των "χάρτινων ψαριών", στη διατήρηση, ακόμη και στην αύξηση των αμοιβών των πλοιοκτητών και στην ύπαρξη ενός σαφούς προγράμματος τομεακής πολιτικής για τον αλιευτικό τομέα που θα στηρίζει η Κοινότητα.
<P>
Άλλο ένα αποτέλεσμα της ενδιάμεσης αξιολόγησης ήταν τα συμπεράσματα του Συμβουλίου του Φεβρουαρίου 2003, στα οποία το Συμβούλιο δήλωνε ότι η μελλοντική συνεργασία μεταξύ της Κοινότητας και της Γροιλανδίας θα βασίζονταν σε μια προσέγγιση δύο πυλώνων με πρόβλεψη για ευρύτερη συνεργασία σε τομείς εκτός της αλιείας και μια αλιευτική συμφωνία. " ευρύτερη συμφωνία έχει τη μορφή απόφασης του Συμβουλίου που περιλαμβάνει μια κοινή δήλωση και θα παρέχει έως 25 εκατ. ευρώ ετησίως στη Γροιλανδία βάσει της συνεργασίας σε τομείς εκτός της αλιείας. Συνεπώς, μπορούμε να συμπεράνουμε ότι η μονογραφή της συμφωνίας αλιευτικής σύμπραξης δεν αποτελεί απλά το τέλος των διαπραγματεύσεων που διεξήχθησαν το περασμένο έτος, αλλά επίσης το τέλος όσων μονογράφηκαν το 2003 με την ενδιάμεση αξιολόγηση του τέταρτου πρωτοκόλλου για την αλιεία και τα συμπεράσματα του Συμβουλίου του Φεβρουαρίου 2003.
<P>
Όσον αφορά τώρα τη νέα συμφωνία, επιτρέψτε μου να επισημάνω τα εξής. " χρηματοδοτική συμβολή του προηγούμενου πρωτοκόλλου ήταν 42,8 εκατ. ευρώ ετησίως, καθιστώντας την μία από τις μεγαλύτερες διμερείς αλιευτικές συμφωνίες. " αξία του νέου πρωτοκόλλου μειώθηκε σημαντικά δεδομένων των αλλαγών των κοινοτικών ποσοστώσεων. Ορισμένες έχουν μειωθεί λόγω των μικρών αποθεμάτων, τις ανάγκες της αλιευτικής βιομηχανίας της Γροιλανδίας και των ποσοστών χρησιμοποίησης από την Κοινότητα, ενώ άλλες έχουν αυξηθεί λόγω της καλής κατάστασης των αποθεμάτων και βάσει των αναγκών της κοινοτικής βιομηχανίας. Λόγω αυτών των αλλαγών των ποσοστώσεων, η χρηματοδοτική συμβολή της Κοινότητας ανέρχεται τώρα στα 15,85 εκατ. ευρώ ετησίως. Το ποσό αυτό περιλαμβάνει ένα καθορισμένο ποσό της τάξεως των 3,26 εκατ. ευρώ που θα χρησιμοποιηθεί για ένα πολυετές πρόγραμμα αλιευτικής πολιτικής στη Γροιλανδία. Πέρα από αυτήν την εισφορά, αναμένεται επίσης η καταβολή 2 εκατ. ευρώ από τους πλοιοκτήτες υπό τη μορφή αδειών.
<P>
Όσον αφορά τις τροπολογίες που πρότεινε το Κοινοβούλιο, θα ήθελα να τονίσω ότι Επιτροπή συμμερίζεται πλήρως τις ανησυχίες του Κοινοβουλίου για κάθε προτεινόμενη τροπολογία. Ωστόσο, όσον αφορά τις τροπολογίες 1-3, θεωρούμε ότι ήδη καλύπτονται στο ίδιο το πρωτόκολλο και, συνεπώς, τις θεωρούμε περιττές. Επιπλέον, όσον αφορά τις τροπολογίες 4 και 6 σχετικά με την υποχρέωση υποβολής έκθεσης προς το Κοινοβούλιο, θα ήθελα να τονίσω ότι η Επιτροπή έχει ήδη συμμορφωθεί με τη μετάδοση αυτών των πληροφοριών σύμφωνα με την ισχύουσα διοργανική συμφωνία. Επιπλέον, όσον αφορά την τροπολογία 5 σχετικά με τη συμμόρφωση των κρατών μελών με την υποχρέωση υποβολής έκθεσης, τονίζω ότι η Επιτροπή ήδη εξετάζει εάν γίνεται σεβαστή η αναφορά αλιευμάτων. Επιπλέον, δηλώνεται στο παράρτημα και στο προσάρτημα του πρωτοκόλλου ότι τα σκάφη πρέπει να τηρούν την υποχρέωση υποβολής έκθεσης του προηγούμενου αλιευτικού έτους προκειμένου να λάβουν άδεια. Συνεπώς, επί της βάσης αυτής, η τροπολογία δεν είναι απαραίτητη.
<P>
Τέλος, όσον αφορά την τροπολογία 7, θα ήθελα να καταστήσω σαφές ότι, δεδομένων των προηγούμενων επικρίσεων τόσο από την πλευρά του Ελεγκτικού Συνεδρίου όσο και από την πλευρά του ίδιου του Ευρωπαϊκού Κοινοβουλίου σχετικά με την οικονομική διαχείριση των εξωτερικών αλιευτικών συμφωνιών από την Επιτροπή, η Επιτροπή δεν μπορεί να κατανοήσει αυτήν την τροπολογία, η οποία, ουσιαστικά, δεν διαφέρει από τον μηχανισμό που υπάρχει στο πλαίσιο του τροποποιημένου τέταρτου πρωτοκόλλου και δεν διευκολύνει την Επιτροπή στη διαχείριση των μη χρησιμοποιηθεισών αλιευτικών ευκαιριών με τον καλύτερο δυνατό τρόπο. Ως εκ τούτου, λαμβάνοντας υπόψη την οικονομική ευθύνη της Επιτροπής, η Επιτροπή δεν μπορεί να κάνει δεκτή αυτήν την τροπολογία.
<P>
Εν κατακλείδι, επιτρέψτε μου να ευχαριστήσω το Κοινοβούλιο και, ιδιαίτερα, τα μέλη της Επιτροπής Αλιείας και τον εισηγητή για την εποικοδομητική συμμετοχή τους σε αυτόν τον σημαντικό αγώνα.
<SPEAKER ID="180" NAME="Joop Post " AFFILIATION="PPE-DE">
εισηγητής. - (NL) Κυρία Πρόεδρε, δεν πιστεύω ότι θα χρειαστώ και τα πέντε λεπτά που έχω στη διάθεσή μου. Όσα είπε ο Επίτροπος στην εισαγωγική του ομιλία ήταν σαφή. " έκθεση, η οποία είναι κυρίως έργο του προκατόχου μου κ. Maat, επικεντρώνεται κυρίως στον στόχο της αλιευτικής πολιτικής γενικότερα -την αειφόρο αλιεία, με άλλα λόγια- και, μολονότι ο όρος "αειφόρος" είναι σαφής, η σημασία του είναι επίσης προφανής από όσα είπε ο κ. Borgν προ ολίγου και από ορίζονται στη συμφωνία και το πρωτόκολλο.
<P>
Κύριος στόχος της συμφωνίας σύμπραξης με τη Γροιλανδία είναι η ενίσχυση των σχέσεων μεταξύ αυτής και της ΕΕ. Τώρα περισσότερο από ποτέ, απαιτείται συνεργασία που θα βασίζεται στην αμοιβαία εμπιστοσύνη. Εξάλλου, όλοι γνωρίζουμε εδώ και καιρό ότι η αλιευτική βιομηχανία θα αντιμετωπίσει δραστικές αλλαγές τα επόμενα χρόνια. Λόγω της μείωσης των αλιευτικών αποθεμάτων και της μετανάστευσης των αλιευτικών αποθεμάτων -που προκαλούνται κυρίως από την αύξηση της θερμοκρασίας στη θάλασσα, και παράδειγμα αποτελεί ο βακαλάος- αλλά επίσης λόγω της καθορισμένης μείωσης των ποσοστώσεων των αλιευμάτων, η αλιευτική βιομηχανία θα πρέπει να λειτουργήσει διαφορετικά. Αυτό έγινε σαφές στον τομέα, και ο τομέας, συνειδητοποιώντας το και ο ίδιος, αναλαμβάνει όλο και περισσότερο κατάλληλη δράση.
<P>
Για πολλούς αλιείς, αυτό αποτελεί δραστική αλλαγή όσον αφορά την οικονομική λειτουργία των επιχειρήσεών τους. " νέα οικονομική λειτουργία των επιχειρήσεων, στο μέλλον, πρέπει τελικά -και εννοώ μακροπρόθεσμα- να οδηγήσουν σε βελτίωση της αλιευτικής απόδοσης, με άλλα λόγια να οδηγήσουν σε αειφόρο αλιεία, όπου τα αλιεύματα από τη θάλασσα θα είναι ανάλογα της παραγωγής και όπου, επιπλέον, θα ελαχιστοποιηθούν οι επιπτώσεις της βιομηχανίας στο θαλάσσιο περιβάλλον.
<P>
Σύμφωνα με την έκθεση, οι αλιείς πρέπει να γίνουν διαχειριστές της θάλασσας και να μην κυνηγούν απλά αλιευτικά αποθέματα. Αυτό απαιτεί συνεργασία, όχι μόνο αμοιβαία αλλά και με εταίρους όπως η Γροιλανδία, ιδιαίτερα ενόψει της βελτίωσης της παραγωγικής αλυσίδας μακροπρόθεσμα.
<P>
Ως εισηγητής, σημειώνω ότι η Επιτροπή δεσμεύεται σε αυτό, και ιδιαίτερα ο Επίτροπος, και σημειώνω ότι η Επιτροπή Αλιείας έχει καταλήξει στο ίδιο συμπέρασμα.
<P>
Ευχαριστώ τους συναδέλφους βουλευτές του ΕΚ για την εποικοδομητική συμβολή και προτείνω θερμά την έκθεση, τη βάση της οποίας δημιούργησε ως επί το πλείστον ο κ. Maat πριν από καιρό.
<P>
Ολοκληρώνοντας, ελπίζω ότι η έκθεση θα εγκριθεί στην επόμενη σύνοδο της Ολομέλειας.
<SPEAKER ID="181" NAME="Helga Trüpel " AFFILIATION="Verts/ALE">
συντάκτρια της γνωμοδότησης της Επιτροπής Προϋπολογισμών. - (DE) Κύριε Πρόεδρε, κύριε Επίτροπε, χαίρομαι και εγώ με τη σειρά μου που βλέπω ότι πρόκειται να υπάρξουν σαφείς κανόνες για τους δύο πυλώνες, τον πρώτο που έχει να κάνει με την αλιευτική συμφωνία με τη Γροιλανδία και τον δεύτερο που αφορά την ευρύτερη συμφωνία συνεργασίας, και θέλω να πω, εξ ονόματος της Επιτροπής Προϋπολογισμών, ότι αυτό που φυσικά μας ανησυχεί είναι αν τα χρήματα των ευρωπαίων φορολογούμενων δαπανούνται τόσο σωστά όσο θα θέλαμε.
<P>
Αφενός, αυτό σημαίνει -και σε αυτό ακριβώς το σημείο θέλω να σας ενθαρρύνω, Επίτροπε Borg- ότι πρέπει πράγματι να υπάρξουν πολύ ακριβείς έλεγχοι σχετικά με τα αλιεύματα των επιμέρους σκαφών και, αφετέρου, ότι η παράνομη αλιεία -κατά της οποίας έχετε κηρύξει πόλεμο- πρέπει να αποτραπεί σε κάθε περίπτωση.
<P>
" Επιτροπή Προϋπολογισμών είναι της άποψης ότι δεν πρέπει να υπάρξει περαιτέρω χρηματοδότηση, εκτός εάν και έως ότου ικανοποιηθούν αυτές οι δύο προϋποθέσεις, διότι, και στο πλαίσιο της αλιευτικής συμφωνίας, πρέπει να μεριμνήσουμε, ώστε να δαπανούνται πράγματι τα ευρωπαϊκά κονδύλια στο πνεύμα των εν λόγω συμφωνιών, με άλλα λόγια, να μην σημειώνονται φαινόμενα παράνομης αλιείας και να προστατεύονται τα αλιευτικά αποθέματα διότι, αν δεν γίνει κάτι τέτοιο, δεν θα υπάρχει δουλειά για τους μελλοντικούς αλιείς. Για αυτόν ακριβώς τον λόγο, θα αποτελούσε έξυπνη κίνηση ο συνδυασμός της οικονομίας και της οικολογίας.
<SPEAKER ID="182" NAME="Carmen Fraga Estévez">
εξ ονόματος της Ομάδας PPE-DE. - (ES) Κύριε Πρόεδρε, με χαροποιεί ιδιαίτερα το γεγονός ότι μπορούμε επιτέλους να συζητήσουμε επί μιας αλιευτικής συμφωνίας με τη Γροιλανδία η οποία αρχίζει να σέβεται τους ελάχιστους κανόνες περί οικονομικής διαφάνειας και μη διακρίσεων μεταξύ πλοιοκτητών και κρατών μελών.
<P>
Οφείλουμε να αναγνωρίσουμε την πρόοδο που έχει σημειωθεί σε σχέση με παλαιότερες συμφωνίες, συμπεριλαμβανομένης της ενδιάμεσης αναθεώρησης του 2003, προκειμένου να υπάρξει εναρμόνισή τους -όπως είπε πολύ σωστά ο Επίτροπος- με τις κατευθυντήριες γραμμές του Συμβουλίου Υπουργών και τις απαιτήσεις του Ελεγκτικού Συνεδρίου και αυτού του Κοινοβουλίου, οι οποίες εστίαζαν κυρίως στην έλλειψη δημοσιονομικής διαφάνειας, της οποίας το χειρότερο παράδειγμα ήταν η θεσμοθετημένη παράδοση καταβολής αστρονομικών ποσών για "ανύπαρκτα αλιεύματα" ή πλασματικές ποσοστώσεις.
<P>
Εν πάση περιπτώσει, αυτή η συμφωνία εξακολουθεί να περιέχει πάρα πολλές λεπτομέρειες και το περιεχόμενό της εξακολουθεί να διαφέρει σε μεγάλο βαθμό από εκείνο άλλων συμφωνιών.
<P>
Επομένως, για να μην χρειαστεί να ξαναζήσουμε καταστάσεις του παρελθόντος, θα ήθελα να ρωτήσω τον Επίτροπο αν μπορεί να εγγυηθεί, δεσμευόμενος ο ίδιος προσωπικά, ότι δεν θα ξανακούσουμε ποτέ για πλασματικές ποσοστώσεις ή δεν θα ξαναδούμε τραγελαφικές καταστάσεις όπως αυτή με την αλιεία βασιλικών καβουριών -των οποίων οι ποσοστώσεις, που είχαν επανειλημμένα ζητήσει οι πλοιοκτήτες της Κοινότητας, επεστράφησαν στο τέλος στη Γροιλανδία χωρίς να έχουν χρησιμοποιηθεί και έχοντας κοστίσει μία περιουσία- και αν οι αλιευτικές δυνατότητες που εκχωρήθηκαν στα κράτη μέλη και παρέμειναν ανεκμετάλλευτες θα μπορούν να χρησιμοποιηθούν από όσους τις ζητούν, όπως συμβαίνει στην περίπτωση άλλων συμφωνιών.
<P>
Τούτου λεχθέντος, κύριε Πρόεδρε, δεν απομένει παρά να συγχαρώ τον εισηγητή, κ. Post, ο οποίος ανέλαβε το δύσκολο έργο να συνεχίσει μία έκθεση που είχε ξεκινήσει ένας άλλος συνάδελφος, ο κ. Maat, και ο οποίος επιτέλεσε εξαιρετικό έργο.
<P>
Κύριε Πρόεδρε, στα λίγα δευτερόλεπτα που μου απομένουν, θα ήθελα άλλη μία φορά να διαμαρτυρηθώ για το γεγονός ότι, σε αυτό το Κοινοβούλιο, οι εκθέσεις για την αλιεία συζητούνται πάντα στο τέλος των νυχτερινών συνεδριάσεων. Σας ζητώ, ως Αντιπρόεδρος και ως Ισπανός, να προσπαθήσετε να κάνετε κάτι, προκειμένου να διασφαλίσετε ότι η εν λόγω κατάσταση δεν θα επαναληφθεί στο μέλλον.
<SPEAKER ID="183" NAME="Πρόεδρος">
Κυρία Fraga, το πλεονέκτημα των συζητήσεων αυτήν την ώρα είναι ότι παρεμβαίνουν μόνον γυναίκες βουλευτές διότι, όπως φαίνεται, αυτήν την προχωρημένη ώρα εργάζονται μόνον γυναίκες, πέραν του εισηγητή και του Προέδρου.
<SPEAKER ID="184" NAME="Rosa Miguélez Ramos">
εξ ονόματος της Ομάδας PSE. - (ES) Κύριε Πρόεδρε, σε ένα λεπτό θα ήθελα απλά να πω ότι με χαροποιούν ιδιαίτερα τα όσα είπε ο Επίτροπος Borg γι' αυτή τη συμφωνία.
<P>
Μόλις σήμερα το απόγευμα ανέτρεχα σε προηγούμενες ομιλίες μου σχετικά με τη Γροιλανδία που απηύθυνα στην Ολομέλεια του Κοινοβουλίου, το 2003 καθώς και το 2002, και πιστεύω ότι προσεγγίζουμε όλο και περισσότερο σε αυτό που λέγαμε τότε και σε αυτό που λέμε έκτοτε: δηλαδή ότι θέλουμε η αλιευτική συμφωνία με τη Γροιλανδία να ομοιάζει όσο το δυνατόν περισσότερο με άλλες αλιευτικές συμφωνίες που έχει υπογράψει η Κοινότητα.
<P>
Από αυτήν την άποψη, δεν μπορώ παρά να εκφράσω την ικανοποίησή μου για το γεγονός ότι υφίσταται επιτέλους μια ισορροπημένη κατανομή του κόστους της μεταξύ των πλοιοκτητών και του κοινοτικού προϋπολογισμού. Δεν μπορώ παρά να εκφράσω τη χαρά μου για το γεγονός ότι οι οικονομικές αποζημιώσεις εναρμονίστηκαν με τις αληθινές αλιευτικές δυνατότητες που προσφέρει η Γροιλανδία και, φυσικά, συμφωνώ απόλυτα με τον Επίτροπο ότι η τροπολογία 7 θα πρέπει να απορριφθεί, διότι οι στόλοι χωρίς ποσοστώσεις πρέπει να είναι σε θέση αξιοποιούν αλιευτικές δυνατότητες που παραμένουν ανεκμετάλλευτες.
<SPEAKER ID="185" NAME="Elspeth Attwooll">
εξ ονόματος της Ομάδας ALDE. - (EN) Κύριε Πρόεδρε, κύριε Επίτροπε, η Ομάδα της Συμμαχίας Φιλελευθέρων και Δημοκρατών για την Ευρώπη χαιρετίζει τη συμφωνία αλιευτικής σύμπραξης με τη Γροιλανδία. Δραττόμεθα της ευκαιρίας να επαναλάβουμε τις ευχαριστίες μας στην Τοπική Κυβέρνηση για τις πολύ καρποφόρες συζητήσεις επί αυτού και άλλων θεμάτων που πραγματοποίησαν με αντιπροσωπεία της Ομάδας μας κατά τη διάρκεια επίσκεψής της στη Γροιλανδία το περασμένο φθινόπωρο. Δηλώνουμε κατηγορηματικά ότι η συμφωνία είναι θέμα αμοιβαίου οφέλους.
<P>
Ωστόσο, ανησυχούμε σοβαρά για μία πλευρά του κανονισμού, ήτοι το άρθρο 3, παράγραφος 2. Αυτό θα επιτρέψει στην Επιτροπή να κατανείμει εκ νέου άδειες μεταξύ των κρατών μελών σε περιπτώσεις στις οποίες δεν υπήρξε πλήρης εκμετάλλευση των αλιευτικών ευκαιριών. Κατανοούμε την επιθυμία της Επιτροπής να εξασφαλισθεί πραγματικό όφελος από τα ποσά που δαπανά η Κοινότητα, αλλά δεν πιστεύουμε ότι μπορεί να χρησιμοποιηθεί η ίδια διαδικασία στην περίπτωση συμφωνιών όπου η πρόσβαση σε πόρους βασίζεται σε σκάφη και χωρητικότητα.
<P>
" συμφωνία της Γροιλανδίας βασίζεται στην αγορά ποσοστώσεων. Επίσης, διαφέρει από άλλες συμφωνίες ως προς το γεγονός ότι επιτρέπει ανταλλαγές ποσοστώσεων με τη Νορβηγία, την Ισλανδία και τις Νήσους Φερόες για τις οποίες δεν υπάρχει χρηματική αποζημίωση.
<P>
Επιπλέον, ο βασικός κανονισμός για τον καθορισμό δικαιωμάτων ποσοστώσεων επιτρέπει στα κράτη μέλη μόνο την ανταλλαγή ποσοστώσεων με άλλες πλευρές. Συνεπώς, το άρθρο 3, παράγραφος 2, είναι αμφιβόλου νομιμότητας. Υπονομεύει επίσης την αρχή της σχετικής σταθερότητας. " τροπολογία 7 προσφέρει έναν εναλλακτικό μηχανισμό για την επίτευξη της βέλτιστης εκμετάλλευσης των αλιευτικών ευκαιριών, ο οποίος δεν προκαλεί τέτοια προβλήματα.
<P>
Ελπίζουμε ότι η Επιτροπή θα δεχθεί ότι οι λόγοι ανησυχίας είναι δικαιολογημένοι και ότι το Κοινοβούλιο θα στηρίξει την τροπολογία.
<SPEAKER ID="186" NAME="Catherine Stihler" AFFILIATION="PSE">
(EN) Κύριε Πρόεδρε, θα ήθελα να ευχαριστήσω τον εισηγητή.
<P>
Στο άρθρο 3, παράγραφος 2, της πρότασης η Επιτροπή προτείνει ότι, σε περίπτωση μη χρησιμοποίησης των ποσοστώσεων, η Επιτροπή θα μπορούσε να κατανείμει εκ νέου τις άδειες των κρατών μελών σε άλλα κράτη μέλη. Αυτό είναι αμφισβητήσιμο από νομική άποψη, όπως τόνισε η Νομική Υπηρεσία του Συμβουλίου σε μια πρόσφατη ομάδα εργασίας. Καθώς η χρησιμοποίηση των ποσοστώσεων είναι ήδη υψηλή, είναι επίσης περιττό και θα υπονόμευε την αρχή της σχετικής σταθερότητας, ενώ θα στερούσε την ευκαιρία από τα κράτη μέλη να ανταλλάσσουν ποσοστώσεις με άλλα κράτη μέλη αντί να γίνεται εκ νέου κατανομή από την Επιτροπή.
<P>
Θα επιθυμούσα τη διατήρηση του ισχύοντος μηχανισμού, ο οποίος επέφερε πολύ υψηλότερα ποσοστά χρησιμοποίησης και διατήρησε τα σχετικά δικαιώματα και ευθύνες της κάθε πλευράς. " έννοια της σχετικής σταθερότητας είναι σημαντική για τον σκωτσέζικο στόλο και δίνει στους αλιείας μας τα ιστορικά δικαιώματα που απολαύουν εδώ και αιώνες. " υπονόμευση αυτής της τροπολογίες θέτει σε κίνδυνο όλα τα παραπάνω και αγνοεί τις βασικές διαφορές μεταξύ των νότιων αλιευτικών συμφωνιών, όπου διακυβεύονται οι αλιευτικές άδειες, και των βόρειων συμφωνιών, όπου διακυβεύονται οι ποσοστώσεις. Καλώ μετ' επιτάσεως τους συναδέλφους να στηρίξουν την τροπολογία 7, η οποία υπερασπίζεται την αρχή της σχετικής σταθερότητας και τα ιστορικά αλιευτικά δικαιώματα.
<SPEAKER ID="187" NAME="Joe Borg">
Επιτροπή. (EN) Κύριε Πρόεδρε, καταρχάς, σας ευχαριστώ όλους για τα σχόλιά σας και για τη συνολική υποστήριξή σας στην πρόταση της Επιτροπής για μια αναθεωρημένη συμφωνία με τη Γροιλανδία, η οποία αποτελεί σημαντικό μέρος του δικτύου των συμφωνιών αλιευτικής σύμπραξης που ισχύουν επί του παρόντος.
<P>
Όπως έχω ήδη δηλώσει, η αναθεώρηση ήταν απαραίτητη για δύο κυρίως λόγους. Πρώτον, έπρεπε να εξασφαλίσουμε την απόδοση των χρημάτων μας μέσω καλύτερης και πλήρους χρησιμοποίησης των αλιευτικών δυνατοτήτων και, δεύτερον, πέραν της κριτικής αξιολόγησης του Ελεγκτικού Συνεδρίου και του Κοινοβουλίου, η Επιτροπή είναι υποχρεωμένη να εμποτίσει τη συμφωνία με διαφάνεια, και ελπίζουμε ότι το έχουμε καταφέρει.
<P>
Συμφωνώ να υπάρχει σχολαστικός έλεγχος της χρησιμοποίησης των αλιευτικών δυνατοτήτων στο πλαίσιο αυτής της συμφωνίας και της χρησιμοποίησης των παρεχόμενων κονδυλίων. Θα ήθελα να τονίσω ότι, όσον αφορά τη χρηματοδοτική εισφορά που πρέπει να καταβάλλεται σύμφωνα με το πρωτόκολλο, η Επιτροπή δεν μπορεί να εγγυηθεί την ορθή χρηματοδοτική διαχείριση χωρίς να υπάρχει η νομική βάση. Αυτό σημαίνει, με άλλα λόγια, ότι είναι απαραίτητος ένας μηχανισμός μεταφοράς που θα περιβάλλει την Επιτροπή σε περίπτωση μη χρησιμοποίησης και με τον δέοντα σεβασμό στην αρχή της σχετικής σταθερότητας και στο άρθρο 25 του βασικού κανονισμού, προκειμένου να γίνεται εν ευθέτω χρόνο η μεταφορά των μη χρησιμοποιηθεισών αλιευτικών ευκαιριών ώστε να εξασφαλίζεται η βέλτιστη χρησιμοποίησή τους.
<P>
Θα τονίσω επίσης ότι ο νέος μηχανισμός της συμφωνίας που προβλέπεται στο άρθρο 3, παράγραφος 2, έχει ως στόχο συγκεκριμένα τη μέγιστη δυνατή χρησιμοποίηση των αλιευτικών δυνατοτήτων και την εξάλειψη των "χάρτινων ψαριών". Όσον αφορά το θέμα της σχετικής σταθερότητας, το οποίο έθεσαν οι κκ. Attwooll και Stihler, η προσωρινή μεταφορά από την Επιτροπή των αλιευτικών δυνατοτήτων από ένα κράτος μέλος σε ένα άλλο δεν είναι αντίθετη με την αρχή της σχετικής σταθερότητας, η οποία, σύμφωνα με το άρθρο 21 του κανονισμού (ΕΚ) αριθ. 2371/2002, διέπει την παροχή αλιευτικών δυνατοτήτων μεταξύ των κρατών μελών. Μια τέτοια μεταφορά δεν θα έχει επηρεάσει μελλοντικά τη διάθεση αλιευτικών δυνατοτήτων μεταξύ των κρατών μελών στα ύδατα της Γροιλανδίας. Κάθε χρόνο η διάθεση θα γίνεται βάσει των κλειδών κατανομής - ήτοι βάσει της σχετικής σταθερότητας.
<P>
Στόχος του άρθρου 3, παράγραφος 2, είναι να εξασφαλίσει τη μεγαλύτερη δυνατή χρησιμοποίηση χωρίς να επηρεάζεται η σχετική σταθερότητα. Το άρθρο αυτό υφίσταται και εφαρμόζεται σε όλες τις υπόλοιπες συμφωνίες με τρίτες χώρες μέσω οικονομικής αποζημίωσης. " μόνη συμφωνία που δεν περιλαμβάνει αυτό το άρθρο είναι η ισχύουσα συμφωνία με τη Γροιλανδία. Καθώς η νέα συμφωνία αλιευτικής σύμπραξης είναι μια συμφωνία με οικονομική αποζημίωση και περιλαμβάνει σημαντικό ποσοστό δημόσιας χρηματοδότησης, είναι σημαντικό η Επιτροπή να διαθέτει τα απαραίτητα νομικά μέσα προκειμένου για δράση.
<P>
Θα ήθελα επίσης να υπογραμμίσω ότι, παρά τις βελτιώσεις που έχουν επιτευχθεί στο πλαίσιο της υφιστάμενης συμφωνίας, το ποσοστό χρησιμοποίησης εξακολουθεί να μην είναι το βέλτιστο. Λαμβάνοντας υπόψη τις μεταφοράς στη Νορβηγία, ανέρχεται σε περίπου 80%. Εάν εξαλειφθούν οι μεταφορές στη Νορβηγία, το ποσοστό χρησιμοποίησης θα μειωθεί σε περίπου 65%, και φρονώ ότι οφείλουμε στους πολίτες να επιτύχουμε πολύ καλύτερα αποτελέσματα από αυτό. Πράγματι, το εν λόγω άρθρο είναι αντικείμενο συζητήσεων στο Συμβούλιο και θα συζητηθεί στο Συμβούλιο, και ελπίζουμε ότι στις 11 Ιουνίου θα ληφθεί απόφαση επί αυτού. Αναμφίβολα, η διατύπωση θα μπορούσε να είναι πιο σαφής και να βελτιωθεί, διατηρώντας την αρχή της σχετικής σταθερότητας, ενώ ταυτόχρονα θα εξασφαλίζει τη μέγιστη χρήση των δυνατοτήτων.
<P>
Συνεπώς, θα καταβάλουμε κάθε δυνατή προσπάθεια προκειμένου να επιτύχουμε στο Συμβούλιο μια συμφωνία διά της οποίας θα τελειοποιήσουμε τη διατύπωση ούτως ώστε, χωρίς να διακυβεύεται η αρχή της σχετικής σταθερότητας, να εξασφαλίσουμε τη μέγιστη χρησιμοποίηση των αλιευτικών δυνατοτήτων στο πλαίσιο αυτής της νέας οδηγίας.
<SPEAKER ID="188" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 22 Μαΐου.

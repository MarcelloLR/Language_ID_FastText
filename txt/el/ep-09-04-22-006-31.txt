<CHAPTER ID="006-31">
31. Μηχανήματα για την εφαρμογή φυτοφαρμάκων (
<P>
Πριν από την ψηφοφορία για την Τροποποίηση 39:
<SPEAKER ID="125" NAME="Leopold Józef Rutowicz" LANGUAGE="PL">
Τον Ιούλιο 2006 η Επιτροπή παρουσίασε μια στρατηγική ο στόχος της οποίας ήταν η μείωση του γενικού κινδύνου και των δυσμενών επιπτώσεων των φυτοφαρμάκων στην ανθρώπινη υγεία και το περιβάλλον. Το τελευταίο στοιχείο αυτής της στρατηγικής ήταν η πρόταση οδηγίας για τα μηχανήματα για την εφαρμογή φυτοφαρμάκων, τροποποιώντας την Οδηγία 2006/42/ΕΚ για τα μηχανήματα. " οδηγία ορίζει τις απαιτήσεις με τις οποίες πρέπει να συμμορφώνονται τα μηχανήματα αυτά προκειμένου να μειωθούν οι δυσμενείς επιπτώσεις των φυτοφαρμάκων στο περιβάλλον, το χειριστή και τον περιβάλλοντα χώρο. " δημιουργία αυτών των απαιτήσεων θα μειώσει τις διαφορές μεταξύ των κανονισμών και των διαδικασιών που ακολουθούνται σε ορισμένες χώρες της Κοινότητας σχετικά με την εφαρμογή φυτοφαρμάκων, θα διασφαλίσει ένα ενιαίο επίπεδο περιβαλλοντικής προστασίας στην Κοινότητα και θα δώσει τη δυνατότητα ελεύθερης κυκλοφορίας αυτών των μηχανημάτων στην αγορά της ΕΕ, που είναι ιδιαίτερα σημαντική για μικρές και μεσαίες επιχειρήσεις, που είναι συχνά οι παραγωγοί αυτού του είδους εξοπλισμού.
<P>
Το σχέδιο της πρότασης και οι προτεινόμενες τροποποιήσεις αποτέλεσαν το θέμα συζήτησης κατά τη διάρκεια εργαστηρίων, συναντήσεων με αντιπροσώπους του Συμβουλίου, της Επιτροπής, σκιωδών εισηγητών και ενδιαφερομένων μερών, και κατά τη διάρκεια τριμερών συζητήσεων. Εν όψει των μεγάλων τεχνικών διαφορών μεταξύ διαφορετικών τύπων μηχανημάτων - από απλά, χειροκίνητα μέχρι εκείνα που τα χειρίζεται εξειδικευμένο προσωπικό - ορισμένες από τις τροπολογίες δεν εγκρίθηκαν και αποφασίστηκε να συμπεριληφθούν στα πρότυπα που αναπτύσσονται από την Ευρωπαϊκή Επιτροπή Τυποποίησης έπειτα από αίτημα της Επιτροπής. Χάρη σε αυτό, επιτεύχθηκε ομοφωνία, εγκρίθηκε η Τροπολογία 39, και επιβεβαιώθηκε αυτή η θέση από το Συμβούλιο.
<P>
Θα ήθελα ιδιαίτερα να ευχαριστήσω τους σκιώδεις εισηγητές, τους εκπροσώπους της Επιτροπής και του Συμβουλίου, τη διοίκηση της Επιτροπής Εσωτερικής Αγοράς και Προστασίας των Καταναλωτών και των ενδιαφερομένων μερών για τη βοήθεια και τη συνεργασία τους. Προτείνω την έγκριση αυτής της οδηγίας, η οποία θα συμβάλλει στην αύξηση της προστασίας του περιβάλλοντος, των χειριστών και του περιβάλλοντα χώρου κατά την εφαρμογή φυτοφαρμάκων.
<SPEAKER ID="126" NAME="Charlie McCreevy">
Μέλος της Επιτροπής. - Κύριε Πρόεδρε, η Επιτροπή θα ήθελε να ευχαριστήσει τον εισηγητή, κύριο Rutowicz, για το έργο και τις προσπάθειές του κατά την επεξεργασία αυτής της πρότασης.
<P>
" Επιτροπή χαιρετίζει τη συμβιβαστική Τροπολογία 39 και αναμένει τη γρήγορη υιοθέτηση της πρότασης σε αυτή την κατεύθυνση.
<P>
" Επιτροπή θα ήθελε να κάνει την ακόλουθη δήλωση: "Για την υποστήριξη των ουσιωδών απαιτήσεων που περιλαμβάνονται στο Τμήμα 2.4 του Παραρτήματος I, η Επιτροπή θα αναθέσει στην Ευρωπαϊκή Επιτροπή Τυποποίησης (CEN) την ανάπτυξη εναρμονισμένων προτύπων για κάθε κατηγορία μηχανήματος για την εφαρμογή φυτοφαρμάκων, με βάση τις καλύτερες διαθέσιμες τεχνικές για την πρόληψη αθέλητης έκθεσης του περιβάλλοντος σε φυτοφάρμακα. Συγκεκριμένα, θα ζητείται η παροχή κριτηρίων και τεχνικών προδιαγραφών για την προσαρμογή της μηχανικής θωράκισης, τον ψεκασμό σήραγγας και των συστημάτων υποβοήθησης του ψεκασμού μέσω ρευμάτων αέρα, για την πρόληψη της μόλυνσης της πηγής του νερού κατά την πλήρωση και κένωση και ακριβείς προδιαγραφές για τις οδηγίες του κατασκευαστή προκειμένου να αποφευχθεί η εκτροπή του φυτοφαρμάκου κατά τον ψεκασμό, λαμβάνοντας υπόψη όλες τις σχετικές παραμέτρους όπως τα ακροφύσια, την πίεση, το ύψος της ράμπας ψεκασμού, την ταχύτητα του ανέμου, τη θερμοκρασία του αέρα, την υγρασία και την ταχύτητα οδήγησης."

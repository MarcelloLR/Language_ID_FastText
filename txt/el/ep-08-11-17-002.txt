<CHAPTER ID="002">
Καλωσόρισμα
<SPEAKER ID="006" NAME="Πρόεδρος">
Κυρίες και κύριοι, σήμερα και χθες, το EuroMedScola ολοκλήρωσε το πρόγραμμά του, εδώ στο Στρασβούργο. Ήταν μεγάλη μας χαρά να υποδεχτούμε πάνω από 250 νέους ηλικίας μεταξύ 16 και 18 ετών από όλο τον ευρωμεσογειακό χώρο, με άλλα λόγια, τη Μεσογειακή Ένωση, που περιλαμβάνει τα 27 κράτη μέλη της ΕΕ και τις χώρες εταίρους μας στην περιοχή, άρα συνολικά 37 χώρες.
<P>
Οι συμμετέχοντες τώρα έχουν καθίσει ψηλά στο θεωρείο. Κατά τη διάρκεια των δύο τελευταίων ημερών, έχουν συζητήσει ένα ευρύ φάσμα θεμάτων, που περιλαμβάνουν το περιβάλλον, τη μετανάστευση, την ισότητα, το ρόλο των πολιτών, την εκπαίδευση και πολλά άλλα ζητήματα. Αυτή είναι μια έκφραση της συνεργασίας μεταξύ της Ευρωπαϊκής Ένωσης και των χωρών της νότιας ακτής της Μεσογείου.
<P>
Ήταν εδώ επίσης μαθητές από το Ισραήλ, την Παλαιστίνη, τα αραβικά κράτη και όλες τις χώρες της Ευρωπαϊκής Ένωσης και θα ήθελα πολύ να χαιρετίσω τους μικρούς μας φίλους στο θεωρείο. Ήταν μια φανταστική εκδήλωση και είμαι ευτυχής που είχα την ευκαιρία να σας γνωρίσω. Για άλλη μια φορά, ένα πολύ θερμό καλωσόρισμα στο Ευρωπαϊκό Κοινοβούλιο.

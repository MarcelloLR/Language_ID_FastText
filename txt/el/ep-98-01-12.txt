<CHAPTER ID=1>
Επανάληψη της συνόδου
<SPEAKER ID=1 NAME="Πρόεδρος">
Κυρίες και κύριοι βουλευτές, σας εύχομαι να είναι ευτυχισμένος ο καινούριος χρόνος και κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί στις 19 Δεκεμβρίου 1997.

<CHAPTER ID=2>
Έγκριση των συνοπτικών πρακτικών
<SPEAKER ID=2 NAME="Πρόεδρος">
Τα συνοπτικά πρακτικά της συνεδρίασης της 19ης Δεκεμβρίου 1997 έχουν διανεμηθεί.
<P>
Υπάρχουν παρατηρήσεις;
<P>
(Εγκρίνονται τα συνοπτικά πρακτικά)

<SPEAKER ID=3 LANGUAGE="ES" NAME="Galeote Quecedo">
Κύριε Πρόεδρε, η έναρξη της προηγούμενης συνεδρίασης της ολομέλειας έγινε με μια δήλωση εκ μέρους διαφόρων βουλευτών και πολιτικών ομάδων η οποία καταδίκαζε την δολοφονία ενός τοπικού συμβούλου στην Χώρα των Βάσκων, του Josι Luis Caso, και εκείνη την εβδομάδα δεχτήκαμε εδώ και χειροκροτήσαμε σε αυτήν την Συνέλευση την οικογένεια ενός άλλου τοπικού συμβούλου, του Miguel Αngel Blanco, ο οποίος επίσης δολοφονήθηκε μετά από μερικούς μήνες, έπειτα από σαρανταοκτάωρη απαγωγή.
<P>
Την Παρασκευή, κύριε Πρόεδρε, ο Josι Ignacio Iruretagoyena, τοπικός σύμβουλος του Συμβουλίου της Zarautz, δολοφονήθηκε. Όλοι αυτοί ήταν Βάσκοι, ένοχοι γιατί εκλέχθηκαν δημοκρατικά για να εκπροσωπούν τον λαό τους, τον λαό των Βάσκων.
<P>
Σε άλλες περιοχές της Ένωσης υπήρξαν αυτές τις μέρες τρομοκρατικές ενέργειες και από εμάς, τους εκπροσώπους των λαών της Ευρώπης, ζητείται όχι μόνο μια καταδίκη, αλλά επίσης μια δέσμευση για μια πρωτοβουλία προώθησης κοινοτικών πολιτικών για την καταπολέμηση της τρομοκρατίας. Διακυβεύεται το ουσιαστικότερο ανθρώπινο δικαίωμα, κύριε Πρόεδρε, το δικαίωμα στη ζωή.
<P>
(Χειροκροτήματα)

<SPEAKER ID=4 LANGUAGE="ES" NAME="Medina Ortega">
Κύριε Πρόεδρε, δεν πρόκειται για υπερβολική επιμονή σε κάποιο θέμα αλλά, σαφώς, η απώλεια μιας ανθρώπινης ζωής - η αποτρόπαια δολοφονία ενός εκπροσώπου του λαού, του Iruretagoyena, την περασμένη εβδομάδα στην Zarautz- υποχρεώνει εμάς, τη Σοσιαλιστική Ομάδα, να επιμείνουμε στην αποστροφή μας για τέτοιου είδους ενέργειες και στην ανάγκη για την διαμόρφωση μιας ειρηνευτικής συνείδησης στην Ευρώπη, ούτως ώστε να αποφευχθεί η επανάληψη τέτοιων πράξεων.
<P>
Ο λαός της Ισπανίας έχει διαμαρτυρηθεί επανειλημμένα σχετικώς. Πιστεύω πως η υπόλοιπη Ευρώπη μας υποστηρίζει -καθώς και οι κυβερνήσεις της Ευρώπης- στον αγώνα κατά της τρομοκρατίας. Ας ελπίσουμε πως στην ευρωπαϊκή οικοδόμηση θα εξαλειφθούν τελείως τέτοιου είδους αδικαιολόγητες ενέργειες.
<P>
(Χειροκροτήματα)

<SPEAKER ID=5 NAME="Gutiιrrez Dνaz">
Κύριε Πρόεδρε, κυρίες και κύριοι βουλευτές, είναι δυσάρεστο να αρχίζουμε για ακόμη μια φορά μια από τις συνεδριάσεις μας θυμίζοντας, με την δύναμη του λόγου, πως είμαστε ενάντια στα όπλα, ενάντια στις δολοφονίες.
<P>
Κύριε Πρόεδρε, για ακόμη μια φορά η αδιαλλαξία, η βία, ο φασισμός αφαίρεσαν μια ζωή. Και είναι πάντα δυσάρεστο να χάνεται μια ζωή, αλλά επιπλέον χάθηκε η ζωή ενός δημοκρατικού εκπροσώπου του λαού. Πρόκειται για διπλή δολοφονία: δολοφονία ενός ανθρώπου και δολοφονία της δημοκρατίας.
<P>
Αλλά θα ήθελα να πω πως αυτήν την στιγμή υπάρχει στην Χώρα των Βάσκων, στην Euskadi όπως την αποκαλούν στη γλώσα τους, μια μεγάλη πλειοψηφία ανθρώπων που είναι ενάντια στην βία, ενάντια στον φασισμό. που γνωρίζουν πως στην Euskadi και στην Ισπανία μπορούν να υπάρξουν όλες οι ιδεολογίες μέσω της δημοκρατίας και της συμβίωσης. Και πρέπει να πούμε στους λίγους φασίστες πως σε αυτόν τον αιώνα γνωρίζουμε τον φασισμό, μεταμφιεσμένο ως δεξιά καθώς επίσης και ως αριστερά, και δεν μας ξεγελά όταν μεταμφιέζεται σε εθνικισμό.
<P>
Σεβόμαστε την βούληση για υπεράσπιση της ταυτότητας όλων και κάθε ενός λαού, αλλά μέσω της δημοκρατίας.
<P>
(Χειροκροτήματα)

<SPEAKER ID=6 LANGUAGE="ES" NAME="Imaz San Miguel">
Κύριε Πρόεδρε, και εγώ, ως βουλευτής που εκπροσωπεί την Χώρα των Βάσκων, την Euskadi, θα ήθελα καταρχάς να διαβιβάσω την αλληλεγγύη μου προς την οικογένεια του θύματος, του Josι Ignacio Iruretagoyena, και να διαβιβάσω επίσης από το κόμμα μου την αλληλεγγύη μου προς τα μέλη του Λαϊκού Κόμματος, στο οποίο ανήκε ο δολοφονημένος Iruretagoyena. Αλλά επίσης, αυτός ο εκπρόσωπος του λαού, πέρα από το ότι ανήκε στο Λαϊκό Κόμμα, ήταν εκλεγμένος εκπρόσωπος του λαού των Βάσκων, επομένως η ΕΤΑ, πέρα από τον αποτρόπαιο χαρακτήρα της δολοφονίας ενός ανθρώπου, διέπραξε και άλλη μια συμπληρωματική της πρώτης που είναι η δολοφονία ενός εκπροσώπου του λαού.
<P>
Κανείς, ούτε καν η ΕΤΑ, δεν θα μπορέσει, ούτε με τα όπλα ούτε με τις βόμβες, να κάνει να σιγήσει η φωνή και η θέληση ενός λαού. Επομένως, πέρα από την αλληλεγγύη προς τους συναδέλφους του Λαϊκού Κόμματος και την οικογένεια του θύματος, θα ήθελα να κλείσω με μια φράση ελπίδας: η φωνή του λαού, η δημοκρατία, η ελευθερία και η ανθρώπινη αξιοπρέπεια θα μπορέσουν οριστικά να νικήσουν τη βία, τις βόμβες και τα όπλα. Ευχαριστώ πολύ, κύριε Πρόεδρε.
<P>
(Χειροκροτήματα)

<SPEAKER ID=7 LANGUAGE="FR" NAME="Pasty">
 Κύριε Πρόεδρε, η Ομάδα Ένωση για την Ευρώπη συμφωνεί με τις απόψεις που μόλις εξέφρασαν οι ισπανοί συνάδελφοι.
<P>
Συμμερίζομαστε την ταραχή και την αγανάκτηση τους. Δεν έχουμε σταματήσει στο Σώμα αυτό να επαναλαμβάνουμε ότι κανένας πολιτικός στόχος δεν δικαιολογεί τον φόνο και είμαστε εξίσου αλληλέγγυοι σε όλους όσοι έχουν εκλεγεί από τον λαό, έχουν εκλεγεί δημοκρατικά και δολοφονούνται άγρια από αυτούς που αμφισβητούν τις ίδιες τις ρίζες της δημοκρατίας, όπως μόλις τώρα μας υπενθύμισε ο κ. Gutiιrrez Dνaz.
<P>
Σας ζητώ κύριε Πρόεδρε, να διαβιβάσετε στον βασκικό λαό, στην οικογένεια του θύματος τα ειλικρινά μας συλληπητήρια.
<P>
(Χειροκροτήματα)

<SPEAKER ID=8 LANGUAGE="EN" NAME="Wynn">
Κύριε Πρόεδρε, από την τελευταία μας συνάντηση, μεσολάβησε η σύλληψη του πρώην Προέδρου Kenneth Kaunda στην Ζάμπια και η άθλια μεταχείρηση που του επεφυλάχθη.
<P>
Πολλές κυβερνήσεις ζήτησαν από την κυβέρνηση της Ζάμπια είτε να τον απελευθερώσει είτε να του απαγγείλει κατηγορίες και τώρα βρίσκεται υπό περιορισμό. Θα ήθελα να ρωτήσω αν θα εξετάζατε το ενδεχόμενο να αποστείλετε επιστολή στον κ. Kaunda, εκφράζοντας την υποστήριξη του Κοινοβουλίου και επιστολή στις αρχές της Ζαμπια εκφράζοντας παρόμοιες ανησυχίες όπως και άλλες κυβερνήσεις;

<SPEAKER ID=9 NAME="Πρόεδρος">
Ευχαριστώ, κύριε Wynn.

<CHAPTER ID=3>
Διάταξη των εργασιών
<SPEAKER ID=10 NAME="Πρόεδρος">
Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων σύμφωνα με το άρθρο 95 του Κανονισμού, έχει διανεμηθεί.
<P>
Ζητεί τον λόγο ο κ. De Vries για να παρέμβει σχετικώς.

<SPEAKER ID=11 LANGUAGE="NL" NAME="De Vries">
Κύριε Πρόεδρε, όπως γνωρίζουμε όλοι μας, η Ευρωπαϊκή Επιτροπή είναι πολιτικά υπόλογη στο Ευρωπαϊκό Κοινοβούλιο. Αυτό αποτελεί βασικό στοιχείο των δημοκρατικών σχέσεων όπως διαμορφώθηκαν στην Ένωση. Υπό το πρίσμα αυτών των σχέσεων, θά ήθελα να παρακαλέσω την Επιτροπή να προβεί αυτή την εβδομάδα σε μια σύντομη δήλωση. Σύμφωνα με διάφορα δημοσιεύματα εφημερίδων, υπάρχει στους κόλπους της Ευρωπαϊκής Επιτροπής μια διαφορά απόψεων για το θέμα αν τα μέλη της Επιτροπής έχουν το δικαίωμα να αποδεχθούν πολιτικές εντολές κατά τη διάρκεια της θητείας τους στην Επιτροπή. Συγκεκριμένα: σύμφωνα με ορισμένα δημοσιεύματα του Τύπου, ο επίτροπος κ. Silguy έχει την πρόθεση να θέσει τον Μάρτιο υποψηφιότητα στη Βρετανία. Σύμφωνα με τις ίδιες δημοσιεύσεις, ο Πρόεδρος της Ευρωπαϊκής Επιτροπής κ. Santer έχει μεγάλη αντίρρηση στο να επιδιώξει και να δεχθεί ο.κ. Silguy τέτοια εντολή. Ζητώ λοιπόν από την Επιτροπή να προβεί σε μια δήλωση με την οποία να αποσαφηνίζει τη θέση της σε αυτό το θέμα. Το ζητήμα έχει μεγάλη σημασία, κύριε Πρόεδρε, επειδή δεν αφορά μόνον τις σχέσεις ανάμεσα σε Επιτροπή και Κοινοβούλιο. Σύμφωνα με την πρωϊνή Financial Times , ο πρόεδρος της Γαλλίας, κ. Jacques Chirac, φέρεται να έχει παρέμβει προσωπικά, υποστηρίζοντας το δικαίωμα του κ. Silguy να αναζητήσει πολιτική εντολή. Εφόσον επεμβαίνει ο πρόεδρος της Γαλλίας στις συζητήσεις, θεωρώ ότι η Επιτροπή ως θεσμικό όργανο, δεν μπορεί να σιωπά. Παρακαλώ λοιπόν την Επιτροπή να προβεί αυτή την εβδομάδα σε μια δήλωση με την οποία ξεκαθαρίζει τη θέση της.
<P>
(Χειροκροτήματα)

<SPEAKER ID=12 NAME="Πρόεδρος">
Δίνω τον λόγο στην Επιτροπή για να εκφράσει την άποψή της σχετικώς.

<SPEAKER ID=13 NAME="Kinnock, Neil">
Κύριε Πρόεδρε, θα ήθελα απλά να πληροφορήσω το Σώμα ότι θα ήταν πρέπον να εξετάσουμε το θέμα. Αυτό θα εξυπηρετούσε τα συμφέροντα του δημοκρατικού μας Σώματος και φυσικά τις απαιτήσεις της ευγένειας από πλευράς Επιτροπής.

<SPEAKER ID=14 LANGUAGE="NL" NAME="Martens">
Κύριε Πρόεδρε, όλα όσα ξέρω για το θέμα, τα διάβασα σήμερα το απόγευμα σε μερικά τέλεξ από πρακτορεία ειδήσεων. Το βρίσκω όμως πολύ σημαντικό να δώσει η Ευρωπαϊκή Επιτροπή εξηγήσεις στο Ευρωπαϊκό Κοινοβούλιο. Διάβασα ότι θα γίνουν διαβουλεύσεις στους κόλπους της Επιτροπής. Σε κάθε περίπτωση πάντως ανάμεσα στον Πρόεδρο της Επιτροπής κ. Santer και τον κ. Silguy. Έχει ωστόσο μεγάλη σημασία η ταχύτερη δυνατή ενημέρωσή μας στο Κοινοβούλιο για το θέμα αυτό. Συμφωνώ λοιπόν με την ερώτηση, αλλά συνιστώ να δοθεί στην Ευρωπαϊκή Επιτροπή η ευκαιρία να καθορίσει τη θέση της.

<SPEAKER ID=15 NAME="Πρόεδρος">
Όπως γνωρίζετε, το δικαίωμα της δήλωσης ανήκει στην Επιτροπή, σύμφωνα με το άρθρο 37 του Κανονισμού μας. Είναι σαφές πως τουλάχιστον δύο πολιτικές ομάδες, η Ομάδα του ΕΛΚ και των Φιλελευθέρων ζήτησαν από την Επιτροπή να ασκήσει αυτό της το δικαίωμα. Μου επισημαίνεται επίσης πως επίσης η Ομάδα του ΕΣΚ και της ΕΕΑ/ΑρΠρΒΧ υποστηρίζουν το ίδιο αυτό αίτημα. Η Επιτροπή θα καταλήξει στα κατάλληλα συμπεράσματα, και εναπόκειται σε εκείνη να προβεί στη δήλωση αυτή τη στιγμή που θα είναι έτοιμη για κάτι τέτοιο.
<P>
Είμαι σίγουρος πως, για τις καλές σχέσεις ανάμεσα στο Κοινοβούλιο και την Επιτροπή, θα ήταν πολύ σημαντικό αυτό να γίνει το συντομότερο.
<P>
(Εγκρίνεται η διάταξη των εργασιών)

<CHAPTER ID=4>
Λευκή Βίβλος σχετικά με τους σιδηροδρόμους και τις σιδηροδρομικές αρτηρίες μεταφοράς
εμπορευμάτων
<SPEAKER ID=16 NAME="Πρόεδρος">
Η ημερήσια διάταξη προβλέπει την συζήτηση της έκθεσης (Α4-0412/97) του κ. Σαρλή, εξ ονόματος της Επιτροπής Μεταφορών και Τουρισμού, σχετικά με τη Λευκή Βίβλo της Επιτρoπής "Στρατηγική για τηv αvαζωoγόvηση τωv σιδηρoδρόμωv της Κoιvότητας» και τηv αvακoίvωση της Επιτρoπής στo Συμβoύλιo, στo Ευρωπαϊκό Κoιvoβoύλιo, στηv Οικovoμική και Κoιvωvική Επιτρoπή και στηv Επιτρoπή τωv Περιφερειώv όσov αφoρά τις διευρωπαϊκές σιδηρoδρoμικές αρτηρίες μεταφoράς (COM(97)0242 - C4-0269/97).

<SPEAKER ID=17 NAME="Σαρλής">
Κύριε Πρόεδρε, κύριοι συνάδελφοι, η Λευκή Βίβλος της Επιτροπής είναι ένα κείμενο εύληπτο, σαφές και περιεκτικό. Οικοδομείται σε σταθερά θεμέλια και ο έπαινος βέβαια αυτός δεν αναιρείται από το γεγονός ότι υπάρχουν και διαφωνίες ως προς την ανάλυση και τις προτάσεις τις οποίες κάνει η Επιτροπή.
<P>
Θα πρέπει, σαν πρώτη παρατήρηση, να υπογραμμίσω ότι οι θέσεις, οι προτάσεις και τα συμπεράσματα της Λευκής Βίβλου δεν πρέπει να εκπλήττουν, διότι σε σημαντικό βαθμό είναι συνεπείς και εναρμονισμένα προς τις αρχές που τέθηκαν για πρώτη φορά με την Απόφαση αριθ. 271 του Συμβουλίου το 1965 και τον Κανονισμό 1191/69. Το πώς και γιατί τα δύο αυτά νομοθετήματα νομοθετημένα προ 25 ετών σε μεγάλο βαθμό δεν τέθηκαν ποτέ σε εφαρμογή είναι μια άλλη ιστορία.
<P>
Δύο είναι τα κύρια σημεία στα οποία η Επιτροπή Μεταφορών του Κοινοβουλίου διαφωνεί με τις προτάσεις της Επιτροπής: πρώτον η Επιτροπή Μεταφορών δεν αποδέχεται την πρόταση της Επιτροπής αφενός μεν για άμεση άνευ όρων απελευθέρωση της πρόσβασης στην σιδηροδρομική υποδομή, αφετέρου δε για μεταγενέστερη ρύθμιση των όποιων προβλημάτων προκύψουν από την ολοκληρωτική, τύπου Big Bang απελευθέρωση. Αντιθέτως, η Επιτροπή Μεταφορών του Κοινοβουλίου είναι της γνώμης ότι η απελευθέρωση της πρόσβασης στην σιδηροδρομική υποδομή πρέπει να γίνει όχι διά μιας αλλά προοδευτικά, κατά στάδια, με παράλληλη λήψη των απαραιτήτων συνοδευτικών μέτρων, όπως εφαρμόστηκε στις αεροπορικές και θαλάσσιες μεταφορές και στις τηλεπικοινωνίες.
<P>
'Ενα δεύτερο σημείο στο οποίο η Επιτροπή Μεταφορών του Κοινοβουλίου διαφωνεί είναι ο τομέας της κοινωνικής πολιτικής: θεωρεί η Επιτροπή Μεταφορών ότι η Λευκή Βίβλος είναι πτωχή σε προτάσεις για την αντιμετώπιση των προβλημάτων που θα προκύψουν για τους εργαζομένους, αλλά και για την ασφάλεια των σιδηροδρομικών μεταφορών από την ολοκλήρωση της ελεύθερης πρόσβασης.
<P>
Η Επιτροπή Μεταφορών με το υπό την κρίσιν σας ψήφισμα προτείνει διάφορα μέτρα για τη μετεκπαίδευση προσωπικού, για αμοιβαία αναγνώριση πτυχίων και διπλωμάτων, για την εναρμόνιση των συνθηκών εργασίας, που ελπίζουμε ότι η Επιτροπή και το Συμβούλιο θα αποδεχθούν.
<P>
Η Επιτροπή Μεταφορών όμως, κύριοι συνάδελφοι, συμφωνεί με πολλές από τις προτάσεις της Λευκής Βίβλου, όπως είναι οι προτάσεις στους τομείς των οικονομικών μέτρων και της εξυγίανσης των σιδηροδρόμων, στον τομέα των υπηρεσιών κοινής ωφελείας, στον τομέα της ενοποίησης εθνικών συστημάτων και, κυρίως, στον τομέα των ελευθέρων σιδηροδρομικών διαδρόμων εμπορευμάτων. Ειδικώς όσον αφορά τους ελεύθερους διαδρόμους, ενώ τασσόμεθα υπέρ της δημιουργίας τέτοιων διαδρόμων το ταχύτερο δυνατόν, θα θέλαμε εντούτοις να επιστήσουμε την προσοχή της Επιτροπής, αλλά προπαντός του Συμβουλίου, στο ότι απαιτείται όλως ιδιαίτερη προσοχή και επιμέλεια στην επιλογή και προώθηση των πρώτων διαδρόμων, ώστε να αποκλειστεί το ενδεχόμενο σιδηροδρομικής διχοτόμησης της Ευρωπαϊκής 'Ενωσης. Γι'αυτό, στον τομέα αυτό, τονίζουμε με το ψήφισμά μας, την ανάγκη να μην υπάρξει, ιδίως στην πρώτη φάση δημιουργίας σιδηροδρομικών διαδρόμων, μια αφετηρία ή ένα τέρμα που θα προσδιορίζεται από έναν μόνο λιμένα. Θεωρούμε ότι πρέπει οι σιδηροδρομικοί διάδρομοι να είναι ανοικτοί σε όλους και να έχουν τη δυνατότητα διασυνδέσεων είτε Βορρά-Νότου είτε Ανατολής-Δύσης. Γι'αυτό επαναλαμβάνουμε και πάλι ότι θα πρέπει το θέμα των σιδηροδρομικών διαδρόμων, που θεωρούμε ότι είναι επείγον και για το οποίο συμμεριζόμαστε τη σπουδή της Επιτροπής, να αντιμετωπιστεί με πολλή προσοχή, με πολλή ενδελέχεια, διότι είναι πολύ εύκολο οι σιδηροδρομικοί αυτοί διάδρομοι να διαιωνίσουν τη σιδηροδρομική διχοτόμηση της Ευρωπαϊκής 'Ενωσης. Και πρέπει να ξέρουμε ότι το σιδηροδρομικό δίκτυο στην ηπειρωτική Ευρώπη ουσιαστικά αντανακλά και σήμερα ακόμα τις διαφωνίες και τις διαφορές που επικρατούσαν στην Ευρώπη του 19ου αιώνα. Πρέπει επομένως, δημιουργώντας ελεύθερους σιδηροδρομικούς διαδρόμους, να προσέξουμε πάρα πολύ ώστε να είναι ο πυρήνας της δημιουργίας ενός ενιαίου ευρωπαϊκού σιδηροδρομικού δικτύου και όχι, όπως είπα και προηγουμένως και δεν θα κουραστώ να το επαναλαμβάνω, η αρχή μιας σιδηροδρομικής διχοτόμησης της ηπείρου μας.

<SPEAKER ID=18 NAME="Ettl">
Κύριε Πρόεδρε, κυρίες και κύριοι, στην Επιτροπή Απασχόλησης και Κοινωνικών Υποθέσεων ασχοληθήκαμε με το ζήτημα των κοινωνικών πτυχών των γενικών μέτρων αναζωογόνησης των σιδηροδρόμων. Ως συντάκτης της γνωμοδότησης χαίρομαι που μπορώ να επισημάνω ότι στην έκθεση Σαρλή έχουν ληφθεί υπ' όψιν οι γενικές κοινωνικές πτυχές που αφορούν στα δημόσια μέσα συγκοινωνίας, αλλά και στα ζητήματα του προσωπικού.
<P>
Επιτρέψτε μου να κάνω μερικές ακόμη γενικές παρατηρήσεις σχετικά μ' αυτά. Γι' αυτό είναι απαραίτητη μία μικρή αναδρομή στην ιστορία των ευρωπαϊκών σιδηροδρόμων, γιατί, δυστυχώς, αυτό που κάνει τώρα αναγκαία την αναζωογόνηση και την ενασχόληση με το κοινωνικό ζήτημα που συνδέεται μ' αυτήν, είναι οι πολλές παραλείψεις του παρελθόντος. Επιτρέψτε μου μερικές σύντομες παρατηρήσεις πάνω σ' αυτό! Βάση κάθε διαδικασίας αναζωογόνησης είναι η αναγκαιότητα κοστολόγησης. Ειδικά το σημείο αυτό δεν το χειρίστηκαν πάντα με τον σωστό τρόπο τα κράτη μέλη. Τούτο πάλι οδήγησε αναμφίβολα σε έναν άνισο ανταγωνισμό μεταξύ σιδηροδρόμου και οδικής κυκλοφορίας. Τώρα αγωνιζόμαστε ενάντια στον ανταγωνισμό αυτόν, σε μια εποχή όπου τουλάχιστον έχουν γίνει δεόντως κατανοητές οι ανοχές του περιβάλλοντος και όπου όλασυνηγορούν υπέρ του σιδηροδρόμου, αλλά δεν έχουν δημιουργηθεί ούτε καν οι σωστοί όροι-πλαίσιο για τη διακίνηση προϊόντων στην Ευρώπη. Αυτό μου φαίνεται πραγματικά παράλογο.
<P>
Πέρα απ' αυτό, θα ήθελα να αναφέρω ότι τώρα που έγινε de facto αποδεκτή η προς Ανατολάς διεύρυνση της Ε.Ε., είναι πλέον επείγον να δοθεί στο σχέδιο αυτό μια πανευρωπαϊκή διάσταση. Το ζήτημα αυτό είναι ιδιαίτερα σημαντικό για να αντιμτωπίσουμε με τη σωστή περιβαλλοντική πολιτική την κυκλοφορία που θα παρουσιαστεί στο μέλλον, ειδικά μάλιστα όσον αφορά στη διακίνηση προϊόντων, εν όψει των ποσοστών αύξησης που προβλέπονται για τον τομέα αυτόν. Φυσικά, παράλληλα με την αυξημένη διάσταση του θέματος αυτού και την απόλυτη αναγκαιότητα να δοθεί μεγαλύτερη αξία στον σιδηρόδρομο στην ΕΕ, πολύ σημαντικό ρόλο παίζει φυσικά και η ασφάλεια. Είναι αναγκαίο να δοθεί προτεραιότητα στην βελτίωση της εκπαίδευσης του προσωπικού - και μάλιστα σε όλα τα κράτη μέλη. Τούτο είναι σκόπιμο, αλλά οι προτάσεις αυτές ουσιαστικά λείπουν ακόμη από την Λευκή Βίβλο. Πρόκειται για μία έλλειψη, η οποία αφορά σε πολλά αναγκαία συνοδευτικά μέτρα και στο προσωπικό, κατά την διεξαγωγή προγραμμάτων αναζωογόνησης, και η οποία πρέπει να καλυφθεί γρήγορα. Κύριε Επίτροπε, αυτά δεν πρέπει να παραμείνουν ευσεβείς πόθοι, αλλά πρέπει να φανούν στην πολιτική!

<SPEAKER ID=19 LANGUAGE="EN" NAME="Simpson">
Κύριε Πρόεδρε, θα ήθελα να ευχαριστήσω τον κ. Σαρλή για την σκληρή δουλειά που κατέβαλε για την έκθεση αυτή. Θα ήθελα επίσης να ευχαριστήσω την Επιτροπή και τον Επίτροπο Kinnock για την εργασία τους.
<P>
Είναι γεγονός ότι ενώ σε όλους αρέσουν οι σιδηρόδρομοι και αναγνωρίζουν την ανάγκη ύπαρξης τους, υπάρχουν σοβαρά προβλήματα στους ευρωπαϊκούς σιδηροδρόμους, προβλήματα με τα οποία πρέπει να ασχοληθούμε όλοι.
<P>
Υπάρχουν πολλοί τομείς στους οποίους συμφωνούμε με την Επιτροπή και τον κ. Σαρλή. Μπορούμε να συμφωνήσουμε ότι υπάρχει ανάγκη αναζωογόνησης του σιδηροδρομικού δικτύου, ιδιαίτερα στον τομέα των μεταφορών. Μπορούμε να συμφωνήσουμε στην ανάγκη να εξασφαλισθεί ανοικτή πρόσβαση στο σιδηροδρομικό δίκτυο, ιδιαίτερα στις διεθνείς διασυνοριακές μεταφορές. Πρέπει να υποστηρίξουμε ολόψυχα την αρχή των ελεύθερων εμπορευματικών μεταφορών και η Επιτροπή έκανε πολύ καλή δουλειά στην θέσπιση της αρχής αυτής. Συμφωνούμε επίσης ότι πρέπει να εξασφαλισθεί ότι οι υπάρχουσες οδηγίες, ιδιαίτερα η Οδηγία 91/440, για την οποία έχω προσωπικό ενδιαφέρον, θα εφαρμοσθεί στην εθνική νομοθεσία και θα εφαρμοσθεί στον τομέα των σιδηροδρόμων.
<P>
Το μόνο σημείο μικρής διαφωνίας με την Επιτροπή είναι η ταχύτητα ή το χρονοδιάγραμμα για την εισαγωγή των προτάσεων αυτών. Ως προς το σημείο αυτό, υποστηρίζουμε πάρα πολύ την σταδιακή προσέγγιση του κ. Σαρλή, γιατί πρέπει να εξασφαλίσουμε ότι η όποια απελευθέρωση θα συνοδεύεται από κοινωνικά μέτρα τα οποία χρειάζονται για την προστασία των εμπλεκομένων στον εν λόγω κλάδο.
<P>
Ας μην έχουμε καμιά ψευδαίσθηση. Αν δεν δραστηριοποιηθόυμε στον τομέα αυτό διατρέχουμε τον κίνδυνο, σε είκοσι χρόνια να μην πραγματοποιείται καμιά μεταφορά εμπορευμάτων με τον σιδηρόδρομο στην ήπειρο μας. Δεν μπορούμε να επιτρέψουμε αυτό χωρίς να λάβουμε τα δραστικά μέτρα που απαιτούνται. Αν μπορέσουμε να επιτύχουμε την ισορροπία αυτή, θα μπορούσε να γίνει η αρχή της τόσο αναγκαίας αναζωογόνησης των σιδηροδρόμων, θα μπορούσαμε να έχουμε αποφασιστικό ρόλο ώστε να δοθεί στους σιδηροδρόμους η προτεραιότητα που τους αξίζει.

<SPEAKER ID=20 LANGUAGE="ES" NAME="Camisσn Asensio">
Κύριε Πρόεδρε, το μεγάλο άλμα προς τα εμπρός που γίνεται με αυτήν την έκθεση που συζητούμε σήμερα, συνίσταται στο γεγονός ότι βρισκόμαστε ήδη πιο κοντά στην τόσο συμφέρουσα ελευθέρωση των κοινοτικών σιδηροδρόμων, ούτως ώστε να καταστεί δυνατή η ανάκαμψη της ανταγωνιστικότητάς τους με τα υπόλοιπα μεταφορικά μέσα. Αυτό υποστηρίζει και η Ευρωπαϊκή Επιτροπή στην αντίστοιχη Λευκή Βίβλο και εμείς συμφωνούμε.
<P>
Πρέπει οπωσδήποτε να συγχαρούμε τον εισηγητή, τον κύριο Σαρλή, γιατί κατάφερε να συνδυάσει στην εργασία του σωστές δόσεις ρεαλισμού με την επιμονή πολλών από εμάς στην επιθυμία μας να εκσυγχρονιστούν το συντομότερο δυνατόν οι σιδηρόδρομοί μας. Απόδειξη αυτού του ρεαλισμού αποτελεί η επιμονή του και το συμπέρασμά του πως μια τέτοια ελευθέρωση πρέπει να πραγματοποιηθεί σταδιακά, δίχως εμπόδια που οφείλονται σε επιζήμιες επιταχύνσεις.
<P>
Για τον ίδιο λόγο, είναι πολύ λογική η διάταξη της προτεινόμενης κατά τρόπο διαδοχικό προτεραιότητας, αρχίζοντας με τις διεθνείς μεταφορές εμπορευμάτων, συνεχίζοντας με τις εθνικές μεταφορές εμπορευμάτων και περνώντας έπειτα στις διεθνείς υπηρεσίες επιβατών. Εδώ πρέπει να προσέξουμε. Δεν θα επιτευχθεί ποτέ μια αξιόλογη διεθνής υπηρεσία ταξιδιωτών, αντάξια μιας σύγχρονης Ευρωπαϊκής Ένωσης, αν δεν δοθεί προσοχή και αν δεν αναπτυχθούν οι σχετικές υποδομές. Είναι αδιανόητη μια παγκόσμια πρωτοπόρος Ευρωπαϊκή Ένωση, αντάξια των απαιτήσεων για εξέλιξη που είναι αναμενόμενες στον 20ο αιώνα, αν δεν καταφέρει να ενώσει με σιδηροδρομικές αρτηρίες υψηλής ταχύτητας μεταφοράς επιβατών τουλάχιστον όλες τις πρωτεύουσες των κρατών μελών.
<P>
Λόγω του τόπου διαμονής μου, διαπιστώνω καθημερινά τις ελλείψεις στην σιδηροδρομική σύνδεση ανάμεσα στην Μαδρίτη και την Λισσαβόνα, και πέρα από αυτές τις δύο θα μπορούσαν να αναφερθούν και άλλες πρωτεύουσες της Ένωσης. Θέλω να πω πως μέχρι να καταστούν δυνατές οι συνδέσεις και οι αρτηρίες υψηλής ταχύτητας, όπως αυτή της Μαδρίτης-Λισσαβόνας, δεν θα περάσουμε σιδηροδρομικώς στον 21ο αιώνα.
<P>
Τελειώνω, κύριε Πρόεδρε, τονίζοντας επίσης πως ο εισηγητής έχει επίσης δίκαιο όταν δίνει όλη του την έμφαση στις κοινωνικές πτυχές, κυρίως όσον αφορά την προσαρμογή των σιδηροδρόμων σε άτομα με ειδικές ανάγκες, στα παιδιά και σε άτομα της τρίτης ηλικίας.

<SPEAKER ID=21 LANGUAGE="IT" NAME="Santini">
Κύριε Πρόεδρε, κύριε Επίτροπε, έχουμε την ευκαιρία, για ακόμη μια φορά, να εξετάσουμε μια αξιόλογη τεχνική έκθεση -την έκθεση του συναδέλφου κ. Σαρλή- μια κραυγή πόνου και, αν το θελήσουμε, μια ευκαιρία να εντοπίζουμε λύσεις σε ορισμένα προβλήματα. Όλοι, γνωρίζουμε ότι οι σιδηρόδρομοι, στην Ευρώπη γενικότερα και δυστυχώς συγκεκριμένα στην χώρα μου, αντιμετωπίζουν όλο και βαθύτερες κρίσεις. Το αποδεικνύουν και οι στατιστικές: οι σιδηρόδρομοι έχασαν, τα τελευταία εικοσιπέντε χρόνια το 58 % των εμπορευματικών και επιβατικών μεταφορών, ενώ η οδική μεταφορά σημείωσε αύξηση 150 %, και το ποσοστό των επιβατών αντιστοιχεί στο 4 % των συνολικών μεταφορών ενώ των εμπορευμάτων στο 9 %.
<P>
Ενώπιον της κατάστασης αυτής, πιστεύω ότι ο πλούσιος και δεσμευτικός τομέας των διευρωπαϊκών αρτηριών μεταφορών δεν μπορεί να επαρκέσει για να δείξει τον δρόμο που πρέπει να ακολουθήσουμε. Μπορούμε λοιπόν να αναρωτηθούμε, πώς φτάσαμε σε αυτό το σημείο; Καταρχάς, η πρώτη αιτία είναι η εμφάνιση νέων τρόπων μεταφοράς, αναμφισβήτητα πιο ευέλικτων και πιο οικονομικών. Έπειτα, έρχεται η έλλειψη διαχειριστικής αυτονομίας. Και επίσης η κακή διαχείριση, κυρίως όταν έχει ανατεθεί σε κρατικούς οργανισμούς. Ποιές είναι οι λύσεις; Είναι δύσκολο σε μερικά λεπτά να τις προσδιορίσούμε όλες. Καταρχάς, είναι απαραίτητο να ανοίξει η αγορά στον ελεύθερο ανταγωνισμό και στις ιδιωτικές επιχειρήσεις. Έπειτα, πρέπει να προχωρήσουμε στην εξυγίανση των επιχειρήσεων και τη γενική αναδιοργάνωση του τομέα, και η ομάδα μου σε ορισμένες τροπολογίες παρουσιάζει συγκεκριμένες προτάσεις για να προχωρήσουμε. Επίσης, πρέπει να εγγυηθούμε την πλήρη υλοποίηση της οδηγίας 91/440, να διευκολύνουμε την ανάπτυξη των σιδηροδρομικών διαδρόμων για τις εμπορευματικές μεταφορές, την μεγαλύτερη διαλειτουργικότητα των συστημάτων. Συνοπτικά, την υλοποίηση έργων όπως σιδηροδρομικές σήραγγες και διευρωπαϊκά έργα, τα οποία είναι κομβικά στοιχεία πολλών άλλων προβλημάτων. Πιο συγκεκριμένα πιστεύω ότι όσον αφορά την κεντροευρωπαϊκή ζώνη με δύο μεγάλες γραμμές, Λυών-Τορίνο-Βενετία- και Μόναχο- Βερόνα, δηλαδή στην κατεύθυνση βορράς-νότος, θα επιλυθούν πολλά προβλήματα. Πρέπει όμως να δεσμευθούν όλες οι κυβερνήσεις στην κατεύθυνση αυτή.

<SPEAKER ID=22 LANGUAGE="NL" NAME="Wijsenbeek">
Κύριε Πρόεδρε, senatu deliberante perit Saguntum , ενώ η Γερουσία συζητά, το Saguntum καταρρέει. Εδώ είμαστε και όλο το πρόγραμμα που μας παρουσίασε τόσο ωραία η Επιτροπή, για το οποίο συζητήσαμε τόσο συχνά, και για το οποίο συμφωνήσαμε, όλο το πρόγραμμα λοιπόν καταρρέει κάτω από τα πόδια μας. Στην Ευρώπη αντιμετωπίζουμε ένα κυκλοφοριακό έμφραγμα και είμαστε όλοι απολύτως σύμφωνοι ότι οι μεταφορές πρέπει το ταχύτερο δυνατόν και όσο περισσότερο γίνεται να μετατοπισθούν από τις οδικές στις σιδηροδρομικές μεταφορές, και παρά ταύτα δεν γίνεται τίποτα. Οι freight freeways , οι αρτηρίες μεταφοράς -αν και εφόσον αυτές είναι μια καλή ιδέα της Επιτροπής - καταδικάστηκαν από τώρα σε αποτυχία, διότι η καθεμία από τις σιδηροδρομικές εταιρείες συνεχίζει το δικό της δρόμο και αρνείται να συμμετάσχει.
<P>
Γνέφετε αρνητικά, κύριε Πρόεδρε, αλλά η SNCF δεν θέλει να συμμετάσχει, οι Ferririale Statale - οι οποίες χρωστάνε 6 τρισ. λιρέτες στο ιταλικό κράτος - δεν δέχονται να γίνονται στάσεις σε οποιαδήποτε διαδρομή των FS, αλλά να προχωρούν κατευθείαν μέχρι τη Νότια Ιταλία. Η αρτηρία Ρότερνταμ-Γένοβα είναι ήδη καταδικασμένη. Όπως είπε και ο προηγούμενος ομιλητής: Οι οδικές μεταφορές αυξήθηκαν κατά 150 % και οι σιδηροδρομικές υποχώρησαν κατά 75 %.
<P>
Παρά την εκτίμησή μας για την έκθεση του κ. Σαρλή, παρά τις καλές προθέσεις της Επιτροπής, και παρά το γεγονός ότι εδώ όλοι μας συμφωνούμε - με εξαίρεση την κ. Moreau, αλλά οι τροπολογίες της είναι αστείες και εξωπραγματικές - παρά ταύτα δεν καταφέρνουμε να πετύχουμε τίποτε. Κύριε Επίτροπε, εσείς έχετε την ευθύνη.

<SPEAKER ID=23 LANGUAGE="FR" NAME="Moreau">
Κύριε Πρόεδρε, η αναζωογόνηση των σιδηροδρόμων είναι μια ανάγκη, λαμβανομένου υπόψη του ρόλου τους στην διάρθρωση των κοινωνιών μας. Αυτή η αναζωογόνηση είναι απαραίτητη για να υπάρξει μια εναλλακτική λύση στην "καθαρά οδική», της οποίας οι βλαβερές συνέπειες για το περιβάλλον και οι κίνδυνοι που αντιπροσωπεύει για την ασφάλεια, φθάνουν σε όρια που δεν μπορούν να τα αντέξουν οι πληθυσμοί.
<P>
Δυστυχώς, η μόνη οδός που εξετάζει η Επιτροπή για την αναζωογόνηση των σιδηροδρόμων είναι η πλήρης σιδηροδρομική απελευθέρωση. Η έκθεση του κ. Σαρλή προτείνει να πραγματοποιηθεί αυτό σε δύο στάδια, τα οποία καταλήγουν στο να διατηρηθεί, εκτός ανταγωνισμού, μόνο η εθνική μεταφορά επιβατών. Δεν μπορούμε να συμφωνήσουμε ως προς αυτό. Αυτή η εμμονή στην ελευθέρωση, είτε σε ένα είτε σε δύο στάδια, δεν μπορεί να ανταποκριθεί στην πρόκληση. Ο τομέας των σιδηροδρόμων στην Ευρωπαϊκή Ένωση έχει ήδη χάσει 500.000 θέσεις εργασίας από το 1982. Όμως στο λευκό αυτό βιβλίο αφιερώνονται μόνο μερικές ανώδυνες γραμμές στις κοινωνικές συνέπειες της πολιτικής που είχε ασκηθεί, γεγονός το οποίο δικαίως επικρίνει ο κ. Σαρλής.
<P>
Από την άποψη αυτή, είναι απαραίτητος ένας απολογισμός της εφαρμογής της οδηγίας 91/440 και συμπληρώνουμε το αίτημα του κ.Σαρλή, ζητώντας ο απολογισμός αυτός να πραγματοποιηθεί με δημοκρατικό τρόπο με τα συνδικάτα και τις ενώσεις των χρηστών.
<P>
Ενισχύοντας τα περισσότερο αποδοτικά δίκτυα, το άνοιγμα στον ανταγωνισμό απειλεί να καταστρέψει τη συνοχή των εθνικών δικτύων, και η ελεύθερη πρόσβαση στους διαδρόμους μεταφορών- όπως ζητείται στην έκθεση- κινείται στην κατεύθυνση αυτή. Πρέπει να υπάρξει ένας εντελώς διαφορετικός προσανατολισμός με αντικατάσταση της καταστροφικής λογικής του ανταγωνισμού με την εποικοδομητική λογική της συνεργασίας. Εκεί έγκειται η αποτελεσματικότητα, δεν είναι τυχαίο ότι ο πρώτος διάδρομος εμπορευμάτων που τέθηκε σε λειτουργία - και πιστεύω ότι εγκαινιάστηκε σήμερα - είναι ο καρπός της συνεργασίας των δημόσιων γαλλικών, βελγικών και λουξεμβουργιανών δικτύων.
<P>
Η Ευρωπαϊκή Ένωση θα είχε κάθε συμφέρον να προωθήσει την οπτική αυτή επιτρέποντας τη βελτίωση των υπηρεσιών και την προσφορά μεταφοράς. Από την άποψη αυτή, όπως και η γαλλική κυβέρνηση, δεν επιθυμούμε να προχωρήσουμε πέρα από την οδηγία 91/440. Αλλωστε, οι σιδηροδρομικοί υπάλληλοι απορρίπτουν τους υπέρ-φιλελεύθερους προσανατολισμούς της Επιτροπής. Έχουν δημιουργηθεί πάρα πολλά κοινωνικά κινήματα, τα οποία στηρίζονται στην κοινή γνώμη, και τον περασμένο Νοέμβριο 10.000 σιδηροδρομικοί διαδήλωσαν στις Βρυξέλλες κατά των προσανατολισμών της Λευκής Βίβλου.
<P>
Η ομάδα μας θα συνεχίσει να υποστηρίζει τα αιτήματα αυτά, τα οποία υπογραμμίζουν την ανάγκη για μια πολιτική μεταφορών η οποία στηρίζεται στην ανάπτυξη δημοσίων υπηρεσιών και στις συνεργασίες που ευνοούν τις σιδηροδρομικές μεταφορές ποιότητας, στις οποίες έχουν πρόσβαση οι περισσότεροι, σιδηροδρομικές μεταφορές που σέβονται το περιβάλλον και δημιουργούν θέσεις εργασίας.

<SPEAKER ID=24 LANGUAGE="NL" NAME="Van Dijk">
Κύριε Πρόεδρε, η αναζωογόνηση των σιδηροδρόμων είναι βασική για μια αειφόρο κοινωνία στην Ευρώπη. Οι εξελίξεις στις μεταφορές δεν μας επιτρέπουν αισιοδοξία, ενώ γνωρίζουμε από χρόνια πια ότι επιβάλλεται να αλλάξει κάτι στις μεταφορές και ότι πρέπει όλοι μαζί να ρυθμίσουμε τα πράγματα διαφορετικά. Στα πυκνοκατοικημένα κέντρα της Ευρώπης, οι κυκλοφοριακές συμφορήσεις είναι καθημερινό φαινόμενο. Οι εκπομπές CO2 δεν μειώνονται, όπως πιστεύουμε ότι πρέπει να γίνει, αλλά αντίθετα αυξάνονται. Στο προσεχές μέλλον, όχι μόνον οι επιβάτες πρέπει να βγούν από το αυτοκίνητο για να μπουν στο τρένο, αλλά και οι μεταφορές εμπορευμάτων πρέπει να μετατοπισθούν από το δρόμο στο σιδηρόδρομο. Δυστυχώς, οι σιδηροδρομικές μας εταιρείες που έχουν πολύ εθνικιστικές αντιλήψεις, δεν είναι έτοιμες για τέτοια μεγάλη παρέμβαση.
<P>
Η πλήρης ελευθέρωση φαίνεται καλή λύση, αλλά ιδίως για τις επιβατικές μεταφορές προκαλεί αντιφάσεις σε σχέση με το καθήκον της εξυπηρέτησης του κοινού. Η ελευθέρωση μπορεί άλλωστε να αποδώσει θετικά αποτελέσματα, μόνο στην περίπτωση που όλα τα μέσα μεταφορών επιβαρύνονται με όλα τα πραγματικά έξοδα, συμπεριλαμβανομένων και των κοινωνικών και περιβαλλοντικών δαπανών. Δεν επιτρέπεται λοιπόν, η μία μορφή μεταφοράς να μην επιβαρύνεται με ΦΠΑ και άλλους φόρους, ένω άλλα μέσα μεταφοράς να επιβαρύνονται. Διότι έτσι το χάσμα παραμένει μεγάλο.
<P>
Οι προτάσεις της Λευκής Βίβλου για τις freight freeways , για τις αρτηρίες μεταφοράς, είναι οπωσδήποτε θετικές. Η υλοποίησή τους θα επηρεάσει θετικά την αύξηση της ποσότητας των εμπορευμάτων που μεταφέρονται με τους σιδηροδρόμους. Σημαίνει όμως - αλλά δεν βρισκόμαστε ακόμη στο σημείο αυτό - την κατάργηση εθνικών φραγμών και τη δημιουργία σωστών προϋποθέσεων για αυτό το μέσο μεταφοράς. Κατά την ανάπτυξη αυτών των αρτηριών μεταφοράς, πρέπει να δοθεί προτεραιότητα στις μεταφορές μέσω των Αλπεων, ώστε να βρεθεί επιτέλους μια σωστή λύση των προβλημάτων γύρω από τις αυξανόμενες εμπορικές μεταφορές ανάμεσα στην Ανατολική και τη Δυτική Ευρώπη.

<SPEAKER ID=25 LANGUAGE="NL" NAME="Van Dam">
Κύριε Πρόεδρε, η Λευκή Βίβλος περιγράφει ξεκάθαρα τη δύσκολη θέση των ευρωπαϊκών σιδηροδρομικών εταιρειών. Στο σύνολο των εμπορικών μεταφορών της Ευρωπαϊκής Ένωσης, το ποσοστό των σιδηροδρομικών μεταφορών ήταν το 1970 ακόμη 31, 7 %. Το 1994, το ποσοστό αυτό είχε μειωθεί σε 14, 9 %, έμεινε λιγότερο από το μισό! Η αύξηση των εμπορικών μεταφορών απορροφήθηκε εξ ολοκλήρου από τις οδικές μεταφορές.
<P>
Αυτή η εξέλιξη πρέπει να ανατραπεί. Στις χώρες της ΕΕ, οι πολίτες αντιμετωπίζουν όλο και περισσότερο τις βλαβερές επιπτώσεις των οδικών μεταφορών στο περιβάλλον. Αλλωστε, στις μεγάλες πόλεις, οι οδικές μεταφορές φτάνουν στα όρια της μεταφορικής τους ικανότητας. Οι δρόμοι γέμισαν εκεί. Και επιπλέον προβλέπεται ακόμη μεγαλύτερη ανάπτυξη των εμπορικών μεταφορών.
<P>
Διαπιστώνουμε ότι στις σιδηροδρομικές μεταφορές, το μεγαλύτερο πρόβλημα είναι η λειτουργία των σιδηροδρομικών εταιρειών. Παρά το γεγονός ότι από το 1993 υπάρχει ενιαία εσωτερική ευρωπαϊκή αγορά, οι σιδηροδρομικές εταιρείες διέπονται πάντα από εθνικό πνεύμα. Η λειτουργία τους δεν προσανατολίζεται προς την αγορά και τον πελάτη. Υποστηρίζω λοιπόν τις συστάσεις της Λευκής Βίβλου, δηλαδή: "Περισσότερος ανταγωνισμός στους σιδηροδρόμους».
<P>
Η έκθεση Σαρλή δίνει, δικαιολογημένα, περισσότερη έμφαση απ' ότι η Ευρωπαϊκή Επιτροπή, στις κοινωνικές συνέπειες μιας αναδόμησης των ευρωπαϊκών σιδηροδρομικών εταιρειών. Δεν διαδήλωσαν αναίτια κατά της Λευκής Βίβλου της Ευρωπαϊκής Επιτροπής οι δεκάδες χιλιάδες εργαζόμενοι στους σιδηρόδρομους από όλη την Ευρωπαϊκή Ενωση στις 19 Νοεμβρίου 1996 στις Βρυξέλλες, . Να μην ξεχνάμε όμως δύο πράγματα.
<P>
Πρώτον, η αναδιάρθρωση επιβάλλεται για τη συνέχιση της ύπαρξης των ιδίων των σιδηροδρομικών εταιρειών και της διατήρησης της απασχόλησης. Δεύτερον, οι κοινωνικές συνέπειες δεν πρέπει να αντιμετωπίζονται από την Ευρωπαϊκή Ένωση, αλλά από τα κράτη μέλη. Η έκθεση Σαρλή υπαινίσσεται ότι μια ευρωπαϊκή λύση του κοινωνικού προβλήματος θά'ταν δυνατή και έτσι δημιουργούνται αστήρικτες προσδοκίες.
<P>
Εκτός από το μεγάλο διάστημα που χρειάστηκε ο εισηγητής για την εκπόνηση της έκθεσης, υπάρχει και ένα άλλο σημείο επικρίσεων: είναι οι περιορισμοί που προτείνει η έκθεση να επιβληθούν στις οδικές μεταφορές. Η παράγραφος 7 ζητά να περιορισθεί το βάρος του φορτίου και η ταχύτητα στις οδικές μεταφορές. Αυτοί οι περιορισμοί δεν θα καταστήσουν τις σιδηροδρομικές μεταφορές πιο αποτελεσματικές. Ένας περιορισμός του βάρους του φορτίου θα έβλαπτε, άλλωστε, το περιβάλλον, διότι θα αύξανε τον αριθμό των διαδρομών.
<P>
Η πιο εξέχουσα πρόταση της Επιτροπής είναι το σχέδιό της σχετικά με ελεύθερες σιδηροδρομικές αρτηρίες για τις εμπορικές μεταφορές. Η πρώτη αρτηρία Ρότερνταμ-Γένοβα επρόκειτο να τεθεί σε λειτουργία αυτές τις ημέρες. Όταν άλλα κράτη μέλη δεν συμμετέχουν, η Επιτροπή θα πρέπει να λάβει μέτρα για μια περιορισμένη ελευθέρωση, για την οποία βάσει οδηγίας τα κράτη μέλη έχουν ήδη αναλάβει την υποχρέωση από το 1991.

<SPEAKER ID=26 LANGUAGE="NL" NAME="Castricum">
Κύριε Πρόεδρε, η Λευκή Βίβλος της Επιτροπής διέπεται από την ανάγκη μεγάλης δραστηριοποίησης. Στο πνεύμα της Λευκής Βίβλου, επεξεργαστήκαμε προγράμματα για ελεύθερες αρτηρίες μεταφοράς εμπορευμάτων, τα οποία αποτελούν απόδειξη της άποψης ότι δεν μπορούμε πια να παραμένουμε στα λόγια και στα χαρτιά. Η έκθεση της Επιτροπής Μεταφορών και Τουρισμού, για την οποία ο συνάδελφος κ. Σαρλής έδωσε τον καλύτερο εαυτό του, συμμερίζεται μεν την ανάλυση της Λευκής Βίβλου, αλλά δείχνει κάποιο ενδοιασμό ως προς τον ρυθμό της απαραίτητης αναδιάρθρωσης.
<P>
Τονίζω για άλλη μια φορά ότι τα μέτρα που σχεδιάζει η Επιτροπή και τα οποία κατ' ουσίαν υποστηρίζονται και στην έκθεση του κ. Σαρλή, μπορούν να παράσχουν στους σιδηροδρόμους μια νέα θέση στην αγορά. Εδώ το δημόσιο καλείται να παίξει έναν ρόλο διαφορετικό, αλλά όχι λιγότερο σημαντικό.
<P>
Εν τω μεταξύ δεν επιτρέπεται το περιορισμένο αυτό άνοιγμα να κλείνει και πάλι κρυφά. Κι αυτό θα μπορούσε να γίνει για παράδειγμα με την ωραία σχέση συνεργασίας που ανέφερε πριν από λίγο η κ. Moreau. Κάτι τέτοιο θα είχε ολέθριες συνέπειες όχι μόνο για τον κλάδο των μεταφορών αλλά και για την κοινωνία.
<P>
Κύριε Πρόεδρε, εννοείται ότι καταλαβαίνω απόλυτα τους φόβους για τις κοινωνικές συνέπειες δραστικών αναδιαρθρώσεων. Αλλά ο Επίτροπος κ. Kinnock έχει δίκιο. Χωρίς τα μέτρα που προτείνει, θα χαθούν πάρα πολλές θέσεις εργασίας. Όχι μόνο στις ίδιες τις σιδηροδρομικές εταιρίες, αλλά και στις προμηθεύτριες βιομηχανίες των σιδηροδρόμων. Εν τούτοις, noblesse oblige - έχουμε τις υποχρεώσεις μας. Η πρόκληση της ανανέωσης δεν πρέπει να παραμερίσει τις ανησυχίες για τις κοινωνικές συνέπειες. Εφόσον καί τα κράτη μέλη, και η Επιτροπή και το Κοινοβούλιο θέλουν να προσφέρουν στους σιδηροδρόμους το μέλλον που υπόσχονται σε τόσες βαρύγδουπες ομιλίες και βαρυσήμαντα έγγραφα, δεν επιτρέπεται να το κάνουν εις βάρος των εργαζομένων και πρέπει να βρεθούν κατάλληλες λύσεις. Μια αντικοινωνική οικονομία της αγοράς δεν ταιριάζει στην εικόνα της Ευρωπαϊκής Ένωσης.
<P>
Τέλος, οι πολιτικές συζητήσεις για την πολιτική στον τομέα των μεταφορών είναι μεν ενδιαφέρουσες, αλλά εξίσου ενδιαφέρουσες είναι και οι αντιλήψεις άλλων ενδιαφερομένων. Στο περιοδικό της Ολλανδικής Ένωσης Μεταφορέων, της EVO, ένωσης που εκφράζει δεκάδες χιλιάδες μικρομεσαίες και μεγάλες επιχειρήσεις, διάβασα το εξής και παραθέτω: "Η ευρωπαϊκή πολιτική για τους σιδηροδρόμους έφτασε σε κρίσιμη φάση. Τα επόμενα χρόνια, ο μεταφορέας δεν έχει να περιμένει πολλά από τις σιδηροδρομικές μεταφορές. Οι πολιτικοί ας μη γκρινιάζουν λοιπόν για την αύξηση των οδικών μεταφορών». Τέλος της παραπομπής. Λόγια μεν, αλλά λόγια από εκεί που προέρχονται τα φορτία, κύριε Πρόεδρε. Και σε αυτά τα φορτία αναφερόμαστε στην παρούσα συζήτηση. Αυτό να το συνειδητοποιήσουμε περισσότερο παρά ποτέ.

<SPEAKER ID=27 LANGUAGE="EN" NAME="McIntosh">
Κύριε Πρόεδρε, θα ήθελα να χαιρετίσω την Λευκή Βίβλο της Επιτροπής και την έκθεση Σαρλή. Συγκεκριμένα, υποστηρίζω τους κύριους στόχους για τη μεταφορά της κίνησης από τους αυτοκινητοδρόμους στους σιδηροδρόμους. Όλοι στο Σώμα καλωσορίζουμε τα πλεονεκτήματα μιας τέτοιας μεταφοράς για το περιβάλλον.
<P>
Χρειάζεται περαιτέρω ελευθέρωση των σιδηροδρόμων. Όπως ανέφερε ο κ. Simpson, αναμένουμε τη μεταφορά στην εθνική νομοθεσία των οδηγιών που έχουν ήδη υιοθετηθεί από την Επιτροπή. Κατά την άποψη μου, θα πρέπει να υπάρχει σαφής διαχωρισμός ανάμεσα στην διαχείριση της υποδομής και τη λειτουργία των υπηρεσιών προκειμένου να εξασφαλισθεί η διαφάνεια. Ίσως η Επιτροπή θα ήθελε να εφαρμόσει το πρότυπο του Ηνωμένου Βασιλείου για το ζήτημα αυτό. Η ελεύθερη πρόσβαση πρέπει να επεκταθεί σε όλες τις μεταφορές εμπορευμάτων και στις διεθνείς μεταφορές επιβατών. Είναι ιδιαίτερα σημαντικό να επιμείνουμε στην εφαρμογή των κανονικών κρατικών ενισχύσεων για την αναδιάρθρωση των οικονομικών των σιδηροδρόμων. Είνα ζωτικής σημασίας να μην υπάρχει στέβλωση της αγοράς στον τομέα αυτό.
<P>
Υποστηρίζω την απελευθέρωση των ελεύθερων εμπορευματικών μεταφορών ως το πρώτο βήμα για την ανοικτή πρόσβαση των κρατών μελών στα σιδηροδρομικά δίκτυα. Ωστόσο, είναι σημαντικό να συνοδεύεται αυτό από προτάσεις οικονομικής αναδιάρθρωσης και ανάπτυξη μεθόδων χρέωσης της πρόσβασης.
<P>
Συνιστώ στο Σώμα την υιοθέτηση της έκθεσης Σαρλή και συγχαίρω την Επιτροπή για την Λευκή Βίβλο.

<SPEAKER ID=28 LANGUAGE="EN" NAME="Andrews">
Κύριε Πρόεδρε, όπως ο αείμνηστος γερουσιαστής Tip O· Neil είπε: "Η πολιτική είναι πάντα τοπική». Σε αυτή την βάση θα ήθελα να μιλήσω για την Βίβλο αυτή. Επικρατεί χάος στις αστικές συγκοινωνίες της Ιρλανδίας. Στην εκλογική μου περιφέρεια, στο Δουβλίνο, ο κορεσμός στις μεταφορές πρέπει να αντιμετωπισθεί ως εθνική προτεραιότητα. Το μποτιλιάρισμα βρίσκεται στην ημερήσια διάταξη.
<P>
Καθώς η ιρλανδική οικονομία πηγαίνει τόσο καλά δεν μπορούμε να αδρανήσουμε και να επιτρέψουμε στην ανεπάρκεια των μεταφορών να περιορίσει την ανάπτυξη αυτή. Πρέπει να ληφθούν σκληρές πολιτικές αποφάσεις τώρα. Είναι καιρός για σταθερή πολιτική ηγεσία. Είναι επιτακτική ανάγκη να ξεκινήσει το σύστημα ελαφράς διαμετακόμισης του Δουβλίνου, το οποίο είναι γνωστό ως Luas, πριν από το τέλος της χιλιετίας. Έχουν διατεθεί πόροι από τα νέα διαρθρωτικά ταμεία οι οποίοι δεν θα δοθούν στο έργο αν δεν ξεκινήσει πριν από το 2000. Το δικαστήριο για το Luas πρέπει να ξεκινήσει επειγόντως.
<P>
Το σύστημα ελαφράς διαμετακόμισης θα πρέπει να αποτελεί τμήμα ενός ολοκληρωμένου δικτύου μεταφορών. Δεν μπορεί να επιτύχει χωρίς άλλα βασικά έργα υποδομής, όπως η κύρια παρακαμπτήρια οδός C, η σήραγγα του λιμένος του Δουβλίνου και η αναβάθμιση των βασικών οδών εκτός της πόλης. Πάνω από το 30 % της κυκλοφορίας μέσα στο Δουβλίνο είναι διαμετακομιστική και είναι καιρός μέσω αποφασιστικών πολιτικών αποφάσεων να επιλυθούν οριστικά τα προβλήματα στις μεταφορές.
<P>
Όλα αυτά τα συστήματα πρέπει να συνδέονται με ένα σύγχρονο σύστημα σιδηροδρόμων με σύγχρονο τροχαίο σιδηροδρομικό υλικό. Πρέπει να διατεθούν σημαντικές επενδύσεις στους ιρλανδικούς σιδηροδρόμους για να εκσυγχρονισθούν. Κατά τη γνώμη μου, είναι άδικο να κατηγορούνται οι εργαζόμενοι για τις συνεχείς βλάβες και καθυστερήσεις στα τραίνα. Στην πραγματικότητα αμελήσαμε το σιδηροδρομικό σύστημα και το σύστημα μεταφορών σε εθνικό επίπεδο. Πρέπει να διασφαλίσουμε ότι όσο η οικονομία παρουσιάζει άνοδο θα επενδύσουμε με σύνεση στους σιδηροδρόμους και στο οδικό δίκτυο και σε άλλες υποδομές μεταφορών. Είναι εξαιρετικά σημαντικό να μην υστερήσει η Ιρλανδία σε σχέση με τους ηπειρωτικούς ευρωπαίους γείτονες της στα ζωτικά από οικονομικής και κοινωνικής άποψης θέματα των μεταφορών.
<P>
Τέλος, θεωρώ ότι είναι απαράδεκτο μια μεγάλη πρωτεύουσα όπως το Δουβλίνο να παρουσιάζει ελλείψεις στην λεωφορειακή σύνδεση από το αεροδρόμιο στο κέντρο της πόλης. Είναι και αυτό μέρος των προβλημάτων του συστήματος μεταφορών μας.

<SPEAKER ID=29 LANGUAGE="SV" NAME="Lindqvist">
Κύριε Πρόεδρε, οι σιδηρόδρομοι, καθώς και τα φιλικά προς το περιβάλλον και μακροπρόθεσμα βιώσιμα μεταφορικά μέσα, είναι σίγουρα ένας από τους σημαντικότερους τομείς με τους οποίους εμείς, ως άμεσα εκλεγμένοι, μπορούμε να ασχοληθούμε στο Ευρωπαϊκό Κοινοβούλιο - και φυσικά και σε άλλα κοινοβούλια. Αλλά τότε πρέπει εμείς, δηλαδή εμείς ως εκπρόσωποι του λαού της ΕΕ, να αποφασίσουμε αν θέλουμε να επιλέξουμε τους σιδηροδρόμους αντί για την αερομεταφορές, τους αυτοκινητόδρομους και τις γέφυρες, όπως π.χ. την γέφυρα του Φresund στην Σουηδία. Πρέπει να δώσουμε προτεραιότητα στην επιλογή των σιδηροδρόμων. Ωστόσο δεν το κάνουμε αυτό, αλλά το βλέπουμε σαν ένα μέρος όλων των άλλων μεταφορικών μέσων.
<P>
Θα πρέπει να δώσουμε προτεραιότητα σε μεταφορικά μέσα που εξοικονομούν ενέργεια, είναι φιλικά προς το περιβάλλον και είναι βιώσιμα. Εκεί εντάσσεται ο σιδηρόδρομος. Όμως δεν είμαι τόσο σίγουρος ότι η ελευθέρωση αυτή είναι η καλύτερη οδός για να γίνει αυτό, αλλά υπάρχουν άλλα, πολύ καλύτερα, μέτρα. Πρέπει επίσης να φροντίσουμε να επισκευαστούν οι παλαιοί σιδηρόδρομοι. Περαιτέρω πρέπει να ληφθούν υπόψη ένα σωρό διαφορετικοί παράγοντες, π.χ. η αποτελεσματικότητα, η περιφερειακή μέριμνα, πτυχές ενεργειακές, περιβαλλοντικές και αυτές της απασχόλησης, ώστε να γίνει ο σιδηρόδρομος ένα ανταγωνιστικό μεταφορικό μέσο στην Ευρώπη.

<SPEAKER ID=30 NAME="Θεωνάς">
Κύριε Πρόεδρε, η Λευκή Βίβλος της Επιτροπής αποσκοπεί στην άμεση απελευθέρωση των σιδηροδρομικών μεταφορών και ιδιαίτερα στην άνευ όρων πρόσβαση ιδιωτικών επιχειρήσεων στις σιδηροδρομικές υποδομές. Ο εισηγητής μας κ. Σαρλής, ανησυχώντας προφανώς για τις συνέπειες, κάνει μια ομολογουμένως αξιοσημείωτη προσπάθεια να επιβραδύνει τους ρυθμούς και να αναδείξει μια σειρά προβλήματα που επιβάλλουν την κατά την άποψή του σταδιακή προώθηση της απελευθέρωσης.
<P>
Ωστόσο, οι έντονες ανησυχίες δεν μπορούν να αντιμετωπισθούν ούτε έτσι. Επιτέλους, χρειάζεται κάποτε ένας απολογισμός των συνεπειών της πλήρους απελευθέρωσης σε άλλους τομείς, όπως είναι οι αεροπορικές μεταφορές, οι θαλάσσιες μεταφορές, η ευρωπαϊκή ναυπηγοεπισκευαστική βιομηχανία, κλπ. Χρειάζεται να αντιληφθούν οι ευρωπαίοι πολίτες τις συνέπειες στην δημόσια και την καθολική υπηρεσία, την δραματική επιδείνωση της ασφάλειας των μεταφορών και της ποιότητας των υπηρεσιών. Χρειάζεται να συνειδητοποιήσουν τις τεράστιες συνέπειες στην απασχόληση, τις συνθήκες εργασίας και τα κοινωνικά δικαιώματα των εργαζομένων. Αν δούμε έτσι τα πράγματα, τότε θα αντιληφθούμε τους κινδύνους που συνεπάγεται η απελευθέρωση που προωθείται από την Επιτροπή και φυσικά θα αναλάβουμε τις δικές μας ευθύνες και θα αντιδράσουμε ανάλογα.

<SPEAKER ID=31 LANGUAGE="FR" NAME="Berθs">
Κύριε Πρόεδρε, υποστηρίζουμε τους αποτελεσματικούς και σύγχρονους σιδηρόδρομους. Υπάρχουν προφανώς πολλοί τρόποι για να επιτευχθεί αυτό αλλά δεν είμαι βέβαιη ότι συμφωνώ πλήρως με όσα προτείνονται στη Λευκή Βίβλο.
<P>
Γιατί να υποστηριχθούν οι αποτελεσματικοί σιδηρόδρομοι; Επειδή στην διαιτησία ανάμεσα στα διάφορα μέσα μεταφοράς, δίνουμε ουσιαστική προτεραιότητα στους σιδηροδρόμους, ως προς τις οδικές μεταφορές, πχ, για κοινωνικούς λόγους, για οικολογικούς λόγους, για λόγους χωροταξίας και λόγους συνοχής στην πολιτική των μεταφορών. Ως προς την προοπτική αυτή, η οδηγία 91/440 καθόρισε μια βάση εκκίνησης την οποία θεωρούσαμε, σε αυτό το στάδιο, επαρκή. Όταν ωστόσο, η συζήτηση έφτασε στο Συμβούλιο Υπουργών προκειμένου να υπάρξουν εξελίξεις πέραν της οδηγίας, ορισμένες κυβερνήσεις, εκ των οποίων η κυβέρνηση της Γαλλίας, αντιτάχθηκαν στην προοπτική αυτή. Για τον λόγο αυτό, η ιδέα αυτή παρουσιάσθηκε στην Λευκή Βίβλο επιτρέποντας την προσέγγιση της ελευθέρωσης στο σύνολο της.
<P>
Δυστυχώς, η Λευκή Βίβλος όχι μόνο διατηρεί την πρόταση τροποποίησης της οδηγίας 91/440 ολοκληρωτικά, αλλά και την επεκτείνει. Επομένως, πιστεύουμε ότι η Λευκή Βίβλος, όπως παρουσιάζεται, δεν αποτελεί ρεαλιστικό τρόπο αντιμετώπισης του μέλλοντος των σιδηροδρόμων. Πως μπορούμε να πούμε ότι η Λευκή Βίβλος θα επιτρέψει την επίλυση του προβλήματος στον τομέα αυτό, του οποίου οι κοινωνικές συνέπειες είναι τεράστιες- υπενθυμίζουμε τα αριθμητικά στοιχεία: 500.000 θέσεις εργασίας, ήτοι 1/3 του δυναμικού, χάθηκαν από το 1985 ως το 1995 και η Επιτροπή επιβεβαιώνει την τάση αυτή για το μέλλον-ενώ δεν προσφέρει καμιά λύση και ικανοποιείται μετακυλύοντας την ευθύνη στα κράτη μέλη. Νομίζω ωστόσο ότι οι πρόσφατες εμπειρίες δείχνουν ότι η αντιμετώπιση του ζητήματος των μεταφορών μόνο από την άποψη του ανταγωνισμού και της ελευθέρωσης, αγνοώντας ηθελημένα την κοινωνική διάσταση, είναι σοβαρό λάθος.
<P>
Στην έκθεση του ο κ. Σαρλής δεν εγκρίνει τη Λευκή Βίβλο ως έχει. Αντί για την άμεση ελευθέρωση, προτείνει τη σταδιακή ελευθέρωση. Θεωρούμε ότι αυτό δεν είναι ρεαλιστικό και ότι πρέπει, προς το παρόν, να αρνηθούμε κάθε νέα ελευθέρωση, όσο δεν θα έχει πραγματοποιηθεί αντικειμενική αξιολόγηση των αποτελεσμάτων της οδηγίας 91/440. Πρέπει να διερευνήσουμε τις δυνατότητες της οδηγίας 91/440 πριν από την τροποποίησή της και να ενθαρρύνουμε τη συνεργασία ανάμεσα στους φορείς των σιδηροδρόμων. Για τον λόγο αυτό, με ορισμένους ακόμη συναδέλφους, υπογράψαμε πολλές τροπολογίες και θα αρνηθούμε να ψηφίσουμε ορισμένες παραγράφους της έκθεσης του κ. Σαρλή.

<SPEAKER ID=32 LANGUAGE="DE" NAME="Schiedermeier">
Κύριε Πρόεδρε, κατ' αρχάς θέλω να ευχαριστήσω τον εισηγητή, τον συνάδελφο κ. Σαρλή, που ανέλυσε προσεκτικά και περιεκτικά όλα τα προβλήματα και επεξεργάστηκε σωστά συμπεράσματα, με τα οποία συμφωνώ. Επιτρέψτε μου να αναφερθώ σε μερικά γεγονότα.
<P>
Είναι λυπηρό το ότι η Επιτροπή αγνοεί το κοινωνικό ζήτημα, μολονότι έχουμε χάσει μέχρι σήμερα ήδη 500.000 θέσεις εργασίας στους ευρωπαϊκούς σιδηροδρόμους. Οι ακόλουθοι τομείς πρέπει να καλυφθούν το γρηγορότερο με προτάσεις της Επιτροπής:
<P>
Πρώτον: Οι προϋποθέσεις και η διαδικασία για την κοινή αναγνώριση πιστοποιητικών σπουδών και διπλωμάτων του προσωπικού των σιδηροδρόμων. Δεύτερον: ο επαγγελματικός αναπροσανατολισμός του προσωπικού που απελευθερώνεται, ώστε να μπορεί ν' αναλάβει τις νέες θέσεις εργασίας που προσφέρουν οι νέες σιδηροδρομικές επιχειρήσεις. Τρίτον: η κοινοτική εναρμόνιση των συνθηκών εργασίας των απασχολούμενων στους σιδηροδρόμους, και, τέταρτον: τα απαραίτητα τυπικά και ουσιαστικά προσόντα, καθώς και η εγγύηση εξειδικευμένης εκπαίδευσης του προσωπικού που θα προσληφθεί από τις νέες σιδηροδρομικές επιχειρήσεις.
<P>
Πέραν τούτου, καλώ την Επιτροπή να προτείνει τις απαραίτητες διαρθρωτικές μεταβολές αναφορικά με τον τρόπο λειτουργίας του Ευρωπαϊκού Κοινωνικού Ταμείου, ώστε να μπορεί να αντιμετωπίσει τα προβλήματα που αφορούν την ανεργία και την πρόωρη συνταξιοδότηση του προσωπικού των σιδηροδρόμων, τα οποία δημιουργούνται σε πολλά κράτη μέλη με την αλλαγή της δομής της σιδηροδρομικής συγκοινωνίας. Τονίζω ότι η σιδηροδρομική συγκοινωνία έχει να εκπληρώσει ένα κεντρικό ρόλο, και συγκεκριμένα την υλοποίηση του δικαιώματος τεχνικής κινητικότητας των κοινωνικά ασθενεστέρων πολιτών, οι οποίοι δεν έχουν αρκετή οικονομική ευχέρεια για ένα δικό τους όχημα.

<SPEAKER ID=33 NAME="Κακλαμάνης">
Κύριε Πρόεδρε, κύριοι συνάδελφοι, η Λευκή Βίβλος παρουσιάζει την στρατηγική της Ευρωπαϊκής Επιτροπής σχετικά με την αναζωογόνηση των κοινοτικών σιδηροδρόμων.
<P>
Η Ομάδα μου συμφωνεί ότι η Επιτροπή θα πρέπει να καταρτίσει το ταχύτερο δυνατόν το χρονοδιάγραμμα της σταδιακής απελευθέρωσης των σιδηροδρόμων της Ευρωπαϊκής 'Ενωσης. Θα πρέπει όμως:
<P>
πρώτον, όπως είπε και ο εισηγητής, τον οποίο συγχαίρουμε για την πολύ προσεκτική, ρεαλιστική, αλλά και συνετή έκθεσή του, η απελευθέρωση αυτή να είναι σταδιακή και πολύ προσεκτικά σχεδιασμένη;-δεύτερον, να ακολουθείται από συνοδευτικά κοινωνικά μέτρα για τους εργαζόμενους σ'αυτόν τον τομέα; στο σημείο αυτό πρέπει να πούμε ότι οι εγγυήσεις που περιλαμβάνονται στην Λευκή Βίβλο για τα κοινωνικά μέτρα δεν κρίνονται από την Ομάδα μου ικανοποιητικές; οι εταιρείες σιδηροδρόμων θα πρέπει να αποκτήσουν το δικαίωμα της ελεύθερης πρόσβασης στις υποδομές ώστε να μπορούν να διενεργούν τις διεθνείς μεταφορές εμπορευμάτων;-τρίτον, να εξασφαλισθεί η ίση μεταχείριση όλων των μεταφορικών μέσων, ιδίως όσον αφορά τον φόρο προστιθέμενης αξίας και τις πωλήσεις με απαλλαγές από φόρους;-τέταρτον, να δοθεί μεγάλη σημασία στην ασφάλεια επιβατών και εμπορευμάτων;-πέμπτον, να ληφθούν μέτρα για την πρόσβαση των μειονεκτούντων ατόμων και διευκολύνσεις για τις οικογένειες και τα παιδιά.Κάτω λοιπόν από αυτές τις προϋποθέσεις, κατ'αρχήν η Ομάδα μου υποστηρίζει την Λευκή Βίβλο και την έκθεση του κ. Σαρλή. Κρατούμε πάντως επιφυλάξεις για αρκετές από τις τροπολογίες και, κυρίως, περιμένουμε να ακούσουμε τις δεσμεύσεις της Ευρωπαϊκής Επιτροπής πάνω στις δύο κύριες διαφωνίες του κ. Σαρλή, με τις οποίες συμφωνούμε.

<SPEAKER ID=34 NAME="Παπαγιαννάκης">
Κύριε Πρόεδρε, καλή η ενοποίηση και η προσπάθεια αναζωογόνησης των σιδηροδρόμων, ωστόσο εκκρεμούν κάποιες επιλογές, πέρα από αυτές που οι συνάδελφοί μου ήδη τόνισαν, ιδίως στον κοινωνικό τομέα.
<P>
Πρώτον, ο σιδηρόδρομος υφίσταται κυριολεκτικά σκανδαλώδη αθέμιτο ανταγωνισμό από τα φορτηγά. Ποιά κατεύθυνση ακολουθεί η Επιτροπή; Θα φορτώσουμε στα φορτηγά το κόστος των αυτοκινητόδρομων ή θα αφαιρέσουμε από τους σιδηροδρόμους το κόστος της υποδομής; Αλλά τότε θα την πάρουν τα κράτη και τί θα γίνει με τα ελλείμματά τους; Θέλω μια σαφή κατεύθυνση. 'Η θα βάλουμε διόδια στους σιδηροδρόμους; Τα πράγματα κάποτε πρέπει να απλοποιηθούν.
<P>
Δεύτερον, οι σιδηρόδρομοι στην Ευρώπη έχουν πρόβλημα, κυρίως, διαχείρισης, στο Δυτικό της μέρος, αλλά πρόβλημα ανάπτυξης και ολοκλήρωσης προς Ανατολάς και κυρίως προς Νότον. Και σκέπτομαι τα Βαλκάνια, την Ελλάδα, κλπ. Εκεί το πρόβλημα, επαναλαμβάνω, δεν είναι τόσο η διαχείριση, είναι η οργάνωση της υποδομής και η συμπλήρωσή της. Ποιά είναι η κατεύθυνση της Επιτροπής; Τα κοινοτικά πλαίσια στήριξης που έχω δεί, κύριε Πρόεδρε, εμένα δεν με πείθουν. Την προτεραιότητα την δίνουν και πάλι στο αυτοκίνητο και στον αυτοκινητόδρομο, με ψίχουλα για τους σιδηροδρόμους. Χρειάζεται να αλλάξει και εκεί η πολιτική.

<SPEAKER ID=35 LANGUAGE="IT" NAME="Baldarelli">
Κύριε Πρόεδρε, κύριε Επίτροπε, πιστεύω να έχετε επίγνωση ότι δεν πρέπει να αγνοήσουμε το κοινωνικό ζήτημα. Αν ωστόσο αφήσουμε τους σιδηροδρόμους στο σημείο που βρίσκονται, χάνουμε την αξιοπιστία μας. Πρέπει να λάβουμε υπόψη το επίπεδο δυσκολίας που αντιμετωπίζουν οι σιδηρόδρομοι την στιγμή αυτή στην Ευρώπη και σε καθένα από τα κράτη μέλη. Πρέπει να ανακτήσουμε την ανταγωνιστικότητα του σιδηροδρομικού συστήματος, κάτι το οποίο είναι εφικτό δεδομένης της ανάλυσης που έχει προταθεί, αλλά δεν μπορούμε να στρεφόμαστε μόνο στο σιδηροδρομικό σύστημα, στο μέσο μεταφοράς που αφορά τους σιδηροδρόμους. Πρέπει να λάβουμε υπόψη και άλλα μέσα, τον ρόλο που η ανταγωνιστικότητα αυτή μπορεί να έχει για την μεταφορά εμπορευμάτων και την συνδυασμένη μεταφορά και φυσικά, για τον τρόπο συμπληρωματικότητας των διαφορετικών μέσων μεταφοράς μεταξύ τους.
<P>
Από την άποψη αυτή, δεν μπορούμε να απομονώσουμε την αποδέσμευση του σιδηροδρομικού συστήματος από τα άλλα θέματα τα οποία εξετάζει η Ευρωπαϊκή Ένωση. Σκέφτομαι, παραδείγματος χάριν, το ζήτημα το οποίο σωστά τέθηκε από την εσωτερικοποίηση του κόστους. Πιστεύω ότι από την άποψη αυτή είναι σημαντικό να αντιμετωπίσουμε τα ζητήματα των ατυχημάτων, της συμφόρησης, της ρύπανσης και του θορύβου. Οι μεταφορές θα γίνουν και πάλι ανταγωνιστικές αν, μαζί με την Λευκή Βίβλο για τους σιδηροδρόμους, αντιμετωπισθούν και οι πλευρές αυτές, οι οποίες επιτρέπουν στα διάφορα μέσα μεταφοράς να ανταγωνίζονται με πραγματικά έντιμο τρόπο.
<P>
Κατά την έννοια αυτή, πιστεύω λοιπόν ότι δεν πρέπει να θεωρήσουμε το σχέδιο αυτό ως ένα μεμονωμένο σχέδιο, αλλά πρέπει να λάβουμε υπόψη ότι υπάρχουν σοβαρά προβλήματα στην Ευρώπη: οι 50 χιλιάδες νεκροί των τροχαίων ατυχημάτων, οι 7.800 νεκροί στην Ιταλία κάθε χρόνο και πάλι από τροχαία δυστυχήματα, τα σοβαρά προβλήματα ατμοσφαιρικής ρύπανσης.
<P>
Πρέπει να αντιμετωπισθεί επίσης το κοινωνικό πρόβλημα, όμως υπάρχει ο κίνδυνος να αντιμετωπισθεί μεμονωμένα, γιατί αν το σιδηροδρομικό σύστημα δεν είναι πλέον ανταγωνιστικό δεν έχουμε πλέον τη δυνατότητα να εγγυηθούμε την απασχόληση σε αυτούς που απασχολούνται τώρα στους σιδηροδρόμους. Πρέπει λοιπόν να αναλάβουμε την ευθύνη αυτή και πρέπει να το πράξουμε αυτό κυρίως ως αριστερά. Από την άποψη αυτή, η απάντηση μπορεί να είναι σημαντικότερη. Ποιός θα διαχειρισθεί το σιδηροδρομικό σύστημα; Αυτό είναι ένα πολύ σημαντικό σημείο. Πρέπει να το πράξουμε με τέτοιο τρόπο ώστε η ανταγωνιστικότητα και ο ανταγωνισμός στην πρόσβαση να μην αφορούν μόνο τις μεγάλες εταιρείες και τα μεγάλα συγκροτήματα. Πρέπει να ενεργήσουμε ώστε και η πρόσβαση στην διαχείριση των σιδηροδρόμων να είναι δημοκρατική και να υπάρχει η δυνατότητα παρέμβασης μικρών και μεσαιών επιχειρήσεων, συνεταιρισμών και κοινωνικών δομών, δημιουργώντας εγγυήσεις κατά του κοινωνικού ντάμπινγκ, με σεβασμό του ωραρίου εργασίας και της ασφάλισης. Μόνο με αυτό τον τρόπο πιστεύω μπορούμε να αναζωογονήσουμε τους σιδηροδρόμους.

<SPEAKER ID=36 NAME="Kinnock, Neil">
Κύριε Πρόεδρε, σας ευχαριστώ πολύ και θα ήθελα αρχικά να ευχηθώ σε εσάς και στο Σώμα, Καλή Χρονιά.
<P>
Κύριε Πρόεδρε, η έκθεση Σαρλή η οποία παρουσιάστηκε ενώπιον του Σώματος σήμερα, είναι πραγματικά μια πολύτιμη συμβολή στη συζήτηση για την αναζωογόνηση των σιδηροδρόμων στην Ευρωπαϊκή Ένωση. Καθώς και η Επιτροπή και το Κοινοβούλιο συμφωνούν, είναι σημαντικό να πραγματοποιηθούν ουσιαστικές αλλαγές, προκειμένου να επιβιώσουν οι σιδηρόδρομοι ως σημαντικό και βασικό μέσω μεταφοράς στην Ευρώπη, καθώς όλοι το επιθυμούμε για λόγους οικονομικούς, για λόγους απασχόλησης και για λόγους περιβαλλοντικούς.
<P>
Η έκθεση αυτή, όπως όλοι αναμέναμε από τον εισηγητή της, είναι θετική και εποικοδομητική για την αναζωογόνηση των σιδηροδρομικών μευταφορών και δηλώνω με χαρά ότι στηρίζει την γενική πολιτική που πρότεινε η Επιτροπή και παρουσιάζει πολύτιμες συστάσεις για τον τρόπο με τον οποίο πρέπει να πραγματοποιηθεί η αλλαγή. Συνεπώς, συγχαίρω θερμά τον εισηγητή κ. Σαρλή για την έκθεση η οποία ενισχύει την στρατηγική θεώρηση και την πρακτική άποψη. Θα ήθελα να διαβεβαιώσω τον κ. Σαρλή και το Σώμα ότι οι προτάσεις του θα εξετασθούν προσεκτικά και θετικά.
<P>
Κύριε Πρόεδρε, δεν θεωρώ ότι υπεραπλουστεύω όταν λέω ότι η έκθεση αυτή έχει δύο βασικά μηνύματα. Το πρώτο είναι ότι η ελευθέρωση πρέπει να είναι σταδιακή και το δεύτερο ότι τα συνοδευτικά μέτρα για την διευκόλυνση της αλλαγής πρέπει να υιοθετηθούν κατά την διάρκεια της ελευθέρωσης.
<P>
Στο πρώτο σημείο, δέχομαι ότι οι δυνάμεις της αγοράς πρέπει να ενταχθούν σταδιακά προκειμένου να δοθεί στους σιδηροδρόμους το χρονικό περιθώριο να προσαρμοσθούν και η Κοινότητα να είναι σε θέση να εφαρμόσει ένα πλήρες πλαίσιο. Συνεπώς, δεν υπήρξε καμιά πρόθεση, ούτε υπάρχει καμιά πρόταση για αυτό που περιγράφεται ως προσέγγιση " Big Bang» για τη απελευθέρωση των ευρωπαϊκών σιδηροδρόμων. Τονίζω ωστόσο, ότι η αλλαγή δεν μπορεί να είναι ούτε πολύ αργή ούτε πολύ σταδιακή, για τον απλό λόγο ότι δεν υπάρχει καιρός από την πλευρά των σιδηροδρόμων. Πρέπει να πούμε ότι αν η αλλαγή δεν πραγματοποιηθεί με μεγαλύτερη αίσθηση του επείγοντος χαρακτήρα της περίπτωσης, μπορεί να μην υπάρξει Big Bang και ο μοναδικός ήχος που θα ακουσθεί να είναι οι πένθιμες καμπάνες για τον θάνατο των σιδηροδρόμων. Δεν πρόκειται για προοπτική είκοσι ετών. Είναι μόνο προοπτική δώδεκα ετών, εκτός αν υιοθετηθούν και εφαρμοσθούν επειγόντως αλλαγές.
<P>
Σε ορισμένες ομιλίες σήμερα, τις οποίες σέβομαι πάρα πολύ, συμπεριλαμβανομένης και της ομιλίας της κ. Berθs, αναφέρθηκε ότι τα τελευταία δεκαπέντε χρόνια χάθηκαν μισό εκατομμύριο θέσεις εργασίας στους σιδηροδρόμους. Αυτή είναι η τραγική αλήθεια. Πραγματικά, ουσιαστικό τμήμα της κοινωνικής ευαισθητοποίησης της στρατηγικής μας είναι η απόλυτη αποφασιστικότητα μας να εφαρμόσουμε πολιτικές οι οποίες θα σώσουν τουλάχιστον τις υπόλοιπες μισό εκατομμύριο θέσεις εργασίας στους σιδηροδρόμους και στις σχετικές με τους σιδηροδρόμους βιομηχανίες τα επόμενα δώδεκα χρόνια. Αν δεν υπάρξουν αλλαγές, τα επόμενα δώδεκα χρόνια οι απώλειες θα είναι μεγαλύτερες απ' ό, τι ήταν τα τελευταία δεκαπέντε χρόνια. Η κατάσταση είναι τόσο ζοφερή όσο επείγουσα πρέπει να είναι η ανάγκη αλλαγής.
<P>
Οι περισσότεροι από εμάς θα συμφωνήσουν ότι πρόκειται για επείγον ζήτημα και ότι οι αλλαγές πρέπει να γίνουν σταδιακά - όχι με δραματικό τρόπο ούτε βίαια αλλά η κατεύθυνση προς την οποία πρέπει να πραγματοποιηθούν πρέπει να είναι απολύτως σταθερή. Είναι επιτακτική ανάγκη να κάνουμε δυναμική αρχή, παραδείγματος χάριν, ανοίγοντας τις διεθνείς σιδηροδρομικές γραμμές το συντομότερο δυνατό, όπως τόνισαν οι κ.κ Simpson, Baldarelli και Castricum, πολλές φορές στο παρελθόν.
<P>
Πρέπει, φυσικά, να εξετασθεί προσεκτικά το χρονικό διάστημα της ελευθέρωσης. Μόλις η Επιτροπή προετοιμάσει όλες τις προτάσεις της και το Συμβούλιο και το Κοινοβούλο έχουν ξεκινήσει τις συζητήσεις, τότε είναι η κατάλληλη στιγμή να αποφασισθεί αν χρειάζονται μεταβατικές περίοδοι και ποιά μέτρα πρέπει να υπάρξουν παράλληλα. Είναι σαφώς πολύ νωρίς να συζητήσουμε για ακριβές χρονοδιάγραμμα τώρα, καθώς δεν γνωρίζουμε την άποψη του Συμβουλίου και του Κοινοβουλίου σχετικά με την πρόταση της Επιτροπής. Θα ήθελα τώρα να πω, και επιλέγω τις λέξεις, ότι ουδείς που εκτιμά την συμβολή και τις δυνατότητες των σιδηροδρόμων στην Ευρώπη, και ασφαλώς ουδείς που επιθυμεί την ευημερία των σιδηροδρόμων στο μέλλον, θα προκαλέσει καθυστέρηση στα κύρια σημεία της πορείας.
<P>
Σωστά η έκθεση του κ. Σαρλή τονίζει ότι η ελευθέρωση πρέπει να συνοδευθεί και από άλλα μέτρα. Όπως αναγνωρίζει, η προσέγγιση της Επιτροπής συμπεριλαμβάνει εκτεταμένες ρυθμίσεις ως προς το σημείο αυτό και κινούμαστε προς δράση η οποία θα εφαρμόσει την πρόταση της Λευκής Βίβλου. Συνεπώς, φέτος θα παρουσιάσω τρία πακέτα μέτρων για τους σιδηροδρόμους: το πρώτο, την άνοιξη θα αφορά την υποδομή και θα συμπεριλαμβάνει προτάσεις για τον περαιτέρω διαχωρισμό της διαχείρισης της υποδομής και των μεταφορών. Θα συμπεριλαμβάνει επίσης πρότασεις σχετικά με τις κατευθυντήριες γραμμές για τα τέλη υποδομής και την χορήγηση δικαιώματος χρήσης των ζωνών γραφικών δρομολογίων.
<P>
Το δεύτερο πακέτο, το οποίο θα έλθει το καλοκαίρι, θα καλύπτει ιδιαίτερα τις δημόσιες συμβάσεις. Θα καλύπτει επίσης τις κρατικές ενισχύσεις όχι μόνο στον τομέα των σιδηροδρόμων αλλά και στις χερσαίες μεταφορές γενικότερα. Ύστερα, προς το τέλος του χρόνου, το τρίτο πακέτο θα αφορά τη διαλειτουργικότητα των σιδηροδρόμων και την ολοκλήρωση των εθνικών συστημάτων γενικότερα, συμπεριλαμβανομένων και των προσόντων του προσωπικού των σιδηροδρόμων. Επιπλέον, το πρώτο εξάμηνο της χρονιάς, θα. υπάρξουν δύο προτάσεις για τις μεταφορές συνολικά, με ιδιαίτερη έμφαση στους σιδηροδρόμους: η μια πρόταση θα αφορά την επέκταση της οδηγίας για τον χρόνο εργασίας για όλους τους εργαζόμενους στις μεταφορές και μια πρόταση θα αφορά την μορφής μιας Λευκής Βίβλου για τα τέλη υποδομής στις μεταφορές γενικά.
<P>
Τέλος, θα ήθελα, απαντώντας στην έκθεση του κ. Σαρλή, να πληροφορήσω με χαρά το Σώμα ότι οι πρώτοι ελεύθεροι σιδηροδρομικοί διάδρομοι εμπορευμάτων άνοιξαν παρά τις ζοφερές προφητείες τις οποίες ακούσαμε επανειλημμένως από ορισμένες πλευρές του Σώματος και σήμερα το απόγευμα, για λόγους τους οποίους κατανοώ αλλά δεν αποδέχομαι απαραίτητα. Είναι απαραίτητο να έχουμε ελπίδα και ενεργητικότητα στο ταξίδι γιατί αν έχουμε διαφορετική στάση τότε εξασφαλίζουμε το θάνατο των σιδηροδρόμων.
<P>
Φυσικά, μπορούμε να ακολουθήσουμε πολλά μοντέλα στην τρέχουσα μεταρρύθμιση των σιδηροδρόμων και μέχρι τώρα δεν υπάρχουν πλήρεις και τελικές ρυθμίσεις, π.χ. για τον καθορισμό των τιμών. Κανείς στο Σώμα ή αλλού δεν θα ανέμενε λογικά τέτοιο βαθμό τελειοποίησης στην αρχή των ελεύθερων σιδηροδρομικών διαδρόμων εμπορευμάτων. Το γεγονός ότι οι ελεύθεροι διάδρομοι είναι λειτουργικοί και δείχνουν τις ικανότητες τους για να γίνουν λειτουργικοί οι σιδηρόδρομοι με άλλους τρόπους, παρά τα εμπόδια λόγω παράδοσης και τις επιφυλάξεις από ορισμένες πλευρές, αποτελεί τίτλο τιμής για όλους όσοι εργάσθηκαν για την πρόοδο. Μας ενθαρρύνει επίσης για περαιτέρω βήματα στο μέλλον.
<P>
Φυσικά, συμφωνώ ότι οι ελεύθεροι σιδηροδρομικοί διάδρομοι εμπορευμάτων πρέπει να επεκταθούν σε ολόκληρη την Κοινότητα, όπου υπάρχει ανάγκη και είναι σημαντική η σύνδεση με τα λιμάνια, όπως σημειώθηκε κατά την διάρκεια της συζήτησης και σήμερα πάλι. Η Επιτροπή θα συνεχίσει να το επισημαίνει, ενώ αναγνωρίζει ότι οι αποφάσεις για την πολιτική των ελεύθερων διαδρόμων πρέπει να ληφθούν από τα κράτη μέλη και από τους διαχειριστές υποδομής και όχι από την Επιτροπή της οποίας ο ρόλος είναι να προωθήσει την ιδέα και να βοηθήσει στην υπέρβαση των δυσκολιών. Αν υποστηρίζαμε ότι ο βαθμός της συγκέντρωσης έχει την ευθύνη ώστε οι ζώνες γραφικού δρομολογίου να σταματούν στο κτίριο Breydel στις Βρυξέλλες, θα ήταν παράλογη η στάση μας. Εμείς δίνουμε την δυνατότητα, εμείς απλά αγωνιζόμαστε να εξασφαλίσουμε ότι οι άλλοι θα εκμεταλλευθούν πλήρως τις αλλαγές που προσπαθούμε να πραγματοποιήσουμε.
<P>
Συμπερασματικά, χαιρετίζω θερμά την έκθεση και είμαι βέβαιος ότι το Κοινοβούλιο θα εξετάσει τις προσεχείς προτάσεις το ίδιο θετικά όπως και την Λευκή Βίβλο για το ξαναζωντάνεμα και την επικοινωνία μέσω ελεύθερων σιδηροδρομικών διαδρόμων εμπορευμάτων. Είμαι ευγνώμων για αυτό και για το γεγονός ότι το Σώμα συμμερίζεται την αποφασιστικότητα της Επιτροπής να προσπαθήσει να βοηθήσει τους σιδηροδρόμους οι οποίοι μπορούν να είναι ανταγωνιστικοί, οι οποίοι μπορούν να ξανακερδίσουν αγορές και να ανταποκριθούν στις ανάγκες των ανθρώπων και των επιχειρήσεων της σύγχρονης εποχής. Αν οι σιδηρόδρομοι επιτύχουν όλα αυτά, θα εξασφαλίσουν την ευημερία τους στο μέλλον. Όσοι εργάζονται στους σιδηροδρόμους θα συμμετέχουν στο μέλλον αυτό. Αν οι αλλαγές δεν πραγματοποιηθούν όπως προβλέπεται στην έκθεση αυτή και στην Λευκή Βίβλο της Επιτροπής, τότε το μέλλον είναι σκοτεινό.

<SPEAKER ID=37 NAME="Σαρλής">
Κύριε Πρόεδρε, κατ'αρχάς να ευχαριστήσω τον κύριο Επίτροπο για τα καλά λόγια τα οποία μου απηύθυνε για την έκθεση. Nα προσθέσω μόνο ότι η έκθεση όπως παρουσιάζεται στην Ολομέλεια είναι αποτέλεσμα συλλογικής εργασίας των συναδέλφων μου στην Επιτροπή Μεταφορών, οι οποίοι πραγματικά εργάσθηκαν πάνω στο θέμα των σιδηροδρόμων, συμμετείχαν στις συνεδριάσεις, συμμετείχαν στις συζητήσεις και έτσι μπορέσαμε να έχουμε αυτό το αποτέλεσμα το οποίον είναι ενώπιον της Ολομελείας. Θα πρέπει να πω, επίσης, ότι χαίρομαι για την ανταπόκριση της Επιτροπής στην έκθεση και διότι το Σώμα αναγνωρίζει αυτή την ανταπόκριση, από ό, τι αντιλήφθηκα από το ενδιαφέρον το οποίον επεδείχθη στην Επιτροπή Μεταφορών.
<P>
Έχω δύο ζητήματα να θέσω στον κύριο Επίτροπο, εάν μου επιτρέπετε. Το ένα θέμα είναι ότι είναι πολύ καλό νέο το ότι έρχεται αυτή η τροποποίηση της επεκτάσεως των ωρών εργασίας σύντομα σε όλα τα μέσα μεταφορών. Θεωρώ αυτό το μέτρο ως πολύ σπουδαίο, ως μέτρο που θα εξομαλύνει την στρέβλωση του ανταγωνισμού που υπάρχει αυτή τη στιγμή μεταξύ οδικών μεταφορών και σιδηροδρόμων.
<P>
Και τέλος, θα ήθελα να παρακαλέσω να προσεχθεί και το θέμα των κατευθυντηρίων γραμμών, εάν προβλέπονται, όσον αφορά τις συμφωνίες συνεργασίας οι οποίες θα υπογραφούν μεταξύ των διαχειριστών των υποδομών. Διότι και εκεί υπάρχει ένα λεπτό θέμα, δηλαδή μην τυχόν και αυτές οι συμφωνίες συνεργασίας κριθεί ότι αντίκεινται στο άρθρο 85 της Συνθήκης.
<P>
Είναι δύο σημεία τα οποία θα ήθελα, κύριε Επίτροπε, να προσέξετε.

<SPEAKER ID=38 LANGUAGE="EN" NAME="Wijsenbeek">
Κύριε Πρόεδρε, ίσως μου διαφεύγει κάτι, ή ίσως δίνουμε εντελώς διαφορετικούς ορισμούς για τους ελεύθερους σιδηροδρομικούς διαδρόμους εμπορευμάτων. Αν μιλούμε για την σιδηροδρομική υποδομή όπου υπάρχει ελεύθερη πρόσβαση και ανταγωνισμός ως προς τις τιμές, τότε, πράγματι, μπορεί να υπάρχει ένας διάδρομος εμπορευμάτων. Παρεμπιπτώντως, δεν θα ήθελα ο Επίτροπος να μείνει στο Breydel. Θα πρέπει να βγει έξω και να πείσει τους φορείς να ανοιχθούν...
<P>
(Ο Πρόεδρος διακόπτει τον ομιλητή)

<SPEAKER ID=39 NAME="Kinnock, Neil">
Κύριε Πρόεδρε, θα ήθελα πολύ σύντομα να εκφράσω την ευγνωμοσύνη μου στον κ. Σαρλή για την αναφορά του στην οδηγία για την επέκταση του χρόνου εργασίας. Μπορεί να αναμένει περαιτέρω πρόοδο στον τομέα αυτό στο προσεχές μέλλον.
<P>
Ως προς τις κατευθυντήριες γραμμές για τις συμφωνίες συνεργασίας, είναι πιθανό να μην χρειασθεί μια τέτοια τυπική διαδικασία. Λαμβάνοντας υπόψη την επισήμανση του κ.Wijsenbeek, είναι αρκετό σε συνεργασία με τους διαχειριστές υποδομής, να μπορούμε να εξασφαλίσουμε την απαραίτητη πρόοδο. Φυσικά, αυτό θα εξετασθεί λεπτομερώς. Αν πιστεύουμε ότι οι περαιτέρω εξελίξεις μπορούν να βοηθήσουν την ταχεία ανάπτυξη των ελεύθερων σιδηροδρομικών διαδρομών εμπορευμάτων, θα ανταποκριθούμε επειγόντως.

<SPEAKER ID=40 NAME="Πρόεδρος">
Η συζήτηση έληξε.
<P>
Η ψηφοφορία θα διεξαχθεί αύριο στις 12.00.

<CHAPTER ID=5>
Χρήση των αεροπλάνων
<SPEAKER ID=41 NAME="Πρόεδρος">
Η ημερήσια διάταξη προβλέπει την σύσταση σε δεύτερη ανάγνωση (Α4-0404/97), εξ ονόματος της Επιτροπής Μεταφορών και Τουρισμού, σχετικά με την κοινή θέση που καθόρισε το Συμβούλιο για την έκδοση τροποποίησης της οδηγίας 92/14/ΕΟΚ για τον περιορισμό της χρησιμοποίησης των αεροπλάνων που υπάγονται στο παράρτημα 16 της Σύμβασης για την διεθνή πολιτική αεροπορία, τόμος Ι, μέρος ΙΙ, κεφάλαιο 2, δεύτερη έκδοση (1988) (C4-0530/97-96/0209/SYN) (Εισηγητής: Van Dam).

<SPEAKER ID=42 NAME="Van Dam">
Κύριε Πρόεδρε, με την οδηγία αριθ. 92/14 απαγορεύεται στην Ευρωπαϊκή Ένωση από την 1η Απριλίου 2002 η χρήση όλων των αεροπλάνων που υπάγονται στο Κεφάλαιο 2. Για τα πιο θορυβώδη αεροπλάνα του Κεφαλαίου 2, δηλαδή για τα αεροπλάνα άνω των 25 ετών και για τα λεγόμενα narrow body's , η απαγόρευση τέθηκε σε ισχύ ήδη από την 1η Απριλίου 1995.
<P>
Η οδηγία χρειάζεται αναθεώρηση, κι όχι μόνο για να αναπροσαρμόζεται ο κατάλογος των εξαιρουμένων αεροπλανών από τις αναπτυσσόμενες χώρες. Διότι προέκυψε επίσης ότι τα κράτη μέλη ερμηνεύουν διαφορετικά τις μεταβατικές προθεσμίες και ότι κάνουν κατάχρηση των διατάξεων για εξαιρέσεις. Η κατάχρηση περιλαμβάνει πρώτον, τη μίσθωση ή υπεκμίσθωση ενός εξαιρουμένου αεροπλάνου από άλλη αεροπορική εταιρεία. Δεύτερον, οι διατάξεις εξαίρεσης, οι οποίες προορίζονταν για αεροπορικές εταιρείες μέσα στην Ένωση με στόχο τη σταδιακή αντικατάσταση των εν λόγω αεροπλάνων, εφαρμόζονται αδίκως σε εταιρείες τρίτων χωρών. Τρίτον, παραχωρούνται εξαιρέσεις σε επιχειρήσεις μέσα στην Ένωση.
<P>
Η κοινή θέση θα πρέπει να αξιολογηθεί θετικά ως προς την ομοιόμορφη ερμηνεία της οδηγίας εκ μέρους όλων των κρατών μελών. Σύμφωνα με τις τροπολογίες που υιοθέτησε το ΕΚ κατά την πρώτη ανάγνωση με την έκθεση Van der Waal, στην αναθεωρημένη οδηγία θα απαγορεύεται η υπεκμίσθωση. Απαγορεύεται επίσης η χορήγηση μεταβατικών περιόδων σε αεροπορικές εταιρείες εκτός Ένωσης. Σημειώνω ότι το Ηνωμένο Βασίλειο δεν είναι υποχρεωμένο να ανακαλέσει τις άδειες που έχει παραχωρήσει σε αμερικανικές εταιρείες, οι οποίες προσβλέπουν σε μια σταδιακή αντικατάσταση.
<P>
Απαγορεύεται ακόμα η εξαίρεση επιχειρήσεων που δεν είναι αεροπορικές εταιρείες. Δεν πρέπει να υποτιμώνται οι συνέπειες της απαγόρευσης υπεκμίσθωσης. Προκαλεί σοβαρά προβλήματα σε ορισμένους εμπορικούς αερολιμένες στην Ένωση αλλά και σε ορισμένες αναπτυσσόμενες χώρες. Στον Τύπο δημοσιεύτηκε μια είδηση ότι ο αερολιμένας της Οστάνδης στο Βέλγιο θα χάσει 45.000 τόνους, περίπου το μισό από τις μεταφορές εμπορευμάτων, διότι μόνον 11 από τα 43 αφρικανικά αεροπλάνα που περνούν από την Οστάνδη, θα παραμείνουν στον κατάλογο των εξαιρέσεων. Μια ολλανδική οργάνωση για την ανάπτυξη και την συνεργασία, η INZET, προειδοποίησε επίσης ότι μερικές χώρες της Αφρικής θα δυσκολευθούν πολύ να συνεχίσουν τις αεροπορικές εξαγωγές προϊόντων τους προς την Ένωση, επειδή τα φορτηγά αεροπλάνα τους δεν θα τυγχάνουν πια εξαίρεσης.
<P>
Έχοντας υπόψη την πλήρη απαγόρευση όλων των αεροπλάνων που υπάγονται στο Κεφάλαιο 2 από την 1η Απριλίου 2002, και έχοντας επίσης υπόψη τη σοβαρή ηχορρύπανση που προκαλούν αυτά τα αεροπλάνα, δεν επιτρέπεται σε καμία περίπτωση ευελιξία στην εφαρμογή των κανόνων.Σωστά επιβάλλεται ο αυστηρός έλεγχος της ομοιόμορφης εφαρμογής των κανόνων αυτών σε όλη την Ένωση, λαμβάνοντας υπόψη τις συνέπειες του γεγονότος ότι οι διατάξεις κατά της υπεκμίσθωσης έγιναν πιο αυστηρές. Ερωτώ λοιπόν την Επιτροπή: προτίθεται η Επιτροπή να επιτηρήσει αυστηρά την τήρηση των διατάξεων; Διότι εδώ επισημαίνω πως ο αερολιμένας της Οστάνδης κατηγορεί δύο γαλλικούς αερολιμένες ότι προσπαθούν να προσελκύσουν τα αεροπλάνα που πρόκειται να απαγορευθούν.
<P>
Κατά την πρώτη ανάγνωση, το Ευρωπαϊκό Κοινοβούλιο είχε προτείνει να δοθεί στους αερολιμένες η δυνατότητα να περιορίσουν την πρόσβαση όλων των αεροπλάνων που υπάγονται στο κεφάλαιο 2, μέχρι την 1η Απριλίου 2002, ημερομηνία ισχύος της ολικής απαγόρευσης. Με τη μεγάλη ανάπτυξη της αεροπορίας, σε ορισμένους αερολιμένες τα όρια θορύβου έγιναν περιοριστικός παράγων. Αυτό ισχύει μεταξύ άλλων για το ολλανδικό εθνικό αεροδρόμιο του Schiphol. Εκεί η απογείωση ή προσγείωση των αεροπλάνων του κεφαλαίου 2, καλύπτουν το ηχητικό όριο πέντε παρομοίων αεροπλάνων του κεφαλαίου 3. Τη νύκτα μάλιστα, αυτή η αναλογία φτάνει στο ένα προς δέκα.
<P>
Εδώ το Συμβούλιο δεν υιοθέτησε τις τροπολογίες του Ευρωπαϊκού Κοινοβουλίου. Η κοινή θέση παραπέμπτει στην οδηγία 2408/92. Απευθύνω λοιπόν στην Επιτροπή το ερώτημα, αν αυτή η οδηγία δίνει στους αερολιμένες τη δυνατότητα να απαγορεύσουν την προσγείωση ενός αεροπλάνου, όχι επειδή το αεροδρόμιο γέμισε, αλλά επειδή καλύφθηκαν πλήρως τα ηχητικά περιθώρια. Συμφωνεί η Επιτροπή μαζί μου ότι η παραπομπή στον κανονισμό 2408/92 δεν αρκεί για να περισταλεί η ηχορρύπανση των αεροπλάνων; Οι δυνατότητές του δεν περιορίζονται άραγε σε θέματα όπως η απαγόρευση των αεροπλάνων του κεφαλαίου 2 κατά τη διάρκεια της νύκτας, οι ποσοστώσεις για τη νύκτα και την ημέρα και τα πιο ακριβά δικαιώματα προσγείωσης; Θά ήθελα να μάθω από τον Επίτροπο μήπως παραμένει εδώ ένα κενό στις διατάξεις, το οποίο παρεμποδίζει τους αερολιμένες στον αγώνα τους κατά της ηχορρύπανσης.
<P>
Ως προς το θέμα της αναπροσαρμογής του παραρτήματος, η κοινή θέση είναι εντελώς κατακριτέα. Είναι πράγματι εξωφρενικό ότι το Συμβούλιο και η Ευρωπαϊκή Επιτροπή θέλουν να εγγράψουν τη Σαουδική Αραβία στον κατάλογο των εξαιρέσεων. Συμβούλιο και Επιτροπή επικαλούνται άδικα τον κατάλογο των αναπτυσσομένων χωρών του ΟΟΣΑ. Στην αρχική οδηγία 92/14, δεν υπάρχει καμία αναφορά σε αυτόν τον κατάλογο. Εάν θέλουμε παρά ταύτα να τον χρησιμοποιήσουμε, ο κατάλογος μας δίνει απλώς μια δυνατότητα να διαχωρίσουμε τις πλουσιότερες από τις φτωχότερες αναπτυσσόμενες χώρες, όπως είχε προτείνει το Ευρωπαϊκό Κοινοβούλιο στην έκθεση Van der Waal.
<P>
Κατατάσσοντας τη Σαουδική Αραβία στον κατάλογο των εξαιρέσεων, υπάρχει όντως η προοπτική να επιτραπεί σε αυτή τη χώρα μέχρι το έτος 2000 η χρήση για εννέα ακόμα από αυτά τα πεπαλαιωμένα και επιβλαβή για το περιβάλλον αεροπλάνα.
<P>
Η δικαιολογημένη αυστηρότητα των κανόνων για την απαγόρευση της υπεκμίσθωσης, θα προκαλέσει όπως είπα προβλήματα σε χώρες της Αφρικής. Είναι λοιπόν εντελώς αντίθετο προς το πνεύμα της οδηγίας 92/14 το ότι στην Σαουδική Αραβία επιτρέπεται να συνεχίζει τις πτήσεις της προς την Ευρωπαϊκή Ένωση με αεροπλάνα εξίσου θορυβώδη. Καλώ το Κοινοβούλιο να υποστηρίξει μαζικά τις τροπολογίες που σκοπεύουν να θέσουν φραγμό σε αυτή την αδικαιολόγητη προνομιούχο μεταχείριση. Ίσως επιτύχουμε να παροτρύνουμε το Συμβούλιο και την Επιτροπή να διορθώσουν τη λανθασμένη πορεία τους. Ευχαριστώ τα μέλη της Επιτροπής Μεταφορών για την ομόφωνη υποστήριξή τους και για την εμπιστοσύνη τους. Ας πάρουμε στα σοβαρά τον αγώνα κατά της περιττής ηχορρύπανσης των αεροπλάνων.

<SPEAKER ID=43 LANGUAGE="IT" NAME="Baldarelli">
Κύριε Πρόεδρε, η έκθεση που παρουσιάσθηκε είναι ο καρπός μιας συζήτησης σε βάθος και νομίζω ότι οι επιπλέον τροπολογίες που παρουσιάθηκαν λαμβάνουν υπόψη ορισμένες ανακολουθίες που δεν έγιναν αποδεκτές από το Συμβούλιο: αναφέρομαι και εγώ στον στόλο της Σαουδικής Αραβίας, ο οποίος ουσιαστικά κατατάσσεται ως στόλος αναπτυσσόμενου κράτους, το οποίο φαίνεται πολύ αναχρονιστικό. Κατά την έννοια αυτή, προτείνεται μια τροπολογία που αναφέρεται στην κατάταξη του ΟΟΣΑ και θα έπρεπε συνεπώς να αποκλείει την Σαουδική Αραβία από τα προνόμια αυτά, και ακριβώς από την απόφαση που αφορά τα αεροπλάνα που προκαλούν ρύπανση, που δεν προκαλούν θόρυβο και δεν είναι παλαιότερα των 25 ετών. Από την άποψη αυτή, συνεπώς, υπήρχε ένας θετικός όρος: η πρόταση θα αφορούσε, ουσιαστικά, τις χώρες οι οποίες βρίσκονται πραγματικά σε δύσκολη θέση και θα εγγυόταν την ασφάλεια και, φυσικά, την ποιότητα ζωής των πολιτών που κατοικούν κοντά στα αεροδρόμια.
<P>
Ένα άλλο σημείο που θεωρώ σημαντικό αλλά που δεν τέθηκε είναι, φυσικά, το ζήτημα του ανταγωνισμού. Εγώ θα ήθελα να τονισθεί-όχι μόνο από την Επιτροπή-, η άποψη αυτή, δηλαδή ότι το δικαίωμα προσγείωσης δεν πρέπει να είναι αντικείμενο παραχώρησης, γιατί, φυσικά, η δυνατότητα να υπάρχει μια χρονοθυρίδα με επιτρεπόμενο αεροπλάνο είναι πολύ σημαντική σήμερα για τον ανταγωνισμό ανάμεσα στα διάφορα κράτη: μπορεί να υπάρξει ο κίνδυνος η χρονοθυρίδα αυτή να παραχωρηθεί σε τρίτες κράτη, υπάρχει ο κίνδυνος πραγματικής εμπορευματοποίησης των χρονοθυρίδων που ουσιαστικά επιτρέπονται και προκαλούν ρύπανση και θόρυβο. Αυτά όλα μπορούν στο τέλος να ενεργοποιήσουν έναν όχι και τόσο ορθό μηχανισμό αγοράς.

<SPEAKER ID=44 LANGUAGE="DE" NAME="Grosch">
Κύριε Πρόεδρε, κυρίες και κύριοι, βρισκόμαστε, όπως και κατά την πρώτη ανάγνωση, σε ένα πεδίο έντασης μεταξύ αποτελεσματικότητας και περιβάλλοντος. Εμείς, που ανήκουμε στην ομάδα των Πρασίνων στο Ευρωπαϊκό Κοινοβούλιο, χαιρετίζουμε αυτήν την έκθεση και τις τροπολογίες, μολονότι λυπούμεθα που από τις εννέα προτάσεις που έγιναν κατά την πρώτη ανάγνωση ελήφθησαν υπ όψη μόνο δύο. Αυτές οι δύο είναι, κατά την άποψή μου, σημαντικές. Διότι αποφεύγουν το λήζιγκ αεροπλάνων και, επόμένως, αφορούν επίσης άμεσα το πρόβλημα ανταγωνισμού που μόλις θίξαμε. Θα χαιρόμουν επίσης, εάν η Επιτροπή εξηγούσε και αποσαφήνιζε λίγο περισσότερο αυτήν την έννοια, ώστε πραγματικά να είναι σε ορισμένες χώρες αδύνατη η οποιαδήποτε εκμετάλλευση των εξαιρέσεων που υπάρχουν στους τομείς του ανταγωνισμού και του περιβάλλοντος, μια εκμετάλλευση που έρχεται σε αντίθεση με ό, τι προβλέπει η οδηγία
<P>
Οπωσδήποτε, λυπούμαστε που ορισμένες προτάσεις για τη λήψη αυστηρότερων μέτρων δεν έγιναν γενικά αποδεκτές. Κατά την άποψή μας, αυτό που θα κάνουν τα κράτη μέλη στον τομέα αυτόν δεν μπορεί σε καμία περίπτωση να είναι λιγότερο από όσα ορίζει η οδηγία, αλλά μάλλον περισσότερο. Συνεπώς, αυτό δεν μπορεί να βλάψει, κατά την εκτίμησή μου, την οδηγία μέσα στο πεδίο έντασης μεταξύ αποτελεσματικότητας, περιβάλλοντος αλλά και ανταγωνισμού.
<P>
Η παρούσα διατύπωση αποτελεί έναν λογικό συμβιβασμό, που επιφέρει μερικές μικρές διορθώσεις. Θα ήταν όμως προς το συμφέρον όλων, αν μπορούσαμε με κάποιον τρόπο να κάνουμε πιο σαφή τον όρο "αναπτυσσόμενες χώρες». Πιστεύω ότι όσα υποβλήθηκαν εδώ με αυτήν την πρόταση ήδη βρίσκουν σύμφωνη την Επιτροπή υπό αυτό το πρίσμ, . Θα χαιρόμουν πολύ, αν σήμερα η Επιτροπή εξέφραζε με συντομία για άλλη μια φορά τη γνώμη της σχετικά με το θέμα αυτό. Γιατί θα ήταν για όλους μας καλό να συμπεριλάβει το Συμβούλιο σ' αυτόν τον όρο αυτό που εννοεί ως "αναπτυσσόμενη χώρα», για να μην υπάρξει μεγάλο περιθώριο ερμηνείας. Όπως και να έχουν τα πράγματα, πρόκειται για αεροπλάνα που στο σύνολό τους είναι ηλικίας μεγαλύτερης των 25 ετών και, κατά την άποψή μου, δεν πρέπει στο σημείο αυτό να επιτρέπονται εξαιρέσεις ούτε σε μία χώρα σαν την Σαουδική Αραβία.
<P>
Όσον αφορά στις άλλες χώρες, πραγματικά, δεν πρέπει να κρίνουμε το πρόβλημα ανάλογα με το πώς γίνεται η μεταφορά στους διάφορους ευρωπαϊκούς αερολιμένες, παρά μάλλον να επικεντρωθούμε στην παροχή αντίστοιχης βοήθειας, ίσως στο πλαίσιο διαφόρων ενεργειών - άλλωστε το Κοινοβούλιο παρέχει και αναπτυξιακή βοήθεια - σε ορισμένες χώρες που έχουν άμεσο πρόβλημα, ώστε οι ευρωπαϊκοί αερολιμένες, αλλά και οι δικοί τους, να μην έχουν τόσο μεγάλη ηχορρύπανση.

<SPEAKER ID=45 NAME="Kinnock">
Κύριε Πρόεδρε, θα ήθελα πολύ σύντομα να αναφερθώ στο παρελθόν του συγκεκριμένου μέτρου το οποίο βρίσκεται σήμερα ενώπιον του Κοινοβουλίου και αποτελεί θέμα της σημερινής συζήτησης.
<P>
Κατά την υιοθέτηση της οδηγίας το 1992, ένας αριθμός αεροσκαφών από τις αναπτυσσόμενες χώρες δεν είχε δηλωθεί στην Επιτροπή σύμφωνα με την σχετική διαδικασία και, συνεπώς, δεν συμπεριλαμβάνονται στο παράρτημα του νομοθετήματος και, προκειμένου να προσδιορισθούν τα αεροπλάνα αυτά, η Επιτροπή ξεκίνησε διαπραγματεύσεις με τον αρμόδιο περιφερειακό οργανισμό - τον Οργανισμό Αραβικών Αερομεταφορέων.
<P>
Το θέμα των διαπραγματεύσεων αυτών ήταν φυσικά η καταλληλότητα από τεχνική άποψη των αεροσκαφών βάσει των κριτηρίων του Αρθρου 3 της οδηγίας, και ο προσδιορισμός των αναπτυσσόμενων κρατών είναι σε πλήρη συμφωνία με τα κριτήρια του σχετικού διεθνούς οργανισμού, της Επιτροπής Αναπτυξιακής Βοήθεια του ΟΟΣΑ.
<P>
Με αυτό το ιστορικό, θα ήθελα να απαντήσω στις τροπολογίες του εισηγητή κ. Van Dam, τις οποίες υποστήριξαν και πολλά άλλα μέλη.
<P>
Πρώτον, η Επιτροπή μπορεί να αποδεχθεί τις τροπολογίες 2 και 3 οι οποίες είναι χρήσιμες τεχνικές ρυθμίσεις στο παράρτημα. Το Σώμα μπορεί να ενδιαφέρεται να μάθει ότι έχουν επίσης την υποστήριξη του Συμβουλίου.
<P>
Ενώ κατανοώ πλήρως το σκεπτικό των τροπολογιών 1 και 4, πρέπει να πω ωστόσο ότι η Επιτροπή δεν μπορεί να τις αποδεχθεί για τον απλούστατο λόγο ότι η Σαουδική Αραβία συμπεριλαμβάνεται στον επίσημο κατάλογο των αναπτυσσόμενων κρατών, ο οποίος χρησιμοποιήθηκε στην κατάρτιση του αρχικού παραρτήματος της οδηγίας 92/14 του Συμβουλίου.
<P>
Επιπλέον, τα αεροπλάνα που συμπεριλαμβάνονται στο παράρτημα πληρούν τα κριτήρια τα οποία συμπεριλαμβάνονται στο Παράρτημα 3 της οδηγίας 92/14 του Συμβουλίου, όπως τροποποιήθηκε από την οδηγία αυτή. Αν θέλουμε να αλλάξουμε τους κανόνες, όπως έχει προταθεί, για λόγους τους οποίους κατανοώ πλήρως, θα πρέπει μόνο για την οδηγία αυτή να συντάξουμε νέο ορισμό του αναπτυσσόμενου κράτους, κάτι δυσανάλογο με τον κόπο που απαιτεί, δεδομένου ότι στην περίπτωση αυτή δεν μιλάμε για περισσότερα από επτά αεροσκάφη.
<P>
Τέλος, η Επιτροπή θα ήθελε να επισημάνει ότι λόγω της περιορισμένης χρήσης των συγκεκριμένων αεροπλάνων, το να συμπεριληφθεί η Σαουδική Αραβία στον κατάλογο έχει οριακή επίδραση ως προς τον αυξημένο θόρυβο γύρω από τα αεροδρόμια, αν και φυσικά λυπούμαστε για τέτοιας μορφής επιπτώσεις.
<P>
Μπορώ φυσικά να κατανοήσω τα κίνητρα των τροπολογιών αυτών σχετικά με τα καταγεγγραμμένα στην Σαουδική Αραβία αεροπλάνα. Ωστόσο ελπίζω ότι το Σώμα θα αποδεχθεί ότι δεν μπορούμε να αρνηθούμε προηγούμενες συμφωνίες στις οποίεςκαταλήξαμε με καλή πίστη με τους εταίρους, και δεν είναι λογικό να αλλάξουμε διεθνώς αποδεδειγμένους ορισμούς όταν αυτό θα επηρεάσει έξι περίπου αεροπλάνα τα οποία εν πάση περιπτώσει αποσύρονται σταδιακά
<P>
Έχοντας υπόψη τα παραπάνω, και ευχαριστώντας τον κ. vam Dam για την πολύ αξιόλογη έκθεση, η πρώτη που παρουσίασε στο Σώμα το σύντομο χρονικό διάστημα που βρίσκεται εδώ, και ελπίζω ότι το Σώμα, κατόπιν σκέψεως, θα συμμερισθεί την άποψη της Επιτροπής.

<SPEAKER ID=46 NAME="Πρόεδρος">
Η συζήτηση έληξε.
<P>
Η ψηφοφορία θα διεξαχθεί αύριο στις 12.00.

<CHAPTER ID=6>
Ανταγωνιστικότητα της βιομηχανίας
<SPEAKER ID=47 NAME="Πρόεδρος">
Η ημερήσια διάταξη προβλέπι την συζήτηση της έκθεσης του κ. Desama (Α4-0384/97), εξ ονόματος της Επιτροπής Έρευνας, Τεχνολογικής Ανάπτυξης και Ενέργειας σχετικά με την ανακοίνωση της Επιτροπής προς το Συμβούλιο και το Ευρωπαϊκό Κοινοβούλιο με θέμα " Η Ευρωπαϊκή Ένωση και το Διάστημα: πρόωθηση των εφαρμογών, των αγορών και της ανταγωνιστικότητας της βιομηχανίας» (COM(96)0617-C4-0042/97).

<SPEAKER ID=48 LANGUAGE="FR" NAME="Desama">
Κύριε Πρόεδρε, κύριε Επίτροπε, η συζήτηση είναι αλλόκοτη σήμερα. Πράγματι, αφού ασχοληθήκαμε με τα προβλήματα των σιδηροδρόμων και των αεροπορικών μεταφορών, εξετάζουμε τώρα την ευρωπαϊκή πολιτική διαστήματος. Παρά την λαμπρή αυτή ανάβαση, φοβάμαι ότι λόγω των γνώσεων μας στην αστροφυσική, είμαστε υποχρεωμένοι να ξανακατέβουμε στη γη.
<P>
Θα προσπαθήσω να δώσω μια σύντομη περίληψη της έκθεσης για το διάστημα. Πριν απ' όλα, ας θυμηθούμε ότι η Ευρώπη δεν είναι άπειρη στην κατάκτηση του διαστήματος. Πράγματι, τα προηγούμενα χρόνια, κατορθώσαμε να διατηρήσουμε την αυτονομία μας και την ανεξαρτησία μας στην πρόσβαση του διαστήματος, και αυτό κυρίως χάρις σε δύο προσπάθειες: κατ·αρχήν την προσπάθεια διακυβερνητικής συνεργασίας μέσω της Ευρωπαϊκής Οργάνωσης Διαστήματος και από την άλλη πλευρά χάρις σε μια εθελοντική πολιτική δημοσίων επενδύσεων από πλευράς ορισμένων ευρωπαϊκών κρατών. Αλλά παρά την προσπάθεια αυτή και την ανεξαρτησία πρόσβασης, πρέπει να πούμε ότι σε σχέση με τις Ηνωμένες Πολιτείες είμαστε νάνοι του διαστήματος. Στον τομέα του διάστηματος απασχολούνται 200.000 άτομα στις Ηνωμένες Πολιτείες ενώ περίπου 40.000 στην Ευρώπη. Το 7 % της χρηματοδότησης της διαστημικής πολιτικής στις Ηνωμένες Πολιτείες καλύπτεται από ιδιωτικές επενδύσεις και από εμπορικής πλευράς, ενώ το 38 % στην Ευρώπη, δηλαδή πρέπει να κάνουμε μια σημαντική προσπάθεια εξισορρόπησης.
<P>
Δεν πρόκεται, απαραίτητα, για κάτι εξαιρετικά δύσκολο, όμως σε κάθε περίπτωση πρέπει να προστεθεί κάτι στην ευρωπαϊκή πολιτική, να προστεθεί στην διακρατική πολιτική λίγη κοινοτική πολιτική, μάλιστα υπερεθνική, προκειμένου να μην ξυπνήσουν πάλι οι δαίμονες του παρελθόντος. Πρέπει λοιπόν σήμερα, η Ευρωπαϊκή Ένωση να έχει την διαστημική πολιτική της όχι μόνη αλλά σε σχέση με άλλες, και συγκεκριμένα να εισαγάγει την προστιθέμενη ευρωπαϊκή αξία στις πολιτικές διαστημικής συνεργασίας της Ευρώπης.
<P>
Εννοείται, ότι η πολιτκή αυτή δεν θα καθορισθεί από το Κοινοβούλιο, αλλά από το Συμβούλιο και από την Επιτροπή, η οποία πραγματοποίησε ήδη ένα πρώτο βήμα με αυτή την πολύ ενδιαφέρουσα ανακοίνωση. Ζητούμε να αφιερωθεί ένα Ευρωπαϊκό Συμβούλιο ειδικά για το διάστημα. Ίσως η βρετανική προεδρία να εισακούσει την έκκληση μου.
<P>
Αυτή η πολιτική, αυτή η προστιθέμενη ευρωπαϊκή αξία, θα έπερεπε νομίζω να στηρίζεται σε δύο βασικούς όρους. Ο πρώτος όρος είναι να ληφθεί υπόψη το σύνολο των στοιχείων που διακυβεύονται, τα οποία είναι και στρατηγικά και εμπορικά, δηλαδή να δεχθούμε μια για πάντα ότι μια πολιτική του διαστήματος είναι απαραίτητα μια σφαιρική πολιτική και ότι δεν υπάρχει από την μια πλευρά μια στρατηγική πολιτική και από την άλλη μια εμπορική πολιτική, αλλά το σύνολο των προσπαθειών πρέπει να αφορά όλα όσα διακυβεύονται στην πολιτική του διαστήματος.Ο δεύτερος όρος είναι τα κράτη μέλη της Ευρωπαϊκής Ένωσης να αφιερώσουν περαιτέρω δημόσιους πόρους στην υλοποίηση και την ανάπτυξη της διαστημικής πολιτικής, γιατί παρά την σημασία και την αναγκαιότητα τους οι δημόσιες επενδύσεις δεν θα επαρκέσουν.
<P>
Σεβόμενοι τους όρους αυτούς και εμπνευόμενοι από την εξαιρετική έκθεση του συναδέλφου Malerba θα έχουμε θέσει τις βασικές κατευθύνσεις της πολιτικής του διαστήματος.
<P>
Πρώτον, τη διατήρηση ενός υψηλού επιπέδου τεχνολογίας χάρη σε ένα μέσο όπως το πέμπτο πρόγραμμα πλαίσιο, αλλά επίσης και χάρη στη συμμετοχή μας σε έναν αριθμό.από μεγάλες επιστημονικές περιπέτειες, όπως ο διαστημικός σταθμός για παράδειγμα και άλλες ακόμη. Δεύτερον, η συγκέντρωση της βιομηχανίας του διαστήματος. Δεν πρόκειται για μια μοναδική μεγάλη ευρωπαϊκή επιχείρηση διαστήματος - ένας ελέφαντας δεν τρέχει ποτέ ταχύτερα από μια ζέβρα - αλλά κυρίως για τη συνένωση του συνόλου των επιχειρήσεων, που επιδίδονται σε άπελπι ανταγωνισμό σε παγκόσμια κλίμακα, σε από κοινού προγράμματα: την κατάκτηση ορισμένων μεγάλων εμπορικών αγορών, αλλά και η παροχή σημαντικών υπηρεσιών. Τρίτον, η ενδυνάμωση των δυνατών μας σημείων, της βιομηχανίας εκτοξευτών και δορυφόρων. Τέταρτον, την εγγύηση της ανεξαρτησίας των μέσων μας, ιδίως στην υλοποίηση ενός ευρωπαϊκού συστήματος ναυσιπλοϊας που θα ήταν ο καρπός της ευρωπαϊκής τεχνολογίας. Και τέλος, την οργάνωση μιας υπερευρωπαϊκής συνεργασίας, όχι μόνο με παλιές διαστημικές δυνάμεις όπως η Ιαπωνία και Ρωσία αλλά και νέες ανερχόμενες διαστημικές δυνάμεις. Εννοώ κυρίως την Κίνα και την Ινδία.
<P>
Τέλος, θα ήθελα να επιστήσω την προσοχή της Επιτροπής στην ανάγκη να αναπτύξουμε μέσα για την εκπαίδευση του διαστήματος. Αν θέλουμε αυτή την φιλόδοξη πολιτική, χρειαζόμαστε τη στήριξη της κοινής γνώμης. Όμως, πρέπει η κοινή γνώμη να πληροφορηθεί σωστά και η εκπαίδευση είναι το καλύτερο μέσο.

<SPEAKER ID=49 NAME="Malerba">
Κύριε Πρόεδρε, κύριε Επίτροπε, η συζήτηση αυτή στο Σώμα γίνεται με κάποια καθυστέρηση ως προς τον χρόνο της ανακοίνωσης της Επιτροπής και από κάποια απόψη οι εκθέσεις που συζητούνται τώρα - η εξαιρετιή έκθεση του κ. Desama και η δική μου - έχουν σχεδόν ξεπερασθεί από τα γεγονότα. Υπήρξαν στιγμές μεγάλου ενδιαφέροντος τους τελευταίους μήνες όπως το ταξίδι του Mars Pathfinder, η επιτυχής εκτόξευση του ARIANES 5 και τώρα το Lunar Prospector.
<P>
Με τα φτερά της επιτυχίας του Pathfinder , η NASA, παρατηρώντας πόσο συναρπάζουν την αμερικανική κοινή γνώμη η εξερεύνηση των πλανητών και το αίνιγμα της ζωής στο διάστημα, σχεδιάζει τώρα να χρησιμοποιήσει τον διαστημικό σταθμό και ως εμπροσθοφυλακή για επανδρωμένη πτήση προς τον Αρη και σκέφτεται να χρησιμοποιήσει ένα φουσκωτό εξάρτημα που θα συνδέεται με τον διαστημικό σταθμό και θα ονομάζεται transhub. Το διάστημα είναι πραγματικά κατεξοχήν χώρος για καινοτομίες και δημιουργική φαντασία.
<P>
Ένα παράδειγμα είναι η ναυσιπλοϊα μέσω δορυφόρου. Πριν από δέκα χρόνια δεν γνωρίζαμε τι είναι. Σήμερα η εφαρμογή αυτή παρέχει ασφάλεια στην αεροπλοϊα, προσφέρει αποτελεσματικές λύσεις στους στόλους των ταξί στις πόλεις, και εμείς απαιτούμε ένα ευρωπαϊκό σύστημα ναυσιπλοϊας μέσω δορυφόρου. Στην θάλασσα και στο διάστημα την επόμενη χιλιετία ο μεγάλος πρωταγωνιστής θα είναι οι Ηνωμένες Πολιτείες όπως είπε ο κ. Desama και η παγκόσμια κυριαρχία τους στον οικονομικό, στρατιωτικό, τεχνολογικό και πολιτιστικό τομέα, θα εκδηλωθεί και μέσω του επιστημονικού και βιομηχανικού δυναμισμού στον τομέα του διαστήματος. Δεν είναι εύκολο να κάνουμε ένα παραλληλισμό ανάμεσα στο τομέα του διαστήματος στην Αμερική και στην Ευρώπη: οι ετήσιες επενδύσεις των Ηνωμένων Πολιτειών είναι περίπου τετραπλάσιες από αυτές της Ευρώπης και η μεγαλύτερη ευρωπαϊκή βιομηχανία στον τομέα έρχεται μετά από τους τρεις αμερικανικούς γίγαντες, την Lockheed, την Hughes και την Boeing.
<P>
Η ανακοίνωση της Επιτροπής δεν υπεισέρχεται στα προβλήματα μιας πραγματικής ευρωπαϊκής στρατηγικής για το διάστημα και προτείνει ένα σύνολο από συγκεκριμένα μέτρα, σε μεγάλο βαθμό κοινά μέτρα, σε τρεις τομείς στους οποίους οι διαστημικές εφαρμογές ανοίγουν νέες αγορές υψηλής οικονομικής και στρατηγικής αξίας: τις επικοινωνιές πολυμέσων, την ναυσιπλοϊα μέσω δορυφόρου, τη γεωπαρατήρηση. Τους προσανατολισμούς αυτούς τους συμμερίζεται σε μεγάλο βαθμό το Ευρωπαϊκό Κοινοβούλιο και ήταν το αντικείμενο μιας ανακοίνωσης για τους τηλεπικοινωνικούς δορυφόρους, στην οποία ο κ. Hoppenstendt ήταν εισηγητής και επαναλήφθησαν κατά κάποιο τρόπο στο Πέμπτο Πρόγραμμα Πλαίσιο.
<P>
Εδώ εξάλλου πρέπει να παρατηρήσω ότι στις αλλεπάλληλες αναθεωρήσεις των αμέτρητων τροπολογιών της έκθεσης, πάντοτε με στενότερα χρονικά περιθώρια, σταθεροποιήθηκε το μεγαλύτερο μέρος των θεμάτων της διαστημικής έρευνας σε μια μάλλον αεροναυτική και διαστημική δράση παρά στα διάφορα κεφάλαια των μεταφορών, του περιβάλλοντος, της κοινωνίας των πληροφοριών, των γενικών τεχνολογιών υλικών και πιστεύω ότι αυτή η σταθεροποίηση ίσως να επαναθεωρηθεί όταν θα φτάσουμε στην δεύτερη ανάγνωση, διατηρώντας ωστόσο την κατανομή των διαφόρων κεφαλαίων.
<P>
Παραμένουν ανοικτά πολλά ερωτήματα πολιτικής και στρατηγικής φύσης, και σε αυτές θα ήθελα να σταθώ για λίγο. Τα τελευταία τρία χρόνια, οι αμερικανικές επιχειρήσεις εναρμονίζονται σε τρεις ομάδες παγκοσμίων διαστάσεων, ενώ η ευρωπαϊκή διαδικασία σταθεροποίησης είναι αργή. Οι εθνικές διαστημικές οργανώσεις έχουν πραγματικά ένα ρόλο στο μέλλον; Και η Ευρωπαϊκή Υπηρεσία Διαστήματος; Και ο ρόλος της Επιτροπής;
<P>
Με τον συλλογισμό αυτό βλέπω την Επιτροπή να παρουσιάζει περισσότερες προτάσεις στο μέλλον για τις στρατηγικές του διαστήματος, στο Ευρωπαϊκό Συμβούλιο και το Κοινοβούλιο, και σε παγκόσμιο επίπεδο για να σημμετάσχει στις διαπραγματεύσεις για την κατανομή των συχνοτήτων και της θέσης των δορυφόρων. Για τον λόγο αυτό πρότεινα στην έκθεση μου να ζητήσει η Επιτροπή να πραγματοποιηθεί ένα Συμβούλιο για το θέμα "διάστημα» τουλάχιστον για να διερευνηθεί το έδαφος.
<P>
Αναμένουμε να ξανασυζητήσουμε τα θέματα αυτά στα πλαίσια του Κοινοβουλίου και αναμένουμε μια ανακοίνωση για τα συστήματα ναυσιπλόϊας στην διακομματικη ομάδα "διάστημα» και στην μονάδα επείγουσας δράσης "διάστημα» συνεχίζουμε να πολλαπλασιάζουμε τις επαφές με την Επιτροπή, την Ευρωπαϊκή Διαστημική Υπηρεσία και την βιομηχανία. Πραγματικά το κεφάλαιο αυτό μόλις άνοιξε!

<SPEAKER ID=50 LANGUAGE="EN" NAME="McNally">
Κύριε Πρόεδρε, πρώτα θα ήθέλα να συγχαρώ τον εισηγητή. Επέδειξε τη συνήθη του θέληση να συμπεριλάβει τις ιδέες των συναδέλφων του, γεγονός το οποίο εκτιμάται. Εκτιμούμε επίσης τις έμπειρες απόψεις του κ. Malerba. Η έκθεση του τονίζει την σημασία του διαστήματος, την ανάγκη υποστήριξης από κρατικά κεφάλαια - τα εμπορικά είναι εντελώς ανεπαρκή - και η πραγματική προστιθέμενη αξία προέρχεται από τις εργασίες της Ευρωπαϊκής Ένωσης.
<P>
Συγκρίνει την θέση των Ηνωμένων Πολιτειών και της Ευρωπαϊκής Ένωσης ως πρός τις θέσεις εργασίας, και τον επιστημονική κουλτούρα. Δεν πρόκειται για στρατιωτική έρευνα και για ανάπτυξη. Αυτό είναι σαφές. Μας ενδιαφέρουν κυρίως οι δορυφορικές εφαρμογές. Δεν συνιστούμε την καταπάτηση του ρόλου της Ευρωπαϊκής Διαστημικής Υπηρεσία. Πρόκειται για τηλεπικοινωνίες, ναυσιπλόϊα και γεωπαρατήρηση. Αυτό είναι εξαιρετικής σημασίας για τους πολίτες της Ευρωπαϊκής Ένωσης και πέρα από αυτό και για τον Τρίτο Κόσμο. Ο κ. Desama φέρνει ως παράδειγμα την χωροταξία, την γεωργία, την αλιεία τις μεταφορές, την καταπολέμηση της απάτης και τα συμπτώματα και τις δυσκολίες σχετικά με την αλλαγή του κλίματος.
<P>
Συμμερίζομαι την άποψη του για τη βιομηχανία του διαστήματος ότι πρέπει " να προχωρήσει με θάρρος προς την συγκέντρωση η οποία θα της δώσει την δυνατότητα να ανταγωνισθεί τους αμερικανούς κατασκευαστές». Μου αρέσει η αναφορά στο Star Trek ως προς το "με τόλμη εμπρός». Αν και δίνεται έμφαση στους δορυφόρους, πρέπει να συνειδητοποιήσουμε ότι υπάρχουν τεράστιες συμπράξεις με επανδρωμένες, ή πολιτικά ορθότερα, δραστηριότητεςμε την συμμετοχή ανθρώπων, γεγονός το οποίο είναι βασικό.
<P>
Πρέπει να αντιμετωπίσουμε το πρόβλημα των διαστημικών αποβλήτων. Υπάρχουν τόσα πράγματα εκεί έξω, από οχήματα διαστήματος μέχρι υλικό εξοπλισμό που μπορεί να παρέχει ενέργεια σε εργαλεία μέχρι τσαγιέρες. Θα είναι μεγάλο πρόβλημα και θα πρέπει να ασχοληθούμε με αυτό. Σχετικά με το ζήτημα το οποίο ορισμένες τροπολογίες θέτουν για τα προβλήματα του πλουτωνίου, πρέπει να πραγματοποιηθεί έρευνα στα ηλιακά κύτταρα. Θα μας βοηθήσουν στην γη με την ενέργεια και θα υπάρχουν καινοτομίες. Όμως δεν είναι ακόμη δυνατό να εγκαταλείψουμε την χρήση της ηλιακής ενέργειας για την ενέργεια ορισμένων οργάνων στο απώτερο διάστημα.
<P>
Όπως και οι συνάδελφοι, θα ήθελα να τονίσω τον ρόλο της εκπαίδευσης για θέματα διαστήματος. Σας παρακαλώ πηγαίνετε στην Τουλούζ να επισκεφθείτε την Διαστημική Πόλη. Θα σας εμπνεύσει. Το διάστημα βρίσκεται στην κορυφή όλων των επιστημόνων που εμπνέουν τον άνθρωπο. Είναι μια επιστήμη η οποία οδήγησε τον άνθρωπο στο παρελθόν στην φυσική, και θα είναι πολύ σοβαρό να μειωθεί ο αριθμός των ατόμων που μελετούν το θέμα. Είναι συναρπαστικό για όλους του ανθρώπους και θα ήταν το κλειδί για την επιβίωση του πλανήτη.
<P>
Υποστηρίζω θερμά την στρατηγική των εκθέσεων Desama και Malerba, ιδιαίτερα την ανάγκη να λάβει υπόψη του το Συμβούλιο την ανάγκη για συνεδριάσεις αφιερωμένες στο διάστημα σε ευρωπαϊκό πλαίσιο.

<SPEAKER ID=51 LANGUAGE="DE" NAME="Ferber">
Κύριε Πρόεδρε, κύριε Επίτροπε, αγαπητοί συνάδελφοι, το γεγονός ότι το Ευρωπαϊκό Κοινοβούλιο ασχολείται απόψε με την αεροπλοϊα και τα ταξίδια στο διάστημα είναι πολύ σημαντικό, επειδή πραγματικά έχουμε να κάνουμε με ένα ευρωπαϊκό ζήτημα. Εγώ ο ίδιος κατάγομαι από μία περιοχή που πάντοτε έπαιζε σημαντικό ρόλο στην αεροπορική και διαστημική βιομηχανία και όπου σήμερα ο καθένας γνωρίζει καλά ότι μόνο με την ευρωπαϊκή συνεργασία μπορούμε να διατηρήσουμε την ανταγωνιστικότητά μας, ειδικά απέναντι στις Ηνωμένες Πολιτείες, ή αντίστοιχα να έχουμε γενικότερα την ευκαιρία να την ανακτήσουμε. Για το λόγο αυτό, θέλω να ευχαριστήσω και από την πλευρά μας τον εισηγητή για την περιεκτική έκθεσή του. Πιστεύω ότι έχουν ληφθεί υπόψη όλες οι πλευρές που έπρεπε να εξεταστούν. Εμείς ως ομάδα του ΕΛΚ θα υποστηρίξουμε πλήρως την έκθεση αυτή.
<P>
Επίσης, συνειδητά δεν καταθέσαμε καμία τροπολογία, γιατί δεν θέλουμε να εκθέσουμε σε κίνδυνο τα ψηφίσματα που έγιναν δεκτά κατά πλειοψηφία στην επιτροπή. Τώρα θέλω να απαριθμήσω για άλλη μια φορά τα σημαντικά προβλήματα που έχει ν' αντιμετωπίσει η αεροπορική και διαστημική βιομηχανία. Οι συνάδελφοι Malerba και Desama ως εισηγητές, όπως επίσης και η συνάδελφος McNally, αναφέρθηκαν στα προβλήματα με μεγάλη σαφήνεια.
<P>
Θέλω όμως να επισημάνω εδώ και τώρα ένα ακόμη σημείο, και συγκεκριμένα ότι πρέπει να φθάσουμε σε μία πλήρη ισότητα ευκαιριών, ιδιαίτερα απέναντι στις Ηνωμένες Πολιτείες της Αμερικής, στο θέμα της αναπτυσσόμενης αγοράς της αεροπλοϊας και των διαστημικών ταξιδιών. Δεν είναι δυνατόν η έρευνα και η ανάπτυξη στις Ηνωμένες Πολιτείες της Αμερικής να χρηματοδοτείται ουσιαστικά μέσα από τον προϋπολογισμό για την άμυνα, έχοντας έτσι πλεονεκτική θέση έναντι της ευρωπαϊκής αεροπορικής και διαστημικής βιομηχανίας. Εχουμε ήδη αναφερθεί στα σημεία αυτά στο Κοινοβούλιο, σε σχέση με μία άλλη έκθεση της Επιτροπής Εξωτερικών Υποθέσεων, Ασφαλείας και Αμυντικής Πολιτικής. Αλλωστε, εγώ υπέβαλα στην Επιτροπή Έρευνας, Τεχνολογικής Ανάπτυξης και Ενέργειας αντίστοιχες τροπολογίες. Δυστυχώς, η πλειοψηφία τάχθηκε κατά των τροπολογιών αυτών, δεν θα έπρεπε όμως το θέμα αυτό να ξεχαστεί.
<P>
Δεν είναι δυνατόν να μην έχουμε στην Ευρώπη ενιαίο σύστημα εφοδιασμού - και αυτό αποτελεί επίσης τη βάση μίας ανακοίνωσης της Γενικής Διεύθυνσης ΧΙΙ - ενώ οι Ηνωμένες Πολιτείες συνενώνουν αυτονόητα την έρευνα, την ανάπτυξη και, τον εφοδιασμό και μεταφέρουν στον αστικό τομέα πολλές εξελίξεις που προέρχονται από τον στρατιωτικό τομέα, με αποτέλεσμα να έχουν φανερά πλεονεκτήματα απέναντι στην ευρωπαϊκή αεροπορική και διαστημική βιομηχανία. Δεν είναι σωστό να κλείνουμε τα μάτια μπροστά σ' αυτήν την κατάσταση. Πρέπει να βρούμε και στο σημείο αυτό ευρωπαϊκές απαντήσεις. Ελπίζω ότι με την επικύρωση της Συνθήκης του Αμστερνταμ και την ανάπτυξη κοινής εξωτερικής πολιτικής και πολιτικής ασφαλείας, θα επιτύχουμε να λύσουμε ευρωπαϊκά και αυτά τα ζητήματα.

<SPEAKER ID=52 LANGUAGE="NL" NAME="Plooij-Van Gorsel">
Κύριε Πρόεδρε, κύριε Επίτροπε, αγαπητοί συνάδελφοι, εξ ονόματος της Φιλελεύθερης Ομάδας συγχαίρω τον κ. Desama για την εξαιρετική του έκθεση.
<P>
Η ευρωπαϊκή αγορά για διαστημικές εφαρμογές είναι κατακερματισμένη. Υπάρχουν πάρα πολλές μικρές επιχειρήσεις που δεν συνεργάζονται αρκετά. Επιβάλλεται μια αναδιάταξη της διαστημικής βιομηχανίας, δηλαδή η συγκέντρωση περισσότερων επιχειρήσεων σε μια ενιαία επιχείρηση ή ομάδα, ώστε να μπορέσουμε να γίνουμε ανταγωνίσιμοι στην παγκόσμια αγορά. Απαιτείται ευρωπαϊκή καί διατλαντική συνεργασία για τις διαστημικές δραστηριότητες. Το πέμπτο πρόγραμμα-πλαίσιο μπορεί να παίξει εποικοδομητικό ρόλο, ιδίως τώρα που κατά την τελευταία διάσκεψη κορυφής στην Ουάσιγκτων υπεγράφη με τους Αμερικανούς μια συμφωνία συνεργασίας στον τομέα της επιστήμης και της τεχνολογίας.
<P>
Το δεύτερο σημείο αφοράθέμα στη θέση της ευρωπαϊκής βιομηχανίας δορυφόρων. Από τότε που τελείωσε ο ψυχρός πόλεμος, η στρατηγική σημασία που είχε η ύπαρξη δικής μας βιομηχανία δορυφόρων, έλαβε και εμπορική σημασία. Ο κλάδος αναπτύσσεται κατά 10 % το χρόνο και συμβάλλει έτσι στη δημιουργία απασχόλησης. Εάν η Ευρωπαϊκή Ένωση δεν θέλει να χάσει το τραίνο, η Επιτροπή και τα κράτη μέλη πρέπει να ενισχύσουν την ανταγωνιστικότητα της εν λόγω βιομηχανίας. Στο σημείο αυτό η ομάδα μου δεν σκέφτεται τόσο μια άμεση υποστήριξη του κλάδου, αλλά μάλλον την προώθηση της κοινής έρευνας και της συνεργασίας.
<P>
Τα δορυφορικά συστήματα αποτελούν κατεξοχήν μέσον για να ανταποκριθούμε στην παγκοσμιοποίηση της κοινωνίας των πληροφοριών. Στην Ευρώπη όμως, οι επενδύσεις γίνονται κυρίως σε περιφερειακά δίκτυα εδάφους. Επιπλέον, η ευρωπαϊκή δορυφορική βιομηχανία λειτουργεί πολύ αποκομμένα, χωρίς πολλές αμοιβαίες επαφές με τη βιομηχανία Η/Υ, δικτύων, λογισμικών και περιφερειακών συσκευών. Έτσι, ο κλάδος χάνει όλο και περισσότερο έδαφος στην αγορά προς όφελος των ΗΠΑ. Χρειάζεται περισσότερη συνεργασία, συγχώνευση επιχειρήσεων, πολιτική υποστήριξη τεχνολογικής ανάπτυξης· αλλά και η ενασχόληση με τη διαχείριση του κινδύνου.

<SPEAKER ID=53 LANGUAGE="SV" NAME="Holm">
Κύριε Πρόεδρε, εμείς από την Ομάδα των Πρασίνων αισθανθήκαμε ότι είμαστε αναγκασμένοι να υποβάλουμε 5 προτάσεις τροπολογίας σ' αυτήν την έκθεση του κ. Desama, για να αποσαφηνίσουμε και να καταστήσουμε αυστηρότερες σε κάποια σημεία ορισμένες θέσεις αρχής όσον αφορά την ΕΕ και το διάστημα.
<P>
Πρώτον: Δεν χρησιμοποιεί ο κ. Desama λάθος λέξεις, όταν λέει στην αιτιολογική σκέψη (β) της έκθεσης ότι θα "κατακτήσουμε» το διάστημα; Η λέξη κατάκτηση δημιουργεί εντελώς λάθος συνειρμούς. Πρέπει βέβαια να πρόκειται για την εξερεύνηση από εμάς τι έχει να δώσει το διάστημα και τίποτα άλλο. Η κατάκτηση ως όρος χρησιμοποιείται σε στρατιωτικές περιστάσεις, ότι θα κατακτηθεί κάτι. Δεν πρόκειται όμως εδώ περί αυτού, αλλά ότι θα εξερευνήσουμε, διότι σ· αυτό πρέπει βέβαια να αποσκοπεί η πολιτική της ΕΕ για το διάστημα.
<P>
Δεύτερον: Όσον αφορά τα μεγάλα διεθνή προγράμματα συνεργασίας στο διάστημα, θεωρούμε ότι στο θέμα του διαστημικού προγράμματος Casini και του "γύρου» του γύρω από τη γή, το Ευρωπαϊκό Κοινοβούλιο θα πρέπει να κάνει έκκληση στην ESA και την NASA να ακυρώσουν, για λόγους ασφαλείας, αυτόν τον προγραμματισμένο "γύρο» γύρω από την γή, διότι η κάψουλα είναι όντως εφοδιασμένη με 32 κιλά εξαιρετικά ραδιενεργό πλουτώνιο&#x02D9; έχει ειπωθεί παλαιότερα, σε πολλές εκθέσεις του Κοινοβουλίου, ότι για λόγους ασφάλειας αυτό είναι επικίνδυνο. Αυτή η κάψουλα θα περάσει λοιπόν από την γή σε μία απόσταση 500 αγγλικών μιλίων με την ταχύτητα των 68.000 χλμ. την ώρα! Θεωρώ ότι εμείς από το Ευρωπαϊκό Κοινοβούλιο πρέπει να το αποτρέψουμε.
<P>
Τρίτον: Στην παράγραφο 10 πρέπει επίσης να προστεθεί ότι, εκτός του ότι δεν θα χρησιμοποιήσουμε το πρόγραμμα πλαίσιο για στρατιωτική έρευνα, δεν θα χρησιμοποιήσουμε επίσης πυρηνικό υλικό στο διάστημα.
<P>
Τέταρτον: πρέπει να εξερευνήσουμε την ηλιακή ενέργεια πολύ περισσότερο από όσο έχουμε κάνει μέχρι τώρα. Αυτό είναι κάτι στο οποίο η ESA έχει προχωρήσει πολύ, και μπορούμε να προχωρήσουμε περισσότερο σ' αυτήν την έρευνα.

<SPEAKER ID=54 LANGUAGE="FR" NAME="Taubira-Delannon">
Κύριε Πρόεδρε, η έκθεση του κ. Desama καλύπτει σε μεγάλο βαθμό τα επιστημονικά, εθνολογικά και οικονομικά προβλήματα, στηριζόμενη επωφελώς για την εκπαίδευση μας, όχι μόνο στην ανακοίνωση της Επιτροπής- η οποία είναι το ελάχιστο - αλλά επίσης και στα ψηφίσματα που υιοθέτησε το Ευρωπαϊκό Κοινοβούλιο ανάμεσα στο 1979 και το 1994. Η πυκνότητα της έκθεσης αυτής είναι ένα πλεονέκτημα, γιατί μας επιτρέπει να επικεντρώσουμε τα λεγόμενα μας.
<P>
Θα ήθελα να παρουσιάσω δύο πρoκαταρκτικά σημεία. Το πρώτο είναι ότι είναι ακόμη ισχυρή η τάση να εκτιμηθεί η ευρωπαϊκή πολιτική του διαστήματος ως προς αυτή των Ηνωμένων Πολιτειών, ιδιαίτερα συγκρίνοντας τις κρατικές επενδύσεις και διαπιστώνοντας αυτό που αναλογεί στον ιδιωτικό τομέα. Ίσως θα έπρεπε να υπενθυμίσουμε ότι οι Ηνωμένες Πολιτείες είναι ένα μόνο κράτος, ομοσπονδιακό, και η Ευρωπαϊκή Ένωση αποτελείται από δεκαπέντε χώρες, με όσα αυτό συνεπάγεται ως προς τις πολιτιστικές διαφορές και τις διαφορές ως προς την εκπροσώπηση και το βάρος της επιστήμης και της τεχνολογίας, της σχέσης επιστήμης και ανάπτυξης και της ιεράρχησης των προτεραιοτήτων.
<P>
Η δεύτερη παρατήρηση είναι ότι είναι δύσκολο να εντοπισθούν τα συστατικά στοιχεία ενός δυναμικού λόγου που θα προσδιόριζε τους τομείς συνεργασίας και ανταγωνισμού - στα πλαίσια της υγιούς άμιλλας - καθώς και της πολιτικής συνεργασίας, ιδιαίτερα με τις Ηνωμένες Πολιτείες και την Ρωσία - για το ζήτημα π.χ. των μεγάλων εκτοξευτών - ή με τις αναδυόμενες χώρες όπως η Ινδία, η Κίνα ή η Βραζιλία..
<P>
Έχοντας εκθέσει τα παραπάνω, θα ήθελα να αναφερθώ στην ανάγκη να ενισχυθεί η κοινωνική διάσταση της ευρωπαϊκής διαστημικής πολιτικής. Γνωρίζουμε ότι οι τεχνολογικοί προσανατολισμοί δεν είναι ουδέτεροι. Η τρέχουσα συζήτηση για τις επανδρωμένες πτήσεις δεν είναι απλά μια συζήτηση για να ξέρουμε από την μια πλευρά αν πρέπει να επιλέξουμε ανάμεσα σε μια εφαρμογή της ρομποτικής και του ανθρώπου ή, από την άλλη, να επιλέξουμε την "πλήρως αυτοματοποιημένη» επιλογή. Πρόκειται επίσης για το πρόβλημα του σχεδιασμού των κοικονωνιών μας για το μέλλον. Το ζήτημα των εφαρμογών είναι λοιπόν σημαντικό και το ερώτημα της κοινωνικής χρησιμότητας είναι κρίσιμο από μόνο του. Αν παρουσιασθεί πρόοδος στην γεωπαρατήρηση, αυτό θα γίνει για να βελτιωθεί η γνώση μας για την ισορροπία του οικοσυστήματος και λόγω της ανάγκης δατήρησης του. Αν υπάρξει ανάπτυξη των τηλεπικοινωνιών αυτό γίνεται κυρίως για την καταπολέμηση του αποκλεισμού και για την πρόοδο της τηλεϊατρικής. Η ανάπτυξη της τηλεανίχνευσης γίνεται γιατί είναι ένα εργαλείο για την χωροταξία. Τέλος, αν αναπτυχθεί η ναυσιπλοϊα αυτό γίνεται γιατί οι ωκεανοί είναι ο κατεξοχήν χώρος για γεωστρατηγικές επιχειρήσεις.
<P>
Ένας πρώην προϊστάμενος τμήματος της Ευρωπαϊκής Διαστημικής Υπηρεσίας μας υπενθυμίζει ότι υπήρχε μια αναλογία 1 προς 15 ανάμεσα στην αγορά εκτοξευτών πυραύλων και τον επίγειο εξοπλισμό και την απασχόληση από την άλλη πλευρά. Είδα στην Γουϊάνα και το Κουρού, κατά την διάρκεια της διαδρομής πανώ με συνθήματα: "Κουρού, ευρωπαϊκός διαστημικός λιμένας». Μπορώ να σας διαβεβαιώσω τι η αναλογία 1 προς 15 δεν έχει επιβεβαιωθεί ούτε για τον επίγειο εξοπλισμό ούτε για την απασχόληση. Αυτό πιθανώς δεν ισχύει για τις άλλες διαστημικές βάσεις. Πιστεύω ότι πρέπει να εξετάσουμε ένα ολοκληρωμένο σχέδιο. Η κοινωνική συγκυρία στις χώρες μας το απαιτεί.

<SPEAKER ID=55 LANGUAGE="DE" NAME="Lukas">
Κυρία Πρόεδρε, αξιότιμοι συνάδελφοι, η έκθεση του κ. Desama καθιστά φανερό τον διαφορετικό τρόπο με τον οποίο εκτιμούν οι δύο πλευρές του Ατλαντικού τον διαστημικό τομέα. Και μόνον ο αριθμός των απασχολουμένων - 200.000 στις ΗΠΑ έναντι μόνο περίπου 40.000 στην Ευρώπη - λέει πολλά. Φυσικά, η ανάπτυξη του εμπορικού τομέα στην Ευρώπη είναι εντυπωσιακή. Ωστόσο, η τεχνολογική πρόοδος και η ανάπτυξη νέων δραστηριοτήτων κατά την εξερεύνηση του διαστήματος ασφαλώς δεν χρηματοδοτείται από τον εμπορικό τομέα. Αυτό πρέπει να είναι σαφές.
<P>
Υποστηρίζω κι εγώ ότι είναι αναγκαίο να θεωρηθεί η ευρωπαϊκή διαστημική πολιτική ως συνολικό πλέγμα, όπως διατυπώθηκε στην έκθεση. Θέλω να τονίσω ρητά την αναγκαιότητα να ληφθούν υπ όψη οι επιστημονικές πτυχές και οι πτυχές των επανδρωμένων διαστημικών πτήσεων και να μην περιοριζόμαστε μόνο στις εμπορικές εφαρμογές. Γι' αυτό, είναι απαραίτητο να διατεθούν στο πέμπτο πρόγραμμα-πλαίσιο κατά προτεραιότητα πόροι για την διαστημική έρευνα, και μάλιστα με προσανατολισμό τηνκοινωνία των πληροφοριών πληροφοριών, την γεωσκόπηση και τις διαστημικές πτήσεις. Η αγγλική ή η αυστριακή Προεδρία θα μπορούσε ν' αποδείξει ότι αντιμετωπίζει με ανοικτό πνεύμα την τεχνολογική ανάπτυξη της Ευρώπης συγκαλώντας, πέρα από το Συμβούλιο Υπουργών για την Ευρωπαϊκή Διαστημική Οργάνωση, μία ειδική συνεδρίαση του Ευρωπαϊκού Συμβουλίου για το θέμα της διαστημικής πολιτικής, όπως συνιστά ο εισηγητής.
<P>
Η επειγόντως αναγκαία βελτίωση της ανταγωνιστικότητας της ευρωπαϊκής βιομηχανίας, καθιστά υποχρεωτική την ενασχόληση του Ευρωπαϊκού Συμβουλίου με την διαστημική πολιτική. Ιδιαίτερη σημασία έχει εδώ η γεωσκόπηση. Εάν εφαρμοστεί με συνέπεια, προσφέρει υπηρεσία στον πολίτη. Εγγυάται την πρόοδο σε πολλούς τομείς, και μάλιστα και στον τομέα του περιβάλλοντος. Σύμφωνα με τα παραπάνω είναι πλέον δεδομένη η αναγκαιότητα της εντατικής δημόσιας χρηματοδότη. Θα ήταν σφάλμα να πιστέψουμε ότι η γεωσκόπηση θα πάρει αργά ή γρήγορα καθαρά εμπορικό χαρακτήρα. Η Ευρώπη κινδυνεύει τώρα να χάσει αυτήν την αγορά προς όφελος των Ηνωμένων Πολιτειών. Για τον λόγο αυτόν, η Ευρωπαϊκή Ένωση δεν θα πρέπει να χαλαρώσει τις προσπάθειές της, αλλά θα πρέπει να εντάξει στη διαστημική της πολιτική το ζήτημα της γεωσκόπησης, ως ειδικό τομέα με προτεραιότητα, καθώς και να επεξεργασθεί και να καταθέσει ένα καλά μελετημένο σχετικό πρόγραμμα δράσης.

<SPEAKER ID=56 LANGUAGE="FR" NAME="Caudron">
Κυρία Πρόεδρε, κύριε Επίτροπε, αγαπητοί συνάδελφοι θα ήθελα να ξεκινήσω την παρέμβαση μου για την έκθεση του κ. Claude Desama σχετικά με την Ευρώπη και το διάστημα, ευχαριστώντας και συγχαίροντας τον Claude Desama για το τεράστιο έργο του στα πλαίσια της επιτροπής Έρευνας, Τεχνολογικής Ανάπτυξης και Ενέργειας.
<P>
Ενώ κάποιοι συνάδελφοι είναι υπέρ ή κατά ορισμένων λόμπυ, της μόδας και κυρίως της ευαισθησίας, εκείνος υπερασπίζεται τα βιομηχανικά και τεχνολογικά συμφέροντα της Ευρώπης, την έρευνα και τις πιστώσεις της, χωρίς να λησμονεί την ασφάλεια των ενεργειών μας.
<P>
Ως μέλος της Επιτροπής Οικονομικής, Νομισματικής και Βιομηχανικής Πολιτικής, έρχομαι συχνά σε επαφή με τα θέματα αυτά κατά την επεξεργασία των εκθέσεων και των εργασιών μου. Αλλωστε τώρα εργάζομαι για την ευρωπαϊκή βιομηχανική ανταγωνιστικότητα και γνωρίζω την σημασία των δημοσίων πιστώσεων και την σημασία του διαστήματος στις διατάξεις, τις δυνάμεις μας και τις ευρωπαϊκές βιομηχανικές ελπίδες.
<P>
Υποστηρίζω λοιπόν χωρίς επιφυλάξεις, ως ευρωπαίος, ως σοσιαλιστής, ως γάλλος, όλες τις προτάσεις του Claude Desama. Κατ·αρχήν, για την απαραίτητη ώθηση των επενδύσεων, για τις καθυστερήσεις και την κάλυψη των συσσωρευμένων καθυστερήσεων σε ορισμένους τομείς, για την ανάγκη συγκέντρωσης του τομέα αυτού, για την θέση του πέμπτου προγράμματος πλαισίου έρευνας στις διατάξεις αυτές, για την ενίσχυση του τεχνικού και οικονομικού δυναμικού μας για την βελτίωση των τεχνολογικών αρμοδιοτήτων και των οικονομικών δυνατοτήτων στον τομέα του διαστήματος, στρατιωτικό και πολιτικό.
<P>
Υποστηρίζω επίσης τα αιτήματά του για τη χρήση του τομέα του διαστήματος για την προστασία του ανθρώπου από τις φυσικές καταστροφές και τους άλλους μεγάλους κινδύνους. Τέλος, όπως και εκείνος, δεν ξεχνώ τις απαραίτητες δράσεις για τον έλεγχο και την εξάλειψη της μόλυνσης από τα διαστημικά απόβλητα.
<P>
Ναι, το επαναλαμβάνω κυρία Πρόεδρε, είναι μια καλή έκθεση, πολύ σημαντική για την Ευρώπη. Ας ελπίσουμε ότι οι προτάσεις αυτές θα ψηφισθούν, στην συνέχεια θα ενσωματωθούν και θα ακολουθηθούν.
<P>
Θα ήθελα να τελειώσω όπως ξεκίνησα, επιμένοντας στην ανάγκη να μην μειωθεί η κρατική ευρωπαϊκή οικονομική παρέμβαση στον τομέα αυτό. Ας μην ξεχνούμε ότι οι κινεζικοί εκτοξευτές πυραύλων χρηματοδοτούνται κυρίως από το κινεζικό κράτος. Χωρίς να φτάσουμε μέχρις εκεί, θα έπρεπε να αποφύγουμε τις στρεβλώσεις του ανταγωνισμού και, συνεπώς, να μην απαλλάξουμε την Ευρωπαϊκή Ένωση. Απλώς, αν μπορώ να εκφρασθώ έτσι, θα έπρεπε να επικεντρώσουμε καλύτερα τις προσπάθειες μας, να σκοπεύσουμε καλύτερα τους στόχους μας και να μην χάσουμε τον στόχο που βρίσκεται μπροστά μας.
<P>
Ας μην το λησμονούμε ποτέ - τελειώνω κυρία Πρόεδρε -, ότι αν ο ευρωπαϊκός τομέας του διαστήματος ανθεί εμπορικά, αυτό οφείλεται στο ότι στην εποχή του υπήρχε πραγματική πολιτική βούληση, δημόσια, ιδιαίτερα γαλλική. Η βούληση και οι πιστώσεις αυτές είναι εντελώς απαραίτητες για την προετοιμασία του διαστημικού τομέα του μέλλοντος.

<SPEAKER ID=57 LANGUAGE="DE" NAME="Hoppenstedt">
Κυρία Πρόεδρε, αξιότιμοι κυρίες και κύριοι, ως Χριστιανοδημοκράτης και μέλος του ΕΛΚ χαιρετίζω, φυσικά, την έκθεση του Claude Desama και του Franco Malerba, επειδή είμαι σε θέση να διαπιστώσω -όπως ήδη έκανε ο φίλος μου Markus Ferber - ότι οι επιτροπές έχουν επεξεργαστεί στοιχεία από τις ανακοινώσεις μας. Φυσικά, χαιρετίζω επίσης την καλή συνεργασία με την Επιτροπή, στην προκειμένη περίπτωση με την κ. Cresson, τον κ. Bangemann και τον κ. Kinnock, σε ό, τι αφορά τα συστήματα ασφαλούς καθοδήγησης των πτήσεων.
<P>
Πιστεύω ότι οι μικρές ομάδες που συναντήθηκαν στο Κοινοβούλιο - εδώ σ' αυτήν την αίθουσα, στην διακομματική ομάδα "Διάστημα», αλλά και στην επιχειρησιακή ομάδα "Διάστημα», που συγκροτήθηκε από μέλη της Επιτροπής Οικονομικής, Νομισματικής και Βιομηχανικής Πολιτικής καθώς και της Επιτροπής Έρευνας, Τεχνολογικής Ανάπτυξης και Ενέργειας - θα εξελιχθούν σε μία μεγάλη κίνηση και ελπίζω ότι η γοητεία που μπορεί να πηγάσει από τα διαστημικά ταξίδια θα αποκτήσει μεγάλη σημασία για όλο αυτό το Κοινοβούλιο και επιπλέον και για την κοινή γνώμη. Όποιος αργότερα πάει σπίτι του, κοιτάξει τον καθαρό, έναστρο ουρανό και δει την υπέροχη πανσέληνο, θα καταληφθεί ακόμη πιο πολύ από την γοητεία αυτή. Δυστυχώς, βρισκόμαστε, όπως όλοι βλέπουμε, σε ένα χώρο χωρίς παράθυρα και δεν μπορούμε να δούμε αυτήν την θαυμάσια εικόνα.
<P>
Δεν θέλω να επαναλάβω όσα λέχθηκαν εδώ, γιατί έχουν ειπωθεί τα πάντα. Πιστεύω ότι το σημαντικό για το μέλλον ζήτημα, που είναι και το αντικείμενο της επόμενης έκθεσης που μας έχει ήδη δοθεί και της οποίας είμαι ο εισηγητής, δηλαδή η ευρωπαϊκή αεροπορική και διαστημική βιομηχανία, θα δώσει απαντήσεις στις παγκόσμιες προκλήσεις. Πόσο μεγάλες επιχειρήσεις χρειαζόμαστε; Ή, ποιές επιχειρήσεις χρειαζόμαστε; Ποιά επιχείρηση χρειαζόμαστε, προκειμένου να μπορούμε ως Ευρωπαίοι να συμμετάσχουμε με ανταγωνιστικό τρόπο στο συνολικό γίγνεσθαι της αγοράς;
<P>
Πιστεύω πως πρέπει να καταστήσουμε σαφές ότι, στο μέλλον, ειδικά αυτός ο τομέας των συστημάτων ασφαλούς καθοδήγησης, των συστημάτων ασφαλούς καθοδήγησης των αεροσκαφών, που ήδη αναφέρθηκε, και οι οργανώσες που διαδέχονται την GLONASS και GPS συνιστούν μία σημαντική συμβολή της Επιτροπής. Περιμένουμε επειγόντως ένα σχέδιο δράσης για το θέμα αυτό, ώστε να προχωρήσουμε στη χάραξη της πορείας αμέσως τώρα, αυτήν την χρονιά, .
<P>
Επιτρέψτε μου να πω κάτι τελευταίο: αναφέρθηκαν τα υπολείμματα από μεταλλικά τμήματα στο διάστημα. Εδώ θα έπρεπε στ' αλήθεια να βρούμε μια αρμόδια ευρωπαϊκή εταιρεία που θα άλλαζε την κατάσταση αυτή της παρουσίας μεταλλικών υπολειμμάτων εντός τροχιάς, και επίσης θα έπρεπε να υψώσουμε προειδοποιητικά το χέρι μπροστά στις επιδιώξεις κάποιων ανθρώπων, οι οποίοι θα ήθελαν πολύ να σκορπίσουν την δική τους τέφρα πάνω στη Σελήνη. Υπάρχει ήδη αρκετή σεληνιακή σκόνη. Δεν είναι ανάγκη να προσθέσουμε σ' αυτήν τα δικά μας κατάλοιπα, μετά την αποτέφρωση των ανθρώπων εδώ στη Γη. Ελπίζω να μην είναι, στην περίπτωση αυτή, η Σελήνη αργότερα το αγαπημένο μέρος του Franco Malerba. Είμαι της γνώμης ότι πρέπει να στρέψουμε την προσοχή μας ειδικά σε αυτό το ζήτημα.

<SPEAKER ID=58 LANGUAGE="FI" NAME="Matikainen-Kallstrφm">
Αξιότιμη κυρία Πρόεδρε, τα Hνωμένα Έθνη έχουν καθιερώσει την παρούσα δεκαετία ως τη δεκαετία για την καταπολέμηση των φυσικών καταστροφών, με σκοπό την ανάπτυξη μεταξύ άλλων του τομέα εφαρμογής της χαρτογράφησης μέσω δορυφόρου για την πρόβλεψη, τη χαρτογράφηση και την καταπολέμηση των φυσικών καταστροφών, καθώς και για την μείωση των επιπτώσεων των καταστροφών και την ενίσχυση του τομέα των δραστηριοτήτων διάσωσης. Επομένως, είναι σκόπιμο να εκφραστεί η στήριξη της ΕΕ και για αυτές τις δραστηριότητες.
<P>
Όπως τονίζει ο κύριος Desama, οι διαστημικές δραστηριότητες επιβάλλεται να αντιμετωπιστούν ως σύνολο. Αυτό αποτελείται και από επιστημονικές και τεχνολογικές απόψεις και από εφαρμογές που σχετίζονται με τον μη - στρατιωτικό και με το στρατιωτικό τομέα. Όμως, κατά την γνώμη μου, δεν αξίζει να τονιστούν οι πλευρές σχετικά με τις μη - στρατιωτικές και τις στρατιωτικές εφαρμογές, επειδή οι επανδρωμένες πτήσεις είναι πολύ δαπανηρές και δεν είναι για την Ευρώπη πιο σημαντικές από τις μή επανδρωμένες πτήσεις, που έχουν εφοδιαστεί με ρομπότ και με αυτόματα εργαλεία. Επιπλέον, η εποχή του εποικισμού του διαστήματος διαφαίνεται ακόμα μακρινή, καθώς μόλις τώρα αρχίζει η προετοιμασία για την κατασκευή του πρώτου διεθνούς διαστημικού σταθμού. Κατά πάσαν πιθανότητα θα λειτουργήσει στις αρχές της επόμενης χιλιετίας, ενώ οι σταθμοί που ενδεχομένως θα εγκατασταθούν στους πλανήτες, είναι ακόμα πιό απόμακροι στόχοι.
<P>
Ειδικά για τις μικρές χώρες της Ευρώπης, θα είχε μεγάλη σημασία οι δορυφορικοί σταθμοί να μην είναι μεγαλύτεροι από ότι θα έπρεπε. Ο βαθμός επικινδυνότητας των μεγάλων και μακρόπνοων έργων είναι αντίστοιχα μεγάλος και οι επιπτώσεις μεταφέρονται για χρόνια μετά. Θα αποτελούσε καλύτερη επιλογή να επενδυθούν περισσότερα για ριπτόμενους μικρούς εκτοξευτές και για μικρούς δορυφόρους. Σε τέτοιου είδους έργα, μπορούν όλες οι χώρες τις Ευρώπης να συμβάλουν. Επιπλέον, με τους ριπτόμενους μικρούς εκτοξευτές, πετυχαίνονται πιό εύλογα αποτελέσματα σε μικρότερο χρονικό διάστημα, χωρίς να ξοδεύονται οι πόροι μόνο γιά την επιστημονική περιπέτεια.
<P>
Ο ρόλος του πέμπτου προγράμματος - πλαισίου της έρευνας για τη χρηματοδότηση της διαστημικής έρευνας είναι σημαντικός και απαραίτητος. Απαιτείται το πρόγραμμα-πλαίσιο να δεσμεύσει πιστώσεις για τη διαστημική έρευνα αναπτύσσοντας για παράδειγμα δραστηριότητες που σχετίζονται με την κοινωνία της πληροφόρησης και της γεωπαρατήρησης.

<SPEAKER ID=59 NAME="Kinnock, Neil">
Κυρία Πρόεδρε, οι συνάδελφοι μου στην Επιτροπή και εγώ χαιρετίζουμε την εξαιρετική έκθεση του καθηγητή Desama και του κ. Malerba για την ανακοίνωση της Επιτροπής το 1996 για την πολιτική της Ευρωπαϊκής Ένωσης για την μέριμνα των εφαρμογών, των αγορών και την ανταγωνιστικότητα για τις βιομηχανίες του διαστήματος.
<P>
Η έκθεση αντικατοπτρίζει ακριβώς το συνεχές ενδιαφέρον του Κοινοβουλίου για τα ζητήματα πολιτικής του διαστήματος τα τελευταία 19 χρόνια. Μερικοί θα υποστηρίζουν ότι είναι κρίμα να μην υπάρχει τέτοια ευρεία και αποφασιστική δέσμευση και από άλλες πλευρές κατά την περίοδο αυτή. Η έκθεση έχει επίσης το πλεονέκτημα ότι υποστηρίζει την σημασία ενός αποτελεσματικού ρόλου σε ποικίλες δραστηριότητες οι οποίες απαιτούνται για να διασφαλισθεί, όπως αναφέρεται στην παράγραφο 6 της έκθεσης, ότι η Κοινότητα και οι βιομηχανίες μπορούν "να δεσμευθούν αποφασιστικά» να προχωρήσουν προς την ανάπτυξη η οποία αντιστοιχεί στις σύγχρονες ανάγκες και ευκαιρίες. Αυτό είναι εμφανώς προς το όφελος των οικονομικών, βιομηχανικών συμφερόντων και συμφερόντων ασφάλειας, και όπως πολλά μέλη του Κοινοβουλίου τόνισαν κατά την διάρκεια αυτής της πολύ καλής συζήτησης, θα βοηθήσει επίσης ποικιλοτρόπως στην βελτίωση της ποιότητας ζωής των ανθρώπων παντού.
<P>
Όπως έγινε σαφές από την Ανακοίνωση μας και την έκθεση, η ανταπόκριση στις προκλήσεις των εξελίξεων της πολιτικής του διάστηματος θα απαιτεί ηγεσία και όραμα, και όσοι εμπλέκονται στις εθνικές κυβερνήσεις, την βιομηχανία και στους ευρωπαϊκούς θεσμούς πρέπει να αισθανθούν τον επείγοντα χαρακτήρα. Η διαφορά στην κλίμακα των δραστηριοτήτων ανάμεσα στην Ευρώπη και στις ΗΠΑ παρουσιάζεται από το γεγονός ότι μόνο 39.000 άτομα συμμετέχουν σε δραστηριότητες σχετικές με το διάστημα στην Ένωση - δηλαδή το ένα πέμπτο του αριθμού αυτών που απασχολούνται σε παρόμοιες δραστηριότητες στις Ηνωμένες Πολιτείες της Αμερικής. Το γεγονός ότι μόνο στην ναυσιπλόϊα μέσω δορυφόρων υπάρχουν αξιόπιστες εκτιμήσεις για παγκόσμια αγορά αξίας 50 δισ. δολαρίων τα επόμενα επτά χρόνια, θα δημιουργήσει την σφοδρή επιθυμία εκμετάλλευσης των δυνατοτήτων ανάπτυξης.
<P>
Σαφώς, τα ζητήματα του διαστήματος αφορούν μια πολύ ευρεία σειρά ενδιαφερόντων και θεσμών, και ο ρόλος της Ένωσης και της Επιτροπής δεν είναι να υποκαταστήσει όλα αυτά τα διαφορετικά ενδιαφέροντα αλλά να βοηθήσει στην δημιουργία ενός οράματος γύρω από το οποίο μπορούν να οργανωθούν και να ενώσουν τις προσπάθειες. Για τον σκοπό αυτό, θα συνεχίσουμε να χρησιμοποιούμε τους κανονισμούς και τη νομοθεσία. Θα εκμεταλλευθούμε τις δραστηριότητες των εξωτερικών σχέσεων για την προώθηση των ευρωπαϊκών συμφερόντων διμερώς και σε διεθνείς οργανισμούς, μια διάσταση την οποία όπως ο καθηγητής Desama τόνισε, είναι εμφανώς κρίσιμη αφού οι αγορές είναι εξ ορισμού παγκόσμιες και όχι ευρωπαϊκές και χρειαζόμαστε κοινά πρότυπα.
<P>
Θα χρησιμοποιήσουμε περαιτέρω πόρους για την έρευνα και την ανάπτυξη στα πλαίσια προγραμμάτων και στα διευρωπαϊκά δίκτυα επικοινωνιών και, φυσικά, θα παράσχουμε την λιγοστή υποστήριξη η οποία είναι διαθέσιμη για την ανάπτυξη της υποδομής μέσω του προϋπολογισμού των διευρωπαϊκών δικτύων.
<P>
Όπως γνωρίζει το Σώμα, ο κύριος συνεργάτης στην έρευνα και την ανάπτυξη του διαστήματος είναι η Ευρωπαϊκή Διαστημική Υπηρεσία, της οποίας ο ετήσιος προϋπολογισμός στον συγκεκριμένο αυτό τομέα ισοδυναμεί με το συνολικό πρόγραμμα πλαίσιο της Ευρωπαϊκής Ένωσης. Οι εργασίες της Κοινότητας στην έρευνα και την ανάπτυξη πρέπει να αποτελούν στόχο των κοινοτικών προτεραιοτήτων και πρέπει να είναι συμπληρωματικές ως προς τις δραστηριότητες της Ευρωπαϊκής Διαστημικής Υπηρεσίας και των κρατών μελών. Μαζί με τους συναδέλφους Edith Cresson και Μartin Bangemann, έχουμε δεσμευθεί ότι το Πέμπτο Πρόγραμμα Πλαίσιο θα εστιασθεί στην υποστήριξη δραστηριοτήτων που συμπεριλαμβάνονται στην ανακοίνωση της Επιτροπής και στα οποία εστιάζεται η έκθεση που εξετάζεται από το Σώμα σήμερα: δορυφορικές επικοινωνίες, ναυσιπλοϊα και γεωπαρατήρηση.
<P>
Ένα από τα κύρια σημεία της έκθεσης που εξετάζεται είναι ότι δεν μπορούμε να αναμένουμε ο ιδιωτικός τομέας να υποκαταστήσει την δημόσια χρηματοδότηση στην ανάπτυξη σημαντικών τεχνολογιών του διαστήματος. Υποστηρίζω θερμά την άποψη ότι πρέπει να υπάρχουν συνεχείς και σημαντικές δημόσιες επενδύσεις στους τομείς αυτούς αντανακλώντας την στρατηγική σημασία τους για την κοινωνία συνολικά.
<P>
Είναι ωστόσο σημαντικό ότι, όπως και σε άλλες περιπτώσεις, υπάρχει ανάγκη για δημιουργικές μορφές δημόσιας / ιδιωτικής συνεργασίας, εν μέρει για να κινητοποιηθούν συμπληρωματικές πηγές χρηματοδότησης και εν μέρει για την βελτίωση της ποιότητας και της σχέσης κόστους αποτελεσματικότητας των έργων μέσω της ιδιωτικής τεχνογνωσίας.
<P>
Εν τω μεταξύ βρίσκονται σε εξέλιξη τα σχέδια δράσης τα οποία υποσχέθηκε η Ευρωπαϊκή Επιτροπή για καθένα από τους κύριους τομείς της πολιτικής. Πράγματι, όπως γνωρίζουν τα αξιότιμα μέλη του Κοινοβουλίου, και όπως είπε ο καθηγητής Desama, είναι ήδη έτοιμο το έργο στον τομέα των τηλεπικοινωνιών, το έργο για την γεωπαρατήρηση θα είναι διαθέσιμο αργότερα φέτος και με χαρά λέω ότι το πρόγραμμα δράσης για την ναυσιπλόϊα μέσω δοφυφόρου, για το οποίο είμαι υπεύθυνος θα είναι παρουσιασθεί αργότερα το μήνα αυτό.
<P>
Το κείμενο αυτό έχει δύο κύριους στόχους: να δράσει ως καταλύτης για την σταθερή πολιτική δέσμευση των κρατών μελών για μια ευρωπαϊκή συμβολή στην δορυφορική ναυσιπλοϊα ώστε να έχει ο ιδιωτικός τομέας την εμπιστοσύνη για να επενδύσει στο μέλλον και δεύτερο να δείξει ότι η ΕυρωπαΙκή Ένωση είναι σε θέση να αναλάβει την απαραίτητη δράση προκειμένου να πραγματοποιηθεί το όραμα και να εξασφαλισθεί πρακτική πρόοδος -ούτε λεπτό νωρίτερα, όπως πολλά αξιότιμα μέλη θα προσέθεταν.
<P>
Όπως πολλά αξιότιμα μέλη γνωρίζουν, υπάρχουν πολλοί ευαίσθητοι τομείς για να ασχοληθούμε, όπως η χρηματοδότηση, το ζήτημα του συνδυασμού της ευρωπαϊκής συμβολής με τα υπάρχοντα αμερικανικά και ρωσικά συστήματα βάσεων, και τις μορφές οργάνωσης που χρειαζόμαστε για να λειτουργήσει και να ρυθμισθεί η ευρωπαϊκή συμμετοχή στη δορυφορική ναυσιπλοϊα. Αναμένω με ανυπομονησία την συζήτηση του προγράμματος δράσης στο Κοινοβούλιο, ειδικά εν όψει της υποστήριξης στην ευρωπαϊκή προσέγγιση στην δορυφορική πλοήγηση στην έκθεση του καθηγητή Desama.
<P>
Η Επιτροπή συμμερίζεται πλήρως την δέσμευση του Κοινοβουλίου για δραστική και συνολική ευρωπαϊκή πολιτική για το διάστημα, με την Ευρωπαϊκή Ένωση και τους θεσμούς της να προωθούν μια διορατική θεώρηση και συνεργασία με τα κράτη μέλη και τους άλλους θεσμούς για να υλοποιηθεί ένα όραμα το οποίο υποστηρίζεται όλο και περισσότερο.
<P>
Ευχαριστώ το Κοινοβούλιο για τις συνεχείς προσπάθειες του να τονώσει και να καθοδηγήσει την Επιτροπή και ιδιαίτερα τους συναδέλφους μου, κυρία Cresson και κύριο Bangemann, για την ποιότητα της έκθεσης αυτής και την ευγνωμοσύνη για όσους την συνέταξαν.

<SPEAKER ID=60 NAME="Πρόεδρος">
Ευχαριστώ πολύ, κύριε Επίτροπε Kinnock!
<P>
Η συζήτηση έληξε.
<P>
Η ψηφοφορία θα διεξαχθεί αύριο, στις 12.00.

<CHAPTER ID=7>
Τροποποίηση του Κανονισμού (νέο άρθρο 79α)
<SPEAKER ID=61 NAME="Πρόεδρος">
Η ημερήσια διάταξη προβλέπει την κοινή συζήτηση της έκθεσης Α4-0006/98 του κ. Fayot εξ ονόματος της Επιτροπής Κανονισμού, Ελέγχου της Εντολής και Ασυλιών σχετικά με την προσθήκη ενός νέου άρθρου 79α (Διαδικασία σύμφωνης γνώμης σύμφωνα με το άρθρο 109ι της Συνθήκη ΕΚ).

<SPEAKER ID=62 LANGUAGE="FR" NAME="Fabre-Aubrespy">
Κυρία Πρόεδρε, θέτω μια προκαταρκτική ερώτηση για την έναρξη της συζήτησης αυτής, σύμφωνα με το Αρθρο 128 του Κανονισμού μας. Πράγματι, η πρόταση απόφασης η οποία περιλαμβάνεται στην έκθεση και οι τροποποιήσεις που επιφέρει στον Κανονισμό είναι απαράδεκτη και για λόγους διαδικασίας και για λόγους ουσίας.
<P>
Ως προς την διαδικασία, το κείμενο το οποίο προτείνεται στην Ολομέλεια δεν είναι σύμφωνο με τις διατάξεις του κειμένου που υιοθετήθηκε στην επιτροπή. Πράγματι, το κείμενο που υιοθετήσαμε στην επιτροπή είναι το ακόλουθο στο τέλος της παραγράφου 2: "Το Κοινοβούλιο ψηφίζει εν συνεχεία επί όλων μαζί των συστάσεων, επί των οποίων δεν επιτρέπεται να κατατεθεί τροπολογία» και το κείμενο το οποίο μας υποβλήθηκε είναι: "Το Κοινοβούλιο ψηφίζει εν συνεχεία συνολικά τις συστάσεις, χωρίς να μπορεί να κατατεθεί καμιά τροπολογία». Όμως το κείμενο που είναι εντελώς διαφορετικό είναι μιας τροπολογίας -της τροπολογίας 11- που απορρίφθηκε από την Επιτροπή Κανονισμού γιατί είναι προφορική τροπολογία. Συνεπώς, δεν τηρήθηκε το Αρθρο 150.
<P>
Ως προς την ουσία, το προτεινόμενο κείμενο επαναλαμβάνει την υπάρχουσα διατύπωση του άρθρου 180, παράγραφος 1, του Κανονισμού, το οποίο προβλέπει διαβούλευση του Κοινοβουλίου και όχι σύμφωνη γνώμη.
<P>
Για τα παραπάνω καταθέτω την προκαταρκτική ερώτηση.

<SPEAKER ID=63 NAME="Πρόεδρος">
Ευχαριστώ, κ. Fabre-Aubrespy! Την αντίθεσή του σ' αυτό θα την εκφράσει ο εισηγητής κ. Fayot.

<SPEAKER ID=64 LANGUAGE="FR" NAME="Berthu">
Κυρία Πρόεδρε, θα ήθελα να εκφρασθώ πολύ σύντομα υπέρ του αιτήματος του κ. Fabre-Aubrespy. Ακούγοντάς τον ανακάλυψα ότι το κείμενο το οποίο παρουσιάσθηκε σήμερα στο Κοινοβούλιο δεν είναι σύμφωνο με αυτό που ψηφίσθηκε από την επιτροπή. Θεωρώ ότι αυτό είναι λόγος αναπομπής σε επιτροπή του σχεδίου τροποποίησης.
<P>
Από την άλλη πλευρά, η μετατροπή της απλής γνωμοδότησης σε σύμφωνη γνώμη μειώνει σημαντικά τα δικαιώματα των βουλευτών. ·Ομως μου φαίνεται λίγο παράδοξο το Ευρωπαϊκό Κοινοβούλιο να μειώνει motu proprio τα δικαιώματα του στο ζήτημα αυτό. Εύχομαι λοιπόν, το έργο αναθεώρησης του Κανονισμού να τεθεί εκ νέου στην αρμόδια επιτροπή.

<SPEAKER ID=65 NAME="Fayot">
Κυρία Πρόεδρε, ζητώ την απόρριψη της προκαταρκτικής ερώτησης για δύο λόγους. Ο πρώτος αφορά το κείμενο που προτάθηκε στο Σώμα. Σύμφωνα με τον κ. Fabre -Aubrespy δεν είναι αυτό που ψηφίσθηκε στην επιτροπή. Πράγματι, η επιτροπή ψήφισε την προσθήκη λέγοντας ότι το Κοινοβούλιο ψηφίζει συνολικά και δήλωσε σαφώς, την στιγμή που αυτά συζητήθηκαν και απoφασίσθηκαν στην επιτροπή, ότι η προσθήκη αυτή πρέπει να ενταχθεί στο κείμενο. Αυτό ακριβώς έγινε.
<P>
Ως προς το δεύτερο επιχείρημα, ο κ. Fabre-Aubrespy, υποστηρίζει ότι πρόκειται εδώ για ένα κείμενο σύμφωνης γνώμης, αλλά η Επιτροπή Κανονισμού δεν είναι αυτής της γνώμης. Η συζήτηση αυτή πραγματοποιήθηκε ήδη στην επιτροπή. Και ιδού γιατί το κείμενο που μας παρουσιάθηκε εδώ ανταποκρίνεται πλήρως, και στο πνεύμα και το γράμμα όσων ψηφίσθηκαν από την μεγάλη πλειοψηφία των μελών της Επιτροπής. Ζητώ λοιπόν από το Κοινοβούλιο να απορρίψει την προκαταρκτική ερώτηση.
<P>
(Το Σώμα απορρίπτει την αίτηση για αναπομπή της έκθεσης στην επιτροπή)

<SPEAKER ID=66 NAME="Fayot">
Κυρία Πρόεδρε, το άρθρο 109ι της Συνθήκης, ορίζει τη διαδικασία καθορισμού των κρατών μελών για την νομισματική ένωση. Θα εφαρμοσθεί την 1η και 2η Μαϊου 1998.
<P>
Δεδομένης της σημασίας όσων διακυβεύονται από πολιτικής απόψεως, είναι σημαντικό να δράσουν οι θεσμοί που εμπλέκονται στην διαδικασία αυτή με την μεγαλύτερη διαφάνεια. Η σταθερότητα της νομισματικής ένωσης, όπως και η αξιοπιστία της στις χρηματοοικονομικές αγορές και στο κοινό, εξαρτώνται επίσης από την διαφάνεια και την αυστηρότητα με την οποία θα ληφθούν οι κυριότερες αποφάσεις. Το Ευρωπαϊκό Κοινοβούλιο θα έχει κάποιο ρόλο στην διαδικασία αυτή. Η Συνθήκη προβλέπει, στο άρθρο 109ι, παράγραφος 2, τελευταίο εδάφιο-παραθέτω: "Το Ευρωπαϊκό Κοινοβούλιο εκτιμά και διαβιβάζει τα πορίσματα του στο Συμβούλιο συνερχόμενο σε επίπεδο αρχηγών κρατών και κυβερνήσεων».
<P>
Δεν αρμόζει να σχολιάσω την ιδιαίτερη φύση του συνόλου της διαδικασίας. Όμως θα υπογραμμίσω ότι το Κοινοβούλιο παρεμβαίνει από την πλευρά του δύο φορές και αυτή η διπλή παρέμβαση αποτελεί κατά την γνώμη μου ένα σύνολο από πολιτικής απόψεως.
<P>
Η πρώτη παρέμβαση πραγματοποιείται όταν το Κοινοβούλιο γνωμοδοτεί για τις εκθέσεις της Επιτροπής και του Ευρωπαϊκού Νομισματικού Ιδρύματος, που θα είναι έτοιμες στις 24 Μαρτίου 1998. Αυτή η πρώτη παρέμβαση είναι "καλή από πολιτικής άποψης», γιατί το Κοινοβούλιο, μέσω της δημόσιας συζήτησης για το σεβασμό των κριτηρίων σύγκλισης και για τη νομισματική κατάσταση στο σύνολο της, παρέχει εγγύηση δημοκρατικότητας στη διαδικασία. Υπάρχει συμφωνία της Επιτροπής, του Συμβουλίου και του Ευρωπαϊκού Κοινοβουλίου ως προς το ζήτημα αυτό. Το πρώτο αυτό στάδιο επιτρέπει στο Κοινοβούλιο να καταρτίσει εμπεριστατωμένη έκθεση στην οποία θα συμπεριλαμβάνονται πλήρως οι κανονικοί κοινοβουλευτικοί κανόνες. Τα συμπεράσματα θα ψηφισθούν πιθανώς στις 30 Απριλίου, ίσως και νωρίτερα, όμως σε κάθε περίπτωση πριν από το Σαββατοκύριακο της 1-2 Μαϊου 1998 ώστε να είναι διαθέσιμα στο Συμβούλιο Ecofin της 1ης Μαϊου.
<P>
Αν αυτή η πρώτη παρέμβαση του Κοινοβουλίου δεν προβλέπεται από τη Συνθήκη, η δεύτερη προβλέπεται σαφώς όπως τόνισα στην αρχή. Είναι όντως υποχρεωτική και πρέπει να λειτουργήσει σύμφωνα με μια διαδικασία η οποία δεν πρέπει να κηλιδωθεί από καμιά αβεβαιότητα με κίνδυνο ακύρωσης του συνόλου της διαδικασίας της νομισματικής ένωσης. Πρέπει εξάλλου να πραγματοποιηθεί χωρίς χρονικούς περιορισμούς ώστε καμιά από τις διαδικασίες που προβλέπονται απότον Κανονισμό μας να μην μπορεί να εφαρμοσθεί. Πρέπει λοιπόν να καινοτομήσουμε, και για αυτό πρέπει να τροποποιήσουμε τον Κανονισμό εισάγοντας μια νέα διαδικασία.
<P>
Αυτοί οι περιορισμοί δεν είναι δημιούργημα της φαντασίας μας, αλλά μας επιβάλλονται ως απαραίτητη προϋπόθεση κατόπιν της ανταλλαγής επιστολών ανάμεσα στον Πρόεδρο του Κοινοβουλίου, όπως απεφάσισε η Διάσκεψη των Πρόεδρων και τους Πρόεδρους του Συμβουλίου και της Επιτροπής. Είναι συνεπώς το αποτέλεσμα της πολιτικής βούλησης να ρυθμισθούν όλα κατά την διάρκεια του εν λόγω σαββατοκύριακου, όταν οι χρηματοοικονομικές αγορές είναι κλειστές από το βράδυ της Πέμπτης μέχρι την Δευτέρα το πρωϊ. Αυτή είναι απαραίτητη προϋπόθεση για την επιτυχία του εγχειρήματος. Με τον τρόπο αυτό το Κοινοβούλιο θα έχει στην διάθεση του τις συστάσεις του Συμβουλίου Ecofin μόλις στις 2 Μαϊου. Το Ευρωπαϊκό Συμβούλιο θα πραγματοποιηθεί εκείνο το απόγευμα, είναι λοιπόν πρακτικά αδύνατο να ακολουθηθεί η διαδικασία της γραπτής έκθεσης με τροπολογίες.
<P>
Η μεγάλη πλειοψηφία της επιτροπής πρέπει λοιπόν να επιλέξει την προφορική διαδικασία, χωρίς τροπολογία, με ψηφοφορία επί του καταλόγου των κρατών που προτείνεται να συμμετάσχουν στην νομισματική ένωση. Το κείμενο είναι σαφές και ρητό κα δεν μπορεί να υπάρξει καμιά συζήτηση επί της διαδικασίας.
<P>
Είμαι λοιπόν πεπεισμένος, κυρία Πρόεδρε, ότι το κείμενο που προτείνουμε στο Κοινοβούλιο είναι εντελώς σύμφωνο με την μεγάλη πλειοψηφία του Κοινοβουλίου μας για να υπάρχει επιτυχής κατάληξη σε ένα έργο εξαιρετικά περίπλοκο και σημαντικό για την ολοκλήρωση της νομισματικής ένωσης.
<P>
Κύρια Πρόεδρε, η προθεσμία για την κατάθεση των τροπολογιών παρατάθηκε μέχρι απόψε, παρόλο που οι πολιτικές ομάδες είχαν στην διάθεση τους, και επιθυμώ να το υπογραμμίσω, το κείμενο της τροποποίησης την περασμένη Τρίτη, μετά από την ψηφοφορία στην Επιτροπή Κανονισμού το ίδιο πρωϊ. Μου ανακοινώθηκε στις 7 το ίδιο βράδυ ότι έγινε μια μόνο τροπολογία. Η τροπολογία αυτή είναι μια τροπολογία της Ομάδας των Πρασίνων όπου ζητείται αντί για τη συνολική ψηφοφoρία, να πραγματοποιηθεί χωριστή ψηφοφορία για κάθε κράτος, από τον κατάλογο των κρατών που θα συμμετάσχουν στην νομισματική ένωση.
<P>
Ως εισηγητής, θα πρέπει να αντιτεθώ σε αυτή την τροπολογια γιατί το Κοινοβούλιο δεν μπορεί να ξεκινήσει, στο σημείο αυτό, να ψηφίζει ξεχωριστά για τα κράτη που θα καθορίσει το Ecofin. Νομίζω ότι αν το Κοινοβούλιο επιθυμεί να το πράξει, σε αυτό το στάδιο της διαδικασίας, εκφράζοντας χωριστή γνώμη για κάθε ένα από τα κράτη τότε θα διαταράξει το πολιτκό μήνυμα που επιθυμούμε να δώσουμε.
<P>
Κύρια Πρόεδρε, παρακαλώ το Σώμα να εγκρίνει το κείμενο του κανονισμού όπως η Επιτροπή Κανονισμού πρότεινε κατά μεγάλη πλειοψηφία και θα ήθελα να τελειώσω υπογραμμίζοντας την εξαίρετη συνεργασία της Επιτροπής Κανονισμού με την Νομική Υπηρεσία, αλλά κυρίως με την Επιτροπή Οικονομικής και Νομισματικής Πολιτικής. Η Διάσκεψη του Προέδρων μας ζήτησε να ασχοληθούμε με την τροποποίηση του κανονισμού σε συμφωνία με την επιτροπή αυτή. Θα ήθελα να ευχαριστήσω ιδιαίτερα τον πρόεδρο της επιτροπής κ.Von Wogau και την κ. Ranzdio-Plath, πρόεδρο της υποεπιτροπής νομισματικών θεμάτων, για την ενδιαφέρουσα συμβολή τους. Για ακόμη μια φορά, ζητώ από το Σώμα να εγκρίνει μαζικά την τροποποίηση του κανονισμού.

<SPEAKER ID=67 LANGUAGE="EN" NAME="Ford">
Κυρία Πρόεδρε, θα είμαι σύντομος. Συγχαίρω τον κύριο Fayot για την έκθεση αυτή. Η σοσιαλιστική ομάδα, την οποία εκπροσωπώ, θα την υποστηρίξει στο σύνολο της και χωρίς τροπολογίες. Ήταν απαραίτητο να τροποποιήσουμε τον Κανονισμό μας για την ενοποίηση της ικανότητας μας να δρούμε συμβουλευτικά, γρήγορα και ταχέως, σύμφωνα με το Αρθρο 109ι ως προς την Οικονομική και Νομισματική Ένωση. Η έκθεση του κ. Fayot είναι μεσολαβητική, λιτή και ακμαία. Είναι σύντομη, αιχμηρή και ακριβώς πάνω στο θέμα.
<P>
Το Κοινοβούλιο θα συζητήσει στην βάση μιας προφορικής έκθεσης από την αρμόδια επιτροπή. Μετά θα πραγματοποιηθεί μια μοναδική ψηφοφορία των ομάδων χωρίς τροπολογίες. Αυτό θα δώσει την δυνατότητα να μιλήσει το Κοινοβούλιο έντονα και σαφώς και ταυτόχρονα θα καταστήσει ανίσχυρους όσους θέλουν να εμποδίσουν την πορεία της Ευρώπης προς τα εμπρός.

<SPEAKER ID=68 NAME="von Wogau">
Κυρία Πρόεδρε, αξιότιμοι συνάδελφοι! Πρώτα απ·όλα θα ήθελα να πω ότι μπορώ να χαιρετίσω και να υποστηρίξω την έκθεση του εισηγητή, τόσο εκ μέρους της Επιτροπής Οικονομικής, Νομισματικής και Βιομηχανικής Πολιτικής, όσο και εκ μέρους της ομάδας του ΕΛΚ. Τόσο στην ομάδα του ΕΛΚ, όσο και στην Επιτροπή Οικονομικής, Νομισματικής και Βιομηχανικής Πολιτικής, υπάρχει μία πολύ μεγάλη πλειοψηφία υπέρ της έκθεσης Fayot, και θα ήθελα να ευχαριστήσω επίσης από την πλευρά μου για την εξαιρετική συνεργασία με την Επιτροπή Κανονισμού, Ελέγχου της Εντολής και Ασυλιών.
<P>
Γιατί είναι αναγκαία η συμπλήρωση του Κανονισμού μας; Επειδή η διαδικασία, σύμφωνα με την οποία θα λάβουμε αυτήν την απόφαση, είναι εξαιρετικής σημασίας και δεύτερον, επειδή θα βρεθούμε σε μία κατάσταση που είναι σχετικά νέα για μας.
<P>
Τί προβλέπει η Συνθήκη; Η Συνθήκη προβλέπει ότι το Ευρωπαϊκό Κοινοβούλιο παραδίδει την γνωμοδότηση του για την πρόταση των υπουργών οικονομικών. Όμως η πρόταση των υπουργών οικονομικών δεν θα διατυπωθεί πριν από το βράδυ της πρώτης Μαϊου. Συνεπώς, δεν θα είναι εφικτή μία γραπτή διαδικασία, παρά πρέπει στις 2 Μαϊου, σ' αυτήν την έκτακτη συνεδρίαση του Ευρωπαϊκού Κοινοβουλίου που προφανώς θα κρατήσει όλο το πρωινό, να παραδώσουμε τη γνωμοδότησή μας γι' αυτήν την πρόταση των υπουργών οικονομικών.
<P>
Για τον λόγο αυτόν, επιλέξαμε μία διαδικασία με δύο σκέλη. Στις 25 Μαρτίου θα υποβάλουν τις συστάσεις τους το Ευρωπαϊκό Νομισματικό Ινστιτούτο και η Ευρωπαϊκή Επιτροπή. Πάνω σ' αυτήν την βάση θα επεξεργαστεί τότε η Επιτροπή Οικονομικής, Νομισματικής και Βιομηχανικής Πολιτικής μία έκθεση, επί της οποίας θα υπάρξουν στην επιτροπή όλες οι δυνατότητες υποβολής τροπολογιών. Μετά την συνεδρίαση της 29ης και 30ής Απριλίου θα γίνει η επεξεργασία μιας πρώτης γνωμοδότησης του Ευρωπαϊκού Κοινοβουλίου.
<P>
Όπως ήδη είπε ο συνάδελφος Fayot, η γνωμοδότηση αυτή δεν προβλέπεται ρητά στη Συνθήκη, ούτε όμως αποκλείεται ρητά απ' αυτήν. Αλλωστε, παράλληλα θα λάβουν θέση και τα κοινοβούλια των χωρών μελών για την πρόταση της Ευρωπαϊκής Επιτροπής και του Νομισματικού Ινστιτούτου. Αφού εξαντληθούν αυτές οι δυνατότητες και όταν πια θα υπάρχει μία γνωμοδότηση του Κοινοβουλίου, θα λάβουμε την πρόταση των υπουργών οικονομικών και θα τοποθετηθούμε σ' αυτήν σε μία προφορική διαδικασία. Λαμβάνοντας υπόψη ότι είχαμε προηγουμένως ένα μήνα καιρό για να προετοιμάσουμε την γνωμοδότησή μας με μία πραγματικά δημοκρατική διαδικασία, θεωρώ δικαιολογημένο να επικεντρωθούμε κατόπιν αυτού σε μια θετική ή αρνητική ψήφο για την πρόταση των υπουργών οικονομικών. Αυτή είναι μία διαδικασία που από την μια πλευρά ανταποκρίνεται σε όλες τις αξιώσεις δημοκρατικότητας, από την άλλη πλευρά όμως διασφαλίζει επίσης ότι το Ευρωπαϊκό Κοινοβούλιο μπορεί να φέρει σε πέρας το καθήκον του στην ιστορική αυτή κατάσταση.

<SPEAKER ID=69 LANGUAGE="NL" NAME="Wijsenbeek">
Κυρία Πρόεδρε, δεν μπορώ να συμμερισθώ τον ενθουσιασμό των προηγουμένων ομιλητών. Η ομάδα μου θα υποστηρίξει ασφαλώς την έκθεση, αλλά αναρωτιόμαστε αν ως Κοινοβούλιο δεν παραχωρούμε πολλά με το να πούμε: Εντάξει. Βάσει μιας έκθεσης της Επιτροπής Οικονομικής και Νομισματικής Πολιτικής έχουμε μια πρώτη συζήτηση, αλλά το Κοινοβούλιο καλείται σε σημαντική ψηφοφορία το Σάββατο στις 2 Μαϊου. Είναι μια κάπως ειδική διάταξη για μια ειδική περίπτωση, διότι δεν προβλέπω κατόπιν να τη χρησιμοποιούμε πολύ συχνά.
<P>
Μπορεί να τεθεί το ερώτημα ποιά θα είναι η χρησιμότητα της παρούσας σύστασης του Κοινοβουλίου· μάλλον το Συμβούλιο θα την αρχειοθετήσει απλώς. Είναι ανάγκη να περιορίσουμε τον εαυτό μας, λέγοντας: Ψηφίζουμε υπέρ ή κατά αλλά δεν μπορούμε να τροποποιήσουμε τίποτα. Το θεωρώ ακόμα πιο λυπηρό, επειδή με τη σημερινή διατύπωση της έκθεσης Fayot, θα μπορέσουμε να δουλέψουμε αποκλειστικά και μόνο με προφορική σύσταση. Θα προτιμούσα αυτή η προφορική σύσταση να αποτελούσε εναλλακτική δυνατότητα. Θα σκεφθούμε λοιπόν μήπως πρέπει να γίνει χωριστή ψηφοφορία.
<P>
Γνωρίζουμε ότι ένα από τα κράτη μέλη αφενός πληροί όλες τις προϋποθέσεις για την ένταξή του στην ΟΝΕ, δεν διατύπωσε αφεταίρου επιφύλαξεις σχετικά με την συνθήκη, και όμως δεν θέλει να συμμετέχει. Τυπικά θα πρέπει κανονικά να πούμε ότι έτσι είναι άκυρη η σύσταση του Συμβουλίου ECOFIN, διότι δεν θα συμπεριλαμβάνει την εν λόγω χώρα. Παρά ταύτα μπορούμε να ταχθούμε υπέρ της εκκίνησης της ΟΝΕ· δεν μπορούμε όμως να προσθέσουμε ότι κατ' αρχήν και αυτή η χώρα ανήκει σε αυτόν τον κύκλο. Και λυπάμαι για αυτό.

<SPEAKER ID=70 LANGUAGE="DE" NAME="Voggenhuber">
Κυρία Πρόεδρε, κυρίες και κύριοι, η ασθενής θέση που κατέχει το Κοινοβουλίου στην διαδικασία της νομοθεσίας είναι ο κύριος λόγος του ελλείμματος σε δημοκρατικότητα στην Ευρωπαϊκή Ένωση. Το έλλειμμα αυτό, πάλι, είναι ο κύριος λόγος για την έλλειψη αποδοχής της ευρωπαϊκής ολοκλήρωσης από την πλευρά των πολιτών της Ευρώπης. Εν όψει του προβλήματος αυτού, όμως, πρέπει να μας φανεί εντελώς ακατανόητο το ότι το ίδιο το Κοινοβούλιο περικόπτει ακόμη περισσότερο τα δικαιώματά του, χωρίς να παρίσταται ανάγκη γι' αυτό. Λέγοντας αυτά δεν παραγνωρίζω καθόλου το επείγον του θέματος και τις ιδιαίτερες συνθήκες που αναγκάζουν το Κοινοβούλιο να λάβει θέση μέσα σε πολύ σύντομο διάστημα για τις συστάσεις του Συμβουλίου της ECOFIN. Όμως, το να παραιτηθούμε από μία γραπτή έκθεση, το να παραμερίσουμε εθελοντικά το στοιχειώδες δικαίωμα των βουλευτών να υποβάλουν τροπολογίες στην ολομέλεια και να πρέπει επί πλέον να ψηφίσουν μαζικά, είναι εντελώς αδικαιολόγητο. Αυτό αποτελεί σχεδόν πολιτική ζημία που καταφέρει το Κοινοβούλιο στον ίδιο του τον εαυτό.
<P>
Θεωρώ υψίστης σημασίας τη δυνατότητα που έχει το Κοινοβούλιο να υποβάλει μία διαφοροποιημένη γνωμοδότηση πριν από την οριστική απόφαση του Συμβουλίου για την καθιέρωση της νομισματικής ένωσης. Γι' αυτό, σας ζητώ τόσο ευγενικά όσο και επειγόντως να υποστηρίξετε την αίτησή μας και να καταστήσετε δυνατόν μέσω χωριστής ψηφοφορίας να μπορέσουμε να ψηφίσουμε μεμονωμένα για τις συστάσεις του Συμβουλίου ECOFIN.

<SPEAKER ID=71 NAME="Dell'Alba">
 Κυρία Πρόεδρε, κύριε Επίτροπε, αξιότιμοι συνάδελφοι, και η Ομάδα της Ευρωπαϊκής Ριζοσπαστικής Συμμαχίας θα υπερψηφίσει την έκθεση Fayot, ευχαριστώντας τον εισηγητή για την ταχύτητα με την οποία η επιτροπή μας πραγματοποιήσε αυτό που φαίνονταν σύμφωνο με το γενικό συμφέρον. Το είπα στην επιτροπή και το επαναλαμβάνω και τώρα στο Σώμα για να καταγραφεί στα πρακτικά: εγώ πιστεύω ότι, σε αυτή την διαδικασία, αντιμέτωποι με μια σειρά από γενικότερες συγκυρίες και προς το συμφέρον της Ένωσης, εμείς προχωρήσαμε λίγο πέρα από το δικαίωμα της αυτονομίας, της ανεξαρτησίας του δικαιώματος των βουλευτών και του Κοινοβουλίου για τα οποία υπάρχουν εγγυήσεις στον Κανονισμό μας. Προσπαθήσαμε, φυσικά, να λάβουμε υπόψη την απαίτηση αυτή η διαδικασία να είναι ταχεία και να επιτρέψει στην Ένωση, χωρίς να διαταράξει τις αγορές, να έχει μια απόφαση που εξετάζει την γνώμη του Κοινοβουλίου, αλλά πραγματοποιώντας αυτό, ο συνάδελφος Fabre-Aubrespy, κατά βάθος, προσπαθεί να την ερμηνεύσει, αν και κατά την γνώνη μου υπερβάλλει όταν δηλώνει ότι παραβιάζονται ορισμένα δικαιώματα - αναμφίβολα σε δύο - τρία σημεία έχουμε πραγματικά μικρότερες εγγυήσεις δικαιωμάτων.
<P>
Για τον λόγο αυτό, ψηφίζοντας την έκθεση που ο συνάδελφος Fayot προτείνει, εγώ θεωρώ ότι στον τριμέρη διάλογο και τους διαλόγους που έχουμε με τα άλλα θεσμικά όργανα, ο Πρόεδρος πρέπει να αξιοποιήσει τη βούλησή μας για ειλικρινή συνεργασία, και πρέπει όμως να πληροφορήσει και όλα τα άλλα όργανα: για παράδειγμα, πρέπει να δηλώσει σαφώς στο Συμβούλιο ότι το Κοινοβούλιο είναι διατεθειμένο να το πράξει αυτό υπό τον όρο το Συμβούλιο να είναι διατεθειμένο για άλλες μορφές συνεργασίας, για παράδειγμα τη συνεργασία με τις εξεταστικές επιτροπές ή και σε άλλους τομείς που χρήζουν ειλικρινούς συνεργασίας, την οποία εμείς προσφέρουμε και την οποια θα θέλαμε να δόυμε να υπάρχει και σε άλλα όργανα, στο Συμβούλιο και - ο Επίτροπος Kinnock θα μου επιτρέψει - στην Επιτροπή.

<SPEAKER ID=72 LANGUAGE="FR" NAME="Fabre-Aubrespy">
Κυρία Πρόεδρε, αγαπητοί συνάδελφοι, η έκθεση που μας προτείνει η Επιτροπή Kανονισμoύ, Ελέγχου της Εντολής και Ασυλιών, είναι νομικά αμφισβητήσιμη και πολιτικά αδόκιμη. Εξέφρασα τους λόγους σε άποψη της μειοψηφίας, η οποία παρουσιάζεται στην έκθεση.
<P>
Σε νομικό επίπεδο, υποστηρίζω ότι η γνώμη που ζητείται από το Κοινοβούλιο είναι διαφορετική από την σύμφωνη γνώμη.Η γνώμη που ζητείται σύμφωνα με το άρθρο 109ι της Συνθήκης, γνώμη η οποία δίνεται σε κείμενο του Συμβουλίου Εcofin, κατά περίπτωση, διαβιβάζεται στο Συμβούλιο σε επίπεδο αρχηγών κρατών και κυβερνήσεων, πρέπει να εκδοθεί από το Κοινοβούλιο βάσει μιας γραπτής έκθεσης που συμπεριλαμβάνει έκθεση των λόγων, πρόταση απόφασης και παρέχοντας το δικαίωμα τροπολογίας, είτε πρόκειται στα πλαίσια της Επιτροπής Οικονομικής, Νομισματικής και Βιομηχανικής Πολιτικής, είτε στα πλαίσια της Ολομέλειας. Δεν είναι δυνατό να παραβιασθεί χωρίς να παραβιασθεί η Συνθήκη και το Αρθρο 109ι.
<P>
Μου λένε: το Κοινοβούλιο θα συγκληθεί και θα δώσει την άποψη του στο στάδιο των συστάσεων της Επιτροπής, αλλά η Επιτροπή δεν είναι το ίδιο όργανο όπως το Συμβούλιο Υπουργών. Το κείμενο που θα επεξεργασθεί είναι από νομικής απόψεως διαφορετικό. Η γνώμη που θα δώσει- η οποία δεν είναι υποχρεωτική- είναι από νομικής απόψεως διαφορετική.
<P>
Η έκθεση είναι αδόκιμη πολιτικά. Είναι αδόκιμη γιατί το Κοινοβούλιο - είναι παράδοξο ότι η ομάδα μας υποστηρίζει τα δικαιώματα του Κοινοβουλίου τόσο πολύ - αρνείται να ασκήσει στην πραγματικότητα τις αρμοδιότητες που έχει από την Συνθήκη. Τα τεχνικά επιχειρήματα δεν ισχύουν. Μπορούμε να εξεύρουμε μια διαδικασία η οποία θα επιτρέψει στο Κοινοβούλιο να εκφρασθεί. Πώς μπορούμε να φαντασθούμε ότι μια τόσο σημαντική απόφαση όσο η πραγματοποίηση της οικονομικής και νομισματικής ένωσης θα ληφθεί με βάση προφορική έκθεση; Πώς μπορούμε να φαντασθούμε ότι οι αντιπρόσωποι των κρατών μελών της Ευρωπαϊκής Ένωσης δεν μπορούν να εκφέρουν γνώμη για καθεμία από τις συστάσεις που θα συμπεριληφθούν στο Συμβούλιο Ecofin;
<P>
Αυτό που θέλουν είναι να φιμώσουν το Κοινοβούλιο. Δεν θα το αποδεχθούμε και θα χρησιμοποιήσουμε όλα τα νομικά μέσα που μας επιτρέπουν να δικαιωθούμε.

<SPEAKER ID=73 LANGUAGE="EN" NAME="Donnelly, Alan">
Κυρία Πρόεδρε, με εξέπληξε η τελευταία ομιλία γιατί οποίος έχει παρακολουθήσει την διαδικασία της οικονομικής και νομισματικής ένωσης τα τελευταία 7½ χρόνια γνωρίζει ότι το Σώμα έχει παρακολουθήσει την όλη διαδιακασία πάρα πολύ στενά. Κάποιος μπορεί να θεωρήσει ότι η συζήτηση που θα έχουμε στις 2 Μαϊου είναι η πρώτη και μοναδική φορά που εξετάζει το Κοινοβούλιο το ζήτημα της οικονομικής και νομισματικής ένωσης. Το συζητάμε κάθε μήνα στην Επιτροπή Οικονομικής, Νομισματικής και Βιομηχανιής Πολιτικής. Το συζητάμε τουλάχιστον κάθε μήνα στο Κοινοβούλιο τα τελευταία 7 ½ χρόνια. Νομίζω ότι ορισμένες από τις ομιλίες σήμερα δείχνουν ότι όσοι μίλησαν δεν κατανοούν την διαδικασία αυτή από το 1990 όταν ξεκίνησε το πρώτο στάδιο της ΟΝΕ.
<P>
Υπάρχουν δύο ευκαιρίες για το Ευρωπαϊκό Κοινοβούλιο να εξετάσει τη διαδικασία της ΟΝΕ. Η πρώτη θα είναι η έκθεση που ετοιμάζει ο Karl von Wogau όπου θα εξετάσει λεπτομερώς τις πληροφορίες από το Ευρωπαϊκό Νομισματικό Ινστιτούτο και την Επιτροπή. Τότε το Κοινοβούλιο θα κάνει όλες τις απαραίτητες πολιτικές παρατηρήσεις. Μπορεί να ενσωματώσει όλα τα καινούργια σημεία που επιθυμεί. Μπορούμε να συζητήσουμε εκτενώς στις διάφορες επιτροπές και στο Κοινοβούλιο τα κριτήρια σύγκλισης από όλες τις πλευρές, την επίδραση στην απασχόληση, την επίδραση στην εξωτερική συναλλαγματική ισοτιμία. Όλα αυτά τα άλλα σημεία θα μπορούν να συζητηθούν και δεν έχω αμφιβολία ότι οι ομάδες που ζητούν τόσο γρήγορα περαιτέρω νομικές συμβουλές θα συμμετάσχουν στην συζήτηση. Αλλά το σημαντικότερο που μπορούμε να κάνουμε, αφού εγκρίνουμε την έκθεση von Wogau κατά την Ολομέλεια της 29 και 30 Απριλίου είναι να συνειδητοποιήσουμε την ιστορική απόφαση που πρέπει να πάρουμε στις 2 Μαϊου. Τι έπραξε η Επιτροπή Κανονισμού και ο κ.Fayot; - θα ήθελα παρεμπιπτόντως να τον ευχαριστήσω εκ μέρους της Επιτροπής Οικονομικής, Νομισματικής και Βιομηχανικής Πολιτικής. Θα ήθελα να ευχαριστήσω μαζί με τον Karl von Wogau τους συναδέλφους του και αυτόν - γιατί έδωσαν την ευκαιρία στο Κοινοβούλιο να δώσει την ιστορική σφραγίδα αποδοχής, μετά από εκτενείς και λεπτομερείς συζητήσεις, και να λάβει την ιστορική απόφαση. Αν υπάρχουν πολιτικές ομάδες στην αίθουσα αυτή που θα προσπαθήσουν να εκμεταλλευθούν από φθηνή πολιτική άποψη την 2α Μαϊου, τότε δεν θα τους ξεχάσει το Σώμα και ελπίζω βέβαια ούτε και οι λαοί της Ευρώπης.

<SPEAKER ID=74 LANGUAGE="SV" NAME="Wibe">
Κυρία Πρόεδρε, επιτρέψτε μου να πω πρώτα ότι νομίζω ότι ο κ. Fayot πέτυχε μια πολύ κομψή λύση σ' ένα πολύ δύσκολο πρόβλημα. Πιστεύω πραγματικά ότι αυτή είναι η μοναδική λύση με δεδομένη την πίεση χρόνου υπό την οποία εργαζόμαστε. Θέλω ωστόσο να πω ότι λυπάμαι διότι μ' αυτήν την βεβιασμένη διαδικασία καθιστούμε την γνωμοδότησή μας μία τυπικότητα η οποία στην πραγματικότητα δεν μπορεί να καταλήξει σε τίποτα άλλο παρά σε μια έγκριση της σύστασης του Ecofin. Όπως είναι η κατάσταση, πιστεύω ότι θα ήταν ίσως καλύτερα να μην είχαμε καν εκφέρει μία δεύτερη γνωμοδότηση πριν από την απόφαση του Συμβουλίου, για τον απλούστατο λόγο ότι φοβάμαι ότι αυτή θα αντιμετωπιστεί και θα παρουσιαστεί ως μία άνευ περιεχομένου χειρονομία από πλευράς Ευρωπαϊκού Κοινοβουλίου και όχι ως μία πραγματική άσκηση κοινοβουλευτικής εξουσίας. Εκτός αυτού, φοβάμαι ότι θα ενισχύσει την εντύπωση ότι ολόκληρο το πρόγραμμα της ΟΝΕ έχει ένα πολύ επισφαλές, για να μην πω ελάχιστο, δημοκρατικό έρεισμα. Αυτό φυσικά είναι κάτι για το οποίο ο κ. Fayot δεν μπορεί να κάνει τίποτα. Η έκθεσή του και η λύση του είναι η μόνη δυνατή και μπορώ να ελπίζω μόνο ότι όσο το δυνατόν περισσότεροι θα υπερψηφίσουν την έκθεση αύριο.

<SPEAKER ID=75 NAME="Πρόεδρος">
Η συζήτηση έληξε.
<P>
Η ψηφοφορία θα διεξαχθεί αύριο στις 12.00.

<CHAPTER ID=8>
Τροποποίηση του άρθρου 75 του Κανονισμού
<SPEAKER ID=76 NAME="Πρόεδρος">
Η ημερήσια διάταξη προβλέπει τη συζήτηση της έκθεσης (Α4-0400/97) του κ. Ford, εξ ονόματος της Επιτροπής Κανονισμού, Ελέγχου της Εντολής και Ασυλιών, σχετικά με την τροποποίηση του άρθρου 75 του Κανονισμού του Ευρωπαϊκού Κοινοβουλίου (αντιπροσωπεία στην Επιτροπή Συνδιαλλαγής).

<SPEAKER ID=77 NAME="Ford">
Κυρία Πρόεδρε, υπόσχομαι ότι δεν θα χρειασθώ πέντε λεπτά για την έκθεση μου.
<P>
Όπως αναφέρατε, αυτή είναι μια έκθεση για την τροποποίηση του Αρθρου 75 του Κανονισμού σχετικά με την συνδιαλλαγή. Έχει υποστηριχθεί στο Σώμα αυτό στο παρελθόν, ότι το Κοινοβούλιο δεν ασκεί όλη την πίεση ως προς την συνδιαλλαγή και το ρόλο του στην επιτροπή συνδιαλλαγής. Μετά από παραπομπή από τον Πρόεδρο του Κοινοβουλίου στην Επιτροπή Κανονισμού, Ελέγχου της Εντολής και Ασυλιών, η επιτροπή εξέταζε το ζήτημα και δεν θεωρούμε ότι οι εκπρόσωποι του Κοινοβουλίου δεν έκαναν κάθε προσπάθεια να διασαφηνίσουν την θέση του Κοινοβουλίου στην επιτροπή συνδιαλλαγής και να εξασφαλίσουν ότι το Κοινοβούλιο έχει τον μέγιστο δυνατό λόγο στην σημαντική αυτή επιτροπή.
<P>
Ωστόσο, ήταν σαφές ότι μπορεί να πραγματοποιήθει μια σειρά από διαδικαστικές αλλαγές στον Κανονισμό μας που θα βελτιώσουν την θέση του Κοινοβουλίου στο έργο αυτό. Μπορούν τα μέλη να δουν μπροστά τις τρεις προτεινόμενες τροποποιήσεις στη διαδικασία, μια από τις οποίες συμπεριλαμβάνει δύο μικρές αλλαγές.
<P>
Πρώτον, ως προς την τροπολογία αρριθ. 2, προτείνουμε την αλλαγή στο "επιτρέπεται να ορίσουν αναπληρωτές» με το "ορίζουν αναπληρωτές» καθώς στο παρελθόν υπήρξαν προβλήματα όταν οι ομάδες δεν είχαν ορίσει αναπληρωτές.
<P>
Η δεύτερη τροπολογία αίρει τους περιορισμούς για τους αναπληρωτές που παρίστανται στις συνεδριάσεις όταν το πλήρες μέλος έχει παρακολουθήσει μόνο ένα τμήμα τους, δηλαδή θα ακολουθήσουμε την ίδια διαδικασία όπως καθορίστηκε την στιγμή αυτή στις επιτροπές μας στην επιτροπή συνδιαλλαγής.
<P>
Τρίτον, προτείνουμε να μην είναι κεκλεισμένων των θυρών, απλά όχι δημόσια, το οποίο θα επιτρέψει την συμμετοχή αντιπροσώπων από άλλα θεσμικά όργανα και, ενίοτε, αναπληρωτών που μπορεί να κληθούν αργότερα.
<P>
Τέλος, ζητούμε από την Διάσκεψη των Προέδρων να διατυπώσει κατευθυντήριες γραμμές επί της διαδικασίας διότι πιστεύουμε ότι υπάρχουν άλλα σημεία που δεν εμπίπτουν στη διακαιοδοσία της Επιτροπής Κανονισμού τα οποία θα μπορούσαν να βοηθήσουν στη λειτουργία των επιτροπών συνδιαλλαγής.
<P>
Ζητώ λοιπόν από το Κοινοβούλιο να υποστηρίξει τις αλλαγές στον Κανονισμό προς το παρόν και να επανέλθει εξετάζοντας το ζήτημα αυτό μετά από τις εκλογές για το Ευρωπαϊκό Κοινοβούλιο για να διαπιστώσει αν χρειάζονται περαιτέρω αλλαγές.

<SPEAKER ID=78 LANGUAGE="EN" NAME="Corbett">
Κυρία Πρόεδρε, με μεγάλη χαρά υποστηρίζουμε την έκθεση του κ. Ford. Είναι μικρές τροπολογίες στον Κανονισμό, αλλά είναι εξαιρετικά σημαντικές. Θα θέσουν το Κοινοβούλιο σε ισότιμη θέση με το Συμβούλιο στην διαδικασία συνδιαλλαγής. Το Συμβούλιο μέχρις στιγμής, είχε ένα πλεονέκτημα καθώς η Συνθήκη προβλέπει ότι το Συμβούλιο ή οι εκπρόσωποι του παρίστανται στις συνεδριάσεις της επιτροπής συνδιαλλαγής, όταν απαιτείται, σε περιπτώσεις που οι συνεδριάσεις έχουν διαρκέσει περισσότερο από το αναμενόμενο - όπως συνήθως συμβαίνει στη συνδιαλλαγή, με επιπλέον συνεδριάσεις που συγκαλούνται σε σύντομη προθεσμία - το Συμβούλιο μπορούσε να αλλάξει τους εκπροσώπους του.
<P>
Εμείς στο Κοινοβούλιο είχαμε δέσει τα χέρια μας κατά κάποιον τρόπο καθώς δεν χρησιμοποιούσαμε πλήρως την δυνατότητα να χρησιμοποιήσουμε αναπληρωτές στην επιτροπή συνδιαλλαγής. Πολύ συχνά είναι απαραίτητο να αλλάξουν οι εκπρόσωποι την τελευταία στιγμή λόγω της ίδιας της μορφής των διαπραγματεύσεων της συνδιαλλαγής. Αυτές οι πολύ μικρές αλλαγές θα δώσουν την δυνατότητα στο Κοινοβούλιο να το πράξει και, συνεπώς, θα μας τοποθετήσουν στην ίδια θέση με το Συμβούλιο στην επιτροπή συνδιαλλαγής. Είναι η κατάλληλλη στιγμή να πραγματοποιηθεί αυτή η αλλαγή, την στιγμή αυτή, γιατί η Συνθήκη του Αμστερναμ αλλάζει την διαδικασία σύμφωνα με την διαδικασία συναπόφασης της Συνθήκης - η διαδικασία συναπόφασης η οποία είναι τώρα το αποκορύφωμα των νομοθετικών εξουσιών του Κοινοβουλίου. Το Αμστερνταμ θα επιτρέψει να υιοθετηθεί η νομοθεσία που εμπίπτει στην συναπόφαση χωρίς την ρητή συμφωνία του Κοινοβουλίου.
<P>
Περισσότερη συναπόφαση ακόμη και τώρα δεν απαιτεί περαιτέρω συνδιαλλαγή. Οι δύο αναγνώσεις σε κάθε θεσμικό όργανο επαρκούν για να υπάρξει συμφωνία. Αλλά όταν το ζήτημα πρέπει να καταλήξει σε συμβιβασμό, σύμφωνα με τη συμφωνία που επετεύχθη στη Συνθήκη του Αμστερνταμ, η επιτροπή συνδιαλλαγής θα είναι απαραίτητη προκειμένου να υιοθετηθεί η νομοθεσία. Σύμφωνα με το Μάαστριχτ ήταν δυνατό το Συμβούλιο να αποχωρήσει και μονομερώς να υιοθετήσει το δικό του κείμενο, προκαλώντας το Κοινοβούλιο να απορρίψει το κείμενο αυτό. Αυτό δεν θα είναι πλέον δυνατό. Συνεπώς, η σημασία της επιτροπής συνδιαλλαγής ενισχύεται ακόμη περισσότερο. Είναι απολύτως σωστό στο σημείο αυτό να ευθυγραμμίσουμε τις διαδικασίες μας ώστε να το εκμεταλλεύθουμε αυτό πλήρως.

<SPEAKER ID=79 LANGUAGE="EN" NAME="Donnelly, Brendan">
Κυρία Πρόδρε, θα ήθελα να συγχαρώ τον εισηγητή για την εξαίρετη έκθεση. Η Ομάδα του Ευρωπαϊκού Λαϊκού Κόμματος θα την υποστηρίξει στο σύνολο της. Καθώς είναι αργά και είναι λίγοι οι παρόντες θα είμαι σύντομος και σκληρά ειλικρινής. Κατά την γνώμη μου, το Ευρωπαϊκό Κοινοβούλιο διαθέτει πάρα πολύ χρόνο ευχόμενο να είχε περισσότερηεξουσία και όχι αρκετό χρόνο ασκώντας τις εξουσίες που έχει.
<P>
Όσα πράττει ο κ. Ford έχουν συμβολική και θεσμική σημασία. Κάνει ευκολότερο για εμάς να χρησιμοποιήσουμε με συνοχή και συνέπεια τις εξουσίες που έχουμε. Αυτή είναι μια πραγματική συμβολή στο γεφύρωμα του δημοκρατικού ελλείματος. Δεν είναι τόσο ελκυστικό πνευματικά και πολιτικά όσο όλα αυτά που συζητούμε στην Επιτροπή Θεσμικών Θεμάτων αλλά ίσως μακροπρόθεσμα να είναι ακόμη περισσότερο αποτελεσματκό και σημαντικό. Όχι τόσο για καθαρά διοικητικούς και τεχνικούς λόγους αλλά επίσης και για λόγους πολιτικούς και θεσμικούς, εμείς στην Ομάδα Ευρωπαϊκού Λαϊκού Κόμματος θα υποστηρίξουμε με ενθουσιασμό την έκθεση αυτή.

<SPEAKER ID=80 LANGUAGE="EN" NAME="Evans">
Κυρία Πρόεδρε, συγχαίρω τον κ. Ford και τους άλλους ομιλητές για την θερμή συζήτηση. Η συμβολή μου στο πνεύμα της ομοφωνίας είναι να συμφωνήσω με όλα όσα ειπώθηκαν μέχρι στιγμής. Το Κοινοβούλιο αγωνίστηκε πολύ καιρό για την συνδιαλλαγή και την συναπόφαση και είναι αναγνώριση του ρόλου του Κοινοβουλίου. Ήταν ένα σημαντικό βήμα εμπρός. Γενικά η συμμετοχή του Συμβουλίου ήταν καλή ενώ κάποιους λόγους οι αντιπροσωπείες του Κοινοβουλίου είχαν μερικές φορές μικρή συμμετοχή.
<P>
Η αλλαγή αυτή του Κανονισμού διευκολύνει και ενθαρρύνει την μεγαλύτερη συμμετοχή. Όπως εξήγησε ο κ. Ford, το σκεπτικό και η πολύ σαφής διατύπωση ασκούν πίεση στις πολιτικές ομάδες και τις αναγκάζουν να έχουν ένα αναπληρωτή ώστε το Κοινοβούλιο να εκπροσωπείται καλύτερα και να μπορεί να συμμετέχει πλήρως στις συζητήσεις. Η συμμετοχή θα είναι καλύτερη όπως και οι αποφάσεις. Τέλος, για τα μέλη του Κοινοβουλίου, θα θεωρηθεί ως μια από τις καλύτερες εκθέσεις που παρουσιάστηκαν μέχρις στιγμής φέτος στο Κοινοβούλιο.

<SPEAKER ID=81 NAME="Πρόεδρος">
Η συζήτηση έληξε.
<P>
Η ψηφοφορία θα διεξαχθεί την Τετάρτη, στις 12.00.
<P>
(Η συνεδρίαση λήγει στις 20.05)


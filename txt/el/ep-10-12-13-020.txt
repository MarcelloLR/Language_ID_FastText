<CHAPTER ID="020">
Εδαφική, κοινωνική και οικονομική συνοχή - Χρηστή διακυβέρνηση και περιφερειακή πολιτική της ΕΕ (συζήτηση)
<SPEAKER ID="178" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
του Petru Constantin Luhan, εξ ονόματος της Επιτροπής Περιφερειακής Ανάπτυξης, σχετικά με την επίτευξη πραγματικής εδαφικής, κοινωνικής και οικονομικής συνοχής
<P>
, και
<P>
της Ramona Nicole Mănescu, εξ ονόματος της Επιτροπής Περιφερειακής Ανάπτυξης, σχετικά με τη χρηστή διακυβέρνηση όσον αφορά την περιφερειακή πολιτική της ΕΕ
<P>
.
<SPEAKER ID="179" NAME="Petru Constantin Luhan" LANGUAGE="RO">
Κύριε Πρόεδρε, η πρόθεσή μας στην παρούσα έκθεση ήταν να απαντήσουμε στο ερώτημα που εγείρεται στον τίτλο της, και συγκεκριμένα κατά πόσον η επίτευξη οικονομικής, κοινωνικής και εδαφικής συνοχής αποτελεί απόλυτη προϋπόθεση για παγκόσμια ανταγωνιστικότητα στην Ευρωπαϊκή Ένωση, με ιδιαίτερη έμφαση στο ρόλο που διαδραματίζει, εν προκειμένω, η πολιτική συνοχής.
<P>
Είναι άκρως ανησυχητικό το γεγονός ότι υπάρχουν σημαντικότατες διαφορές μεταξύ των 271 περιφερειών της Ευρωπαϊκής Ένωσης. Ενώ η πιο ανεπτυγμένη περιφέρεια έχει κατά κεφαλήν ΑΕγχΠ το οποίο αντιστοιχεί στο 334% του μέσου όρου της ΕΕ των 27, το ποσοστό αυτό ανέρχεται μόλις στο 26% στην φτωχότερη περιφέρεια, είναι, με άλλα λόγια, 13 φορές μικρότερο.
<P>
Ένας άλλος δυσμενής παράγοντας είναι ο ρυθμός οικονομικής ανάπτυξης στην Ευρωπαϊκή Ένωση, ο οποίος είναι χαμηλότερος σε σύγκριση με εκείνον των διεθνών ανταγωνιστών μας. Επομένως, όπως αναφέρεται και στη στρατηγική ΕΕ 2020, πρέπει να αναπτύξουμε στρατηγικούς τομείς και να στρέψουμε το βλέμμα μας πέρα από την Ευρωπαϊκή Ένωση για να γίνουμε ισχυρότεροι.
<P>
" Ευρώπη έρχεται αντιμέτωπη με ένα δύσκολο καθήκον, διότι θα πρέπει να αντιμετωπίσει, εκτός από τον αντίκτυπο της τρέχουσας κρίσης, και άλλες μείζονες προκλήσεις, όπως η προσαρμογή στην παγκοσμιοποίηση, οι δημογραφικές μεταβολές, η κλιματική αλλαγή και τα προβλήματα ενεργειακής ασφάλειας.
<P>
Ο ρόλος της πολιτικής συνοχής στη στρατηγική ΕΕ 2020 είναι αδιαμφισβήτητος. Πιστεύω ότι οι προτεραιότητες αυτής της πολιτικής πρέπει να ευθυγραμμιστούν με τους στόχους της μελλοντικής στρατηγικής, το αξιοσημείωτο είναι όμως ότι πρέπει να διατηρήσει τον ανεξάρτητο χαρακτήρα της. Οι στόχοι της στρατηγικής μπορούν να επιτευχθούν ευκολότερα μέσω της αύξησης της συνεργίας μεταξύ προγραμμάτων έρευνας, ανάπτυξης και καινοτομίας αφενός και προγραμμάτων συνοχής αφετέρου. Πρέπει να στηρίξουμε τα μεγάλα έργα με μείζονα αντίκτυπο σε επίπεδο ΕΕ τα οποία θα δημιουργήσουν οικονομική ανάπτυξη, θέσεις εργασίας και θα διασφαλίσουν βιώσιμη ανάπτυξη για τις περιφέρειες.
<P>
Ιδιαίτερη σημασία πρέπει επίσης να δοθεί στις επενδύσεις σε οιοδήποτε είδος υποδομών, είτε πρόκειται για υποδομές μεταφορών, ΤΠΕ και κοινωνικές, εκπαιδευτικές, ερευνητικές και αναπτυξιακές υποδομές είτε για περιβαλλοντικές υποδομές, στοιχείο το οποίο θα συμβάλει στην επίτευξη κατάλληλου επιπέδου προσβασιμότητας για όλους τους ευρωπαίους πολίτες, προσφέροντάς τους ίσες ευκαιρίες για την ανάπτυξη δυνατοτήτων.
<P>
Οι κατευθυντήριες γραμμές σε τοπικό και περιφερειακό επίπεδο θα καθορισθούν από τα ειδικά χαρακτηριστικά της περιοχής, με τις διαθέσιμες δυνατότητες για τη δημιουργία άμεσης προστιθέμενης αξίας. " εφαρμογή της αρχής της αποκέντρωσης πρέπει να ενθαρρυνθεί έως το επίπεδο των τοπικών αρχών, προκειμένου να βελτιωθεί η απορρόφηση ευρωπαϊκών κεφαλαίων.
<P>
Κατά την προώθηση της οικονομικής ανταγωνιστικότητας και της δημιουργίας θέσεων εργασίας, δεν πρέπει να παραβλέπεται ο ιδιαίτερα σημαντικός ρόλος των ΜΜΕ. Πρέπει να έχουν αυξημένη πρόσβαση σε χρηματοδότηση από την ΕΕ, σε μέσα χρηματοοικονομικής τεχνικής και άλλες πηγές πιστώσεων. " μεγιστοποίηση του αντικτύπου της πολιτικής συνοχής αποτελεί προϋπόθεση εκ των ων ουκ άνευ για την τόνωση της οικονομικής ανταγωνιστικότητας. Στο σημείο αυτό, θα ήθελα να τονίσω την ανάγκη συνέχισης της απλοποίησης των διαδικασιών χρήσης κεφαλαίων της ΕΕ, της εγγύησης της ευέλικτης χρήσης τους, της συνεχούς χρήσης του ΑΕγχΠ ως κύριου κριτηρίου για τον καθορισμό της επιλεξιμότητας των περιφερειών στο πλαίσιο της πολιτικής συνοχής, καθώς και την ανάγκη υποβολής από την Επιτροπή συγκεκριμένης πρότασης για τη χρήση των συμπράξεων δημόσιου-ιδιωτικού τομέα.
<P>
Όσον αφορά την αύξηση της παγκόσμιας ανταγωνιστικότητας της Ευρωπαϊκής Ένωσης, πιστεύω ότι μέρος των κεφαλαίων που διατίθενται για την πολιτική συνοχής θα πρέπει να χρησιμοποιούνται για την εδραίωση και τη διατήρηση του ρόλου της Ευρώπης ως παγκόσμιου ηγέτη στους τομείς όπου διαθέτει ήδη ανταγωνιστικό πλεονέκτημα και στους τομείς όπου έχει δυνατότητες να αποτελέσει παγκόσμιο ηγετικό παράγοντα.
<P>
Επομένως, κύριοι συνάδελφοι, η επίτευξη οικονομικής, κοινωνικής και εδαφικής συνοχής, σε συνδυασμό με στρατηγικές επενδύσεις, αποτελεί όρο εκ των ων ουκ άνευ για την εξασφάλιση της οικονομικής ανταγωνιστικότητας της Ευρωπαϊκής Ένωσης παγκοσμίως.
<SPEAKER ID="180" NAME="Ramona Nicole Mănescu" LANGUAGE="RO">
Κύριε Πρόεδρε, η παρούσα οικονομική κρίση ανέδειξε για άλλη μια φορά πόσο σημαντική είναι η χρηστή διακυβέρνηση σε κάθε επίπεδο, καθώς και την ανάγκη διαρκούς συμμετοχής των τοπικών και τω περιφερειακών αρχών, ως ισότιμων εταίρων, στη χάραξη και την υλοποίηση πολιτικών και στρατηγικών της ΕΕ, ιδίως εφόσον εφαρμόζουν σχεδόν 70% της νομοθεσίας της ΕΕ.
<P>
" πολιτική συνοχής διαδραματίζει ζωτικό ρόλο στην εφαρμογή της πολυεπίπεδης διακυβέρνησης. Δεδομένου του σημαντικού αντικτύπου που έχει όσον αφορά την επίτευξη εδαφικής συνοχής στην Ευρώπη, η αρχή της πολυεπίπεδης διακυβέρνησης θα πρέπει να καταστεί υποχρεωτική για όλα τα κράτη μέλη. Πράγματι, η ενεργός συμμετοχή τοπικών και περιφερειακών αρχών στη διαδικασία λήψης αποφάσεων ακόμα και σε προνομοθετικό στάδιο, σε συνδυασμό με μια σχετική ανάλυση της αποτελεσματικότητας των μηχανισμών κοινής διαχείρισης, καθώς και με τις διάφορες αρμοδιότητες που διαθέτουν η Επιτροπή και τα κράτη μέλη, θα εξασφαλίσει ουσιαστικά την επίτευξη καλύτερων αποτελεσμάτων όσον αφορά την απορρόφηση ευρωπαϊκών κεφαλαίων κατά την μελλοντική περίοδο προγραμματισμού.
<P>
Έχει αποδειχθεί στην πράξη ότι μια ολοκληρωμένη προσέγγιση της περιφερειακής πολιτικής είναι πολύ πιο αποδοτική ως τα αποτελέσματα τα οποία επιτυγχάνονται. Αυτός ακριβώς είναι ο λόγος για τον οποίο η προσέγγιση αυτή θα πρέπει να καταστεί υποχρεωτική. Χρειαζόμαστε έναν κοινό ορισμό της έννοιας της εταιρικής σχέσης. Επί αυτού του θέματος, ζήτησα από την Ευρωπαϊκή Επιτροπή να προτείνει έναν ορισμό της συγκεκριμένης έννοιας, διότι συνιστά προϋπόθεση για την καθιέρωση κατάλληλων εταιρικών σχέσεων με τοπικές και περιφερειακές αρχές.
<P>
Επομένως, η έγκριση της μεθοδολογίας τοπικής ανάπτυξης βάσει τοπικών εταιρικών σχέσεων αποτελεί τη λύση την οποία έχουν στη διάθεσή τους τα κράτη μέλη για την ενίσχυση του ρόλου των τοπικών και περιφερειακών αρχών στη διαχείριση και την υλοποίηση ευρωπαϊκών προγραμμάτων, ιδίως όσων αφορούν την αστική, αγροτική και διασυνοριακή ανάπτυξη. " απλοποίηση των κανονισμών σε επίπεδο ΕΕ και κρατών μελών, όχι μόνο ως συνέπεια της οικονομικής κρίσης, αλλά και ως γενική αρχή της μελλοντικής πολιτικής συνοχής, αποτελεί προϋπόθεση καλύτερης διακυβέρνησης για την εφαρμογή της πολιτικής συνοχής, καθώς αποτελεί τον μοναδικό τρόπο με τον οποίο θα καταφέρουμε να ενθαρρύνουμε τους πιθανούς δικαιούχους.
<P>
Επιπλέον, πιστεύω ότι, για τη μελλοντική περίοδο προγραμματισμού, χρειαζόμαστε ένα κοινό σύνολο κανονισμών για τη χρήση των ευρωπαϊκών πόρων, οι οποίοι θα εφαρμόζονται σε όλα τα κράτη μέλη, αποκλείοντας κατά τον τρόπο αυτόν την πιθανότητα τα τελευταία να επιβάλλουν επιπρόσθετους όρους, οι οποίοι ουσιαστικά θα περιορίζουν την πρόσβαση σε χρηματοδότηση.
<P>
Εάν φιλοδοξούμε σε μακροπρόθεσμο ορίζοντα να έχουμε μια πολιτική η οποία θα είναι σαφέστερη, προσανατολιζόμενη προς τα αποτελέσματα και πολύ πιο απλή όσον αφορά την εφαρμογή της, η Επιτροπή πρέπει να βελτιώσει τόσο τις δυνατότητες που παρέχονται σε τοπικές και περιφερειακές αρχές όσο και τα συστήματα παρακολούθησης της δραστηριότητας που ασκείται σε εθνικό επίπεδο. Πιστεύω ότι η κατάρτιση και η καθοδήγηση αυτών των αρχών μέσω της διαδικασίας υλοποίησης των προγραμμάτων θα συμβάλει στη μείωση του υψηλού ποσοστού σφαλμάτων, ιδίως όσον αφορά μη επιλέξιμες δαπάνες και δημόσιες συμβάσεις προμηθειών. Προκειμένου να αποφευχθεί η επανάληψη των λογιστικών ελέγχων και το υπερβολικό επίπεδο ελέγχου που αντιμετωπίζουν επί του παρόντος οι δικαιούχοι, ζητήσαμε από την Επιτροπή να εκπονήσει ένα ενιαίο εγχειρίδιο λογιστικού ελέγχου, το οποίο θα διευκολύνει την ομοιόμορφη εφαρμογή ενός ενιαίου μοντέλου λογιστικού ελέγχου σε όλα τα επίπεδα. Τέλος, εξίσου σημαντικό είναι να λάβουμε μέτρα τα οποία ενθαρρύνουν τη συμμετοχή του ιδιωτικού τομέα σε ευρωπαϊκά έργα. Ένα πρώτο βήμα προς αυτήν την κατεύθυνση είναι η απλοποίηση των κανονισμών για τη λειτουργία των μέσων χρηματοοικονομικής τεχνικής που προορίζονται για μικρομεσαίες επιχειρήσεις.
<P>
Τέλος, θα ήθελα να αναφερθώ στην άρτια συνεργασία που είχα με τους εκπροσώπους της Επιτροπής κατά τη διάρκεια των διαβουλεύσεων, καθώς και την δεκτικότητα και την υποστήριξη που επέδειξαν, στηρίζοντας αποτελεσματικά τα μέτρα που παρουσιάζονται στην εν λόγω έκθεση· τα στοιχεία αυτά αποτελούν μια επιπλέον εγγύηση ότι τα μέτρα αυτά τελικά θα εγκριθούν από την Επιτροπή.
<SPEAKER ID="181" NAME="Johannes Hahn" LANGUAGE="DE">
Κύριε Πρόεδρε, αξιότιμοι κύριοι βουλευτές, και, ειδικότερα, κυρία Mănescu και κύριε Luhan, θα ήθελα συγκεκριμένα να σας ευχαριστήσω αμφότερους για τις δύο εκθέσεις σας, οι οποίες είναι για άλλη μια φορά εποικοδομητικές και ιδιαίτερα θετικές απέναντι στην περιφερειακή πολιτική, εκπονήθηκαν δε ακριβώς την κατάλληλη στιγμή, ενόψει της εν εξελίξει συζήτησης σχετικά με την μελλοντική δομή της περιφερειακής πολιτικής, και προσβλέποντας, συγκεκριμένα, στο Φόρουμ για τη Συνοχή στα τέλη Ιανουαρίου-αρχές Φεβρουαρίου.
<P>
Είναι σημαντικό να εξετάζουμε την περιφερειακή πολιτική συγκεκριμένα ως επενδυτική πολιτική - ως πολιτική επένδυσης στις περιφέρειες, στους ανθρώπους, στους Ευρωπαίους. Στον τομέα της καινοτομίας και της περιφερειακής πολιτικής, συνολικά 86 δισεκατομμύρια ευρώ προορίζονται ήδη για την τρέχουσα δημοσιονομική περίοδο, ποσό το οποίο στοχεύει να βοηθήσει μικρομεσαίες επιχειρήσεις, ειδικότερα, για τη βελτίωση της ποιότητας του εργατικού δυναμικού τους, των μεθόδων παραγωγής τους και των υπηρεσιών που δύνανται να παρέχουν. Ωστόσο, αυτό το οποίο πρέπει να κάνουμε -και στο σημείο αυτό έχετε και οι δύο απόλυτο δίκιο- είναι να βελτιώσουμε τη στρατηγική μας περισσότερο στο μέλλον, ούτως ώστε, εκτός από τους ελέγχους οι οποίοι θα εξακολουθήσουν να είναι απαραίτητοι στο μέλλον -με άλλα λόγια, σε συνδυασμό με την ορθή δημοσιονομική πρακτική-, να εστιάσουμε πολύ περισσότερο σε μια αξιολόγηση του έργου μας, η οποία θα προσανατολίζεται στα αποτελέσματα. Λέω πάντα -και αυτό αποτελεί τον πυρήνα της έκθεσης για τη συνοχή και των συμπερασμάτων της- ότι δεν υπάρχει αντίφαση μεταξύ της εστίασης σε ορισμένες προτεραιότητες, όπως προβλέπεται στη στρατηγική ΕΕ 2020, και της ευελιξίας όσον αφορά την υλοποίηση αυτών των προτεραιοτήτων στις άκρως διαφορετικές περιφέρειες της Ευρώπης.
<P>
" εδαφική συνοχή έχει τεράστια σημασία. Κατ' εμέ, αποτελεί βασικό ζήτημα και μας παρέχει πληροφορίες σχετικά με το πώς μπορούμε να βελτιώσουμε περαιτέρω τα επίπεδα διαβίωσης στις περιφέρειες, πράγμα που αποτελεί καθήκον μας, προκειμένου να διασφαλίσουμε ότι οι πολίτες έχουν προοπτικές στις περιφέρειες στις οποίες έχουν γεννηθεί. Αυτό θα συμβάλει επίσης στην επίτευξη περαιτέρω εσωτερικής συνοχής στην Ευρώπη.
<P>
Στο πλαίσιο αυτό, είναι σημαντικό -και αυτό θα πρέπει να τονιστεί κατά την επερχόμενη περίοδο προγραμματισμού- να εστιάσουμε ξανά περισσότερο στον ρόλο των πόλεων και των κωμοπόλεων, με βάση το γεγονός ότι περίπου το 70% των Ευρωπαίων ζουν σε αστικό περιβάλλον, αλλά δεν πρέπει να λησμονούμε ταυτόχρονα τη σημασία των σχέσεων μεταξύ πόλης και χώρας. Το ζητούμενο, εν προκειμένω, είναι η χρήση άλλης χρηματοδότησης για τη βελτίωση των διεπαφών και την πρόληψη των περιττών αλληλεπικαλύψεων.
<P>
Είναι επίσης σημαντικό -όπως συζητήσαμε πολύ ολοκληρωμένα και, κατά την άποψή μου, πολύ γόνιμα στο Κοινοβούλιο πριν από λίγο καιρό- να αποδώσουμε προσοχή σε περιοχές με ειδικές γεωγραφικές συνθήκες και, φυσικά, να εξετάσουμε το ζήτημα της δημογραφικής αλλαγής στην Ευρώπη, το οποίο είναι κάτι που θα συναντήσουμε πολύ συχνά και πρέπει να το αντιμετωπίσουμε. Αφενός παρατηρούμε πολύ σοβαρές τάσεις απερήμωσης στις αγροτικές περιοχές και αφετέρου μεγάλη αύξηση της προσέλκυσης πληθυσμού στις αστικές περιοχές - με αποτέλεσμα να μην έχουμε μόνο ολοένα περισσότερους ανθρώπους να ζουν σε έναν μικρό χώρο, αλλά και την αντίστοιχη απερήμωση. Έως κάποιον βαθμό, αυτό μπορεί να αντιμετωπισθεί με επενδύσεις σε παλαιές και νέες υποδομές. Αυτό θα συμβάλει σημαντικά στη διασφάλιση ανάπτυξης.
<P>
Το ζήτημα της εταιρικής σχέσης -συνεργασίας- είναι ιδιαίτερα σημαντικό, όπως αναφέρθηκε ειδικότερα στην έκθεση της κ. Mănescu. Ναι, είναι σημαντικό να αναπτύξουμε πολυεπίπεδη διακυβέρνηση. Ωστόσο, θα ήθελα ειδικότερα να επισημάνω στο Κοινοβούλιο τη σημασία των περιφερειών, περιλαμβανομένου και του τοπικού επιπέδου. Όταν μεταβαίνω στις περιφέρειες και συζητών διάφορα θέματα, ορισμένες φορές αποκομίζω την εντύπωση ότι οι τοπικοί εκπρόσωποι δεν συνεργάζονται με τους περιφερειακούς εκπροσώπους, και ότι οι περιφερειακοί εκπρόσωποι δεν συνεργάζονται με τους εθνικούς εκπροσώπους. Για τον σκοπό αυτόν πρέπει να αναπτύξουμε μέσα.
<P>
Συμπαρατάσσομαι με εσάς, αλλά, από την άλλη, οφείλω επίσης να δηλώσω ξεκάθαρα ότι κανονικά πρέπει να τηρούμε το συνταγματικό πλαίσιο κάθε κράτους μέλους και να αναγνωρίζουμε τα θετικά στοιχεία του. Ωστόσο, σας στηρίζω στο ζήτημα της συμμετοχής όσο το δυνατόν περισσότερων επιπέδων -αλλά και όσο το δυνατόν περισσότερων ενδιαφερομένων, συμπεριλαμβανομένων ΜΚΟ- στην ανάπτυξη των προγραμμάτων εταιρικών σχέσεων και επενδύσεων.
<P>
Θα αναφερθώ ενδεχομένως στο ζήτημα των δημοσιονομικών ελέγχων λεπτομερέστερα στις καταληκτικές παρατηρήσεις μου, εφόσον έχω ήδη υπερβεί τον χρόνο ομιλίας μου. Θα ήθελα επίσης να ευχαριστήσω θερμά τον νέο Πρόεδρο που ανέλαβε την προεδρία.
<SPEAKER ID="183" NAME="Iosif Matula" LANGUAGE="RO">
Κύριε Πρόεδρε, η πολιτική συνοχής αποτελεί μία από τις πιο σημαντικές και επιτυχημένες πολιτικές της ΕΕ. " Συνθήκη της Λισαβόνας επιτρέπει στις εδαφικές αρχές να συμμετέχουν πιο ουσιαστικά στη διαδικασία λήψης αποφάσεων, η οποία συνιστά ένα σημαντικό βήμα προς την αληθινή πολυεπίπεδη διακυβέρνηση. Πρέπει να διαδραματίσει βασικό ρόλο, όχι μόνο κατά την επερχόμενη περίοδο προγραμματισμού, αλλά και σε κάθε στάδιο χάραξης και υλοποίησης της στρατηγικής "Ευρώπη 2020".
<P>
" έκθεση Mănescu, η οποία ψηφίσθηκε ομόφωνα στην Επιτροπή Περιφερειακής Ανάπτυξης, επιδιώκει να εστιάσει στις αρμοδιότητες και τον ρόλο των περιφερειακών και τοπικών αρχών στη διαδικασία υλοποίησης της πολιτικής συνοχής. " έκθεση τονίζει ότι η πολυεπίπεδη προσέγγιση πρέπει να εφαρμοστεί οριζοντίως σε όλες τις πολιτικές της ΕΕ. " πολυεπίπεδη διακυβέρνηση αποτελεί βασική προϋπόθεση για την επίτευξη εδαφικής συνοχής και την τόνωση των δυνατοτήτων της. Θα πρέπει να βασιστεί σε μια προσέγγιση από κάτω προς τα άνω, λαμβάνοντας υπόψη την πολυμορφία των διοικητικών συστημάτων τα οποία λειτουργούν επί του παρόντος στα κράτη μέλη.
<P>
Μεγαλύτερη έμφαση πρέπει να αποδοθεί στην ολοκληρωμένη προσέγγιση κατά την τρέχουσας περιόδου προγραμματισμού και στο μέλλον, γεγονός το οποίο ισχύει επίσης όχι μόνο για τη βελτίωση των διοικητικών ικανοτήτων, αλλά και για τη χρήση μέσων χρηματοοικονομικής τεχνικής. Ο ρόλος των τοπικών και περιφερειακών αρχών πρέπει να επεκταθεί κατόπιν έγκρισης μιας μεθοδολογίας τοπικής ανάπτυξης, η οποία θα βασίζεται σε περιφερειακές εταιρικές σχέσεις, ειδικότερα για έργα τα οποία αφορούν, αστικές, αγροτικές και διασυνοριακές παραμέτρους. Ο ρόλος των εταιρικών αυτών σχέσεων είναι να συμβάλουν στην επίτευξη ισορροπημένης ανάπτυξης και επεκτείνονται πέραν των εθνικών πλαισίων, συμβάλλοντας κατ' αυτόν τον τρόπο στην αύξηση της εδαφικής συνοχής της Ένωσης. Επιπλέον, θα αναδείξουν τις κοινές δυνατότητες ανάπτυξης, αλλά και τις ειδικές τοπικές παραμέτρους.
<P>
" πολυεπίπεδη διακυβέρνηση, που βασίζεται σε σαφείς, διαφανείς διαδικασίες θα οδηγήσει, κατ' επέκταση, σε αποκέντρωση, η οποία εξακολουθεί να είναι αναγκαία σε ορισμένα κράτη μέλη. " διεύρυνση του ρόλου των περιφερειακών και τοπικών αρχών περιλαμβάνει την ανάθεση σε αυτές της αρμοδιότητας να ενισχύουν την αποδοτικότητα των έργων, στοιχείο που συνεπάγεται την υιοθέτηση μιας προσέγγισης η οποία θα βασίζεται περισσότερο στα αποτελέσματα.
<P>
Συγχαίρω την κ. Mănescu και τον κ. Luhan για τις εξαιρετικές εκθέσεις τις οποίες παρουσίασαν, οι οποίες θα προσδώσουν σημαντική προστιθέμενη αξία στο μέλλον της πολιτικής συνοχής.
<SPEAKER ID="184" NAME="Evgeni Kirilov" LANGUAGE="EN">
Κύριε Πρόεδρε, επιτρέψτε μου να συγχαρώ τους συναδέλφους βουλευτές,, τον κ. Luhan και την κ. Mănescu, για το εξαιρετικό τους έργο. Όλοι συμφωνούμε ότι η πολιτική συνοχής θα διαδραματίσει σημαντικό ρόλο για την ανταγωνιστικότητα των ευρωπαϊκών περιφερειών. Όσον αφορά τη συνέχιση της πολιτικής και τα επιτεύγματά της, επιδιώκουμε την εξασφάλιση επαρκών πόρων ή, τουλάχιστον, να μην δαπανώνται λιγότερα χρήματα για την πολιτική συνοχής από όσα δαπανώνται επί του παρόντος.
<P>
Ούτε θέλουμε να προστεθεί και άλλη επιβάρυνση για τους δικαιούχους. Ο μελλοντικός σχεδιασμός της πολιτικής συνοχής εξαρτάται από την απόφαση την οποία θα λάβουμε από κοινού. Ωστόσο, η Επιτροπή πρέπει να διαδραματίσει σημαντικό ρόλο με την πρόταση την οποία παρουσιάζει, και στο σημείο αυτό βασιζόμαστε σε εσάς, κύριε Επίτροπε, επειδή κατά την άποψή μου, ορισμένες από αυτές τις προτάσεις -όπως οι προτεινόμενες προϋποθέσεις είσπραξης κοινοτικής χρηματοδοτικής ενίσχυσης από τα κράτη μέλη- χρήζουν περαιτέρω διευκρίνισης.
<P>
Οι πολιτικές συνοχής για όλες τις περιφέρειες χρειάζονται υποστήριξη και δεν θα πρέπει να επιτρέψουμε τη δημιουργία μιας κατάστασης στην οποία θα υποστούν συνέπειες λόγω της ανεπάρκειας ορισμένων εθνικών κυβερνήσεων. Και εδώ, συμφωνώ, κύριε Επίτροπε, ότι είναι σημαντικό να αναπτυχθούν αυτά τα επίπεδα. Είναι, επομένως, κρίσιμης σημασίας η αντικατάσταση της πολυπλοκότητα από την αιρεσιμότητα και ο τερματισμός της άρσης εμποδίων για τους τελικούς δικαιούχους. Για να διασφαλίσουμε ότι η πολιτική συνοχής θα οδηγήσει σε θετικά αποτελέσματα, ας επιτρέψουμε στις περιφέρειες να συμμετάσχουν ενεργά· ας τους επιτρέψουμε να αισθανθούν ότι η διαδικασία τούς ανήκει, ας τους δώσουμε επαρκείς πόρους και ας διασφαλίσουμε ότι τους χρησιμοποιούν με τον αποδοτικότερο τρόπο.
<SPEAKER ID="185" NAME="Riikka Manner" LANGUAGE="FI">
Κύριε Πρόεδρε, κύριε Επίτροπε, καταρχάς θα ήθελα να ευχαριστήσω και εγώ τους εισηγητές για το εξαίρετο έργο τους. Αυτές οι δύο εκθέσεις δημιουργούν πραγματικά μια στερεή βάση για το μέλλον της πολιτικής συνοχής.
<P>
Αναμφίβολα, η άσκηση βιώσιμης πολιτικής συνοχής, η οποία εφαρμόζεται στην Ευρώπη συνολικά, αποτελεί απαραίτητη προϋπόθεση για την επίτευξη της παγκόσμιας ανταγωνιστικότητάς μας. Όπως ανέφερε ο κ. Επίτροπος, η περιφερειακή πολιτική δεν είναι τίποτα λιγότερο από επενδυτική πολιτική. Αυτό είναι κάτι για το οποίο πρέπει και εμείς να προσπαθήσουμε στο μέλλον. Μέσω της πολιτικής συνοχής, μπορούμε επίσης να ανταποκριθούμε δυναμικά στους στόχους της στρατηγικής "Ευρώπη 2020". Εάν θέλουμε καλύτερη έρευνα, ανάπτυξη και καινοτομία, πρέπει εξίσου να αντιμετωπίσουμε την πολιτική συνοχής ως αναπόσπαστο στοιχείο αυτών των στόχων, και πρέπει να διευρύνουμε τις προοπτικές μας σε σχέση με αυτούς.
<P>
" πολιτική συνοχής δεν αποτελεί ουσιαστικά απλώς ζήτημα αλληλεγγύης. Φυσικά, εν μέρει αυτό ισχύει, αλλά μέσω της πολιτικής συνοχής, διαθέτουμε πλέον αδρά χρηματοδοτούμενη έρευνα, ανάπτυξη και καινοτομία. Αυτός είναι ο λόγος για τον οποίο είναι απολύτως ορθό να διαθέσουμε τουλάχιστον το ίδιο ποσό χρηματικών πόρων στην πολιτική συνοχής κατά την επόμενη περίοδο χρηματοδότησης, όπως πράτταμε μέχρι στιγμής. " πέμπτη έκθεση για την οικονομική, κοινωνική και εδαφική συνοχή λαμβάνει άριστα υπόψη τους παράγοντες αυτούς, και είναι επίσης ιδιαίτερα σημαντικό να επενδύσουμε περισσότερο χρόνο και χρηματικούς πόρους στην επιτυχία.
<P>
" έκθεση της κ. Mǎnescu πραγματεύεται επίσης ένα βασικό, κεφαλαιώδους σημασίας, ζήτημα της πολιτικής συνοχής, ήτοι τον τρόπο με τον οποίο μπορεί να δημιουργηθεί μια πολιτική η οποία θα είναι αποτελεσματική και θα λαμβάνει υπόψη όλα τα επίπεδα. Για παράδειγμα, είχαμε ορισμένα απογοητευτικά αποτελέσματα όσον αφορά τα αριθμητικά στοιχεία της υλοποίησης. Ως παράγοντες περιφερειακής πολιτικής, θα πρέπει να λάβουμε σοβαρά υπόψη αυτά τα προβλήματα της πολιτικής συνοχής και, επιπλέον, να προσπαθήσουμε να βρούμε συναφώς λύσεις. Κατά την άποψή μου, η έκθεσή της κ. Mǎnescu αντιμετωπίζει εξαιρετικά τα εν λόγω ζητήματα.
<SPEAKER ID="186" NAME="Jean-Paul Besset" LANGUAGE="FR">
Κύριε Πρόεδρε, θα ήθελα να εστιάσω την ομιλία μου στην έκθεση του κ. Luhan.
<P>
Οι πολιτικές περιφερειακής συνοχής πρέπει να διαδραματίσουν σημαντικό ρόλο στην Ευρώπη για την επίτευξη οικονομικής ανάπτυξης η οποία θα είναι ισορροπημένη, κοινωνικά αρμονική και οικολογικά αποτελεσματική, δηλαδή, με λίγα λόγια, παγκόσμια ανταγωνιστική.
<P>
Ευχαριστώ τον κ. Luhan που συμπεριέλαβε ορισμένες από τις τροπολογίες μας, οι οποίες αποσκοπούσαν στην εδραίωση μιας βιώσιμης οικονομίας χαμηλών εκπομπών άνθρακα που διαφυλάσσει τη βιοποικιλότητα. Παρ' όλα αυτά, δεν μπορούμε να ψηφίσουμε υπέρ του ψηφίσματός του, επειδή προωθεί ένα όραμα της πολιτικής συνοχής ως μέσου παγκόσμιας ανταγωνιστικότητας, το οποίο εξακολουθεί να φαντάζει σε εμάς υπερβολικά στενό, περιορισμένο και ανεπαρκές.
<P>
Πρέπει να επισημάνουμε δύο περιπτώσεις στις οποίες διαφωνούμε. Πρώτον, ο εισηγητής βασίζεται σχεδόν αποκλειστικά σε ποσοτικά μέτρα όσον αφορά τις υποδομές ως κινητήριες δυνάμεις ανάπτυξης, ενώ η αύξηση είναι το κύριο κριτήριό του. Δεν θεωρούμε ότι αυτό είναι απαραίτητο στην παρούσα κατάσταση. Για παράδειγμα, αναφέρει 246 επιχειρησιακά προγράμματα έρευνας και ανάπτυξης και είναι υπερήφανος για αυτά, χωρίς όμως να διερωτάται για το αντικείμενό τους. " έρευνα είναι θετική, αλλά πρέπει εξίσου να γνωρίζουμε και ποιο είναι το αντικείμενό της.
<P>
Το δεύτερο στοιχείο διαφωνίας μας είναι το γεγονός ότι ο εισηγητής δεν προτείνει αρκετά σαφή σχέδια. Θα προτιμούσαμε μια δυναμική επιλογή ώστε να ανταποκριθούμε στις προκλήσεις που αναφέρονται στην έκθεση, την επιλογή μιας πράσινης οικονομίας, μιας πράσινης νέας συμφωνίας, η οποία αποτελεί τη μοναδική επιλογή που μπορεί να δώσει ώθηση στην Ευρώπη και στις περιφέρειές της.
<SPEAKER ID="187" NAME="Χαράλαμπος Αγγουράκης">
εξ ονόματος της Ομάδας GUE/NGL. - Κύριε Πρόεδρε, οι εκθέσεις κινούνται στην ίδια αντιλαϊκή κατεύθυνση με τους στρατηγικούς σχεδιασμούς των μονοπωλιακών ομίλων της Ευρωπαϊκής Ένωσης και των αστικών κυβερνήσεων που τους υπηρετούν. Διαχρονικά δεν υπήρξε, κ. Πρόεδρε, και ούτε μπορεί να υπάρχει συνοχή της Ευρωπαϊκής Ένωσης παρά τις προσπάθειες να χρησιμοποιηθεί η πολιτική συνοχής με στόχο τη χειραγώγηση των λαών. " πολιτική της Ευρωπαϊκής Ένωσης σημαδεύεται από δύο βασικά στοιχεία: Το πρώτο είναι η βαθειά ανισομετρία που είναι σύμφυτο χαρακτηριστικό του καπιταλιστικού δρόμου ανάπτυξης, και το δεύτερο βασικό στοιχείο της είναι ότι η διάθεση των κοινοτικών κονδυλίων δεν πάει για την ικανοποίηση των λαϊκών αναγκών αλλά για έργα και υποδομές για την κερδοφορία του κεφαλαίου και ζεστό χρήμα για τους μονοπωλιακούς ομίλους μέσα από τις συμπράξεις δημόσιου και ιδιωτικού τομέα.
<P>
Σήμερα σε συνθήκες εξέλιξης της καπιταλιστικής κρίσης ακόμα και αυτή η ψευδεπίγραφη αρχή της κοινοτικής αλληλεγγύης εγκαταλείπεται και αντικαθίσταται από την ανταγωνιστικότητα του Κεφαλαίου. Οι εκθέσεις και τα σχέδια των πολιτικών εκπροσώπων του Κεφαλαίου για τη μελλοντική πολιτική συνοχής υπηρετούν τις σύγχρονες ανάγκες των επιχειρηματικών ομίλων, την ταχύτατη προώθηση των καπιταλιστικών αναδιαρθρώσεων, μέσω της αντιλαϊκής στρατηγικής ΕΕ 2020, την άγρια επίθεση στα εργατικά, ασφαλιστικά και κοινωνικά δικαιώματα της εργατικής τάξης. " Ευρωπαϊκή Ένωση και ο καπιταλιστικός τρόπος ανάπτυξης δεν είναι σε θέση να ικανοποιήσουν επείγουσες ανάγκες όπως η αντισεισμική προστασία, η παιδεία, η υγεία και η πρόνοια. Γι' αυτό το λόγο κ. Πρόεδρε η αποδέσμευση από την Ευρωπαϊκή Ένωση είναι περισσότερο από ποτέ ανάγκη σήμερα όπως και η πάλη για μια σχεδιασμένη σοσιαλιστική κεντρική οικονομία.
<SPEAKER ID="188" NAME="Trevor Colman" LANGUAGE="EN">
Κύριε Πρόεδρε, λαμβάνω απόψε τον λόγο, επειδή ο συνάδελφος βουλευτής κ. Bufton, όπως θα σας έχει ήδη ενημερώσει, είναι αδιάθετος. Εξ ονόματός του, προβαίνων στις παρατηρήσεις που ακολουθούν. Όπως γνωρίζουμε, μαζί με την ΚΓΠ, τα περιφερειακά ταμεία αντιστοιχούν στο μεγαλύτερο μέρος του προϋπολογισμού της ΕΕ. Επί σειρά δεκαετιών, οι Βρετανοί αναγκάζονταν να πληρώνουν για διάφορα έργα σε ολόκληρη την ΕΕ, τα περισσότερα από τα οποία δεν ωφελούν καθόλου τους φορολογουμένους του "νωμένου Βασιλείου.
<P>
Πρόσφατα, το Γραφείο Ερευνητικής Δημοσιογραφίας στο "νωμένο Βασίλειο αποκάλυψε το γεγονός ότι τα περιφερειακά ταμεία της ΕΕ χρησιμοποιούνται για τη στήριξη εταιρειών εμπορίου όπλων στην ανατολική Ευρώπη, με ορισμένα έργα να λαμβάνουν χρηματοδότηση που ανέρχεται σε εκατομμύρια ευρώ, παρότι πρόκειται για κάποιες από τις πλουσιότερες εταιρείες. Χρειάζονται πραγματικά τις επιδοτήσεις της ΕΕ; Δεδομένης της απάτης και της κατασπατάλησης που είναι ενδημικές στη συγκεκριμένη γραμμή του προϋπολογισμού, και λαμβάνοντας υπόψη ότι η χρήση των πόρων της ουδόλως εξυπηρετεί τους σκοπούς που εικάζουν οι υποστηρικτές της, καλώ την κυβέρνηση συνασπισμού στο "νωμένο Βασίλειο να αποσύρει τη χρηματοδότηση, επειδή αυτούς τους χρηματικούς πόρους τους χρειαζόμαστε στην πατρίδα - και αυτός είναι ένας ακόμα λόγος να εγκαταλείψουμε την ΕΕ.
<SPEAKER ID="189" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, η Ουγγαρία είναι βέβαιο ότι αποτελεί ιδιαίτερη περίπτωση όσον αφορά τη δημιουργία και τη στήριξη περιφερειών οι οποίες συνιστούν διασυνοριακές οικονομικές μονάδες. Είναι ιστορικά αποδεδειγμένο ότι κάποτε οι περιφέρειες αυτές αποτελούσαν μονάδα της Λεκάνης των Καρπαθίων. Επομένως, οι βουλευτές του κόμματος Jobbik στηρίζουν τη συνεργασία μεταξύ των περιφερειών και θεωρούν ότι είναι αναγκαία, επίσης, στην παρούσα κατάσταση, διότι θα μπορούσε να μετριάσει τα προσωρινά εμπόδια που ορθώνονται μεταξύ των Ούγγρων.
<P>
Ωστόσο, αντί να εκταμιεύονται και να ελέγχονται άμεσα οι πόροι από τις Βρυξέλλες, θα μπορούσαμε να οραματιστούμε τη δυνατότητα χρηματοδότησης με τη μορφή έργων, τα οποία θα δρομολογούνται και θα εγκρίνονται με κοινή συνεργασία, βάσει εταιρικής σχέσης μεταξύ των ενδιαφερόμενων χωρών. Σε τοπικό και περιφερειακό επίπεδο, ο εντοπισμός και η διαχείριση προβλημάτων μπορούν να πραγματοποιηθούν αποτελεσματικότερα, λαμβάνοντας υπόψη τη διασυνοριακή φύση, παραδείγματος χάριν, των οικονομικά συνδεδεμένων περιφερειών. Αυτό θα πρέπει να το στηρίζουμε, ακόμα και αν έχουμε κατά νου αποκλειστικά οικονομικά ζητήματα. Ομοίως, η απλοποίηση των κανόνων, η συμμετοχή των ΜΜΕ σε ευρωπαϊκά έργα και η διαδικασία οικονομικής ενίσχυσης λιγότερο ανεπτυγμένων περιφερειών, προκειμένου να προωθηθεί η ανάπτυξή τους, θα πρέπει να ενισχύονται, εάν τα δημοφιλή αυτά μέτρα δεν συνεπάγονται επέκταση των αρμοδιοτήτων και του εποπτικού ρόλου των Βρυξελλών και της Επιτροπής εις βάρος του εθνικού ελέγχου. " απόδοση προτεραιότητας σε περιφέρειες και η χορήγηση σε αυτές άμεσης οικονομικής ενίσχυσης, θα μπορούσαν να αποτελέσουν ακόμα και αφορμή για την έναρξη μιας νέας εποχής για τους Ούγγρους της Λεκάνης των Καρπαθίων.
<SPEAKER ID="190" NAME="Jan Olbrycht" AFFILIATION="PPE">
(PL) Κύριε Πρόεδρε, υπάρχουν ορισμένες ευρωπαϊκές πολιτικές στρατηγικές οι οποίες προκαλούν έντονα συναισθήματα και αντιπαραθέσεις. " πολιτική συνοχής, η οποία, σύμφωνα με ορισμένους, θεωρείται κατεξοχήν σοσιαλιστική πολιτική, για άλλους αποτελεί καπιταλιστική πολιτική. Ορισμένοι θεωρούν ότι αποτελεί δίκαιη πολιτική, ενώ άλλοι εκτιμούν ότι είναι άδικη. Ορισμένοι πιστεύουν ότι αποτελεί έναν τρόπο εξομάλυνσης των ανισοτήτων, ενώ κάποιοι άλλοι θεωρούν ότι ενισχύει την ανταγωνιστικότητα.
<P>
Στην πραγματικότητα, δεν υπάρχουν αντιφάσεις εντός της πολιτικής, η οποία ουσιαστικά αποσκοπεί στην προώθηση μεγαλύτερης συνοχής μεταξύ περιοχών της Ευρωπαϊκής Ένωσης, όχι μόνον όσον αφορά την κοινωνική δικαιοσύνη, αλλά και ως προς τις ίσες ευκαιρίες σε σχέση με την ανταγωνιστικότητα. Με άλλα λόγια, πρόκειται για συνοχή με στόχο την ανταγωνιστικότητα. Και οι δύο εκθέσεις αναλύουν το θέμα αυτό, και επισημαίνουν συγκεκριμένες πτυχές οι οποίες δεν είναι σημαντικές μόνο για τη σημερινή κατάσταση, αλλά και στο πλαίσιο της συζήτησης για το μέλλον της πολιτικής συνοχής. Θα ήθελα να επιστήσω την προσοχή στον γεγονός ότι αμφότερες οι εκθέσεις εστιάζονται ειδικότερα στην αρχή της εταιρικής σχέσης.
<P>
Θα ήθελα να ζητήσω από την Επιτροπή να εξετάσει σοβαρά κατά πόσον θα πρέπει να συμπεριληφθεί απαίτηση για τα κράτη μέλη στην προτεινόμενη σύμβαση ανάπτυξης. " εν λόγω απαίτηση θα μπορούσε να αναφέρει ότι, πριν από την υπογραφή σύμβασης, ένα κράτος μέλος αποφασίζει όλες τις κατευθύνσεις για την ανάπτυξη, τις προτεραιότητες και τις αρχές με τοπικούς και περιφερειακούς εταίρους. Αυτό θα πρέπει να είναι υποχρεωτικό, ούτως ώστε η Ευρωπαϊκή Επιτροπή να μπορεί να αναθέτει, χωρίς αμφισημίες, σε κάθε κράτος μέλος την αρμοδιότητα υλοποίησης της πολιτικής συνοχής πολιτικής που αφορά το εν λόγω κράτος μέλος.
<SPEAKER ID="191" NAME="Γεώργιος Σταυρακάκης" AFFILIATION="S&amp;D">
Κύριε Πρόεδρε, κύριε Επίτροπε, θα ήθελα κατ' αρχήν να συγχαρώ και να ευχαριστήσω την εισηγήτρια κ. Mănescu για την εξαιρετική συνεργασία και για το γεγονός ότι ήταν πάντα έτοιμη να συζητήσει και να λάβει υπόψη τις προτάσεις συναδέλφων αναφορικά με το περιεχόμενο της έκθεσης. Σχετικά με το περιεχόμενο αυτής της έκθεσης που συζητάμε είναι αδιαμφισβήτητο ότι η καλή διακυβέρνηση αποτελεί προϋπόθεση για την επιτυχία κάθε πολιτικής, πόσο μάλλον για την πολιτική συνοχής που στηρίζεται στην από κοινού διαχείριση και μεταβιβάζει το μεγαλύτερο μέρος της ευθύνης για αυτήν σε εθνικές και περιφερειακές αρχές. Στις προκλήσεις που θέτει το περίπλοκο σύστημα αυτής της διαχείρισης η απάντηση είναι μία: πολυεπίπεδη διακυβέρνηση.
<P>
Αυτό που θα ήθελα να τονίσω είναι ότι αν λάβουμε υπόψη το μελλοντικό προσανατολισμό της πολιτικής συνοχής, όπως τουλάχιστον διαφαίνεται έως κάποιο βαθμό στην πέμπτη έκθεση για τη συνοχή, η πολυεπίπεδη διακυβέρνηση τόσο στην οριζόντια όσο και στην κάθετη διάστασή της θα παίξει καθοριστικό ρόλο στη βιωσιμότητα των όποιων αναπτυξιακών πρωτοβουλιών και στην επιτυχία της πολιτικής. Καλωσορίζω επίσης το αίτημα για περαιτέρω απλούστευση των κανόνων καθώς και για μεγαλύτερη τεχνική υποστήριξη των τοπικών αρχών από πλευράς της Ευρωπαϊκής Επιτροπής, ως παράγοντες που θα διασφαλίζουν τη μεγαλύτερη συμμετοχή δυνητικών δικαιούχων στα προγράμματα και στην απορρόφηση πόρων κατά βιώσιμο τρόπο. Μέσα από τις αξιολογήσεις που διεξάγει πλέον η Ευρωπαϊκή Επιτροπή έχουμε στοιχεία για το ποιοι φορείς παρουσιάζουν σταθερά προβλήματα σε σχέση με τη διοικητική τους ικανότητα στην υλοποίηση προγραμμάτων πολιτικής συνοχής. Όπως επισημαίνεται και στην έκθεση η πρόσθετη τεχνική βοήθεια προς αυτούς τους φορείς σε συνδυασμό με την ενίσχυση της πρωτοβουλίας "train the trainers" της Ευρωπαϊκής Επιτροπής θα διασφαλίζουν την ενίσχυση της διοικητικής ικανότητας ακόμη και των πιο μικρών φορέων σε τοπικό επίπεδο. Τέλος, η μεγαλύτερη ενοποίηση και εναρμόνιση των κανόνων των διαρθρωτικών ταμείων πιστεύω ότι θα συμβάλει καθοριστικά στις προσπάθειες απλοποίησης και τη χρηστή δημοσιονομική διαχείριση.
<SPEAKER ID="192" NAME="Filiz Hakaeva Hyusmenova" AFFILIATION="ALDE">
(BG) Κύριε Πρόεδρε, πριν από λίγες ημέρες, η Επιτροπή ψήφισε για το σχέδιο δράσης της στρατηγικής για τον Δούναβη, επομένως θα εξετάσω την έκθεση του κ. Luhan μέσα από αυτό το πρίσμα, ιδίως εφόσον στην αιτιολογική του έκθεση αναφέρει ότι ο στόχος του είναι να παρακινήσει τη συζήτηση σχετικά με την εξάρτηση και τον συμπληρωματικό χαρακτήρα των μέτρων σε ευρωπαϊκό και εθνικό επίπεδο. Και σε αυτά θα ήθελα να προσθέσω το περιφερειακό επίπεδο. " έκθεση σκιαγραφεί το πλαίσιο εντός του οποίου δύναται η πολιτική συνοχής να διαδραματίσει ρόλο ως προς τη βελτίωση της ανταγωνιστικότητας της Ένωσης. Δεν καθορίζει λεπτομερώς τον ρόλο των μακροπεριφερειών στη διαδικασία αυτή, μια ανάλυση όμως καταδεικνύει ότι η στρατηγική για τον Δούναβη αποτελεί ένα τέτοιο πλαίσιο σε μικρότερη κλίμακα, όπως ήταν πριν από αυτήν η στρατηγική για τη Βαλτική. Θεωρώ ότι οι όροι που αναφέρονται στην έκθεση συμπίπτουν με τα πραγματικά στοιχεί του σχεδίου δράσης για τον Δούναβη. Επιπλέον, οι αρχές της αύξησης της ανταγωνιστικότητας που περιέχονται στην έκθεση είναι θεμελιώδους σημασίας για τη στρατηγική. Για παράδειγμα, η έκθεση αποδίδει μεγάλη αξία στην ανάπτυξη δεσμών με άλλες επικράτειες. Υπογραμμίζει ότι τα κράτη μέλη πρέπει να στηρίζουν μια κεντρικά προσανατολιζόμενη προσέγγιση της διαμόρφωσης και της υλοποίησης της πολιτικής συνοχής. Και όλα αυτά αποτελούν λειτουργικές τεχνικές οι οποίες κατοχυρώνονται στη νέα πολιτική για τη μακροπεριφέρεια του Δούναβη.
<P>
Θαυμάζω επίσης τη θέση που διατυπώνεται στην έκθεση σχετικά με τη σημασία της παροχής συνεχούς ενίσχυσης, ειδικότερα σε μειονεκτούσες περιφέρειες. Το γεγονός αυτό καθιστά τη στρατηγική για τον Δούναβη ιδιαίτερη περίπτωση στην έκθεση του κ. Luhan, η οποία συμμορφώνεται πλήρως με τα συμπεράσματά της. Ο στόχος της σύγκρισής μου είναι να καταδείξει τον πραγματικό δρόμο για την πολιτική συνοχής. Πιστεύω ότι οι αρχές αυτές και οι λειτουργικές μέθοδοι θα πρέπει να αποτελούν τη βάση της πολιτικής συνοχής κατά την επόμενη περίοδο προγραμματισμού, και να περιλαμβάνουν μια τοπική πολιτική, προσανατολιζόμενη προς τα αποτελέσματα μέσω των μακροπεριφερειών.
<SPEAKER ID="193" NAME="Elisabeth Schroedter" AFFILIATION="Verts/ALE">
(DE) Κύριε Πρόεδρε, θα ήθελα να εκφράσω τις ευχαριστίες μου προς την εισηγήτρια για τη χρηστή διακυβέρνηση· ειδικότερα, θα ήθελα να την ευχαριστήσω για τη θετική συνεργασία της και να την συγχαρώ για την εξαιρετική αυτή έκθεση. " εν λόγω έκθεση υποδεικνύει στην Επιτροπή τι πρέπει να συμβεί στο μέλλον, ιδίως ως προς την αρχή της εταιρικής σχέσης. Αναφέρει με ποιον τρόπο πρέπει να διασφαλισθεί η συμμετοχή αμφότερων του τοπικού και του περιφερειακού επιπέδου, και με ποιον τρόπο οι οικονομικοί και κοινωνικοί εταίροι, καθώς και εκπρόσωποι της κοινωνίας των πολιτών, πρέπει να συμμετέχουν σε όλες τις φάσεις - στην υλοποίηση και στην αξιολόγηση του Διαρθρωτικού Ταμείου. Τα προαναφερθέντα συνιστούν δέσμευση των κρατών μελών για την πραγματική εταιρική σχέση. Συνεπάγεται ότι οι εταίροι θα έχουν την αρμοδιότητα να συνομιλούν με τις διοικητικές αρχές επί ίσοις όροις, μέσω πρωτοβουλιών κατάρτισης και χρηματοδοτικής ενίσχυσης· συνεπάγεται εξίσου ότι οι εταίροι θα ασκούν ουσιαστική επιρροή στη μορφή που θα προσλαμβάνουν τα προγράμματα. Μέχρι στιγμής, ωστόσο, έχουμε παρατηρήσει ότι η δέσμευση από την πλευρά της Επιτροπής είναι πολύ περιορισμένη. Αυτό αφορά τόσο την τρέχουσα περίοδο όσο και τις προτάσεις τις οποίες έχει υποβάλει επί του θέματος. Επικροτώ το γεγονός ότι ο κ. Olbrycht δήλωσε πως η ενδεχόμενη υλοποίηση αυτής της σύμβασης εταιρικής σχέσης ανάπτυξης και επενδύσεων προϋποθέτει κατ' ανάγκη την ύπαρξη εταιρικής σχέσης και την ισότιμη συμμετοχή των εταίρων σε αυτά τα σχέδια. Διαφορετικά, ενυπάρχει ο κίνδυνος να μετατραπούμε από Ευρώπη των περιφερειών σε Ευρώπη των κρατών μελών, και δεν είναι αυτός ο σκοπός μας δεν είναι αυτός. Σκοπός μας είναι η περιφερειακή ανάπτυξη και η συμμετοχή του τοπικού και περιφερειακού επιπέδου, των οικονομικών και κοινωνικών εταίρων και της κοινωνίας των πολιτών.
<SPEAKER ID="194" NAME="João Ferreira" AFFILIATION="GUE/NGL">
(PT) Κύριε Πρόεδρε, η συζήτηση αυτή πραγματοποιείται σε κατάλληλη χρονική στιγμή, καθώς οι οικονομικές, κοινωνικές και εδαφικές ανισότητες εντός της Ευρωπαϊκής Ένωσης επιδεινώνονται ανησυχητικά: η ανισότητα η οποία υπάρχει μεταξύ χωρών και περιφερειών και οι ανισότητες στο εσωτερικό κάθε χώρας επιδεινώνονται. Είναι σαφές ότι δεν έχουμε καταφέρει να επιτύχουμε εδαφική συνοχή.
<P>
Πολιτική συνοχής απομονωμένη από άλλους τομείς πολιτικής δεν μπορεί να υπάρξει: επηρεάζει και επηρεάζεται βαθειά από τις επικρατούσες πολιτικές κατευθυντήριες γραμμές και το μακροοικονομικό πλαίσιο. Οι επιθέσεις στους μισθούς και τα δικαιώματα των εργαζομένων, η αποξήλωση και η υποβάθμιση των δημοσίων υπηρεσιών, η επίθεση στα κοινωνικά καθήκοντα του κράτους και οι περικοπές δημοσίων επενδύσεων αποτελούν αναπόσπαστο τμήμα της οικονομικής και δημοσιονομικής πολιτικής που επιβάλλει η Ευρωπαϊκή Ένωση στα κράτη μέλη. Αυτές είναι πολιτικές που οδηγούν σε αυξημένη φτώχεια και ανισότητα και μας εμποδίζουν καθημερινά να επιτύχουμε συνοχή.
<P>
" αλήθεια είναι ότι η πολιτική συνοχής δεν έχει εξουδετερώσει τον αντίκτυπο ή τις ανισορροπίες που προκαλούνται από την ολοκλήρωση οικονομιών με διαφορετικά επίπεδα ανάπτυξης στην ενιαία αγορά ή στην Οικονομική και Νομισματική Ένωση. Τα ανεπαρκή κεφάλαια που διοχετεύονται στη συνοχή και η έλλειψη συνεκτικότητας των μακροοικονομικών πολιτικών που εστιάζονται μανιωδώς στην ονομαστική σύγκλιση, αλλά καθιστούν την πραγματική σύγκλιση μη βιώσιμη, αποτελούν σημαντικές αιτίες, οι οποίες πρέπει να αντιμετωπισθούν, αυξάνοντας τη δημοσιονομικές πιστώσεις προς τη συνοχή και τροποποιώντας ριζικά τη μακροοικονομική πολιτική.
<P>
" ενίσχυση της παραγωγής και η ανάπτυξη των παραγωγικών δυνατοτήτων κάθε χώρας και περιφέρειας, αξιοποιώντας πλήρως τις τοπικές δυνατότητες που έχει η καθεμία μέσω της βιώσιμης χρήσης των πόρων της, η διατήρηση του περιβάλλοντος και η δημιουργία θέσεων απασχόλησης με δικαιώματα, καθώς και η ενίσχυση των συστημάτων κοινωνικής ασφάλισης και των δημόσιων υπηρεσιών, είναι ουσιώδους στρατηγικής σημασίας για την αποτελεσματική οικονομική, κοινωνική και εδαφική συνοχή.
<SPEAKER ID="195" NAME="Giancarlo Scottà" AFFILIATION="EFD">
(IT) Κύριε Πρόεδρε, κυρίες και κύριοι, επικροτώ την έκθεση της κ. Mănescu.
<P>
" πολυεπίπεδη διακυβέρνηση πρέπει να διαδραματίσει βασικό ρόλο στην πολιτική συνοχής και, εν προκειμένω, η πολυεπίπεδη προσέγγιση, η οποία προβλέπει συνεργασία και κοινή ανάληψη υποχρεώσεων μεταξύ των διαφόρων επιπέδων διακυβέρνησης, τίθεται σε εφαρμογή με τη διαχείριση περιφερειακών ταμείων. " Επιτροπή προωθεί πρωτοβουλίες υπέρ των περιφερειακών και τοπικών αρχών. Πρέπει να υπάρξουν περισσότερα κίνητρα για τη στήριξη των προτάσεων αυτών, προκειμένου να διασφαλισθεί ο πραγματικός συντονισμός και η αποτελεσματική υλοποίηση των ευρωπαϊκών προγραμμάτων.
<P>
" εταιρική σχέση πρέπει να διασφαλίζεται από μια νοοτροπία που θα βασίζεται στον διάλογο μεταξύ των διάφορων ενεχομένων μερών. " συνεργασία σε περιφερειακό επίπεδο πρέπει να είναι διαφανής και πρέπει να εξασφαλίζει τη δίκαιη εκπροσώπηση όλων των ενδιαφερομένων.
<P>
Για τον λόγο αυτόν, κρίνεται σημαντική η παροχή κατάλληλης κατάρτισης στους υποεθνικούς εκπροσώπους μέσω πρωτοβουλιών, όπως το πρόγραμμα Erasmus για περιφερειακούς και τοπικούς διοικητικούς υπαλλήλους, το οικονομικό κόστος των οποίων πρέπει να βαρύνει την Επιτροπή. Αυτό είναι εξίσου χρήσιμο για την ανταλλαγή ορθών πρακτικών και τη βελτίωση της ποιότητας και της αποτελεσματικότητας της διαχείρισης του Ταμείου Συνοχής.
<SPEAKER ID="196" NAME="Joachim Zeller" AFFILIATION="PPE">
(DE) Κύριε Πρόεδρε, κυρίες και κύριοι, καταρχάς θεωρώ λυπηρό το γεγονός ότι μια σημαντική συζήτηση για την πολιτική συνοχής εντάχθηκε για άλλη μια φορά σχεδόν στο τέλος της ημερήσιας διάταξης. Είναι άδικο, από κάθε άποψη, και για την πολιτική αυτή καθαυτή, αλλά και για τη σημασία της. Θα ήθελα να εκφράσω τις ευχαριστίες μου στους εισηγητές για τις εκθέσεις τους, οι οποίες κατέδειξαν κατηγορηματικά τον τομέα πολιτικής στον οποίο η Ευρωπαϊκή Ένωση έχει σημειώσει πραγματική επιτυχία -την πολιτική συνοχής- και το γεγονός ότι είναι σημαντικό να συνεχιστεί η εν λόγω πολιτική και μάλιστα στο πλαίσιο ενός πολιτικού συστήματος με πολλαπλά επίπεδα - με άλλα λόγια, μέσω της πολυεπίπεδης διακυβέρνησης.
<P>
Τα έργα της πολιτικής συνοχής καθιστούν την ευρωπαϊκή δράση άμεσα ορατή στους πολίτες μας: σε έργα υποδομών, σε κοινωνικά έργα, στην υποστήριξη της έρευνας και της καινοτομίας, και στη διατήρηση της ανταγωνιστικότητας και της απασχόλησης στις περιφέρειες. Στην εν εξελίξει συζήτηση για το μέλλον της Ευρωπαϊκής Ένωσης, παράλληλα με τις συζητήσεις για το νόμισμα και τα οικονομικά, θα πρέπει να συζητούμε με το ίδιο σθένος και για τους τομείς στους οποίους η Ευρωπαϊκή Ένωση πρέπει να διασφαλίσει την εσωτερική της συνοχή, ούτως ώστε οι χώρες και οι περιφέρειες να μην αποκλίνουν μεταξύ τους από οικονομική, κοινωνική ή πολιτική άποψη. Εξάλλου, όταν αντιμετωπίζουμε παγκόσμιες προκλήσεις και την εμφάνιση νέων ανταγωνιστών στην παγκόσμια αγορά, χρειαζόμαστε μεγαλύτερη ένωση και συλλογικότητα. " πολιτική συνοχής μπορεί να συμβάλει σημαντικά σε αυτό.
<P>
Για τον σκοπό αυτόν, ωστόσο, η πολιτική συνοχής πρέπει να εστιάσει περισσότερο στα έργα και στους τομείς έργων που προάγουν την Ευρώπη συνολικά, που παρέχουν τη δυνατότητα σε όσους είναι ισχυροί να παραμείνουν ισχυροί, και που προσφέρουν την ευκαιρία σε όσους είναι πιο αδύναμοι να γεφυρώσουν το χάσμα που τους χωρίζει από τους ισχυρούς. Για να επιτευχθεί αυτό, κατά την άποψή μου, πρέπει να διατηρηθούν και να διευρυνθούν οι ισχύοντες στόχοι της πολιτικής συνοχής. Εντούτοις, θεωρώ ότι είναι αναγκαίο η χρηματοδότηση να εξαρτάται από περισσότερους όρους και να εστιάζει περισσότερο σε κεντρικής σημασίας ευρωπαϊκές πρωτοβουλίες, είτε στον τομέα των μεταφορών, της ενέργειας, της περιφερειακής και αστικής ανάπτυξης είτε στην έρευνα και την καινοτομία. Το οδός που περιγράφεται από την Επιτροπή στην πέμπτη έκθεσή της σχετικά με τη συνοχή αποτελεί, κατ' εμέ, απαραίτητο στοιχείο αυτής της διαδικασίας - ήτοι της ένταξης των πόρων σε ένα κοινό στρατηγικό πλαίσιο το οποίο οδηγεί στη σύναψη εταιρικής σχέσης μεταξύ της Επιτροπής, των κρατών μελών και των εκπροσώπων των περιφερειών. Ωστόσο, περιλαμβάνει και τη συμμετοχή τοπικών και περιφερειακών διοικήσεων στην εν λόγω διαδικασία ήδη από τα πρώτα στάδια. Κατά τον τρόπο αυτόν, οι νέες μορφές περιφερειακής συνεργασίας θα μπορούσαν να στηρίξουν ουσιαστικά τη διαδικασία ανάπτυξης πραγματικής πολυεπίπεδης διακυβέρνησης.
<P>
Κύριε Πρόεδρε, ελπίζω να μου επιτρέψετε να προβώ σε ένα ακόμα σχόλιο σχετικά με τα όσα δήλωσε ο κ. Colman, ο οποίος δυστυχώς έχει αποχωρήσει την Αίθουσα. Θα ήθελα να του υπενθυμίσω ότι η Ευρωπαϊκή Ένωση αποτελεί οικειοθελή ένωση κρατών. Εάν οι χώρες επιθυμούν να αποχωρήσουν, έχουν το δικαίωμα να το πράξουν. Ωστόσο, δεν νομίζω ότι αυτό επιθυμούν πραγματικά οι πολίτες της Σκοτίας, της Ουαλίας, της Βόρειας Ιρλανδίας και της Αγγλίας.
<SPEAKER ID="197" NAME="Erminia Mazzoni" AFFILIATION="PPE">
(IT) Κύριε Πρόεδροι, αξιότιμα μέλη της Επιτροπής, κυρίες και κύριοι, θέτουμε τα θεμέλια για την Ευρώπη του 2020, την οποία οραματιζόμαστε έξυπνη, χωρίς αποκλεισμούς και καινοτόμα, και, πράττοντάς το αυτό, πρέπει να προσδιορίσουμε με σαφήνεια τις προκλήσεις που αντιμετωπίζουμε σε παγκόσμιο επίπεδο.
<P>
Μπορούμε να μπούμε στην κούρσα της ανταγωνιστικότητας και να την κερδίσουμε εάν επιτύχουμε τη δημιουργία ομοιόμορφων επιπέδων στο εσωτερικό της Ευρωπαϊκής Ένωσης. Αυτές οι τρεις πτυχές της πολιτικής συνοχής -κοινωνική, οικονομική και εδαφική-, μαζί με τα διαρθρωτικά ταμεία, αποτελούν τα μέσα στα οποία πρέπει να εστιάσουμε την προσοχή μας. Πράγματι, δεν χρειάζεται να σκεπτόμαστε την εφαρμογή των περικοπών που απαιτούνται για την αντιμετώπιση της χρηματοπιστωτικής κρίσης στην πολιτική συνοχής. Αντιθέτως, πρέπει να αναλάβουμε την ευθύνη της υλοποίησής της, βελτιώνοντάς την όπου έχει παρουσιάσει μειονεκτήματα.
<P>
Βάσει των δεδομένων που έχουν συγκεντρωθεί και της ανάλυσης των αποτελεσμάτων, η Επιτροπή Περιφερειακής Ανάπτυξης υπογραμμίζει, στην έκθεση του κ. Luhan, τη στενή σχέση μεταξύ ανταγωνισμού και συνοχής, και προτείνει διορθωτικά μέτρα για την επόμενη περίοδο προγραμματισμού. " Ευρώπη μπορεί αναμφίβολα να καταστεί ανταγωνιστική μόνον εάν αντιμετωπίσει αποτελεσματικά τις εδαφικές ανισότητες μεταξύ των διαφόρων περιφερειών.
<P>
Σε συνάρτηση με αυτό, ευχαριστώ τον κ. Luhan που δέχθηκε την τροπολογία μου, η οποία είχε ως στόχο την επαναβεβαίωση της δυνατότητας θέσπισης ευνοϊκών φορολογικών διατάξεων για μεταβατικές περιόδους μέγιστης διάρκειας πέντε ετών - μια δυνατότητα, η οποία περιέχεται ήδη στο ψήφισμα το οποίο ψηφίσθηκε από το Κοινοβούλιο τον Φεβρουάριο του 2006. Πρόκειται για χρήσιμο τρόπο αντιμετώπισης των δυσκολιών που προκύπτουν κατά την εφαρμογή της πολιτικής συνοχής, όπως οι πολύπλοκες διαδικασίες, οι ανεπαρκείς έλεγχοι και η ανάγκη αποτελεσματικότερης παρακολούθησης.
<P>
Σχετικά με τις επισημάνσεις αυτές έχει κατατεθεί σειρά τροπολογιών για τη βελτιστοποίηση του αντικτύπου της πολιτικής συνοχής και, συνεπώς, την αύξηση της ανταγωνιστικότητας της Ένωσης. Όπως επισημαίνεται στην έκθεση του κ. Luhan, πρέπει να αποδοθεί έμφαση στις οριζόντιες και κάθετες συμπράξεις μεταξύ τοπικών αρχών και στη συγχρηματοδότηση, στοιχεία τα οποία πρέπει να θεωρούνται ως θεμελιώδεις αρχές.
<P>
Είναι επίσης σημαντικό να επιταχυνθεί η απλούστευση των διαδικασιών και της πρόσβασης σε χρηματοδότηση, όπως ακριβώς είναι σημαντικό να επιλεγεί μια ολοκληρωμένη προσέγγιση στην κατανομή πόρων και να διατηρηθούν μεταβατικά καθεστώτα, ειδικότερα αυτήν τη δύσκολη περίοδο. " διαδικασία λήψης αποφάσεων από κάτω προς τα άνω, με τη συμμετοχή των ενδιαφερομένων περιφερειών, διασφαλίζει την παροχή στήριξης για την ανάπτυξη, αξιοποιώντας ειδικές περιφερειακές παραμέτρους.
<P>
Τέλος, η έκθεση επισημαίνει συναφώς δύο κύριους στόχους: καινοτομία και υποδομές. Πιστεύω ότι η έκθεση αυτή είναι σημαντική, διότι παρέχει σε όλους μας μια σαφή στρατηγική για τη διεξοδική αντιμετώπιση του προβλήματος που αναφέρεται στον τίτλο της έκθεσης.
<SPEAKER ID="198" NAME="Πρόεδρος">
Θα ήθελα να σας ενημερώσω ότι, ως υπεύθυνος στο Προεδρείο για τη διερμηνεία και τη μετάφραση, θα ζητήσω από τους βουλευτές να τοποθετήσουν τη φωτεινή ένδειξη που έχω εδώ, η οποία υποδεικνύει ότι οι διερμηνείς αδυνατούν να σας παρακολουθήσουν σε κάθε έδρανο, επειδή δεν τους εξυπηρετεί ιδιαίτερα να ειδοποιούν μόνον εμένα. Μπορώ, φυσικά, να σας ειδοποιώ εγώ ο ίδιος, αλλά νομίζω ότι θα είναι αποτελεσματικότερη αυτή η φωτεινή ένδειξη σε κάθε έδρανο.
<SPEAKER ID="199" NAME="Nuno Teixeira" AFFILIATION="PPE">
(PT) Κύριε Πρόεδρε, θα ήθελα να ξεκινήσω συγχαίροντας τον κ. Luhan και την κ. Mănescu για το αξιοθαύμαστο έργο που επιτέλεσαν στις αντίστοιχες εκθέσεις τους. Αμφότεροι συνέβαλαν σημαντικά στη συζήτηση σχετικά με μια νέα πολιτική συνοχής για την περίοδο 2014-2020, η οποία δρομολογείται.
<P>
Τώρα περισσότερο από ποτέ άλλοτε είναι σημαντικό να επιτευχθεί οικονομική, κοινωνική και εδαφική συνοχή για την επίτευξη της ανταγωνιστικότητας της Ευρωπαϊκής Ένωσης σε παγκόσμια κλίμακα. Ο στόχος αυτός θα επιτευχθεί εφόσον γνωρίζουμε ότι μόνον ενισχύοντας και αναπτύσσοντας την περιφερειακή διάσταση μπορούμε να επιτύχουμε μια Ευρώπη η οποία θα είναι εσωτερικά συνεκτική και εξωτερικά ανταγωνιστική.
<P>
Συγκεκριμένα, θα ήθελα να τονίσω τρία σημεία τα οποία θεωρώ κρίσιμης σημασίας: πρώτον, την αποκέντρωση, διασφαλίζοντας ότι οι τοπικές και περιφερειακές αρχές, ειδικότερα όσες διαθέτουν νομοθετική εξουσία, συμμετέχουν περισσότερο και συμβάλλουν στην καλύτερη υλοποίηση της πολιτικής συνοχής· δεύτερον, την παρότρυνση των κρατών μελών να καλέσουν τόσο τις περιφερειακές όσο και τις τοπικές αρχές να συμμετάσχουν επί ίσοις όροις μαζί με τις εθνικές αρχές και τους εκπροσώπους σε διαπραγματεύσεις για το μέλλον των διαρθρωτικών ταμείων· και τέλος, την ενίσχυση του ρόλου των περιφερειακών αρχών στην κατάρτιση, τη διαχείριση και την υλοποίηση προγραμμάτων. Μόνο μέσω της μεγαλύτερης συμμετοχής των αρχών αυτών σε όλα τα στάδια της διαδικασίας θα καταστεί εφικτή η συμμόρφωση με την αρχή της επικουρικότητας.
<P>
Μια ακόμα κρίσιμης σημασίας παράμετρος είναι, κατά την άποψή μου, η αναζήτηση μαις απλούστερης αρχιτεκτονικής για τα ταμεία μετά το 2013, όχι λόγω της οικονομικής κρίσης, αλλά περισσότερο ως γενική αρχή για τη μελλοντική πολιτική συνοχής, προκειμένου να διευκολυνθεί η απορρόφηση κεφαλαίων. Το σημαντικό ζήτημα που διέπει τη Συνθήκη της Λισαβόνας είναι να καταστεί περισσότερο προσιτή η Ευρώπη στους πολίτες της. Αντί να κάνουμε μόνον αυτό, ας κάνουμε επίσης τις ζωές μας ευκολότερες, προλαμβάνοντας τυχόν περιττές διοικητικές επιβαρύνσεις που θα τους αποτρέψουν να συμμετάσχουν. Μόνον με αυτόν τον τρόπο θα επιτύχουμε τον στόχο της εδαφικής συνοχής. Μόνον με αυτόν τον τρόπο θα παρατηρήσουμε μείωση των κατάφωρα συγκρουόμενων ανισοτήτων που υπάρχουν σήμερα στο εσωτερικό της Ευρωπαϊκής Ένωσης, και όπου διαπιστώνεται επί του παρόντος τεράστιο χάσμα μεταξύ εύπορων και φτωχών περιφερειών. " αυξημένη συμμετοχή συνεπάγεται επίσης αυξημένες ευθύνες, και αυτές ακριβώς οι ευθύνες πρέπει αναληφθούν και να είναι κοινές για όλους, ως μέσο περισσότερων και καλύτερων προσπαθειών για τη δημιουργία ισχυρότερης και ανταγωνιστικότερης Ευρώπης.
<SPEAKER ID="200" NAME="Hermann Winkler" AFFILIATION="PPE">
(DE) Κύριε Πρόεδρε, κυρίες και κύριοι, θα ήθελα να εκφράσω τα συγχαρητήρια και τις ευχαριστίες μου στους δύο εισηγητές για το επιτυχές έργο τους. Οι παρατηρήσεις του κ. Luhan σχετικά με το θέμα της "μελλοντικής αρχιτεκτονικής της πολιτικής συνοχής μετά το 2013" είναι ιδιαίτερα ευπρόσδεκτες. Παρότι τα συμπεράσματα για την πέμπτη έκθεση σχετικά με τη συνοχή επισημαίνουν ήδη τις αρχικές ιδέες της Επιτροπής επί του θέματος, η έκθεση του κ. Luhan συμβάλλει σημαντικά στον καθορισμό της θέσης του Κοινοβουλίου όσον αφορά την Επιτροπή. Όπως ο εισηγητής, θεωρώ και εγώ ότι είναι κατεξοχήν συνετό η πολιτική συνοχής να εναρμονιστεί στο μέλλον με τους στόχους της στρατηγικής ΕΕ 2020. Ωστόσο, οι επιμέρους περιφέρειες πρέπει να εξακολουθήσουν να είναι σε θέση να αποφασίζουν για τους δικούς τους τομείς προτεραιότητας.
<P>
Δεν είναι ίδιες όλες οι περιφέρειες· διαφέρουν ακόμα και στο εσωτερικό των επιμέρους κρατών μελών. Δύο ή τρεις, το πολύ, προτεραιότητες -μία εκ των οποίων μπορεί να έχει καταστεί ήδη υποχρεωτική- αφήνουν μικρό περιθώριο ελιγμών στις περιφέρειες. Πρέπει να επιτραπούν περιθώρια στις περιφέρειες ώστε να επενδύουν στις υποδομές και τους ανθρώπους τους σύμφωνα με τις δικές τους προτεραιότητες. Βάσει αυτής της προϋπόθεσης, δεν μπορούν ενδεχομένως να ληφθούν δεόντως υπόψη ειδικά ζητήματα όπως οι δημογραφικές μεταβολές. Τούτο δεν θα συνεπαγόταν μια περιφερειακή πολιτική ιδιαίτερα προσαρμοσμένη στις ανάγκες των περιφερειών, όπως αναφέρει πάντα η Επιτροπή. Για τον λόγο αυτόν, πιστεύω ότι εμείς, ως Κοινοβούλιο, πρέπει να διευκρινίσουμε εξαρχής ότι οι περιφέρειες δεν πρέπει να αποδυναμωθούν σε σχέση με τα κράτη μέλη. " αρχή της εταιρικής σχέσης πρέπει να ενισχυθεί περαιτέρω.
<P>
" σημασία των περιφερειών της ΕΕ διαφέρει σε μεγάλο βαθμό, ανάλογα με τη δομή του κράτους. Για τον λόγο αυτόν, ιδιαίτερη σημασία πρέπει να αποδοθεί στην αρχή της επικουρικότητας. Το στοιχείο αυτό πρέπει να ληφθεί υπόψη στην ιδέα της Επιτροπής για τη σύναψη εταιρικών σχέσεων καινοτομίας και ανάπτυξης μεταξύ της Επιτροπής και των κρατών μελών στο μέλλον.
<P>
Χωρίς να υπεισέλθω σε υπερβολικές λεπτομέρειες, που επιτρέπεται πιθανώς να αναφερθώ εν συντομία στη σημασία του 3ου στόχου. Συμφωνώ ρητά με τον εισηγητή για τις δυσκολίες στις παραμεθόριες περιφέρειες της ΕΕ - τόσο εντός όσο και εκτός των συνόρων. Ο στόχος αυτό πρέπει να προβληθεί περισσότερο στο μέλλον. Κατά την άποψή μου, στην παρούσα συζήτηση για το μέλλον της πολιτικής συνοχής δίδεται πολύ μικρή βαρύτητα στον 3ο στόχο. Συγκεκριμένα, η συνεργασία μεταξύ των περιφερειών που βρίσκονται στα πρώην εξωτερικά σύνορα της ΕΕ -και αναφέρομαι στην πατρίδα μου, τη Σαξονία- πρέπει να αναπτυχθεί περισσότερο.
<SPEAKER ID="201" NAME="Barbara Matera" AFFILIATION="PPE">
(IT) Κύριε Πρόεδρε, κυρίες και κύριοι, τα στοιχεία τα οποία δόθηκαν από το Ελεγκτικό Συνέδριο στις ετήσιες εκθέσεις του 2006 και του 2008 σχετικά με τα εν λειτουργία συστήματα ελέγχου της πολιτικής συνοχής, είναι σίγουρα ανησυχητικά.
<P>
Τα συστήματα αυτά δεν είναι τόσο αποτελεσματικά όσο θα έπρεπε· παρουσίασαν ποσοστό σφάλματος 12% για τα ποσά τα οποία εκταμιεύθηκαν το 2006, και αντίστοιχο ποσοστό 11% το 2008. Για να μειωθεί αυτό το ποσοστό σφάλματος, η Ευρωπαϊκή Επιτροπή πρέπει να ενισχύσει τον εποπτικό της ρόλο σε σχέση με την τοπική και την περιφερειακή πολιτική.
<P>
" ανάπτυξη ενός οδηγού για δημόσιους και ιδιωτικούς φορείς και η δημιουργία ενός συστήματος κατάρτισης και κινητικότητας σχετικά με τον τρόπο εφαρμογής πολιτικών πολυεπίπεδης διακυβέρνησης στην πράξη θα μπορούσαν να αποτελέσουν πρόσφορα μέτρα για τη βελτίωση της περιφερειακής πολιτικής.
<P>
Επιπλέον, τα κράτη μέλη πρέπει να ενισχύσουν τον ρόλο των περιφερειακών και των τοπικών αρχών, ειδικότερα, μετά την έναρξη ισχύος της Συνθήκης της Λισαβόνας.
<P>
Εξίσου σημαντικό είναι να διευκολυνθεί η διασυνοριακή περιφερειακή συνεργασία· πράγματι, σε πολλές περιοχές της Ευρωπαϊκής Ένωσης υπάρχουν τεράστιες δυνατότητες συνεργασίας μεταξύ περιφερειών και τοπικών κοινοτήτων όμορων κρατών μελών, ειδικότερα σε τομείς όπως ο τουρισμός, η γεωργία, η βιομηχανία και το περιβάλλον.
<P>
Θα εκμεταλλευθώ το γεγονός ότι ολοκλήρωσα την ομιλία μου εντός του καθορισμένου χρόνου για να ευχαριστήσω τους διερμηνείς, οι οποίοι είναι πάντα πολύ καλοί μαζί μας.
<SPEAKER ID="202" NAME="Jan Kozłowski" AFFILIATION="PPE">
(PL) Κύριε Πρόεδρε, κύριε Επίτροπε, θα ήθελα να τονίσω εξαρχής ότι θεωρώ την έκθεση ιδιαίτερα σημαντική, και να συγχαρώ τον εισηγητή, κ. Luhan, για το εξαιρετικό έργο του. Πιστεύω ότι η πολιτική συνοχής θα πρέπει να αποτελέσει την εμβληματική πολιτική της Ευρωπαϊκής Ένωσης, και ότι θα πρέπει να αποκτήσει περισσότερη σημασία στο μέλλον. Ως οριζόντια πολιτική, θα πρέπει να προσδιορίζει τις κατευθύνσεις τις οποίες πρέπει να ακολουθούν οι τομεακές πολιτικές, και να συμβάλλει στην αύξηση της ανταγωνιστικότητας των ευρωπαϊκών περιφερειών, καθώς και στην ενίσχυση της θέσης της Ευρωπαϊκής Ένωσης στις παγκόσμιες αγορές. Το σύστημα υλοποίησης της πολιτικής συνοχής πρέπει να είναι σύγχρονο και ευέλικτο, βασιζόμενο σε ένα μοντέλο πολυεπίπεδης διαχείρισης, όπως έχει αναφερθεί πολλές φορές. Θα πρέπει επίσης να προωθεί τον συντονισμό των διαρθρωτικών ταμείων με άλλα ευρωπαϊκά μέσα και με τα εθνικά ταμεία.
<P>
Είχα αναλάβει τη διοίκηση μιας περιφέρειας 2.200.000 κατοίκων για δύο περιόδους θητείας, και ήμουν υπεύθυνος για την υλοποίηση των μέσων της πολιτικής συνοχής, μεταξύ του 2004 και του 2006, και ενός αποκεντρωμένου μοντέλου -του περιφερειακού επιχειρησιακού προγράμματος- μεταξύ του 2007 και του 2013. Οι εμπειρίες αυτές μου επιτρέπουν να δηλώσω με πλήρη υπευθυνότητα ότι το αποκεντρωμένο μοντέλο καθιστά δυνατή την καλύτερη χρήση των τοπικών δυνατοτήτων για την υλοποίηση στρατηγικών λύσεων και την επίτευξη θετικών αλλαγών, και για τον λόγο αυτό, είμαι βέβαιος ότι οι στόχοι θα πρέπει μεν να αποφασίζονται σε ευρωπαϊκό επίπεδο, αλλά οι τρόποι επίτευξής τους θα πρέπει να καθορίζονται σύμφωνα με την αρχή της επικουρικότητας στο πλέον κατάλληλο επίπεδο, το οποίο, στην περίπτωση της πολιτικής συνοχής, είναι το περιφερειακό και το τοπικό επίπεδο. Ταυτόχρονα, είναι σημαντικό να συνδέσουμε τις δαπάνες κεφαλαίων με την επίτευξη μετρήσιμων στόχων και αποτελεσμάτων: οικονομική ανάπτυξη και υψηλότερο επίπεδο απασχόλησης και κοινωνικής ενσωμάτωσης.
<SPEAKER ID="203" NAME="Elena Băsescu" AFFILIATION="PPE">
(RO) Κύριε Πρόεδρε, θα ήθελα να συγχαρώ και εγώ τον συνάδελφό μου, κ. Luhan, για όλες τις προσπάθειες που κατέβαλε στο πλαίσιο της σύνταξης της έκθεσης αυτής, η οποία είναι ιδιαίτερα σημαντική και για τη Ρουμανία. Πιστεύω ότι η στρατηγική "Ευρώπη 2020" πρέπει να προωθήσει ένα βιώσιμο σχέδιο ανάπτυξης. Από την άποψη αυτή, εκείνο το οποίο απαιτείται εξίσου είναι η δυναμικότερη εκπροσώπηση και ο αποτελεσματικότερος συντονισμός στο εξωτερικό.
<P>
" παρούσα έκθεση είναι σημαντική, διότι αναφέρει τα επιτεύγματα της πολιτικής συνοχής. Πράγματι, σημαντικός ρόλος αποδίδεται στην τόνωση της ανταγωνιστικότητας των περιφερειών παγκοσμίως. " διάθεση κεφαλαίων για επενδυτικά και αναπτυξιακά έργα είναι βέβαιο ότι θα αποτελέσει τεράστιο όφελος για τη χώρα μας. Θα πρέπει να επισημανθεί ότι η Ρουμανία ενδέχεται να είναι επιλέξιμη για σημαντικά κεφάλαια και τώρα και μετά το 2013.
<P>
Εν προκειμένω, σε εθνικό επίπεδο, υπήρχαν ...
<P>
(Ο Πρόεδρος διακόπτει την ομιλήτρια)
<SPEAKER ID="204" NAME="Luís Paulo Alves" AFFILIATION="S&amp;D">
(PT) Κύριε Πρόεδρε, κύριε Επίτροπε, είναι γεγονός ότι η πολιτική συνοχής είναι σημαντική επειδή συμβάλλει στην ανάπτυξη και την ευημερία, καθώς και στην προώθηση ισορροπημένης ανάπτυξης μεταξύ των περιφερειών. Είναι αλήθεια ότι η ισορροπημένη ανάπτυξη μεταξύ των περιφερειών είναι σημαντική για τη λειτουργία της εσωτερικής αγοράς και της ίδιας της Ένωσης, και ότι η πολιτική συνοχής είναι σημαντική για την επίτευξη των στόχων της στρατηγικής "Ευρώπη 2020". Αληθεύει εξίσου το γεγονός ότι η πολιτική συνοχής είναι χρήσιμη για το περιβάλλον, τη δημιουργία θέσεων απασχόλησης, και τη διαμόρφωση και δημιουργία σύγχρονου δικτύου μεταφορών. Δεδομένων όλων αυτών, κύριε Πρόεδρε, κύριε Επίτροπε, είναι απαράδεκτο να εκμεταλλεύεται τώρα η Επιτροπή τις επιτυχίες αυτών των περιφερειών και να επιθυμεί πλέον να τις χρησιμοποιήσει ως απειλή κατά των κρατών μελών που δεν πληρούν τα μακροοικονομικά κριτήρια. Αυτό αληθεύει κυρίως διότι, στις περιπτώσεις αυτές, οι περιφέρειες δεν συμμετείχαν καν και δεν έχουν αναλάβει άμεσες αρμοδιότητες, και διότι αυτές θα πληγούν περισσότερο από την επιβολή περιορισμών στη χρήση των διαρθρωτικών ταμείων. Αυτό δεν είναι σωστό, κύριε Επίτροπε, και θα ήθελα να ακούσω την απάντησή σας.
<SPEAKER ID="205" NAME="Alfreds Rubiks" AFFILIATION="GUE/NGL">
(LV) Κύριε Πρόεδρε, θα ήθελα να επιστήσω την προσοχή του Σώματος στην κοινωνική συνοχή. Όταν μιλώ με ψηφοφόρους δυσκολεύομαι να εξηγήσω ότι εμείς στο παρόν Σώμα λαμβάνουμε τις αποφάσεις κατόπιν βαθύ στοχασμού και προμελέτης, ενώ το βιοτικό τους επίπεδο έχει επιδεινωθεί μετά την ένταξή τους στην Ευρωπαϊκή Ένωση. Μιλώ για τη Λετονία. Τριάντα τέσσερα τοις εκατό του πληθυσμού της Λετονίας ζει επί του παρόντος από το εισόδημα διαβίωσης και στα όρια της φτώχειας. " κατώτατη σύνταξη είναι 64 λατς, η οποία εισπράττεται από το 12% του πληθυσμού. Όσα βλέπω και ακούω στην Αίθουσα, όσα περιέχονται στις εκθέσεις, είναι πράγματα τα οποία αδυνατώ, από την πλευρά μου, να στηρίξω, επειδή δεν θεωρώ ότι δίδεται ιδιαίτερη προσοχή στα κοινωνικά ζητήματα. Για ακόμα μια φορά, συζητούμε για την περαιτέρω ελευθέρωση της αγοράς, για την ανταγωνιστικότητα ...
<P>
(Ο Πρόεδρος διακόπτει τον ομιλητή)
<SPEAKER ID="206" NAME="Peter Jahr" AFFILIATION="PPE">
(DE) Κύριε Πρόεδρε, θα ήθελα να διατυπώσω τέσσερις παρατηρήσεις σχετικά με τις εκθέσεις αυτές.
<P>
" πρώτη είναι ότι η Ευρωπαϊκή Ένωση έχει νόημα για τους πολίτες εάν προσπαθεί να εξαλείψει τις οικονομικές, κοινωνικές και εδαφικές ανισότητες.
<P>
" δεύτερη είναι ότι η ευρωπαϊκή πολιτική συνοχής αποτελεί καίριας σημασίας μέσο δημοσιονομικής πολιτικής για την επίτευξη αυτού του στόχου.
<P>
" τρίτη παρατήρησή μου αφορά το γεγονός ότι όσοι κατακρίνουν αυτήν την άποψη, θα πρέπει πραγματικά να έχουν κάτι να αντιπροτείνουν. Εάν δεν έχουν να προσφέρουν καμία εναλλακτική λύση, τότε δεν θα πρέπει να διαμαρτύρονται.
<P>
" τέταρτη παρατήρησή μου συνίσταται στο ότι η περιφέρεια καταγωγής μου -η ανατολική Γερμανία- αποτελεί μια περιοχή, όπου η πολιτική αυτή έχει προαγάγει την οικονομική ανάπτυξη. Είμαστε σε σωστό δρόμο, αλλά πρέπει να γίνουν ακόμα πολλά. Συνεπώς, θα χρειαστούμε περαιτέρω στήριξη και μετά το 2013, προκειμένου να συνεχίσουμε να σημειώνουμε πρόοδο.
<SPEAKER ID="207" NAME="Seán Kelly" AFFILIATION="PPE">
(EN) Κύριε Πρόεδρε, ο Tip O'Neill, ο σπουδαίος ιρλανδο-αμερικανός πολιτικός, κάποτε δήλωσε: "Κάθε πολιτική είναι τοπική". Το ίδιο θα μπορούσε να ισχύει και για την Ευρωπαϊκή Ένωση όσον αφορά την ανάπτυξη. Κάθε ανάπτυξη είναι περιφερειακή.
<P>
Συγκεκριμένα, η επιτυχία της δικής μου χώρας στο πλαίσιο της πολιτικής συνοχής μετά την ένταξή μας στην Ευρωπαϊκή Ένωση αποτελεί ενδεικτικό παράδειγμα. Παρουσιάζαμε ποσοστό κατά τι άνω του ημίσεως του μέσου όρου του ΑΕγχΠ όταν ενταχθήκαμε στην ΕΕ το 1973, αλλά τώρα παρουσιάζουμε μιάμιση φορά τον μέσο όρο του ΑΕγχΠ, παρά τις χρηματοπιστωτικές δυσκολίες που αντιμετωπίζει επί του παρόντος η χώρα.
<P>
Δεύτερον, καθώς προοδεύουμε, μία από τις βασικές παραμέτρους για εμάς θα είναι η απλούστευση της διαδικασίας, η έμφαση στα αποτελέσματα και στην προστιθέμενη αξία και η προσπάθεια μείωσης της γραφειοκρατίας και των κανονισμών. " πληθώρα των εντύπων προς συμπλήρωση είναι τόσο μεγάλη που θα μπορούσαν κάλλιστα να γεμίσουν την παρούσα Αίθουσα, αλλά, χωρίς προστιθέμενη αξία, δεν υπάρχει κανένα όφελος. Εάν πετύχουμε τη δημιουργία προστιθέμενης αξίας, θα μπορέσουμε να σημειώσουμε πρόοδο, και εγώ ανυπομονώ, βεβαίως, για την περιφερειακή πολιτική ...
<P>
(Ο Πρόεδρος διακόπτει τον ομιλητή)
<SPEAKER ID="208" NAME="Miroslav Mikolášik" AFFILIATION="PPE">
(SK) Κύριε Πρόεδρε, η αποτελεσματική εφαρμογή της πολιτικής συνοχής, η οποία είναι επί του παρόντος ιδιαίτερα αποκεντρωμένη, απαιτεί περαιτέρω ενίσχυση των φορέων σε περιφερειακό και τοπικό επίπεδο, διότι οι φορείς αυτοί κατανοούν καλύτερα τις ανάγκες μιας δεδομένης περιοχής και των κατοίκων της.
<P>
Πιστεύω ακράδαντα ότι η δημιουργία πραγματικής εταιρικής σχέσης με περιφερειακά και τοπικά όργανα προϋποθέτει σαφέστερο ορισμό της αποκαλούμενης αρχής της εταιρικής σχέσης, καθώς και την ενεργό συμμετοχή τοπικών και περιφερειακών φορέων σε διαβουλεύσεις σχετικά με την περιφερειακή πολιτική της Ευρωπαϊκής Ένωσης. Θα ήθελα να τονίσω ότι ο καλύτερος συντονισμός μεταξύ των επιμέρους επιπέδων ελέγχου, η μεγαλύτερη ευελιξία, οι διαφανείς και σαφείς διαδικασίες δεν συνιστούν μόνο στοιχεία χρηστής διοίκησης των δημοσίων υποθέσεων, αλλά, πάνω από όλα, θα πρέπει να διευκολύνουν την απορρόφηση κεφαλαίων και την αύξηση της συμμετοχής δυνητικών εταίρων σε έργα.
<SPEAKER ID="209" NAME="Johannes Hahn" LANGUAGE="DE">
Κύριε Πρόεδρε, θα ήθελα να εκφράσω τις ευχαριστίες μου για την ιδιαίτερα ζωντανή συζήτηση και θα ήθελα επίσης να αδράξω την ευκαιρία αυτή για να προβώ σε ορισμένες παρατηρήσεις σχετικά με τους δημοσιονομικούς ελέγχους. Όπως τονίζω διαρκώς σε διάφορες ευκαιρίες, πρέπει πραγματικά να αντιμετωπίσουμε την κατάσταση και να απλουστεύσουμε τα πράγματα, ειδικότερα ενόψει του γεγονότος ότι πρέπει να καταβάλουμε μεγαλύτερες προσπάθειες για να διασφαλίσουμε ότι οι μικρομεσαίες επιχειρήσεις αξιοποιούν επίσης τις ευκαιρίες τις οποίες θέλουμε να προσφέρουμε μέσω της χορήγησης ευρωπαϊκής χρηματοδότησης αλλά και μέσω της κυλιόμενης χρηματοδότησης, για παράδειγμα, την οποία θέλουμε να παρέχουμε σε μεγαλύτερο βαθμό στο μέλλον· πρέπει δε επίσης να εξετάσουμε πραγματικά με ποιον τρόπο μπορούμε να περιορίσουμε τη γραφειοκρατία στο ελάχιστο.
<P>
Από την άλλη πλευρά, πρέπει διαρκώς να επισημαίνω ότι μεγάλο μέρος της γραφειοκρατίας προστίθεται σε εθνικό επίπεδο. Με άλλα λόγια, δεν πηγάζει από τις Βρυξέλλες όλη η γραφειοκρατία που παρατηρείται στα ευρωπαϊκά έργα· αντιθέτως, πρόκειται για το συνδυασμένο αποτέλεσμα διαδικασιών σε εθνικό και ευρωπαϊκό επίπεδο. Πρέπει να συνεργαστούμε σχετικά με το ζήτημα αυτό. Κυρία Mănescu, συμφωνώ μαζί σας ότι πρέπει να προσπαθήσουμε να αναπτύξουμε πρότυπα στον τομέα αυτόν - παρότι, φυσικά, δεν μπορώ να απορρίψω ολοκληρωτικά την εθνική νομοθεσία και τις εθνικές περιστάσεις. Θεωρητικά, ωστόσο, συντασσόμαστε απολύτως με την άποψή σας.
<P>
Το ζήτημα της αιρεσιμότητας είναι επίσης κάτι το οποίο απαιτεί ενδελεχή εξέταση κι στο οποίο δεν μπορούμε να υπεισέλθουμε αυτήν τη στιγμή λόγω έλλειψης χρόνου. Αποτελεί αδιαμφισβήτητα ζήτημα προσδιορισμού, για κάθε επιμέρους χώρα και για κάθε επιμέρους περιφέρεια, όπου κρίνεται σκόπιμο, των λόγων στους οποίους οφείλονται οι καθυστερήσεις της υλοποίησης έργων· σε γενικές γραμμές, τους γνωρίζουμε ήδη. Στις περισσότερες περιπτώσεις δεν αφορούν τους χρηματικούς πόρους -ή τουλάχιστον όχι κατά κύριο λόγο-, αλλά οφείλονται κυρίως σε άλλα μειονεκτήματα. Το σκεπτικό για το ζήτημα της αιρεσιμότητας είναι να αντιμετωπισθούν οι λόγοι αυτοί το συντομότερο δυνατόν, προκειμένου να διασφαλισθεί κατά τον τρόπο αυτόν η ταχύτερη επεξεργασία, η οποία είναι προς το συμφέρον όλων των ενδιαφερομένων.
<P>
Είμαι επίσης ευγνώμων στους ομιλητές οι οποίοι αναφέρθηκαν στη σύμβαση ανάπτυξης και εταιρικής σχέσης και στο γεγονός ότι αποτελεί ευκαιρία, όπως δήλωσε ο κ. Olbrycht, για την άσκηση πιέσεων υπέρ της περαιτέρω συμμετοχής των περιφερειακών και τοπικών αρχών. Αυτό θα χρειαστεί ορισμένου βαθμού επανεξέταση όσον αφορά το πώς μπορεί ουσιαστικά να υλοποιηθεί περισσότερο θεσμοθετημένα, και -ας μην λησμονούμε- με τρόπο αποδεκτό από τα κράτη μέλη. Εν προκειμένω, βασίζομαι και υπολογίζω στην ενίσχυση και την υποστήριξη του Ευρωπαϊκού Κοινοβουλίου, εφόσον το Ευρωπαϊκό Κοινοβούλιο, η Επιτροπή και η Επιτροπή των Περιφερειών είναι της ίδιας άποψης. Υπάρχει, ωστόσο, ακόμα ένας παράγοντας, και αυτός είναι τα κράτη μέλη· πρέπει να πείσουμε τα κράτη μέλη ότι, και αυτά, θα ωφεληθούν από την προστιθέμενη αξία εάν εντάξουν περισσότερους ανθρώπους στον σχεδιασμό προγραμμάτων και εάν οι άνθρωποι αυτοί καταφέρουν, με τον τρόπο αυτόν, να ταυτιστούν ακόμα περισσότερο με την εν λόγω διαδικασία.
<P>
Είμαι, επίσης, ευγνώμων για τα σχόλια -τα οποία νομίζω ότι διατυπώθηκαν από την Ομάδα των Πρασίνων/Ευρωπαϊκή Ελεύθερη Συμμαχία- σχετικά με την ανάπτυξη. Προσωπικά, τάσσομαι υπέρ της ποιοτικής και ποσοτικής ανάπτυξης. τις χρειαζόμαστε αμφότερες. Ας πάρουμε για παράδειγμα την έρευνα: πρόκειται ουσιαστικά για έναν τομέα ο οποίος εμπίπτει στην κατηγορία της ποιοτικής ανάπτυξης. Εάν, για παράδειγμα, ένας από τους κύριους στόχους μας είναι η αύξηση του ποσοστού ανανεώσιμης ενέργειας, αλλά κατά βάση θέλουμε επίσης να επιτυγχάνουμε μεγαλύτερη ενεργειακή απόδοση, τότε ένα πολύ σημαντικό θέμα έρευνας θα μπορούσε να αποτελεί το εξής ερώτημα: "Πώς μπορώ να αποθηκεύω ηλεκτρική ενέργεια, να την διατηρώ σε ετοιμότητα χρήσης και να την καθιστώ διαθέσιμη όταν την χρειάζομαι;". Με τον τρόπο αυτόν, καθιστούμε ακόμα αποδοτικότερη την παραγωγή ηλεκτρικής ενέργειας.
<P>
Εν ολίγοις, ένα είναι σαφές: θα καταφέρουμε να επιτύχουμε τους στόχους μας, μόνον εάν διαθέτουμε όντως μια περιφερειακή πολιτική η οποία έχει απήχηση σε όλες τις περιφέρειες της Ευρώπης. Όπως ειπώθηκε επίσης σήμερα, εάν θέλουμε να υλοποιήσουμε της στρατηγική ΕΕ 2020, θα το κατορθώσουμε εφόσον μπορέσουμε να μεταφέρουμε και να υλοποιήσουμε την πολιτική αυτή σε όλες τις περιφέρειες, λαμβάνοντας όμως υπόψη τις ανάγκες και τις απαιτήσεις που υπάρχουν σε τοπικό επίπεδο.
<P>
Ευχαριστώ θερμά και πάλι -ειδικότερα τους δύο εισηγητές- για αυτό το πολύτιμο έργο τους.
<SPEAKER ID="210" NAME="Petru Constantin Luhan" LANGUAGE="RO">
Κύριε Πρόεδρε, καταρχάς θα ήθελα να ευχαριστήσω όλους τους συνάδελφους βουλευτές που συνέβαλαν σημαντικά στην παρούσα έκθεση και, εντέλει, στην πολιτική συνοχής και στο μέλλον της. Θα ήθελα επίσης να ευχαριστήσω τους σκιώδεις εισηγητές, οι οποίοι κατέθεσαν τροπολογίες και έκαναν εξίσου καίριες παρεμβάσεις, και επίσης επειδή καταλήξαμε μαζί σε συμφωνία πολύ εύκολα.
<P>
Δεν θα ήθελα να υπεισέλθω σε υπερβολικές λεπτομέρειες σχετικά με όσα ειπώθηκαν. Θα ήθελα επίσης να σας ευχαριστήσω για τις ευγενικές παρατηρήσεις που μου διατυπώσατε. Ωστόσο, θα ήθελα να επισημάνω τις παρατηρήσεις ειδικότερα του κ. Επιτρόπου, παρατηρήσεις που χρήζουν επιδοκιμασίας. Ανέφερε ότι η πολιτική συνοχής είναι μια πολιτική επενδύσεων σε περιφέρειες και ανθρώπους, η οποία αποτελεί προϋπόθεση για τη βελτίωση των συνθηκών διαβίωσης στις περιφέρειες της Ευρωπαϊκής Ένωσης. Συμφωνώ απόλυτα με την άποψη αυτή.
<P>
Συμφωνώ επίσης ότι θα έχουμε την υποστήριξή σας -για την οποία σας είμαι ευγνώμων- για την πραγματοποίηση αυξημένων επενδύσεων σε όλες τις μορφές υποδομών, ως απόλυτη προϋπόθεση για την εξάλειψη των ανισοτήτων στην Ευρωπαϊκή Ένωση.
<P>
Όσον αφορά την άποψη την οποία εξέφρασε ο κ. Besset, θα ήθελα απλώς να δηλώσω ότι, εάν είχε διαβάσει προσεκτικά την έκθεση, θα είχε διαπιστώσει ότι κάνει εξίσου λόγο για την οικονομική ανάπτυξη με βάση την οικολογική οικονομία. Επισημαίνω ακόμα το γεγονός ότι αναφέρθηκα άμεσα στη στρατηγική ΕΕ 2020, στην οποία έχει επίσης εισαχθεί η συνιστώσα της οικολογικής οικονομίας. Αυτός είναι ο λόγος για τον οποίο θέλω να σας δηλώσω ότι η έκθεση αυτήν τη στιγμή στηρίζεται από την πλειοψηφία.
<P>
Σας ευχαριστώ και πάλι όλους, και ελπίζω ότι η μελλοντική πολιτική συνοχής θα ακολουθήσει τον σωστό δρόμο.
<SPEAKER ID="211" NAME="Ramona Nicole Mănescu" LANGUAGE="RO">
Κύριε Πρόεδρε, θα ήθελα να ευχαριστήσω τους συνάδελφους βουλευτές για τις σημαντικές παρεμβάσεις τους επί της παρούσας έκθεσης, ειδικότερα όσον αφορά την τελική της έκδοση, καθώς και τους σκιώδεις εισηγητές και τους υπόλοιπους συνάδελφους βουλευτές που κατέθεσαν τροπολογίες, και, φυσικά, όσους έλαβαν τον λόγο σε μια τόσο προχωρημένη ώρα στο πλαίσιο της συζήτησης στην Ολομέλεια.
<P>
Δεδομένου ότι η ψηφοφορία που πραγματοποιήθηκε στην Επιτροπή Περιφερειακής Ανάπτυξης οδήγησε σε ευρεία συναίνεση μεταξύ των πολιτικών Ομάδων σχετικά με την ανάγκη υλοποίησης των αρχών και των μέτρων που προτείνονται στην παρούσα έκθεση, δεν μπορώ παρά να είμαι ικανοποιημένη που και η σημερινή συζήτηση κινήθηκε στο ίδιο πνεύμα.
<P>
Το έγγραφο εργασίας συντάχθηκε κατόπιν διαβουλεύσεων με την Ευρωπαϊκή Επιτροπή, την Επιτροπή των Περιφερειών και με εκπροσώπους των δικαιούχων, τους οποίους θα ήθελα να ευχαριστήσω ακόμα μια φορά για τις παρεμβάσεις τους. Όπως ανέφερα ήδη στην προηγούμενη ομιλία μου, πιστεύω ακράδαντα ότι η Ευρωπαϊκή Επιτροπή θα επιδείξει την απαιτούμενη δεκτικότητα και αποφασιστικότητα ώστε να διασφαλισθεί ότι οι λύσεις οι οποίες έχουν προσδιοριστεί και προταθεί από εμάς στην Επιτροπή Περιφερειακής Ανάπτυξης δεν θα παραμείνουν απλώς στο στάδιο της πρότασης. Έχουμε υποβάλει ειδικές προτάσεις, κύριε Επίτροπε. Το μόνο που χρειάζεται να κάνετε είναι να τις λάβετε σοβαρά υπόψη. Το αναφέρω αυτό, ιδίως επειδή τους ερχόμενους μήνες, η Ευρωπαϊκή Ένωση θα πρέπει να καθορίσει και να προσαρμόσει τη μελλοντική πολιτική συνοχής της και τη στρατηγική για το 2020, καθώς και τους όρους για την επιτυχή τους υλοποίηση.
<P>
Επιθυμία μας αποτελεί η υιοθέτηση νέας προσέγγισης για την πολυεπίπεδη διακυβέρνηση, η οποία θα εξυπηρετεί δεόντως τους ζωτικούς στόχους της ΕΕ, καθώς και η δημιουργία μιας Ευρώπης των πολιτών που θα χαρακτηρίζεται από οικονομική μεγέθυνση, κοινωνική πρόοδο και βιώσιμη ανάπτυξη.
<SPEAKER ID="212" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="213" NAME="Slavi Binev" LANGUAGE="BG">
Προκειμένου να επιτύχουμε πραγματική κοινωνική και οικονομική συνοχή μεταξύ των κρατών μελών, πρέπει πρωτίστως να εξετάσουμε τις διαφορές τους, όχι μόνον όσον αφορά την οικονομική μεγέθυνση και ανάπτυξη, αλλά και ως προς τη γεωγραφική τους θέση. Στο στάδιο αυτό, θεωρώ ότι δεν συντρέχει λόγος να μιλούμε για την εφαρμογή κοινών μέτρων. Τα μέτρα για κάθε κράτος μέλος πρέπει να διαφέρουν, επειδή και οι ανάγκες τους διαφέρουν. Όσον αφορά τον ρόλο της Επιτροπής στις διαδικασίες παροχής ενίσχυσης και παρακολούθησης της χρηστής διακυβέρνησης στην περιφερειακή πολιτική, άποψή μου είναι ότι πρέπει πρώτα από όλα να περιγράψει και να δηλώσει με σαφήνεια τις δεσμεύσεις της. Από τη δική μου εμπειρία όσον αφορά τη συζήτηση ζητημάτων με την Επιτροπή, είτε λαμβάνω διφορούμενη απάντηση, είτε ενημερώνομαι απλώς ότι η ερώτηση δεν εμπίπτει στο πεδίο αρμοδιότητάς της. Κατάγομαι από μια χώρα όπου, για πολλά έτη, η μετάθεση ευθυνών αποτελούσε τη συνήθη διαδικασία, και επιθυμία μου είναι να περιγραφούν με σαφήνεια οι αρμοδιότητες της Επιτροπής, ούτως ώστε να μπορούμε να λαμβάνουμε σαφείς απαντήσεις και να προβαίνουμε σε ακριβείς ενέργειες σε συγκεκριμένες περιστάσεις.
<SPEAKER ID="994" NAME="Alain Cadec" LANGUAGE="FR">
Επί του παρόντος, υπάρχει ένα πολύ χαρακτηριστικό ζήτημα κατώτατου ορίου μεταξύ των περιφερειών που είναι επιλέξιμες για χρηματοδότηση στο πλαίσιο του στόχου σύγκλισης και των περιφερειών που δεν είναι επιλέξιμες. Το γεγονός αυτό είναι ιδιαίτερα επιζήμιο για ορισμένες περιφέρειες, οι οποίες μπορεί να μην είναι φτωχές, αλλά σίγουρα δεν είναι πλούσιες. Θα ήταν ιδιαίτερα ωφέλιμο εάν αυτό το ζήτημα κατώτατου ορίου μπορούσε να μετριαστεί, δημιουργώντας μια ενδιάμεση κατηγορία περιφερειών μεταξύ του στόχου της "σύγκλισης" και του στόχου της "περιφερειακής ανταγωνιστικότητας και απασχόλησης". Χαίρομαι που αυτή είναι μία από τις προτάσεις που υποβλήθηκαν στα συμπεράσματα της πέμπτης έκθεσης για τη συνοχή. Αυτή η ενδιάμεση κατηγορία θα μπορούσε να προορίζεται για περιοχές με κατά κεφαλήν ΑΕγχΠ μεταξύ του 75% και 90% του μέσου όρου της ΕΕ. Θα ήθελα επίσης το σύστημα αυτό να αντικαταστήσει τον μεταβατικό μηχανισμό και να καλύπτει περιφέρειες επιπλέον εκείνων που προκύπτουν από τον στόχο σύγκλισης. Στο πλαίσιο των διαπραγματεύσεων για το επόμενο πολυετές δημοσιονομικό πλαίσιο, ο προϋπολογισμός για αυτήν τη νέα πολιτική συνοχής θα πρέπει να παραμείνει ως έχει. Ωστόσο, αξίζει να αναφερθεί ότι μόλις πάνω από 20 περιφέρειες θα πρέπει να εξαιρεθούν από τον στόχο σύγκλισης, πράγμα που σημαίνει εξοικονόμηση 10 δισεκατομμυρίων ευρώ ετησίως. Οι χρηματικοί αυτοί πόροι θα μπορούσαν βεβαίως να ανακατανεμηθούν σε μια νέα ενδιάμεση κατηγορία περιφερειών.
<SPEAKER ID="214" NAME="Tamás Deutsch" LANGUAGE="HU">
Συγχαίρω τον κ. Luhan για το έργο του επί της παρούσας έκθεσης. Σε συνάρτηση με την τελευταία, θα ήθελα να επιστήσω την προσοχή σε δύο παρατηρήσεις. Όσον αφορά τη σύνδεση μεταξύ της υλοποίησης του στόχου της στρατηγικής ΕΕ 2020 και της βελτιωμένης ανταγωνιστικότητας, πρέπει να επισημανθεί ότι η συνοχή και η αυξημένη ανταγωνιστικότητα αποτελούν διαδικασίες οι οποίες προϋποθέτουν, ακόμα δε και ενισχύουν, η μια την άλλη. Δεν μπορούμε να εστιάσουμε στην υποστήριξη των πλέον ανεπτυγμένων περιφερειών με στόχο τη μεγιστοποίηση της ανταγωνιστικότητας της ΕΕ, καθώς κάτι τέτοιο θα ενείχε τον κίνδυνο οι υπανάπτυκτες περιφέρειες να υστερούν ακόμα περισσότερο, γεγονός το οποίο, με τη σειρά του, θα οδηγούσε σε σημαντικές κοινωνικές εντάσεις και στην αστάθεια ολόκληρης της Ευρωπαϊκής Ένωσης. Επιπλέον, είναι σημαντικό να διευκρινισθεί ότι, παρόλο που η πολιτική συνοχής συμβάλλει σημαντική στην υλοποίηση της στρατηγικής ΕΕ 2020, από μόνη της δεν μπορεί να είναι υπεύθυνη για την επίτευξη των στόχων της στρατηγικής. Πρέπει, επομένως, να εξασφαλίσουμε συνεκτικότητα μεταξύ της υλοποίησης των στόχων της στρατηγικής ΕΕ 2020 και των στόχων της πολιτικής συνοχής, και οι υπόλοιποι τομείς πολιτικής πρέπει επίσης να συμβάλλουν σε επαρκή βαθμό στην επίτευξη των στόχων της στρατηγικής. Ως δεύτερη παρατήρηση, θα ήθελα να τονίσω ότι συμφωνώ απόλυτα με τον εισηγητή ότι το ΑΕγχΠ θα πρέπει να παραμείνει το βασικό κριτήριο προσδιορισμού της επιλεξιμότητας των κρατών μελών, διότι το ΑΕγχΠ έχει αποτελέσει μέχρι σήμερα τον πλέον αξιόπιστο δείκτη του επιπέδου ανάπτυξης. Σε επίπεδο κρατών μελών, οι εθνικές αρχές μπορούν να χρησιμοποιήσουν άλλους δείκτες κατά την κατανομή πόρων, αλλά σε επίπεδο ΕΕ, το ΑΕγχΠ πρέπει να διατηρηθεί ως κριτήριο αναφοράς της επιλεξιμότητας για την παροχή ενίσχυσης.
<SPEAKER ID="215" NAME="Robert Dušek" LANGUAGE="CS">
" έκθεση για τη χρηστή διακυβέρνηση όσον αφορά την περιφερειακή πολιτική θα ενισχύσει τις εξουσίες των περιφερειακών και των τοπικών οργάνων για την υλοποίηση των πολιτικών της ΕΕ. Το Κοινοβούλιο στηρίζει από καιρό τη μεγαλύτερη συμμετοχή δημοσίων φορέων, πέραν των φορέων σε εθνικό επίπεδο, στον σχεδιασμό κοινοτικών πολιτικών. " αρχή της εταιρικής σχέσης, όπως αναφέρεται στη Λευκή Βίβλο της Επιτροπής των Περιφερειών για την πολυεπίπεδη διακυβέρνηση, πρέπει να ενισχυθεί από το πρώτο κιόλας στάδιο των διαπραγματεύσεων στο πλαίσιο των συζητήσεων της ΕΕ. " έκθεση στηρίζει την περαιτέρω απλούστευση τόσο των νομοθετικών όσο και των μη νομοθετικών κανονισμών. Ωστόσο, θα πρέπει να τονιστεί στο σημείο αυτό ότι ορισμένα κράτη μέλη και οι δημόσιοι φορείς τους ειδικότερα συχνά συμβάλλουν σε διοικητική επιβάρυνση, η οποία δεν απαιτείται από τους κοινοτικούς κανονισμούς. Στην περίπτωση αυτή απαιτείται περαιτέρω διόρθωση. Οι κανόνες των προγραμμάτων επιδότησης θα πρέπει να απλοποιηθούν, προκειμένου οι επιμέρους διαδικασίες να καταστούν περισσότερο κατανοητές, και για να αποφευχθεί η αποτροπή δυνητικών δικαιούχων να συμμετάσχουν στα έργα. Υψηλό ποσοστό σφαλμάτων (12%) αναφέρεται για τις δαπάνες οι οποίες καταβάλλονται για την υλοποίηση και τη χρηματοδότηση προγραμμάτων. Το υψηλότερο ποσοστό σφάλματος αναφέρεται πάντα στον τομέα των δημοσίων συμβάσεων και των αποκαλούμενων μη επιλέξιμων δαπανών. " εποπτεία από την πλευρά της Ευρωπαϊκής Επιτροπής δεν είναι επαρκής, ενώ είναι σαφές ότι η Επιτροπή δεν μπορεί να συγκροτήσει ένα σύστημα ελέγχου σε όλα τα εθνικά επίπεδα. Ο εποπτικός ρόλος της Επιτροπής πρέπει να διατηρηθεί και να υποστηριχθεί από την έναρξη των προγραμμάτων, ενώ περισσότεροι ρόλοι θα μπορούσαν να ανατεθούν στα κράτη μέλη και στους περιφερειακούς και τοπικούς φορείς τους κατά τη διάρκεια των προγραμμάτων.
<SPEAKER ID="216" NAME="Sandra Kalniete" AFFILIATION="PPE">
γραπτώς. - (LV) Για να επεκταθεί η επιρροή της πολιτικής συνοχής, απαιτούνται συγκεκριμένες αποφασιστικές μεταρρυθμίσεις. " ενίσχυση η οποία παρέχεται από την πολιτική συνοχής πρέπει να συγκεντρωθεί σε τρεις κύριες κατευθύνσεις. Τα σημαντικά στοιχεία εν προκειμένω είναι τα εξής: πρώτον, η γεωγραφική συγκέντρωση, δεύτερον, η συγκέντρωση στο πεδίο εφαρμογής της ενίσχυσης και, τρίτον, η διοικητική συγκέντρωση. Αυτό σημαίνει ότι το ποσοστό της χρηματοδοτικής ενίσχυσης πρέπει προορίζεται για τα κράτη μέλη και τις περιφέρειες της ΕΕ που παρουσιάζουν μεγαλύτερες ανάγκες. Με άλλα λόγια, η βελτίωση της κοινωνικο-οικονομικής κατάστασης είναι αδύνατη χωρίς τη σαφή υποστήριξη της πολιτικής συνοχής της ΕΕ. Αυτό σημαίνει ότι κάθε περιφέρεια πρέπει να αξιολογεί τους τομείς οι οποίοι χρήζουν άμεσα υποστήριξης, και όχι να είναι επιλέξιμοι όλοι οι πιθανοί τομείς χωρίς βαθύτερη ανάλυση. Κάθε περιφέρεια θα πρέπει να επιλέξει τρεις έως πέντε από τους 10 τομείς που προβλέπονται από την Επιτροπή, στους οποίους θα συγκεντρώσει το 100% της διαθέσιμης ενίσχυσης. Αυτό σημαίνει ότι πρέπει να συνεχίσουμε να μετριάζουμε τη διοικητική επιβάρυνση. Πρέπει να αυξήσουμε τον βαθμό εμπιστοσύνης των εμπλεκόμενων θεσμικών οργάνων, ούτως ώστε ο αριθμός των καθηκόντων που επιτελούνται από τα εν λόγω θεσμικά όργανα να μπορεί να βελτιστοποιηθεί. Θα ήθελα να τονίσω ότι το ισχύον κριτήριο κατανομής της ενίσχυσης που παρέχεται από την ΕΕ στο πλαίσιο της πολιτικής συνοχής -το ΑΕγχΠ σε ισοτιμία κατά κεφαλήν αγοραστικής δύναμης (έως 75% του μέσου όρου της ΕΕ)- αποτελεί κατάλληλο, δοκιμασμένο και ασφαλές κριτήριο για τον καθορισμό του τόξου των περιφερειών που είναι επιλέξιμες για τη χορήγηση ενίσχυσης εντός του πλαισίου σύγκλισης, διότι αποτυπώνει τις πραγματικές διαφορές μεταξύ των κρατών μελών και των περιφερειών της ΕΕ.
<SPEAKER ID="217" NAME="Siiri Oviir" LANGUAGE="ET">
Συμμερίζομαι την άποψη της εισηγήτριας ότι η πολιτική συνοχής της Ένωσης είναι μία από τις σημαντικότερες πολιτικές, οι οποίες συμβάλλουν στην αύξηση της ανταγωνιστικότητας της περιφέρειας και στη διασφάλιση βιώσιμης ανάπτυξης. Δεδομένου ότι η διεθνής χρηματοπιστωτική κρίση επηρέασε αρνητικά όλες τις περιφέρειες της Ευρώπης σε μεγαλύτερο ή μικρότερο βαθμό, η πολιτική συνοχής, η οποία εξασφαλίζει πρόσθετη αξία, είναι βέβαιο ότι θα διαδραματίσει πολύ σημαντικό ρόλο, διασφαλίζοντας ότι οι περιφέρειες θα εξέλθουν από την ύφεση ισχυρότερες. Το λυπηρό είναι ότι οι κυβερνήσεις πολλών κρατών μελών της ΕΕ δεν κατανοούν τον ρόλο και τη σημασία των περιφερειών -των τοπικών αρχών- αρκετά καλά, καθώς φοβούνται ότι θα απολέσουν την εξουσία τους υπέρ των περιφερειών. Για παράδειγμα, η κυβέρνηση της πατρίδας μου, της Δημοκρατίας της Εσθονίας, πολλές φορές εγκρίνει σημαντικούς νόμους οι οποίοι αφορούν τοπικές αρχές, χωρίς να λαμβάνει υπόψη τις διαδικασίες λήψης αποφάσεων της εκάστοτε αρχής. Για να μην ασκούνται διακρίσεις εις βάρος των διαφόρων περιφερειών, θα πρέπει να δοθεί περισσότερη προσοχή στη ρυθμιστική δράση που αναλαμβάνουν οι κυβερνήσεις των κρατών μελών ώστε να διασφαλίσουν ότι οι ενέργειές τους δεν αντιβαίνουν στη νομοθεσία των κρατών μελών και στις ευρωπαϊκές αξίες. Είναι γεγονός ότι πλέον είναι πολλές οι περιφέρειες της Ευρώπης που έχουν λάβει σημαντική πολιτική υποστήριξη μέσω της Επιτροπής των Περιφερειών, του Ευρωπαϊκού Δικαστηρίου και της Επιτροπής, σε περιπτώσεις, στις οποίες οι κυβερνήσεις των κρατών μελών έχουν παραβλέψει τα δικαιώματα των τοπικών αρχών. Πιστεύω ότι η αποτελεσματική ευρωπαϊκή πολιτική συνοχής και η εκπλήρωση των στόχων που καθορίζονται στην οδηγία θα συμβάλουν ώστε να διασφαλισθεί η βιωσιμότητα των περιφερειών, ενώ οι βιώσιμες περιφέρειες θα αυξήσουν και τη βιωσιμότητα της Ευρωπαϊκής Ένωσης συνολικά και, ταυτόχρονα, αυτό θα συμβάλει στην αποτροπή της περιθωριοποίησης των παραμεθόριων περιφερειών.
<SPEAKER ID="993" NAME="Marie-Thérèse Sanchez-Schmid" LANGUAGE="FR">
Οι εκθέσεις Luhan και Mănescu εκθέτουν αρκετά σωστά τις αρχές στις οποίες θα πρέπει να βασίζεται η πολιτική συνοχής της ΕΕ. Ωστόσο, θα ήθελα να τονίσω τρεις τομείς στους οποίους πρέπει να είμαστε περισσότερο φιλόδοξοι. Ο πρώτος είναι η εδαφική συνοχή. " έννοια αυτή αναφέρεται συχνά, αλλά σπάνια τίθεται σε εφαρμογή με σαφείς όρους. Για παράδειγμα, θα πρέπει να δώσουμε ιδιαίτερη προσοχή στις παραμεθόριες περιφέρειες. Τα μειονεκτήματα και τα προβλήματα που αντιμετωπίζουν αυτές οι περιφέρειες αντικατοπτρίζουν τους περιορισμούς της ευρωπαϊκής ολοκλήρωσης. Οι τομείς που χαρακτηρίζονται από μεταπτώσεις θα πρέπει να μετατραπούν σε τομείς που συμβάλλουν στη δημιουργία συνδέσεων. Ο δεύτερος τομέας είναι η άνιση μεταχείριση των περιφερειών που αμφιταλαντεύονται μεταξύ του 1ου και του 2ου στόχου. " διαφορά της παρεχόμενης ενίσχυσης σε ορισμένες περιφέρειες με το ίδιο ΑΕγχΠ ενδέχεται να είναι έως και δεκαπλάσια. Είναι καιρός να δημιουργήσουμε έναν μεταβατικό μηχανισμό, ο οποίος θα εξασφαλίζει ίση μεταχείριση σε όλες τις περιφέρειες των οποίων το ΑΕγχΠ κυμαίνεται μεταξύ 75% και 90% του μέσου όρου της ΕΕ. Τέλος, πρέπει να καταρτίσουμε νέους δείκτες επιδόσεων. Οι αναπτυξιακές προκλήσεις που αντιμετωπίζουν οι περιφέρειες συνδέονται με τους δικούς τους τοπικούς περιορισμούς. Πρέπει να προσδώσουμε μεγαλύτερη ακρίβεια στα κριτήριά μας σε όλα τα επίπεδα διακυβέρνησης, ούτως ώστε να μπορούμε να μετρούμε με ακρίβεια τις ανάγκες και τους στόχους της περιφερειακής ανάπτυξης.
<SPEAKER ID="218" NAME="Richard Seeber" LANGUAGE="DE">
Ιδιαίτερη προσοχή πρέπει να δοθεί στην πολιτική συνοχής της ΕΕ προς όφελος της επίτευξης μεγαλύτερης βιώσιμης ανάπτυξης και αυξημένης ανταγωνιστικότητας. Σε μια Ευρώπη των περιφερειών, το ΑΕγχΠ θα πρέπει να συνεχίσει να αποτελεί το κύριο κριτήριο προσδιορισμού της περιφερειακής επιλεξιμότητας για την παροχή χρηματοδότησης. Ωστόσο, η ευρωπαϊκή περιφερειακή πολιτική πρέπει να καλύπτει όλες τις περιφέρειες, και να είναι ταυτόχρονα επαρκώς ευέλικτη, ώστε να λαμβάνει υπόψη τις περιφερειακές και εδαφικές διαφορές. Εάν θέλουμε να αξιοποιήσουμε πλήρως τις δυνατότητες ανάπτυξης των περιφερειών και να επιτύχουμε οικονομική, κοινωνική και εδαφική συνοχή στην Ευρωπαϊκή Ένωση, είναι σημαντικό να αποδώσουμε ιδιαίτερη προσοχή στην ανταγωνιστικότητα. Παράλληλα, πρέπει να λαμβάνουμε υπόψη μικρής κλίμακας προβλήματα στα εύπορα κράτη μέλη. Συγκεκριμένα, η έρευνα και ανάπτυξη θα πρέπει να διαδραματίσουν σημαντικό ρόλο σε όλες τις περιφέρειες ως μέσο βελτίωσης της ανταγωνιστικότητας της ΕΕ, και αυτός είναι ο λόγος για τον οποίο πρέπει να συνεχίσουμε να προωθούμε αυτούς τους τομείς στο μέλλον. Παρότι οι στόχοι της στρατηγικής ΕΕ 2020 καθορίζονται σε κοινοτικό επίπεδο, είναι ζωτικής σημασίας οι τοπικές και περιφερειακές αρχές να συμμετέχουν περισσότερο στην υλοποίησή τους· απαιτείται η υιοθέτησης προσέγγισης από κάτω προς τα άνω, εάν θέλουμε να υλοποιήσουμε τους οικονομικούς στόχους της στρατηγικής ΕΕ 2020 με αποτελεσματικό τρόπο.
<SPEAKER ID="219" NAME="Monika Smolková" LANGUAGE="SK">
" πολιτική συνοχής πρέπει να εξακολουθήσει να αποτελεί βασική πολιτική της ΕΕ μετά το 2013, αντλώντας σημαντική χρηματοδότηση και τηρώντας τους ακόλουθους όρους: απλούστευση των διαδικασιών για την κατανομή πόρων από τα διαρθρωτικά ταμεία, δημιουργία πλαισίου για τις συμπράξεις δημόσιου-ιδιωτικού τομέα, υποδομές οι οποίες δημιουργούνται ως βασική προϋπόθεση για την αύξηση της παγκόσμιας ανταγωνιστικότητας, εταιρικές σχέσεις ως προϋπόθεση για την ανάπτυξη πραγματικών εταιρικών σχέσεων με περιφερειακούς και τοπικούς φορείς και την κοινωνία των πολιτών και ως μέσο αποτελεσματικότητας, νομιμότητας και διαφάνειας στο στάδιο του προγραμματισμού και της αξιοποίησης των διαρθρωτικών ταμείων, και εφαρμογή της πολυεπίπεδης διαχείρισης, τόσο σε κάθετο όσο και σε οριζόντιο επίπεδο. Υπάρχουν επίσης άλλες ειδικές προϋποθέσεις, αλλά εάν θέλουμε να εκπληρώσουμε τους στόχους της στρατηγικής για το 2020, θεωρώ ότι είναι σημαντικό να συμμορφωθούμε με τους προαναφερθέντες όρους.
<SPEAKER ID="992" NAME="Zbigniew Ziobro" LANGUAGE="PL">
" Ευρώπη διέρχεται επί του παρόντος δύσκολη περίοδο. " χρηματοπιστωτική κρίση της περιόδου 2008-2009 εξακολουθεί να είναι έντονα αισθητή στην οικονομία, γεγονός το οποίο διευρύνει το χάσμα μεταξύ των πλούσιων περιφερειών της δυτικής Ευρώπης και των φτωχότερων περιφερειών της κεντρικής και νότιας Ευρώπης. " κατάσταση αυτή καθιστά αναγκαία την ενίσχυση μηχανισμών οι οποίοι είναι αποτελεσματικοί στην καταπολέμηση της κρίσης. Ο σημαντικότερος από αυτούς σε επίπεδο Ένωσης είναι η πολιτική συνοχής και τα περιφερειακά ταμεία. Χάρη στη συγχρηματοδότηση επενδύσεων σε τοπικό επίπεδο, τα τελευταία συνιστούν πλέον πραγματικό σύμβολο της ευρωπαϊκής συνεργασίας, η οποία ξεπερνά τα εθνικά συμφέροντα. Έχουν συμβάλει επίσης σημαντικά στην επέκταση του τομέα που παρουσίαζε οικονομική ανάπτυξη μεταξύ του 2004 και του 2007, καθώς και στη μείωση του χάσματος μεταξύ των χωρών της παλαιάς και της νέας Ευρώπης.
<P>
Αυτός είναι ο λόγος για τον οποίο κρίνεται πλέον καίριας σημασίας η αύξηση των πόρων της Ένωσης για την πολιτική συνοχής στο δημοσιονομικό πλαίσιο για την περίοδο 2013-2020, η διατήρηση της σύγκλισης ως πρωταρχικού στόχου, καθώς κα ιη διατήρηση του υφιστάμενου μηχανισμού επιλογής δικαιούχων βάσει των επιπέδων του ΑΕγχΠ σε διαφορετικές περιφέρειες. Πιστεύω ότι η πιθανότητα αύξησης του ποσοστού συγχρηματοδότησης επενδύσεων από 75% σε 80%, μειώνοντας, ταυτόχρονα, τη χρηματοδότηση για τις απομακρυσμένες περιφέρειες, είναι επίσης σημαντική. Όσον αφορά τις χώρες της δυτικής Ευρώπης, φρονώ ότι είναι εξίσου σημαντικό να συνεχιστεί η χρηματοδότηση των επενδύσεων σε υποδομές, ειδικότερα στον κάθετο άξονα που ενώνει τον Βορρά και τον Νότο της Ευρώπης.

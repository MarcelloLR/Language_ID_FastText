<CHAPTER ID="006">
Οι κατευθυντήριες γραμμές για το οικονομικό έτος 2012 - Λοιπά τμήματα (συζήτηση) 
<SPEAKER ID="011" NAME="Πρόεδρος">
" συνεδρίασή μας συνεχίζεται. Το πρώτο σημείο της ημερήσιας διάταξης είναι η έκθεση του κ. José Manuel Fernandes, εξ ονόματος της Επιτροπής Προϋπολογισμών, σχετικά με τις κατευθυντήριες γραμμές του προϋπολογισμού του 2012, τμήμα I - Ευρωπαϊκό Κοινοβούλιο, τμήμα II - Συμβούλιο, τμήμα IV - Δικαστήριο, τμήμα V - Ελεγκτικό Συνέδριο, τμήμα VI - Ευρωπαϊκή Οικονομική και Κοινωνική Επιτροπή, τμήμα VII - Επιτροπή των Περιφερειών, τμήμα VIII - Ευρωπαίος Διαμεσολαβητής, τμήμα IX - Ευρωπαίος Επόπτης Προστασίας Δεδομένων, τμήμα X - Ευρωπαϊκή Υπηρεσία Εξωτερικής Δράσης (Α7-0049/2011).
<SPEAKER ID="012" NAME="José Manuel Fernandes" LANGUAGE="PT">
Κυρία Πρόεδρε, καταρχάς θα ήθελα να χαιρετίσω εσάς, κυρία Πρόεδρε, τον Επίτροπο και όλους τους συναδέλφους μου που βρίσκονται εδώ. Επιτρέψτε μου να ξεκινήσω ευχαριστώντας όλους εκείνους που συμμετείχαν στην εκπόνηση αυτής της έκθεσης και, ιδιαίτερα, τους σκιώδεις εισηγητές από τις διάφορες πολιτικές ομάδες.
<P>
Οι εργασίες κατέληξαν σε μια ευρεία συναίνεση, όπως έδειξε η ψηφοφορία της περασμένης εβδομάδας στην Επιτροπή Προϋπολογισμών, όπου αυτή η έκθεση εγκρίθηκε με 34 ψήφους υπέρ, 1 ψήφο κατά και 1 αποχή. " έκθεση αυτή επιδιώκει να εναρμονιστεί και να ευθυγραμμιστεί με την παρούσα συγκυρία: την οικονομική, δημοσιονομική και κοινωνική κατάσταση που βιώνουμε, την κρίση που διερχόμαστε και, παράλληλα, αυτό που θέλουν οι ευρωπαίοι πολίτες από την Ευρωπαϊκή Ένωση και τα θεσμικά της όργανα.
<P>
Θα έχουμε έναν προϋπολογισμό περιορισμών, έναν προϋπολογισμό λιτότητας, έναν προϋπολογισμό που θα πρέπει να παράσχει στα θεσμικά όργανα και το Κοινοβούλιο τα μέσα για να σταθούν στο ύψος του ευρωπαϊκού εγχειρήματος και να ανταποκριθούν στις προσδοκίες των ευρωπαίων πολιτών.
<P>
Ο στόχος μας είναι η νομοθετική αριστεία και θα ήταν κακό το να μην έχουμε στη διάθεσή μας τα αναγκαία μέσα για να την επιτύχουμε: θα ήταν ένα τρομερό σημείο της εποχής μας και θα είχε ένα κόστος το οποίο οι ευρωπαίοι πολίτες θα έπρεπε να επωμιστούν.
<P>
Προκειμένου να επιτευχθεί αυτό, θα χρειαστούμε τους απαραίτητους πόρους. Έχουμε νέες αρμοδιότητες που απορρέουν από τη Συνθήκη της Λισαβόνας. Ωστόσο, δεδομένης της τρέχουσας κατάστασης, τασσόμαστε υπέρ μιας ουδέτερης αύξησης, γεγονός που σημαίνει ότι τασσόμαστε υπέρ μιας αύξησης ίσης με τον πληθωρισμό.
<P>
Ευθυγραμμιζόμαστε με την επιστολή του Επιτρόπου, τη σύσταση που απηύθυνε στο Κοινοβούλιο και τα άλλα θεσμικά όργανα. Ως εκ τούτου, όταν καταστεί αναγκαίο, θα συντάξουμε μια επιστολή ή θα καταρτίσουμε έναν διορθωτικό προϋπολογισμό, εξυπηρετώντας τον σκοπό δεσμεύσεων όπως αυτή που έχει αναλάβει η Ευρωπαϊκή Ένωση προς την Κροατία, ή εκείνη που απορρέει από τα οκτώ νέα μέλη της Συνθήκης της Λισαβόνας.
<P>
Προκειμένου να επιτύχουμε έναν προϋπολογισμό εξοικονομήσεων, είναι σαφές ότι πρέπει, περισσότερο από ποτέ, να ακολουθήσουμε τις αρχές της ορθής διαχείρισης και της οικονομίας, τις αρχές της αποδοτικότητας και της αποτελεσματικότητας. Οι αρχές αυτές πρέπει να μεταφραστούν σε δημοσιονομική πειθαρχία, απλότητα και διαφάνεια. Με αυτές τις αρχές, θα μπορέσουμε από τώρα ήδη να καθορίσουμε επιτυχώς τις περικοπές, όχι μόνο στις εκτιμήσεις που θα επεξεργαστούμε τώρα, αλλά επιθυμούμε επίσης εξοικονομήσεις στην εφαρμογή του προϋπολογισμού του 2012.
<P>
Κατ' αυτόν τον τρόπο, θα κατορθώσουμε να ανταποκριθούμε στις υποχρεώσεις μας. Θα θέλαμε επίσης -και εισάγουμε αυτήν την ιδέα- έναν προϋπολογισμό που θα είναι προϋπολογισμός μηδενικής βάσης, στον οποίο κάθε δαπάνη θα αιτιολογείται και στον οποίο οι μεταβλητές δαπάνες θα είναι γνωστές· μπορεί επίσης να πραγματοποιηθεί εκτίμηση της σχέσης κόστους-οφέλους για αυτές τις δαπάνες, όπου αυτό αιτιολογείται.
<P>
Δεν πρόκειται σαφώς να θέσουμε σε κίνδυνο τα έργα που βρίσκονται σε εξέλιξη, γιατί αυτό δεν θα αποτελούσε απλά ένα βήμα οπισθοδρόμησης, αλλά θα συνιστούσε μάλλον απώλεια. Αναφέρομαι σε έργα όπως η επέκταση του κτιρίου Konrad Adenauer και το Σπίτι της Ευρωπαϊκής Ιστορίας· τα έργα αυτά θα προχωρήσουν στο πλαίσιο αυτού του προϋπολογισμού των περιορισμών. Υποστηρίζουμε επίσης, σε αυτή τη βάση, ότι οι επόμενοι προϋπολογισμοί θα είναι πολυετείς προϋπολογισμοί, έτσι ώστε να μπορεί να υπάρξει γενικός σχεδιασμός ευθύς εξαρχής· γενικός σχεδιασμός που θα είναι σύμφωνος και συνεπής με το πολυετές δημοσιονομικό πλαίσιο.
<SPEAKER ID="013" NAME="Janusz Lewandowski" LANGUAGE="EN">
Κυρία Πρόεδρε, τις καλύτερες ευχές μου με την ευκαιρία της Παγκόσμιας "μέρας της Γυναίκας. Χαιρετίζω τις αρχές που καθόρισε ο εισηγητής μας, κ. Fernandes, σχετικά με τη δημοσιονομική πειθαρχία, ιδίως όσον αφορά τους διοικητικούς προϋπολογισμούς της Ευρωπαϊκής Ένωσης. Είμαι απολύτως βέβαιος ότι αυτή είναι η γραμμή που πρέπει να ακολουθήσουμε υπό τις παρούσες οικονομικές συνθήκες στην Ευρωπαϊκή Ένωση.
<P>
Ως εκ τούτου, με βάση αυτό το σκεπτικό, ζήτησα από τους συναδέλφους μου στην Επιτροπή να είναι ιδιαίτερα ευαίσθητοι όσον αφορά τις αυξήσεις στη διοίκηση και μπορούμε να υποσχεθούμε ότι η αύξησή μας θα είναι μικρότερη από 1%. Αυτό σημαίνει, δεδομένου ότι υπάρχουν ορισμένες συμβατικές υποχρεώσεις, ότι για το 2012 θα υπάρξουν περικοπές στους τομείς της τεχνολογίας των πληροφοριών, των συνεδριάσεων, του κόστους των διασκέψεων και των αποστολών, καθώς και στον τομέα των μελετών και των εκδόσεων.
<P>
Συνέταξα μια επιστολή προς τους επικεφαλής των άλλων θεσμικών οργάνων και έχω εδώ την απάντησή τους. Πιστεύω ότι αυτή είναι πραγματικά η γραμμή που πρέπει να ακολουθήσουμε για το 2011 όσον αφορά τις διοικητικές δαπάνες. Έχουμε ενδείξεις από το Συμβούλιο ότι πρόκειται επίσης να προβούν σε πολλούς περιορισμούς.
<P>
" ίδια αρχή θα πρέπει να εφαρμοστεί όσον αφορά τη μελλοντική διεύρυνση. Νομίζω ότι οι εκτιμήσεις θα πρέπει να συμπεριληφθούν στον προϋπολογισμό όταν θα ληφθεί η επίσημη απόφαση για την ημερομηνία προσχώρησης υπό τη μορφή διορθωτικής επιστολής ή διορθωτικού προϋπολογισμού. Ωστόσο, πρέπει να σας υπενθυμίσω με αυτή την ευκαιρία ότι η διοίκηση αντιπροσωπεύει λιγότερο από το 6% του προϋπολογισμού της Ευρωπαϊκής Ένωσης, επομένως πρόκειται για ένα αρκετά ικανοποιητικό ποσοστό.
<P>
Όσον αφορά τις λειτουργικές δαπάνες, ο ευρωπαϊκός προϋπολογισμός έχει τη δική του εσωτερική λογική. Τα προγράμματα ωριμάζουν με τον καιρό, επομένως κάποια σημαντικά προγράμματα που ξεκίνησαν το 2007 φτάνουν τώρα στην ωρίμανσή τους. Ο ευρωπαϊκός προϋπολογισμός αφορά κατά κύριο λόγο τις επενδύσεις και όχι την κατανάλωση και τις κοινωνικές παροχές. Από τη μια πλευρά, θα πρέπει να είμαστε πολύ περιοριστικοί όσον αφορά τις διοικητικές δαπάνες, αλλά από την άλλη πλευρά θα πρέπει να κατανοήσουμε τη λογική της εσωτερικής δυναμικής των ευρωπαϊκών προϋπολογισμών, διαφορετικά θα παράγουμε πολλά από τα λεγόμενα υπόλοιπα προς εκκαθάριση (RAL), τα οποία αποτελούν έναν τεράστιο όγκο μη δαπανηθέντων κονδυλίων, μη δαπανειθησών αναλήψεων υποχρεώσεων, και αυτό δεν συνάδει με μια αξιοπρεπή δημοσιονομική διαδικασία.
<P>
Χαιρετίζω, ως εκ τούτου, για μία ακόμη φορά τις αρχές που περιέχονται στην έκθεση του κ. Fernandes. Θα πραγματοποιήσουμε συζητήσεις επί τη βάσει των κατευθυντήριων γραμμών στις 30 Μαρτίου και προσβλέπω στη συνεδρίασή μας ενόψει του τριμερούς διαλόγου στις 30 Μαρτίου.
<SPEAKER ID="014" NAME="Monika Hohlmeier" LANGUAGE="DE">
Κυρία Πρόεδρε, κυρίες και κύριοι, καταρχάς θα ήθελα να εκφράσω τη θλίψη και την απογοήτευσή μου για την απουσία τόσο του Γενικού Γραμματέα όσο και των δύο αντιπροέδρων που είναι αρμόδιοι για το Ευρωπαϊκό Κοινοβούλιο. Αναμένουμε συνήθως τα αρμόδια μέλη της Επιτροπής να είναι παρόντα· θα πρέπει επίσης να αναμένουμε το ίδιο από τον ανώτερο εκπρόσωπό μας.
<P>
Δεύτερον, θα ήθελα να σχολιάσω το θέμα της διαχείρισης των κτιρίων του Κοινοβουλίου. Χαιρετίζω το γεγονός ότι το έργο KAD στο Λουξεμβούργο σημειώνει πρόοδο, ότι το κόστος φαίνεται να είναι υπό έλεγχο και ότι τα πράγματα προχωρούν σύμφωνα με τον προγραμματισμό. Όταν το έργο της επέκτασης του κτιρίου KAD ολοκληρωθεί, η συγκέντρωση του προσωπικού κάτω από μία στέγη θα οδηγήσει σε μεγαλύτερη αποδοτικότητα και συνέργεια, καθώς επίσης θα μειώσει τα ετήσια κόστη, διότι οκτώ γραφεία θα κλείσουν. Είναι σημαντικό να επιτευχθεί αυτός ο στόχος διότι χρειαζόμαστε κάποια από αυτά τα κονδύλια για άλλους σκοπούς, όπως επεσήμανε ο κ. Fernandes.
<P>
Πιστεύω ότι το Σπίτι της Ευρωπαϊκής Ιστορίας είναι ένα σημαντικό έργο γιατί θα προσελκύσει πολλούς επισκέπτες, προσφέροντας τους με ιδιαίτερα αποτελεσματικό τρόπο μια σαφή εικόνα για τη σπουδαιότητα, τους στόχους και τον σκοπό της Ευρωπαϊκής Ένωσης στο πλαίσιο της ευρωπαϊκής ιστορίας.
<P>
Τρίτον, θέλω να ζητήσω τη μετεγκατάσταση του προσωπικού που είναι διορισμένο στο Λουξεμβούργο στις Βρυξέλλες. Οι υπάλληλοι αυτοί, λόγω του ότι είναι αναγκασμένοι να εργάζονται συχνά στις Βρυξέλλες, ταξιδεύουν διαρκώς, γεγονός που προκαλεί επίσης προβλήματα στους βουλευτές. Αυτό ισχύει μόνο για ένα μικρό αριθμό υποτομέων και η μετεγκατάσταση θα πρέπει στην πραγματικότητα να εξεταστεί για λόγους αποδοτικότητας.
<P>
Τέταρτον, νομίζω ότι είναι πολύ καλό ότι το Ευρωπαϊκό Κοινοβούλιο κάνει πρόβλεψη μόνο για μέτριας κλίμακας επέκταση. Το γεγονός ότι άλλοι τομείς επεκτείνονται μόνο σε μέτρια κλίμακα δεν θα πρέπει να εκληφθεί από την ΕΥΕΔ ως λόγος για μαζική επέκταση. Θα καλέσω όλα τα θεσμικά όργανα να είναι μετρημένα στις δαπάνες τους σε αυτούς τους καιρούς των οικονομικών και δημοσιονομικών δυσχερειών.
<SPEAKER ID="015" NAME="Derek Vaughan" LANGUAGE="EN">
Κυρία Πρόεδρε, θα ήθελα να ευχαριστήσω τον Επίτροπο. Θα ήθελα επίσης να ευχαριστήσω τον εισηγητή για την έκθεσή του, αλλά και για την προσέγγισή του στην κατάρτιση του προϋπολογισμού των άλλων τμημάτων. Πολύ ορθά, εξισορροπεί την ανάγκη διασφάλισης ότι το Ευρωπαϊκό Κοινοβούλιο και τα λοιπά τμήματα μπορούν να λειτουργούν κανονικά με τη διασφάλιση ότι οι αυξήσεις του προϋπολογισμού θα κρατηθούν σε ένα απόλυτο ελάχιστο.
<P>
Χαιρετίζω ιδιαίτερα την πρότασή του να μείνουν οι αυξήσεις εντός του ποσοστού του πληθωρισμού. Πιστεύω ότι η αρχική πρόταση του 5,2% είναι υπερβολικά υψηλή. Φυσικά, προκειμένου να επιτευχθούν οι μετριοπαθείς εξοικονομήσεις που επιδιώκει ο εισηγητής και άλλοι στο Κοινοβούλιο, πρέπει να διασφαλίσουμε ότι θα προσδιορίσουμε εξοικονομήσεις και εντός του προϋπολογισμού. Πρότεινα, ως εκ τούτου, να συνεργαστώ με τον εισηγητή για να διασφαλίσω ότι θα βρεθούν οι εν λόγω εξοικονομήσεις. Πιστεύω ότι πιθανές εξοικονομήσεις θα μπορούσαν να βρεθούν σε πράγματα όπως η πολιτική για τα κτίρια και σε σχέση με τη διεύρυνση -την οποία ανέφερε και ο Επίτροπος- αλλά και σε πράγματα όπως το κόστος γραφείων εκτός Ευρώπης, κάτι που πιστεύω ότι αποτελεί πολυτέλεια.
<P>
Τέλος, θέλω να πω ότι πρέπει να συνεργαστούμε πολύ στενά με τα άλλα θεσμικά όργανα, ιδίως με την Επιτροπή των Περιφερειών και την Ευρωπαϊκή Οικονομική και Κοινωνική Επιτροπή, τα οποία γνωρίζω ότι είχαν επίσης προβληματιστεί εντόνως σχετικά με τον προϋπολογισμό τους για το 2012. Πρέπει να διασφαλίσουμε ότι και αυτά τα όργανα θα μπορέσουν, όπως εμείς, να λειτουργούν κανονικά αλλά επίσης, ταυτόχρονα, θα περιορίσουν τις αυξήσεις των δαπανών τους για το μέλλον. Επομένως, μπορώ να πω ότι η Ομάδα των Σοσιαλιστών και Δημοκρατών είναι πολύ πρόθυμη να συνεργαστεί με τον εισηγητή· υποστηρίζουμε τις προτάσεις γι' αυτές τις κατευθυντήριες γραμμές, και προσβλέπουμε στη συζήτηση των εκτιμήσεων την ερχόμενη εβδομάδα.
<SPEAKER ID="016" NAME="Πρόεδρος">
Ήθελα να απαντήσω στην παρατήρηση της κ. Hohlmeier: o κ. Pittella, αρμόδιος Αντιπρόεδρος για τον προϋπολογισμό, είναι παρών στην αίθουσα και παρακολουθεί τη συζήτηση.
<SPEAKER ID="017" NAME="Alexander Alvaro" LANGUAGE="DE">
Κυρία Πρόεδρε, σας ευχαριστώ, κύριε Fernandes, για αυτή την εξαιρετική έκθεση. Οι βασικές αρχές της χρηστής δημοσιονομικής διαχείρισης είναι η αποδοτικότητα, η οικονομία και η υπεύθυνη χρησιμοποίηση των οικονομικών πόρων που μας έχουν διατεθεί. Ωστόσο, κάτι που προκύπτει επανειλημμένως σε όλες τις διαπραγματεύσεις για τον προϋπολογισμό, και το οποίο πρέπει να αποφύγουμε εδώ για μία ακόμη φορά, είναι η πλεονεξία και η επιθυμία να διατηρήσουμε τον συνήθη τρόπο δράσης μας. Πρέπει να διακρίνουμε ανάμεσα στην πλεονεξία και την ανάγκη.
<P>
Δεν υπάρχει αμφιβολία ότι οι αυξήσεις των θέσεων εργασίας που περιγράφονται στη Συνθήκη της Λισαβόνας και επιβάλλονται από αυτήν είναι κάτι το αναγκαίο. Θα πρέπει να ληφθεί μέριμνα ώστε να διασφαλιστεί ισορροπία ανάμεσα στις θέσεις εργασίας σε πολιτικές ομάδες και σε επιτροπές και στις διοικητικές θέσεις εργασίας. Όπως παρατήρησε ήδη ο συνάδελφός μου, θα ήταν καλό να παρευρίσκεται ο Γενικός Γραμματέας στη συνεδρίαση αυτή για να ακούσει αυτά που έχουμε να πούμε. Οι νέες υπηρεσίες στις οποίες αναφέρθηκε ο κ. Vaughan δεν είναι απαραίτητες με αυτή τη μορφή αν κάνουμε συνετή χρήση των αποτελεσμάτων συνέργειας σε αυτό το Σώμα. Διαθέτουμε πληθώρα ικανών ατόμων στις διάφορες Γενικές Διευθύνσεις και είμαι βέβαιος ότι θα μπορέσουμε να τους συγκεντρώσουμε με αποτελεσματικό τρόπο.
<P>
Όσον αφορά το Σπίτι της Ευρωπαϊκής Ιστορίας, θα συμφωνήσω με την κ. Hohlmeier ότι είναι σημαντικό ένα τέτοιο έργο να διαθέτει εξαρχής επιχειρηματικό σχέδιο. Δεν θα πρέπει να το θεωρούμε ως μια έκθεση αιτημάτων στην οποία ο καθένας παίρνει αυτό που θέλει· πρέπει να διαχειριστούμε τους πόρους μας με σύνεση στη βάση ενός λογικού προϋπολογισμού.
<P>
Τέλος, θα προσθέσω ότι δεν θα πρέπει να κάνουμε το σφάλμα να μην επενδύσουμε στο μέλλον εξαιτίας μιας αστόχαστης επιθυμίας να εξοικονομήσουμε χρήματα. Οι επενδύσεις που κάνουμε σήμερα, για παράδειγμα σε πόρους τεχνολογίας των πληροφοριών, μπορούν να μας εξοικονομήσουν πολλά χρήματα στα ερχόμενα χρόνια, και για τον λόγο αυτόν δεν θα πρέπει να αφήσουμε την λιτότητα να καταστεί αυτοσκοπός. Πρέπει να έχει νόημα και να είναι λογική σε σχέση με το μέλλον.
<SPEAKER ID="018" NAME="Helga Trüpel" LANGUAGE="DE">
Κυρία Πρόεδρε, κύριε Lewandowski, κυρίες και κύριοι, το ζήτημα που συζητούμε επί του παρόντος είναι ο προϋπολογισμός του Κοινοβουλίου για το 2012 και θα ήθελα να τονίσω ότι από την σκοπιά της Ομάδας των Πρασίνων/Ευρωπαϊκής Ελεύθερης Συμμαχίας, πρέπει να επιτευχθεί η σωστή ισορροπία μεταξύ περιορισμένων και δικαιολογημένων αυξήσεων, που είναι κατά κύριο λόγο το αποτέλεσμα των νέων εξουσιών και αρμοδιοτήτων στο πλαίσιο της Συνθήκης της Λισαβόνας, και αυτοπειθαρχίας και αυτοσυγκράτησης σε περιόδους έλλειψης δημοσίων πόρων. Για τον έξω κόσμο, ο προϋπολογισμός του Κοινοβουλίου εξακολουθεί να είναι κάτι σαν το "επισκεπτήριο" του Ευρωπαϊκού Κοινοβουλίου και εξακολουθεί να έχει συμβολική σημασία: πώς θα αντιμετωπίσουμε την πολιτική λιτότητας -την αναγκαιότητα γι' αυτή την πολιτική- δεδομένου ότι έχει άμεσο αντίκτυπο σε εμάς;
<P>
Ο κ. Fernandes χρησιμοποιεί λέξεις όπως σταθεροποίηση, συγκράτηση και αυτοσυγκράτηση. Ωστόσο, δεν ακούσαμε πολλές πραγματικές προτάσεις μέχρι στιγμής σχετικά με το πού σκοπεύει να κάνει περικοπές και πού οι πόροι πρόκειται να μειωθούν. Φυσικά, είναι σωστό να ζητείται μεγαλύτερη αποδοτικότητα στη διαχείριση του Κοινοβουλίου και, από τη δική μου σκοπιά, μπορώ να δω κάποια περιθώρια βελτίωσης.
<P>
Θα ήθελα τώρα να σχολιάσω το ζήτημα του Σπιτιού της Ευρωπαϊκής Ιστορίας: επικροτώ θερμά αυτή την ιδέα κατ' αρχήν. Ωστόσο, πιστεύω ότι το έργο πρέπει να έχει σαφές επιχειρηματικό σχέδιο. Αν υπάρχει επιθυμία να τεθεί σε προτεραιότητα ένα τέτοιο έργο -απευθύνω αυτά τα λόγια ιδιαίτερα στον κ. Fernandes για μία ακόμη φορά- αν οι όροι αυτοπειθαρχία και σταθεροποίηση έχουν πραγματικό νόημα, τότε πρέπει να είμαστε επίσης διατεθειμένοι να προτείνουμε περικοπές σε άλλους τομείς.
<P>
Αν υπάρχουν προτεραιότητες ως αποτέλεσμα πολιτικής βούλησης, τότε, εξ ορισμού, πρέπει να δοθεί δευτερεύουσα προτεραιότητα σε άλλους τομείς προκειμένου να παραχθεί ένας προϋπολογισμός εξυγίανσης. Το να μιλάμε για εξυγίανση χωρίς να προβαίνουμε στις σχετικές συστάσεις ισοδυναμεί με υπεκφυγή. Το θέμα θα προχωρήσει μόνο αν οι άνθρωποι είναι διατεθειμένοι να πουν πού θα γίνουν οι περικοπές - ιδίως στην περίπτωση νέων προτεραιοτήτων. Αυτό εννοούσα όταν αναφέρθηκα στο "επισκεπτήριο" του Ευρωπαϊκού Κοινοβουλίου: περιορισμένες αυξήσεις, καθώς και σαφή αυτοσυγκράτηση.
<SPEAKER ID="019" NAME="James Elles" LANGUAGE="EN">
Κυρία Πρόεδρε, θα ήθελα να συγχαρώ τον εισηγητή για την εξαιρετικά ισορροπημένη έκθεσή του, ειδικά όσον αφορά την αναζήτηση ενοποιημένων πόρων και την επιδίωξη ενός προϋπολογισμού λιτότητας.
<P>
Οι αρχές που ορίζει -νομοθετική αριστεία, οι αρχές της ορθής διαχείρισης, η ικανότητα να έχουμε ακρίβεια και σαφήνεια, και η υποβολή σχεδίων μείωσης του κόστους- πρέπει να εφαρμοστούν όχι μόνο σε όλα τα θεσμικά όργανα εκτός της Επιτροπής, αλλά και στον ίδιο τον προϋπολογισμό της Επιτροπής.
<P>
Ωστόσο, εξετάζοντας τις τεχνολογικής φύσεως παρατηρήσεις του εισηγητή, δεν θα πρέπει να επιδιώξουμε την εξοικονόμηση πόρων μόνο μακροπρόθεσμα, αλλά και σε βραχυπρόθεσμο ορίζοντα, όταν θα είμαστε σε θέση να καταλήξουμε σε μέτρα μείωσης του κόστους.
<P>
Ένα σημείο που προκαλεί ιδιαίτερη ανησυχία στην Ομάδα μου είναι η ασφάλεια. Φαίνεται πως δίνουμε υπερβολική έμφαση στην αποτροπή των πολιτών από το να επισκεφτούν τα θεσμικά όργανα. Δεν τους δίνουμε αρκετή ελευθερία πρόσβασης ή τη δυνατότητα να κυκλοφορήσουν. Θα ήθελα να προτείνω στους Αντιπροέδρους, όταν θα συζητήσουν αυτό το συγκεκριμένο σημείο, να δουν το Κογκρέσο των "ΠΑ, το οποίο εξασφαλίζει την ασφάλεια των ατόμων που εισέρχονται στο κτίριο, αλλά στη συνέχεια τους επιτρέπει να κυκλοφορήσουν ελεύθερα σε αυτό. " ύπαρξη μιας επαγγελματικής υπηρεσίας ασφάλειας επιτρέπει να συμβεί αυτό.
<SPEAKER ID="020" NAME="Marta Andreasen" LANGUAGE="EN">
Κυρία Πρόεδρε, είναι ντροπή που στην παρούσα οικονομική κρίση, υποβάλλεται ήδη μια πρόταση για αύξηση 5% για το 2012 όσον αφορά τον προϋπολογισμό του Κοινοβουλίου. " αποζημίωση βοηθού των βουλευτών αυξήθηκε για μία ακόμη φορά κατά 1.500 ευρώ το μήνα μόλις την περασμένη εβδομάδα. Δεν γίνεται καμία προσπάθεια να αντιμετωπιστεί η εξωφρενική σπατάλη που προκαλείται από τις τρεις έδρες αυτού του Κοινοβουλίου. Το χειρότερο είναι ότι το Ευρωπαϊκό Κοινοβούλιο έχει τώρα δεσμευτεί για την ανακαίνιση ύψους 60 εκατομμυρίων ευρώ ενός κτιρίου που θα χρησιμοποιηθεί ως το Σπίτι της Ευρωπαϊκής Ιστορίας - λες και δεν είχαμε μουσεία στην Ευρώπη. Θέλει η ΕΕ να ξαναγράψει την ιστορία; Και τι θα γίνει με την Υπηρεσία Εξωτερικής Δράσης που θα απασχολεί, μεταξύ άλλων, 50 υπαλλήλους οι οποίοι θα κερδίζουν 20% περισσότερο από τον βρετανό πρωθυπουργό, και θα χρειαστεί ένα νέο κτίριο το οποίο θα κοστίζει 10,5 εκατομμύρια ευρώ ετησίως.
<P>
Κυρία Πρόεδρε, εξ ονόματος του βρετανού φορολογούμενου, σας παρακαλώ να θέσετε τέρμα σε αυτή την απάτη.
<SPEAKER ID="021" NAME="Angelika Werthmann" AFFILIATION="NI">
(DE) Κυρία Πρόεδρε, κυρίες και κύριοι, το σχέδιο που εκπόνησε ο κ. Fernandes για το οικονομικό έτος 2012 αναφέρεται στη σχέση κόστους-οφέλους και στη σταθεροποίηση. Ως εκπρόσωποι των πολιτών της Ευρώπης, εμείς στο Κοινοβούλιο πρέπει να το σχολιάσουμε αυτό. " αποδοτικότητα σε σχέση με το κόστος είναι σημαντική.
<P>
Ωστόσο, οι πρόσθετες δαπάνες που προέκυψαν λόγω της προσχώρησης της Κροατίας, η ίδρυση της ΕΥΕΔ και των τριών νέων χρηματοοικονομικών αρχών έχουν όλα αντίκτυπο στον προϋπολογισμό της ΕΕ. Γεγονός είναι ότι οι νέες δαπάνες δεν θα πρέπει κατ' ανάγκη -και πράγματι δεν πρέπει σε καμία περίπτωση- να οδηγήσουν σε αυξήσεις του προϋπολογισμού. Πιθανές εξοικονομήσεις μπορούν να εντοπιστούν σε όλα τα θεσμικά όργανα της Ένωσης, για παράδειγμα, στην πολιτική για τα κτίρια και το προσωπικό, ή στη διοίκηση. Θα προτείνω και πάλι ότι οι διάφοροι οργανισμοί θα πρέπει να υπόκεινται σε έλεγχο και ότι θα πρέπει να αναζητηθούν συνέργειες με τα διάφορα κράτη μέλη.
<SPEAKER ID="022" NAME="Giovanni La Via" AFFILIATION="PPE">
(IT) Κυρία Πρόεδρε, κύριε Επίτροπε, κυρίες και κύριοι, καταρχάς θα ήθελα να συγχαρώ τον κ. Fernandes για την εξαιρετική εργασία του.
<P>
Δεν είναι εύκολο να μιλάμε για τους προϋπολογισμούς και τη διαχείριση πόρων των θεσμικών οργάνων, ιδίως αν προσπαθήσει κανείς να συζητήσει τη βελτίωση της απόδοσής τους παράλληλα με την ανάγκη για οικονομική εξυγίανση την οποία τα κράτη μέλη και η Ευρωπαϊκή Ένωση πρέπει να αντιμετωπίσουν σε ένα πλαίσιο τόσο ευαίσθητο όσο το σημερινό. Ακριβώς για αυτόν τον λόγο υποστηρίζω πλήρως την έκκληση του εισηγητή στις αξίες της νομοθετικής αριστείας και της χρηστής δημοσιονομικής διαχείρισης, που είναι οι κατευθυντήριες γραμμές στις οποίες θα πρέπει να βασίζονται οι δραστηριότητες όλων των θεσμικών οργάνων.
<P>
Πράγματι, σε μια εποχή κρίσης στην οποία ο πρωταρχικός μας στόχος πρέπει να είναι η αναθέρμανση της ευρωπαϊκής οικονομίας, τα ίδια τα θεσμικά όργανα πρέπει να αποτελέσουν πρότυπα αρετής. Αρετή δεν σημαίνει μόνο λιτότητα, αλλά μάλλον αυξημένη διοικητική αποδοτικότητα για να εξασφαλιστεί η δίκαιη και βελτιωμένη χρήση των πόρων, γεγονός που θα επιτρέψει σε όλα τα θεσμικά όργανα να εργάζονται και αποτελεσματικά και αποδοτικά και θα τα καταστήσει ικανά να επιτύχουν τους κύριους στόχους που έχει θέσει η Ευρώπη τα τελευταία χρόνια.
<P>
Όσον αφορά συγκεκριμένα τον προϋπολογισμό του Κοινοβουλίου, πιστεύω, όπως και ο κ. Fernandes, ότι ο προϋπολογισμός του 2012 θα πρέπει να είναι ένας προϋπολογισμός εξυγίανσης, λαμβάνοντας υπόψη ότι θα μπορούσε να γίνει ένα σημείο αναφοράς, πολύ περισσότερο απ' ό,τι η σημερινή συζήτηση για το μελλοντικό πολυετές δημοσιονομικό πλαίσιο.
<P>
Πιστεύω, ωστόσο, ότι μέρος των πόρων θα πρέπει να χρησιμοποιηθεί για την υλοποίηση κάποιων απαραίτητων βελτιώσεων που θα δώσουν τη δυνατότητα στους βουλευτές να διεκπεραιώνουν τα καθήκοντά τους με τη βοήθεια ποιοτικών υπηρεσιών.
<P>
Θεωρώ, συνεπώς, ότι εξοικονομήσεις θα πρέπει να γίνουν σε κοινές υπηρεσίες, αλλά θα πρέπει επίσης να καταβληθούν περαιτέρω προσπάθειες όσον αφορά την πολιτική στον τομέα των ακινήτων, μέσω του εξορθολογισμού της κατανομής του υπάρχοντος χώρου και της υιοθέτησης ενός μεσοπρόθεσμου και μακροπρόθεσμου σχεδίου που θα επιτρέπει να προγραμματίσουμε εγκαίρως τις δαπάνες για τα κτίρια και να καταστήσουμε τις αποφάσεις μας σε αυτόν τον τομέα πιο διαφανείς και ορθολογικές.
<SPEAKER ID="023" NAME="Jens Geier" AFFILIATION="S&amp;D">
(DE) Κυρία Πρόεδρε, κύριε Lewandowski, κυρίες και κύριοι, φυσικά θα πρέπει να συζητήσουμε τις δαπάνες που πρόκειται να αποφευχθούν ή να εξοικονομηθούν σε αυτόν τον προϋπολογισμό. Ωστόσο, σας καλώ όλους να είστε λίγο πιο αντικειμενικοί στις αυθόρμητες απαντήσεις σας κατά τη συζήτηση που αφορά τις υπηρεσίες. Για ποιον λόγο; Καταρχάς, διότι η Επιτροπή Ελέγχου του Προϋπολογισμού συμμετέχει μόνιμα σε αυτή τη συζήτηση και επίσης εφιστά την προσοχή στους τρόπους με τους οποίους μπορεί να βελτιωθεί η συνεργασία μεταξύ των υπηρεσιών και η εκτέλεση των καθηκόντων τους, και επίσης διότι αναμένουμε στη διάρκεια του τρέχοντος έτους μια ειδική έκθεση για τις υπηρεσίες από το Ευρωπαϊκό Ελεγκτικό Συνέδριο· με την έκθεση αυτή θα αποκτήσουμε μια πιο αντικειμενική βάση για αυτή την αστόχαστη επί του παρόντος συζήτηση, ιδίως σε σχέση με το ζήτημα του τρόπου διαχείρισης των υπηρεσιών και του πώς θα κατορθώσουμε να επιτύχουμε αυτές τις εξοικονομήσεις.
<P>
Μιλώντας για εξοικονομήσεις, θα προχωρήσω στο επόμενο θέμα μου, την πολιτική μας για τα κτίρια. Γεγονός είναι πως σε ό,τι αφορά τα κτίρια της Ευρωπαϊκής Ένωσης, μπορούμε σίγουρα να εξοικονομήσουμε πόρους. Προσωπικά, θα αμφισβητούσα κατά πόσον είναι πραγματικά καλή ιδέα η οικοδόμηση νέων κτιρίων για το Ευρωπαϊκό Κοινοβούλιο στις Βρυξέλλες γιατί η στρατηγική αυτή έχει νόημα μόνο αν οι τιμές των ακινήτων στις Βρυξέλλες ανεβαίνουν συνεχώς. Σήμερα, η αγορά δεν φαίνεται να το υποστηρίζει αυτό. Αν οι τιμές των ακινήτων στην αγορά δεν ανεβαίνουν, τότε η επιλογή της ενοικίασης αντί της αγοράς είναι πιο λογική, ιδίως αν περπατήσει κανείς στην ευρωπαϊκή συνοικία με τα μάτια ανοιχτά και δει πόσα γραφεία διατίθενται προς ενοικίαση σε αυτή την περιοχή.
<P>
Αυτό με φέρνει στο ζήτημα του Σπιτιού της Ευρωπαϊκής Ιστορίας. Πιστεύω ότι απαιτείται μεγαλύτερη νομιμότητα στο θέμα αυτό διότι δεν αρκεί το ότι μέχρι σήμερα όλες οι πρωτοβουλίες για την ίδρυση του Σπιτιού της Ευρωπαϊκής Ιστορίας βασίζονται απλά σε ψηφίσματα του Προεδρείου αυτού του Κοινοβουλίου και δεν έχουν δημοκρατική νομιμότητα. Αυτό πρέπει να αλλάξει. Πάνω απ' όλα, πρέπει να μάθουμε πώς θα καλυφθούν τα λειτουργικά κόστη και οι συνακόλουθες δαπάνες αυτού του θεσμικού οργάνου.
<SPEAKER ID="024" NAME="Anne E. Jensen" AFFILIATION="ALDE">
(DA) Κυρία Πρόεδρε, θα ήθελα κι εγώ να ευχαριστήσω τον κ. Fernandes για την εξαίρετη έκθεσή του, καθώς και τον Επίτροπο Lewandowski για την επιστολή του στα θεσμικά όργανα όσον αφορά τη συγκράτηση των διοικητικών δαπανών μας αυτό το έτος. Θεωρώ ότι η επιστολή αυτή ήταν πολύ εύστοχη, και θα βοηθήσει στην εδραίωση της προσέγγισης που πιστεύουμε ότι θα μας διευκολύνει να επιμείνουμε στην επίτευξη εξοικονομήσεων, και θεωρώ ότι αυτή πρέπει να εφαρμοστεί σε όλα τα θεσμικά όργανα. Πρέπει να εφαρμοστεί στην Επιτροπή των Περιφερειών, στην Οικονομική και Κοινωνική Επιτροπή, και στο Δικαστήριο, οι δαπάνες του οποίου, φυσικά, αυξήθηκαν απότομα. Πρέπει επίσης να εφαρμοστεί και στο Ελεγκτικό Συνέδριο. Είναι λίγο πιο δύσκολο για τα μικρά θεσμικά όργανα όπως ο Ευρωπαίος Διαμεσολαβητής και ο Ευρωπαίος Επόπτης Προστασίας Δεδομένων, και αυτό, φυσικά, είναι κάτι που πρέπει να λάβουμε υπόψη.
<P>
Ωστόσο, πιστεύω ότι εμείς, στο Κοινοβούλιο, έχουμε μια ιδιαίτερη ευθύνη να αποδείξουμε ότι μπορούμε να δείξουμε συγκράτηση. " Συνθήκη της Λισαβόνας μας επιφόρτισε με νέα καθήκοντα τα οποία περιλαμβάνουν πρόσθετες δαπάνες, αλλά το ερχόμενο έτος, το 2012, πρέπει να είναι ένα έτος σταθεροποίησης. Μιλήσαμε για διεύρυνση. Θα συμπεριλάβουμε την προσχώρηση της Κροατίας σε έναν διορθωτικό προϋπολογισμό. Πολλοί ομιλητές ανέφεραν επίσης το ζήτημα του Σπιτιού της Ευρωπαϊκής Ιστορίας. Θεωρώ ότι είναι εξαιρετική ιδέα να συμπεριλάβουμε αυτό το Σπίτι της Ευρωπαϊκής Ιστορίας στις υπηρεσίες επισκεπτών μας. Πολλοί νέοι δεν γνωρίζουν πολύ καλά τα ιστορικά γεγονότα που οδήγησαν στη δημιουργία της ΕΕ, και λέγεται πως αν δεν γνωρίζουμε την ιστορία μας, είμαστε καταδικασμένοι να την επαναλάβουμε. Νομίζω ότι είναι πολύ, πολύ σημαντικό να λέγεται η πρόσφατη ιστορία της Ευρώπης, και ως εκ τούτου θα υποστηρίξουμε αυτό το Σπίτι της Ευρωπαϊκής Ιστορίας.
<P>
Τέλος, θα ήθελα να πω ότι οι δαπάνες μας, φυσικά, συνδέονται σε πολύ μεγάλο βαθμό με το γεγονός ότι έχουμε αρκετές έδρες, και αυτό κοστίζει χρήματα. Πρέπει να εξετάσουμε προσεκτικά το θέμα αυτό. Δυστυχώς, το μεγαλύτερο κόστος μας είναι κάτι για το οποίο δεν μπορούμε να κάνουμε τίποτα. Σχετίζεται με το γεγονός ότι πρέπει να μετακινούμαστε μεταξύ Στρασβούργου και Βρυξελλών. Αν το Ευρωπαϊκό Συμβούλιο πιστεύει πραγματικά ότι πρέπει να γίνουν εξοικονομήσεις, οι αρχηγοί κρατών της Ευρώπης οφείλουν να επιληφθούν αυτού του θέματος. Σας ευχαριστώ, κυρία Πρόεδρε.
<SPEAKER ID="025" NAME="Hynek Fajmon" AFFILIATION="ECR">
(CS) Κυρία Πρόεδρε, είναι σαφές ότι το σύνολο της Ευρωπαϊκής Ένωσης και των κρατών μελών της εξακολουθούν να αισθάνονται τις παρατεταμένες συνέπειες της οικονομικής και χρηματοπιστωτικής κρίσης του 2012. Το Ευρωπαϊκό Κοινοβούλιο πρέπει, ως εκ τούτου, να προσαρμόσει τη στρατηγική του για τον προϋπολογισμό σε αυτό το γεγονός. Πρέπει να παλέψουμε για μέγιστη δημοσιονομική πειθαρχία και λιτότητα. Χαίρομαι που διαπιστώνω ότι αυτό το γεγονός περιλαμβάνεται στην έκθεση και δίνεται ιδιαίτερη έμφαση σε αυτό. " λιτότητα, ωστόσο, δεν μπορεί να σημαίνει ότι οι δαπάνες αυξάνονται σύμφωνα με τον πληθωρισμό. Ο στόχος μας πρέπει να είναι η διατήρηση των δαπανών του Κοινοβουλίου στο ίδιο επίπεδο με αυτό το έτος. Κάθε δυνατή προσπάθεια πρέπει να καταβληθεί προς την κατεύθυνση των εξοικονομήσεων και της καλύτερης χρήσης των υφιστάμενων κοινοβουλευτικών πόρων. Αυτό πρέπει να εφαρμοστεί σε όλους τους τομείς δραστηριότητας του Ευρωπαϊκού Κοινοβουλίου, αρχής γενομένης από τον εξορθολογισμό της διαχείρισης των κτιρίων μέσω της καλύτερης χρήσης της τεχνολογίας των πληροφοριών και της πολιτικής ανθρώπινων πόρων. Υπάρχουν δυνατές εξοικονομήσεις στον τομέα αυτών και πρέπει να έχουμε το θάρρος να τις εφαρμόσουμε.
<SPEAKER ID="026" NAME="Claudio Morganti" AFFILIATION="EFD">
(IT) Κυρία Πρόεδρε, κυρίες και κύριοι, σε μια περίοδο γενικών οικονομικών δυσχερειών, το θεμελιώδες έργο των ευρωπαϊκών θεσμικών οργάνων είναι να δώσουν το καλό παράδειγμα.
<P>
" έκθεση αυτή εστιάζεται ορθά στην εκπλήρωση των κριτηρίων της αποδοτικότητας και στη διαχείριση του κόστους και των υπηρεσιών. Αναρωτιέμαι, συνεπώς, κατά πόσον μπορεί να είναι αναγκαίος ένας πραγματικός και άμεσος έλεγχος της αποτελεσματικότητας ορισμένων δραστηριοτήτων που έχουν ανατεθεί σε εξωτερικούς φορείς. Αναφέρομαι, συγκεκριμένα, στην τεχνολογία των πληροφοριών και στην εσωτερική ασφάλεια του Κοινοβουλίου, εν μέρει υπό το φως των πρόσφατων γεγονότων τα οποία όλοι γνωρίζουμε καλά: την κλοπή στο ταχυδρομείο τον περασμένο μήνα.
<P>
Περαιτέρω κριτική πρέπει να απευθύνουμε στην Ευρωπαϊκή Υπηρεσία Εξωτερικής Δράσης. Δημιουργήθηκε με θεωρητικά μηδενικό κόστος για να μειώσει τη σπατάλη και να βελτιώσει την αποτελεσματικότητα των εξωτερικών σχέσεων της Ευρωπαϊκής Ένωσης, αλλά αποδεικνύεται αποτυχία τόσο από πολιτικής όσο και από οικονομικής απόψεως. Δεν θέλω το Ευρωπαϊκό Κοινοβούλιο να είναι τίποτα λιγότερο από αυστηρό σε αυτόν τον τομέα.
<SPEAKER ID="027" NAME="Philip Claeys" AFFILIATION="NI">
(NL) Κυρία Πρόεδρε, την περασμένη εβδομάδα, ψηφοφόροι στη Φλάνδρα με ρώτησαν πώς είναι δυνατόν εμείς, ως μέλη του Ευρωπαϊκού Κοινοβουλίου, να εξακολουθούμε να λαμβάνουμε 1.500 ευρώ το μήνα για την πρόσληψη επιπλέον προσωπικού σε μια εποχή οικονομικών προβλημάτων και αβεβαιότητας, και σε μια χρονική στιγμή που οι πολίτες υποχρεώνονται να σφίξουν το ζωνάρι τους. Αυτό που εμείς κάνουμε επί του παρόντος είναι να προβαίνουμε ουσιαστικά σε ακόμη περισσότερες δαπάνες.
<P>
Οι ερωτήσεις και τα σχόλια των ψηφοφόρων είναι απολύτως εύστοχα. Εμείς, η Ευρωπαϊκή Ένωση, θα πρέπει να δώσουμε το παράδειγμα. Θα πρέπει να απλώσουμε τα πόδια μας μέχρι εκεί που φτάνει το πάπλωμά μας, ακριβώς αυτή τη χρονική στιγμή, δεν έχουμε άλλη επιλογή παρά να καταλήξουμε στο ατυχές συμπέρασμα ότι η έκθεση αυτή του κ. Fernandes αποτελεί μια χαμένη ευκαιρία. Καλούμαστε -και πολύ σωστά, πιστεύω- να επιδείξουμε υπευθυνότητα και συγκράτηση σε σχέση με τον προϋπολογισμό. " αιτιολογική σκέψη Α αναφέρει -παραθέτω- "να εφαρμόσουν αυστηρές διαδικασίες διαχείρισης, ώστε να επιτευχθούν εξοικονομήσεις".
<P>
Συνεπώς, είναι ατυχές που η έκθεση αυτή δεν προσδιορίζει πού ακριβώς θα μπορούσαμε να πραγματοποιήσουμε αυτές τις περικοπές. Υπάρχουν, φυσικά, αρκετοί τομείς όπου θα μπορούσαν να πραγματοποιηθούν - αναφέρομαι στην Οικονομική και Κοινωνική Επιτροπή και την Επιτροπή των Περιφερειών, καθώς και στα ταξίδια μεταξύ Βρυξελλών και Στρασβούργου που κοστίζουν 200 εκατομμύρια ευρώ ετησίως. Προκαλώ την Επιτροπή και το Συμβούλιο, αλλά και το Κοινοβούλιο, να διεξαγάγουν μια άσκηση και να θέσουν όλα αυτά τα πράγματα σε τάξη, να δουν πού μπορούμε να κάνουμε εξοικονομήσεις και εν συνεχεία να τα μεταφράσουν όλα αυτά σε ένα πραγματικό σχέδιο, έτσι ώστε να μπορέσουμε να θέσουμε κάποια πράγματα προς συζήτηση και να επιτύχουμε εξοικονομήσεις.
<SPEAKER ID="028" NAME="Ville Itälä" AFFILIATION="PPE">
(FI) Κυρία Πρόεδρε, θέλω κι εγώ να ευχαριστήσω τον εισηγητή για μια πολύ ισορροπημένη, εξαιρετική έκθεση. Όλοι εδώ μιλούν για την εξοικονόμηση πόρων και αυτό είναι κάτι πολύ καλό. Χρειαζόμαστε δημοσιονομική πειθαρχία και αποδοτικότητα, και θα πρέπει να περιοριστούμε αυστηρά στο κύριο καθήκον μας και να μην επεκταθούμε πέρα από αυτό το καθήκον, το οποίο είναι το νομοθετικό έργο.
<P>
Οι περισσότεροι λένε ότι πρέπει να είμαστε φειδωλοί στη διαχείριση των πόρων μας, παρ' όλα αυτά μιλούν για εκείνα στα οποία δεν θα πρέπει να κάνουμε εξοικονόμηση. Θα πρέπει να μιλήσουμε για συγκεκριμένα μέτρα που θα μας επιτρέψουν να κάνουμε εξοικονομήσεις. Μπορούμε να κάνουμε εξοικονομήσεις αν σταματήσουμε να ταξιδεύουμε μεταξύ των τριών τόπων εργασίας. Φυσικά, γνωρίζουμε πόσο δύσκολο θα ήταν από πολιτικής απόψεως να επιτευχθεί κάτι τέτοιο.
<P>
Θα ήθελα να εγείρω ένα θέμα, και αυτό είναι το θέμα της ασφάλειας, την οποία ο κ. Elles ανέφερε εδώ. Μέσα σε ένα χρόνο, είχαμε μια τραπεζική ληστεία, το κυλικείο ληστεύθηκε, το ίδιο και το ταχυδρομείο. Κανείς δεν συνελήφθη. " ασφάλεια είναι σχεδόν αστεία.
<P>
Αποτύχαμε σε έναν προφανή τομέα: οι βουλευτές του Κοινοβουλίου εισέρχονται στο κτίριο όπου δεν υπάρχει κανένας ουσιαστικός έλεγχος εισόδου. Θα πρέπει να αποκτήσουμε ηλεκτρονική υπογραφή. Επί του παρόντος, έχουμε καταλόγους και ένα γραφείο στο οποίο εργάζονται πολλά άτομα και που συλλέγει ονόματα και τα καταχωρεί στον υπολογιστή. Πρόκειται για σπατάλη χρημάτων: θα πρέπει να κάνουμε εξοικονομήσεις και να εισαγάγουμε ένα καλύτερο, πιο αξιόπιστο σύστημα ασφαλείας. Πρέπει απλά να το κάνουμε, αλλά οι βουλευτές λένε διαρκώς "όχι" και ότι δεν συμφωνούν με τις ηλεκτρονικές υπογραφές παρόλο που με αυτόν τον τρόπο, θα κάναμε εμφανείς εξοικονομήσεις και θα είχαμε ένα καλύτερο σύστημα ασφαλείας.
<P>
Δεν καταλαβαίνω πώς λειτουργούν τα πράγματα στο Κογκρέσο των "ΠΑ· εκεί, όλοι συμφωνούν με αυτό το σύστημα, εδώ όμως, με κάποιο τρόπο, αυτά τα πράγματα δεν υλοποιούνται. Ελπίζω ότι θα επικεντρωθούμε τώρα στους τομείς όπου μπορούν πραγματικά να επιτευχθούν εξοικονομήσεις.
<SPEAKER ID="029" NAME="Jaroslav Paška" AFFILIATION="EFD">
(SK) Κυρία Πρόεδρε, θεωρώ ότι είναι πολύ σημαντικό από πολιτική σκοπιά οι κατευθυντήριες γραμμές για τον προϋπολογισμό του 2012 να αντικατοπτρίζουν τις οικονομικές και πολιτικές συνθήκες υπό τις οποίες καταρτίστηκε ο προϋπολογισμός.
<P>
Σε μια εποχή που τα κράτη μέλη αναγκάζονται να κάνουν εξοικονομήσεις πόρων, και οι πολίτες μας υφίστανται τις συνέπειες της οικονομικής και πολιτικής κρίσης, δεν μπορούμε να περιμένουμε μεγάλη αύξηση στον προϋπολογισμό σε σύγκριση με το προηγούμενο έτος. Αντίθετα, πρέπει να αναζητήσουμε τους τομείς των δραστηριοτήτων μας όπου μπορούμε να εξοικονομήσουμε τους φορολογικούς πόρους των πολιτών μας, χωρίς να υποβαθμίσουμε την ποιότητα της εργασίας μας.
<P>
Πιστεύω ότι έχουμε κάποια άμεση αναξιοποίητη παραγωγική ικανότητα στον τρόπο που οργανώνουμε την εργασία μας. Οι πολίτες γνωρίζουν πολύ καλά για τους τρεις τόποι εργασίας του Ευρωπαϊκού Κοινοβουλίου και τα τακτικά δρομολόγια χιλιάδων εργαζομένων και βουλευτών του ΕΚ από τις Βρυξέλλες στο Στρασβούργο 12 φορές τον χρόνο. Κυρίες και κύριοι, μια τέτοια κατασπατάληση των δημοσίων πόρων δεν δείχνει τίποτα περισσότερο από περιφρόνηση για τη σημερινή κατάσταση.
<P>
Οποιαδήποτε συζήτηση σχετικά με περιορισμό του κόστους θα φανεί υποκριτική αν δεν σταματήσουν αυτά τα ατελείωτα πήγαινε-έλα για τις συζητήσεις του Ευρωπαϊκού Κοινοβουλίου.
<SPEAKER ID="030" NAME="Sidonia Elżbieta Jędrzejewska" AFFILIATION="PPE">
(PL) Κυρία Πρόεδρε, θα ήθελα να ξεκινήσω ευχαριστώντας τον κ. Fernandes για την εκπόνηση των κατευθυντήριων γραμμών για τον προϋπολογισμό του Ευρωπαϊκού Κοινοβουλίου και των άλλων θεσμικών οργάνων. Κατά την άποψή μου, οι κατευθυντήριες γραμμές που εκπόνησε συνδυάζουν την ανάγκη πραγματοποίησης εξοικονομήσεων, ή μάλλον την αναγκαιότητα πραγματοποίησης εξοικονομήσεων, για την οποία όλοι γνωρίζουμε δεδομένης της τρέχουσας οικονομικής κατάστασης της Ευρωπαϊκής Ένωσης, με τη διασφάλιση των κατάλληλων συνθηκών για καλή νομοθεσία.
<P>
Θα ήθελα να τονίσω σε αυτό το σημείο ότι δεν θα πρέπει να λησμονούμε ότι η Συνθήκη της Λισαβόνας και η επερχόμενη διεύρυνση σημαίνουν ότι το Ευρωπαϊκό Κοινοβούλιο θα βρεθεί αντιμέτωπο με νέες υποχρεώσεις. Ως εκ τούτου, είναι απολύτως ζωτικής σημασίας, για το καλό των πολιτών, να βρεθούν λύσεις που θα διευκολύνουν την ορθή και κατάλληλη λειτουργία του Ευρωπαϊκού Κοινοβουλίου.
<P>
Θέλω να τονίσω ότι θα συνεχίσω να ελπίζω σε μια συνεργασία με τον εισηγητή, η οποία θα διασφαλίσει ότι ο προϋπολογισμός του 2012 που καταρτίζεται από το Ευρωπαϊκό Κοινοβούλιο είναι ένας προϋπολογισμός ο οποίος χαρακτηρίζεται από δημοσιονομική πειθαρχία και δεν προνοεί μόνο για τον ερχόμενο χρόνο ή για τα 2-3 μετέπειτα χρόνια, αλλά είναι σε θέση να εισαγάγει εκσυγχρονιστικά εργαλεία τα οποία διευκολύνουν το έργο του Ευρωπαϊκού Κοινοβουλίου, και επενδύσεις με τις οποίες ελπίζω ότι θα επιτευχθούν εξοικονομήσεις στο μέλλον.
<SPEAKER ID="031" NAME="Jan Kozłowski" AFFILIATION="PPE">
(PL) Κυρία Πρόεδρε, θέλω να συγχαρώ τον κ. Fernandes για την εξαιρετική του έκθεση. Πιστεύω κι εγώ ότι ο προϋπολογισμός του 2012 θα πρέπει να είναι ρεαλιστικός και προσαρμοσμένος στην σημερινή οικονομική κατάσταση. Λόγω της πολύχρονης εμπειρίας μου στη διαχείριση ενός περιφερειακού προϋπολογισμού και της συμμετοχής μου στην Επιτροπή Προϋπολογισμών, δίνω ιδιαίτερη σημασία στην πειθαρχεία σε ό,τι αφορά τον σχεδιασμό των δαπανών. Πιστεύω, ωστόσο, ότι θα πρέπει να αποφύγουμε τις επίπλαστες οικονομίες, οι οποίες μπορεί να καταλήξουν σε μια οικονομική επιβράδυνση και μείωση της οικονομικής ανταγωνιστικότητας. Τα αυξημένα επίπεδα απασχόλησης και η δημιουργία σταθερών θέσεων εργασίας υψηλής ποιότητας αποτελούν απαραίτητη προϋπόθεση για την οικονομική μεγέθυνση και την αντιμετώπιση των συνεπειών της κρίσης. Ο προϋπολογισμός της Ευρωπαϊκής Ένωσης πρέπει να προάγει την αυξημένη απασχόληση. Το κλειδί για την ανάπτυξη βρίσκεται όχι στη μείωση των δαπανών, αλλά στην αύξηση της αποδοτικότητας και στη σύνδεση των ευρωπαϊκών κονδυλίων με την επίτευξη στρατηγικών και αξιόλογων αποτελεσμάτων. Σας ευχαριστώ.
<SPEAKER ID="032" NAME="Giovanni Collino" AFFILIATION="PPE">
(IT) Κυρία Πρόεδρε, κυρίες και κύριοι, είμαι ευγνώμων στον κ. Fernandes για το έργο του και για το γεγονός ότι επικεντρώθηκε στις πιθανές εξοικονομήσεις που μπορούν να γίνουν στις διοικητικές δαπάνες μας. Οι πολιτικές για το προσωπικό και τα κτίρια είναι οι δύο κύριοι τομείς στους οποίους συγκεντρώνονται οι διοικητικές δαπάνες μας, όπως καταδεικνύει με σαφήνεια η έκθεση.
<P>
Λαμβάνοντας υπόψη τη μελλοντική προσχώρηση της Κροατίας στην Ευρωπαϊκή Ένωση και τις μελλοντικές απαιτήσεις σε προσωπικό, θα είναι απαραίτητο και ενδεδειγμένο να διαχειριστούμε τις διαδικασίες προσωπικού, ιδίως μέσω της κινητικότητας. Αν, από τη μια πλευρά, αυτή η επιλογή της πολιτικής ανθρώπινων πόρων προσφέρει μεγαλύτερη ευελιξία, από την άλλη, θα απαιτήσει αυξημένη κατάρτιση για το προσωπικό της Ευρωπαϊκή Ένωση.
<P>
Όσον αφορά την πολιτική για τα κτίρια, το κείμενο αναφέρει ρητά την αρχή του συγκεντρωτισμού. " αυστηρή πολιτική που εφαρμόζουμε στους προϋπολογισμούς -αρχής γενομένης από αυτούς των κρατών μελών- θα πρέπει, μεσοπρόθεσμα, να μας κάνει επίσης να εξετάσουμε τη σκοπιμότητα της διατήρησης τριών εδρών του Κοινοβουλίου, ένα ομολογουμένως περίπλοκο ζήτημα, το οποίο όμως δεν μπορούμε να παραβλέψουμε.
<SPEAKER ID="033" NAME="Gianni Pittella" AFFILIATION="S&amp;D">
(IT) Κυρία Πρόεδρε, κυρίες και κύριοι, άκουσα με μεγάλη προσοχή τη συζήτηση και μπορώ να σας διαβεβαιώσω ότι η πρόταση του Προεδρείου είναι ένα πρότυπο αυστηρότητας, διαφάνειας και χρηστής διαχείρισης, και θέλω να τονίσω τρία σημεία ιδιαίτερα.
<P>
Το πρώτο σημείο είναι ότι η αύξηση που προβλέπεται στην πρότασή μας δεν υπερβαίνει το μέσο ποσοστό πληθωρισμού στην Ευρωπαϊκή Ένωση. Δεύτερον, συμμερίζομαι τις ανησυχίες και εργαζόμαστε προς την κατεύθυνση μιας συνετής και διορατικής πολιτικής για τα κτίρια για την ασφάλεια και για το προσωπικό. Το τρίτο σημείο είναι ότι η Επιτροπή Προϋπολογισμών συμφώνησε και έθεσε στο αποθεματικό την αύξηση των 1.500 ευρώ.
<P>
" Επιτροπή Προϋπολογισμών απελευθέρωσε το αποθεματικό· δεν είναι χρήματα που πηγαίνουν στις τσέπες των μελών του Κοινοβουλίου -πρέπει να διαλευκάνουμε αυτή την παρανόηση και το ψεύδος- αλλά σε βοηθούς που θα συνδράμουν τους βουλευτές στην καλύτερη εκτέλεση των καθηκόντων που τους έχουν ανατεθεί από τη Συνθήκη της Λισαβόνας.
<SPEAKER ID="034" NAME="Indrek Tarand" AFFILIATION="Verts/ALE">
(EN) Κυρία Πρόεδρε, θα ήθελα να επισημάνω έναν μικρό τομέα στον οποίο θα μπορούσαμε να εξοικονομήσουμε χρήματα, ήτοι το λογισμικό. Καταβάλουμε στον Bill Gates ένα τεράστιο χρηματικό ποσό ετησίως για τη χρήση του λογισμικού Windows. Μπορεί να είναι ένας καλός άνθρωπος που δωρίζει μεγάλο μέρος από αυτά τα χρήματα σε καλούς σκοπούς, αλλά αν χρησιμοποιούσαμε ανοιχτό λογισμικό με περισσότερη γενναιότητα σε αυτό το Σώμα, θα κάναμε ένα βήμα προς μια καθαρότερη, φθηνότερη και σύγχρονη διαχείριση.
<SPEAKER ID="035" NAME="Paul Rübig" AFFILIATION="PPE">
(DE) Κυρία Πρόεδρε, θα ήθελα να ρωτήσω τον Επίτροπο Lewandowski ποια είναι η ειδική διαδικασία για την πρόσβαση στο δίχτυ ασφαλείας του ευρώ, με άλλα λόγια, τα χρήματα που συνεισφέρουν τα ευρωπαϊκά θεσμικά όργανα, το 2012. Θα υποβάλει η Επιτροπή πρόταση αν ένα συγκεκριμένο κράτος εκφράσει την επιθυμία να κάνει χρήση του διχτυού ασφαλείας; Το Ευρωπαϊκό Κοινοβούλιο διαδραματίζει πλήρη ρόλο στη λήψη αυτής της συναπόφασης και πρόκειται το θέμα αυτό να έρθει στο προσκήνιο αυτή την εβδομάδα στο πλαίσιο της διεύρυνσης του διχτυού ασφαλείας;
<P>
Δεύτερον, θέλω να κάνω ένα σχόλιο όσον αφορά την αύξηση των 1.500 ευρώ στην αποζημίωση γραμματείας. Θέλω να ζητήσω από όλους τους βουλευτές που δεν κάνουν πλήρη χρήση της αποζημίωσης γραμματείας να δηλώσουν δημοσίως πόσα χρήματα εξοικονομούν προς όφελός τους - εξάλλου, είναι ένας τομέας που προσφέρεται για κατάχρηση. Αυτό που μπορεί να συμβαίνει είναι ότι ορισμένοι βουλευτές δεν χρειάζεται να χρησιμοποιήσουν καθόλου την αποζημίωση γραμματείας γιατί παρευρίσκονται πολύ σπάνια στο Κοινοβούλιο. Σε τέτοιες περιπτώσεις, τα κονδύλια αυτά δεν θα πρέπει να χρησιμοποιούνται πλήρως. Μόνο εκείνοι που εργάζονται ιδιαίτερα σκληρά θα μπορούν να χρησιμοποιούν ολόκληρη την αποζημίωση. Όλοι οι άλλοι θα πρέπει να επιστρέψουν αυτά τα χρήματα στον φορολογούμενο.
<SPEAKER ID="036" NAME="Milan Zver" AFFILIATION="PPE">
(SL) Κυρία Πρόεδρε, κύριε Επίτροπε, θα ήθελα κι εγώ να ξεκινήσω συγχαίροντας τον κ. Fernandes για την εξαιρετική του έκθεση. Ωστόσο, θα συμφωνήσω με εκείνους τους βουλευτές που είπα ότι οι εξοικονομήσεις είναι αναγκαίες, ιδίως η επίτευξη εξοικονομήσεων στον προϋπολογισμό.
<P>
Είναι γεγονός ότι ο ευρωπαϊκός προϋπολογισμός συρρικνώνεται εδώ και δεκαετίες. Βλέποντας το ΑΕγχΠ που έχουμε δημιουργήσει στην ΕΕ, ο όγκος του μειώνεται σταθερά. Πρόσφατα, ο Επίτροπος είπε ότι, στην αρχή των δημοσιονομικών προοπτικών, το ακαθάριστο εγχώριο προϊόν της ΕΕ ήταν περίπου 1,3%. Αυτός ο αριθμός σήμερα ανέρχεται μόλις και μετά βίας στο 1,12%. Ταυτόχρονα, ωστόσο, οι εθνικοί ευρωπαϊκοί προϋπολογισμοί έχουν αυξηθεί σημαντικά.
<P>
Για παράδειγμα, στη διάρκεια των τελευταίων δέκα ετών, ο παροιμιώδης μετριοπαθής προϋπολογισμός του "Β έχει αυξηθεί κατά 100%, δηλαδή δυόμισι φορές περισσότερο από τον προϋπολογισμό της ΕΕ. Θα ήθελα να ακούσω το σχόλιο του Επιτρόπου, συγκεκριμένα, σχετικά με το κατά πόσον είναι πιθανό να αντιμετωπίσει δυσκολίες στην εκτέλεση του επόμενου προϋπολογισμού το 2012 εξαιτίας αυτής της πραγματικής μείωσης στον ευρωπαϊκό προϋπολογισμό σε σύγκριση με τους εθνικούς προϋπολογισμούς των κρατών μελών.
<SPEAKER ID="037" NAME="José Manuel Fernandes" LANGUAGE="PT">
Κυρία Πρόεδρε, θέλω να ευχαριστήσω όλους τους συναδέλφους μου για τις παρεμβάσεις τους. Θα ήθελα να αναφέρω ότι ο στόχος μας αυτή τη φορά ήταν οι κατευθυντήριες γραμμές. Ωστόσο, έχουμε ήδη προχωρήσει περισσότερο από τις κατευθυντήριες γραμμές και έχουμε θέσει έναν συγκεκριμένο στόχο: θέλουμε μια ουδέτερη αύξηση, γεγονός που σημαίνει ότι ο προϋπολογισμός του 2012 δεν θα αυξηθεί πάνω από το ποσοστό πληθωρισμού.
<P>
Γνωρίζω καλά ότι έχουμε νέες αρμοδιότητες. Γνωρίζω καλά ότι χρειαζόμαστε πόρους για αυτές τις αρμοδιότητες, αλλά πρέπει να λάβουμε υπόψη τις αρχές της χρηστής διαχείρισης, και να επιτύχουμε εξοικονομήσεις με τις αρχές της οικονομίας, της αποδοτικότητας και της αποτελεσματικότητας.
<P>
Οι αρχές αυτές δεν θα χρησιμοποιηθούν για την αναζήτηση "τυφλών" εξοικονομήσεων: εξοικονομήσεων που θα γίνουν κόστη στο μέλλον. Θα κάνουμε εξοικονομήσεις που δεν θέτουν σε κίνδυνο τον στόχο που έχουμε θέσει: τον στόχο της νομοθετικής αριστείας.
<P>
Είμαι βέβαιος ότι μπορώ επίσης να χαρακτηρίσω αυτόν τον προϋπολογισμό έναν προϋπολογισμό συνδιαλλαγής: των σημερινών αναγκών, της τρέχουσας περιόδου κρίσης και των απαιτήσεων που αυτή η περίοδος επιβάλει στα θεσμικά όργανα προκειμένου να ανταποκριθούν αποτελεσματικά, να ανταποκριθούν στις προσδοκίες των ανθρώπων, στις προσδοκίες του ευρωπαϊκού κοινού.
<P>
Μία παράγραφος για να διασαφηνίσω ένα σημείο σύγχυσης που παραμένει: δεν υπήρξε καμία αύξηση στον προϋπολογισμό για τους βουλευτές και δεν θα υπάρξει αύξηση για τον επόμενο χρόνο. Το ποσό στο οποίο αναφέρονται όλοι -το οποίο δεν αφορά τους βουλευτές αλλά τη δυνατότητα πρόσληψης ενός ακόμη βοηθού- είχε ήδη οριστεί το 2010 και δεν υπάρχει αλλαγή από δημοσιονομικής απόψεως, καμία δημοσιονομική αύξηση το 2011.
<SPEAKER ID="038" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 9 Μαρτίου 2011 στις 11.30.
<P>
Γραπτές δηλώσεις (άρθρο 149 του Κανονισμού)
<SPEAKER ID="040" NAME="Nessa Childers" LANGUAGE="EN">
Ως εκλεγμένοι αντιπρόσωποι, όλοι σε αυτό το Σώμα θα γνωρίζουν τις θυσίες που χρειάστηκαν να κάνουν οι ψηφοφόροι μας και οι εθνικές κυβερνήσεις τα τρία τελευταία χρόνια. " εκπαίδευση, η υγεία, οι μεταφορές και άλλες βασικές υπηρεσίες είναι μερικοί από τους τομείς που είδαν τη χρηματοδότησή τους να περικόπτεται δραστικά σε ολόκληρη την ΕΕ. Είναι σημαντικό το Ευρωπαϊκό Κοινοβούλιο να διαθέτει τον απαραίτητο προϋπολογισμό για να εκπληρώσει δεόντως την εντολή που του δόθηκε από τον ευρωπαϊκό λαό. Ωστόσο, είναι επίσης απαραίτητο οι βουλευτές να αντιπροσωπεύουν τον ίδιο ευρωπαϊκό λαό διασφαλίζοντας ότι δεν θα υπάρχουν αστόχαστες δαπάνες, περιττές αυξήσεις τιμών, και ότι η αξία θα βρίσκεται σε μια αγορά όπου οι προμηθευτές και οι επιχειρηματίες αγωνίζονται ακόμη και για το τελευταίο ευρώ. Ευελπιστώ ότι τόσο οι συνάδελφοί μου σε αυτό το Σώμα όσο κι εκείνοι που εργάζονται σε όλα τα ευρωπαϊκά θεσμικά όργανα θα λάβουν υπόψη τους αυτές τις αρχές τα ερχόμενα χρόνια.

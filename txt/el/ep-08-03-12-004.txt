<CHAPTER ID="004">
Δήλωση της Προεδρίας
<SPEAKER ID="089" NAME="Πρόεδρος">
" διάσκεψη των Προέδρων μου ζήτησε να κάνω μια δήλωση, πριν από τις ψηφοφορίες, σχετικά με την κατάσταση των ομήρων στην Κολομβία. Ελπίζω ότι αυτό θα φέρει ξανά ηρεμία και τάξη στη συνεδρίασή μας.
<P>
" έκτη επέτειος της απαγωγής της Ίνγκριντ Μπετανκούρ ήταν στις 23 Φεβρουαρίου, και τα μάτια της διεθνούς κοινότητας και του Ευρωπαϊκού Κοινοβουλίου είναι για άλλη μια φορά στραμμένα στην ανθρώπινη τραγωδία που υφίστανται πολλοί από τους 700 ομήρους που έχουν απαχθεί από τις FARC στην Κολομβία για αρκετά χρόνια κάτω από απάνθρωπες συνθήκες. Αυτή είναι άλλη μία αφορμή για να απαιτήσουμε την άμεση απελευθέρωσή τους για ανθρωπιστικούς λόγους.
<P>
(Χειροκροτήματα)
<P>
Καθώς η κατάσταση της υγείας πολλών από τα θύματα απαγωγής, μεταξύ των οποίων και η ίδια η κ. Μπετανκούρ, εμπνέει σοβαρή ανησυχία, απαιτούμε την άμεση απελευθέρωσή τους για ανθρωπιστικούς λόγους και την αποστολή διεθνούς ιατρικής ομάδας προκειμένου να παράσχει στους ομήρους επείγουσα ιατρική βοήθεια. Χαιρετίζουμε τις προσπάθειες του Προέδρου Uribe να επιδιώξει τον διάλογο με σκοπό την ανθρωπιστική διευθέτηση του θέματος. Δηλώνουμε την αλληλεγγύη μας στα θύματα, τους ομήρους και τις οικογένειές τους.
<P>
(Οι βουλευτές, όρθιοι, χειροκροτούν)

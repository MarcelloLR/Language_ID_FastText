<CHAPTER ID="010-02">
2. Απαγόρευση των εκλογών για την ανάδειξη της εξόριστης στο Νεπάλ θιβετιανής κυβέρνησης
<SPEAKER ID="364" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με την απαγόρευση των εκλογών για την ανάδειξη της εξόριστης στο Νεπάλ θιβετιανής κυβέρνησης.
<SPEAKER ID="365" NAME="Jaroslav Paška" LANGUAGE="SK">
Κύριε Πρόεδρε, πιστεύω πως όλοι μας παρακολουθούμε με ικανοποίηση και θαυμασμό τις προσπάθειες του θιβετιανού λαού να αποκτήσει το δικαίωμα να κυβερνά τη χώρα του. Οι πολλαπλές προσπάθειες της εξόριστης κυβέρνησης ή του Δαλάι Λάμα, του πνευματικού ηγέτη των Θιβετιανών, να βρεθεί μια λογική λύση μέσω διαπραγματεύσεων με τη σημερινή κινεζική ηγεσία έχουν καταλήξει σε αποτυχία. Οι Κινέζοι σαφέστατα δεν θεωρούν τους Θιβετιανούς εταίρους εντός ενός κοινού κράτους, αλλά εμπόδιο στην προσπάθειά τους να αποκτήσουν την πλήρη κυριότητα μιας κατεχόμενης εδαφικής περιοχής.
<P>
" θέση της κυβέρνησης του Νεπάλ είναι συνεπώς πολύπλοκη. Αφενός, πρέπει να συμμορφώνεται με τις διεθνείς της υποχρεώσεις και να κατοχυρώνει τα διεθνή δικαιώματα της θιβετιανής κοινότητας, αφετέρου όμως, δεν μπορεί να παραβλέψει τη γνώμη του πανίσχυρου γείτονά της. " θέση της κυβέρνησης του Νεπάλ σε σχέση με τις εκλογές για την ανάδειξη της εξόριστης θιβετιανής κυβέρνησης καταδεικνύει σαφέστατα ποιος διαδραματίζει στην πραγματικότητα τον κυρίαρχο ρόλο σε αυτήν την περιοχή. Σύμφωνα με την κυβέρνηση του Νεπάλ, αυτή είναι η Κίνα.
<P>
Εμείς οι Ευρωπαίοι μπορούμε να προβούμε σε συμβολικές χειρονομίες και να διατυπώσουμε τις επιφυλάξεις μας αναφορικά με την αδύναμη κυβέρνηση του Νεπάλ. Εντούτοις, αν επιθυμούμε πραγματικά να αλλάξουμε τη θέση στην οποία βρίσκεται ο λαός του Θιβέτ, ο έτερος συνομιλητής μας σε αυτόν τον διάλογο πρέπει να είναι η κινεζική κυβέρνηση, καθώς αποτελεί την κυρίαρχη πολιτική δύναμη στην περιοχή, επιδρώντας στη διαμόρφωση της πολιτικής της. Βεβαίως και μπορούμε να γνωστοποιήσουμε το θέμα στην κυβέρνηση του Νεπάλ, αλλά μια τέτοια κίνηση δεν θα λύσει το πρόβλημα.
<SPEAKER ID="366" NAME="Charles Tannock" LANGUAGE="EN">
Κύριε Πρόεδρε, από τότε που καταργήθηκε η μοναρχία στο Νεπάλ και εξελέγη μια μαοϊστική κυβέρνηση στο Κατμαντού, το Νεπάλ και η Κίνα ήρθαν αναπόφευκτα πιο κοντά. Δεν αποτελεί, συνεπώς, έκπληξη το γεγονός ότι οι αρχές του Νεπάλ εμπόδισαν τους θιβετιανούς πρόσφυγες που ζουν στο Νεπάλ να ψηφίσουν εξόριστο πρωθυπουργό και κοινοβούλιο.
<P>
Μάλιστα, ένα παρόμοιο σχέδιο εκλογών τον περασμένο Οκτώβριο αναχαιτίστηκε από την αστυνομία του Νεπάλ, αναμφίβολα ως απάντηση στην ασκούμενη πίεση του Πεκίνου. Το γεγονός ότι η Κίνα επεδίωξε να παρεμποδίσει τη διαδικασία ανεπίσημων εκλογών, οι οποίες διεξάγονταν σε ένα άλλο κυρίαρχο γειτονικό κράτος αποτελεί ένδειξη της περιφρόνησης της δημοκρατίας εκ μέρους των ηγετών της και της παράνοιας τους ως προς το θέμα του Θιβέτ.
<P>
Θεωρείται προφανώς ασήμαντο για την Κίνα το γεγονός ότι επανειλημμένως ο Δαλάι Λάμα, ο πνευματικός ηγέτης του Θιβέτ, έχει τονίσει πως επιδιώκει τη μέγιστη δυνατή αυτονομία του Θιβέτ και όχι την ανεξαρτησία του. Ευελπιστώ ότι η Ύπατη Εκπρόσωπος -η οποία δεν παρευρίσκεται σήμερα εδώ- θα θίξει αυτό το επεισόδιο τόσο με την Κίνα όσο και με το Νεπάλ, του οποίου η αναφαινόμενη δημοκρατία διατηρείται ζωντανή εν μέρει χάρη στα χρήματα των φορολογουμένων της ΕΕ με τη μορφή οικονομικής ενίσχυσης.
<P>
Επίσης δράττομαι της ευκαιρίας να χαιρετίσω το κουράγιο, το σθένος και την ειρηνική αντίσταση του θιβετιανού λαού, το παράδειγμα του οποίου αποτελεί έμπνευση για όλους μας. Το Νεπάλ βρίσκεται όντως σε δύσκολη θέση, από γεωπολιτικής και γεωγραφικής άποψης, όμως θα πρέπει να αναζητήσει έμπνευση από τον δημοκρατικό γείτονά του στον Νότο, την Ινδία, και όχι από την καταπιεστική δικτατορία η οποία υφίσταται στον Βορρά, δηλαδή στη Λαϊκή Δημοκρατία της Κίνας. Ευελπιστώ ότι κάποια στιγμή η δημοκρατία θα καθιερωθεί ως το κυρίαρχο πολιτικό σύστημα σε ολόκληρη την Ασία.
<SPEAKER ID="367" NAME="Πρόεδρος">
Κύριε Tannock, μιλήσατε μόνο ενάμισι λεπτό. Την επόμενη φορά θα σας διαθέσω μισό λεπτό επιπλέον!
<SPEAKER ID="368" NAME="Eva Lichtenberger" LANGUAGE="DE">
Κύριε Πρόεδρε, κυρίες και κύριοι, προφανώς δεν αρκεί το γεγονός ότι η καταπίεση του θιβετιανού πολιτισμού εντός της Κίνας αυξάνεται ολοένα και περισσότερο από την περίοδο μετά τους Ολυμπιακούς Αγώνες του 2008. Έκτοτε, τα πράγματα, όντως, βαίνουν μόνο προς το χειρότερο. Δεν έχει πραγματοποιηθεί το παραμικρό βήμα προόδου. Αυτήν τη στιγμή ασκείται εξίσου πίεση και στο εξωτερικό προκειμένου να καταστεί όσο το δυνατό δυσχερέστερο, ή απολύτως αδύνατο, για τους Θιβετιανούς να ασκήσουν το δικαίωμα της ψήφου τους για ένα εξόριστο κοινοβούλιο. Έχουμε ήδη παρατηρήσει εδώ και μερικά χρόνια πόσο τεράστια πίεση ασκείται στο Νεπάλ - είτε αυτό αφορά την υποδοχή προσφύγων είτε τα δικαιώματα ψήφου των Θιβετιανών. Ωστόσο, θα πρέπει να είμαστε ευγνώμονες για το γεγονός ότι αυτά τα δικαιώματα είναι κατοχυρωμένα. " Ευρωπαϊκή Ένωση θα πρέπει να αντλήσει διδάγματα από όλα αυτά.
<P>
" κινεζική ηγεσία ασκεί πίεση στο αδελφό κόμμα της, ακόμη και στο Νεπάλ συλλήβδην, προκειμένου να ληφθούν μέτρα εναντίον των Θιβετιανών - με το Νεπάλ τελικά να υποκύπτει. Πρέπει να εστιάσουμε τις προσπάθειές μας στην ανατροπή αυτής της κατάστασης και αυτό το εγχείρημα προβλέπει την απόσυρση κάθε είδους ενίσχυσης.
<SPEAKER ID="369" NAME="Kristiina Ojuland" LANGUAGE="EN">
Κύριε Πρόεδρε, θα ήθελα να επισημάνω τρία σημεία τα οποία αφορούν τις τροπολογίες που κατέθεσε γι' αυτό το ψήφισμα η Ομάδα της Συμμαχίας Φιλελευθέρων και Δημοκρατών για την Ευρώπη.
<P>
Καταρχάς, η δικαιολόγηση των τροπολογιών βασίζεται στην αιτιώδη φύση της κατοχής του Θιβέτ από τη Λαϊκή Δημοκρατία της Κίνας σε σχέση με τη ματαίωση των θιβετιανών εκλογών στο Νεπάλ. Αν και το ψήφισμα έλαβε υπόψη του το θέμα της απαγόρευσης των εκλογών στο Νεπάλ για την ανάδειξη της εξόριστης θιβετιανής κυβέρνησης, αυτό δεν μπορεί να αποκοπεί από το ευρύτερο πλαίσιο της κατάστασης που επικρατεί αυτήν τη στιγμή στο Θιβέτ.
<P>
Δεύτερον, αν δεν υπήρχε καμία απολύτως αναφορά στο θέμα της κινεζικής κατοχής του Θιβέτ, η οποία αποτελεί ακριβώς την αιτία και τον λόγο της πίεσης που ασκεί το Πεκίνο στην κυβέρνηση του Νεπάλ, θα ήταν σαν να συζητάμε για τον Α' Παγκόσμιο Πόλεμο χωρίς να αναφέρουμε τη δολοφονία του Φραγκίσκου Φερδινάνδου.
<P>
Τελικά, η απαίτηση για πραγματική αυτονομία του Θιβέτ είναι η μοναδική εποικοδομητική πρόταση την οποία μπορεί να διατυπώσει το Ευρωπαϊκό Κοινοβούλιο, ώστε να αποτρέψει την επανάληψη της απαγόρευσης των θιβετιανών εκλογών στο Νεπάλ. Καλώ τους συναδέλφους να υποστηρίξουν την πρόταση αυτή.
<SPEAKER ID="370" NAME="Lidia Joanna Geringer de Oedenberg" LANGUAGE="PL">
Κύριε Πρόεδρε, η χώρα από την οποία κατάγομαι διαθέτει πολύ πλούσια εμπειρία σχετικά με εξόριστες κυβερνήσεις. Μεταξύ των ετών 1939 και 1990, συνολικά 15 πολωνοί πρωθυπουργοί και έξι πρόεδροι καταδικάστηκαν σε πολιτική εξορία. Οι Πολωνοί δεν σταμάτησαν να επιδιώκουν τη δημοκρατία και, τελικά, το κόκκινο χρώμα της αλληλεγγύης κατάφερε να ενωθεί με το λευκό χρώμα των ψηφοδελτίων για τη δημιουργία ενός νέου δημοκρατικού κράτους το 1989.
<P>
Σήμερα, το Νεπάλ έχει επίσης την ευκαιρία για ένα νέο ξεκίνημα χάρη στο σύνταγμα το οποίο θα τεθεί σε ισχύ στις 28 Μαΐου. Θα είναι κρίμα, αν το Νεπάλ χαλάσει αυτήν τη γιορτή συνεχίζοντας τον περιορισμό των ανθρωπίνων δικαιωμάτων της θιβετιανής μειονότητας και, ως εκ τούτου, λάβει κόκκινη κάρτα από τη διεθνή κοινότητα. Θεωρώ την παρεμπόδιση της συμμετοχής των Θιβετιανών από το Νεπάλ στις πρόσφατες εκλογές για την ανάδειξη του εξόριστου πρωθυπουργού απαράδεκτη παραβίαση των θεμελιωδών ατομικών δικαιωμάτων. " Ευρωπαϊκή Ένωση θα πρέπει να χρησιμοποιήσει όλα τα διπλωματικά και οικονομικά μέσα που διαθέτει, προκειμένου να εξουδετερώσει την πίεση της Κίνας στο Νεπάλ και, μακροπρόθεσμα, να εξασφαλίσει το δικαίωμα των Θιβετιανών να ψηφίζουν, να συνεταιρίζονται και να εκφράζουν τις απόψεις τους.
<P>
Όπως και στην περίπτωση της Πολωνίας, δεν κατέστη δυνατό να εμποδιστεί το έργο των 21 εξόριστων αντιπροσώπων της κυβέρνησης, είμαι πεπεισμένη ότι ομοίως οι διάδοχοι του Δαλάι Λάμα δεν θα σταματήσουν τη δράση τους. Αυτό θα πρέπει να το λάβουν υπόψη τους τόσο το Νεπάλ όσο και η Κίνα.
<SPEAKER ID="371" NAME="Thomas Mann" LANGUAGE="DE">
Κύριε Πρόεδρε, στις 20 Μαρτίου, περίπου 80.000 εξόριστοι Θιβετιανοί παγκοσμίως συμμετείχαν στην άμεση εκλογή νέου πρωθυπουργού και μελών της κυβέρνησης. Βουλευτές του Ευρωπαϊκού Κοινοβουλίου, συμπεριλαμβανομένων των βουλευτών της διακομματικής ομάδας του Ευρωπαϊκού Κοινοβουλίου για το Θιβέτ, παρίσταντο εκεί ως εκλογικοί παρατηρητές. " εμπειρία μου στην Ελβετία ήταν ίδια με αυτήν των συναδέλφων βουλευτών σε άλλες χώρες: οι εκλογές διεξάγονταν δίκαια, με μυστικότητα και σε πλήρη συμφωνία με τους δημοκρατικούς κανονισμούς. " μόνη εξαίρεση εντοπίστηκε στο Νεπάλ, όπου οι δυνάμεις ασφαλείας -υπό την πίεση της κινεζικής κυβέρνησης- εμπόδισαν δεκάδες χιλιάδες Θιβετιανούς να συμμετάσχουν στις εκλογές. Ενεργώντας κατ' αυτόν τον τρόπο, συνέχισαν τα εσκεμμένα μέτρα που είχαν λάβει τον περασμένο χρόνο, όπου κατασχέθηκαν κάλπες και έκλεισαν εκλογικά κέντρα. Παρ' όλα αυτά το Νεπάλ δεν είναι ένα υποτελές κράτος.
<P>
" κυβέρνηση του Κατμαντού πρέπει να αποδείξει ότι μπορεί να απαλλαχθεί από την κινεζική επιρροή. Στα θεμελιώδη δικαιώματα περιλαμβάνονται η ελευθερία λόγου, η ελευθερία του συνέρχεσθαι και, κυρίως, η εκλογική ελευθερία. Κύριε Επίτροπε, η Ευρωπαϊκή Υπηρεσία Εξωτερικής Δράσης πρέπει να υποστηρίξει σθεναρά την προστασία αυτών των ανθρωπίνων δικαιωμάτων.
<SPEAKER ID="372" NAME="Elena Băsescu" LANGUAGE="RO">
Κύριε Πρόεδρε, η απαγόρευση η οποία επιβλήθηκε από τις αρχές του Νεπάλ αναφορικά με τη διεξαγωγή των εκλογών για την ανάδειξη εξόριστης θιβετιανής κυβέρνησης εγείρει αμφιβολίες για την κατάσταση των ανθρωπίνων δικαιωμάτων σε αυτό το κράτος. Θα ήθελα να τονίσω ότι αυτή η διαδικασία διοργανώθηκε από μέλη της θιβετιανής κοινότητας με σκοπό τον εκδημοκρατισμό των θεσμών τους. Μια τέτοια πρωτοβουλία πρέπει να υποβοηθείται οπουδήποτε και αν εμφανίζεται. Ήρθε η στιγμή πλέον για το Νεπάλ να αποδείξει ότι η δημοκρατία του λειτουργεί τόσο σε εθνικό όσο και διεθνές επίπεδο, σε τέτοιο βαθμό, ώστε να αποσταλούν στις 15 Απριλίου οι ψήφοι στην Κεντρική Εκλογική Επιτροπή προς επικύρωση.
<P>
Απευθύνω έκκληση στην κυβέρνηση του Νεπάλ να αξιοποιήσει αυτήν την ευκαιρία για να διορθώσει την κατάσταση αναφορικά με τα θεμελιώδη δικαιώματα στη χώρα. Αυτή η διάσταση είναι ζωτικής σημασίας για τη διασφάλιση μιας αποτελεσματικής πολιτικής γειτονίας.
<SPEAKER ID="373" NAME="Κρίτων Αρσένης">
εξ ονόματος της ομάδας S&D. - Κύριε Πρόεδρε, κύριε Επίτροπε, πρέπει να αγωνιστούμε παντού για τα δημοκρατικά δικαιώματα, όχι μόνο στη γειτονιά μας, όχι μόνο στη Βόρεια Αφρική. Πρέπει να έχουμε μια πάγια ευρωπαϊκή πολιτική απέναντι στις μη δημοκρατικά εκλεγμένες κυβερνήσεις, απέναντι στις κυβερνήσεις που δεν σέβονται τα δημοκρατικά δικαιώματα.
<P>
Είπε ο κ. Verhofstadt ότι, κατά κάποιο τρόπο, είμαστε υποκριτές. Αληθεύει· αυτό, διότι πάνω από το εμπόριο, συχνά, δεν βάζουμε καμία άλλη αρχή. Χαρακτηριστικό παράδειγμα είναι και η συμφωνία στο Mercosur, όπου για χάρη του ανοίγματος του εμπορίου, θυσιάζουμε ευχαρίστως το 11% του Αμαζονίου, αλλά και εκατομμύρια ευρωπαίους αγρότες.
<P>
Σ' όλα αυτά φταίει και η Επιτροπή, κύριε Επίτροπε. Πολλές φορές ο Επίτροπος Εμπορίου αδιαφορεί για τις υπόλοιπες ευρωπαϊκές πολιτικές. Αν συνεχίσουμε έτσι, όμως, δεν θα σταματήσουμε να είμαστε υποκριτές. Πρέπει το Νεπάλ να σεβαστεί τα δημοκρατικά δικαιώματα των προσφύγων από το Θιβέτ, πρέπει η Ευρωπαϊκή Ένωση να χρησιμοποιήσει όποιο μέσο διαθέτει, και να θέσει αυτό το ζήτημα σ' όλα τα πλαίσια και όχι μόνο όσον αφορά τα ανθρώπινα δικαιώματα. Αυτό δεν είναι μόνο θέμα της κ. Ashton, είναι και θέμα και για τον κ. De Gucht καθώς και όλη την Επιτροπή.
<SPEAKER ID="374" NAME="Nathalie Griesbeck" LANGUAGE="FR">
Κύριε Πρόεδρε, κυρίες και κύριοι, όντας τρομοκρατημένο από τις κινεζικές αρχές για πάρα πολλά χρόνια, σήμερα το Νεπάλ αποστερεί τους Θιβετιανούς από ένα θεμελιώδες πολιτικό δικαίωμα: το δικαίωμα της ψήφου. Αν ένα πράγμα είναι σίγουρο, τότε αυτό είναι ότι το Πεκίνο έχει βρει έναν νέο σύμμαχο στην παρενόχληση του θιβετιανού λαού και αυτός ο σύμμαχος είναι το Νεπάλ. Στην πραγματικότητα, όμως, όλη αυτή η υπόθεση εκτείνεται και πιο πέρα από το θέμα των εκλογών, διότι, εδώ και πολλά χρόνια, η κυβέρνηση του Νεπάλ, υπό την πίεση των κινεζικών αρχών, θέτει ολοένα και περισσότερους περιορισμούς στην ελευθερία έκφρασης των εξόριστων Θιβετιανών που ζουν στη χώρα.
<P>
Τον περασμένο Ιούνιο, το Κατμαντού παρέδωσε θιβετιανούς πρόσφυγες στις κινεζικές αρχές. Οι προληπτικές συλλήψεις και η απαγόρευση των διαδηλώσεων, των συναθροίσεων, ακόμη και των μετακινήσεων, έχουν γίνει καθημερινό φαινόμενο για τους Θιβετιανούς που ζουν στο Νεπάλ.
<P>
Συνεπώς, το Κοινοβούλιό μας πρέπει να σταματήσει να υποκρίνεται και να μην αγανακτεί απλώς, αλλά επιπλέον να καταδικάζει έντονα αυτές τις ενέργειες καταπίεσης από την πλευρά του Νεπάλ, όπως επίσης και γενικότερα τη σωρεία -την υπερβολική σωρεία- παραβιάσεων των ανθρωπίνων δικαιωμάτων και του Διεθνούς Συμφώνου για τα ατομικά και πολιτικά δικαιώματα. Επιπλέον, καλούμε το Νεπάλ να τερματίσει αυτήν την παρενόχληση και την κακομεταχείριση των πολιτικών προσφύγων, και απλώς να σεβαστεί τα δικαιώματά τους. Όταν εξετάζουμε την ιστορία του Νεπάλ ως χώρας υποδοχής -κάτι το οποίο ίσχυε πάντα για τους Θιβετιανούς μέχρι πολύ πρόσφατα- είναι τελικά πολύ λυπηρό να παρατηρούμε αυτά τα οποία επιβάλλει η κυβέρνηση στους πολιτικούς πρόσφυγες.
<SPEAKER ID="375" NAME="Raül Romeva i Rueda" LANGUAGE="EN">
Κύριε Πρόεδρε, θεωρώ ότι είναι τουλάχιστον απαράδεκτο το γεγονός ότι στους Θιβετιανούς που ζουν στο Κατμαντού δεν επιτράπηκε να ψηφίσουν στις εκλογές εξαιτίας της πίεσης της Κίνας. " πίεση την οποία ασκεί η Κίνα στο Νεπάλ, εμποδίζοντας τους πρόσφυγες να έχουν ένα ελάχιστο επίπεδο δικαιωμάτων βάσει του διεθνούς δικαίου, είναι κάτι το οποίο εμείς ως Ευρωπαϊκή Ένωση θα πρέπει να καταδικάσουμε. Θα πρέπει επίσης να εκφράσουμε τον προβληματισμό μας σχετικά με το γεγονός ότι οι Κινέζοι εμποδίζουν μια άλλη χώρα να παράσχει σε ανθρώπους ανθρωπιστική βοήθεια.
<P>
Είναι σημαντικό η Ύπατη Εκπρόσωπος, μέσω της αντιπροσωπείας της ΕΕ στο Κατμαντού, να παρακολουθεί στενά την κατάσταση. Αυτό είναι κάτι το οποίο ζητούμε εδώ και πολύ καιρό. Λαμβάνοντας υπόψη την τρέχουσα κατάσταση, δεν μπορούμε να περιμένουμε περισσότερο. " πίεση από την πλευρά της Κίνας είναι κάτι που πρέπει να καταπολεμήσουμε με κάθε δυνατό τρόπο. Μάλιστα, αν δεν προβούμε άμεσα σε αυτές τις ενέργειες, όταν θα επιχειρήσουμε να ξεκινήσουμε τον διάλογο με τους Κινέζους, πολύ φοβάμαι ότι δεν θα το καταφέρουμε ποτέ.
<SPEAKER ID="376" NAME="Rui Tavares" LANGUAGE="PT">
Κύριε Πρόεδρε, θεωρώ ότι είναι αρκετά δυσάρεστο το γεγονός ότι οι Θιβετιανοί δεν έχουν το δικαίωμα της αυτοδιάθεσης στον τόπο γέννησής τους, αλλά αντιθέτως υπάρχει πίεση να στερηθούν τα βασικότερα δικαιώματα τους εκτός των συνόρων της χώρας τους, καθώς πολλοί από αυτούς επιλέγουν με πόνο καρδιάς την εξορία ή εξωθούνται σε αυτήν. Ένα από τα επιχειρήματα που επιστρατεύονταν πάντα από τους επικριτές της θιβετιανής αντίστασης ήταν ότι αυτή η αντίσταση, η οποία επικεντρωνόταν γύρω από την προσωπικότητα του Δαλάι Λάμα, είχε πολλά αντιδημοκρατικά στοιχεία. Τώρα που η θιβετιανή αντίσταση βρίσκεται υπό διαδικασία εκδημοκρατισμού, είναι εξαιρετικά ατυχές το ότι το Νεπάλ, μια χώρα με τόσους θιβετιανούς κατοίκους, εμπόδισε την ομαλή διεξαγωγή των δημοκρατικών εκλογών. Εντούτοις, θα ήθελα να αντιληφθείτε ένα πράγμα: οι κυβερνήσεις μας συχνά είναι οι πρώτες που υποκύπτουν στις πιέσεις της κινεζικής κυβέρνησης για τη διαμόρφωση μιας πραγματικότητας η οποία να συμβαδίζει με τα οράματα και τις επιθυμίες των κινέζων ηγετών. Πρέπει να κατανοήσουμε ότι πιθανόν και η κυβέρνηση του Νεπάλ να ήθελε να ενεργήσει με τον ίδιο τρόπο. Συνεπώς, αν επιθυμούμε να ασκήσουμε πίεση στην κυβέρνηση του Νεπάλ για να ενεργήσει διαφορετικά, πρέπει επίσης να ξεκινήσουμε να ασκούμε πιέσεις στις κυβερνήσεις μας, ώστε να επιδείξουν πυγμή στις συζητήσεις τους με τις κινεζικές αρχές.
<SPEAKER ID="377" NAME="Monica Luisa Macovei" AFFILIATION="PPE">
(RO) Κύριε Πρόεδρε, οι αρχές του Νεπάλ εμπόδισαν, υπό την πίεση της κινεζικής κυβέρνησης, περίπου 20.000 Θιβετιανούς να ψηφίσουν στις εκλογές για την ανάδειξη του πρωθυπουργού της εξόριστης θιβετιανής κυβέρνησης. Το δικαίωμα της ψήφου, όπως επίσης το δικαίωμα για ελεύθερες εκλογές και ειρηνικές διαδηλώσεις, είναι θεμελιώδη δικαιώματα για κάθε άτομο και κάθε κοινωνία. Όσα περισσότερα εμπόδια ορθώνονται ως προς την άσκηση αυτών των δικαιωμάτων τόσο μεγαλύτερη θα γίνεται η αποφασιστικότητα αυτών των ανθρώπων να τα ασκήσουν. Είμαι απόλυτα πεπεισμένη ότι η επιθυμία των Θιβετιανών να εκλέξουν τον πρόεδρο της εξόριστης κυβέρνησής τους είναι επίσης μεγαλύτερη. Μάλιστα, οι προσπάθειες των αρχών του Νεπάλ και της Κίνας να τους ελέγξουν μέσω εκφοβισμών έχει αποφέρει τα ακριβώς αντίθετα αποτελέσματα.
<P>
Καλώ την Ύπατη Εκπρόσωπο της Ευρωπαϊκής Ένωσης να διατυπώσει με σαφήνεια αυτές τις απαιτήσεις και τη δέσμη μέτρων του Ευρωπαϊκού Κοινοβουλίου κατά τη διάρκεια του διαλόγου με τις αρχές του Νεπάλ και της Κίνας.
<SPEAKER ID="378" NAME="Sari Essayah" AFFILIATION="PPE">
(FI) Κύριε Πρόεδρε, η Κίνα έχει αυξήσει την πίεσή της επί της εξόριστης θιβετιανής κυβέρνησης. Σε πάνω από 10.000 Θιβετιανούς στον Νεπάλ δεν επιτράπηκε να ψηφίσουν για τον πρωθυπουργό και τα μέλη του κοινοβουλίου της εξόριστης κυβέρνησης. Υπό την πίεση της Κίνας, τα κύρια κόμματα του Νεπάλ υποστηρίζουν την επονομαζόμενη πολιτική της "ενιαίας Κίνας" και θεωρούν το Θιβέτ αναπόσπαστο κομμάτι της Κίνας. Γι' αυτόν τον λόγο, οι θιβετιανοί πρόσφυγες στο Νεπάλ βρίσκονται υπό αυστηρό έλεγχο όλη την ώρα.
<P>
Αν και αυτό το ψήφισμα ασχολείται με την απαγόρευση των εκλογών, κατά βάθος δίνει έμφαση στην κινεζική κατοχή του Θιβέτ. " επιρροή της Κίνας και η πίεση που ασκεί αυξάνονται συνεχώς καθώς αυξάνεται και η οικονομική της επιρροή.
<P>
Αυτό το ψήφισμα, όπως και το προηγούμενο για τον Ai WeiWei, καταδεικνύει πόσο απογοητευτική είναι η πολιτική που ακολουθείται από το κινεζικό Κομμουνιστικό Κόμμα. Όπως ανέφερε ο Επίτροπος, η Ευρώπη πρέπει να επιδεικνύει ομοθυμία στην πολιτική της απέναντι στην Κίνα.
<SPEAKER ID="379" NAME="Seán Kelly" AFFILIATION="PPE">
(EN) Κύριε Πρόεδρε, δεν είχα σκοπό να λάβω τον λόγο σχετικά με αυτό το θέμα, όμως ο Δαλάι Λάμα θα επισκεφθεί τη χώρα μου την επόμενη Πέμπτη και θα μιλήσει στην εκλογική μου περιφέρεια στο Πανεπιστήμιο του Λίμερικ, όπου είμαι σίγουρος ότι θα έχει πολλά να πει αναφορικά με το εν λόγω θέμα, αλλά και άλλα θέματα. Ασφαλώς, η συμπεριφορά την οποία επέδειξε το Υπουργείο Εσωτερικών του Νεπάλ με την κατάσχεση των καλπών είναι εντελώς κατακριτέα. Όσον αφορά αυτά τα οποία συνέβησαν στο Κατμαντού -περιοχή ξακουστή σε τραγούδια και στην ιστορία, πράγμα που καθιστά ακόμη πιο θλιβερά τα γεγονότα- πάνω από 10.000 ψήφοι δεν επιτράπηκε να καταμετρηθούν.
<P>
Αυτό στο οποίο μπορούμε να ελπίζουμε εμείς οι Ευρωπαίοι, μέσω της έκφρασης ομοφωνίας, είναι η άσκηση πίεσης όχι μόνο στο Νεπάλ αλλά και στα αφεντικά τους, τους Κινέζους, ώστε να δοκιμάσουν να επιδείξουν περισσότερη κατανόηση ιδιαιτέρως όσον αφορά το Θιβέτ και τον Δαλάι Λάμα.
<P>
Τέλος, θα ήθελα να αναφέρω ότι οι Ιρλανδοί θα τον καλωσορίσουν όπως και τη Βασίλισσα της Αγγλίας και τον πρόεδρο Obama, οι οποίοι πρόκειται επίσης να επισκεφθούν τη χώρα.
<SPEAKER ID="380" NAME="Mitro Repo" AFFILIATION="S&amp;D">
(FI) Κύριε Πρόεδρε, το δικαίωμα της συμμετοχής σε δημοκρατικές εκλογές αποτελεί παγκόσμιο θεμελιώδες δικαίωμα. Οι εκλογές που βρίσκονται αυτήν τη στιγμή υπό εξέλιξη είναι σημαντικές για τη διατήρηση της ταυτότητας και του πολιτισμού του Θιβέτ. Οι Θιβετιανοί θα ψηφίσουν για τον νέο πνευματικό τους ηγέτη, καθώς ο τωρινός τους ηγέτης, Δαλάι Λάμα, αποσύρεται.
<P>
Το 2009, συμφωνήσαμε ότι η ΕΕ θα στήριζε τη δημοκρατία και τη συμμετοχική διακυβέρνηση στις διεθνείς της σχέσεις. Χρειάζεται να είμαστε συνεπείς και να υποστηρίξουμε αυτήν την πολιτική μας.
<P>
Όπως φαίνεται, το Νεπάλ συντάσσεται με την Κίνα υπό συνθήκες πίεσης. Είναι αναγκαίο να υπενθυμίσουμε στο Νεπάλ τις υποχρεώσεις που έχει αναλάβει στον τομέα των ανθρωπίνων δικαιωμάτων να προστατεύει τα δημοκρατικά δικαιώματα των Θιβετιανών, και δεν θα πρέπει να εμποδίσει την ελεύθερη διεξαγωγή των εκλογών.
<SPEAKER ID="381" NAME="Maroš Šefčovič" LANGUAGE="EN">
Κύριε Πρόεδρε, όπως γνωρίζετε, περίπου 20.000 Θιβετιανοί διαμένουν στο Νεπάλ, οι περισσότεροι από τους οποίους εδώ και πολλά χρόνια. Διαθέτουν την ελευθερία της οικονομικής δραστηριότητας, το δικαίωμα διαμονής στο Νεπάλ και, μέχρι πρόσφατα, κάποιον πολιτικό χώρο για να συζητούν μεταξύ τους το μέλλον του Θιβέτ.
<P>
Οι πρόσφατες εκλογές της 20ής Μαρτίου υπήρξαν ένα σημαντικό γεγονός για τη θιβετιανή κοινότητα που ζει εκτός του Θιβέτ και αποτέλεσαν ένα σημαντικό βήμα προόδου για μια μακροπρόθεσμη μεταρρυθμιστική διαδικασία, την οποία οραματίστηκε ο Δαλάι Λάμα.
<P>
Στο πλαίσιο αυτό, επισημαίνουμε με προβληματισμό ότι οι αρχές του Νεπάλ αυξάνουν τον έλεγχο της πολιτικής δράσης των Θιβετιανών του Νεπάλ. Στις 20 Μαρτίου, περισσότεροι από 10.000 Θιβετιανοί του Νεπάλ ουσιαστικά εμποδίστηκαν από τις αρχές στην προσπάθεια τους να ψηφίσουν. Αυτή δεν είναι η πρώτη φορά που συμβαίνει κάτι τέτοιο. Κατά τη διάρκεια ενός προηγούμενου γύρου εκλογών στο Νεπάλ στις 3 Οκτωβρίου του περασμένου χρόνου, οι αρχές του Νεπάλ διέκοψαν τη διαδικασία, κατάσχεσαν τις κάλπες και έκλεισαν τα εκλογικά κέντρα της θιβετιανής κοινότητας.
<P>
" Ευρωπαϊκή Ένωση, μέσω της αντιπροσωπείας της στο Κατμαντού και των πρεσβειών των κρατών μελών της ΕΕ, παρακολουθεί αυτές τις εξελίξεις σε στενή επικοινωνία με τη θιβετιανή κοινότητα και την κυβέρνηση. " ΕΕ ασπάζεται την άποψη ότι θα πρέπει να επιτραπεί στους θιβετιανούς πρόσφυγες η άσκηση του δικαιώματος του συνεταιρίζεσθαι σύμφωνα με τα διεθνή πρότυπα για τα ανθρώπινα δικαιώματα. Αυτό θα πρέπει να πραγματοποιηθεί με τέτοιο τρόπο που να επιτρέπει την ομαλή εφαρμογή αυτών των δικαιωμάτων.
<P>
Θα πρέπει να διατηρηθεί το δικαίωμα εισόδου στην επικράτεια του Νεπάλ, όπως επίσης θα πρέπει να τηρηθεί και η συμφωνία κυρίων μεταξύ της κυβέρνησης του Νεπάλ και του Ύπατου Αρμοστή του Ο"Ε για τους πρόσφυγες. Οι νεοαφιχθέντες στο Νεπάλ Θιβετιανοί, οι οποίοι συνελήφθησαν καθ' οδόν προς το Κατμαντού από τις αρχές του Νεπάλ, θα πρέπει να μεταφερθούν χωρίς καμία καθυστέρηση και παρεμπόδιση στη μέριμνα της Ύπατης Αρμοστείας του Ο"Ε για τους πρόσφυγες. Οι Θιβετιανοί οι οποίοι κατέφθασαν στο Νεπάλ πριν από το 1990 και αναγνωρίστηκαν ως πρόσφυγες θα πρέπει να λάβουν από το κράτος κατάλληλη ληξιαρχική πράξη.
<P>
Θα ήθελα να διαβεβαιώσω αυτό το Σώμα ότι η ΕΕ θα συνεχίσει να θίγει το θέμα αυτό στις αρχές, όπως επίσης θα συνεχίσει την παρακολούθηση και καταγραφή των μελλοντικών εξελίξεων.
<SPEAKER ID="382" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="383" NAME="Eija-Riitta Korhola" LANGUAGE="FI">
Ο Δαλάι Λάμα πήρε την απόφαση να αποσυρθεί από την πολιτική ζωή και να συνεχίσει το έργο του από τη θέση του πνευματικού ηγέτη του θιβετιανού λαού. Είναι, βεβαίως, ένας από τους διασημότερους ηγέτες παγκοσμίως, και άνθρωποι σε όλον τον κόσμο έχουν αντλήσει δύναμη και παρηγοριά από τις ιδέες του σχετικά με την καλοσύνη, την κατανόηση και τον ειρηνισμό.
<P>
Ο πνευματικός του ρόλος θα παραμείνει ως έχει, αλλά τα πολιτικά του καθήκοντα θα μεταβιβαστούν τώρα στον πρωθυπουργό της εξόριστης θιβετιανής κυβέρνησης. Ο δρόμος, εντούτοις, δεν είναι στρωμένος με ροδοπέταλα. Εξαιτίας της αυξανόμενης πίεσης από την κινεζική κυβέρνηση, οι σχεδόν 20.000 Θιβετιανοί που ζουν στο Νεπάλ δεν επιτρέπεται να ψηφίσουν. " κυβέρνηση του Νεπάλ ανέφερε ότι οι διαδηλώσεις των Θιβετιανών είναι ενάντιες στην πολιτική της "ενιαίας Κίνας" και επιβεβαίωσε ότι δεν θα επιτρέψει ενέργειες εναντίον του Πεκίνου στην επικράτειά της. Επομένως, έχει επιβάλει την απαγόρευση ψήφου σε ομάδες Θιβετιανών.
<P>
Αυτή η κίνηση δεν προκαλεί καμία έκπληξη, αφού οι αρχές του Νεπάλ υπήρξαν επανειλημμένως στο παρελθόν υπεύθυνες για παραβιάσεις της ελευθερίας έκφρασης και των ανθρωπίνων δικαιωμάτων των εξόριστων Θιβετιανών. Αυτό το γεγονός, όμως, έρχεται σε σύγκρουση με την υπογραφή εκ μέρους του Νεπάλ των διεθνών συμφωνιών του Ο"Ε για τα ανθρώπινα δικαιώματα, οι οποίες σχετίζονται με τα ατομικά και πολιτικά δικαιώματα.
<P>
Μέσω της αντιπροσωπείας της στο Κατμαντού, η Ευρωπαϊκή Υπηρεσία Εξωτερικής Δράσης θα πρέπει να παρακολουθεί προσεκτικά την πολιτική κατάσταση στο Νεπάλ και, συγκεκριμένα, τη μεταχείριση των θιβετιανών προσφύγων, όπως επίσης να διασφαλίζει ότι τα δικαιώματά τους δεν παραβιάζονται. " συμμόρφωση προς τις δημοκρατικές αρχές είναι σημαντική προκειμένου να διατηρηθεί και να ενισχυθεί η θιβετιανή ταυτότητα τόσο εντός όσο και εκτός των συνόρων του Θιβέτ.
<SPEAKER ID="384" NAME="Tadeusz Zwiefka" LANGUAGE="PL">
Όλος ο κόσμος γνωρίζει καλά την περιπλοκότητα της κατάστασης την οποία υφίσταται ο θιβετιανός λαός, ο οποίος, για δεκαετίες, απαιτεί όχι τόσο την ανεξαρτησία πλέον όσο τουλάχιστον τον σεβασμό της κινεζικής κυβέρνησης προς τα θεμελιώδη δικαιώματα της αυτονομίας τους. Ένα έθνος με τόσο πλούσιο και μοναδικό πολιτισμό ζει υπό τη συνεχή απειλή ενός πανίσχυρου γείτονα. Τώρα που ο Δαλάι Λάμα αποσύρθηκε από την πολιτική ηγεσία χάριν μιας νέας γενιάς δημοκρατικών ηγετών, οι Θιβετιανοί έχουν πλέον την ευκαιρία να ενισχύσουν τις δημοκρατικές τους παραδόσεις, παρά το γεγονός ότι η θιβετιανή κυβέρνηση είναι ακόμη εξαναγκασμένη να βρίσκεται στην εξορία. Εντούτοις, χιλιάδες Θιβετιανοί που ζουν στο Νεπάλ έχουν στερηθεί το εν λόγω δικαίωμα. " πίεση της Κίνας αποδεικνύεται πολύ αποτελεσματική, και ό,τι έως τώρα εκφραζόταν με τη μορφή ειρηνικών διαδηλώσεων υπέρ της ελευθερίας της έκφρασης και των θεμελιωδών δικαιωμάτων ίσως μετατραπεί σε μια κατάσταση που δύσκολα θα μπορεί να ελεγχθεί, κάτι το οποίο θα έχει σίγουρα διεθνή αντίκτυπο. Άλλωστε, μπορούμε να φανταστούμε πόσο αποτελεσματικά θα θελήσει η κινεζική κυβέρνηση να αντιμετωπίσει εκείνους οι οποίοι "διαταράσσουν την κοινωνική γαλήνη" στο Θιβέτ. Τα πρόσφατα γεγονότα θα πρέπει να υπενθυμίζουν στον κόσμο ότι τα δικαιώματα του θιβετιανού λαού παραβιάζονται συνεχώς, όπως επίσης και ότι το θιβετιανό ζήτημα είναι ένα κεφάλαιο το οποίο δεν έχει κλείσει, επειδή οι Θιβετιανοί είναι σίγουρο ότι θα συνεχίσουν να απαιτούν τον σεβασμό της ανεξαρτησίας τους και μάλιστα θα τον απαιτούν με ολοένα πιο δυναμικό τρόπο.

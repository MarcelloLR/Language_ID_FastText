<CHAPTER ID="012">
Διάταξη των εργασιών
<SPEAKER ID="017" NAME="Πρόεδρος">
Το τελικό σχέδιο ημερήσιας διάταξης όπως καταρτίστηκε από τη Διάσκεψη των Προέδρων στη συνεδρίασή της την Πέμπτη 20 Ιανουαρίου 2011, σύμφωνα με το άρθρο 137 του Κανονισμού, έχει διανεμηθεί. Έχουν προταθεί οι ακόλουθες τροπολογίες:
<P>
Δευτέρα
<P>
Δεν προτείνονται τροπολογίες.
<P>
Τρίτη
<P>
" Ομάδα των Πρασίνων/Ευρωπαϊκή Ελεύθερη Συμμαχία και η Ομάδα της Συμμαχίας Φιλελευθέρων και Δημοκρατών για την Ευρώπη ζήτησαν να συμπεριληφθεί στην ημερήσια διάταξη την Τρίτη το πρωί μια δήλωση της Αντιπροέδρου της Επιτροπής και Ύπατης Εκπροσώπου της Ένωσης για θέματα εξωτερικής πολιτικής και πολιτικής ασφάλειας σχετικά με το κράτος δικαίου στη Ρωσία. Καταρχάς, θα ήθελα να καλέσω την κ. Harms να μιλήσει ούτως ώστε να αιτιολογήσει αυτό το αίτημα. Έχετε τον λόγο, κυρία Harms.
<SPEAKER ID="018" NAME="Rebecca Harms" LANGUAGE="DE">
Κύριε Πρόεδρε, είμαι της άποψης ότι, υπό το πρίσμα των όσων συνέβησαν στην υπόθεση Khodorkovsky, θα πρέπει οπωσδήποτε να συζητήσουμε την κατάσταση του δικαίου στη Ρωσία. Ωστόσο, δεδομένων των επερχόμενων εκλογών για τη Δούμα το φθινόπωρο, έχουμε έναν καλό λόγο να ανησυχούμε για την κατάσταση εκεί, στους σημαντικότερους γείτονές μας στα ανατολικά της ηπείρου μας.
<P>
Βέβαια, όλοι μας αντιμετωπίζουμε επανειλημμένα επί του παρόντος το ερώτημα αν πράττουμε όντως αρκετά για να βοηθήσουμε τις γειτονικές μας χώρες να κάνουν πράξη τα ανθρώπινα δικαιώματα, τα πολιτικά δικαιώματα και την ελευθερία. Πολλοί εξ ημών διερωτώνται βέβαια κάνοντας αυτοκριτική αν όντως έχουμε συζητήσει τι ήταν αναγκαίο όσον αφορά την Αίγυπτο και την Τυνησία. Δεν θα ήθελα να επιτρέψουμε στους εαυτούς μας μια τέτοια αμέλεια στα ανατολικά της ηπείρου μας και, συνεπώς, μας καλώ όλους να ασχοληθούμε οπωσδήποτε με το ζήτημα του "κράτους δικαίου στη Ρωσία" αυτήν την εβδομάδα - ή, πιο συγκεκριμένα, αύριο.
<SPEAKER ID="019" NAME="Guy Verhofstadt" LANGUAGE="EN">
Κύριε Πρόεδρε, θα ήθελα να υποστηρίξω αυτό το αίτημα που έθεσε η Rebecca Harms. Θα ήθελα επίσης να πω ότι, από τότε που διατυπώσαμε αυτό το αίτημα στη Διάσκεψη των Προέδρων και τώρα σε αυτήν τη σύνοδο της Ολομέλειας, δεχόμαστε όλο και περισσότερη πίεση από τη ρωσική πλευρά για να μην το κάνουμε.
<P>
" κ. Kristiina Ojuland, που διοργάνωσε ένα σεμινάριο πριν από μερικές εβδομάδες σχετικά με το κράτος δικαίου στη Ρωσία, δέχθηκε επίσκεψη από έναν εκπρόσωπο του Υπουργείου Εξωτερικών της Ρωσίας ο οποίος της είπε: "μην το πιέζετε" και "μην πιέζετε να υπάρξει ένα ψήφισμα στο Ευρωπαϊκό Κοινοβούλιο σχετικά με το κράτος δικαίου στη Ρωσία". Δεν νομίζω ότι εναπόκειται στους Ρώσους να αποφασίσουν την ημερήσια διάταξη του Ευρωπαϊκού Κοινοβουλίου: εναπόκειται σε εμάς να αποφασίσουμε.
<P>
(Χειροκροτήματα)
<SPEAKER ID="020" NAME="Adrian Severin" LANGUAGE="EN">
Κύριε Πρόεδρε, ως μόνιμος εισηγητής για τις σχέσεις με τη Ρωσία, θα ήθελα να σας ενημερώσω ότι έχουμε ήδη ξεκινήσει μια πολύ διεξοδική διαδικασία για να ασχοληθούμε με όλα τα σοβαρά ζητήματα που είναι σημαντικά στο πλαίσιο των σχέσεών μας με τη Ρωσία.
<P>
Πραγματοποιήθηκε ήδη μια ακρόαση με τον εκπρόσωπο της Υπηρεσίας Εξωτερικής Δράσης και έναν εκπρόσωπο της ρωσικής κυβέρνησης. Στις 2 Μαρτίου, θα διοργανώσουμε μία ακόμη ακρόαση με εμπειρογνώμονες στην οποία θα ασχοληθούμε με όλες τις σημαντικές πτυχές των σχέσεων με τη Ρωσία.
<P>
Τη δεύτερη εβδομάδα του Μαρτίου, προγραμματίζουμε να έχουμε ένα ολοκληρωμένο κείμενο, συμπεριλαμβανομένης μιας σύστασης, τα οποία θα είναι ανοικτά προς συζήτηση και τροποποιήσεις και τα οποία θα περατωθούν με μια συζήτηση στην Ολομέλεια με τη συμμετοχή της Ύπατης Εκπροσώπου που, όπως γνωρίζουμε, δεν είναι διαθέσιμη αυτήν την εβδομάδα.
<P>
Συνεπώς, χωρίς να αμελούμε ή να αρνούμαστε τη σοβαρότητα αυτού του θέματος, είναι προτιμότερο να αφήσουμε τη διαδικασία να συνεχιστεί και να λήξει με τέτοιο τρόπο ώστε να έχουμε μια ευρεία συζήτηση που θα προσδίδει αξιοπιστία στην απόφασή μας.
<SPEAKER ID="021" NAME="Joseph Daul" AFFILIATION="PPE">
(FR) Κύριε Πρόεδρε, υπάρχει κάτι που δεν κατανοώ. Την προηγούμενη εβδομάδα, κατά τη διάρκεια της Διάσκεψης των Προέδρων, είπατε ότι θα πραγματοποιούσαμε συζήτηση σχετικά με τη Ρωσία τον Μάρτιο, επειδή θα ήταν παρούσα η βαρόνη Ashton. Δεύτερον, κατά τη διάρκεια της Διάσκεψης των Προέδρων, είπατε ότι έπρεπε να διοργανώσουμε μια συζήτηση σχετικά με τη Ρωσία επειδή ο κ. Putin θα επισκεπτόταν την Επιτροπή, ή μάλλον τον κ. Barroso.
<P>
Σύμφωνα με τις πληροφορίες που έλαβα σήμερα το απόγευμα, ο κ. Putin δεν πρόκειται να επισκεφτεί την Επιτροπή. Έχετε ενημερωθεί καθόλου σχετικά με αυτό το θέμα; " συζήτηση ζητήθηκε την προηγούμενη εβδομάδα μόνο επειδή θα ερχόταν ο κ. Putin. Ωστόσο, μια συζήτηση σχετικά με τη Ρωσία, σε συνδυασμό με ένα ψήφισμα, είναι ακόμη προγραμματισμένη για τον Μάρτιο.
<P>
Θα ήθελα να λάβω τώρα ορισμένες πληροφορίες σχετικά με ό,τι συζητήσαμε.
<P>
(Το Σώμα συμφωνεί με το αίτημα)
<SPEAKER ID="022" NAME="Πρόεδρος">
" δήλωση της Αντιπροέδρου της Επιτροπής και Ύπατης Εκπροσώπου για θέματα εξωτερικής πολιτικής και πολιτικής ασφάλειας σχετικά με το κράτος δικαίου στη Ρωσία θα συμπεριληφθεί ως το τρίτο σημείο στην ημερήσια διάταξη για την Τρίτη το πρωί. " προθεσμία για την κατάθεση προτάσεων ψηφίσματος λήγει την Τρίτη 15 Φεβρουαρίου στις 10:00. " προθεσμία για την κατάθεση τροπολογιών και κοινών προτάσεων ψηφίσματος λήγει την Τετάρτη 16 Φεβρουαρίου στις 10:00. Ωστόσο, η προθεσμία για την κατάθεση τροπολογιών σε κοινές προτάσεις ψηφίσματος λήγει την Τετάρτη 16 Φεβρουαρίου στις 11:00. Συνεπώς, μετά τις 11:00 την Τετάρτη 16 Φεβρουαρίου δεν θα γίνουν αποδεκτές πρόσθετες προτάσεις ή τροπολογίες. " ψηφοφορία θα διεξαχθεί την Πέμπτη.
<P>
Κυρίες και κύριοι, υπάρχει ακόμη ένα αίτημα αναφορικά με την Τρίτη. " κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) ζήτησε να συμπεριληφθεί στην ημερήσια διάταξη μια δήλωση της Επιτροπής σχετικά με την κατάσταση στη Lampedusa. Τους λόγους γι' αυτό το αίτημα θα αναφέρει ο κ. Mauro. Κύριε Mauro, έχετε τον λόγο.
<SPEAKER ID="023" NAME="Mario Mauro" LANGUAGE="IT">
Κύριε Πρόεδρε, όπως πολύ σωστά παρατηρήσατε, βρισκόμαστε ενώπιον γεγονότων που σηματοδοτούν μια νέα εποχή και προκαλούν ιδιαίτερα μεγάλη αύξηση του μεταναστευτικού ρεύματος στην Ευρώπη. Παρόλο που σήμερα μπορεί να είναι η Lampedusa εκείνη που κατακλύζεται από αυτό το εξαιρετικό μεταναστευτικό ρεύμα, θα εμπλακεί ολόκληρη η Ευρώπη στη διαδικασία αποσταθεροποίησης και αλλαγής που αντιμετωπίζει όλο το Μαγκρέμπ.
<P>
Ως εκ τούτου, θεωρούμε ότι είναι πολύ επείγον ζήτημα να ανταποκριθεί η Επιτροπή όχι μόνο στις ανθρωπιστικές επιπτώσεις, αλλά και στις επιπτώσεις με βαθύτερα στρατηγικό χαρακτήρα τις οποίες πρέπει να αντιμετωπίσουμε για να αναθεωρήσουμε την πολιτική μας αναφορικά με τη Μεσόγειο. Συνεπώς, δεδομένου του κατεπείγοντος του θέματος, ζητούμε τη διεξαγωγή μιας χωριστής συζήτησης την Τρίτη το απόγευμα με την Επίτροπο Malmström, μειώνοντας την Ώρα των ερωτήσεων κατά μισή ώρα.
<SPEAKER ID="024" NAME="Martin Schulz" LANGUAGE="DE">
Κύριε Πρόεδρε, εμείς τα μέλη της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο επιθυμούμε επίσης να υποβάλουμε μια πρόταση τέτοιας φύσεως. Ωστόσο, θα ήθελα να προτείνω στον κ. Mauro και στο Σώμα να την διατυπώσουμε με μεγαλύτερη ακρίβεια. Σε τελική ανάλυση, πρέπει να αντιμετωπίσουμε μια τεράστια εισροή ατόμων. Είμαι σίγουρος ότι η Ιταλία, όπως και κάθε άλλη χώρα της Μεσογείου, καταπονείται στην προσπάθεια να αντιμετωπίσει μόνη της το τρέχον πρόβλημα, και δεν είναι η μοναδική χώρα που αντιμετωπίζει αυτήν τη μαζική ροή προσφύγων. Υποθέτουμε ότι η Μάλτα, η Ελλάδα και η Ισπανία θα αντιμετωπίσουν αυτό το πρόβλημα στο άμεσο μέλλον. Θα θέλαμε, συνεπώς, να ζητήσουμε ο τίτλος της συζήτησης να διατυπωθεί με τη μέγιστη δυνατή ακρίβεια ούτως ώστε, συγκεκριμένα, να λάβουμε μια δήλωση από την Επιτροπή σχετικά με τα άμεσα μέτρα εκ μέρους της Ευρωπαϊκής Ένωσης προς στήριξη της Ιταλίας και άλλων πληγεισών χωρών της ΕΕ για την αντιμετώπιση της εισροής προσφύγων.
<SPEAKER ID="026" NAME="Rui Tavares" AFFILIATION="GUE/NGL">
(EN) Κύριε Πρόεδρε, θέλω να μιλήσω υπέρ της πρότασης του κ. Schultz, επειδή αυτό το ζήτημα είναι πολύ πιο ευρύ από τη Lampedusa: 5.000 χιλιόμετρα χωρίζουν το Μαρόκο από τη Συρία, και σε κάθε χιλιόμετρο ο ανθρωπιστικός κίνδυνος αυξάνεται περισσότερο. Το ζήτημα δεν είναι να μάθουμε αν η Ευρωπαϊκή Ένωση θα βοηθήσει την ιταλική κυβέρνηση, αλλά να μάθουμε αν είμαστε έτοιμοι να δράσουμε ως ήπειρος για να αντιμετωπίσουμε έναν ηπειρωτικό κίνδυνο. Αυτό είναι άλλωστε και το καθήκον μας.
<SPEAKER ID="027" NAME="Πρόεδρος">
Πρέπει τώρα να ορίσουμε έναν τίτλο γι' αυτήν τη συζήτηση. " Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο πρότεινε τον ακόλουθο τίτλο: "Μέτρα της Ευρωπαϊκής Ένωσης για την Ιταλία σε σχέση με τις μεταναστευτικές μετακινήσεις". Εάν δεν απατώμαι, ο κ. Schulz θα ήθελε να καταθέσει μια τροπολογία.
<SPEAKER ID="028" NAME="Martin Schulz" LANGUAGE="DE">
Κύριε Πρόεδρε, θα επιχειρήσω να το διατυπώσω με μεγάλη ακρίβεια για μία ακόμη φορά. Θα θέλαμε να εκδώσει η Επιτροπή μια δήλωση σχετικά με τα άμεσα μέτρα που πρέπει να λάβει η Ευρωπαϊκή Ένωση για να υποστηρίξει την Ιταλία και άλλα πληγέντα κράτη να αντιμετωπίσουν την τρέχουσα εισροή προσφύγων.
<SPEAKER ID="029" NAME="Πρόεδρος">
Καταλαβαίνω. Ο τίτλος που προτείνεται είναι ο εξής: "Παρουσίαση από την Ευρωπαϊκή Ένωση των μέτρων στήριξης της Ιταλίας και άλλων κρατών μελών που πλήττονται από εξαιρετικές μεταναστευτικές ροές".
<P>
(Το Σώμα εγκρίνει τον τίτλο)
<P>
Τετάρτη
<P>
Δεν προτείνονται τροπολογίες.
<P>
Πέμπτη
<P>
" Ομάδα Ευρώπη Ελευθερίας και Δημοκρατίας ζήτησε να συμπεριληφθεί στην ημερήσια διάταξη η προφορική ερώτηση προς την Επιτροπή σχετικά με τη χρήση του ευρωπαϊκού εντάλματος σύλληψης στην υπόθεση του Julian Assange. Ποιος ήθελε να μιλήσει σχετικά με αυτό το αίτημα;
<SPEAKER ID="030" NAME="Gerard Batten" LANGUAGE="EN">
Κύριε Πρόεδρε, αυτή η προφορική ερώτηση δεν αφορά την ενοχή ή την αθωότητα του κ. Assange σε σχέση με τις κατηγορίες για βιασμό εναντίον του στη Σουηδία. Αφορά τις διαδικασίες του ευρωπαϊκού εντάλματος σύλληψης και το αν χρησιμοποιείται καταχρηστικά για πολιτικούς λόγους.
<P>
Το ευρωπαϊκό ένταλμα σύλληψης επιτρέπει σε κάθε ευρωπαίο πολίτη να παραδίδεται χωρίς να επιτρέπεται δίκη για να λαμβάνονται υπόψη τα στοιχεία εκ πρώτης όψεως εναντίον του και χωρίς σχεδόν καμία εξουσία για άρνηση της παράδοσης. Το ευρωπαϊκό ένταλμα σύλληψης παρουσιάζει τεράστιες δυνατότητες κατάχρησης και χρήσης εναντίον πολιτικών αντιφρονούντων.
<P>
" υπόθεση Assange αφορά, λοιπόν, τα εγκλήματα που εικάζεται ότι διαπράχθηκαν στη Σουηδία ή την επιθυμία των "νωμένων Πολιτειών της Αμερικής να επιτύχει την έκδοσή του από μια υπάκουη ευρωπαϊκή χώρα; " συζήτηση των διαδικασιών βοηθά σημαντικά να κατανοήσουμε αυτήν την υπόθεση και να αποφασίσουμε αν συντελείται κακή χρήση ή κατάχρηση του ευρωπαϊκού εντάλματος σύλληψης. Πρέπει να διεξαγάγουμε μια ολοκληρωμένη συζήτηση σε αυτό το Σώμα από όλες τις πλευρές του πολιτικού φάσματος. Σας παρακαλούμε να ψηφίσετε υπέρ.
<SPEAKER ID="031" NAME="Edit Herczog" LANGUAGE="EN">
Κύριε Πρόεδρε, το 2004, ένας ιρλανδός πολίτης προκάλεσε ένα θανατηφόρο ατύχημα στην Ουγγαρία. Μόλις την προηγούμενη Παρασκευή λάβαμε την απόφαση των ιρλανδικών αρχών ότι το εν λόγω άτομο θα μπορούσε να οδηγηθεί πίσω στην Ουγγαρία για να δικαστεί.
<P>
Συνεπώς, σε ευρωπαϊκό επίπεδο, αυτή η διαδικασία πρέπει να ενισχυθεί σε σχέση με τη σημερινή. Διαφορετικά, τα θύματα θα πρέπει να περιμένουν πολλά χρόνια, όχι μόνο σε αυτήν την περίπτωση, αλλά και σε άλλες. Αυτή η διαδικασία πρέπει να ενισχυθεί ακόμη περισσότερο, οπότε είμαστε όλοι, βέβαια, υπέρ.
<SPEAKER ID="032" NAME="Martin Schulz" LANGUAGE="DE">
Κύριε Πρόεδρε, θα ήθελα να ζητήσω μια διευκρίνιση σχετικά με τον Κανονισμό. Δεν γνωρίζω αν το Ευρωπαϊκό Κοινοβούλιο δύναται να διεξαγάγει μια θεμελιώδη συζήτηση σχετικά με το ευρωπαϊκό ένταλμα σύλληψης (ΕΕΣ). Ο καθένας μπορεί να είναι υπέρ ή κατά του ΕΕΣ και της εφαρμογής του, αλλά θεωρώ ότι είναι αμφίβολο βάσει του Κανονισμού το αν εμείς εδώ στο Κοινοβούλιο μπορούμε να το συζητήσουμε σε σχέση με τις ποινικές διαδικασίες που είναι επί του παρόντος σε εξέλιξη. Αν ισχύει αυτό, θα μπορούσα κι εγώ να αναφέρω ακόμη δύο περιπτώσεις για να τις συζητήσουμε. Ωστόσο, συστήνω επειγόντως, σε αυτό το σημείο, να μην καταστήσουμε τις νομικές διαδικασίες που είναι επί του παρόντος σε εξέλιξη θέμα θεμελιώδους συζήτησης εδώ στο Ευρωπαϊκό Κοινοβούλιο.

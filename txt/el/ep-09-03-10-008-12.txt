<CHAPTER ID="008-12">
12. Βιομηχανικές εκπομπές (ολοκληρωμένη πρόληψη και έλεγχος της ρύπανσης) (αναδιατύπωση (
<P>
Πριν από την ψηφοφορία:
<SPEAKER ID="118" NAME="Graham Watson">
εξ ονόματος της Ομάδας ALDE. - Κύριε Πρόεδρε, εάν κατάλαβα καλά, εννοείτε ότι η προεδρία επιθυμεί να εφαρμόσει τη διαδικασία αναδιατύπωσης στην έκθεση Krahmer σήμερα καθώς και στην έκθεση Cashman. Στην περίπτωση αυτή, η ομάδα μου ζητεί την αναβολή της ψηφοφορίας έως αύριο ώστε να μπορέσουμε να εξετάσουμε τις σχετικές συνέπειες.
<SPEAKER ID="119" NAME="Guido Sacconi" LANGUAGE="IT">
Κύριε Πρόεδρε, όπως είπα προηγουμένως, τάσσομαι υπέρ της παρούσας πρότασης, παρότι θα ήθελα να επισημάνω ότι, εάν δεν είχαν κατατεθεί τροπολογίες που υπερβαίνουν κάπως τα όσα εγκρίθηκαν στη βάση ενός γενικού συμβιβασμού στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, το πρόβλημα αυτό δεν θα είχε προκύψει, καθώς οι συμβιβαστικές τροπολογίες ήταν απολύτως σύμφωνες προς τη φύση της αναθεώρησης αυτής, και συγκεκριμένα της αναδιατύπωσης. Εάν έτσι είχαν τα πράγματα, θα μπορούσαμε να ψηφίσουμε σήμερα, αλλά δεχόμαστε την αναβολή, καθώς είναι λογική.
<SPEAKER ID="120" NAME="Caroline Jackson">
εξ ονόματος της ομάδας PPE-DE. - Κύριε Πρόεδρε, εφόσον εισηγείται ότι πρέπει να εξετάσουμε τις συνέπειες της αναδιατύπωσης, ο κ. Watson οφείλει να μας εξηγήσει τώρα ποιες είναι οι συνέπειες της αναδιατύπωσης. Ίσως θέλει να συνομιλήσει με τον κ. Corbett προτού απαντήσει.
<P>
Δεν βλέπω το θέμα ανελαστικά, αλλά είναι πολύ πιο λογικό, αφού έχουμε προετοιμασθεί να ψηφίσουμε επί του θέματος αυτού και δεν είναι πιθανό να αλλάξουμε γνώμη όσον αφορά την ψήφο μας -υπέρ, κατά ή αποχή- εν όψει των διαδικασιών αναδιατύπωσης, να ψηφίσουμε τώρα που έχουμε τον χρόνο και όχι να βιαστούμε και να προσθέσουμε την ψηφοφορία αυτή στην αυριανή κατάσταση, όταν θα έχουμε πολλά άλλα πράγματα να κάνουμε. Επομένως, διαφωνώ με την αναβολή.
<SPEAKER ID="121" NAME="Holger Krahmer" LANGUAGE="DE">
Κύριε Πρόεδρε, χαίρομαι ιδιαίτερα γιατί ο Πρόεδρος έδωσε επιτέλους τον λόγο στον εισηγητή. Είμαι επίσης αρκετά έκπληκτος!
<P>
Αυτή τη στιγμή, προσπαθούμε ακόμη να συνηθίσουμε τους κανόνες της αναδιατύπωσης. Ωστόσο, θα ήθελα να επιστήσω την προσοχή στο γεγονός ότι η εφαρμογή των εν λόγω κανόνων δεν αποτελεί έκπληξη, ακόμη και ακριβώς πριν από την ψηφοφορία. Έχουμε ήδη εφαρμόσει τους κανόνες αυτούς με συνέπεια στις επιτροπές και είναι λογικό να τους εφαρμόσουμε με την ίδια συνέπεια στην ολομέλεια.
<P>
Εάν ψηφίσουμε τώρα, δεν θα υπάρχει ούτε μία τροπολογία και ούτε ένας συμβιβασμός προς ψηφοφορία που δεν συζητήθηκαν. Όλα τα στοιχεία παρατίθενται αναλυτικά στην κατάσταση ψηφοφορίας. Για τον ίδιο λόγο που επικαλέστηκε ο κ. Sacconi, αλλά με διαφορετικό συμπέρασμα, δεν βλέπω κανέναν απολύτως λόγο για αναβολή. Μπορούμε να ψηφίσουμε τώρα!
<P>
(Χειροκροτήματα)
<SPEAKER ID="123" NAME="Avril Doyle" AFFILIATION="PPE-DE">
Κύριε Πρόεδρε, αφού αποφασίσαμε να ψηφίσουμε, ίσως μπορείτε να μας πείτε για ποιον λόγο τόσο πολλές τροπολογίες κρίθηκαν απαράδεκτες. Αυτό είναι το πρόβλημα και αυτό είναι το θέμα που τέθηκε αρχικά σε σχέση με τις εκδόσεις αναδιατύπωσης που εξετάζουμε. Δεν κατανοούμε γιατί ορισμένες τροπολογίες είναι απαράδεκτες. Μπορείτε να αποσαφηνίσετε το σημείο αυτό προτού προχωρήσουμε στην ψηφοφορία;
<SPEAKER ID="124" NAME="Πρόεδρος">
Γνωρίζω σε γενικές γραμμές περί τίνος πρόκειται, αλλά δυστυχώς δεν είμαι σε θέση να σας ενημερώσω σχετικά με τις λεπτομέρειες. Ωστόσο, τώρα ψηφίζουμε επί τροπολογιών, οι οποίες πέρασαν από επιτροπή, οι οποίες θεωρούνται παραδεκτές, οι οποίες είναι ουσιαστικές και οι οποίες μπορεί να αντιπροσωπεύουν ή να μην αντιπροσωπεύουν την άποψη του Σώματος.
<SPEAKER ID="125" NAME="Monica Frassoni" AFFILIATION="Verts/ALE">
(IT) Κύριε Πρόεδρε, θα ήθελα απλώς να πω ότι το σημερινό επεισόδιο δείχνει σαφώς ότι η συμφωνία αναδιατύπωσης δεν λειτουργεί και ότι θα επηρεάσει τις εξουσίες μας ως κυρίαρχης αρχής. Αυτό είναι το πρόβλημα αυτής της διαδικασίας, όπως καταδεικνύεται τώρα με σαφήνεια.
<SPEAKER ID="126" NAME="Anders Wijkman" AFFILIATION="PPE-DE">
Κύριε Πρόεδρε, λυπάμαι που παρατείνω τη συζήτηση αυτή, αλλά μπορώ να προσθέσω κάτι σε όσα είπαν μόλις τώρα οι συνάδελφοί μου, η κ. Doyle και η κ. Frassoni; Ως συντάκτης αρκετών από τις τροπολογίες, ήμουν σε επαφή με το γραφείο του Προέδρου έως τις 11.50 και δεν μπόρεσα να εξασφαλίσω ένα σαφές "ναι" ή "όχι" σχετικά με το κατά πόσον θα διεξαχθεί ή όχι ψηφοφορία επί των τροπολογιών που καταθέσαμε - 136 έως 139. " κατάσταση ήταν ασαφής και το τελευταίο που μου είπαν ήταν ότι η ψηφοφορία είναι πιθανό να αναβληθεί. Όπως είπε η κ. Avril Doyle, δεν μπορούμε να καταλάβουμε γιατί οι τροπολογίες αυτές είναι απαράδεκτες. Χάριν της σαφήνειας, έπρεπε να έχουμε περισσότερο χρόνο στη διάθεσή μας καθώς και διευκρινήσεις από το γραφείο του Προέδρου.
<SPEAKER ID="127" NAME="Πρόεδρος">
Πληροφορούμαι ότι λήφθηκε απόφαση και ότι μόνον ορισμένες τροπολογίες κρίθηκαν παραδεκτές, όπως συμβαίνει σε κάθε Κοινοβούλιο. Είναι ίσως σκόπιμο να προβεί αύριο ο Πρόεδρος που είναι υπεύθυνος για την καταμέτρηση των ψήφων σε δήλωση, ώστε να υπάρξει αποσαφήνιση. Όμως, τώρα πρέπει να προχωρήσουμε στην ψηφοφορία. Λυπάμαι εάν απογοητεύω κάποιους.
<P>
Πριν από την ψηφοφορία επί της τροπολογίας 88:
<SPEAKER ID="128" NAME="Christopher Heaton-Harris" AFFILIATION="PPE-DE">
Κύριε Πρόεδρε, στις περισσότερες καταστάσεις ψηφοφορίας, οι τροπολογίες 88 και 89 καταγράφονται ως απαράδεκτες και δεν υπάρχει καμία ένδειξη σχετικά με το πώς πρέπει να ψηφίσουμε. Παρότι θέλετε να ψηφίσουμε, έχουμε ένα μικρό πρόβλημα με την κατάσταση αυτή, επειδή δεν γνωρίζουμε για τι ψηφίζουμε και δεν γνωρίζουμε με ποιον τρόπο πρέπει να ψηφίσουμε.
<P>
Θα ήθελα να εισηγηθώ να επανεξεταστεί αυτή η νέα διαδικασία που χρησιμοποιούμε για την αναδιατύπωση, επειδή φαίνεται ότι υπάρχει έλλειψη συντονισμού και επικοινωνίας μεταξύ των διάφορων πολιτικών ομάδων.
<SPEAKER ID="129" NAME="Holger Krahmer" LANGUAGE="DE">
Κύριε Πρόεδρε, κυρίες και κύριοι, μπορώ να σας βοηθήσω στο σημείο αυτό, ακόμη και να επισημάνω στον Πρόεδρο τι αποφάσισε ο ίδιος. Έχουμε τώρα τις τροπολογίες 106, 139, 88 και 89. Ο Πρόεδρος έκρινε την τροπολογία 88 παραδεκτή. Υπάρχει σχετική σημείωση στην κατάσταση ψηφοφορίας. Εάν όχι, θα πρέπει να απευθυνθείτε στους αρμοδίους στην ομάδα σας. Λυπάμαι για αυτό.
<SPEAKER ID="131" NAME="Chris Davies" AFFILIATION="ALDE">
Κύριε Πρόεδρε, ορισμένες από τις τροπολογίες που κρίνατε απαράδεκτες κρίθηκαν επίσης απαράδεκτες από τον πρόεδρο της Επιτροπής Περιβάλλοντος, Δημόσιας Υγείας και Ασφάλειας των Τροφίμων στο πλαίσιο των διαδικασιών αναδιατύπωσης. Το παρόν Κοινοβούλιο δεν έχει κανένα δικαίωμα να προτείνει νομοθεσία. Μπορεί να ασκήσει την επιρροή του, τροποποιώντας τη νομοθεσία που μας υποβλήθηκε. Φαίνεται ότι, με τον τρόπο που ερμηνεύσαμε τις διαδικασίες αναδιατύπωσης, αποστερήσαμε εξουσίες από τον εαυτό μας. Μπορείτε να ενημερώσετε τον Πρόεδρο ότι για να αποδείξει το Κοινοβούλιο τις ικανότητές του, πρέπει να επανεξετάσουμε αυτές τις διαδικασίες;

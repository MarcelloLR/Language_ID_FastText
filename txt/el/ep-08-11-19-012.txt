<CHAPTER ID="012">
Ευρωπαϊκή Πολιτική Διαστήματος: Η Ευρώπη και το Διάστημα (συζήτηση)
<SPEAKER ID="228" NAME="Πρόεδρος">
Το επόμενο σημείο είναι η συζήτηση σχετικά με:
<P>
προφορική ερώτηση που κατέθεσε ο κύριος Pribetich προς το Συμβούλιο (B6-0482/2008) εξ ονόματος της Επιτροπής Βιομηχανίας, Έρευνας και Ενέργειας σχετικά με την Ευρωπαϊκή Πολιτική Διαστήματος: " Ευρώπη και το Διάστημα, και
<P>
προφορική ερώτηση που κατέθεσε ο κύριος Pribetich προς την Επιτροπή (B6-0483/2008) εξ ονόματος της Επιτροπής Βιομηχανίας, Έρευνας και Ενέργειας σχετικά με την Ευρωπαϊκή Πολιτική Διαστήματος: " Ευρώπη και το Διάστημα.
<P>
Ως κάτοικος της Τουλούζ, με μεγάλη μου χαρά προεδρεύω της παρούσας συζήτησης.
<SPEAKER ID="229" NAME="Pierre Pribetich">
συντάκτης. - (FR) Κύριε Πρόεδρε, Κύριε Αντιπρόεδρε, Υπουργέ, "είναι πια καιρός να ξανανάψουμε τα αστέρια".
<P>
Ήθελα να ξεκινήσω το λόγο μου με αυτό το στίχο από ένα ποίημα του Guillaume Apollinaire για να τονίσω τη σημασία της επαναπροώθησης της πολιτικής διαστήματος για το Ευρωπαϊκό Κοινοβούλιο.
<P>
Για περισσότερα από τριάντα χρόνια η Ευρωπαϊκή Ένωση και τα κράτη μέλη της συνεργάστηκαν για τη χρηματοδότηση, το σχεδιασμό και την ανάπτυξη της πολιτικής διαστήματος. Αλίμονο, αυτή η πολιτική έχασε σταδιακά την ακτινοβολία και την αίγλη της.
<P>
Ισχύει ότι το 2003 τα θεμέλια της ευρωπαϊκής πολιτικής διαστήματος καθορίστηκαν από τη συμφωνία-πλαίσιο ΕΚ/EYΔ. Ισχύει επίσης ότι το Συμβούλιο για το Διάστημα της 22ας Μαΐου 2007 εναρμονιζόταν με την πολιτική συνέχεια της εν λόγω συμφωνίας πλαισίου. Ωστόσο, το φως που εξέπεμπε αυτό το αστέρι παραμένει ανεπαρκές. Για την ανεξαρτησία της Ευρώπης, ο ρόλος της στη διεθνή σκηνή, η ασφάλειά της και η ευημερία της συνηγορούν για να καταστήσουν αυτή τη σημαντική πολιτική ένα απαράμιλλο ατού για μια βιομηχανική πολιτική που δημιουργεί θέσεις εργασίας και τονώνει την ανάπτυξη· μια φιλόδοξη πολιτική για πολιτιστική, οικονομική και επιστημονική επιρροή που ενισχύεται στη διεθνή σκηνή και αποτελεί ένα σημαντικό μέσο κατάκτησης της γνώσης που επιθυμούμε να λάβουμε για την κοινωνία.
<P>
Στο θεσμικό τρίγωνο της Ένωσης και για να διασφαλιστεί ότι δεν θα μετατραπεί σε τρίγωνο των Βερμούδων, το Ευρωπαϊκό Κοινοβούλιο, εξ ονόματος των ευρωπαίων πολιτών, πρέπει να παίξει σημαντικό και εντεινόμενο ρόλο στο σχεδιασμό και τον ορισμό της εν λόγω πολιτικής.
<P>
Είναι πια καιρός να ξανανάψουμε τα αστέρια. Στις 26 Σεπτεμβρίου 2008, το Συμβούλιο συμμετείχε σε αυτήν την ενέργεια και θέλουμε να αφήσουμε το αποτύπωμά μας σε αυτήν την πολιτική. Φυσικά, αυτό απευθύνεται στο παρόν θέμα και τώρα εξ ονόματος της Επιτροπής Βιομηχανίας, Έρευνας και Ενέργειας γίνεται στο ίδιο πνεύμα. Για να ακολουθήσουμε τη σωστή πορεία, μου φαίνεται απαραίτητο να θυμηθούμε τα θεμελιώδη στοιχεία για τη δημιουργία αυτής της πολιτικής διαστήματος.
<P>
Πρώτον, υπάρχει το ζήτημα του προϋπολογισμού. Ζητούμε, από αυτό το σημείο και στο εξής, τη δημιουργία ενός συγκεκριμένου κονδυλίου του προϋπολογισμού για να αντανακλά και να εκφράζει τη δέσμευσή μας στην ευρωπαϊκή πολιτική διαστήματος.
<P>
Οι βιομηχανίες διαστήματος χρειάζονται επαρκή δημόσια υποστήριξη για να αυξήσουν τις δυνατότητες έρευνας και ανάπτυξης και, πολύ απλά, για να παραμείνουν προσοδοφόρες. Ο διεθνής ανταγωνισμός είναι σκληρός και άγριος.
<P>
Ενώ οι "νωμένες Πολιτείες, η Ρωσία και η Ιαπωνία, ακόμα και η Ινδία αυξάνουν σημαντικά τον προϋπολογισμό τους για τη βιομηχανία του διαστήματος και πολλαπλασιάζουν τις κρατικές παραγγελίες, εμείς οι Ευρωπαίοι ακόμα αναζητούμε την κατάλληλη χρηματοδότηση για να επιτύχουμε τους φιλόδοξους στόχους όπως άλλοι αναζητούν το χαμένο χρόνο.
<P>
Συνεπώς, ποιες πρωτοβουλίες μπορεί να αναλάβει η Επιτροπή για να βελτιώσει τη συνεισφορά στον ευρωπαϊκό τομέα του διαστήματος και να μην είναι απλώς ένας δρων, αλλά ο σημαντικότερος δρων ανταποκρινόμενη σε αυτήν την αυξανόμενη, παγκόσμια απαίτηση, σε όλες τις πτυχές της πολιτικής του διαστήματος από την αρχή ως το τέλος;
<P>
Το δεύτερο σημείο είναι το ζήτημα των στρατηγικών για εκείνες τις εφαρμογές που συνδέονται αφενός με το Galileo και την EGNOS (Ευρωπαϊκή Υπηρεσία Υπέρθεσης για τη Γεωστατική Πλοήγηση) και αφετέρου με την GMES (Παγκόσμια Παρακολούθηση του Περιβάλλοντος και της Ασφάλειας) μέσω του πρίσματος της διακυβέρνησης για την παραγωγή μιας αποτελεσματικής δομής που δημιουργεί μια σαφή διακυβέρνηση για ενισχυμένη αποδοτικότητα σε όλα τα ευρωπαϊκά διαστημικά προγράμματα.
<P>
Το τελευταίο ζήτημα είναι η εξερεύνηση του διαστήματος. Ποιο είναι το μακροπρόθεσμο όραμα για την ευρωπαϊκή πολιτική μας για το διάστημα και για ποιους σκοπούς υφίσταται; Το να ξεκινήσουμε με την κατάκτηση του διαστήματος αποτελεί σχέδιο για μερικές δεκαετίες και απαιτεί μακροπρόθεσμο όραμα και φιλοδοξία.
<P>
Σε αυτό το σημείο, βλέπω μια ηχώ της ομιλίας του Προέδρου Kennedy που εφιστά την προσοχή του αμερικανικού λαού σε ένα μη πεπερασμένο σύνορο. Αφού καθαγιάστηκε στις 21 Ιουλίου 1969, αυτό το βήμα, χωρίς αμφιβολία, έγινε στην τεχνολογική ιστορία του πολιτισμού μας, ο θρυλικότερος καταλύτης για την εξέλιξη για όλες τις βιομηχανίες που αφορούν το διάστημα, ακόμα και για τις κοινές βιομηχανίες.
<P>
Δώστε μας αυτό το μακροπρόθεσμο όραμα σε αυτή τη συντονισμένη δράση των εθνών. Επί του παρόντος βρισκόμαστε σε μια ιστορική καμπή σε αυτό το μακρύ ταξίδι. " Ευρώπη βρίσκεται στο σταυροδρόμι σε σχέση με την πολιτική διαστήματος. Το διάστημα πολλαπλασίασε, από τώρα και στο εξής, τη σφαίρα δράσης και εφαρμογής του. Από τις επιστημονικές ως τις αμυντικές δραστηριότητες, το διάστημα καλύπτει τομείς δραστηριοποίησης τόσο αχανείς και ποικίλους όσο η περιβαλλοντική προστασία ή η ανάπτυξη των ΜΜΕ.
<P>
Ας προσεγγίσουμε τους χρήστες και ας αυξήσουμε τη βιωσιμότητα και την ποιότητα των συλλεχθέντων δεδομένων. Ας γίνουμε οι ηγέτες στην αγορά του διαστήματος. Το να οχυρώσουμε την εν λόγω πολιτική διαστήματος και να κάνουμε τις ζωτικές επιλογές να θέσουν σε τροχιά μια πρωτοπορία και μια φουτουριστική Ευρώπη στην οποία θα ζήσουν οι επόμενες γενιές είναι ένα καθήκον που χρωστάμε στους απογόνους μας.
<P>
Το διάστημα είναι το επόμενο ευρωπαϊκό σύνορο. Το μεγάλο βιβλίο της ιστορίας κείτεται ανοιχτό με την ιλιγγιώδη διάταξη των κενών σελίδων. " Ευρώπη δεν πρέπει να συμμετέχει μόνο σε αυτό, αλλά πρέπει να είναι ο σημαντικότερος δρων. Συνεπώς, είναι πια καιρός να ξανανάψουμε τα αστέρια.
<SPEAKER ID="230" NAME="Jean-Pierre Jouyet" LANGUAGE="FR">
Κύριε Πρόεδρε, κύριε Αντιπρόεδρε της Επιτροπής, κύριε Verheugen, αξιότιμα μέλη, η αγόρευσή σας, κύριε Pribetich, και οι διερωτήσεις σας είναι ιδιαίτερα συναφείς και δεδομένης της έξαρσης με την οποία τις θέσατε και τις υποστηρίξατε, θα είναι ιδιαίτερα δύσκολο να ακολουθήσω την αγόρευσή σας.
<P>
Είναι συναφείς, διότι το διάστημα κατέστη, όπως επισημάνατε, ένα σημαντικό εργαλείο για όλες τις ευρωπαϊκές χώρες. Αυτές οι αποστολές συνεισφέρουν στην κατάκτηση της γνώσης, είτε αυτή αφορά την παρατήρηση της γης ή της ωκεανογραφίας ή της μετεωρολογίας με δορυφόρο. Αφορά επίσης την ανάπτυξη των οικονομιών μας μέσω των δορυφορικών τηλεπικοινωνιών και της πλοήγησης. Κατέστη επίσης, με ασυνεχή, αλλά ουσιαστικό τρόπο, ένα άρτιο εργαλείο για τη σύγχρονη ζωή.
<P>
Το διάστημα συνιστά επιπλέον ένα εργαλείο, όπως υποδείξατε, που επιτρέπει στην Ευρώπη να είναι συσπειρωμένη γύρω από μια κοινή φιλοδοξία και να αναπτύσσει μια ευρωπαϊκή ταυτότητα. Σε αυτό το πνεύμα, συνεπώς, η Γαλλική Προεδρία οργάνωσε τον περασμένο Ιούλιο με την Valérie Pécresse, την πρώτη ανεπίσημη συνάντηση των ευρωπαίων υπουργών για το διάστημα στο Κουρού, στο οποίο, όπως γνωρίζετε, βρίσκεται η ευρωπαϊκή διαστημική βάση. Γνωρίζω ότι το Ευρωπαϊκό Κοινοβούλιο εκπροσωπούταν από τον κύριο Rovsing σε αυτήν την εκδήλωση και τον ευχαριστώ για αυτό.
<P>
" εν λόγω συνάντηση μας επέτρεψε να ορίσουμε ένα κοινό όραμα για την Ευρώπη στο διάστημα που οικοδομήθηκε γύρω από τρεις βασικούς δρώντες της ευρωπαϊκής πολιτικής διαστήματος: την Ένωση, τον Ευρωπαϊκό Οργανισμό Διαστήματος και τα κράτη μέλη - ενώ αναγνωρίζει τις αυξημένες αρμοδιότητες της Ένωσης. Οι εν λόγω τρεις δρώντες μαζί θα καταστήσουν την Ευρώπη μια από τις βασικές δυνάμεις του διαστήματος στη διεθνή σκηνή, για το οποίο είμαστε βέβαιοι.
<P>
Για την ανάπτυξη μιας ευρωπαϊκής πολιτικής διαστήματος προς όφελος όλων των Ευρωπαίων, πρώτα από όλα χρειάζεται να εγγυηθούμε την ανοιχτή και ισότιμη πρόσβαση για όλα τα κράτη μέλη της Ένωσης στα πλεονεκτήματα που αποφέρουν οι δραστηριότητες του διαστήματος. Δεύτερον, πρέπει να ενισχύσουμε τους υπάρχοντες μηχανισμούς συντονισμού στον τομέα του διαστήματος, την ευρωπαϊκή εμπειρογνωμοσύνη και τις επενδύσεις που χρηματοδοτεί τόσο η Κοινότητα όσο και οι διακυβερνητικοί και εθνικοί πόροι. Τέλος, είναι απαραίτητο να βελτιώσουμε τη σύμπραξη μεταξύ των πολιτικών και αμυντικών προγραμμάτων για το διάστημα.
<P>
Συνεπώς, η Ένωση, ο Ευρωπαϊκός Οργανισμός Διαστήματος και τα κράτη μέλη θα εγγυηθούν ότι επωφελούμαστε από μια πρόσβαση στο διάστημα που είναι αυτόνομη, βιώσιμη και με το καλύτερο τίμημα, το οποίο είναι απαραίτητο σε σχέση με τους μεγαλύτερους εταίρους μας. Φυσικά, αυτό προϋποθέτει ενίσχυση του ρόλου της Ευρωπαϊκής Ένωσης στη σφαίρα της ευρωπαϊκής πολιτικής του διαστήματος.
<P>
" Ένωση πρέπει να συσπειρώσει την απαίτηση για εφαρμογές του διαστήματος, να εκτιμήσει τις απαιτήσεις των χρηστών, να θέσει προτεραιότητες και να φροντίσει για τη συνέχεια των υπηρεσιών. Επιπλέον, σε επίπεδο Ένωσης, αναπτύξαμε εργαλεία και χρηματοοικονομικά σχήματα της Κοινότητας για να ληφθούν υπόψη τα χαρακτηριστικά του τομέα του διαστήματος σε σχέση, ειδικότερα, με τις ερχόμενες οικονομικές προοπτικές.
<P>
Το Συμβούλιο "Διάστημα" που πραγματοποιήθηκε στις 26 Σεπτεμβρίου κατέστησε πιθανό να θέσει σε τροχιά, αν μπορώ να το πω έτσι, και να επιβεβαιώσει τη σημασία των δύο ηγετικών προγραμμάτων του Galileo EGNOS και της GMES. Αναφορικά με το Galileo EGNOS, η Ευρωπαϊκή Ένωση μπορεί να συγχαρεί τον εαυτό της για την υπογραφή ενός σημαντικού αριθμού συμφωνιών συνεργασίας με τρίτες χώρες, όπως τις "νωμένες Πολιτείες, την Κίνα, το Ισραήλ, τη Νότια Κορέα, την Ουκρανία και το Μαρόκο.
<P>
Το ίδιο Συμβούλιο της 26ης Σεπτεμβρίου επισήμανε τη σημασία της αύξησης του συντονισμού μεταξύ της Επιτροπής, του Ευρωπαϊκού Οργανισμού Διαστήματος και των κρατών μελών στον τομέα της έρευνας και της ανάπτυξης, ειδικά για τα δορυφορικά συστήματα πλοήγησης.
<P>
Αναφορικά με το πρόγραμμα GMES τα επόμενα συμβούλια της 1ης και 2ας Δεκεμβρίου αναμένεται να καθορίσουν τις ισχύουσες τακτικές και να θεσπίσουν τους όρους συνεργασίας μεταξύ της Ένωσης και των κρατών μελών και να διατυπώσουν τις νομοθετικές προτάσεις που επισημοποιούν το πρόγραμμα πριν το τέλος του 2009. Μπορώ ήδη να σας πληροφορήσω ότι το Συμβούλιο πιστεύει ότι πρέπει να τηρηθεί μια προσέγγιση βασιζόμενη στο κοινό όφελος για την επιτυχή ανάπτυξη του εν λόγω προγράμματος. Επιπρόσθετα, πρέπει να εφαρμοστεί σύντομα και μια πολιτική δεδομένων.
<P>
Τέλος, πρέπει να τεθούν τέσσερις προτεραιότητες, στις οποίες αναφέρθηκε και ο κύριος Pribetich: η πρώτη αφορά το διάστημα και την κλιματική αλλαγή, στο βαθμό που η συνεισφορά των διαστημικών εφαρμογών είναι μοναδική σε αυτό το πλαίσιο δραστηριότητας. " δεύτερη είναι η συνεισφορά των δραστηριοτήτων για το διάστημα στη στρατηγική της Λισαβόνας. " τρίτη καλύπτει το διάστημα και την ασφάλεια αναφορικά με την παρακολούθηση και την επιτήρηση των ευρωπαϊκών υποδομών του διαστήματος και των διαστημικών θραυσμάτων σε ευρωπαϊκό επίπεδο. Τέλος, η τέταρτη προτεραιότητα παραμένει η εξερεύνηση του διαστήματος, δηλαδή μια πολιτική πρωτοβουλία και πλανητική πολιτική και η Ευρώπη πρέπει να δράσει στο πλαίσιο ενός παγκόσμιου προγράμματος.
<P>
Προς αυτήν την κατεύθυνση η Ευρώπη πρέπει να αναπτύξει ένα κοινό όραμα και ένα μακροπρόθεσμο στρατηγικό σχέδιο και πρέπει επίσης να έχει τον απαραίτητο πολιτικό διάλογο με άλλα κράτη εντός ενός διευρυμένου πλαισίου διεθνούς συνεργασίας και προς αυτήν την κατεύθυνση το Συμβούλιο είναι πολύ ευχαριστημένο που η Επιτροπή ανακοίνωσε ότι θα οργανώσει πολιτική σύσκεψη υψηλού επιπέδου για το 2009 αναφορικά με το μακροπρόθεσμο παγκόσμιο όραμα για την εξερεύνηση του διαστήματος.
<P>
Και έτσι, κύριε Πρόεδρε, κυρίες και κύριοι, αυτό το ανανεωμένο όραμα της ευρωπαϊκής πολιτικής διαστήματος εκφράζει μια νέα δέσμευση από τα κράτη μέλη, μια δέσμευση, η οποία προς όφελος μιας ευρωπαϊκής φιλοδοξίας άνευ προηγουμένου, δεν έχω αμφιβολία ότι θα έχει απήχηση στο Κοινοβούλιό σας.
<SPEAKER ID="231" NAME="Günter Verheugen" LANGUAGE="DE">
Κύριε Πρόεδρε, κύριε ασκούντα την Προεδρία του Συμβουλίου, κυρίες και κύριοι, είμαι πολύ ευγνώμων στον κύριο Pribetich που μου έδωσε την ευκαιρία να ξεκινήσω μια αγόρευση για ιδιαίτερα τεχνικό θέμα με το στίχο από ένα ποίημα του αγαπημένου μου Γάλλου ποιητή Guillaume Apollinaire: 'Il est grand temps de rallumer les étoiles.' Πιστεύω ότι η Γαλλική Προεδρία έλαβε ήδη σημαντικά βήματα για να προσδώσει στην ευρωπαϊκή πολιτική διαστήματος τη σημασία που πραγματικά της αξίζει.
<P>
Κάναμε σημαντική πρόοδο τα τελευταία χρόνια και για πρώτη φορά έχουμε μια ευρωπαϊκή πολιτική διαστήματος, την οποία δεν είχαμε ποτέ ξανά. Έχουμε πλαίσιο για μια κοινή ευρωπαϊκή πολιτική, στο οποίο η Επιτροπή παίζει συντονιστικό ρόλο. Επιτύχαμε υψηλό επίπεδο συμφωνίας σχετικά με τη στρατηγική, περιβαλλοντική και οικονομική σημασία της πολιτικής διαστήματος για την Ευρώπη. Κανείς δεν εναντιώνεται σε αυτό. Θα ήθελα να τονίσω ιδιαίτερα τη συνάντηση του Ευρωπαϊκού Συμβουλίου Διαστήματος στο τέλος Ιουλίου στο Διαστημικό Κέντρο του Κουρού στη Γαλλική Γουιάνα, στην οποία για πρώτη φορά κατέστη σαφές ότι η Ευρώπη είναι έτοιμη για αυτή τη νέα αναχώρηση στο διάστημα.
<P>
Μπορέσαμε επίσης να αποδείξουμε ότι η ευρωπαϊκή βιομηχανία του διαστήματος είναι πολύ ανταγωνιστική. Αν συγκρίνουμε τα χρήματα τα οποία μπορεί να δαπανήσει η Ευρώπη σε δραστηριότητες στο διάστημα με εκείνα που δαπανούν οι Αμερικανοί φίλοι μας, για παράδειγμα, είμαστε σε καλή θέση. " Ευρώπη παίζει ηγετικό ρόλο στη δορυφορική τεχνολογία και στην τεχνολογία των πυραύλων που φέρουν το δορυφόρο. Έχουμε το καλύτερο σύστημα πυραύλων που φέρουν το δορυφόρο στον κόσμο. Στο Κουρού έχουμε μια υποδομή η οποία δεν υπάρχει πουθενά αλλού στον κόσμο. " συνεισφορά μας στο Διεθνή Διαστημικό Σταθμό με τη μορφή εργαστηρίων για το διάστημα εκφράζει το υψηλό επίπεδο της ευρωπαϊκής διαστημικής τεχνολογίας. Είμαι επίσης πολύ ευχαριστημένος που ο Ευρωπαϊκός Οργανισμός Διαστήματος διεξήγαγε μια ολόκληρη σειρά ερευνητικών αποστολών στο πλαίσιο του ηλιακού μας συστήματος τις οποίες δεν ήταν ικανές να επιτύχουν άλλες χώρες.
<P>
Ως Ευρωπαίοι, δεν έχουμε απολύτως κανένα λόγο να κρυβόμαστε πίσω από τους άλλους. " συνεργασία μεταξύ της Ευρωπαϊκής Επιτροπής και του Ευρωπαϊκού Οργανισμού Διαστήματος είναι άριστη και ο καταμερισμός της εργασίας λειτουργεί ομαλά. Έναντι του υπόβαθρου αυτής της αποτελεσματικής συνεργασίας, δεν υπάρχει ο παραμικρός λόγος για να εξετάσουμε την αλλαγή των δομών σε αυτόν τον τομέα.
<P>
Ωστόσο, υπάρχουν προβλήματα που πρέπει ακόμα να επιλύσουμε. Ως Ευρωπαίοι, δεν έχουμε ανεξάρτητη πρόσβαση στο διάστημα. Δεν μπορούμε να στείλουμε ανθρώπους στο διάστημα ή να τους φέρουμε πάλι πίσω. Πρέπει να αποφασίσουμε εάν θέλουμε να εξαρτώμαστε από άλλους μακροπρόθεσμα ή όχι. Δεν θέλω να κρύψω την άποψή μου από εσάς. " Ευρώπη χρειάζεται ανεξάρτητο και ασφαλές μέσο πρόσβασης στο διάστημα. Πρέπει επίσης να εξετάσουμε ποια μορφή πρέπει να λάβουν οι επόμενες μεγάλες αποστολές για την έρευνα του ηλιακού συστήματος. Κατά τη γνώμη μου, οι επόμενες αποστολές μεγάλης κλίμακας μπορούν να θεωρηθούν μόνο ως καθήκοντα που διεξάγονται εξ ονόματος του συνόλου της ανθρωπότητας. Πρέπει να αποφύγουμε όλα τα είδη εθνικού ή περιφερειακού ανταγωνισμού. Σε κάθε περίπτωση, η πολιτική μας στοχεύει στην επίτευξη του μέγιστου δυνατού επιπέδου συνεργασίας. Αυτό θα είναι το θέμα της διάσκεψης, την οποία μόλις ανέφερε ο κύριος Jouyet και την οποία θα οργανώσει η Επιτροπή τον επόμενο χρόνο.
<P>
Για να εγγυηθούμε ότι είναι σαφές σε όλους, θέλουμε να συζητήσουμε ποια θα είναι η επόμενη μεγάλη αποστολή που υπερβαίνει τη θεωρητική τεχνική εφαρμογή των τεχνολογιών που έχουν ως αφετηρία το διάστημα. Ποια είναι η επόμενη αποστολή μεγάλης κλίμακας, ο επόμενος μεγάλος στόχος που θα ικανοποιήσει την ανθρώπινη παρόρμηση για την εξερεύνηση του διαστήματος; " διαστημική τεχνολογία είναι απολύτως απαραίτητη για τον πολιτισμό, την ασφάλεια και την οικονομία μας. Χρειάζεται μόνο να σκεφτείτε όλες τις τεχνολογίες των επικοινωνιών ή τις χρηματαγορές που δεν λειτουργούσαν καν χωρίς δορυφόρους.
<P>
Είναι σωστό ότι θα έπρεπε να υπάρχει ισχυρό στοιχείο ασφάλειας σε αυτήν την πολιτική. Δεν προσπαθούμε να το αγνοήσουμε. Καταφέραμε να καθιερώσουμε ένα τακτικό και δομημένο διάλογο μεταξύ του Συμβουλίου και της Επιτροπής, που περιλαμβάνει τον Ευρωπαϊκό Οργανισμό Άμυνας και το Δορυφορικό Κέντρο της ΕΕ. Ο εν λόγω διάλογος προτίθεται να καταλήξει σε βελτιωμένο συντονισμό μεταξύ των διαστημικών δραστηριοτήτων που αφορούν τους πολίτες, την ασφάλεια και την άμυνα.
<P>
Από τη σκοπιά του περιβάλλοντος, το σύστημα GMES (Παγκόσμια Παρακολούθηση του Περιβάλλοντος και της Ασφάλειας), το οποίο είναι τώρα υπό ανάπτυξη, αντιπροσωπεύει την ευρωπαϊκή απόκριση στην παγκόσμια περιβαλλοντική κρίση. Αυτό το σύστημα θα μας παρέχει τα δεδομένα και τις πληροφορίες που χρειαζόμαστε για να δράσουμε και να αντιδράσουμε με προνοητικότητα όταν συμβαίνουν καταστροφές. Φυσικά, τα δύο ηγετικά σχέδια μας - GMES και Galileo- συνεισφέρουν σημαντικά στην υλοποίηση της Στρατηγικής της Λισαβόνας εξασφαλίζοντας ότι υπάρχει μια ισχυρή βιομηχανική και τεχνολογική βάση στην Ευρώπη για διαστημικές εφαρμογές.
<P>
Αναφορικά με το GMES, χαίρομαι πολύ που είμαι σε θέση να σας πω ότι μόλις πριν από λίγες ημέρες, η Επιτροπή δέχτηκε μια επικοινωνία κατόπιν πρότασής μου που αφορά την οργάνωση της χρηματοδότησης και τα ζητήματα συνεργασίας με το GMES. Το Συμβούλιο Ανταγωνιστικότητας θα το εξετάσει σε λίγες ημέρες. Ισχύει ότι το GMES βρίσκεται σε σωστή τροχιά. Άρχισαν τα πρώτα σχέδια επίδειξης και από όσο αντιλαμβάνομαι, θα μπορούμε να ανταποκριθούμε στο χρονοδιάγραμμα. Βρισκόμαστε σε πλήρη συμφωνία με τον Ευρωπαϊκό Οργανισμό Διαστήματος σχετικά με τη διαστημική υποδομή του GMES. Ο Ευρωπαϊκός Οργανισμός Διαστήματος σημείωσε ήδη σημαντική πρόοδο σχετικά με την ανάπτυξη των ευρωπαϊκών δορυφόρων που χρειαζόμαστε για αυτό το σύστημα, έτσι οι προοπτικές είναι καλές.
<P>
Ωστόσο, πρέπει να επιλυθεί κάτι ακόμα. Ο κοινοτικός προϋπολογισμός παρέχει μόνο τη χρηματοδότηση της έρευνας για το GMES. Δεν έχουμε λειτουργικά κεφάλαια. Το επόμενο έτος θα χρειαστούμε ένα μικρό ποσό επιχειρησιακής χρηματοδότησης για πρώτη φορά και αυτό εκκαθαρίστηκε ήδη με την αρχή προϋπολογισμού. Ωστόσο, χρειάζεται να βρούμε μια μακροπρόθεσμη λύση, διότι είναι σαφές ότι το GMES δεν αποτελεί σύστημα που μπορεί να χρηματοδοτηθεί από μόνο του. Θα δημιουργήσει ένα εισόδημα, αλλά δεν θα καλύπτει ποτέ το κόστος. Το GMES είναι ένα ευρωπαϊκό σχέδιο υποδομής και αυτός είναι ο τρόπος που πρέπει να το εξετάσουμε για να εγγυηθούμε ότι είναι διαθέσιμη η μακροπρόθεσμη χρηματοδότηση.
<P>
Το επόμενο έτος θα σχεδιάσουμε ένα ακριβές χρονοδιάγραμμα και σχέδιο δράσης για τη μελλοντική υλοποίηση της πρωτοβουλίας του GMES. Περιληπτικά, το 2009 η Επιτροπή θα παρουσιάσει μια πρόταση για τη χρηματοδότηση της αρχικής ανάπτυξης του GMES το 2011 βάσει μιας λεπτομερούς εκτίμησης επιπτώσεων και ανάλυσης κόστους-οφέλους.
<P>
Το Galileo συζητήθηκε ήδη. Θέλω απλώς να πω επί του παρόντος ότι ως αποτέλεσμα της αποτελεσματικής συνεργασίας μεταξύ των θεσμικών οργάνων, τα προγράμματα Galileo και EGNOS τώρα έχουν μια στερεή νομική βάση και μπορούν να τεθούν σε εφαρμογή. " υλοποίηση του Galileo και του EGNOS αποτελεί επίσης μέρος του σχεδίου, αλλά φυσικά χρειάζεται να κρίνουμε εάν η απαίτηση του κανονισμού GNSS για την ολοκλήρωση του συστήματος Galileo ως το 2013 μπορεί να ικανοποιηθεί και από τη βιομηχανία. Αυτό θα αποσαφηνιστεί στην πορεία της διαδικασίας πρόσκλησης προς υποβολή προσφορών.
<P>
Θα ήθελα να παροτρύνω την ευρωπαϊκή βιομηχανία του διαστήματος να αξιοποιήσει τη σημαντική ευκαιρία που προσφέρει το Galileo για να συνεργαστούμε όσο το δυνατόν στενότερα και να κινητοποιηθούν όλοι οι πόροι της. Για εμάς το Galileo είναι ένα από τα σημαντικότερα, αν όχι το σημαντικότερο, σχέδιο βιομηχανικής πολιτικής και πρέπει να εγγυηθούμε ότι λειτουργεί ομαλά.
<P>
Αυτό περιλαμβάνει θέματα που εγείρει η απόφαση, όπως τα ζητήματα του ανταγωνισμού που ανακύπτουν σε σχέση με τις διεθνείς επιχειρηματικές πρακτικές και τις αγορές δημόσιων συμβάσεων. Ισχύει ότι οι διαφορετικοί διεθνείς κανονισμοί διέπουν τις πρακτικές των συμβάσεων στη βιομηχανία του διαστήματος. Αυτές οι πρακτικές διαφέρουν αναλόγως με το αν παρέχονται οι υπηρεσίες ή τα αγαθά και, κυρίως, αναλόγως με το ποιες χώρες υπέγραψαν τις σχετικές συμφωνίες. Κατά τη διάρκεια της διαδικασίας απονομής συμβάσεων για το στάδιο ανάπτυξης του Galileo, η Επιτροπή εφάρμοσε αυστηρά την αρχή της αμοιβαιότητας και ελπίζουμε ότι αυτό έδωσε μια ώθηση στις διαπραγματεύσεις με τρίτες χώρες για το αμοιβαίο άνοιγμα των αγορών.
<P>
Ένα τελικό σημείο και είμαι πολύ ευγνώμων που το Κοινοβούλιο το εξέτασε αυτό, είναι το ζήτημα της συμμετοχής σε μικρομεσαίες εταιρείες στις ευρωπαϊκές δραστηριότητες του διαστήματος. Είναι πολύ σημαντικό για μένα, διότι υπάρχουν μόνο ελάχιστοι ευρωπαίοι δρώντες μεγάλης κλίμακας στη βιομηχανία του διαστήματος. Υπάρχει ένας μικρός μόνο αριθμός ευρωπαϊκών χωρών που μπορούν πράγματι να έχουν μια παρουσία στο διάστημα. Ωστόσο, πολλοί άλλοι συνεισφέρουν πράγματι και είμαι πολύ ευχαριστημένος που βλέπω ότι η εξειδικευμένη τεχνολογία του περιβάλλοντος αναπτύσσεται ολοένα και περισσότερο σε έναν αριθμό κρατών μελών, ειδικότερα στα νέα κράτη μέλη, από μικρές και μεσαίες επιχειρήσεις που παρέχουν συχνά εξαιρετικά περίπλοκα και πολύ προχωρημένα προϊόντα και υπηρεσίες. Για αυτό το λόγο είναι σημαντικό να εξασφαλίσουμε ότι παρέχεται το κατάλληλο ποσοστό εντολών από μεγάλα έργα σε μικρές και μεσαίες επιχειρήσεις. Αυτό το ποσοστό ορίζεται σε 40% και η Επιτροπή θα κάνει οτιδήποτε έγκειται της αρμοδιότητάς της για να βεβαιωθεί ότι τηρείται το ποσοστό.
<P>
Δεν είναι αμιγώς οικονομικό ζήτημα, είναι και πολιτικό ζήτημα, διότι αυτό θα μας επιτρέψει να εξασφαλίσουμε ότι οι δραστηριότητες που αφορούν το διάστημα δεν θεωρούνται απλώς ως το προνόμιο ελάχιστων μεγάλων ευρωπαϊκών χωρών, αλλά ως κάτι στο οποίο συμμετέχουν και οι 27 χώρες και μπορούν να επωφεληθούν από αυτό.
<SPEAKER ID="232" NAME="Etelka Barsi-Pataky" LANGUAGE="HU">
Σας ευχαριστώ για το βήμα, κύριε Πρόεδρε. Ο τίτλος της κοινοβουλευτικής μας απόφασης είναι "" Ευρώπη και το Διάστημα". Κυρίες και κύριοι, ο μέσος πολίτης της Ευρώπης χρησιμοποιεί 50 δορυφόρους ημερησίως. " αξιοποίηση του διαστήματος κατέστη αρκετά ανεπαίσθητα μέρος της καθημερινής ζωής. " ερώτηση είναι: μπορεί η Ευρώπη να συνεργαστεί σε αυτή τη διαδικασία, μπορεί να διαμορφώσει ενεργά την αξιοποίηση του διαστήματος;
<P>
Ελάχιστες παρατηρήσεις είναι σωστές. Το διάστημα αποτελεί το κοινό μας και παγκόσμιο πλεονέκτημα. Συνεπώς, η διεθνής συνεργασία είναι ύψιστης σημασίας για την Ευρώπη. Ωστόσο, η Ευρώπη μπορεί να συμμετέχει ουσιαστικά μόνο αν εδραιώσει την αυτονομία της στα πολιτικά, τεχνολογικά και επιχειρησιακά πεδία. Ως εκ τούτου, έχει συνάφεια για το Κοινοβούλιο.
<P>
Λαμβάνοντας υπόψη την παγκόσμια χρηματοπιστωτική και ήδη εν μέρει οικονομική κρίση, βλέπουμε πλέον καθαρά ότι οι πρωτοβουλίες υψηλής τεχνολογίας, όπως η αξιοποίηση του διαστήματος προσθέτουν ένα σημαντικό προβάδισμα στην ανταγωνιστικότητά μας.
<P>
Επιπλέον, δεδομένων των προκλήσεων που αντιμετωπίζουμε και των σχετικών αποστολών, στηριζόμαστε ολοένα και περισσότερο στην τεχνολογία του διαστήματος, για παράδειγμα, για να κατανοήσουμε και να παρακολουθήσουμε την κλιματική αλλαγή ή να επιτύχουμε την ασφάλεια μέσω της άμυνας, την πρόληψη ολοένα και συχνότερων καταστροφών ή την παροχή της ευρύτερης επικοινωνίας και των υπηρεσιών πλοήγησης.
<P>
Συνεπώς, εδώ ασχολούμαστε με στρατηγικά ζητήματα. Το Ευρωπαϊκό Κοινοβούλιο επιθυμεί να παίξει εποικοδομητικό ρόλο σε αυτή τη διαδικασία πρωταρχικώς προωθώντας ένα δομημένο διάλογο μεταξύ της ΕΕ και των κυβερνητικών θεσμικών οργάνων. Κατά τη γνώμη μας, αυτό θα παρέχει σε όλα τα κράτη μέλη την ευκαιρία να συμμετέχουν και να έχουν ανοιχτή και αμερόληπτη πρόσβαση.
<P>
Το Galileo, το κοινό ευρωπαϊκό μας πρόγραμμα, ήταν πρωτοποριακό από πολλές απόψεις. Θα αναφέρω μόνο ορισμένες πτυχές του: όρισε το επιχειρησιακό μοντέλο της διοργανικής ομάδας Galileo για να δημιουργηθεί στενότερη συνεργασία και στην περίπτωση ευρύτερων προγραμμάτων, μπορούσαμε να διασφαλίσουμε κοινή χρηματοδότηση που εντάσσεται στον κοινοτικό προϋπολογισμό. Ωστόσο, αυτό είναι μόνο η αρχή. Το πρόγραμμα Galileo, όπως ανέφερε ο Επίτροπος Verheugen, εξασφάλισε τη συμμετοχή των ΜΜΕ, διότι γνωρίζουμε ως τώρα ότι οι εταιρείες τεχνοβλαστοί είναι οι ικανότερες για την επίτευξη μεγάλων έργων στον κόσμο της υψηλής τεχνολογίας.
<P>
Το Ευρωπαϊκό Λαϊκό Κόμμα και οι Ευρωπαίοι Δημοκράτες κατέθεσαν αμέτρητες προτάσεις αναφορικά εν μέρει με τη βιομηχανική μας πολιτική, όπου πρέπει ακόμα να προβούμε σε διάφορες ενέργειες πριν λειτουργήσει ως σταθερή βάση. Επιπλέον, πρέπει να ενισχύσουμε το ρόλο μας στην έρευνα και την ανάπτυξη. Εξάλλου, αυτές οι ικανότητες είναι ουσιαστικές και για την πολιτική άμυνας και ασφάλειας. Κατά αυτόν τον τρόπο, η ευρωπαϊκή πολιτική του διαστήματος θα γίνει μέρος της ταυτότητας της Ευρώπης. Σας ευχαριστώ για το βήμα.
<SPEAKER ID="233" NAME="Silvia-Adriana Ţicău">
εξ ονόματος της ομάδας PSE. - (RO) Τα συστήματα δορυφορικής πλοήγησης και τα δορυφορικά συστήματα τηλεπικοινωνιών, οι υπηρεσίες και οι εφαρμογές αποτελούν εργαλεία στα οποία πρέπει να επενδύσει η Ευρωπαϊκή Ένωση.
<P>
" έρευνα αποτελεί έναν από τους θεμελιώδεις πυλώνες στους οποίους στηρίζεται η Στρατηγική της Λισαβόνας. Το πρόγραμμα GALILEO αποτελεί ένα από τα σχέδια προτεραιότητας για την ευρωπαϊκή έρευνα λαμβάνοντας υπόψη την εν δυνάμει χρήση για τη διαχείριση της κυκλοφορίας, την παρακολούθηση των αποτελεσμάτων της κλιματικής αλλαγής και την παρέμβαση σε καταστάσεις που αφορούν έκτακτη ανάγκη και φυσικές καταστροφές.
<P>
Πέρυσι, το Ευρωπαϊκό Κοινοβούλιο, μαζί με την Επιτροπή και το Συμβούλιο, κατάφεραν να εντοπίσουν πηγές χρηματοδότησης για το πρόγραμμα GALILEO, που θεωρούταν ως ένα από τα στρατηγικά σχέδια της Ένωσης. Θα ήθελα να τονίσω τη σημασία της ανάπτυξης μιας βιομηχανικής πολιτικής του διαστήματος.
<P>
Θα ήθελα επίσης να σας υπενθυμίσω ότι ο κανονισμός GALILEO θέτει το ορόσημο για τη συμμετοχή των ΜΜΕ στην ευρωπαϊκή βιομηχανική πολιτική του διαστήματος. Ήρθε η ώρα να αναπτύξει η Ευρώπη ένα κοινό όραμα και στρατηγικό σχεδιασμό για την εξερεύνηση του διαστήματος.
<SPEAKER ID="234" NAME="Anne Laperrouze">
εξ ονόματος της ομάδας ALDE. - (FR) Κύριε Πρόεδρε, Επίτροπε, κυρίες και κύριοι, κατά τα φαινόμενα συμφωνούμε όλοι για το γεγονός ότι η πολιτική διαστήματος έχει καταστεί σημαντικό στοιχείο για το μέλλον της κοινωνίας μας.
<P>
Μπορούμε να συνοψίσουμε τρεις σημαντικές θέσεις: ασφάλεια και άμυνα, προστασία έναντι περιβαλλοντικών κρίσεων και παροχή νέων υπηρεσιών για ανθρώπινες δραστηριότητες.
<P>
Ναι, κυρίες και κύριοι, πρέπει ως Ευρωπαίοι να αναγνωρίσουμε ότι το διάστημα αποκτά στρατηγική αμυντική διάσταση. Γνωρίζω ότι ορισμένοι συνάδελφοί μου το αμφισβητούν αυτό. Ωστόσο, η παρατήρηση του πλανήτη πρέπει να εξασφαλιστεί μακροπρόθεσμα, ώστε να μελετήσουμε τις αργές, δυναμικές μεταβλητές του και ειδικότερα εκείνες που προκαλούνται από ανθρώπινες ενέργειες και επηρεάζουν το παγκόσμιο κλίμα, τους εθνικούς πόρους και τη βιοποικιλότητα.
<P>
Ταυτόχρονα, ένας μεγάλος αριθμός ομάδων χάραξης δημόσιας πολιτικής και οικονομικών δραστηριοτήτων χρειάζεται πληροφορίες και προγνώσεις από συστήματα παρατήρησης που έχουν ως βάση το διάστημα. Αυτό ειδικότερα αποτελεί τη σημασία του GMES της Ευρώπης στην παγκόσμια διαδικασία GEO. Ωστόσο, οι πολιτικές του διαστήματος έχουν αυξανόμενες επιπτώσεις στην καινοτομία της επιστημονικής έρευνας και της τεχνολογίας και πέραν αυτού στη διέγερση της φαντασίας. Προς αυτήν την κατεύθυνση, τα προγράμματα διαστημικής και πλανητικής εξερεύνησης έχουν να παίξουν σημαντικό ρόλο εφεξής.
<P>
" τηλεφωνία και η τηλεόραση, το GPS, αλλά και η πρόγνωση του καιρού ή ακόμα και η ιατρική περίθαλψη εξ αποστάσεως άλλαξαν σημαντικά τον τρόπο ζωής μας. Δεν μπορούμε πια να φανταστούμε τι θα συνέβαινε αν σταματούσαν να λειτουργούν οι δορυφόροι.
<P>
" εμπειρία που αποκτήθηκε στις τεχνολογίες του διαστήματος - κυρίως μέσω της επιτυχίας του πυραύλου Ariane - από μόνη της δικαιολογεί μια πραγματική ευρωπαϊκή πολιτική διαστήματος. Για να ανταποκριθούμε στη φιλοδοξία μας για ανεξαρτησία, είναι απαραίτητο να επιτύχουμε όχι μόνο χρηστή διακυβέρνηση, αλλά επίσης και καλή χρηματοδότηση.
<P>
Συμπερασματικά, η πολιτική διαστήματος που ακολουθεί η Ευρώπη θα εκφράσει την προθυμία της είτε να παραμείνει ένας παίκτης με επιρροή στην παγκόσμια σκηνή, αλλα που περιορίζεται σε ρόλο εταίρου, είτε να είναι μια ισχυρή Ευρώπη, ένας σημαντικός δρων στην παγκόσμια διακυβέρνηση ικανός να επιλύσει τα βασικά προβλήματα που αντιμετωπίζει το μέλλον της ανθρωπότητας.
<SPEAKER ID="235" NAME="Patrick Louis">
εξ ονόματος της ομάδας IND/DEM. - (FR) Κύριε Πρόεδρε, κυρίες και κύριοι, στην προηγούμενη ιδιότητά μου ως εισηγητής για την Επιτροπή Μεταφορών, τηρούσα ενθουσιώδη στάση για το πρόγραμμα Galileo.
<P>
Σήμερα βλέπουμε ότι αυτό το κεντρικό πρόγραμμα αποτελματώθηκε λόγω της παντοδυναμίας και της τεχνοκρατικής αδράνειας των θεσμικών μας οργάνων. Κάθε φορά που η Ένωση αρνήθηκε την ελεύθερη και μεταβλητή συνεργασία μεταξύ των κρατών, στείρωναν την ιδιωτική πρωτοβουλία, αύξαναν το κόστος και παρακώλυαν την εμφάνιση των ανταγωνιστικών, ικανών και συνεκτικών κοινοπραξιών. Ωστόσο, σε κάθε περίπτωση που αυτά τα κράτη ενώθηκαν αυτοβούλως, τα σχέδια πέτυχαν.
<P>
Ως εκ τούτου, όπως αλλού, ο ρόλος των θεσμικών μας οργάνων είναι να διατηρούμε ένα απλό αναπληρωματικό ρόλο, επιθυμώντας να είμαστε ο διαχειριστής όλων, ενώ θα έπρεπε να είμαστε εγγυητές των λίγων. Πρέπει να λάβουμε υπόψη ένα πράγμα: όταν ασχολούμαστε με ζητήματα που αφορούν το διάστημα, η Ευρώπη πρέπει, πρώτα από όλα, να πατά σταθερά στη γη.
<SPEAKER ID="236" NAME="Giles Chichester" AFFILIATION="PPE-DE">
Κύριε Πρόεδρε, έχω μια παιδική φιλοδοξία να γίνω ένας από τους πρωτοπόρους του διαστήματος - τολμώ να πω ότι και πολλά άλλα παιδιά είχαν την ίδια - και όταν μεγάλωσα, το 1969, εμπνεύστηκα από εκείνες τις εικόνες που έφτασαν πίσω σε εμάς από το σχέδιο προσελήνωσης, ειδικότερα από την τηλεοπτική εικόνα της γης από το διάστημα. Το διάστημα δεν είναι σε τόσο μεγάλο βαθμό πια στο επίκεντρο της επικαιρότητας, αλλά είναι εξαιρετικά σημαντικό για όλους τους λόγους που ανέφεραν οι υπόλοιποι συνάδελφοι και επιδοκιμάζω τη δέσμευση της Ευρωπαϊκής Ένωσης για μια πολιτική διαστήματος.
<P>
Επισκέφτηκα το Κέντρο Goddard της NASA στην Ουάσινγκτον πριν από ένα χρόνο και πολύ πρόσφατα το Κέντρο του Ευρωπαϊκού Οργανισμού Διαστήματος στη Ρώμη και για μένα οι εικόνες που μας δείχνουν για το έργο που αναλαμβάνουν καθιστούν το διάστημα πιο συναρπαστικό από ποτέ. Στην πραγματικότητα, όσο περισσότεροι άνθρωποι βλέπουν αυτές τις εικόνες, τόσο περισσσότερο ενδεχομένως φέρνουμε το διάστημα κοντά στη γη. Αλλά αυτό που μας έδειξαν επίσης εκ νέου ήταν η συνάφεια με την επιστήμη, την έρευνα και την οικονομία της αξιοποίησης του διαστήματος και τη σημασία των δορυφόρων και των οχημάτων εκτόξευσής τους.
<P>
Επίτροπε, γνωρίζω τις ανησυχίες που εγείραν οι χειριστές των δορυφόρων για την ανάγκη τήρησης διεθνών συμφωνιών σε σχέση με τη χρήση του φάσματος και τα αποτυπώματα της δέσμης των δορυφόρων. Υπάρχει η ανησυχία ότι εάν γίνει ανεκτή τυχόν παράβαση διεθνούς διακανονισμού, θα παραβιαστούν και από άλλες περιοχές. Θεωρώ ότι η αποτελεσματική εξερεύνηση του διαστήματος εξαρτάται σημαντικά από την παρατήρηση των κοινών συμφωνημένων νόμων και αρχών, έτσι πιστεύω ότι η Επιτροπή μπορεί να επαναδιαβεβαιώσει εμάς και αυτούς για το εν λόγω σημείο. Έχουμε να αφηγηθούμε μια καλή ιστορία για τα επιτεύγματα και τις προοπτικές στο διάστημα.
<SPEAKER ID="237" NAME="Teresa Riera Madurell" AFFILIATION="PSE">
(ES) Κύριε Πρόεδρε, Επίτροπε, κύριε Pribetich, κατά τη γνώμη μου, η πρότασή σας είναι πολύ περιεκτική και ισορροπημένη. Συνεπώς, θέλω να σας συγχαρώ που ρίξατε περισσότερο φως, ώστε να δούμε καλύτερα τα αστέρια.
<P>
" Ευρωπαϊκή Ένωση πρέπει αναμφίβολα να είναι υπεύθυνη για τον καθορισμό των πολιτικών προσδοκιών της Ευρώπης αναφορικά με το διάστημα αξιοποιώντας το για τους Ευρωπαίους και την οικονομία και εξασφαλίζοντας ανεξάρτητη και αξιόπιστη πρόσβαση σε αυτό.
<P>
Με χαροποιούν επίσης τα συμπεράσματα του Συμβουλίου του Σεπτεμβρίου, τα οποία αποτελούν μια χρήσιμη πολιτική δέσμευση για την ανάπτυξη της Ευρωπαϊκής Πολιτικής Διαστήματος.
<P>
Οι προτεραιότητες πρέπει σαφώς να είναι η έγκαιρη εφαρμογή των προγραμμάτων Galileo και EGNOS και του προγράμματος της Παγκόσμιας Παρακολούθησης του Περιβάλλοντος και της Ασφάλειας που θα βοηθήσουν στην εκτίμηση και υλοποίηση των ευρωπαϊκών πολιτικών που έχουν επιπτώσεις στο περιβάλλον.
<P>
Αναφορικά με τη χρηματοδότηση, πρέπει να βρούμε τα κατάλληλα μέσα για την Ευρωπαϊκή Πολιτική Διαστήματος, τα οποία εκτός από εκείνα που ορίζονται στο έβδομο πρόγραμμα πλαίσιο, θα δώσουν τη δυνατότητα για μεσοπρόθεσμο και μακροπρόθεσμο σχεδιασμό. " τυχόν συμμετοχή στον προϋπολογισμό ενός συγκεκριμένου κεφαλαίου θα δείξει τη δέσμευση της Ευρωπαϊκής Ένωσης στην εν λόγω πολιτική και θα αυξήσει τη σαφήνεια και τη διαφάνεια στην προσδοκία για εφαρμογή των διατάξεων της Συνθήκης της Λισαβόνας.
<SPEAKER ID="238" NAME="Janusz Onyszkiewicz" AFFILIATION="ALDE">
(PL) Κύριε Πρόεδρε, με χαροποιεί ιδιαίτερα το γεγονός ότι αναπτύσσουμε το πρόγραμμα του διαστήματος σε συνεργασία με τους Ρώσους. Ωστόσο, πρέπει να θυμόμαστε ότι στο παρασκήνιο υπάρχει και ακόμα ένας δρων με τον οποίο πρέπει να εδραιώσουμε συνεργασία - η Ουκρανία. Οι καλύτεροι σοβιετικοί πύραυλοι εγκαταστάθηκαν στην Ουκρανία. Το δυναμικό σε αυτήν την περιοχή είναι τεράστιο. Θεωρώ ότι πρέπει να το αναγνωρίσουμε και να το χρησιμοποιήσουμε για το κοινό μας όφελος.
<P>
" άλλη παρατήρησή μου αφορά το πρόγραμμα Galileo. Πρέπει να θυμόμαστε ότι το εν λόγω πρόγραμμα μπορεί και πρέπει να είναι εξαιρετικά σημαντικό για τις στρατιωτικές επιχειρήσεις μας, καθώς και για τις στρατιωτικές αποστολές μας. Το σημαντικό είναι ότι η χρήση του εν λόγω συστήματος για στρατιωτικούς σκοπούς πρέπει να διασφαλίζεται επαρκώς, ώστε να είναι βέβαιο ότι οι λοιποί συμμετέχοντες στο πρόγραμμα - έχω στο νου μου κυρίως την Κίνα - δεν πρέπει να γνωρίζουν πώς και δεν πρέπει να είναι σε θέση να το εμποδίσουν.
<SPEAKER ID="239" NAME="Πρόεδρος">
Πριν δώσω το λόγο στο Συμβούλιο, επιτρέψτε μου, κυρίες και κύριοι, να επιστήσω την προσοχή σας στο γεγονός ότι τρία μέλη του παρόντος Κοινοβουλίου έχουν γενέθλια στις 5 Αυγούστου - δηλαδή την ημέρα γέννησης του Neil Armstrong. Τυχαίνει να είμαι ένας από αυτούς και γι' αυτό το λόγο το γνωρίζω. Θα σας αφήσω να το συλλογιστείτε, ενώ ακούτε τις αγορεύσεις του Συμβουλίου.
<SPEAKER ID="240" NAME="Jean-Pierre Jouyet">
Ασκών την Προεδρία του Συμβουλίου. - (FR) Δεν με εκπλήσσει αυτό, κύριε Πρόεδρε, και χαίρομαι για εσάς, το αξίζετε βεβαίως!
<P>
Κύριε Πρόεδρε, κύριε Αντιπρόεδρε της Επιτροπής, αξιότιμα μέλη, θα είμαι πολύ σύντομος, καθώς ειπώθηκαν ήδη πολλά.
<P>
Πρώτον, οι αγορεύσεις και οι συζητήσεις σας δείχνουν την κινητοποίηση του Κοινοβουλίου σας γύρω από το ζήτημα της ευρωπαϊκής πολιτικής διαστήματος. Αναζητούμε ένα ενωτικό ευρωπαϊκό σχέδιο. Αναζητούμε ευρωπαϊκά σχέδια που πραγματικά ωθούν σε κινητοποίηση και εξασφαλίζουν ότι οι νέες γενιές των Ευρωπαίων μπορούν να λάβουν μέρος σε αυτή τη μοναδική περιπέτεια.
<P>
Αναζητούμε, όπως επισημάνθηκε, σχέδια που στοχεύουν στη βελτίωση της πρακτικής πτυχής της ζωής των συμπολιτών μας. Αναζητούμε σχέδια με πραγματικό σκοπό για να βελτιώσουμε την ανταγωνιστικότητα, να συνδέονται με διαφορετικούς ευρωπαίους βιομηχανικούς εταίρους και να υποστηρίξουμε τη δραστηριότητα κατά τη διάρκεια της οικονομικής ύφεσης. Αναζητούμε σχέδια που στοχεύουν στη βελτίωση της έρευνας, της ανάπτυξης και της καινοτομίας. Αναζητούμε σχέδια - που να είναι πράγματι περιεκτικά - που αναδεικνύουν την Ευρώπη, την καθιστούν παγκόσμιο παίκτη και με επιρροή για την αντιμετώπιση των παγκόσμιων προκλήσεων που μας περιμένουν, είτε πρόκειται για την καταπολέμηση της κλιματικής αλλαγής είτε ζητήματα ανάπτυξης είτε τις στρατηγικές ισορροπίες με τους λοιπούς εταίρους μας.
<P>
Πιστεύω ότι η συζήτησή μας δείχνει ξεκάθαρα ότι δεν πρέπει να επαναπαυτούμε απόλυτα στις προσπάθειές μας. Αντιθέτως, πρέπει να συγκεντρώσουμε όλα τα μέσα μας, όλες τις ικανότητες συνεργασίας μας στο συμβολικότερο εκ των ευρωπαϊκών σχεδίων μας: την Ευρωπαϊκή Πολιτική Διαστήματος.
<SPEAKER ID="241" NAME="Günter Verheugen" LANGUAGE="DE">
Κύριε Πρόεδρε, κυρίες και κύριοι, είμαι ευγνώμων για την ευρεία υποστήριξη προς την Ευρωπαϊκή Πολιτική Διαστήματος που εκδηλώσατε στην παρούσα συζήτηση. Θα ήθελα αυτή η ευρεία υποστήριξη να εκδηλωθεί κατά τη διαδικασία δημιουργίας των οικονομικών θεμελίων για μια μόνιμη και διαρκή ευρωπαϊκή παρουσία στο διάστημα. Θα ήθελα να επιστήσω την προσοχή σας στο γεγονός ότι οι ανταγωνιστές μας δεν επαναπαύονται και δεν αδρανούν. Άλλες περιοχές του κόσμου είναι ήδη πολύ πιο μπροστά από εμάς αναφορικά με το όραμα του τι πρέπει να επακολουθήσει. Εάν δεν μπορούμε να εντοπίσουμε νέα σχέδια και να αναπτύξουμε νέες τεχνολογίες, δεν θα μπορούμε να διατηρήσουμε την ηγετική μας θέση στον τομέα των διαστημικών εφαρμογών, διότι απλώς δεν θα έχουμε τα απαραίτητα θεμέλια στην επιστήμη και την έρευνα.
<P>
Για αυτό το λόγο, θα ήθελα να επαναλάβω ότι ήμουν πολύ ευγνώμων που όλα αυτά αποσαφηνίστηκαν σήμερα. Εάν μπορούμε να συνεργαστούμε για να συμβάλλουμε στη συνειδητοποίηση, μπορούμε να πούμε σε όλους τους πολίτες της Ευρώπης την ιστορία που ανέφερε ο κύριος Chichester ότι τα ευρωπαϊκά σχέδια για το διάστημα μπορούν να γίνουν η αιτία που θα μας φέρουν όλους κοντά.
<SPEAKER ID="242" NAME="Πρόεδρος">
" συζήτηση έληξε.

<CHAPTER ID="020">
Στρατηγικοί στόχοι και συστάσεις πολιτικής της ΕΕ για τις θαλάσσιες μεταφορές μέχρι το 2018 (συζήτηση)
<SPEAKER ID="154" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. van Dalen, εξ ονόματος της Επιτροπής Μεταφορών και Τουρισμού, σχετικά με τους στρατηγικούς στόχους και τις συστάσεις πολιτικής της ΕΕ για τις θαλάσσιες μεταφορές μέχρι το 2018 -.
<SPEAKER ID="155" NAME="Peter van Dalen" LANGUAGE="NL">
Κυρία Πρόεδρε, θα μπορούσε να μιλά κανείς επί μακρόν για την ευρωπαϊκή πολιτική για τις θαλάσσιες μεταφορές. Δεν πρόκειται να το κάνω αυτό, αλλά, αντιθέτως, θα επικεντρωθώ σε ορισμένα κύρια σημεία και κεντρικά ζητήματα.
<P>
Το πρώτο κύριο σημείο είναι η σημασία του τομέα αυτού. Το 80% του παγκόσμιου εμπορίου πραγματοποιείται μέσω θαλάσσης και ο ευρωπαϊκός στόλος καλύπτει το 41% αυτής της παγκόσμιας αγοράς. Στην ευρωπαϊκή αγορά, το 40% όλων των αγαθών μεταφέρεται με πλοία θαλάσσιας ναυσιπλοΐας. Αυτό καθιστά τη ναυσιπλοΐα καίριο οικονομικό τομέα, ο οποίος πρέπει να ανταγωνίζεται στην παγκόσμια αγορά. " συνειδητοποίηση του στοιχείου αυτού συνεπάγεται αυτομάτως το δεύτερο κύριο σημείο, ήτοι τον ανταγωνισμό.
<P>
Γνωρίζουμε ότι πολλές χώρες σε ολόκληρο τον κόσμο υποστηρίζουν τους θαλάσσιους στόλους τους με πολύ διαφορετικούς τρόπους. Εάν το επιτρέπαμε αυτό στην Ευρώπη, τότε μέσα σε λίγα μόνο χρόνια όλα μας τα πλοία θα έφεραν σημαίες χωρών όπως το Χονγκ-Κονγκ ή η Σιγκαπούρη. Αυτό δεν θα απέβαινε μόνο εις βάρος του στόλου, αλλά θα αποτελούσε επιπλέον πλήγμα για ολόκληρο τον ναυτιλιακό κλάδο. " απασχόληση στην ξηρά, σε τράπεζες, ναυπηγεία, ασφαλιστικές εταιρείες, εταιρείες εφοδιαστικής, οργανισμούς εκπαίδευσης και κατάρτισης και σε εταιρείες που εργάζονται δραστήρια για καινοτομίες και βελτιώσεις της περιβαλλοντικής επίδοσης των στόλων, θα δέχονταν αξεπέραστο πλήγμα εάν ο στόλος μας μάς εγκατέλειπε.
<P>
Εξαιτίας των δύο αυτών καίριων σημείων, η έκθεσή μου ζητεί από τα κράτη μέλη να συνεχίσουν να προωθούν τις σημαίες τους. Μιλούμε εν προκειμένω για την παροχή φορολογικών ελαφρύνσεων, όπως το σύστημα φόρου χωρητικότητας για τα πλοία και φορολογικές ελαφρύνσεις για ναυτικούς και πλοιοκτήτες. Αυτός είναι ο μόνος τρόπος για να μπορέσουμε να εξασφαλίσουμε ότι και ο κλάδος και οι ναυτιλιακοί όμιλοι θα παραμείνουν μακροπρόθεσμα σημαντικά στην Ευρώπη.
<P>
Σε συνάρτηση με αυτό, έχω μία ερώτηση προς τον κύριο Επίτροπο: Πότε θα παρουσιάσει η Ευρωπαϊκή Επιτροπή κανόνες για την κρατική ενίσχυση των θαλασσίων λιμένων; " πρόταση αυτή υποτίθεται ότι θα παρουσιαστεί το φθινόπωρο, δεν ξέρω όμως ποιου έτους. Αυτό που έχει σημασία για μένα είναι να χορηγείται η κρατική ενίσχυση με διαφάνεια και να υπάρχει επαρκής λογοδοσία. Δεν θα πρέπει να ξεκινήσουμε ενισχύοντας σταθερούς τερματικούς σταθμούς περισσότερο από λιμένες που είναι γεωγραφικά πολύ κοντά σε τρίτες χώρες. Και στις δύο περιπτώσεις, αυτό θα ισοδυναμούσε με μάταια προσπάθεια.
<P>
Εν προκειμένω, θα ήθελα να κάνω ένα σχόλιο σχετικά με την παράγραφο 5 της πρότασης ψηφίσματος, η αγγλική έκδοση της οποίας αναφέρεται σε "flags of convenience". Κατά την άποψή μου, ο χαρακτηρισμός αυτός είναι εσφαλμένος, και θα προτιμούσα κάτι άλλο, όπως τα πλοία "substandard". Τελικά, αυτό που δεν θέλουμε είναι σημαίες και πλοία που παρακάμπτουν τις ελάχιστες απαιτήσεις όσον αφορά την ασφάλεια και τις κοινωνικές προδιαγραφές. Μιλούμε για την ποιότητα της σημαίας, και αυτό που αποκαλούμε στα ολλανδικά "goedkope vlag", ασφαλώς, δεν αποτελεί αυτομάτως συνώνυμο του όρου "flag of convenience".
<P>
Ολοκληρώνοντας, θα ήθελα να αναφέρω άλλο ένα καίριο σημείο, συγκεκριμένα το να καταστήσουμε τον τομέα της ναυτιλίας ελκυστικό για τους νέους. Ο πληθυσμός της Ευρώπης γερνά συνεχώς, και, επομένως, πρέπει να κάνουμε πολύ περισσότερα για τη νεολαία μας. Ποτέ δεν είναι πολύ νωρίς για να αρχίσουμε να ενημερώνουμε τους νέους σχετικά με τον τομέα της ναυτιλίας και τις θαλάσσιες μεταφορές, και πληροφορήθηκα με χαρά ότι πλοιοκτήτες επισκέπτονται ακόμα και σχολεία πρωτοβάθμιας εκπαίδευσης για να ενημερώσουν τους νέους ανθρώπους για την εργασία στη θάλασσα.
<P>
Αυτά ήταν μερικά από τα κύρια σημεία που ήθελα να αναφέρω μέχρι στιγμής, και θα απαντήσω με χαρά σε τυχόν παρατηρήσεις συναδέλφων και του Επιτρόπου, όταν θα ανακεφαλαιώσω τη συζήτηση.
<SPEAKER ID="157" NAME="Andris Piebalgs" LANGUAGE="EN">
Κύριε Πρόεδρε, καταρχάς θα ήθελα να ευχαριστήσω τον εισηγητή για το εξαίρετο έργο του σχετικά με αυτό το πολύ σημαντικό, από πολιτική άποψη, ζήτημα.
<P>
" πολιτική για τις θαλάσσιες μεταφορές μέχρι το 2018 χρησιμοποιήθηκε ευρύτατα κατά την προετοιμασία της στρατηγικής Ευρώπη 2020 της Επιτροπής και έχει ξεκινήσει η διαδικασία για μία νέα Λευκή Βίβλο για τις μεταφορές. Μπορούμε να διαπιστώσουμε ότι αυτή η στρατηγική για τις μεταφορές ηγείται μειζόνων στρατηγικών εξελίξεων στην Ευρώπη.
<P>
" ναυτιλία είναι ένα από τα δυνατά σημεία της Ευρώπης και είναι απόλυτα φυσικό να εκμεταλλευτούμε όσα δημιουργήσαμε στο παρελθόν, είναι όμως επίσης σημαντικό να στραφούμε και προς το μέλλον. Κύριος στόχος μας είναι να εξασφαλίσουμε και να αυξήσουμε ακόμα περισσότερο τη μακροπρόθεσμη βιωσιμότητα και απόδοση της ευρωπαϊκής ναυτιλίας. Αυτό σημαίνει αποδοτικές, ασφαλείς και φιλικές για το περιβάλλον υπηρεσίες θαλασσίων μεταφορών. Οι θαλάσσιες μεταφορές προσφέρουν θέσεις εργασίας υψηλής ποιότητας στην Ευρώπη, καθώς και έρευνα σχετικά με τα καύσιμα και καινοτομία στην ευρωπαϊκή βιομηχανία.
<P>
Επίσης, έχουμε φιλόδοξους περιβαλλοντικούς στόχους και η Επιτροπή έδινε ανέκαθεν έμφαση στην ανάγκη παγκόσμιων λύσεων, ιδίως για τη μείωση των αερίων θερμοκηπίου.
<P>
Ο κύριος όγκος εργασιών για τη στρατηγική πραγματοποιήθηκε πριν από την οικονομική κρίση. Ενόψει της οικονομικής ύφεσης, η στρατηγική ισχύει ακόμα. Σε αυτό το πλαίσιο, έμφαση πρέπει να δοθεί στη διατήρηση και βελτίωση της διεθνούς τάξης. Αντιμετωπίζουμε κινδύνους όπως ο προστατευτισμός, ο αθέμιτος ανταγωνισμός, η ναυτιλία που δεν πληροί τις προδιαγραφές και η πειρατεία. Πρέπει να αναζητήσουμε καλύτερες απαντήσεις στα ζητήματα αυτά, ιδίως μέσω διαλόγου με τους κύριους εμπορικούς εταίρους.
<P>
Επικροτώ τα συμπεράσματα στα οποία κατέληξε η Επιτροπή Μεταφορών και Τουρισμού και την έκθεση που παρουσίασε, και μπορώ να σας διαβεβαιώσω ότι η Επιτροπή ασχολείται ήδη με πολλά από τα θέματα αυτά στο πλαίσιο διαφόρων δραστηριοτήτων για την εφαρμογή της στρατηγικής, όπως η πρόταση για διατυπώσεις υποβολής δηλώσεων για τα πλοία, που αποτελεί σημαντικό στοιχείο του κοινού χώρου θαλάσσιων μεταφορών χωρίς σύνορα.
<P>
Επίσης, οι υπηρεσίες της Επιτροπής άρχισαν να εργάζονται επί της εκπόνησης κοινωνικής ατζέντας για τις θαλάσσιες μεταφορές και επί της κοινοτικής πρωτοβουλίας για την ηλεκτρονική ναυτιλία, τις οποίες η Επιτροπή προτίθεται να παρουσιάσει μέσα στο 2011.
<P>
Θα ήθελα επίσης να απαντήσω σχετικά με το θέμα των κατευθυντηρίων γραμμών για την κρατική ενίσχυση της ναυτιλίας το 2010. Αφενός, οι κατευθυντήριες γραμμές του 2004 δεν θα "εκπνεύσουν" το 2011, μολονότι η Επιτροπή έχει δηλώσει πως "θα αναθεωρηθούν εντός επτά ετών", αφετέρου, η σημερινή κρίση με τις σοβαρές συνέπειές της για τη ναυτιλία απαιτεί πολύ προσεκτική προσέγγιση.
<P>
Όσον αφορά τα συγκεκριμένα μέτρα, αυτό το διάστημα προετοιμάζουμε αναλυτικό οδικό χάρτη για την εφαρμογή αυτής της στρατηγικής, τον οποίο σχεδιάζουμε να δημοσιεύσουμε το προσεχές καλοκαίρι.
<SPEAKER ID="158" NAME="Γεώργιος Κουμουτσάκος">
εξ ονόματος της ομάδας PPE. - Κύριε Πρόεδρε, η ομιλία του κ. Επιτρόπου είχε πολύ θετική ανταπόκριση σ εμένα και την άκουσα με μεγάλο ενδιαφέρον, γιατί πράγματι η ναυτιλία είναι ένας πάρα πολύ σημαντικός -ζωτικός θα έλεγα- τομέας για την ευρωπαϊκή οικονομία.
<P>
Έχει κάθε λόγο η Ευρωπαϊκή Ένωση να διαφυλάξει και τον πρωταγωνιστικό ρόλο που έχει σ' αυτόν τον οικονομικό τομέα, αλλά και σαφώς να διατηρήσει υψηλό το επίπεδο των θαλασσίων μεταφορών. Αυτή είναι η πρόκληση κύριε Πρόεδρε και κύριοι συνάδελφοι, πρέπει δηλαδή να κρατήσουμε τον πρωταγωνιστικό μας ρόλο στην παγκόσμια ναυτιλιακή αγορά και γι' αυτό χρειαζόμαστε μια αποτελεσματική και συντονισμένη στρατηγική στις θαλάσσιες μεταφορές.
<P>
" έκθεση που συζητάμε σήμερα και η οποία υιοθετήθηκε από την συντριπτική πλειοψηφία στην αρμόδια επιτροπή, είναι μια εμπεριστατωμένη έκθεση που κινείται στην σωστή κατεύθυνση, και ήδη το κείμενο έτσι όπως έχει -χωρίς αλλαγές και μετατροπές- θεωρώ ότι ανταποκρίνεται πλήρως στην ανάγκη να έχουμε μια συγκεκριμένη σταθερή γραμμή προς την κατεύθυνση που προανέφερα.
<P>
Βεβαίως, η ευρωπαϊκή ναυτιλία αντιμετωπίζει στις ημέρες μας μεγάλες προκλήσεις καθώς και μία εξωγενή πρόκληση. " πρώτη πρόκληση είναι η ανάγκη αύξησης του ανταγωνισμού. Είναι γεγονός ότι ο ελεύθερος ανταγωνισμός είναι το οξυγόνο για την ναυτιλία. Ταυτόχρονα όμως, πολλές φορές, οι κρατικές ενισχύσεις γίνονται απαραίτητες γιατί πρέπει να αντιμετωπίσουμε τον πολύ συχνά αθέμιτο ανταγωνισμό από τρίτες χώρες.
<P>
Συμπέρασμα λοιπόν: οι κρατικές ενισχύσεις πρέπει να διατηρηθούν καθώς έχουν συνεισφέρει στη διατήρηση της ανταγωνιστικότητας της ευρωπαϊκής ναυτιλίας αλλά και της οικονομίας των κρατών μελών. Δεύτερη πρόκληση που αντιμετωπίζουμε είναι η ανάγκη ενίσχυσης και βελτίωσης της επαγγελματικής κατάρτισης του ανθρώπινου δυναμικού στον κλάδο της ναυτιλίας. Διότι υπάρχει θεαματική μείωση του αριθμού των νέων που εισέρχονται στο επάγγελμα, αλλά και έλλειψη καταρτισμένων ναυτικών.
<P>
Επομένως χρειάζεται μια νέα δυναμική πολιτική. Αυτούς τους δύο τομείς πρέπει οπωσδήποτε να τους αντιμετωπίσουμε και πιστεύω ότι η έκθεση κινείται στην σωστή κατεύθυνση.
<SPEAKER ID="159" NAME="Knut Fleckenstein" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, καταρχάς επικροτούμε θερμά το γεγονός ότι μελλοντικά θα έχουμε μία ναυτιλιακή στρατηγική στην ΕΕ, ακόμα και αν θα πρέπει να περιμένουμε λίγο περισσότερο για την ψηφοφορία. Υποθέτουμε ότι η έκθεση αυτή θα ενσωματωθεί στην έκθεση για το μέλλον των μεταφορών και, στη συνέχεια, και στη Λευκή Βίβλο.
<P>
Με την πολιτική για τις θαλάσσιες μεταφορές μέχρι το 2018 δημιουργούμε το πλαίσιο για να κάνουμε την ευρωπαϊκή ναυτιλιακή οικονομία πιο ανταγωνιστική σε διεθνές επίπεδο, και στη στρατηγική αυτή ορίσαμε, πρώτον, ότι θέλουμε το πλαίσιο αυτό να δημιουργηθεί βάσει οικολογικών προτύπων και δεύτερον, ότι θέλουμε λογικές παγκόσμιες κοινωνικές προδιαγραφές για μία υψηλής ποιότητας ναυτιλία.
<P>
Επιτρέψτε μου να θίξω σύντομα τρία σημεία. Πρώτον, η ναυτιλία είναι ένας φιλικός προς το περιβάλλον τομέας των μεταφορών, και, ως εκ τούτου, ένας από τους στόχους μας ήταν να συμβάλει μελλοντικά και αυτός ο κλάδος της οικονομίας στην καταπολέμηση της κλιματικής αλλαγής. Συνηγορώ θερμά υπέρ της δημιουργίας νέων κινήτρων όπως οι πράσινοι λιμένες, ακόμα και αν σήμερα δεν λαμβάνουμε αποφάσεις, αλλά αναθέτουμε στην Επιτροπή και το Συμβούλιο το καθήκον να διαπιστώσουν ποιες δυνατότητες υπάρχουν σε σχέση με αυτό.
<P>
Θεωρώ ότι είναι εξίσου σημαντικό να διατηρήσουμε διεθνή ανταγωνιστικότητα - μεταξύ άλλων, και σε σχέση με άλλους τρόπους μεταφορών. Επομένως, είναι επίσης σωστό να διεξαγάγει η Επιτροπή, βάσει της πρότασής μας, νέα εκτίμηση επιπτώσεων σχετικά με τις περιοχές ελέγχου των εκπομπών θείου στη Βόρεια Θάλασσα και στη Βαλτική, διότι, αν θέλουμε εν προκειμένω υψηλότερες απαιτήσεις από ό,τι αλλού, πρέπει να λάβουμε υπόψη τον διεθνή ανταγωνισμό και να διασφαλίσουμε, ει δυνατόν, ότι δεν θα γίνουμε η αιτία επανόδου της μεταφοράς εμπορευματοκιβωτίων μέσω των οδικών δικτύων, πράγμα που θα ήταν αντιπαραγωγικό.
<P>
Επιτρέψτε μου να αναφέρω ένα τελευταίο σημείο που νομίζω ότι έχει ιδιαίτερη σημασία, συγκεκριμένα τη συμπερίληψη των σημαντικότερων ευρωπαϊκών λιμένων στον σχεδιασμό των δικτύων ΔΕΔ. Αυτό έχει για εμάς ιδιαίτερη σημασία, διότι οι λιμένες είναι σημαντικοί κόμβοι των αλυσίδων μεταφοράς και μπορούν να εκπληρώσουν αποτελεσματικά τον ρόλο τους μόνο εάν διευκολυνθεί και ενισχυθεί η διατροπικότητα.
<P>
Υπάρχουν πολλά άλλα σημεία που θα μπορούσα να αναφέρω εν προκειμένω. Κύριε van Dalen, συγχαρητήρια για την εξαίρετη έκθεσή σας. Όλοι συμβάλαμε λίγο σε αυτήν, και θα ήθελα να ζητήσω την κατανόησή σας για το γεγονός ότι δεν θέλουμε να καταστρέψουμε αυτή την εξαίρετη έκθεση με την αποδοχή των τροπολογιών σας.
<SPEAKER ID="160" NAME="Jean-Paul Besset" LANGUAGE="FR">
Κύριε Πρόεδρε, η Ομάδα των Πρασίνων/Ευρωπαϊκή Ελεύθερη Συμμαχία στηρίζει πλήρως την έκθεση και τις συστάσεις του κ. van Dalen. Μας προσφέρει ένα ισορροπημένο κείμενο που είναι προϊόν της στενής συνεργασίας που κατάφερε να καθιερώσει με τις άλλες πολιτικές ομάδες.
<P>
Υποστηρίζουμε την έκθεση αυτή, διότι παρουσιάζει με σαφήνεια τις προκλήσεις που αντιμετωπίζει η θαλάσσια πολιτική της ΕΕ, δηλαδή σημαντική αύξηση των θαλάσσιων μεταφορών τόσο εντός όσο και εκτός της Ένωσης, χωρίς να θυσιαστούν το περιβάλλον ή κοινωνικά ζητήματα. Το κείμενο αυτό είναι συνεπές με ένα σκεπτικό που θέλουμε να δούμε να εφαρμόζεται σε όλους τους τομείς: την πολιτική αειφόρου ανάπτυξης. Προσφέρει θετικούς τρόπους για την ανάπτυξη των θαλασσίων μεταφορών από σήμερα έως το 2018, με τις καλύτερες δυνατές προϋποθέσεις.
<P>
Υπογραμμίζουμε ιδίως την καταπολέμηση της κατάχρησης της σημαίας ευκαιρίας ή των πλοίων που δεν πληρούν τα πρότυπα. Επίσης, υπογραμμίζουμε την προστασία από την πειρατεία. Δίνουμε έμφαση στη απόκτηση μίας πολιτικής σχεδιασμένης στο πλαίσιο της ενιαίας ευρωπαϊκής θάλασσας, και τονίζουμε τη σημασία της πολυτροπικής σύνδεσης των ευρωπαϊκών θαλασσίων λιμένων με την ενδοχώρα. Υπογραμμίζουμε την υποστήριξη της απλοποίησης των διοικητικών κανόνων που διέπουν την είσοδο και έξοδο από τους ευρωπαϊκούς λιμένες. Υπογραμμίζουμε την προώθηση των θαλάσσιων επαγγελμάτων και τη συναφή διαρκή κατάρτιση. Τέλος, υπογραμμίζουμε την προτεραιότητα στα θέματα περιβάλλοντος.
<P>
Γενικά, θα υποστηρίζουμε πάντα οτιδήποτε συμβάλλει, κατά τη γνώμη μας, στην προαγωγή ενός τομέα των θαλασσίων μεταφορών ο οποίος θα μπορεί να ανταγωνιστεί τις οδικές και εναέριες μεταφορές. " έκθεση του κ. van Dalen καταγράφει εμπεριστατωμένα την παγκόσμια περιβαλλοντική πρόκληση, για την οποία οι θαλάσσιες μεταφορές αποτελούν μία λύση. Ειδικότερα, αποτελούν χρήσιμο μέσο αντιμετώπισης της θέρμανσης του πλανήτη.
<P>
Το μόνο που μας λυπεί είναι ότι η τροπολογία που υποβάλαμε για την ένταξη του τομέα των θαλασσίων μεταφορών στο σύστημα εμπορίας δικαιωμάτων εκπομπής αερίων θερμοκηπίου δεν εγκρίθηκε από τον εισηγητή ή την Επιτροπή. Από τη δική μας σκοπιά, κανένας τομέας της οικονομίας δεν πρέπει να αποκλίνει από τον γενικό κανόνα, και, όπως συμβαίνει με τον τομέα των οδικών και εναερίων μεταφορών, οι θαλάσσιες μεταφορές πρέπει να συμβάλλουν στη μείωση των εκπομπών αερίων, μολονότι ευθύνονται μόνο για μικρό μέρος τους. Ως εκ τούτου, θα υποβάλουμε ξανά την τροπολογία μας στην Ολομέλεια.
<SPEAKER ID="161" NAME="Jacky Hénin" LANGUAGE="FR">
Κύριε Πρόεδρε, κυρίες και κύριοι, δεν αρκούν οι απλές δηλώσεις ότι η Ένωση χρειάζεται πραγματική στρατηγική ανάπτυξης των θαλασσίων μεταφορών, διότι πρόκειται για σημαντικό ζήτημα για το μέλλον της Ένωσής μας όσον αφορά την επισιτιστική, οικονομική και πολιτική ανεξαρτησία, καθώς και την προστασία του περιβάλλοντος.
<P>
Για να είναι αποτελεσματική η στρατηγική αυτή, πρέπει να είναι ευρεία και να καλύπτει τη ναυπηγική, τις επισκευές πλοίων, τους λιμένες, την απασχόληση και την κατάρτιση των εργαζομένων, καθώς και την ασφάλεια. " απόρριψη της οδηγίας για την ελευθέρωση των λιμενικών υπηρεσιών από το Κοινοβούλιο το 2006 αντιπροσωπεύει, κατά τη γνώμη μου, τον ακρογωνιαίο λίθο οιασδήποτε ευρωπαϊκής στρατηγικής για τις θαλάσσιες μεταφορές.
<P>
Το Κοινοβούλιο καλεί την Επιτροπή να συνεχίσει τον αγώνα της κατά των καταχρήσεων των σημαιών ευκαιρίας. Αυτό είναι θετικό, όμως πρέπει πρωτίστως να ξεκινήσει πραγματικά αυτός ο αγώνας. Τελικά, αυτό που πρέπει να καταπολεμήσουμε δεν είναι οι καταχρήσεις των σημαιών ευκαιρίας, αλλά η ίδια η ύπαρξη αυτής της πρακτικής. Διαφορετικά όλες μας οι καλές προθέσεις σχετικά με την ασφάλεια και τη δημιουργία θέσεων εργασίας είναι καταδικασμένες.
<P>
" εξάρτηση της κρατικής ενίσχυσης του εν λόγω τομέα από την υποχρέωση τήρησης ποιοτικών κοινωνικών και περιβαλλοντικών κριτηρίων και από την προώθηση της απασχόλησης και της κατάρτισης των ναυτικών από κράτη μέλη της ΕΕ είναι ένα θετικό βήμα, εφόσον οι μοναδικές πραγματικές στρεβλώσεις του ανταγωνισμού δεν οφείλονται στην κρατική ενίσχυση, αλλά στο κοινωνικό, μισθολογικό και περιβαλλοντικό ντάμπιγκ.
<P>
" καλύτερη εγγύηση για την ασφάλεια των θαλασσίων μεταφορών είναι να υπάρχουν καλώς αμειβόμενα και άρτια καταρτισμένα πληρώματα που απολαμβάνουν επαρκή κοινωνική προστασία και καλές συνθήκες εργασίας.
<P>
Διαπιστώνω με χαρά ότι μιλούμε επιτέλους για την διά βίου κατάρτιση των ναυτικών και για την ενίσχυση των επαγγελματικών προσόντων και δεξιοτήτων. Τώρα πρέπει να εξασφαλίσουμε ότι αυτό θα αναγνωριστεί ως δικαίωμα όλων των ναυτικών και θα το χρηματοδοτήσουν οι εργοδότες.
<P>
Επίσης, υποστηρίζω τις απαιτήσεις σχετικά με την κατασκευή των πλοίων και την ποιότητα του χάλυβα. Φυσικά, το κείμενο που μας παρουσιάστηκε μάς πηγαίνει αρκετά βήματα εμπρός, ωστόσο εξακολουθεί να περιέχει πολλές αντιφάσεις. Παραμένει δέσμιο του δόγματος του ελεύθερου και χωρίς στρεβλώσεις ανταγωνισμού. Εξακολουθεί να φέρει σε υπερβολικό βαθμό τη σφραγίδα της ομάδας πίεσης των πλοιοκτητών και των χειρότερων ακραίων φιλελεύθερων ουτοπικών σεναρίων.
<P>
Για παράδειγμα, πώς μπορεί να υποστηρίζει την απασχόληση για τους ναυτικούς της Ευρώπης, και να ζητεί ταυτόχρονα την εκπόνηση μελετών για να προσδιοριστεί σε ποιον βαθμό θα μπορούσαν να τους αντικαταστήσουν οι νέες τεχνολογίες;
<P>
Πώς μπορεί να τάσσεται υπέρ του περιορισμού των πρακτικών ντάμπιγκ, ζητώντας παράλληλα την ελεύθερη κυκλοφορία των εργαζομένων που δεν έχουν καν τα ίδια δικαιώματα εντός της Ένωσης; Πώς μπορεί να δίνει έμφαση στην ασφάλεια όταν αυτό που κυριαρχεί είναι η αυτασφάλιση και όταν ορισμένοι φορείς που προσελκύονται από την οσμή του κέρδους δεν διστάζουν να μεταφέρουν αγαθά που θα μπορούσαν να αποδειχθούν εξαιρετικά επικίνδυνα για τους ανθρώπους και το περιβάλλον χωρίς να τα δηλώνουν;
<P>
Υπάρχουν ακόμα πολλά που πρέπει να γίνουν, όμως θα τα κάνουμε από κοινού, διότι μία ορθή και υψηλού επιπέδου θαλάσσια πολιτική πρέπει πρωτίστως να σέβεται και τους επίμονους άντρες και γυναίκες που συχνά διακινδυνεύουν τη ζωή τους για να ικανοποιήσουν τις ανάγκες άλλων.
<SPEAKER ID="162" NAME="Anna Rosbach" LANGUAGE="DA">
Κύριε Πρόεδρε, πρόκειται για ένα φιλόδοξο έγγραφο στρατηγικής. Ωστόσο, έχω μερικές παρατηρήσεις.
<P>
Μεγαλύτερα φορτία στους μείζονες ποταμούς της ΕΕ -υπέροχα· με ποιον τρόπο λαμβάνουμε, όμως, υπόψη το γεγονός ότι τα τελευταία χρόνια η στάθμη των υδάτων ήταν πολλές φορές υπερβολικά χαμηλή για να πλεύσει σε αυτά μία φορτηγίδα με πλήρες φορτίο; Εάν πλέουν κατά το ήμισυ φορτωμένες, το κόστος της μεταφοράς φορτίου είναι υπερβολικά υψηλό.
<P>
Έλεγχοι βάσει του κινδύνου - πώς μπορούμε, όμως, τότε να ελέγξουμε εάν μία φορτηγίδα μεταφοράς άνθρακα μεταφέρει λαθραία ανθρώπους; Έλεγχοι αποκλειστικά βάσει του κινδύνου δεν επαρκούν. Είναι αφελές να αναμένουμε από όλα τα ναυτικά έθνη του κόσμου να τηρούν τις υψηλές περιβαλλοντικές προδιαγραφές της ΕΕ. Αντίθετα, πολλά παλαιά πλοία από τρίτες χώρες θα επωφεληθούν οικονομικά.
<P>
" πειρατεία - για ποιον λόγο το πρόβλημα αυτό αναφέρεται μόνο σε αφρικανικό πλαίσιο; Το πρόβλημα είναι πολύ μεγαλύτερο στα ύδατα γύρω από την Ινδονησία. Αυτό επηρεάζει και ναυτιλιακές εταιρείες της ΕΕ.
<P>
Υποχρεωτική απόρριψη - η υποχρεωτική απόρριψη θα πρέπει να αποτελέσει θεσμοθετημένη απαίτηση σε όλα τα παράκτια ύδατα πλεύσης προς αποφυγή περιβαλλοντικών καταστροφών.
<P>
Θεωρώ επίσης λυπηρό το γεγονός ότι κλείσαμε τόσο πολλούς μικρούς λιμένες. Θα έπρεπε να επενδύσουμε στην ενίσχυση των παράκτιων θαλασσίων μεταφορών, και όχι να τις αποδυναμώνουμε.
<P>
Ένα τελευταίο σημείο - μας δηλώνουν συχνά πόσο σημαντική είναι η ναυπηγική βιομηχανία για την ΕΕ. Όμως πού είναι η συζήτηση για την υπεύθυνη και φιλική για το περιβάλλον διάλυση πλοίων; Θέλουμε μήπως να συνεχίσουμε να στέλνουμε τα πλοία μας για ανεύθυνη απόσυρση στις ακτές της Ινδίας όταν δεν τα χρειαζόμαστε πια;
<SPEAKER ID="163" NAME="Marian-Jean Marinescu" AFFILIATION="PPE">
(RO) Τα θέματα της ευρωπαϊκής ναυτιλίας δεν μπορούν να εξεταστούν χωριστά από τα διεθνή θέματα ναυτιλίας. " Ευρώπη είναι σημαντικός ανταγωνιστής στην αγορά των θαλασσίων μεταφορών, ειδικά όσον αφορά τη μεταφορά επιβατών και εμπορευματοκιβωτίων. " θέση της Ευρωπαϊκής Ένωσης στην παγκόσμια αγορά πρέπει να ενισχυθεί στον τομέα αυτόν.
<P>
Ενδέχεται να χρειαστεί μεγάλο χρονικό διάστημα έως ότου ικανοποιηθεί το αίτημα για τη βελτίωση της ποιότητας της κατάρτισης που παρέχεται στους ναυτικούς, καθώς και των συνθηκών ζωής και εργασίας τους τόσο εν πλω όσο και σε λιμένες και όρμους. Στον τομέα της ευρωπαϊκής ναυτιλίας υπάρχει έλλειψη εργαζομένων υψηλής εξειδίκευσης, από τους ναυπηγούς έως τα σκάφη αναψυχής.
<P>
Οι επιχειρήσεις των "ΠΑ, της Ασίας και της Μέσης Ανατολής προσφέρουν πολύ περισσότερες διευκολύνσεις από τις αντίστοιχες ευρωπαϊκές επιχειρήσεις. Υπό αυτές τις συνθήκες, οι ευρωπαίοι επαγγελματίες του κλάδου προτιμούν να εργάζονται για ναυτιλιακές εταιρείες ή πλοιοκτήτες στο Ντουμπάι ή την Κίνα, ενώ τα πληρώματα των ευρωπαϊκών πλοίων απαρτίζονται από φιλιππινέζους και ινδούς ναυτικούς. " κατάσταση αυτή πρέπει να σταματήσει. Οι ναυτιλιακοί οργανισμοί στα κράτη μέλη πρέπει να συνεργαστούν πολύ πιο στενά για να εναρμονίσουν τα προγράμματα κατάρτισής τους και να προσφέρουν ευκαιρίες εύρεσης αμειβόμενης εργασίας και ανταλλαγής εμπειριών με ευρωπαϊκές ναυτιλιακές εταιρείες.
<P>
Θα ήθελα επίσης να θίξω ένα άλλο θέμα που αφορά την ασφάλεια, η οποία είναι εξαιρετικά σημαντική και εξακολουθεί να εμποδίζει την απρόσκοπτη ροή της παγκόσμιας θαλάσσιας κυκλοφορίας. Αναφέρομαι στην κατάσταση που επικρατεί στο Κέρας της Αφρικής. Επιδοκιμάζω τις δράσεις της επιχείρησης NAVFOR Atalanta, η οποία εκπληρώνει απόλυτα το καθήκον της στην περιοχή. Ωστόσο, οφείλουμε να παραδεχτούμε ότι απαιτούνται συγκεκριμένες επενδύσεις στην αμυντική βιομηχανία, προκειμένου να είμαστε σε θέση να εφοδιάσουμε τις ένοπλες δυνάμεις με πλοία και άλλα μέσα επέμβασης που είναι πολύ πιο αποτελεσματικά από αυτά που χρησιμοποιεί σήμερα το ευρωπαϊκό ναυτικό.
<SPEAKER ID="164" NAME="Saïd El Khadraoui" AFFILIATION="S&amp;D">
(NL) Κύριε Πρόεδρε, κυρίες και κύριοι, κύριε Επίτροπε, συμφωνώ σε μεγάλο βαθμό με τις παρατηρήσεις του συναδέλφου μου, κ. Fleckenstein, και θα ήθελα πρώτα από όλα να ευχαριστήσω τον εισηγητή κ. van Dalen για την εξαίρετη έκθεσή του. Επικεντρώνεται σε μία σειρά σημαντικών θεμάτων, με πρώτο τη σημασία της ναυτιλίας για την οικονομία μας. Επίσης, υπογραμμίζει την ανάγκη της ανταγωνιστικότητάς μας στο πλαίσιο της παγκόσμιας αγοράς και, ως εκ τούτου, πρέπει να αποδώσουμε προσοχή στην ανταγωνιστικότητα του τομέα της ναυτιλίας μας, επιδιώκοντας, ταυτόχρονα, πιο βιώσιμες μεταφορές. Με άλλα λόγια, πρέπει να αντιδράσουμε στον κίνδυνο της μετανηολόγησης. Παράλληλα, πρέπει επίσης να διασφαλίσουμε ισότιμες συνθήκες ανταγωνισμού. Κατά συνέπεια, είναι σημαντικό να αρχίσουν να εφαρμόζονται πραγματικά στους λιμένες μας οι κανόνες για τις κρατικές ενισχύσεις που έχουν δρομολογηθεί εδώ και αρκετό καιρό. Είμαι πεπεισμένος ότι θα πρέπει να επανέλθουμε αργότερα στο ζήτημα αυτό.
<P>
Υπάρχουν τρεις σημαντικοί τομείς που πρέπει να εξεταστούν. Πρώτα απ' όλα, η απασχόληση και οι συνθήκες εργασίας. Το επάγγελμα του ναυτικού πρέπει να γίνει και πάλι ελκυστικό για τους νέους, και στις μέρες μας αυτό είναι εξαιρετικά δύσκολο να επιτευχθεί. Πρέπει να καταβάλουμε μεγαλύτερες προσπάθειες για τη διάδοση πληροφοριών σχετικά με ευκαιρίες σταδιοδρομίας, είτε στην ξηρά είτε αλλού. Αυτά είναι τα πράγματα που πρέπει να αναπτύξουμε. Επίσης, πρέπει να βελτιωθούν οι συνθήκες εργασίας με την επικύρωση της νομοθεσίας της Διεθνούς Οργάνωσης Εργασίας και με τη διενέργεια ελέγχων σε παγκόσμιο επίπεδο, και προφανώς όχι μόνο στην Ευρώπη.
<P>
Το δεύτερο ουσιαστικό σημείο -πολλοί από εσάς το αναφέρατε ήδη- είναι οι επιπτώσεις της ναυτιλίας στο περιβάλλον. " ναυτιλία αποτελεί, αυτή καθαυτή, βιώσιμο τρόπο μεταφορών, όμως υπάρχουν, εν προκειμένω, ακόμα μεγάλα περιθώρια προόδου. Ως προς αυτό, η Ευρώπη πρέπει να διαδραματίσει ρόλο πρωτοπόρου, μεταξύ άλλων, και στις διαπραγματεύσεις εντός του Διεθνούς Ναυτιλιακού Οργανισμού.
<P>
Τέλος, δεν υπάρχει αμφιβολία ότι η ασφάλεια είναι ουσιαστικής σημασίας. " άνθηση ενός επαγγέλματος είναι δυνατή μόνο εάν το επάγγελμα αυτό μπορεί να ασκηθεί με ασφάλεια. Πρέπει να υλοποιήσουμε τη διευρυμένη τρίτη δέσμη μέτρων για τη θαλάσσια ασφάλεια και να συνεχίσουμε να υποστηρίζουμε την αποστολή Atalanta στα ανοικτά των ακτών της Σομαλίας.
<SPEAKER ID="165" NAME="Gesine Meissner" AFFILIATION="ALDE">
(DE) Κύριε Πρόεδρε, εφόσον είμαι η πρώτη ομιλήτρια της Ομάδας της Συμμαχίας Φιλελευθέρων και Δημοκρατών για την Ευρώπη, θα ήθελα να αρχίσω εκφράζοντας τις ειλικρινείς ευχαριστίες μου στον κ. van Dalen. Διαπιστώσαμε όλοι την ολόθερμη αφοσίωσή του στις θαλάσσιες μεταφορές. Αυτό κατέστη απόλυτα σαφές.
<P>
Όλοι γνωρίζουμε πόσο σημαντικός είναι αυτός ο τομέας. Τα τελευταία χρόνια, πριν από την κρίση, η θαλάσσια οικονομία συνολικά αναπτυσσόταν πολύ περισσότερο από άλλους τομείς της οικονομίας. Φυσικά, οι θαλάσσιες μεταφορές διαδραματίζουν μείζονα ρόλο σε αυτό και μπορεί να πει κανείς ότι οι όμιλοι ναυτιλιακών φορέων θα είναι απολύτως καίριας σημασίας για την περαιτέρω ανάπτυξη της Ευρώπης. Υπάρχουν επίσης προβλέψεις, σύμφωνα με τις οποίες τώρα που έχουμε εξέλθει από τη χειρότερη φάση της κρίσης, ο τομέας των μεταφορών θα αρχίσει να αναπτύσσεται εκ νέου, και τότε οι θαλάσσιες μεταφορές θα αποκτήσουν μεγαλύτερη σημασία. Το 90% των εξαγωγών και εισαγωγών μας μεταφέρεται μέσω των λιμένων. Φυσικά, εν προκειμένω είναι σημαντικό -όπως ήδη ειπώθηκε- να δοθεί η δέουσα προσοχή στη διασύνδεση των λιμένων με την ενδοχώρα με διαδρόμους και διευρωπαϊκά δίκτυα.
<P>
Χρειαζόμαστε νέο αίμα. Αν έχουμε περισσότερες μεταφορές στον θαλάσσιο τομέα, θα χρειαστούμε ασφαλώς και ανθρώπους που θα θέλουν να εργαστούν στον τομέα αυτόν. Για τον σκοπό αυτόν, απαιτείται υψηλής ποιότητας κατάρτιση που θα είναι επίσης εναρμονισμένη σε ολόκληρη την Ευρώπη, ενώ ταυτόχρονα πρέπει και να προβάλουμε τον συγκεκριμένο τομέα. Οι νέοι πρέπει απλώς να δουν ποιες μελλοντικές προοπτικές τους παρέχονται από τις θαλάσσιες μεταφορές. Θέλουμε καλές συνθήκες εργασίας - αυτό είναι επίσης ένα θέμα που μπορούμε και θέλουμε να εναρμονίσουμε σε ολόκληρη την Ευρώπη.
<P>
" περιβαλλοντική πτυχή αναφέρθηκε ήδη. " ναυσιπλοΐα είναι πολύ φιλική για το περιβάλλον, ιδίως όσον αφορά τις εκπομπές CO2. Υπάρχει ακόμα μεγάλο περιθώριο βελτίωσης όσον αφορά τα οξείδια του αζώτου και τις εκπομπές θείου. Εδώ πρέπει να επιτελεστεί έργο τόσο στον ίδιο τον τομέα όσο και γενικά στην Ευρώπη διότι, όπως αναφέρθηκε ήδη, αυτό είναι εξαιρετικά σημαντικό λόγω του μεγάλου διεθνούς ανταγωνισμού που υπάρχει στις θαλάσσιες μεταφορές. Εν προκειμένω, ο ρόλος μας στην Ευρώπη είναι μάλλον ηγετικός, όμως πρέπει να εξασφαλίσουμε και ότι θα τον διατηρήσουμε. Σε επιμέρους περιπτώσεις ίσως χρειαστούμε για αυτό και κρατική ενίσχυση. Πρέπει να διασφαλίσουμε ότι θα συνεργαστούμε για την περαιτέρω ανάπτυξη του εν λόγω τομέα.
<P>
Για να συνοψίσω: οι θαλάσσιες μεταφορές είναι οπωσδήποτε ένας τομέας του μέλλοντος, και, για τον λόγο αυτόν, είναι θετική η ανάπτυξη μακροπρόθεσμης στρατηγικής.
<SPEAKER ID="166" NAME="Dominique Riquet" AFFILIATION="PPE">
- (FR) Κύριε Πρόεδρε, κύριε Επίτροπε, είναι ζωτικής σημασίας να ασκήσουμε μία ευρωπαϊκή πολιτική για τις θαλάσσιες μεταφορές που θα είναι φιλόδοξη και θα έχει μακροπρόθεσμο προσανατολισμό. Πρέπει να λαμβάνει υπόψη παράγοντες που είναι χαρακτηριστικοί για τον τομέα αυτόν και να ανταποκρίνεται στις προκλήσεις που αντιμετωπίζει.
<P>
Οι θαλάσσιες μεταφορές είναι από πολλές απόψεις ένας στρατηγικός τομέας για την Ευρωπαϊκή Ένωση, πρωτίστως λόγω του ρόλου που διαδραματίζει στην ανάπτυξη και την απασχόληση, της διεθνούς του διάστασης, της περιβαλλοντικής του πτυχής και της πτυχής της αειφόρου ανάπτυξης. Αναφέρθηκε ότι οι θαλάσσιες μεταφορές είναι το όχημα του 80% του παγκοσμίου εμπορίου. " ανακοίνωση της Ευρωπαϊκής Επιτροπής και η έκθεση του κ. van Dalen μάς υποδεικνύουν την οδό που πρέπει να ακολουθήσουμε, καθορίζουν στρατηγικούς στόχους και επισημαίνουν κύριους τομείς δράσης για την πολιτική των θαλάσσιων μεταφορών της Ευρωπαϊκής Ένωσης.
<P>
Θα ήθελα να υπογραμμίσω προσωπικά ορισμένα σημεία που προωθήσαμε με τη συνάδελφό μου, κ. Vlasto, στην Επιτροπή Μεταφορών και Τουρισμού, τα οποία είναι τα εξής: η Ευρωπαϊκή Ένωση πρέπει να δράσει για την ενίσχυση της ανταγωνιστικότητας του τομέα των θαλασσίων μεταφορών, και τούτο περιλαμβάνει συγκεκριμένα τη βελτίωση των συνθηκών εργασίας και των ευκαιριών σταδιοδρομίας στον κλάδο, χωρίς να αποσυνδέεται ο στόχος της ανταγωνιστικότητας από εκείνους της βιώσιμης ανάπτυξης, του θεμιτού ανταγωνισμού και της ασφάλειας. Όσον αφορά τις περιβαλλοντικές πτυχές, η πολιτική της ΕΕ πρέπει να προωθήσει την εσωτερίκευση του εξωτερικού κόστους και την καθιέρωση περιοχών ελέγχου των εκπομπών. Τέλος, ενόψει της αύξησης των επιπέδων της θαλάσσιας κυκλοφορίας, πρέπει να προαγάγουμε επενδύσεις με στόχο τον εκσυγχρονισμό και την αύξηση του δυναμικού των υποδομών των λιμένων μας.
<P>
Είναι σημαντικό να μοιραστεί το Ευρωπαϊκό Κοινοβούλιο το όραμά του για την κοινοτική πολιτική των θαλασσίων μεταφορών από τώρα μέχρι το 2018. Ελπίζω ότι η εξαίρετη έκθεση του κ. van Dalen, που έτυχε μεγάλης υποστήριξης στην Επιτροπή, θα τύχει εξίσου μεγάλης υποστήριξης από το Κοινοβούλιο, πράγμα που θα μας προσφέρει ισχυρή βάση για μελλοντικές διαπραγματεύσεις.
<SPEAKER ID="167" NAME="Silvia-Adriana Ţicău" AFFILIATION="S&amp;D">
(RO) Οι θαλάσσιες μεταφορές αποκτούν εξαιρετική σημασία για την Ευρωπαϊκή Ένωση. Έχοντας κατά νου ότι ο τομέας της ναυτιλίας αντιμετωπίζει ανταγωνισμό όχι μόνο σε κοινοτικό επίπεδο, αλλά ειδικά σε παγκόσμια κλίμακα, θα πρέπει να υπογραμμίσουμε τη σημασία της αύξησης της αναλογίας των θαλασσίων μεταφορών ως μέρους της όλης μεταφορικής μας δραστηριότητας, τόσο εντός της Ένωσης όσο και, ιδίως, έξω από αυτήν. Θα πρέπει ωστόσο να υπογραμμίσουμε ότι υπάρχουν ακόμα κράτη μέλη της Ευρωπαϊκής Ένωσης στη μαύρη ή γκρίζα λίστα του μνημονίου συνεννόησης του Παρισιού. Αυτός είναι ο λόγος για τον οποίο ζητούμε από τα κράτη μέλη και τους πλοιοκτήτες να προσπαθήσουν να κατακτήσουν μία θέση στη λευκή λίστα του μνημονίου συνεννόησης του Παρισιού.
<P>
Επιπροσθέτως, δεδομένων των θαλάσσιων δυστυχημάτων των τελευταίων ετών, πιστεύω ότι πρέπει να συσταθούν ευρωπαϊκά κέντρα επέμβασης για τα θαλάσσια δυστυχήματα σε κάθε κράτος μέλος που έχει πρόσβαση στη θάλασσα.
<P>
Κύριε Επίτροπε, θα ήθελα να εκμεταλλευτώ αυτή την ευκαιρία και αυτή τη συζήτηση για να επαναλάβω το αίτημά μου προς την Επιτροπή να αξιοποιήσει στον μέγιστο δυνατό βαθμό την άμεση πρόσβαση της ΕΕ στη Μαύρη Θάλασσα, μία περιοχή ιδιαίτερης γεωστρατηγικής σημασίας. Εν προκειμένω, η Επιτροπή θα πρέπει να δρομολογήσει προσκλήσεις υποβολής προσφορών για τη δημιουργία θαλασσίων διαδρόμων στη Μαύρη Θάλασσα, όπως έκανε και στην περίπτωση των άλλων ευρωπαϊκών θαλασσών. " σύνδεση των λιμένων του Ρότερνταμ και της Κωστάντζας, μέσω του διαδρόμου του Ρήνου, του καναλιού του Main και του ποταμού Δούναβη, μειώνει την απόσταση μεταξύ της Βόρειας Θάλασσας και της Μαύρης Θάλασσας κατά 4.000 χιλιόμετρα. Για τον λόγο αυτόν, πιστεύω ότι αυτό είναι ζωτικής σημασίας και ζητώ από την Επιτροπή και τα κράτη μέλη να επισπεύσουν την υλοποίηση του έργου προτεραιότητας 18.
<P>
Μολονότι οι μεταφορές με πλοία προκαλούν μικρότερη ρύπανση, το Ευρωπαϊκό Κοινοβούλιο ζήτησε να συμπεριληφθούν οι μεταφορές με πλοίο στο σύστημα εμπορίας πιστοποιητικών εκπομπών, ιδίως όσον αφορά τις θαλάσσιες μεταφορές.
<P>
Τα ναυπηγεία αντιμετωπίζουν οικονομικές δυσκολίες, ιδίως στο πλαίσιο της σημερινής οικονομικής και χρηματοπιστωτικής κρίσης. Επί του παρόντος, οι εκπρόσωποι των ναυπηγείων δεν μπορούν να βρουν μία λύση για να ξεπεράσουν τη σημερινή οικονομική κρίση.
<P>
Ο ευρωπαϊκός ναυτιλιακός τομέας αντιμετωπίζει διαρκώς αυξανόμενη έλλειψη εξειδικευμένων ναυτικών. " κοινωνική πτυχή και οι συνθήκες εργασίας των ναυτικών στην Ευρωπαϊκή Ένωση συνδέονται στενά με την ανταγωνιστικότητα του ευρωπαϊκού στόλου. Θεωρώ ότι απαιτούνται μέτρα που θα διευκολύνουν την κινητικότητα των εργαζομένων στον κλάδο αυτόν χωρίς αδικαιολόγητους φραγμούς και περιορισμούς.
<SPEAKER ID="168" NAME="Inés Ayala Sender" AFFILIATION="S&amp;D">
(ES) Κύριε Πρόεδρε, θα ήθελα να συγχαρώ ιδιαιτέρως τον κ. van Dalen, καθώς και τον συνάδελφό μου, κ. Fleckenstein, για αυτήν την εξαίρετη πρωτοβουλία που προάγει τη φιλοδοξία του Ευρωπαϊκού Κοινοβουλίου για μία θαλάσσια πολιτική της Ευρωπαϊκής Ένωσης· θέλω δε επίσης να τους ευχαριστήσω, διότι υιοθέτησαν γενναιόδωρα μεγάλο μέρος των προτάσεών μου.
<P>
" τελική έκθεση περιλαμβάνει σημαντικές πτυχές, όπως την ενίσχυση της προσαρμογής των λιμένων και των πλοίων στις ανάγκες των ανθρώπων με μειωμένη κινητικότητα και το αίτημα επικύρωσης της Σύμβασης Ναυτικής Εργασίας της ΔΟΕ του 2006, και ζητεί επιπλέον από τον κλάδο να ενσωματώσει τη Σύμβαση στις πρακτικές του. Μία άλλη σημαντική πτυχή είναι η επέκταση των προτάσεων επαγγελματικής κατάρτισης, ώστε να συμπεριλάβει τους ναυτικούς σε όλα τα επίπεδα, προκειμένου να αντιμετωπιστεί η υποβάθμιση και η εκμετάλλευσή τους.
<P>
Προτείνει επίσης να αναληφθεί ηγετικός ρόλος στην καταπολέμηση της ρύπανσης στο πλαίσιο του Διεθνούς Ναυτιλιακού Οργανισμού, αναφορικά με εναλλακτικές λύσεις για τα καύσιμα των πλοίων και τη μείωση του θείου των εκπομπών, και προτείνει να γίνει αυτό με τη χρησιμοποίηση έξυπνων συστημάτων μεταφορών όπως το δορυφορικό σύστημα Galileo.
<P>
" έκθεση προτείνει επίσης να αναγνωριστεί η εντατικοποίηση της καταπολέμησης της πειρατείας από την Ευρώπη και να υποστηριχθεί η αυξανόμενη αποτελεσματικότητα της επιχείρησης Atalanta, καθώς και η ανάγκη βελτίωσης της ποιότητας του σχεδιασμού των πλοίων, προκειμένου να προσαρμοστούν στα ανώτατα πρότυπα ως προς την προσβασιμότητα και την ασφάλεια.
<P>
Τέλος, επιδοκιμάζω ιδιαίτερα την αναγνώριση του ρόλου των λιμένων στα νέα διευρωπαϊκά δίκτυα, συμπεριλαμβανομένης της καίριας σύνδεσής τους με παραλιμένιους τερματικούς σταθμούς και κέντρα εφοδιαστικής.
<SPEAKER ID="169" NAME="Γεώργιος Παπανικολάου" AFFILIATION="PPE">
Κύριε Πρόεδρε, πράγματι είναι εξαιρετικά φιλόδοξη η στρατηγική που συζητάμε σήμερα και, όσον αφορά τις βασικές κατευθύνσεις, έχω πλήρως καλυφθεί από την εισήγηση του κ. Κουμουτσάκου που είναι και ο εισηγητής της δικής μας πολιτικής ομάδας.
<P>
Επιτρέψτε μου όμως να κάνω μια παρατήρηση και ως μέλος της Επιτροπής LIBE σε σχέση με την πολύ ενδιαφέρουσα και πρωτοποριακή πρωτοβουλία για τη δημιουργία ενός δικτύου θαλάσσιας παρακολούθησης με την επωνυμία e-maritime. Συγκεκριμένα, σύμφωνα με το κείμενο της Επιτροπής, προβλέπεται η δημιουργία ενός ολοκληρωμένου συστήματος διαχείρισης πληροφοριών το οποίο θα δώσει τη δυνατότητα αναγνώρισης, παρακολούθησης, εντοπισμού και αναφοράς όλων των πλοίων που βρίσκονται στη θάλασσα καθώς και των φορτίων τους.
<P>
Παρόμοιες, όμως, ηλεκτρονικές δράσεις παρακολούθησης -δεν ξέρω αν είναι λιγότερο ή περισσότερο αναπτυγμένες- αναλαμβάνουν και οι δυνάμεις της Frontex, στο πλαίσιο της καταπολέμησης της λαθρομετανάστευσης. Θέλω λοιπόν να ερωτήσω, κατά πόσον το λαμβάνουμε αυτό υπόψη μας, εάν πρέπει να διευκρινίσει κάτι η Επιτροπή στην ανακοίνωσή της, εάν πρέπει να υπάρχουν συγκεκριμένες, διαφορετικές αρμοδιότητες σε κάθε φορέα, ή μήπως πρέπει αυτές οι πληροφορίες να συγκεραστούν ούτως ώστε να έχουμε καλύτερο αποτέλεσμα και για τις δύο κατευθύνσεις.
<SPEAKER ID="170" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, θα ήθελα να συζητήσω δύο ζητήματα που εθίγησαν, αλλά δεν αναλύθηκαν από τον εισηγητή.
<P>
Το πρώτο είναι η πειρατεία, οι συστάσεις για την οποία είναι όλες καλές, αλλά αναγκαστικά γενικές. Ίσως η πείρα μας βάσει των διδαγμάτων που αποκομίσαμε από την επιχείρηση Atalanta να μπορεί να χρησιμοποιηθεί, προκειμένου να συμβάλουμε περαιτέρω στους κανόνες αυτοπροστασίας που συνιστά ο ΔΝΟ, δεδομένου ότι η πειρατεία ενδέχεται να επεκταθεί, και η Ένωσή μας δεν μπορεί να πολλαπλασιάσει αυτήν τη μορφή προστασίας καλύπτοντας ολόκληρο τον θαλάσσιο χώρο που χρησιμοποιείται από τα εμπορικά πλοία της ΕΕ.
<P>
Το δεύτερο θέμα είναι η ανάγκη μίας καλύτερα ανεπτυγμένης σύνδεσης μεταξύ των τομέων των θαλασσίων και των εσωτερικών πλωτών οδών, δεδομένου ότι η δραστηριότητα στους τομείς αυτούς είναι πολύπλοκη. Αυτό φαίνεται, για παράδειγμα, στη διασύνδεση μεταξύ οικονομικών, κοινωνικών, περιβαλλοντικών και πολιτικών παραγόντων στην περίπτωση του ποταμού Δούναβη και της Μαύρης Θάλασσας.
<SPEAKER ID="171" NAME="Silvia-Adriana Ţicău" AFFILIATION="S&amp;D">
(RO) Το πρώτο ερώτημα αφορά μία έκθεση που ζητούμε από την Ευρωπαϊκή Επιτροπή σχετικά με την αποτελεσματικότητα του προγράμματος Marco Polo. Το δεύτερο ερώτημα αφορά τη δυνατότητα ή μάλλον τις μελλοντικές νομοθετικές προτάσεις για τη διεύρυνση του ρόλου των θαλασσίων λιμένων της Ευρωπαϊκής Ένωσης στην παγκόσμια θαλάσσια εφοδιαστική.
<SPEAKER ID="172" NAME="Γεώργιος Κουμουτσάκος" AFFILIATION="PPE">
Κύριε Πρόεδρε, ζητώ τον λόγο για να διευκρινίσω ότι στην αρχική μου εισήγησή έκανα μια παράλειψη και είναι κάτι που δεν ακούστηκε επίσης και από άλλους συναδέλφους εδώ. Θα ήθελα συγκεκριμένα να αναφερθώ στον ρόλο της EMSA (European Maritime Safety Agency) -είχαμε την ευκαιρία με άλλους συναδέλφους να την επισκεφθούμε πρόσφατα- η οποία κάνει ένα σπουδαίο έργο, πολύ χρήσιμο για την ανάπτυξη της στρατηγικής των θαλασσίων μεταφορών της Ευρωπαϊκής Ένωσης. Χρειάζεται την υποστήριξή μας και πιστεύω ότι τα στοιχεία και οι τεχνικές δυνατότητες που έχει, όχι μόνο βοηθούν τη ναυτιλία και τις θαλάσσιες μεταφορές της Ένωσης, αλλά μπορούν να βοηθήσουν και σε άλλους τομείς όπως πριν λίγο ειπώθηκε, και κυρίως όσον αφορά π.χ. τα στοιχεία που μπορεί να αξιολογήσει και να χρησιμοποιήσει και η Frontex.
<P>
Ειλικρινά, και κλείνω με αυτό, η EMSA πραγματοποιεί ένα σημαντικό έργο το οποίο πρέπει να γνωρίζουμε και να το λαμβάνουμε υπόψη μας όταν μιλάμε και για τη θαλάσσια στρατηγική της Ευρωπαϊκής Ένωσης.
<SPEAKER ID="173" NAME="Andris Piebalgs">
μέλος της Επιτροπής. - (EN) Κύριε Πρόεδρε, η συζήτηση αυτή ήταν συναρπαστική και ενισχύει οπωσδήποτε την εξαίρετη έκθεση του κ. van Dalen. Θεωρώ ότι είναι άρτια, διότι δεν υπάρχει πιο δύσκολο έργο από τη σύνταξη μίας έκθεση για τη στρατηγική γενικότερα, δεδομένου ότι η στρατηγική είναι ένα μέσο που έχει μεν πραγματικά πιο μακροπρόθεσμη οπτική, ταυτόχρονα, όμως, πρέπει να επικεντρώνεται σε κύρια σημεία.
<P>
Επί του παρόντος, εργαζόμαστε στην Επιτροπή για την προετοιμασία ενός αναλυτικού οδικού χάρτη για την εφαρμογή. Ενδέχεται να δημοσιευθεί πριν από το καλοκαίρι. Θα ήθελα να αναφερθώ σε τρία συγκεκριμένα θέματα. Το ένα αφορά τις κατευθυντήριες γραμμές για την κρατική ενίσχυση των λιμένων. Αυτό συζητείται στη ΓΔ Ανταγωνισμού της Επιτροπής και με έναν πρώην αρμόδιο Επίτροπο σε θέματα ανταγωνισμού, και θα ήθελαν πραγματικά να συνεργαστούμε συντονισμένα ως Επιτροπή, άρα αυτό θα απαιτήσει κάποιο χρόνο. Δεν μπορώ να δώσω ακριβή χρονοδιαγράμματα, πάντως εργαζόμαστε πάνω σε αυτό.
<P>
Σχετικά με το ζήτημα του Marco Polo, έχουμε συζητήσει τα θέματα που αφορούν το διευρωπαϊκό δίκτυο μεταφορών, και, επομένως, αυτή η συζήτηση θα σχετίζεται με το εν λόγω ζήτημα.
<P>
Σχετικά με τους θαλάσσιους λιμένες, σε αυτήν τη φάση δεν έχουμε καμία νομοθεσία εν εξελίξει.
<P>
Τέλος, σας ευχαριστώ και πάλι, κύριε Πρόεδρε και αξιότιμοι βουλευτές, για την παρούσα συζήτηση. Ήταν πραγματικά εξαιρετικά επωφελής για την Επιτροπή.
<SPEAKER ID="174" NAME="Peter van Dalen" LANGUAGE="NL">
Κύριε Πρόεδρε, σας ευχαριστώ, και ευχαριστώ όλους τους βουλευτές. Θεωρώ ότι αυτή η έκθεση είναι ένα καλό παράδειγμα εποικοδομητικής συνεργασίας μεταξύ των διαφόρων ομάδων.
<P>
Θα ήθελα να αναφερθώ σε τρία καίρια σημεία που έθιξαν ήδη ορισμένοι από εσάς. Πρώτα απ' όλα, το περιβάλλον, το οποίο είναι ζωτικής σημασίας. Οι περιβαλλοντικές επιδόσεις των πλοίων μας χρήζουν μείζονος βελτίωσης, και στην έκθεσή μου παρουσιάζω μία σειρά δυνατοτήτων σε σχέση με αυτό, συγκεκριμένα την καθιέρωση φόρου επί των καυσίμων των πλοίων, τα οποία δεν είναι φιλικά προς το περιβάλλον. Αναρωτιέμαι αν υπάρχει πιθανότητα να επανεξετάσει την ιδέα αυτήν η Επιτροπή.
<P>
Τέλος, η έννοια των "πράσινων λιμένων", όπως τους ονόμασαν ορισμένοι συνάδελφοι. Σε έναν πράσινο λιμένα, ένα φιλικό προς το περιβάλλον πλοίο θα αντιμετωπιστεί με μεγαλύτερη ταχύτητα και θα πρέπει επίσης να καταβάλει μικρότερα λιμενικά τέλη. Μία τέτοια προσέγγιση συνιστά ανταμοιβή χρηστής περιβαλλοντικής συμπεριφοράς. Με τον τρόπο αυτόν συνδυάζονται στην πραγματικότητα κίνητρα και αντικίνητρα σε ένα σύστημα. Αν έχει κανείς ένα καλό περιβαλλοντικό ιστορικό, ανταμείβεται, και αν δεν ανταποκρίνεται στις απαιτήσεις, τότε σύντομα καταλήγει με άδειο πορτοφόλι. Υποστηρίζω θερμά ένα τέτοιο σύστημα.
<P>
Όσον αφορά την ασφάλεια, ένα μέλος του Σώματος είπε πως τα κράτη μέλη πρέπει να υλοποιήσουν πολύ σύντομα την τρίτη δέσμη μέτρων για τη θαλάσσια ασφάλεια. Αυτό είναι αναγκαίο. " κ. Ţicău αναφέρθηκε στο μνημόνιο συνεννόησης του Παρισιού. Έχετε απόλυτο δίκαιο. " επιθεώρηση στρέφεται πλέον προς την κατεύθυνση μίας επιθεώρησης βασισμένης στους κινδύνους, πράγμα πολύ καλύτερο από το σταθερό ποσοστό. Αυτό δίνει τεράστια ώθηση στην επιθεώρηση και η καλή συμπεριφορά ανταμείβεται. Τα πλοία πρέπει δηλαδή να επιδεικνύουν χρηστή συμπεριφορά. " Σλοβακία εξακολουθεί να μην βρίσκεται ακόμα στη λευκή λίστα, και πρέπει να καταβάλει εν προκειμένω μεγαλύτερη προσπάθεια.
<P>
Έδωσα ιδιαίτερη έμφαση στην κατασκευή και τη συντήρηση των πλοίων. Γνωρίζουμε ότι σε περιόδους οικονομικής ύφεσης, η συντήρηση γρήγορα παραμελείται. Ασφαλώς δεν μπορούμε να το επιτρέψουμε αυτό, και ειδικά οι νηογνώμονες αντιμετωπίζουν σήμερα μεγάλες απαιτήσεις.
<P>
Προσφέρουμε την πλήρη υποστήριξή μας στην αποστολή Atalanta κατά της πειρατείας. Είναι μία άρτια αποστολή και αποδείχθηκε ήδη επιτυχημένη. Μόλις την προηγούμενη εβδομάδα, μία φρεγάτα του ολλανδικού ναυτικού βοήθησε στην απελευθέρωση ενός γερμανικού εμπορικού πλοίου. " συνεργασία αυτού του είδους μου φαίνεται ιδανική. Σε αυτήν τη συγκεκριμένη περίπτωση, όλοι οι πλοιοκτήτες έπρεπε να συνεργαστούν και να σχηματίσουν νηοπομπή, διότι κανείς τους δεν μπορούσε να ενεργήσει μόνος του.
<P>
Τέλος, θα ήθελα να ευχαριστήσω τον κύριο Επίτροπο και την Επιτροπή, και προσβλέπουμε στη μετατροπή της παρούσας έκθεσης σε οδικό χάρτη.
<SPEAKER ID="175" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σε δύο εβδομάδες. κατά την περίοδο συνόδου στις Βρυξέλλες.
<P>
Γραπτές δηλώσεις (άρθρο 149 του Κανονισμού)
<SPEAKER ID="176" NAME="Sergio Berlato  " LANGUAGE="IT">
Κύριε Πρόεδρε, κυρίες και κύριοι, ο τομέας των ευρωπαϊκών θαλάσσιων μεταφορών διαδραματίζει κεντρικό ρόλο στην παγκοσμιοποιημένη αγορά. " σημασία του βασίζεται σε ένα καίριο στατιστικό στοιχείο: το 41% του παγκόσμιου στόλου διοικείται από τις χώρες της Ευρωπαϊκής Ένωσης.
<P>
Ωστόσο, μετά την αύξηση της κρατικής ενίσχυσης στους τομείς των θαλασσίων μεταφορών τρίτων χωρών, ασκούνται εντεινόμενες πιέσεις στην ανταγωνιστική θέση του ευρωπαϊκού στόλου. Για τον λόγο αυτόν, καλώ την Επιτροπή να παρουσιάσει σύντομα τους νέους κανόνες για την κρατική ενίσχυση, προκειμένου να αναπτυχθούν δίκαιοι όροι στο διεθνές θαλάσσιο εμπόριο.
<P>
Σύμφωνα με πρόσφατες μελέτες, εκτιμάται ότι οι θαλάσσιες μεταφορές στα κράτη μέλη θα αυξηθούν από 3,08 δισ. τόνους το 2006 σε 5,3 δισ. τόνους το 2018. Ως εκ τούτου, συμφωνώ με το περιεχόμενο της εν λόγω έκθεσης. Συμφωνώ δηλαδή ότι η ανάπτυξη του δυναμικού της υποδομής των ευρωπαϊκών λιμένων αποτελεί προτεραιότητα προκειμένου να διατηρηθεί η ανάπτυξη του τομέα των θαλασσίων μεταφορών.
<P>
Τέλος, πιστεύω ότι τα θαλάσσια επαγγέλματα πρέπει να προβληθούν περισσότερο στους νέους ευρωπαίους πολίτες με τη βοήθεια της κατάλληλης ενημέρωσης, που φαίνεται να λείπει σήμερα. Κατά τη γνώμη μου, η αυξανόμενη έλλειψη επαγγελματιών στον τομέα των ευρωπαϊκών θαλάσσιων μεταφορών μπορεί πράγματι να τον αποδυναμώσει με την πάροδο του χρόνου.
<SPEAKER ID="995" NAME="Danuta Jazłowiecka  " LANGUAGE="PL">
Κυρίες και κύριοι, μια ματιά στην κατάσταση των θαλασσίων μεταφορών της Ευρωπαϊκής Ένωσης μπορεί να οδηγήσει σε αμφίσημα συμπεράσματα. Από τη μία πλευρά, τα στοιχεία που παρουσιάστηκαν, αποδεικνύουν ότι οι σημαίες των κρατών μελών κατέχουν μεγάλο μερίδιο των μεταφορών τόσο παγκοσμίως όσο και εντός της Ένωσης. Αυτό υπογραμμίζει τη σημασία της Κοινότητας στην εφαρμογή νέων τεχνολογιών και συστημάτων οργάνωσης, ιδίως εκείνων που αφορούν την προστασία του περιβάλλοντος και βελτιώσεις στις συνθήκες διαβίωσης των πληρωμάτων. Από την άλλη πλευρά, όμως, παρατηρείται εντεινόμενος ανταγωνισμός εκ μέρους τρίτων χωρών, ιδίως δε λόγω των αποκαλούμενων "σημαιών ευκαιρίας". Αξιοσημείωτος είναι επίσης ο αυξανόμενος δισταγμός των νέων ανθρώπων να εργαστούν σε αυτόν τον αναμφίβολα δύσκολο τομέα. Συνοπτικά, η σημερινή κατάσταση της αγοράς των θαλασσίων μεταφορών στην ΕΕ δεν είναι κακή, αλλά οι προοπτικές δεν μας εμπνέουν ιδιαίτερη αισιοδοξία. Ωστόσο, για εμένα προσωπικά, αποτελούν προτεραιότητα τα μέτρα που θα βοηθήσουν την εσωτερική ναυτιλία και θα εξασφαλίσουν καλύτερες συνδέσεις μεταξύ θαλασσίων και χερσαίων εμπορευματικών μεταφορών. Εκπροσωπώ την περιφέρεια της άνω λεκάνης του ποταμού Oder, και μπορώ να διαπιστώσω την ελάχιστη αξιοποίηση του δυναμικού των λιμένων του ποταμού στην περιοχή αυτήν, ιδίως ως οδού μεταφοράς που συνδέει περιοχές της ενδοχώρας της Τσεχικής Δημοκρατίας, της Πολωνίας και της Γερμανίας με τον θαλάσσιο λιμένα του Szczecin. Πρέπει να έχουμε στον νου μας και αυτή την πτυχή στο πλαίσιο των θαλασσίων μεταφορών της ΕΕ, προκειμένου τα μέτρα που λαμβάνονται στο πλαίσιο της υπό συζήτηση πολιτικής να συνεισφέρουν στην ανάπτυξη ολόκληρης της Κοινότητας και όχι μόνο των παράκτιων περιοχών.
<SPEAKER ID="177" NAME="Vilja Savisaar  " AFFILIATION="ALDE">
γραπτώς. - (ET) Κύριε Πρόεδρε, κ. van Dalen, κυρίες και κύριοι, το 41% του παγκόσμιου στόλου ανήκει στην Ευρώπη, δυστυχώς όμως μερικές άλλες χώρες υποστηρίζουν περισσότερο τους στόλους και τους πλοιοκτήτες τους από τα κράτη μέλη της Ευρωπαϊκής Ένωσης ή επιβάλλουν λιγότερο αυστηρές απαιτήσεις σχετικά με την ασφάλεια και με τη συμβατότητα των πλοίων με το περιβάλλον.
<P>
" Ευρώπη πρέπει να εξασφαλίσει καλύτερους όρους εργασίας για τους ναυτικούς της, την ασφάλεια των πλοίων της και τη βελτίωση της κατάστασης του θαλάσσιου περιβάλλοντος. Για να γίνει αυτό, πρέπει να απαιτήσουμε από τα κράτη μέλη, ή ίσως να τα ενθαρρύνουμε, να υποστηρίξουν τον τομέα της ναυτιλίας τους ή να εξασφαλίσουν ότι τα πλοία που εμφανίζονται στο νηολόγιο της κάθε χώρας τηρούν τη σύμβαση που επικυρώθηκε και τις διεθνείς απαιτήσεις. Μολονότι οι θαλάσσιες μεταφορές είναι πιο φιλικές προς το περιβάλλον από τις οδικές ή τις εναέριες μεταφορές, είναι δυνατό να μειωθεί ακόμα περισσότερο η σχετική ρύπανση.
<P>
Ελπίζω ότι η υποβολή αυτής της πρότασης για αλλαγή θα καταστήσει πιο αποτελεσματικές και λιγότερο ρυπογόνες τις μελλοντικές διαδικασίες κατάπλου, πράγμα που ασφαλώς θα διευκολυνθεί από διαδικασίες απαλλαγμένες από έγγραφα και από την ευρύτερη χρήση έξυπνων συστημάτων μεταφορών. Ωστόσο, ο κύριος στόχος των έξυπνων συστημάτων μεταφοράς δεν είναι η μείωση της ρύπανσης, αλλά η αύξηση της αποδοτικότητας και η εξασφάλιση καλύτερου ανταγωνισμού.
<P>
" ασφάλεια του τομέα της ναυτιλίας έχει μεγάλη σημασία. Πρέπει να κάνουμε τα πάντα για να εξασφαλίσουμε την ασφάλεια των ναυτικών, των επιβατών, των πλοίων και των αγαθών, ταυτόχρονα όμως δεν είναι δυνατό να λύσουμε το πρόβλημα αυτό εθελοτυφλώντας. Πρέπει να εξετάσουμε με ευρύτερο πνεύμα την κατάσταση και να βρούμε μία λύση για τα προβλήματα που υπάρχουν στον τομέα αυτόν.
<P>
Εν ολίγοις, θα έλεγα ότι η ναυτιλιακή δραστηριότητα είναι πολύ σημαντικό μέρος της οικονομίας και της καθημερινότητας πολλών Ευρωπαίων. Επομένως, πρέπει να κάνουμε τα πάντα για να εξασφαλίσουμε την ανταγωνιστικότητα και τη βιωσιμότητα αυτού του κλάδου, χωρίς να λησμονούμε τους περιβαλλοντικούς και ανθρώπινους παράγοντες.

<CHAPTER ID="004">
Απαλλαγή 2009 (συζήτηση)
<SPEAKER ID="008" NAME="Πρόεδρος">
- " ημερήσια διάταξη προβλέπει την κοινή συζήτηση των ακόλουθων εκθέσεων:
<P>
, του κ. Jorgo Chatzimarkakis, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2009, Τμήμα III - Επιτροπή και εκτελεστικοί οργανισμοί (SEC(2010)0963 - C7-0211/2010 -·
<P>
, του κ. Jorgo Chatzimarkakis, εξ ονόματος της Επιτροπής Ελέγχου του Προϋπολογισμού, σχετικά με τις ειδικές εκθέσεις του Ελεγκτικού Συνεδρίου στο πλαίσιο της απαλλαγής της Επιτροπής για το 2009·
<P>
, του κ. Ville Itälä, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2009, τμήμα Ι - Ευρωπαϊκό Κοινοβούλιο SEC(2010)0963 - C7-0212/2010 -·
<P>
, του κ. Crescenzio Rivellini, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2009, Τμήμα ΙII - Συμβούλιο (SEC(2010)0963 - C7-0213/2010 -·
<P>
, του κ. Crescenzio Rivellini, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2009, Τμήμα IV - Δικαστήριο (SEC(2010)0963 - C7-0214/2010 -·
<P>
, του κ. Crescenzio Rivellini, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2009, Τμήμα V -Ελεγκτικό Συνέδριο (SEC(2010)0963 - C7-0215/2010 -·
<P>
, του κ. Crescenzio Rivellini, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2009, Τμήμα VI - Ευρωπαϊκή Οικονομική και Κοινωνική Επιτροπή (SEC(2010)0963 - C7-0216/2010 -·
<P>
, του κ. Crescenzio Rivellini, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2009, Τμήμα VII -Επιτροπή των Περιφερειών ·(SEC(2010)0963 - C7-0217/2010 -·
<P>
, του κ. Crescenzio Rivellini, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2009, Τμήμα VIII - Ευρωπαίος Διαμεσολαβητής (SEC(2010)0963 - C7-0218/2010 -·
<P>
, του κ. Crescenzio Rivellini, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2009, Τμήμα IX - Ευρωπαίος Επόπτης Προστασίας Δεδομένων (SEC(2010)0963 - C7-0219/2010 -·
<P>
, του κ. Bart Staes, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του όγδοου, ένατου και δέκατου Ευρωπαϊκού Ταμείου Ανάπτυξης για το οικονομικό έτος 2009 - C7-0220/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, για την απαλλαγή για το 2009: απόδοση, δημοσιονομική διαχείριση και έλεγχος των ευρωπαϊκών οργανισμών·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού της Ευρωπαϊκής Αστυνομικής Ακαδημίας για το οικονομικό έτος 2009 (SEC(2010)0963 - C7-0241/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Φαρμάκων για το οικονομικό έτος 2009 (SEC(2010)0963 - C7-0233/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Μεταφραστικού Κέντρου των Οργάνων της Ευρωπαϊκής Ένωσης για το οικονομικό έτος 2009 (SEC(2010)0963 - C7-0232/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Κέντρου για την Ανάπτυξη της Επαγγελματικής Κατάρτισης για το οικονομικό έτος 2009 (SEC(2010)0963 - C7-0226/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού της Κοινοτικής Υπηρεσίας Ελέγχου της Αλιείας για το οικονομικό έτος 2009 (SEC(2010)0963 - C7-0244/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Ασφάλειας της Αεροπορίας για το οικονομικό έτος 2009 (SEC(2010)0963 - C7-0237/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Κέντρου Πρόληψης και Ελέγχου Νόσων για το οικονομικό έτος 2009 (SEC(2010)0963 - C7-0239/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Χημικών Προϊόντων για το οικονομικό έτος 2009 (SEC(2010)0963 - C7-0245/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Περιβάλλοντος για το οικονομικό έτος 2009 (SEC(2010)0963 - C7-0230/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού της Ευρωπαϊκής Αρχής για την Ασφάλεια των Τροφίμων για το οικονομικό έτος 2009 (SEC(2010)0963 - C7-0238/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Κέντρου Παρακολούθησης Ναρκωτικών και Τοξικομανίας για το οικονομικό έτος 2009 SEC(2010)0963 - C7-0229/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού για την Ασφάλεια στη Θάλασσα για το οικονομικό έτος 2009 (SEC(2010)0963 - C7-0236/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού για την Ασφάλεια Δικτύων και Πληροφοριών για το οικονομικό έτος 2009 (SEC(2010)0963 - C7-0252/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Σιδηροδρόμων για το οικονομικό έτος 2009 (SEC(2010)0963 - C7-0240/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Ιδρύματος Επαγγελματικής Εκπαίδευσης για το οικονομικό έτος 2009 (SEC(2010)0963 - C7-0235/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού για την Ασφάλεια και την Υγεία στην Εργασία για το οικονομικό έτος 2009 (SEC(2010)0963 - C7-0231/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Οργανισμού Εφοδιασμού της Ευρατόμ για το οικονομικό έτος 2009 (SEC(2010)0963 - C7-0246/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Ιδρύματος για τη Βελτίωση των Συνθηκών Διαβίωσης και Εργασίας για το οικονομικό έτος 2009 (SEC(2010)0963 - C7-0227/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού της Eurojust για το οικονομικό έτος 2009 (SEC(2010)0963 - C7-0234/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Θεμελιωδών Δικαιωμάτων για το οικονομικό έτος 2009 (SEC(2010)0963 - C7-0228/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού για τη Διαχείριση της Επιχειρησιακής Συνεργασίας στα Εξωτερικά Σύνορα των κρατών μελών της Ευρωπαϊκής Ένωσης (FRONTEX) για το οικονομικό έτος 2009 (SEC(2010)0963 - C7-0242/2010 -·
<P>
του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού της Ευρωπαϊκής Εποπτεύουσας Αρχής GNSS για το οικονομικό έτος 2009 (SEC(2010)0963 - C7-0243/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού της κοινής επιχείρησης ARTEMIS για το οικονομικό έτος 2009 (SEC(2010)0963 - C7-0250/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού της κοινής επιχείρησης Clean Sky για το οικονομικό έτος 2009 (SEC(2010)0963 - C7-0249/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού της κοινής επιχείρησης για την κοινή τεχνολογική πρωτοβουλία για καινοτόμα φάρμακα για το οικονομικό έτος 2009 (SEC(2010)0963 - C7-0251/2010 -·
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού της κοινής επιχείρησης της Ευρωπαϊκής Ένωσης για τον ITER και την ανάπτυξη της πυρηνικής σύντηξης για το οικονομικό έτος 2009 (SEC(2010)0963 - C7-0247/2010 - και
<P>
, του κ. Γεωργίου Σταυρακάκη, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για την εκτέλεση του προϋπολογισμού της κοινής επιχείρησης SESAR για το οικονομικό έτος 2009 (SEC(2010)0963 - C7-0248/2010 -.
<SPEAKER ID="009" NAME="Jorgo Chatzimarkakis" LANGUAGE="DE">
Κύριε Πρόεδρε, κύριε Šemeta, κυρίες και κύριοι, η σημερινή διαδικασία -ήτοι η απαλλαγή για τις δαπάνες της Ευρωπαϊκής Επιτροπής- είναι μια ουσιαστική διαδικασία. Τα τελευταία χρόνια μπορεί να μην θεωρείται τόσο σημαντικό, όμως στην πραγματικότητα, η χορήγηση απαλλαγής όσον αφορά όλες τις δαπάνες της Ευρωπαϊκής Επιτροπής για το έτος 2009 αποτελεί ουσιαστικό καθήκον του Ευρωπαϊκού Κοινοβουλίου.
<P>
Γνωρίζουμε ότι το 80% αυτών των κονδυλίων δαπανήθηκαν ως κοινή ευθύνη μεταξύ της Επιτροπής και των κρατών μελών. Εντούτοις, η συνολική ευθύνη για την εν λόγω διαδικασία αφορά την Επιτροπή. Συνεπώς, θα ήθελα να απευθυνθώ απευθείας σε εσάς, κύριε Šemeta. Καταρχάς, θα ήθελα να σας ευχαριστήσω. Θα ήθελα να το ξεκαθαρίσω αυτό από την αρχή. Θα ήθελα να συμπεριλάβω τους συναδέλφους μου βουλευτές, οι οποίοι συνεργάστηκαν πολύ καλά και στήριξαν με σθένος τη θέση του Κοινοβουλίου. Ωστόσο, οι συζητήσεις που είχαμε ήταν εξαιρετικά έντονες, κύριε Šemeta. Έχετε κοινή μόνο ευθύνη για το 2009, ωστόσο εσείς υποβάλατε τον εαυτό σας σε αυτό. Σε ορισμένες περιπτώσεις, υπήρξαν ζωηρές αντιπαραθέσεις και προχωρήσαμε σε αναλύσεις σε βάθος. Θα ήθελα να τονίσω, ωστόσο, ότι θέσατε την απαλλαγή στην κορυφαία θέση της ημερήσιας διάταξης στο Σώμα, στην Επιτροπή. Ο Πρόεδρος της Επιτροπής, ο κ. Barroso, πέρασε πάνω από μια ώρα σε διαπραγματεύσεις μαζί μας για τις λεπτομέρειες. Εσείς ο ίδιος διαδραματίσατε σημαντικό ρόλο στην αλλαγή της στάσης της Επιτροπής για την απαλλαγή καθώς και της στάσης των αξιωματούχων της Επιτροπής όσον αφορά ολόκληρη αυτήν τη διαδικασία. Σας είμαι ευγνώμων που είπατε ανοικτά ότι η πίεση που άσκησε φέτος το Κοινοβούλιο θα σας βοηθήσει, σε τελική ανάλυση, να βελτιώσετε τη διαφάνεια. Τώρα έχετε στη διάθεσή σας ένα μέσο για να ασκήσετε πίεση όχι μόνο στα κράτη μέλη αλλά και στη δική σας διοίκηση - η οποία μέχρι τώρα υπήρξε αρκετά ελαστική κατά την ενασχόληση με αυτά τα ζητήματα.
<P>
Ωστόσο, πιστεύω επίσης ότι πρέπει να χρησιμοποιήσουμε αυτήν την ώθηση που δημιουργήσαμε μαζί, κύριε Šemeta -και θα σας ζητούσα να διαβιβάσετε τις ευχαριστίες μας στον Πρόεδρο κ. Barroso- και αυτόν τον δυναμισμό και για τις υπόλοιπες εκθέσεις απαλλαγής. Διότι ένα πράγμα πρέπει να είναι σαφές για μας, ότι, για 16η συνεχόμενη φορά, το Ελεγκτικό Συνέδριο δεν εξέδωσε θετική δήλωση. Αυτό δεν είναι αμελητέο, καθώς σημαίνει ότι στην πραγματικότητα δεν πληρείτε τα κριτήρια επί 16 συναπτά έτη. Εντούτοις, θέσαμε βασικά κριτήρια, τα οποία θα ήθελα να αναφέρω εν συντομία και τα οποία πληρείτε. Είμαι ικανοποιημένος που έχω στο πλευρό μου τον κ. Fjellner, τον επερχόμενο εισηγητή για την απαλλαγή του προϋπολογισμού. Ευελπιστώ ότι θα συνεχίσει το έργο με τα ίδια κίνητρα.
<P>
" Επιτροπή ξεκίνησε -και αυτό είναι ζωτικής σημασίας, διότι σε τελική ανάλυση, αναφερόμαστε εν προκειμένω σε μια κατά το 80% κοινή ευθύνη- να αναφέρει σαφώς εσφαλμένες δαπάνες στους λογαριασμούς της Ευρωπαϊκής Ένωσης για το 2009. Έχει παραθέσει ανοικτά αυτά τα θέματα. Βάσει αυτής της νέας διαφάνειας, συνεπώς, θέσαμε πέντε βασικές απαιτήσεις. " πρώτη είναι ένα μακροχρόνιο ζήτημα -παλιό και αγαπημένο- το οποίο απασχολεί το Κοινοβούλιο εδώ και πολύ καιρό και πρόκειται για τις εθνικές δηλώσεις διαχείρισης. Ως εκπρόσωπος της Ομάδας της Συμμαχίας Φιλελευθέρων και Δημοκρατών για την Ευρώπη, είμαι σε θέση να επισημάνω με ικανοποίηση ότι το ζήτημα αυτό τέθηκε συγκεκριμένα από τα μέλη της Ομάδας ALDE από τις Κάτω Χώρες. Αναφερόμαστε στο σημείο αυτό στην επιβεβαίωση από τους υπουργούς Οικονομικών ότι τα ευρωπαϊκά κονδύλια δαπανήθηκαν σωστά στις χώρες τους.
<P>
Δεν έχουμε ακόμα στη διάθεσή μας αυτές τις εθνικές δηλώσεις διαχείρισης, όμως επιθυμούμε να τις λάβουμε. Ως προς αυτό, θα αναπτύξω τη συνεργασία μου με τον κ. Fjellner στο μέλλον. Κύριε Επίτροπε, υποσχεθήκατε ότι θα εξετάσουμε εάν μπορούν να θεσπιστούν πιο αυστηρές προϋποθέσεις έως την επόμενη δημοσιονομική προοπτική το 2014. Είναι σημαντικό το ότι καταρτίσατε κατευθυντήριες γραμμές -σας είμαστε ευγνώμονες για αυτό- ότι καταδείξατε ποιες χώρες παρείχαν πραγματικά εθνικές δηλώσεις διαχείρισης - δεν είναι πολλές: βασικά, μόνο οι Κάτω Χώρες τηρούν πλήρως τις απαιτήσεις - καθώς και ότι αναθέσατε στις Γενικές Διευθύνσεις να καταδείξουν για πρώτη φορά στην έκθεση δραστηριοτήτων για το 2010 ποια στοιχεία θα είναι παρόντα σε μια μελλοντική εθνική δήλωση διαχείρισης, ακόμα και εάν αυτό πραγματοποιηθεί μόνο σε επίπεδο εργασίας.
<P>
" δεύτερη βασική απαίτηση είναι ότι οι Επίτροποι πρέπει να αναλάβουν μεγαλύτερη ευθύνη. Προτείνατε οι Γενικές Διευθύνσεις να υποχρεούνται να ενημερώνουν τους Επιτρόπους τους για τις όποιες ατασθαλίες, και θα ήθελα να σας ευχαριστήσω για αυτό.
<P>
" τρίτη και ουσιαστική απαίτηση ήταν να χρησιμοποιηθεί σε μεγαλύτερη έκταση το μέσο για την παύση ή αναστολή των πληρωμών. Αναφέρατε σαφή κριτήρια σχετικά με το πότε θα το κάνετε αυτό. Μας δείξατε με σαφήνεια πώς το έχετε ήδη κάνει τα τελευταία δύο χρόνια. Σας ευχαριστώ για αυτήν τη διαφάνεια, η οποία μας βοηθάει να ασκήσουμε πίεση στα κράτη μέλη. Σας ευχαριστώ επίσης για τις κατευθυντήριες γραμμές που θα βοηθήσουν τα κράτη μέλη. Επιπλέον, υποσχεθήκατε ότι κατά την αξιολόγηση του ελέγχου απόδοσης θα θέσετε σαφή πρότυπα· ούτως ή άλλως, πρόκειται για μια υποχρέωση που έχετε, σύμφωνα με τη Συνθήκη της Λισαβόνας. Σας ευχαριστώ επίσης που μας εμπλέξατε σε σημαντικό βαθμό στη διαδικασία του ελέγχου απόδοσης. Υποσχεθήκατε ακόμα να κάνετε απλουστεύσεις, διότι συχνά το υλικό είναι τόσο περίπλοκο που οι άνθρωποι κρύβονται πίσω από τους κανόνες και ενδίδουν στην κατάχρηση. Σας ευχαριστώ επίσης που θέσατε πολύ συγκεκριμένες απαιτήσεις για την εποόμενη δημοσιονομική προοπτική.
<P>
Υποστηρίζω ότι πρέπει να συνεχίσουμε προς αυτήν την κατεύθυνση. Πιστεύω ότι το Κοινοβούλιο μπορεί να συμβάλλει σημαντικά στην ανύψωση της Επιτροπής σε άλλο επίπεδο. Εύχομαι ό,τι καλύτερο στον κ. Fjellner και θα ήθελα να εκφράσω τις θερμές ευχαριστίες μου και στο κοινοβουλευτικό προσωπικό, ιδίως στους κκ. Bent Adamsen και Dominykas Mordas.
<SPEAKER ID="010" NAME="Ville Itälä">
εισηγητής. - (FI) Κύριε Πρόεδρε, κύριε Επίτροπε, κυρίες και κύριοι, καταρχάς θα ήθελα να ευχαριστήσω όλους εκείνους με τους οποίους είχα τη χαρά να εργαστώ, ιδίως τους σκιώδεις εισηγητές, των οποίων η συνεργασία υπήρξε εξαιρετική. Θα ήθελα επίσης να ευχαριστήσω τα μέλη της Επιτροπής Ελέγχου του Προϋπολογισμού, καθώς υπήρξε σαφής πλειοψηφία στην επιτροπή που ήταν υπέρ της έκθεσης και η ατμόσφαιρα ήταν πολύ θετική. Θα ήθελα να εκφράσω τις ευχαριστίες μου και προς όλους τους αξιωματούχους που μας βοήθησαν. " εργασία ήταν απαιτητική, διήρκεσε πολύ και τα ζητήματα ήταν ευαίσθητα και δύσκολα, όμως έπρεπε να αντιμετωπιστούν και να συζητηθούν.
<P>
" βασική ιδέα στην έκθεση είναι ότι η ΕΕ διέρχεται επί του παρόντος οικονομική κρίση. Τα κράτη μέλη, οι εταιρείες και το κοινό πρέπει συνεχώς να σκέπτονται πώς θα εξοικονομήσουν χρήματα και πώς θα τα καταφέρουν από τη μια μέρα στην άλλη. Το Κοινοβούλιο πρέπει να κάνει το ίδιο, και το Συμβούλιο πρότεινε ότι το Κοινοβούλιο θα πρέπει εξίσου να αναζητήσει τρόπους εξοικονόμησης χρημάτων εν προκειμένω, πράγμα που θα πρέπει να γίνει. Ασφαλώς αυτό είναι προβληματικό, διότι όλοι έχουμε τα "προστατευόμενα" έργα μας και τις δικές μας ιδέες για το τι θα πρέπει να κάνει το Κοινοβούλιο. Προφανώς, ο προσδιορισμός τομέως στους οποίους μπορούν να γίνουν εξοικονομήσεις σε μια τέτοια περίπτωση είναι κάποιες φορές πολύ δύσκολος.
<P>
Πολλά πράγματα που προτείνονται εδώ και που συνδέονται με τις παροχές των βουλευτών του ΕΚ και τον τρόπο που λειτουργούν δεν είναι πολύ σημαντικά από πλευράς χρημάτων. " οικονομία της ΕΕ δεν πρόκειται να βελτιωθεί ή να καταστραφεί εξαιτίας τους, όμως η απώλεια φήμης που θα μπορούσαμε να προκαλέσουμε εάν δεν λειτουργήσουμε με τρόπο λογικό και αποδεκτό στα μάτια του κοινού είναι σημαντική και αυτός είναι ο λόγος για τον οποίο πρέπει να εξετάσουμε προσεκτικά τι πρόκειται να κάνουμε.
<P>
Κατά τη γνώμη μου, πρέπει να επικεντρωθούμε στους βασικούς λόγους για τους οποίους είμαστε εδώ. Είμαστε ένα νομοθετικό σώμα, καταρτίζουμε το σχέδιο του προϋπολογισμού. Αυτή είναι η εργασία μας και πρέπει να διαθέτουμε τα μέσα για να την επιτελούμε. Πρέπει να παρασχεθεί η τεχνολογία των πληροφοριών και όλα τα υπόλοιπα, όμως όσον αφορά οτιδήποτε προχωρά πέρα από αυτά, πρέπει να το εξετάσουμε με κριτικό βλέμμα ώστε να διασφαλίσουμε ότι συνδέεται πραγματικά με την εργασία που επιτελούμε στο παρόν Σώμα.
<P>
Τώρα που εκπνέει ο χρόνος ομιλίας μου, θα ήθελα να εγείρω δύο σημαντικά, αλλά πιθανόν εξίσου προβληματικά ζητήματα σε αυτήν την έκθεση. Το πρώτο είναι η ασφάλεια. Κύριε Πρόεδρε, ευελπιστώ ότι ο Γενικός Γραμματέας θα υποβάλει σύντομα πρόταση για τη βελτίωση της ασφάλειας. Σε διάστημα περίπου ενός έτους, είχαμε τρεις ληστείες: στην τράπεζα, στο εστιατόριο και στο ταχυδρομείο. Αυτό πραγματικά δεν μπορεί να συνεχιστεί. Γνωρίζουμε ότι υπάρχει μια συνεχής τρομοκρατική απειλή σε ολόκληρο τον κόσμο. Εάν η ασφάλεια του Κοινοβουλίου είναι τόσο μειωμένη που κάποιος μπορεί να εισέρθει εδώ και να ληστέψει το ταχυδρομείο ή την τράπεζα και δεν συλλαμβάνεται κανένας, τότε έχουμε κάθε λόγο να κάνουμε βελτιώσεις και γρήγορα. Υπάρχουν πολλές λεπτομέρειες που σχετίζονται με αυτό και περιλαμβάνονται σε αυτήν την έκθεση. Θα πρέπει να αποτελέσουν τη βάση για την ουσιαστική βελτίωση της ασφάλειας.
<P>
Το επόμενο σημαντικό ζήτημα είναι ότι αδυνατώ να δικαιολογήσω στο κοινό το γεγονός ότι κάθε τρεις εβδομάδες αλλάζουμε τον τόπο εργασίας μας. Αυτό συνεπάγεται ακόμα περισσότερες δαπάνες. Δεν μπορεί να δικαιολογηθεί αυτό, και πρέπει, συνεπώς, να έχουμε το θάρρος να συζητήσουμε εδώ ανοικτά εάν πρόκειται για λογικό τρόπο να δαπανώνται τα χρήματα των φορολογουμένων. Γνωρίζουμε πόσο δύσκολο είναι αυτό· αφορά την ιστορία μας και τα προσωπικά μας πάθη, όμως κατά την τρέχουσα οικονομική κρίση πρέπει να συζητήσουμε αυτό το θέμα. Δεν μπορούμε να ανεγείρουμε τείχη σαν αυτά μεταξύ των φορέων λήψης αποφάσεων και των λαών και να αποξενώνουμε τον έναν από τον άλλον κατ' αυτόν τον τρόπο. Για τον λόγο αυτόν, πρέπει να θίξουμε το ζήτημα και να το συζητήσουμε.
<P>
Εχθές είδα ένα έγγραφο που έλεγε ότι η γαλλική γερουσία πρότεινε το Κοινοβούλιο να συνεδριάζει μόνο σε έναν τόπο, στο Στρασβούργο. Αυτό θα το έβρισκα αρμόζον, διότι το κύριο θέμα είναι ότι θα πρέπει να έχουμε ένα μέρος εργασίας και να μην δαπανούμε χρήματα σε συνεχή ταξίδια μεταξύ των τόπων εργασίας μας.
<SPEAKER ID="011" NAME="Πρόεδρος">
Θα ήθελα να απαντήσω αμέσως, επισημαίνοντας ότι ο Γενικός Γραμματέας και ο Αναπληρωτής Γενικός Γραμματέας καταβάλλουν πολλές προσπάθειες για να διασφαλίσουν την ασφάλειά μας στο Κοινοβούλιο. Χθες περάσαμε πολύ χρόνο συζητώντας αυτό το θέμα σε μια συνεδρίαση του Προεδρείου. Πρέπει να βελτιωθούν οι διαδικασίες, όμως θα ήθελα επίσης να αδράξω την ευκαιρία για να ζητήσω από όλους τους βουλευτές του Ευρωπαϊκού Κοινοβουλίου να κατανοήσουν ότι απαιτείται από εμάς συγκεκριμένο επίπεδο πειθαρχίας. Γνωρίζω ότι κάποιες φορές μπορεί να αποτελούν βάρος, όμως εάν επιθυμούμε ένα Κοινοβούλιο ασφαλές και ανοικτό στο κοινό, πρέπει να διεξάγουμε ελέγχους, αν και γνωρίζω ότι εκνευρίζουν ενίοτε τους βουλευτές και εμένα προσωπικά. Σας παρακαλώ να με πιστέψετε όταν λέω ότι υπάρχουν μόνο δύο επιλογές· είτε αυτοί οι έλεγχοι θα συνεχιστούν, το οποίο σημαίνει ότι μπορούμε να αισθανόμαστε πιο ασφαλείς, είτε θα απαλλαγούμε από αυτούς, οπότε δεν θα μπορεί να τεθεί ζήτημα ασφάλειας. Θα ήθελα επίσης να ζητήσω από τους βουλευτές για άλλη μια φορά να λάβουν θετική στάση έναντι των ενισχυμένων ελέγχων, τους οποίους δεν θα ήθελα να αναγκαστώ να εγκαταλείψω. Θα συνεχίσουν να επιβάλλονται στο μέλλον.
<P>
Έχουμε επίσης και άλλα σχέδια για να διασφαλίσουμε ότι το Κοινοβούλιο θα παραμείνει ανοικτό, καθώς είναι πολύ σημαντικό να συμβεί αυτό. Επιθυμούμε να είμαστε ένα Κοινοβούλιο ανοικτό στο κοινό, παράλληλα όμως οι απαιτήσεις ασφάλειας υπαγορεύουν ότι πρέπει να εγκρίνουμε συγκεκριμένα μέτρα τα οποία δεν ήταν απαραίτητα μέχρι σήμερα. Αυτό επηρεάζει και τους βοηθούς μας και έχει υποπέσει στην προσοχή μου ότι οι βοηθοί μας έχουν αγανακτήσει πολύ περισσότερο από τους ίδιους τους βουλευτές. Θα ζητούσα, συνπεώς, από τους βοηθούς, οι οποίοι εργάζονται πολύ σκληρά στο Κοινοβούλιο, να κατανοήσουν και αυτοί την ανάγκη για αυτούς τους ελέγχους. Δεν υπόκεινται σε ελέγχους μόνο οι βουλευτές αλλά και οι βοηθοί. Είμαι βέβαιος ότι θα εγκρίνουμε αυτούς τους κανόνες προκειμένου να αισθανθούμε ασφαλέστεροι.
<SPEAKER ID="012" NAME="Tamás Deutsch">
εισηγητής. - (HU) Κύριε Πρόεδρε, κυρίες και κύριοι, όπως είπε ο κ. Πρόεδρος, ο κ. Rivellini είναι εισηγητής επτά εκθέσεων που έχουν υποβληθεί. Ο συνάδελφός μας έχει εργαστεί εξαιρετικά σκληρά και αποτελεσματικά τους τελευταίους έξι μήνες, όμως δυστυχώς δεν είναι σε θέση να παραστεί στη σημερινή συνεδρίαση, και έχω την τιμή να τον εκπροσωπώ σήμερα εγώ.
<P>
Όπως ανέφερα, ο κ. Rivellini είναι εισηγητής επτά εκθέσεων. Επιτρέψτε μου να σας θυμίσω τα βασικά ευρωπαϊκά θεσμικά όργανα των οποίων τις εκθέσεις απαλλαγής προετοίμασε ο κ. Rivellini. Ο κ. Rivellini προετοίμασε την έκθεση απαλλαγής για την εκτέλεση του προϋπολογισμού του Ευρωπαϊκού Συμβουλίου, της Ευρωπαϊκής Οικονομικής και Κοινωνικής Επιτροπής, της Επιτροπής των Περιφερειών, του Ευρωπαϊκού Δικαστηρίου, του Ελεγκτικού Συνεδρίου, του Διαμεσολαβητή και του Ευρωπαίου Επόπτη Προστασίας Δεδομένων και των γραφείων τους.
<P>
Θα ήθελα να ευχαριστήσω προσωπικά τον κ. Rivellini και, ειδικότερα, το Ελεγκτικό Συνέδριο· το έργο αυτού του θεσμικού οργάνου ήταν αναγκαίο για την προετοιμασία των εκθέσεων που έχουν υποβληθεί.
<P>
Θα ήθελα ακόμα να ευχαριστήσω τα μέλη της Επιτροπής Ελέγχου του Προϋπολογισμού του Ευρωπαϊκού Κοινοβουλίου, καθώς και τους συναδέλφους τους, για το έργο του, το οποίο κατέληξε στα σημερινά αποτελέσματα.
<P>
Κυρίες και κύριοι, θα ήθελα να τονίσω δύο εκθέσεις. Μία είναι η έκθεση απαλλαγής του Ευρωπαϊκού Συμβουλίου, η άλλη είναι η έκθεση απαλλαγής της Ευρωπαϊκής Οικονομικής και Κοινωνικής Επιτροπής.
<P>
" απαλλαγή του Ευρωπαϊκού Συμβουλίου είναι πάντοτε περίπλοκη, διότι κάθε χρόνο εξελίσσεται μια συζήτηση μεταξύ των δύο θεσμικών οργάνων, του Ευρωπαϊκού Κοινοβουλίου και του Ευρωπαϊκού Συμβουλίου, όσον αφορά τη διαδικασία απαλλαγής.
<P>
Επιτρέψτε μου να γίνω σαφής και κατηγορηματικός. " οριστική και σαφής θέση του Ευρωπαϊκού Κοινοβουλίου είναι ότι έχει την ίδια αρμοδιότητα και εξουσία να χορηγεί ή να αναστέλει την απαλλαγή όσον αφορά το Ευρωπαϊκό Συμβούλιο όπως στην περίπτωση οποιουδήποτε άλλου θεσμικού οργάνου. Ο κ. Rivellini προτείνει να αναβληθεί η απαλλαγή του Ευρωπαϊκού Συμβουλίου προκειμένου να υπάρξει περιθώριο για περαιτέρω διαβουλεύσεις μεταξύ του Συμβουλίου και του Ευρωπαϊκού Κοινοβουλίου όσον αφορά τη διαδικασία απαλλαγής. Ακολουθήσαμε μια παρόμοια διαδικασία τον προηγούμενο και τον προπροηγούμενο χρόνο. " αρμόδια επιτροπή του Κοινοβουλίου συνέστησε την αναβολή της απαλλαγής του Συμβουλίου και η απαλλαγή χορηγήθηκε αργότερα.
<P>
Φέτος, αν και η πρόταση είναι παρόμοια με αυτή των προηγούμενων ετών όσον αφορά την αναβολή της απαλλαγής, επιτύχαμε αναμφισβήτητα πρόοδο σε ό,τι αφορά τη διαδικασία απαλλαγής του Συμβουλίου, συνεπώς θα ήθελα να ευχαριστήσω και να συγχαρώ την ουγγρική Προεδρία του Ευρωπαϊκού Συμβουλίου.
<P>
Όπως αναφέρει το σημείο οκτώ της έκθεσης απαλλαγής αναφορικά με το Ευρωπαϊκό Συμβούλιο, η πρόοδος αυτή οφείλεται στη θετική στάση και τις προσπάθειες της ουγγρικής Προεδρίας. Συνεπώς, συγχαίρω όσους συμμετείχαν στο έργο της ουγγρικής Προεδρίας.
<P>
Βιώσαμε αυτήν την πρόοδο χρόνο με τον χρόνο, όμως ο ρυθμός της δεν πλησιάζει σε καμία περίπτωση τον επιθυμητό. Θεωρούμε ως θετικό αποτέλεσμα το ότι το Συμβούλιο αναγνώρισε τη διαδικασία απαλλαγής και τη διαδικασία του προϋπολογισμού ως δύο διαφορετικές διαδικασίες που πρέπει να αντιμετωπιστούν ξεχωριστά. Πρέπει επίσης να επικροτηθεί το ότι τα μέλη του Συμβουλίου παρίστανται και συμμετέχουν στην τρέχουσα συζήτηση για την πρόταση απαλλαγής. Δυστυχώς, εκπρόσωποι του Συμβουλίου αγνόησαν την πρόσκληση της τεχνικής επιτροπής και αυτόν τον χρόνο. Δεν συμμετείχαν στη συζήτηση της επιτροπής για τη διαδικασία απαλλαγής ούτε παρείχαν πρόσβαση σε σημαντικά έγγραφα τα οποία θα ήταν απαραίτητα για τη χορήγηση απαλλαγής και το Ευρωπαϊκό Συμβούλιο δεν απάντησε στις ερωτήσεις της κοινοβουλευτικής επιτροπής Αυτά είναι τα προβλήματα τα οποία θα πρέπει επιτέλους να ξεπεραστούν.
<P>
Ευελπιστώ ότι μετά την αναβολή της απαλλαγής θα είναι δυνατή η επίτευξη μιας οριστικής και προσανατολισμένης στο μέλλον συμφωνίας μεταξύ της αρμόδιας κοινοβουλευτικής επιτροπής, του Ευρωπαϊκού Κοινοβουλίου και του Ευρωπαϊκού Συμβουλίου στα θέματα που συνδέονται με την απαλλαγή του Συμβουλίου.
<P>
Τέλος, επιτρέψτε μου να θίξω την πρόταση εξαίρεσης της Ευρωπαϊκής Οικονομικής και Κοινωνικής Επιτροπής. Τα προβλήματα που σχετίζονται με τη διαχείριση του προϋπολογισμού της επιτροπής δεν είναι τόσο σοβαρά ώστε να δικαιολογούν την αναβολή της απαλλαγής, συνεπώς είμαστε υπέρ της χορήγησης απαλλαγής. Επιπλέον, τα προβλήματα που εντοπίστηκαν κατά τη διάρκεια της εργασίας της επιτροπής δεν συνδέονται με τον χρόνο που ακολουθεί τον χρόνο για τον οποίο χορηγείται η απαλλαγή.
<P>
Κυρίες και κύριοι, ως αναπληρωτής του κ. Rivellini, μπορώ να πω ότι όσον αφορά τις επτά προτάσεις θα πρέπει να προτείνουμε ψήφισμα από το Κοινοβούλιο, όπως καθορίζεται στην πρόταση.
<SPEAKER ID="013" NAME="Bart Staes">
εισηγητής. - (NL) Κύριε Πρόεδρε, κυρίες και κύριοι, κύριε Επίτροπε, κύριε Προεδρεύων του Συμβουλίου, σας αξίζουν συγχαρητήρια. Για πρώτη φορά εδώ και χρόνια το Συμβούλιο παρίσταται στη συζήτηση για την απαλλαγή του προϋπολογισμού. Συγχαρητήρια, πραγματικά το εκτιμούμε.
<P>
Κυρίες και κύριοι, 22,6 δισεκατομμύρια, αυτό είναι το ποσό που θα δαπανήσει το 10ο Ευρωπαϊκό Ταμείο Ανάπτυξης για την περίοδο 2008-2013. Αυτό καθιστά το Ευρωπαϊκό Ταμείο Ανάπτυξης το πλέον σημαντικό οικονομικό μέσο της ΕΕ για την αναπτυξιακή συνεργασία με τις χώρες ΑΚΕ. Το 10ο Ευρωπαϊκό Ταμείο Ανάπτυξης είναι επίσης εξαιρετικά σημαντικό όσον αφορά τη χρηματοδοτική δέσμευση και από πλευράς πεδίου εφαρμογής, είναι κατά 67% μεγαλύτερο από το προηγούμενο, το 9ο Ευρωπαϊκό Ταμείο Ανάπτυξης.
<P>
Θα ήθελα να κάνω πέντε παρατηρήσεις.
<P>
Καταρχάς, μέχρι τώρα, το Ευρωπαϊκό Ταμείο Ανάπτυξης δεν αποτελούσε μέρος του τακτικού προϋπολογισμού της ΕΕ. Αυτό είναι πραγματικά απαράδεκτο, διότι επηρεάζει τη δημοκρατική εποπτεία, οδηγεί σε έλλειψη ευθύνης και φυσικά δεν βοηθάει τη διαφάνεια της χρηματοδότησης. Στην έκθεσή μου, υπενθυμίζω στην Επιτροπή ότι στη διάρκεια των συζητήσεων για το μελλοντικό δημοσιονομικό πλαίσιο δεσμεύτηκε να διασφαλίσει ότι το Ευρωπαϊκό Ταμείο Ανάπτυξης θα αποτελέσει ένα πραγματικά αναπόσπαστο μέρος του ευρωπαϊκού προϋπολογισμού. Ευελπιστώ αυτό να συμβεί τώρα καθώς και, κύριε Προεδρεύων του Συμβουλίου, ότι θα αποστείλετε το μήνυμα στο Συμβούλιο και στα κράτη μέλη ότι από το 2014 και εξής, το Ευρωπαϊκό Ταμείο Ανάπτυξης πρέπει πραγματικά να αποτελέσει αναπόσπαστο μέρος του προϋπολογισμού της Ένωσης. Προφανώς, αυτό δεν θα πρέπει να σημάνει ότι αυτή η λειτουργία θα πρέπει να επιτρέψει να οδηγηθούμε στην περικοπή πόρων που συνήθως διατίθενται για την αναπτυξιακή συνεργασία.
<P>
Δεύτερον, η ποσότητα και η ποιότητα δεν είναι το ίδιο πράγμα. Όσον αφορά την συνήθη αναπτυξιακή συνεργασία, η Ευρωπαϊκή Επιτροπή δεσμεύτηκε να δαπανήσει το 20% της βοήθειας στην πρωτοβάθμια και δευτεροβάθμια εκπαίδευση και στην πρωτοβάθμια υγειονομική περίθαλψη. Στην έκθεσή μου, ζητώ από την Επιτροπή να κάνει το ίδιο όσον αφορά το Ευρωπαϊκό Ταμείο Ανάπτυξης. Να επικεντρωθεί, κυρίως, στην πρωτοβάθμια και δευτεροβάθμια εκπαίδευση και στην υγειονομική περίθαλψη και να αυξήσει το ποσό εκείνο στο 25% του συνολικού κονδυλίου. Ως εκ τούτου, η συνεργασία με ΜΚΟ, τόσο τοπικές όσο και ευρωπαϊκές, είναι ζωτικής σημασίας.
<P>
Τρίτον, επιτρέψτε μου μια παρατήρηση σχετικά με τη δημοσιονομική διαχείριση. Το Ελεγκτικό Συνέδριο διεξήγαγε ενδελεχή έλεγχο της δημοσιονομικής διαχείρισης του 8ου, 9ου και 10ου Ευρωπαϊκού Ταμείου Ανάπτυξης, όχι μόνο στην ετήσια έκθεσή του αλλά και σε πολλές ειδικές εκθέσεις, και έκανε πραγματικά καλές και πολύτιμες παρατηρήσεις. Ωστόσο, υπάρχουν πραγματικά λόγοι ανησυχίας, όπως οι ελλείψεις που βρήκε το Ελεγκτικό Συνέδριο όσον αφορά τις διαδικασίες συμβάσεων, τους προληπτικούς ελέγχους των αντιπροσωπειών της Ευρωπαϊκής Επιτροπής και τα προβληματικά εσωτερικά συστήματα ελέγχου στις χώρες εταίρους μας. Το Ελεγκτικό Συνέδριο δηλώνει ρητά ότι δεν πρόκειται για απάτη αλλά για ελλείψεις. Πιστεύω ότι αυτό πρέπει να το λάβουμε υπόψη. Υπάρχουν πραγματικά υπερβολικά πολλά μη προσδιορίσιμα ποσοτικώς σφάλματα.
<P>
Κύριε Επίτροπε, ευελπιστώ ότι θα ασχοληθείτε με τον συνάδελφό σας με το θέμα αυτό. Πραγματικά πρέπει κάτι να γίνει σε αυτό το μέτωπο.
<P>
" τέταρτη παρατήρησή μου αφορά τις δημοσιονομικές ενισχύσεις (και θα ταίριαζε περισσότερο σε μια ευρύτερη συζήτηση). Ο κ. Charles Goerens είναι εδώ μαζί μας· είναι εισηγητής της Επιτροπής Αναπτυξιακής Συνεργασίας για την Πράσινη Βίβλο για τις δημοσιονομικές ενισχύσεις. Όλοι αναγνωρίζουμε ότι οι δημοσιονομικές ενισχύσεις μπορεί να είναι σημαντικό στοιχείο για τη βελτίωση της αναπτυξιακής συνεργασίας. Ωστόσο, δεν πρέπει να θεωρείται ως πανάκεια, διότι συνοδεύεται από μια σειρά μειονεκτημάτων. Τα θετικά είναι ότι το κόστος συναλλαγής είναι χαμηλό, ότι οι χώρες εταίροι έχουν αυξημένη ευθύνη για τον εαυτό τους και ότι υπάρχει καλύτερος διάλογος μεταξύ εταίρων και χορηγών. Παράλληλα, υπάρχει ασφαλώς ο κίνδυνος υπεξαίρεσης, της υπεξαίρεσης κονδυλίων. Μπορώ να δω αυτήν τη συζήτηση να διεξάγεται στο Κοινοβούλιο πολλές φορές ακόμα στο μέλλον.
<P>
" πέμπτη και τελευταία παρατήρησή μου αφορά την επενδυτική διευκόλυνση. " επενδυτική διευκόλυνση είναι ένα όχημα που χρησιμοποιείται από την Ευρωπαϊκή Τράπεζα Επενδύσεων για να κατευθύνει δάνεια στις χώρες εταίρους μας. Επί του παρόντος, αυτός ο μηχανισμός δεν υπόκειται στην απαλλαγή ούτε στη δήλωση αξιοπιστίας του Ελεγκτικού Συνεδρίου. Αυτό είναι πραγματικά απαράδεκτο. Πρέπει να διορθώσουμε μερικά πράγματα. Το θετικό σε όλα αυτά είναι ότι οι εκπρόσωποι της Ευρωπαϊκής Τράπεζας Επενδύσεων και τα μέλη της Επιτροπής Ελέγχου του Προϋπολογισμού διεξήγαγαν μια εξαιρετικά εποικοδομητική συζήτηση. Μάλιστα, για πρώτη φορά, εκπόνησαν έκθεση. Μπορούμε να μάθουμε πολλά από αυτό. Υπάρχει μια σειρά σημαντικών παρατηρήσεων στην έκθεσή μου αναφορικά με αυτό. Αναθέτουμε επίσης ορισμένα καθήκοντα στην Ευρωπαϊκή Τράπεζα Επενδύσεων και στην Ευρωπαϊκή Επιτροπή. Ζητούμε καλύτερο συντονισμό των κονδυλίων. Ευρωπαϊκή Τράπεζα Επενδύσεων, Ευρωπαϊκή Επιτροπή, ζητούμε στην πραγματικότητα έρευνα στις δραστηριότητες της Ευρωπαϊκής Τράπεζας Επενδύσεων προς τα τέλη Σεπτέμβρη του τρέχοντος έτους ώστε να μπορέσουμε να ξεκινήσουμε την επόμενη διαδικασία απαλλαγής με τα κατάλληλα έγγραφα. Ζητούμε μεγαλύτερη συμμετοχή των τοπικών εταίρων όπου η Ευρωπαϊκή Τράπεζα Επενδύσεων συγχρηματοδοτεί έργα, ζητούμε πιο άμεσες και λιγότερο θεωρητικές αναφορές και ζητούμε έναν γενικό έλεγχο όλων των κονδυλίων της Ευρωπαϊκής Τράπεζας Επενδύσεων.
<P>
Κυρίες και κύριοι, η αξιολόγησή μου για τη λειτουργία του Ευρωπαϊκού Ταμείου Ανάπτυξης μπορεί να είναι αυστηρή, όμως πιστεύω ότι είναι δίκαιη. Πιστεύω ότι η έκθεσή μου λαμβάνει υπόψη πολλά μέσα για την καλύτερη διαχείριση των χρηματοδοτικών πόρων για την αναπτυξιακή συνεργασία και συνεπώς, θα σας καλούσα να εγκρίνετε την έκθεσή μου με μεγάλη πλειοψηφία.
<SPEAKER ID="014" NAME="Γεώργιος Σταυρακάκης">
εισηγητής. - (EN) Κύριε Πρόεδρε, θα ήθελα να σας ενημερώσω ότι θα κάνω χρήση όλου του χρόνου που δικαιούμαι.
<P>
Ήμουν αρμόδιος για την απαλλαγή των οργανισμών, όπου η Επιτροπή Ελέγχου του Προϋπολογισμού εκτέλεσε το καθήκον της της άσκησης ελέγχου στη διοίκηση ενός σημαντικού αριθμού αποκεντρωμένων οργανισμών και κοινών επιχειρήσεων. " επιτυχής εκτέλεση αυτού του σημαντικού καθήκοντος δεν θα ήταν δυνατή χωρίς τη βοήθεια και τη συνεργασία των συναδέλφων μου σκιωδών εισηγητών ή των μελών της επιτροπής, του γραφείου μου και της γραμματείας. Θα ήθελα να τους ευχαριστήσω όλους για αυτό. Θα ήθελα επίσης να ευχαριστήσω τον κ. O'Shea από το Ελεγκτικό Συνέδριο για τη συμβολή και τη συνεργασία του.
<P>
Πιστεύω σθεναρά ότι οι ευρωπαϊκοί οργανισμοί και οι κοινές επιχειρήσεις προσδίδουν προστιθέμενη αξία στην ΕΕ και βοηθούν στην ενίσχυση της ευρωπαϊκής ταυτότητας με την παρουσία τους στα κράτη μέλη. Παράλληλα, ο ρόλος μας ως Κοινοβουλίου είναι να λογοδοτούμε προς τους πολίτες, επομένως πρέπει να διασφαλίζουμε ότι τα χρήματα των φορολογούμενων χρησιμοποιούνται ορθώς, με διαφάνεια και αποτελεσματικότητα.
<P>
Ο εποικοδομητικός διάλογος περιελάμβανε μια μακρά διαδικασία παρακολούθησης που διήρκεσε αρκετούς μήνες μεταξύ του Κοινοβουλίου, των οργανισμών, της Επιτροπής, της εσωτερικής υπηρεσίας λογιστικού ελέγχου και του Ελεγκτικού Συνεδρίου. " κοινή μακρά, αναλυτική και προπαρασκευαστική εργασία είχε ως αποτέλεσμα, κατά τη γνώμη μου, την αύξηση της διαφάνειας και την αυστηρότερη πειθαρχία κατά τη διαχείριση.
<P>
Θα ήθελα στο σημείο αυτό να αναφερθώ στους δύο οργανισμούς για τους οποίους η επιτροπή μας προτείνει την αναβολή της απαλλαγής: την ΕΑΑ και τον EMEA. Στην ΕΑΑ αναμέναμε να συναντήσουμε προβλήματα που σχετίζονται με την έκθεση του προηγούμενου έτους. Από τότε που ανέλαβε ο νέος διευθυντής, το σχέδιο δράσης που ζήτησε το Κοινοβούλιο έχει εφαρμοστεί και τα αποτελέσματα αρχίζουν τώρα να γίνονται ορατά. Θεωρώ ότι είναι γενικά αποδεκτό ότι από τότε που ανέλαβε η νέα διοίκηση, έχουν γίνει εμφανείς βελτιώσεις στη λειτουργία της ΕΑΑ. Παρ' όλα αυτά, η ΕΑΑ πρέπει να επιταχύνει τις προσπάθειές της.
<P>
Στον EMEA, τον Ευρωπαϊκό Οργανισμό Φαρμάκων, βρέθηκαν προβλήματα με τη διαχείριση των διαδικασιών συμβάσεων. Εγείρονται ανησυχίες σχετικά με τον πιθανό κίνδυνο για την ανεξαρτησία των εμπειρογνωμόνων καθώς και σχετικά με πιθανά προβλήματα με την πρόσληψη του προσωπικού. Σε γενικές γραμμές, ο EMEA θεωρείται ένας καλά οργανωμένος και λειτουργικός οργανισμός. Παρ' όλα αυτά, για έναν τόσο σημαντικό οργανισμό, πιστεύω ότι πρέπει να είμαστε απολύτως βέβαιοι ότι εκτελούνται και εφαρμόζονται αποτελεσματικά οι σωστές διαδικασίες. Για αυτόν τον λόγο, ζητήσαμε από τον οργανισμό, σε συνεργασία με την εσωτερική υπηρεσία λογιστικού ελέγχου, να διεξαγάγει συναφώς έλεγχο και να μας παρουσιάσει τα αποτελέσματα έως το τέλος Ιουνίου.
<P>
Θα ήθελα τώρα να ολοκληρώσω με μια οριζόντια έκθεση. Θα ήθελα να πιστεύω ότι αυτή η έκθεση παρέχει μια συνολική επισκόπηση όλων των θεμάτων που συνδέονται με τους οργανισμούς και τις κοινές επιχειρήσεις. " έκθεση αναγνωρίζει πολλά παραδείγματα καλών πρακτικών και περιλαμβάνει προτάσεις για μελλοντικές βελτιώσεις. Ζητεί αναθεώρηση όλων των οργανισμών από την Επιτροπή δίνοντας ιδιαίτερη προσοχή στους μικρότερους οργανισμούς καθώς και στο πώς μπορεί να βελτιωθεί η απόδοσή τους. Ζητεί επίσης από το Ελεγκτικό Συνέδριο να πραγματοποιήσει μια ολοκληρωμένη ανάλυση της προσέγγισης των οργανισμών στη διαχείριση καταστάσεων όπου υπάρχει πιθανή σύγκρουση συμφερόντων. Είμαι πολύ ικανοποιημένος με την ετοιμότητα του Συνεδρίου να το πράξει.
<P>
Στην τρέχουσα μείζονα οικονομική και κοινωνική κρίση, η σημασία του ελέγχου έχει καταστεί μεγαλύτερη από ποτέ. Μαζί -το Κοινοβούλιο, οι οργανισμοί, η Επιτροπή και το Ελεγκτικό Συνέδριο- έχουμε δεσμευτεί να αντιμετωπίσουμε και να επιλύσουμε τα προβλήματα και να επιτύχουμε ακόμα καλύτερα αποτελέσματα. Είναι εξαιρετικά δύσκολο να αποφύγουμε τις παρατυπίες, αλλά είναι ακόμα πιο σημαντικό να τις ανακαλύψουμε και να τις προλάβουμε. Έχω τη γνώμη ότι φέραμε επιτυχώς εις πέρας αυτήν τη λειτουργία του ελέγχου.
<SPEAKER ID="015" NAME="Πρόεδρος">
Τον λόγο λαμβάνει τώρα, ο υπουργός Zsolt Lαszlσ Becsey, εξ ονόματος του Συμβουλίου.
<P>
Κύριε υπουργέ, σας ευχαριστούμε που ήρθατε εδώ σήμερα το πρωί. " ουγγρική Προεδρία δίνει ένα πολύ καλό παράδειγμα, και στις επόμενες Προεδρίες, όντας παρούσα σε αυτήν την πολύ σημαντική συζήτηση. Επαναλαμβάνω αυτό που είπε ο συνάδελφός μας Bart Staes πριν από μερικά λεπτά: είναι πολύ καλό το ότι είστε παρών.
<SPEAKER ID="016" NAME="Zsolt László Becsey">
ασκών την Προεδρία του Συμβουλίου. - (HU) Κύριε Πρόεδρε, κυρίες και κύριοι, καταρχάς, θα μιλήσω στα ουγγρικά μόνο στην εισαγωγή μου, και μετά θα συνεχίσω στα αγγλικά, μιλώντας ως μέλος του Συμβουλίου· επειδή, όμως, ως βουλευτής του ΕΚ μιλώ πάντα στα ουγγρικά ενώπιον του παρόντος Σώματος, θα συνεχίσω να το κάνω. Δεύτερον, θα ήθελα να ζητήσω από τον κ. Πρόεδρο να μου παραχωρήσει τα δύο λεπτά στο τέλος της συζήτησης, ανεξαρτήτως της χρονικής στιγμής κατά την οποία θα κλείσει το μικρόφωνό μου. Ευελπιστώ να δοθεί στο Συμβούλιο αρκετός χρόνος, όπως συνέβη σε προηγούμενες συζητήσεις.
<P>
(EN) " παρούσα συζήτηση διεξάγεται σε μια συγκυρία οικονομικής και χρηματοπιστωτικής κρίσης, η οποία ανάγκασε πολλά κράτη μέλη να περικόψουν τους εθνικούς τους προϋπολογισμούς και να διατηρήσουν τις δαπάνες τους υπό αυστηρό έλεγχο. Οι ευρωπαίοι πολίτες και φορολογούμενοι ορθώς δίδουν όλο και μεγαλύτερη προσοχή στο να δαπανώνται με κατάλληλο τρόπο τα ευρωπαϊκά κονδύλια. Συνεπώς, επικροτώ την ευκαιρία να παρουσιάσω τις απόψεις του Συμβουλίου και της ουγγρικής Προεδρίας στη διάρκεια αυτής της συζήτησης.
<P>
Ασφαλώς είναι σωστό το ότι οι προϋπολογισμοί κάθε θεσμικού οργάνου αποτελούν μέρος του ευρύτερου συστήματος ελέγχου. Επί μεγάλο χρονικό διάστημα λειτουργούσαμε σύμφωνα με τη "συμφωνία κυρίων" που ανάγεται στο 1970, βάσει της οποίας τόσο το Κοινοβούλιο όσο και το Συμβούλιο απέφευγαν να εξετάζουν αμοιβαία τις διοικητικές δαπάνες τους.
<P>
Πιστεύω ότι αμφότερα τα θεσμικά όργανα αναγνωρίζουμε ότι μια τέτοιου είδους συμφωνία δεν είναι πλέον κατάλληλη υπό τις παρούσες συνθήκες, μετά την έναρξη ισχύος της Συνθήκης της Λισαβόνας. Για αυτόν τον λόγο, το Συμβούλιο πρότεινε και είναι διατεθειμένο να συζητήσει νέες ρυθμίσεις που θα διέπουν τη μακροπρόθεσμη συνεργασία μεταξύ των δύο θεσμικών μας οργάνων που συμμετέχουν στη διαδικασία απαλλαγής. Καταθέσαμε σχετική πρόταση και προσδοκούμε να την συζητήσουμε μαζί σας. Πιστεύω ακράδαντα ότι είναι προς το συμφέρον και των δύο θεσμικών μας οργάνων να συνεργαστούμε σε αυτόν τον τομέα, καθώς και να δείξουμε στους ευρωπαίους πολίτες ότι συνεργαζόμαστε. Συνεπώς, καλώ το Κοινοβούλιο να ξεκινήσει συζητήσεις επί του θέματος.
<P>
Ζητώ από εσάς προσωπικά, κύριε Πρόεδρε, να κάνετε ό,τι καλύτερο μπορείτε προκειμένου να ορίσετε την αντιπροσωπεία σας που θα διαπραγματευτεί μαζί μας σε πολιτικό επίπεδο. Είμαστε διατεθειμένοι να μοιραστούμε τις ιδέες μας μαζί σας. Γενικότερα, συμμεριζόμαστε την ανησυχία σας να εφαρμοστεί σωστά ο προϋπολογισμός της ΕΕ. Εξετάσαμε λεπτομερώς τους ετήσιους λογαριασμούς της Επιτροπής καθώς και τις παρατηρήσεις που έκανε το Ελεγκτικό Συνέδριο στην ετήσια έκθεσή του.
<P>
Στα τέλη Φεβρουαρίου, εγώ ο ίδιος παρουσίασα στην Επιτροπή Ελέγχου του Προϋπολογισμού τις συστάσεις του Συμβουλίου για την απαλλαγή στην Επιτροπή για την εκτέλεση του προϋπολογισμού. Επικροτώ το γεγονός ότι πολλά από τα σημεία που επισημάνθηκαν από το Συμβούλιο έγιναν δεκτά και από το δικό σας θεσμικό όργανο. Το Συμβούλιο συνέστησε τη χορήγηση απαλλαγής στην Επιτροπή και αναγνώρισε τις συνολικές βελτιώσεις που αναγνώρισε το Συμβούλιο. Αυτές αποτελούν μέρος μιας θετικής τάσης και οφείλονται κατά μεγάλο μέρος στις προσπάθειες που κατέβαλαν τα τελευταία χρόνια τόσο η Επιτροπή όσο και τα κράτη μέλη. Ωστόσο, παρά τα θετικά αυτά σημάδια, το γενικό αποτέλεσμα δεν είναι ακόμα ικανοποιητικό και το Ελεγκτικό Συνέδριο έπρεπε να κάνει δήλωση αξιοπιστίας για το 2009.
<P>
Θα ήθελα να αναφερθώ με συντομία σε αυτά τα θέματα: χρειαζόμαστε μια σοβαρή συζήτηση· χρειαζόμαστε μακροπρόθεσμη συνεργασία και συμφωνία μαζί σας: σε συνέχεια της συμφωνίας κυρίων αυτό θα θέλαμε να κάνουμε. Εμμένουμε στη διαδικασία απαλλαγής βάσει των ευρημάτων του Ελεγκτικού Συνεδρίου, διότι αυτός είναι ο κανόνας, αυτό είναι το θέμα της Συνθήκης· και προσδοκούμε από το Κοινοβούλιο και τους εαυτούς μας να λάβουμε υπόψη την πολυπλοκότητα της απλούστευσης των υφιστάμενων κανονισμών και της ενίσχυσης της διαφάνειάς τους.
<P>
Ευελπιστώ ότι αυτού του είδους το πρόβλημα, όπου η απαλλαγή του Συμβουλίου αναβλήθηκε από το Κοινοβούλιο, δεν θα προκύψει ξανά στο μέλλον, επομένως ζητώ ακόμα και κατά τη διάρκεια της ουγγρικής Προεδρίας να έχουμε μια πολιτική συζήτηση και συμφωνία.
<P>
Αυτό είναι το προσωπικό μου αίτημα προς εσάς, το Κοινοβούλιο και εσάς, κύριε Πρόεδρε.
<SPEAKER ID="018" NAME="Algirdas Šemeta">
μέλος της Επιτροπής. - (EN) Κύριε Πρόεδρε, καταρχάς επιτρέψτε μου να ευχαριστήσω την Επιτροπή Ελέγχου του Προϋπολογισμού και ιδίως τον εισηγητή κ. Chatzimarkakis, για την εξαιρετική συνεργασία τους και την έκθεση που συνέταξε, συμπεριλαμβανομένης της σύστασης απαλλαγής για τον προϋπολογισμό του 2009. Θα ήθελα επίσης να ευχαριστήσω τον κ. Staes για την έκθεσή του για την εκτέλεση για το Ευρωπαϊκό Ταμείο Ανάπτυξης και τον κ. Σταυρακάκη για την έκθεσή του για τους οργανισμούς.
<P>
" διαδικασία απαλλαγής για το 2009 πλησιάζει τώρα στο τέλος της. Ήταν μια εντατική περίοδος κατά την οποία το Κοινοβούλιο και η Επιτροπή έδωσαν μορφή στην ειδική εταιρική σχέση μεταξύ των δύο θεσμικών μας οργάνων. Μπορούμε να παρατηρήσουμε ότι και τα δύο θεσμικά όργανα έχουν πολλά κοινά όσον αφορά τη χρηστή δημοσιονομική διαχείριση και την ευρωπαϊκή προστιθέμενη αξία.
<P>
Ακούσατε το Ελεγκτικό Συνέδριο και εξετάσατε τις εκθέσεις του. Πολλοί από τους συναδέλφους Επιτρόπους διεξήγαγαν γόνιμο διάλογο με την Επιτροπή Ελέγχου του Προϋπολογισμού και πολλές πληροφορίες διαβιβάστηκαν σε εσάς. Θα ήθελα να επικεντρωθώ σε τρία θέματα ιδιαίτερου ενδιαφέροντος.
<P>
Καταρχάς, τόσο η Επιτροπή όσο και το Κοινοβούλιο πρέπει να εξετάσουν στενά μαζί με το Συμβούλιο πώς μπορεί να καθοριστεί καλύτερα η ευθύνη των διαφόρων χρηματοπιστωτικών παραγόντων και να περιγραφεί στο νομοθετικό πλαίσιο. Το γεγονός ότι η πλειοψηφία των σφαλμάτων ανιχνεύονται από το Ελεγκτικό Συνέδριο και την Επιτροπή σε έργα και πληρωμές που διαχειρίζονται τα κράτη μέλη καταδεικνύει σαφώς πού πρέπει να καταβληθούν προσπάθειες χωρίς καθυστέρηση, καθώς η κοινή διαχείριση αποτελεί περίπου το 80% των Ευρωπαϊκών Ταμείων.
<P>
Το άρθρο 137 της Συνθήκης της Λισαβόνας απαιτεί ρητά τη συνεργασία των κρατών μελών κατά την εκτέλεση του προϋπολογισμού. Για τον σκοπό αυτό, η Επιτροπή έχει υποβάλει πάγιες προτάσεις στο πλαίσιο της τρέχουσας αναθεώρησης του Δημοσιονομικού Κανονισμού. Καθώς το Κοινοβούλιο διαθέτει τώρα ισότιμο κύρος με το Συμβούλιο όσον αφορά την αναδιατύπωση αυτού του κανονισμού, υπάρχει μια πραγματική και μοναδική ευκαιρία να ενισχυθεί η λογοδοσία των κρατών μελών και δεν πρέπει να την χάσουμε.
<P>
Δεύτερον, αναμφίβολα θα συμμερίζεστε την άποψη ότι η πολυπλοκότητα των κανόνων αποθαρρύνει πιθανούς δικαιούχους να αιτηθούν οικονομική υποστήριξη από την ΕΕ. Επιπλέον, αυτή η πολυπλοκότητα αποτελεί σημαντική πηγή σφαλμάτων, όπως τόνισε το Ελεγκτικό Συνέδριο σε αρκετές από τις ελεγκτικές εκθέσεις του.
<P>
" απλούστευση των κανόνων επιλεξιμότητας και των οικονομικών διαδικασιών είναι στόχος προτεραιότητας της Επιτροπής υπό την προοπτική του επόμενου πολυετούς δημοσιονομικού πλαισίου. Συνεπώς, η Επιτροπή έχει επίσης υποβάλει προτάσεις για την αναθεώρηση του Δημοσιονομικού Κανονισμού με στόχο τη διασαφήνιση των κανόνων, τη διασφάλιση της συνοχής τους με την τομεακή νομοθεσία και την απλοποίηση των οικονομικών διαδικασιών.
<P>
Τρίτον, αυτές οι προτάσεις προβλέπουν επίσης διαφοροποιημένες στρατηγικές ελέγχου σύμφωνα με το επίπεδο κινδύνου που εκτιμάται ανά πρόγραμμα, δράση και είδος δικαιούχου. Αυτή η προσέγγιση έχει στόχο να βελτιώσει την ποιότητα των ελέγχων διασφαλίζοντας ότι το κόστος τους είναι ανάλογο με τα οφέλη που παρέχουν, ενώ παράλληλα προσφέρει τη λογική βεβαιότητα ότι η διαχείριση του προϋπολογισμού της ΕΕ γίνεται σύμφωνα με τις αρχές της χρηστής δημοσιονομικής διαχείρισης.
<P>
Με χαρά διαπιστώνω ότι αυτή η προσέγγιση βρίσκεται ψηλά στην ημερήσια διάταξη των συνεχιζόμενων συζητήσεων και ότι οι προτάσεις που τίθενται στο τραπέζι συνάδουν πραγματικά με τις φιλοδοξίες της Επιτροπής.
<P>
" διαδικασία απαλλαγής επέτρεψε στην Επιτροπή να αντλήσει διδάγματα από τα συμπεράσματα και τις συστάσεις του Ελεγκτικού Συνεδρίου και το ψήφισμα της αρμόδιας για την απαλλαγή αρχής σε μια περίοδο που εξετάζουμε τον μελλοντικό σχεδιασμό των ευρωπαϊκών πολιτικών και την αντανάκλασή τους στον προϋπολογισμό της ΕΕ.
<P>
Είναι τώρα κοινή μας ευθύνη μαζί με το Συμβούλιο να μεταφράσουμε σωστά τα διδάγματα αυτά σε μια νέα ομάδα σύγχρονων και αποτελεσματικών κανόνων και διαδικασιών που θα διευκολύνουν την Ένωση να ανταποκριθεί καλύτερα στις προσδοκίες των 500 εκατομμυρίων πολιτών μας με έναν χρηστό και οικονομικό τρόπο.
<P>
Θα ήθελα να ολοκληρώσω εκφράζοντας ιδιαίτερες ευχαριστίες στο Ευρωπαϊκό Κοινοβούλιο για τη συνεχή στήριξή του τα χρόνια αυτά στις προσπάθειες της Επιτροπής να επιτύχει καλύτερη δημοσιονομική διαχείριση του προϋπολογισμού της Ευρωπαϊκής Ένωσης.
<SPEAKER ID="020" NAME="Thijs Berman">
συντάκτης γνωμοδότησης της Επιτροπής Αναπτυξιακής Συνεργασίας. - (NL) Κυρία Πρόεδρε, στο παρελθόν, το Ευρωπαϊκό Ταμείο Ανάπτυξης υπήρξε στόχος της κριτικής του Ελεγκτικού Συνεδρίου ότι πρέπει να καταβληθούν μεγαλύτερες προσπάθειες στον έλεγχο των δαπανών. Αυτός ο έλεγχος πρέπει κυρίως να προέλθει από τις αντιπροσωπείες της ΕΕ στις αναπτυσσόμενες χώρες. Βρίσκονται πιο κοντά στα έργα που συζητάμε.
<P>
Τα τελευταία χρόνια ιδίως η Ευρωπαϊκή Επιτροπή έχει κάνει σημαντικά βήματα προς τη βελτίωση του ελέγχου, κυρίως όσον αφορά τις δημοσιονομικές ενισχύσεις και τις δαπάνες σε ευάλωτα κράτη. Επιπλέον, η καλύτερη συνεργασία και ο συντονισμός για την αναπτυξιακή πολιτική μεταξύ των κρατών μελών θα μπορούσε να μας εξοικονομήσει 6 δισεκατομμύρια ευρώ. Ωστόσο, για να το επιτύχουμε αυτό, χρειαζόμαστε ισχυρές αντιπροσωπείες της ΕΕ, αντιπροσωπείες που μπορούν να αναλάβουν αυτούς τους ρόλους και τα καθήκοντα και να διασφαλίσουν την ποιότητα των δαπανών.
<P>
Αποτελεί ειρωνεία το γεγονός ότι οι πολιτικές Ομάδες που διαμαρτύρονται περισσότερο για την απάτη, αλλά αρνούνται να δαπανήσουν χρήματα για την ενίσχυση της διαχείρισης των αντιπροσωπειών της ΕΕ είναι συχνά οι ίδιες. Εάν επιθυμούμε πραγματικά αυτές οι αντιπροσωπείες να αποφύγουν η αναπτυξιακή χρηματοδότηση να καταλήξει σε λάθος χέρια ή να εμποδίσουν τα χρήματα να διαφύγουν σε αποτυχημένα έργα, τότε οι αντιπροσωπείες της ΕΕ θα χρειαστούν περισσότερο προσωπικό. Πρέπει, συνεπώς, να κάνουμε αυτήν την επιλογή στον προϋπολογισμό για την εξωτερική πολιτική για τα επόμενα χρόνια. Αναμένω με περιέργεια την απάντηση της Επιτροπής σε μια σειρά από παρατηρήσεις που έκανε ο κ. Bart Staes στην εξαιρετική έκθεσή του. " πολιτική μου Ομάδα εγκρίνει τα συμπεράσματά του.
<P>
Τούτων λεχθέντων, τι πρέπει να γίνει πριν βελτιωθούν οι εκ των προτέρων έλεγχοι; Πώς μπορούμε να διασφαλίσουμε τη βελτίωση της διαχείρισης των οργανισμών υλοποίησης; Τι θα κάνει η Επιτροπή προκειμένου να αυξήσει περαιτέρω την ικανότητα των δικαιούχων χωρών και των περιφερειακών οργανισμών και τι είναι απαραίτητο για να γίνει αυτό; Στο μέλλον, η αναπτυξιακή πολιτική της ΕΕ θα πρέπει να δαπανά περισσότερα σε κονδύλια που παρέχουν πρόσβαση σε χρηματοπιστωτικές υπηρεσίες, δηλαδή κονδύλια μικροχρηματοδότησης. Υπάρχουν άνθρωποι με όνειρα και ικανότητες στις φτωχές χώρες. Θα πρέπει να τους δοθεί η ευκαιρία να βελτιώσουν τη ζωή τους με μικρά δάνεια. Το ΕΤΑ θα πρέπει επίσης να συνεισφέρει σε αυτό.
<P>
Τέλος, ως μέρος του ευρωπαϊκού προϋπολογισμού, το Ευρωπαϊκό Ταμείο Ανάπτυξης υπόκειται προφανώς σε δημοκρατικό έλεγχο, όμως αυτό δεν πρέπει να οδηγήσει σε περικοπές του συνολικού προϋπολογισμού για την αναπτυξιακή συνεργασία.
<SPEAKER ID="021" NAME="Charles Goerens" LANGUAGE="FR">
Κυρία Πρόεδρε, η απαλλαγή όσον αφορά την εκτέλεση του προϋπολογισμού του όγδοου, ένατου και δέκατου Ευρωπαϊκού Ταμείου Ανάπτυξης με εμπνέει ώστε να κάνω τις παρακάτω παρατηρήσεις.
<P>
Πρώτον, η φιλοδοξία της Επιτροπής -και την θεωρώ απολύτως δικαιολογημένη- είναι να προαγάγει την περιφερειακή ανάπτυξη στην Αφρική. Διαθέτει δύο μέσα, δύο εντολές στην πραγματικότητα, για να το κάνει. Πρώτον, έχει εντολή από τα κράτη μέλη για την εκτέλεση του Ευρωπαϊκού Ταμείου Ανάπτυξης, το οποίο στην πραγματικότητα χρηματοδοτείται από εθνικούς προϋπολογισμούς. Τα ίδια κράτη μέλη της έδωσαν επίσης εντολή να διαπραγματευτεί συμφωνίες οικονομικής εταιρικής σχέσης. Αναφερόμαστε, συνεπώς, στο σημείο αυτό σε ένα ζήτημα συνοχής των πολιτικών. Επιπλέον, η Επιτροπή έχει μεγάλη ευθύνη σε αυτό το ζήτημα. Μπορεί, ωστόσο, να βασιστεί στα μέλη της Επιτροπής Ανάπτυξης του Ευρωπαϊκού Κοινοβουλίου όταν χρειαστεί να διαθέσει τους απαραίτητους πόρους στις αντιπροσωπείες.
<P>
Δεύτερον, η εκτέλεση του Ευρωπαϊκού Ταμείου Ανάπτυξης είναι ζήτημα των Αφρικανών, οι οποίοι είναι συνιδιοκτήτες του Ευρωπαϊκού Ταμείου Ανάπτυξης με την Ευρωπαϊκή Ένωση. Είναι προς το συμφέρον και των δύο εταίρων να κάνουν την καλύτερη δυνατή χρήση του. Ευελπιστώ ότι η ένταξη του Ευρωπαϊκού Ταμείου Ανάπτυξης στον προϋπολογισμό, την οποία επίσης ζητώ -αυτό το δυσπροσδιόριστο φαινόμενο, αυτό το γεγονός που γίνεται πάντοτε αντικείμενο υπόσχεσης, αλλά δεν έχει υλοποιηθεί ποτέ- θα μπορέσει να διατηρήσει την αρχική φύση του Ταμείου. Θα πρέπει να διασφαλίσουμε ότι αυτό το κεκτημένο θα διατηρηθεί.
<SPEAKER ID="022" NAME="Csaba Őry">
συντάκτης γνωμοδότησης της Επιτροπής Απασχόλησης και Κοινωνικών Υποθέσεων. - (HU) Κυρία Πρόεδρε, ως συντάκτης γνωμοδότησης για την Επιτροπή Απασχόλησης και Κοινωνικών Υποθέσεων θα ήθελα να επιστήσω την προσοχή της Επιτροπής Ελέγχου του Προϋπολογισμού σε αρκετές προτάσεις και να ζητήσω να συμπεριληφθούν στην έκθεσή της.
<P>
Καταρχάς, εκτιμούμε τις προσπάθειες της Επιτροπής να βελτιώσει τη δημοσιονομική διαχείριση, όμως παράλληλα λυπούμαστε που τα κράτη μέλη δεν απορροφούν πλήρως τα χρηματοοικονομικά περιουσιακά στοιχεία του Ευρωπαϊκού Κοινωνικού Ταμείου παρά τη χρηματοπιστωτική κρίση.
<P>
Αυτό το ποσοστό μειώθηκε από 54% το 2007 σε 36%. Θεωρούμε ότι πρέπει να καταβληθούν περισσότερες προσπάθειες σε αυτόν τον τομέα. Παροτρύνουμε επίσης να γίνουν περισσότερες προσπάθειες για τη μείωση της συχνότητας επιστροφής μη επιλέξιμων δαπανών και θα θέλαμε να επιστήσουμε την προσοχή της Επιτροπής στην ανάγκη επιτάχυνσης των διαδικασιών λήψης αποφάσεων που συνδέονται με δημοσιονομικές προσαρμογές.
<P>
Πρέπει να επικροτηθεί το ότι το Ευρωπαϊκό Κοινωνικό Ταμείο επικεντρώθηκε στην στρατηγική απασχόλησης, όμως όπως είπα, δεν ενέπλεξαν όλους τους διαθέσιμους πόρους, επομένως περαιτέρω προσπάθειες είναι αναγκαίες εν προκειμένω.
<P>
Υπήρξαν μικρά προβλήματα με τους οργανισμούς, δεν έχω χρόνο για να αναπτύξω το θέμα, όμως σε γενικές γραμμές οφείλουμε να πούμε ότι η οικονομική τους διαχείρισης είναι αποδεκτή και θα πρέπει να στηριχθεί.
<SPEAKER ID="023" NAME="Jutta Haug" LANGUAGE="DE">
Κυρία Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, η Επιτροπή Περιβάλλοντος, Δημόσιας Υγείας και Ασφάλειας των Τροφίμων εξέφρασε μια πολύ θετική γνωμοδότηση στην Επιτροπή Ελέγχου του Προϋπολογισμού. Είμαστε πολύ ικανοποιημένοι με τον τρόπο που χρησιμοποιήθηκαν οι πόροι από τις υπηρεσίες της Επιτροπής. Δεν έχουμε να ασκήσουμε κριτική ούτε όσον αφορά τον τρόπο με τον οποίο δαπανήθηκαν οι πόροι ούτε όσον αφορά το ύψος των δαπανών. Αντιθέτως, το μόνο που μπορούμε να κάνουμε είναι να επαινέσουμε την ταχεία και θετική χρήση των πόρων στο πρόγραμμα LIFE. " Επιτροπή κατάφερε να δαπανήσει την πρόσθετη χρηματοδότηση που παρείχαμε και το έκανε με επιτυχία. Οι οργανισμοί στον τομέα μας -ο Ευρωπαϊκός Οργανισμός Περιβάλλοντος (ΕΟΠ), το Ευρωπαϊκό Κέντρο Πρόληψης και Ελέγχου Νόσων (ECDC), ο Ευρωπαϊκός Οργανισμός Χημικών Προϊόντων (ECA), η Ευρωπαϊκή Αρχή για την Ασφάλεια των Τροφίμων (EFSA) και ο Ευρωπαϊκός Οργανισμός Φαρμάκων (EMA)- διαχειρίστηκαν επίσης με υπευθυνότητα τα χρήματά τους.
<P>
Σε αντίθεση με την αρμόδια επιτροπή, η Επιτροπή Ελέγχου του Προϋπολογισμού ασκεί κριτική στον Ευρωπαϊκό Οργανισμό Φαρμάκων στην έκθεσή της και επιθυμεί ακόμα και να αρνηθεί την απαλλαγή για τον εν λόγω οργανισμό. Θεωρώ ότι αυτό είναι υπερβολικό, για να εκφραστώ ευγενικά. Εάν ήμουν λιγότερο ευγενική, μπορεί να έλεγα ότι η Επιτροπή Ελέγχου του Προϋπολογισμού αναμειγνύεται σε υποθέσεις που βρίσκονται εκτός του πεδίου αρμοδιοτήτων της. Θα την παρακαλούσα να σταματήσει να το πράττει. Το μόνο που μπορώ να κάνω είναι να ζητήσω από το Κοινοβούλιο και την Ολομέλεια να βελτιώσουν την κατάσταση εν προκειμένω.
<SPEAKER ID="024" NAME="Mathieu Grosch" LANGUAGE="DE">
Κυρία Πρόεδρε, σε αντίθεση με την προηγούμενη επιτροπή, η Επιτροπή Μεταφορών και Τουρισμού δεν κατάφερε να εκφράσει μια σαφώς θετική γνωμοδότηση. Παρ' όλα αυτά, επικροτούμε το γεγονός ότι παρασχέθηκαν επαρκείς πόροι για τα διευρωπαϊκά δίκτυα μεταφορών και ότι το 2009 το πρόγραμμα Galileo είχε επιτέλους μια πολύ καλή χρονιά, γεγονός το οποίο δυστυχώς δεν συνέβη κατά τα προηγούμενα χρόνια. Καταφέραμε επίσης να δηλώσουμε ότι οι συντονιστές κάνουν καλή δουλειά στην περίπτωση των διευρωπαϊκών δικτύων, διότι συμβάλλουν επίσης στη συνολική χρηματοδότηση αυτών των σημαντικών έργων.
<P>
Κατά τη γνώμη μας, υπάρχουν περιθώρια βελτίωσης σε άλλους τομείς που το παρόν Κοινοβούλιο θεωρεί σημαντικούς - όπως είναι η οδική ασφάλεια. Σε αυτόν τον τομέα έχει δεσμευθεί μόνο το 73% των πόρων. Εκτιμούμε ότι αυτό ειδικά το πρόγραμμα θα μπορούσε να αποφέρει περισσότερα και καλύτερα αποτελέσματα με λιγότερη χρηματοδότηση.
<P>
Τέλος, θα ήθελα να αναφέρω ότι θα θέλαμε να δούμε μεγαλύτερο συντονισμό μεταξύ της πολιτικής μεταφορών και της πολιτικής συνοχής. Δεν είναι δυνατόν να προσδιορίζονται προτεραιότητες σε μια επιτροπή και στη συνέχεια αυτές να αγνοούνται σε άλλες επιτροπές. Ένας τέτοιος συντονισμός, ωστόσο, πραγματοποιείται επί του παρόντος στις αναθεωρήσεις που διεξάγουμε. Ευελπιστούμε ότι θα είμαστε σε θέση να αναφέρουμε καλύτερα νέα εν προκειμένω για το 2010.
<SPEAKER ID="025" NAME="Giommaria Uggias" LANGUAGE="IT">
Κυρία Πρόεδρε, κυρίες και κύριοι, η Επιτροπή Μεταφορών και Τουρισμού ενέκρινε τη σύστασή μου για τη χορήγηση απαλλαγής στους ευρωπαϊκούς οργανισμούς μεταφορών, που στηρίζουν την Ευρωπαϊκή Επιτροπή.
<P>
" απαλλαγή χορηγήθηκε, διότι το Ελεγκτικό Συνέδριο θεώρησε ότι οι ετήσιοι λογαριασμοί των οργανισμών ήταν επαρκώς αξιόπιστοι, αν και πρέπει να παρατηρήσουμε και να υπογραμμίσουμε μια σειρά από σημαντικά ζητήματα. Μερικά από αυτά τα ζητήματα είναι κοινά σε όλους τους οργανισμούς ή ορισμένους από αυτούς, συμπεριλαμβανομένων για παράδειγμα των εξής: ακυρώσεις και καθυστερήσεις σε διαδικασίες συμβάσεων, αδυναμία τήρησης του καταστατικού για το προσωπικό ή παραβίαση της αρχής του ενιαυσίου του προϋπολογισμού. " δέσμευση αυτών των οργανισμών να υπερβούν τα εν λόγω προβλήματα θα πρέπει, ωστόσο, να επισημανθεί.
<P>
Σε γενικές γραμμές, θα ήθελα να κάνω δύο σύντομες πολιτικές παρατηρήσεις, να αναφερθώ δηλαδή στην έλλειψη πολυετούς προγραμματισμού -το οποίο είναι χαρακτηριστικό ελλείμματος ηγεσίας- και στο κενό δυναμισμού στην εργασία ορισμένων οργανισμών, όπως είναι ο Ευρωπαϊκός Οργανισμός Σιδηροδρόμων. Στο ίδιο πνεύμα, θα ήθελα να παρατηρήσω την καθυστέρηση -περίπου δύο χρόνια μετά το γεγονός- στη θέσπιση διαδικασιών για να καθοριστούν οι ευθύνες για την καταστροφή στην πόλη Viareggio.
<SPEAKER ID="026" NAME="Jens Geier" LANGUAGE="DE">
Κυρία Πρόεδρε, θα ήθελα να μιλήσω για ένα λεπτό τώρα, ως συντάκτης γνωμοδότησης της Επιτροπής Περιφερειακής Ανάπτυξης, και στη συνέχεια να λάβω τον λόγο για δύο λεπτά κατά τη διάρκεια της συζήτησης, εξ ονόματος της Ομάδας μου.
<P>
Κυρία Πρόεδρε, κύριε Becsey, κύριε Šemeta, κύριε Caldeira, κυρίες και κύριοι, ο προϋπολογισμός για την περιφερειακή πολιτική παραμένει η αχίλλειος πτέρνα του γενικού προϋπολογισμού της Ευρωπαϊκής Ένωσης. Το 5% των πληρωμών από το Ευρωπαϊκό Ταμείο Περιφερειακής Ανάπτυξης εξακολουθεί να περιέχει σφάλματα και πρέπει συνεπώς να περιγραφεί ως παράτυπες πληρωμές. Ακόμα και κάποιες από τις πληρωμές που εμφανίζονται να είναι σωστές στηρίζουν στην πραγματικότητα γελοία έργα. Θα ήθελα να σας υπενθυμίσω ότι μια συναυλία του Elton John στη Νάπολη επιδοτήθηκε από το Ευρωπαϊκό Ταμείο Περιφερειακής Ανάπτυξης. Ειπώθηκε ότι επρόκειτο για μέτρο υπέρ της προώθησης του τουρισμού. Αυτό μπορεί να αληθεύει, αλλά, κατά τη γνώμη μου, η πραγματική περιφερειακή βοήθεια για τη Νάπολη θα πρέπει να λάβει διαφορετική μορφή.
<P>
Ο λόγος για αυτό είναι ότι πολύ συχνά τα κράτη μέλη εξακολουθούν να θεωρούν τη χρηματοδότηση από το Ευρωπαϊκό Ταμείο Περιφερειακής Ανάπτυξης εύκολο χρήμα. Αυτό είναι προφανές από το γεγονός ότι υπάρχει εκκρεμότητα στις επιστροφές λόγω παράτυπων πληρωμών, από το γεγονός ότι πολύ συχνά η Επιτροπή αναγκάζεται να χρησιμοποιήσει το μέσο της αναστολής των πληρωμών -το οποίο, ως ελεγκτές του προϋπολογισμού, εγκρίνουμε ρητά- και από το γεγονός ότι επηρεάζεται αρνητικά η χρονική ακρίβεια των εκθέσεων. Ο Γενικός Διευθυντής Περιφερειακής Πολιτικής δεν μπορεί να μας ενημερώσει με βεβαιότητα όσον αφορά τη νομιμότητα και την αξιοπιστία περισσότερων από το ήμισυ των επιχειρησιακών προγραμμάτων, διότι οι εκθέσεις από τα κράτη μέλη είναι ανεπαρκείς.
<P>
Κυρίες και κύριοι, έχουμε πολλά ακόμα να κάνουμε εν προκειμένω.
<SPEAKER ID="027" NAME="Pat the Cope Gallagher">
συντάκτης γνωμοδότησης της Επιτροπής Αλιείας. - (EN) Κυρία Πρόεδρε, η Κοινοτική Υπηρεσία Ελέγχου της Αλιείας δημιουργήθηκε το 2005 για να διασφαλίσει την καλύτερη συμμόρφωση των κρατών μελών της ΕΕ προς τους κανόνες της κοινής αλιευτικής πολιτικής. Αυτή η Υπηρεσία, η οποία έχει την έδρα της στο Vigo, στην Ισπανία, διαδραματίζει σημαντικό ρόλο στην ενίσχυση του ελέγχου της αλιείας και τη διασφάλιση του συντονισμού μεταξύ των κρατών μελών της ΕΕ.
<P>
Επικροτώ την πρόσφατη έγκριση από την Υπηρεσία ενός πολυετούς προγράμματος εργασίας για την περίοδο 2011-2015 σύμφωνα με τη στρατηγική ΕΕ 2020. Πιστεύω ότι το πολυετές πρόγραμμα εργασίας θα βελτιώσει την οικονομική αποδοτικότητα μέσω της ενισχυμένης περιφερειακής συνεργασίας και της συγκέντρωσης μέσων υπό κοινά σχέδια ανάπτυξης. Επικροτώ την έγκριση από το Ελεγκτικό Συνέδριο της χορήγησης απαλλαγής. " άποψη αυτή στηρίζεται από τη γνωμοδότησή μου, η οποία εγκρίθηκε από την Επιτροπή Αλιείας.
<P>
" Επιτροπή θα δημοσιεύσει σύντομα τις νομοθετικές της προτάσεις για τη μεταρρύθμιση της κοινής αλιευτικής πολιτικής. " μεταρρύθμιση αυτή πρέπει να τυποποιήσει τη συμμόρφωση των κρατών μελών και τα καθεστώτα εφαρμογής, καθώς δεν υπάρχει ομοιομορφία σε ολόκληρη την ΕΕ. Εν προκειμένω, καλώ την Επιτροπή να θεσπίσει ένα σύστημα διοικητικών κυρώσεων. Αυτό δεν θα πρέπει να εναπόκειται σε κάθε μεμονωμένο κράτος. Εάν έχουμε μια κοινή πολιτική, τότε και οι κυρώσεις πρέπει να ισχύουν στο σύνολο της ΕΕ. Θα πρέπει μάλιστα να έχουμε διοικητικές κυρώσεις για ήσσονος σημασίας αδικήματα και όχι το ποινικό σύστημα που εφαρμόζεται επί του παρόντος στη χώρα μου.
<SPEAKER ID="028" NAME="Iratxe García Pérez">
συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (ES) Κυρία Πρόεδρε, κάθε χρόνο, στην Επιτροπή Δικαιωμάτων των Γυναικών και Ισότητας των Φύλων επαναλαμβάνουμε την ανάγκη να ενσωματωθεί η διάσταση του φύλου σε όλα τα στάδια μιας δημοσιονομικής διαδικασίας, προκειμένου να σημειωθεί πρόοδος στις τις πολιτικές για την ισότητα και συνεπώς, για την ισότητα μεταξύ ανδρών και γυναικών στην Ευρωπαϊκή Ένωση.
<P>
Συνεπώς, εγκρίνουμε τόσο την ειδική έκθεση που συνέταξε το Ελεγκτικό Συνέδριο για τις δραστηριότητες επαγγελματικής κατάρτισης που χρηματοδοτούνται από το Ευρωπαϊκό Κοινωνικό Ταμείο και μια μελέτη που αξιολογεί τη βιωσιμότητα και τις επιλογές όσον αφορά την ενσωμάτωση συγκεκριμένων στοιχείων στη διάσταση του φύλου. Παρ' όλα αυτά, είναι σημαντικό να συνεχίσουμε να σημειώνουμε πρόοδο εν προκειμένω.
<P>
Ανησυχούμε σχετικά με ζητήματα που συνδέονται με τις πληρωμές στο πρόγραμμα Daphne που καταπολεμά τη βία λόγω φύλου και ευελπιστούμε ότι σταδιακά θα υπάρξει μεγαλύτερη ευαισθησία και ότι θα λάβουμε πραγματικά υπόψη τη διάσταση του φύλου σε κάθε επιχειρησιακό πρόγραμμα που αναλαμβάνεται στην ΕΕ.
<SPEAKER ID="029" NAME="Christofer Fjellner" LANGUAGE="SV">
Κυρία Πρόεδρε, κύριε Επίτροπε, θα ήθελα να ευχαριστήσω τόσο τον Επίτροπο κ. Šemeta όσο και τον εισηγητή κ. Chatzimarkakis για την πραγματικά εξαιρετική συνεργασία τους. Πρόκειται για μια ορθή έκθεση και το μόνο που μπορώ να πω είναι ότι ουσιαστικά συμφωνούμε με την Επιτροπή Ελέγχου του Προϋπολογισμού όσον αφορά τις συστάσεις που έχουμε υποβάλει. Είναι, παρ' όλα αυτά, η 16η διαδοχική χρονιά που δεν εκδίδεται σαφής δήλωση αξιοπιστίας από το Ελεγκτικό Συνέδριο. Τα σφάλματα δεν αυξάνονται. Αντιθέτως, μειώνονται, όμως δεν είναι ακόμα αποδεκτά. " εικόνα που προκύπτει από τα αριθμητικά στοιχεία κάθε χρόνο δεν μπορεί να θεωρηθεί αποδεκτή.
<P>
" Επιτροπή φέρει μεγάλο μέρος ευθύνης εν προκειμένω, αλλά θα έλεγα ότι τα κράτη μέλη πιθανόν να φέρουν ακόμα μεγαλύτερη ευθύνη. Όπως επεσήμανε ο κ. Επίτροπος, το 80% των οικονομικών και των κονδυλίων που χρησιμοποιούνται βρίσκονται υπό κοινή ευθύνη και τα κράτη μέλη δεν αναλαμβάνουν το μερίδιο της ευθύνης που τους αναλογεί. Στο σημείο αυτό έχουμε τα μεγαλύτερα προβλήματα. " Επιτροπή πρέπει συνεπώς να ασκήσει πίεση στα κράτη μέλη ώστε να τα πείσει να αναλάβουν την ευθύνη για τα κονδύλια που η ΕΕ τους επιτρέπει να διαχειρίζονται.
<P>
" έκθεση περιλαμβάνει τρεις απαιτήσεις τις οποίες θα ήθελα να τονίσω ιδιαίτερα. " πρώτη συνδέεται περισσότερο με την υποβολή εθνικών δηλώσεων από τα κράτη μέλη. Υπάρχουν επί του παρόντος τέσσερις χώρες που το πράττουν -οι Κάτω Χώρες, η Σουηδία, η Δανία και το "νωμένο Βασίλειο. Αυτό δείχνει ότι δεν είναι αδύνατον. " Επιτροπή πρέπει να παράσχει στήριξη σε αυτές τις χώρες, πρέπει όμως και να τις χρησιμοποιήσει ως παράδειγμα για να αναγκάσει και άλλες χώρες να κάνουν το ίδιο.
<P>
Το δεύτερο σημείο είναι ότι η Επιτροπή πρέπει να βελτιωθεί στη χρήση της αναστολής πληρωμών. Για τις χώρες εκείνες που αντιμετωπίζουν επανειλημμένα προβλήματα στη διαχείριση χρημάτων, θα πρέπει να αναστέλλονται οι πληρωμές. Δεν είναι δυνατόν να συνεχιστεί η κακοδιαχείριση των κονδυλίων χωρίς να επισημανθεί.
<P>
Το τρίτο σημείο είναι ότι πρέπει να έχουμε καλύτερα συστήματα για την ανάκτηση χρημάτων που καταβλήθηκαν από σφάλμα. Χρειαζόμαστε σαφείς κανόνες. Είναι μια περίεργη κατάσταση κατά την οποία οι χώρες εκείνες με μεγάλα χρέη προς την ΕΕ μπορούν να συνεχίσουν να τους καταβάλλονται χρήματα και ότι μπορεί να πάρει τόσο μεγάλο χρονικό διάστημα πριν επιστραφούν τα χρήματα. Πρόκειται για έναν ακόμα τομέα όπου η Επιτροπή πρέπει να προβεί σε βελτιώσεις.
<P>
Με χαροποιεί το γεγονός ότι ο κ. Επίτροπος συνάντησε το Κοινοβούλιο στα μισά του δρόμου όσον αφορά τα τρία αυτά σημεία και αναμένω να μπορέσω να συνεργαστώ στενά με τον Επίτροπο κ. Šemeta το επόμενο έτος ως εισηγητής. Θα ήθελα να ευχαριστήσω τον κ. Chatzimarkakis. Θα προσπαθήσω να συνεχίσω το έργο σας κατά τη διάρκεια του επόμενου έτους. Τώρα σημειώνουμε πρόοδο.
<SPEAKER ID="030" NAME="Cătălin Sorin Ivan" LANGUAGE="RO">
Κυρία Πρόεδρε, θα ήθελα και εγώ να ευχαριστήσω τον εισηγητή για αυτήν την εξαιρετική έκθεση και την πολύ παραγωγική συνεργασία που είχαμε κατά τη σύνταξή της. Θα ήθελα επίσης να ευχαριστήσω την Επιτροπή για τον διάλογο που κατορθώσαμε να διεξαγάγουμε, διότι αυτή η έκθεση για την απαλλαγή του προϋπολογισμού δεν είναι μόνο μια ετήσια έκθεση απαλλαγής, αλλά ορίζει και νέες κατευθυντήριες γραμμές όσον αφορά τη συνεργασία για την επόμενη περίοδο.
<P>
Θα ήθελα να θέσω τρία ζητήματα τα οποία θεωρώ πολύ σημαντικά. Πρώτον, θα ήθελα να συζητήσω τις εθνικές δηλώσεις διαχείρισης οι οποίες πρέπει να καταδεικνύουν πώς χρησιμοποιούνται τα χρήματα της ΕΕ. Πάνω από το 80% του προϋπολογισμού της Ευρωπαϊκής Ένωσης είναι αντικείμενο διαχείρισης σε εθνικό επίπεδο, όμως σχεδόν ολόκληρη η ευθύνη για τη διαχείριση αυτών των χρημάτων βρίσκεται σε επίπεδο ΕΕ. Οι εθνικές δηλώσεις διαχείρισης θα πρέπει να μας βοηθούν να δούμε πώς χρησιμοποιούνται τα χρήματα της ΕΕ από τις εθνικές αρχές και ποιος είναι αρμόδιος για τη χρήση αυτών των χρημάτων. Είναι ύψιστης σημασίας ένας υπουργός να αναλάβει αυτήν την ευθύνη και αυτές οι εθνικές δηλώσεις διαχείρισης να έχουν την υπογραφή ενός υπεύθυνου λήψης πολιτικών αποφάσεων.
<P>
Δεύτερον, θα ήθελα να ασχοληθώ με το ζήτημα της αυτόματης διακοπής παροχής ευρωπαϊκών πόρων σε περιπτώσεις κακοδιαχείρισης ή όταν υπάρχουν ενδείξεις πιθανής κακοδιαχείρισης. Είναι εξαιρετικά σημαντικό για εμάς να παρεμβαίνουμε γρήγορα όταν οι μηχανισμοί διαχείρισης και εφαρμογής των ευρωπαϊκών πόρων δεν λειτουργούν πολύ καλά.
<P>
Τρίτον, αναφερόμαστε σε χρήματα των φορολογουμένων, των ευρωπαίων πολιτών. Συνεπώς, είναι εξαιρετικά σημαντικό σε περιπτώσεις δόλιας χρήσης πόρων της ΕΕ να είναι πολύ πιο αποτελεσματικοί οι ενέργειες ανάκτησης και το κόστος τους να μην προέρχεται από τις τσέπες των ευρωπαίων πολιτών. Πρόκειται για χρήματα που οι ευρωπαίοι πολίτες δίνουν στην Ευρωπαϊκή Ένωση. Όταν γίνεται δόλια χρήση τους, οι ευρωπαίοι πολίτες είναι αυτοί που καλύπτουν την απώλεια. Αυτό δεν είναι δίκαιο. Οι ευρωπαίοι πολίτες χάνουν διπλά και πρόκειται για μια κατάσταση που πρέπει να επιλυθεί γρήγορα.
<SPEAKER ID="031" NAME="Gerben-Jan Gerbrandy">
εξ ονόματος της Ομάδας ALDE. - (NL) Κυρία Πρόεδρε, θα ήθελα κι εγώ να εκφράσω τις ειλικρινείς μου ευχαριστίες στον κ. Chatzimarkakis και σε όλους τους άλλους εισηγητές για την εξαιρετική εργασία τους. Θα ήθελα κι εγώ να ευχαριστήσωτο Συμβούλιο και ιδίως τον Πρόεδρο του Ελεγκτικού Συνεδρίου για την παρουσία τους εδώ, αν και είναι περίεργο το ότι πρέπει να κάνουμε ιδιαίτερη αναφορά σε αυτό. Παρ' όλα αυτά, σας ευχαριστώ που είστε εδώ.
<P>
Κυρία Πρόεδρε, η απαλλαγή για το έτος αυτό γίνεται σε μια κρίσιμη στιγμή για δύο λόγους. Ο πρώτος λόγος είναι ότι όλα τα κράτη μέλη είναι αναγκασμένα να προβούν σε αυστηρές περικοπές. Ο δεύτερος λόγος είναι ότι βρισκόμαστε ενόψει της έγκρισης ενός νέου πολυετούς προϋπολογισμού. Πιστεύω ότι και οι δύο αυτοί λόγοι επισημαίνουν το γεγονός ότι πρέπει να γίνει επιπλέον έλεγχος για αυτήν την απαλλαγή και για τις ευρωπαϊκές δαπάνες. Κατά τη γνώμη μου, αυτό αφορά τόσο τη νομιμότητα όσο και την αποτελεσματικότητα των ευρωπαϊκών δαπανών, διότι οι ευρωπαίοι πολίτες δικαιούνται να αναμένουν ότι οι ευρωπαϊκές επενδύσεις πραγματικά αποδίδουν κάτι.
<P>
Κυρία Πρόεδρε, κατά τη γνώμη μου, η πολιτική λογοδοσία για τις δαπάνες είναι πολύ απλή διαδικασία. Κατονομάστε έναν φορέα τοπικής, επαρχιακής, περιφερειακής ή εθνικής εκπροσώπησης που δεν ασκεί πολιτική λογοδοσία για τις δαπάνες. Γιατί τότε δεν γίνεται το ίδιο σε ευρωπαϊκό επίπεδο; Γιατί τα κράτη μέλη εξακολουθούν να αδυνατούν να αναλάβουν την ευθύνη για το 80% των δαπανών της ΕΕ; Καλώ για άλλη μια φορά το Συμβούλιο να αρχίσει επιτέλους να ασχολείται με τις εθνικές δηλώσεις των κρατών μελών. Κατά την άποψή μου, δεν πρόκειται να υπάρξουν πολυετείς προϋπολογισμοί από το 2014 και μετά όσο δεν παρέχονται αυτές οι δηλώσεις από τα κράτη μέλη.
<P>
Κυρία Πρόεδρε, η υφιστάμενη κατάσταση μας αναγκάζει να ασκήσουμε μεγαλύτερο έλεγχο στον προϋπολογισμό του Κοινοβουλίου. Είμαι πραγματικά ικανοποιημένος με τις εξοικονομήσεις που κατορθώσαμε να επιτύχουμε, αν και ήρθαν ως αποτέλεσμα των προσπαθειών μας να διατηρήσουμε τους πόρους μας. Τώρα πρόκειται επίσης να κάνουμε χρήση των αεροπορικών μας μιλίων στα επαγγελματικά μας ταξίδια καθώς και να αντιμετωπίσουμε την κατανάλωση χαρτιού. Κάθε μία από αυτές τις προτάσεις είναι εξαιρετική. Υπάρχει ένα ακόμα πράγμα το οποίο θα ήθελα να επισημάνω: από αυτόν τον Σεπτέμβριο θα μπορούσαμε να χρησιμοποιούμε όχι μόνο αυτοκίνητα, αλλά και ποδήλατα και μέσω υμών, κυρία Αντιπρόεδρε, θα ήθελα να ζητήσω από τον κ. Buzek να θέσει επίσημα σε εφαρμογή αυτό το σύστημα ποδηλάτων τον Σεπτέμβριο.
<SPEAKER ID="032" NAME="Andrea Češková" LANGUAGE="CS">
Κυρία Πρόεδρε, αυτή η συζήτηση καλύπτει ένα πολύ εκτεταμένο ζήτημα, καθώς περιλαμβάνει τη χορήγηση απαλλαγής σε μια ολόκληρη σειρά ευρωπαϊκών θεσμικών οργάνων, κάθε ένα εκ των οποίων έχει τα δικά του ιδιαίτερα χαρακτηριστικά. Είναι συνεπώς πολύ δύσκολο να συνοψίσουμε αυτό το ζήτημα σε μια ομιλία.
<P>
" συνεργασία μεταξύ του Ελεγκτικού Συνεδρίου και της Επιτροπής Ελέγχου του Προϋπολογισμού, της οποίας είμαι μέλος, είναι εξαιρετική και αυτή η συνεργασία είχε ως αποτέλεσμα συγκεκριμένες συστάσεις σχετικά με το πώς θα πρέπει να ψηφίζει το Ευρωπαϊκό Κοινοβούλιο κατά τη χορήγηση απαλλαγής. Παρ' όλα αυτά, κατά την αξιολόγηση μεμονωμένων θεσμικών οργάνων, ιδίως των ευρωπαϊκών οργανισμών, προκύπτουν συνεχώς ανεπάρκειες, για παράδειγμα, στη διαδικασία πρόσληψης, στις δημόσιες συμβάσεις, σε προβλήματα με τη διαφάνεια ή με τον εσωτερικό έλεγχο. Συνεπώς, είναι πολύ δύσκολο να συμφωνήσουμε να χορηγήσουμε απαλλαγή για μια ολόκληρη σειρά από λόγους. Αντιθέτως, θα πρέπει να στηρίξουμε τις εκθέσεις που προτείνουν την αναβολή της απαλλαγής.
<SPEAKER ID="033" NAME="Bart Staes">
εξ ονόματος της Ομάδας Verts/ALE. - (NL) Κυρία Πρόεδρε, κυρίες και κύριοι, υπάρχουν πέντε εκθέσεις τις οποίες θα ήθελα να σχολιάσω. Καταρχάς, η Επιτροπή.
<P>
Εκτιμώ ιδιαίτερα την προσέγγιση του συναδέλφου μου κ. Chatzimarkakis. Πιστεύω ότι έκανε εξαιρετική εργασία αντιμετωπίζοντας αυτήν τη διαδικασία απαλλαγής. Με πολύ στοχευμένο τρόπο, επικεντρώθηκε εκ των προτέρων σε μια σειρά ερωτημάτων, έθεσε έξι ερωτήματα στην Επιτροπή και οφείλω να πω οτι επιτύχαμε αυτό που ζητούσαμε. Πρέπει επίσης να ευχαριστήσω την Επιτροπή. Αυτή είναι η 12η διαδικασία απαλλαγής στην οποία συμμετέχω. Πιστεύω ότι πρέπει να είναι η πρώτη φορά που συνεργαστήκαμε με τόσο εποικοδομητικό πνεύμα· όχι μόνο ο Επίτροπος κ. Šemeta, αλλά και μεμονωμένοι Επίτροποι, οι οποίοι επένδυσαν πραγματικά χρόνο σε αυτήν την απαλλαγή, στο πλαίσιο των δικών τους αρμοδιοτήτων. Συνάντησαν τόσο τους σκιώδεις εισηγητές όσο και τον επικεφαλής εισηγητή σε αρκετές περιπτώσεις και χάρη στον εποικοδομητικό τους διάλογο πιστεύω ότι επιτύχαμε πολλά.
<P>
Συμφωνώ σε μεγάλο βαθμό με όσα είπε ο κ. Gerbrandy. Είναι καιρός να εξοικονομηθούν χρήματα και συνεπώς, πρέπει να είμαστε συνετοί όσον αφορά το πώς δαπανούμε τα χρήματά μας. Το 80% του ευρωπαϊκού προϋπολογισμού δαπανάται πράγματι από τα κράτη μέλη τα οποία και το διαχειρίζονται. Κύριε Προεδρεύων του Συμβουλίου, πρέπει επιτέλους να εφαρμοστεί αυτή η πολιτική ευθύνη για την κοινή διαχείριση των ευρωπαϊκών πόρων. Για αυτόν τον λόγο, εξακολουθούμε να ζητούμε από τα κράτη μέλη να υποβάλλουν τις εθνικές τους δηλώσεις αξιοπιστίας. Κατά τη γνώμη μου, πρόκειται για ένα εξαιρετικά σημαντικό αίτημα.
<P>
Υπάρχει επίσης ανάγκη για καλύτερο έλεγχο. Θεωρώ ότι τα κράτη μέλη θα πρέπει να διεξάγουν ελέγχους για τους πόρους που λαμβάνουν από την ΕΕ πιο εντατικά από ό,τι συμβαίνει μέχρι σήμερα. Ο επικεφαλής εισηγητής έδωσε επίσης προσοχή στην ανακάλυψη του πού δεν έγινε ορθή χρήση των πόρων και στην ανάκτησή τους καθώς και στη θέσπιση ελεγκτικών μηχανισμών. Κατά την άποψή μου, ο τομέας αυτός χρήζει πράγματι μεγάλης προσοχής και οι παρατηρήσεις που έκανε θα πρέπει να παράσχουν τη βάση για την επόμενη διαδικασία απαλλαγής με εισηγητή τον κ. Fjellner.
<P>
Περνώντας στο Ευρωπαϊκό Κοινοβούλιο: Βλέπω ότι ο Γενικός Γραμματέας μας κάθεται δίπλα στον Αντιπρόεδρο. Θα ήθελα να εκφράσω τις ευχαριστίες μου στον κ. Welle. Ήμουν ο εισηγητής για την απαλλαγή κατά την προηγούμενη διαδικασία. Υπήρξε ένταση μεταξύ εμού και της Γενικής Γραμματείας. Αν και τότε συνέταξα μια μάλλον αυστηρή έκθεση, οφείλω να ευχαριστήσω τον κ. Welle, διότι ο ίδιος και η διοίκησή του απάντησαν με μεγάλη επιμέλεια και ορθό ταρόπο στα ερωτήματα που τους είχα θέσει, και κατέβαλαν μεγάλη προσπάθεια για την εκπόνηση αυτής της εργασίας. Πιστεύω ότι, σταδιακά, η ένταση που υπήρξε μεταξύ μας οδήγησε στην επίτευξη καλύτερου αποτελέσματος και πιθανόν και σε έναν καλύτερο προϋπολογισμό για το Ευρωπαϊκό Κοινοβούλιο.
<P>
Όταν αναφερόμαστε στον προϋπολογισμό του Ευρωπαϊκού Κοινοβουλίου, αυτό που θα ήθελα να καταστήσω σαφές στους συναδέλφους βουλευτές είναι ότι πρέπει να εγκαταλείψουμε τη νοοτροπία του ακόμα περισσότερου που ποτέ δεν είναι αρκετό. Ως θεσμικό όργανο, θα πρέπει να δίνουμε το παράδειγμα, το οποίο σημαίνει ότι θα πρέπει να είμαστε αρκετά τολμηροί ώστε να εξοικονομούμε. Ωστόσο, επιτρέψτε μου να προσθέσω μια ακόμα παρατήρηση σε αυτό το σημείο. Έχω σοβαρές επιφυλάξεις για το Μουσείο Ευρωπαϊκής Ιστορίας, όχι για το περιεχόμενο του ίδιου του έργου, αλλά για το κόστος που συνδέεται με αυτό. Προφανώς, είναι θετικό το γεγονός ότι θα έχουμε ένα τέτοιου είδους μουσείο, όμως αυτό που με ενοχλεί σε μεγάλο βαθμό είναι ότι σε αυτήν την Ολομέλεια δεν έγινε ποτέ μια σοβαρή συζήτηση για τον εν λόγω έργο. Ωστόσο, εάν τα προσθέσουμε όλα, πρόκειται να δαπανήσουμε περίπου 136 εκατομμύρια ευρώ για το Μουσείο Ευρωπαϊκής Ιστορίας. Πρόκειται για μεγάλο χρηματικό ποσό, κυρίες και κύριοι, όμως ποτέ δεν έγινε σοβαρή συζήτηση επί αυτού. Δεν συζητήσαμε ποτέ πού θα πρέπει να βρίσκεται το εν λόγω μουσείο και ποια θα είναι η μορφή του. Όλα αυτά συμβαίνουν πίσω από κλειστές πόρτες, συχνά στο εσωτερικό άδυτο του Προεδρείου, και ως δημοκράτης, αδυνατώ να το δεχθώ.
<P>
Θα ήθελα να αναφερθώ τώρα στο βραβείο κινηματογράφου LUX: Ο κ. Itälä έκανε αρκετές παρατηρήσεις για το εν λόγω βραβείο στην έκθεσή του, και, παρεμπιπτόντως, τον συγχαίρω για το έργο του. Οφείλω να πω ότι η Ομάδα μου θεωρεί πολύ σημαντικό το βραβείο LUX· αν και τώρα είμαστε διατεθειμένοι να λάβουμε υπόψη μια σειρά από επικριτικά σχόλια για τη λειτουργία του βραβείου, θεωρούμε σημαντικό το ότι το Ευρωπαϊκό Κοινοβούλιο στηρίζει αυτό το έργο, διότι αυτό σημαίνει ότι εξαιρετικά κινηματογραφικά έργα τυγχάνουν στήριξης.
<P>
Θα ήθελα επίσης να αναφερθώ στον κ. Σταυρακάκη και σε μία από τις εκθέσεις του για το Συμβούλιο. Απευθύνομαι τώρα άμεσα στον Προεδρεύοντα του Συμβουλίου, στην ουγγρική Προεδρία. Θεωρώ απίστευτο το ότι το Συμβούλιο, το οποίο ζητούσε πάντοτε από τους άλλους να δρουν με διαφάνεια, είναι προφανώς πολύ πιο συγκρατημένο όσον αφορά το ίδιο. Το αίτημά μας είναι πολύ απλό, κύριε Προεδρεύων του Συμβουλίου: ως Κοινοβούλιο, ως το όργανο που εγκρίνει την απαλλαγή, επιθυμούμε πρόσβαση σε όλα τα έγγραφα. Επιθυμούμε μια ανοικτή συζήτηση για τον προϋπολογισμό του Συμβουλίου. Δεν επιθυμούμε να μιλήσουμε για το περιεχόμενο του προϋπολογισμού του Συμβουλίου και να πούμε: σας επιτρέπεται να κάνετε αυτό και δεν σας επιτρέπεται να κάνετε εκείνο, όμως αυτό που επιθυμούμε είναι διαφάνεια σχετικά με το πώς δαπανά το Συμβούλιο τα χρήματά του, διότι ο προϋπολογισμός του Συμβουλίου τώρα είναι διαφορετικός από ότι ήταν πριν από 30 χρόνια και αποτελείται από πολύ περισσότερα από απλώς μια σειρά διοικητικών δαπανών.
<P>
Τέλος, θα ήθελα να σχολιάσω τον Ευρωπαϊκό Οργανισμό Φαρμάκων. Έχουμε προβλήματα εκεί. Αναβάλλαμε την απαλλαγή, διότι ο EMEA αντιμετωπίζει σαφώς προβλήματα όσον αφορά τις διαδικασίες συμβάσεων. Οι διαδικασίες συμβάσεών του για αρκετά έργα παρουσιάζουν σφάλματα, τα οποία αντιστοιχούν στο σημαντικό πσοό των 30 εκατομμυρίων ευρώ. Επιπλέον, υπήρξαν ζητήματα σχετικά με συγκρούσεις συμφερόντων των εμπειρογνωμόνων και του προσωπικού του EMEA. Πιστεύω ότι, τώρα που αναβλήθηκε η απαλλαγή, θα γίνει μια συζήτηση εν προκειμένω κάποια στιγμή πριν από το φθινόπωρο, και ευελπιστώ ότι με αυτήν τη συζήτηση θα καταφέρουμε να βάλουμε τέλος στις συγκρούσεις συμφερόντων εντός του EMEA.
<SPEAKER ID="034" NAME="Søren Bo Søndergaard" LANGUAGE="DA">
Σας ευχαριστώ, κυρία Πρόεδρε. Θα ήθελα να ξεκινήσω εκφράζοντας τις ευχαριστίες μου σε όσους συμμετείχαν στη σύνταξη αυτών των εξαιρετικών και επικριτικών εκθέσεων για τους λογαριασμούς των ευρωπαϊκών θεσμικών οργάνων για το 2009. Κάποιοι αναρωτήθηκαν μήπως είμαστε υπερβολικά επικριτικοί. Για παράδειγμα, όταν κάνουμε ερωτήσεις για τη δική μας μέθοδο δαπάνης χρημάτων εδώ στο Ευρωπαϊκό Κοινοβούλιο είτε σε σχέση με το καθυστερημένο άνοιγμα του Κέντρου Επισκεπτών, τη δημιουργία ενός μυστικού τηλεοπτικού σταθμού ή τις συνεχείς μετακινήσεις μεταξύ Βρυξελλών και Στρασβούργου. Όχι, δεν είμαστε υπερβολικά επικριτικοί. Στην πραγματικότητα, η δουλειά μας είναι ακριβώς να θέτουμε ερωτήματα σε ευαίσθητους τομείς και να ασκούμε πίεση εξ ονόματος των ευρωπαίων φορολογούμενων. Αυτό αναμένουν από εμάς οι πολίτες μας, και στην πραγματικότητα, θα μπορούσαμε να είχαμε συμπεριλάβει περισσότερα σημεία κριτικής.
<P>
Το γεγονός ότι είναι δουλειά μας να ερευνούμε και να είμαστε επικριτικοί είναι ο λόγος για τον οποίο η συμπεριφορά του Συμβουλίου είναι απαράδεκτη. Φέτος, το Συμβούλιο έκανε ξανά ό,τι μπορούσε για να παρεμποδίσει την εργασία μας ως ελεγκτές. Αρνήθηκε να μας αποστείλει το σχετικό υλικό, αρνήθηκε να απαντήσει στα ερωτήματά μας και αρνήθηκε να συναντήσει την Επιτροπή Ελέγχου του Προϋπολογισμού για μια ανοικτή συζήτηση, όπως κάνουν όλα τα άλλα θεσμικά όργανα.
<P>
Προφανώς είμαι ικανοποιημένος που η ουγγρική Προεδρία επέλεξε να είναι παρούσα. Θα πρέπει να την συγχαρούμε για αυτό. Ωστόσο, όταν αναφερόμαστε σε μια "συμφωνία κυρίων" μεταξύ του Συμβουλίου και του Κοινοβουλίου, οφείλω να πω ότι εάν υπάρχει μια τέτοια συμφωνία, θα θέλαμε να την δούμε. Το Συμβούλιο έχει την ευκαιρία να μας την διαβάσει σήμερα, εφόσον βεβαίως υφίσταται. Θα θέλαμε να την δούμε. Έχουμε ζητήσει επανειλημμένα από το Συμβούλιο να μας την παράσχει, όμως ποτέ δεν την λάβαμε. Αυτό συμβαίνει, διότι δεν υπάρχει. Συνεπώς, η Ομάδα μου μπορεί να στηρίξει πλήρως την πρόταση να μην χορηγηθεί απαλλαγή στο Συμβούλιο σήμερα. Αντιθέτως, θα ζητούσαμε από το Συμβούλιο να σταματήσει να μποϊκοτάρει το Κοινοβούλιο και να απαντήσει στα ερωτήματα που έχουμε θέσει για τους λογαριασμούς του.
<P>
Σήμερα συζητάμε τους λογαριασμούς της ΕΕ για το 2009. Ωστόσο, εξίσου σημαντικό με αυτό που μας λένε οι λογαριασμοί είναι και αυτό που δεν μας λένε σχετικά με κάτι πολύ σημαντικό για την οικονομία της ΕΕ. Πριν από μερικές μέρες, η Ευρωπόλ δημοσίευσε μια έκθεση για το οργανωμένο έγκλημα στην ΕΕ. Αποτελεί συγκλονιστικό ανάγνωσμα. Σύμφωνα με τα όσα αναφέρονται στην εφημερίδα Le Monde, μόνο η απάτη στον τομέα του ΦΠΑ κοστίζει ετησίως πολλά δισεκατομμύρια ευρώ. Υπάρχουν ακόμα απάτες σε σχέση με τις ποσοστώσεις CO2, καθώς και άλλες μορφές απάτης. Συνεπώς, υπάρχει ασφαλώς λόγος για εμάς να συνεχίσουμε και να εντείνουμε τις συζητήσεις μας σχετικά με το πώς μπορεί να οργανωθεί η οικονομία της ΕΕ προς το συμφέρον των φορολογουμένων.
<SPEAKER ID="035" NAME="Marta Andreasen" LANGUAGE="EN">
Κυρία Πρόεδρε, θεωρώ ότι είναι παρανοϊκό για το Ευρωπαϊκό Κοινοβούλιο να εγκρίνει τον προϋπολογισμό της ΕΕ για το 2009 όταν οι δημοσιονομικές παρατυπίες ή η πιθανή απάτη επηρεάζουν ένα ποσοστό μεταξύ 2% έως και άνω του 5% του συνόλου. Δεν πρόκειται για αριθμητικά στοιχεία που επινόησα εγώ για να ταιριάζουν με την πολιτική προπαγάνδα της Ομάδας μου, αλλά εκτιμήσεις από το Ελεγκτικό Συνέδριο. Το επίπεδο των παρατυπιών για το 2009 είναι ασυνήθιστα υψηλό και ισούται με το ήμισυ της συνεισφοράς του "νωμένου Βασιλείου για την ΕΕ φέτος, περίπου 6,3 δισεκατομμύρια ευρώ. " κατάσταση αυτή δεν θα γινόταν ανεκτή σε καμία εταιρεία ή οργανισμό: "θα έπεφταν κεφάλια".
<P>
Το Κοινοβούλιο ετοιμάζεται να εγκρίνει την απαλλαγή για 27 ευρωπαϊκούς οργανισμούς -ακριβές και άχρηστες οιονεί μη κυβερνητικές οργανώσεις- ενώ το Ελεγκτικό Συνέδριο έχει κινήσει πλήρη έρευνα στους λογαριασμούς τους για το 2009. Αυτό θα πρέπει να κρούσει τον κώδωνα του κινδύνου πριν από την ψηφοφορία. Επαναλαμβάνω, με τον πιο κατηγορηματικό τρόπο, ότι είναι σχεδόν παρανοϊκό να εγκρίνει 523 εκατομμύρια ευρώ -ας μην το λησμονούμε αυτό- των χρημάτων των φορολογουμένων, ενώ το επίσημο ελεγκτικό σκέλος της ΕΕ ερευνά πιθανή απάτη και οικονομική κακοδιαχείριση σε αυτούς τους οργανισμούς. " αναβολή για τον Οργανισμό Φαρμάκων και την ΕΑΑ είναι αποσπασματική.
<P>
Κάθε χρόνο ακούμε την Ευρωπαϊκή Επιτροπή να κατηγορεί τα κράτη μέλη για παρατυπίες, ωστόσο δεν κάνει απολύτως τίποτα εν προκειμένω, ενώ έχει την αρμοδιότητα να αναστείλει τη χρηματοδότηση. Αντιθέτως, προτείνει να κινηθούμε από μια στρατηγική μηδενικής ανοχής σε μια στρατηγική ανεκτού κινδύνου όσον αφορά την απάτη στις δαπάνες της ΕΕ. Προς επιδείνωση της κατάστασης, η Επιτροπή και το Κοινοβούλιο ζητούν αυξήσεις στον προϋπολογισμό για τα επόμενα χρόνια. Οι περισσότερες από αυτές τις αυξήσεις συμπίπτουν με τους τομείς εκείνους με το υψηλότερο επίπεδο παρατυπιών. Θα είναι ντροπή και προσβολή για τους φορολογούμενους, εάν το Κοινοβούλιο χορηγήσει απαλλαγή για τους λογαριασμούς του 2009. Το μόνο συμπέρασμα που μπορεί να αντληθεί από μια ψηφοφορία υπέρ της απαλλαγής είναι ότι το παρόν Κοινοβούλιο και οι βουλευτές του εγκρίνουν ανοικτά την οικονομική κακοδιαχείριση ή και χειρότερα.
<P>
Καλώ τον βρετανό πρωθυπουργό να μειώσει τη συνεισφορά του "νωμένου Βασιλείου στην ΕΕ κατά το ποσό που αντιστοιχεί στις παρατυπίες, εάν το Ευρωπαϊκό Κοινοβούλιο παραλείψει να ενεργήσει προς όφελος των βρετανών φορολογούμενων.
<SPEAKER ID="036" NAME="Martin Ehrenhauser" AFFILIATION="NI">
(DE) Κυρία Πρόεδρε, επιτρέψτε μου να απευθύνω εν συντομία μια πολύ γενική έκκληση στους συναδέλφους βουλευτές όσον αφορά τη διαδικασία απαλλαγής. Ο έλεγχος του προϋπολογισμού -άρα και η διαδικασία απαλλαγής- αποτελεί αναμφισβήτητα ουσιαστικό στοιχείο του κοινοβουλευτικού έργου, αλλά, κατά τη γνώμη μου, αυτή η διαδικασία απαλλαγής δεν έχει καμία ισχύ. Ακόμα και σε περίπτωση άρνησης χορήγησης της απαλλαγής, δεν υπάρχει ουσιαστικά καμία πιθανότητα δεσμευτικών κυρώσεων· το μόνο που μπορεί να συμβεί είναι ο Πρόεδρος του Ευρωπαϊκού Κοινοβουλίου να κινήσει διαδικασία επί παραβάσει ενώπιον του Ευρωπαϊκού Δικαστηρίου. Εάν επρόκειτο να απορριφθεί η χορήγηση απαλλαγής στο Ευρωπαϊκό Κοινοβούλιο, θα καταλήγαμε να περιπέσουμε σε μια παράλογη κατάσταση, στην οποία ο Πρόεδρος του Κοινοβουλίου θα κινούσε διαδικασία επί παραβάσει κατά του ίδιου του Σώματος. Δεν υπάρχει αμφιβολία ότι χρειάζεται μεταρρύθμιση εν προκειμένω.
<P>
Επιπλέον, το γεγονός ότι η νομική βάση της διαδικασίας απαλλαγής απέβλεπε κυρίως στην Επιτροπή, αν και έχουμε την τάση να χορηγούμε αμοιβαίως απαλλαγή με άλλα θεσμικά όργανα, δημιουργεί νομική αβεβαιότητα, την οποία δεν πρέπει να επιτρέψουμε. Αυτό που απομένει στην πράξη είναι άλλα πολιτικά μέσα τα οποία μπορούμε να χρησιμοποιήσουμε. Αυτό δεν είναι αρκετό για την παρούσα διαδικασία απαλλαγής. Κατά συνέπεια, μιλώντας εξ ονόματος και των συναδέλφων βουλευτών, θα ήθελα να προσανατολίσουμε τις εργασίες μας προς τη μεταρρύθμιση της διαδικασίας απαλλαγής.

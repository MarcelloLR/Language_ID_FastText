<CHAPTER ID="012-01">
1. Η περίπτωση του Gilad Shalit
<SPEAKER ID="170" NAME="Πρόεδρος">
" ημερήσια διάταξη προβλέπει τη συζήτηση για περιπτώσεις παραβίασης των ανθρωπίνων δικαιωμάτων, της δημοκρατίας και του κράτους δικαίου (άρθρο 122 του Κανονισμού), αρχής γενομένης από την περίπτωση του Gilad Shalit (τέσσερις προτάσεις ψηφίσματος).
<SPEAKER ID="171" NAME="Bastiaan Belder  " AFFILIATION="IND/DEM">
συντάκτης. - (NL) Κύριε Πρόεδρε, στις 8 περίπου σήμερα το πρωί, εδώ στο Κοινοβούλιο, επισκέφθηκα τον ιστότοπο που είναι αφιερωμένος στον Gilad Shalit και ένα δυσάρεστο δεδομένο τράβηξε αμέσως την προσοχή μου: επί 1.355 ημέρες, 3 ώρες, 12 λεπτά και 37 δευτερόλεπτα, ο Gilad, ο οποίος έχει απαχθεί, στερείται κάθε επαφή με τον πατέρα, τη μητέρα, τον αδελφό και την αδελφή του. Στον ίδιο, όμως, ιστότοπο εντόπισα και ένα χωρίο από το Βιβλίο του Ιερεμία: "ούτως είπε Κύριος· διαλειπέτω η φωνή σου από κλαυθμού και οι οφθαλμοί σου από δακρύων σου, ότι έστι μισθός τοις σοις έργοις, και επιστρέψουσιν εκ γης εχθρών, μόνιμον τοις σοις τέκνοις". Ο Noam Shalit, ο οποίος βρίσκεται μαζί μας σήμερα, εναποθέτει τις ελπίδες και την εμπιστοσύνη του σε εσάς, καθώς και στον Θεό του Ισραήλ, για την απελευθέρωση του λατρευτού του γιου.
<P>
Κύριε Πρόεδρε, κυρίες και κύριοι, σήμερα συζητούμε την περίπτωση του Gilad Shalit. Κατά τη διάρκεια έκτακτης συνάντησης με την αντιπροσωπεία του Ισραήλ εχθές το απόγευμα, διαβεβαίωσα ήδη τον Noam Shalit ότι ο αγώνας του -για την απελευθέρωση του Gilad Shalit- είναι και δικός μας αγώνας. Ας δείξουμε λοιπόν, με τη σημερινή συζήτηση και το σημερινό ψήφισμα, την προσήλωσή μας σε αυτόν τον αγώνα, κάτι που προφανώς απαιτεί και περαιτέρω ενέργειες από την Ύπατη Εκπρόσωπο της Ένωσης για θέματα εξωτερικής πολιτικής. Εχθές το πρωί μίλησα προσωπικά με τη βαρόνη Ashton για το θέμα αυτό. " υπόθεση Shalit είναι και δική μας υπόθεση, είναι υπόθεση ευρωπαϊκή.
<P>
Κυρίες και κύριοι, σας παρακαλώ να μείνετε πιστοί σε αυτόν τον αγώνα και την περίοδο που θα ακολουθήσει. Υπολογίζω στη στήριξή σας. Ας αλλάξει η Ευρώπη το τοπίο στη Μέση Ανατολή. Μαζί με τον Noam Shalit και την οικογένειά του, προσβλέπουμε στην εκπλήρωση της ραβινικής προσευχής για τον Shalit, σύμφωνα με τον πρώτο στίχο του Ψαλμού 125: "Εν τω επιστρέψαι Κύριον την αιχμαλωσίαν Σιών, εγενήθημεν ωσεί παρακεκλημένοι".
<SPEAKER ID="172" NAME="Frédérique Ries" LANGUAGE="FR">
Κύριε Πρόεδρε, κύριε Επίτροπε, ο Gilad Shalit ήταν 19 ετών όταν απήχθη κατά τη διάρκεια επίθεσης της Χαμάς κοντά στη Γάζα. Όχι στη Γάζα, αλλά στο Ισραήλ, σε ένα κιμπούτς στο οποίο ήταν σταθμευμένη η μονάδα του.
<P>
Επί σχεδόν τέσσερα χρόνια, ο νέος αυτός ζει σε ένα υπόγειο· δεν έχει δικαίωμα να δεχτεί επισκέπτες, κανέναν γιατρό, δικηγόρο ή αλληλογραφία, ούτε βεβαίως αναγνωρίζουν στον Gilad το δικαίωμα δίκης ή τήρησης της Συνθήκης της Γενεύης, τίποτε απολύτως. Ο Gilad, ο οποίος είναι -εσφαλμένα- γνωστός ως στρατιώτης Gilad Shalit, στην πραγματικότητα υπηρετούσε τη στρατιωτική του θητεία όπως όλοι οι νέοι στη χώρα του.
<P>
Είναι ένας μάλλον ντροπαλός νεαρός -όπως και ο πατέρας του άλλωστε, με τον οποίο μας δόθηκε πολλές φορές η ευκαιρία να συναντηθούμε και τον οποίο έχουμε τη χαρά να καλωσορίζουμε ξανά σήμερα στο Σώμα- ένας νεαρός που αγαπούσε τα μαθηματικά, αγαπούσε το ποδόσφαιρο, και θα είχε επιστρέψει, φυσικά, στην κοινωνική ζωή, αν δεν ζούσε, εδώ και τέσσερα χρόνια, σε μία τρύπα, αποκομμένος από τον κόσμο και από την οικογένειά του.
<P>
Κύριε Επίτροπε, δεν θέλω να σας μιλήσω για πολιτική σήμερα το απόγευμα, δεν θέλω να σας μιλήσω για τη Μέση Ανατολή, για συγκρούσεις, διαπραγματεύσεις ή ανταλλαγές αιχμαλώτων. Το Κοινοβούλιό μας σας καλεί σήμερα ομοφώνως να βοηθήσετε έναν νέο άνθρωπο -έναν νέο Ισραηλινό, έναν νέο Γάλλο, έναν νέο Ευρωπαίο- να επιστρέψει στο σπίτι του.
<P>
Γι' αυτό, μαζί με τους συναδέλφους σε συνεργασία με τους οποίους συντάξαμε αυτό το ψήφισμα, και μέλη έξι πολιτικών ομάδων, την κ. Essayah, τον κ. CohnBendit, τον κ. Howitt, τον κ. Tannock και τον κ. Belder, ο οποίος μίλησε αμέσως πριν από εμένα, σήμερα απευθύνω επιστολή στη βαρόνη Ashton.
<P>
Καλούμε επιτακτικά τη βαρόνη Ashton, η οποία θα επισκεφθεί το Ισραήλ και τη Γάζα την προσεχή Τετάρτη, να ασκήσει όλη την επιρροή της για να απαιτήσει την απελευθέρωση του Gilad Shalit, την επιρροή που της προσδίδει η εντολή του σημερινού μας ψηφίσματος, την επιρροή των 500 εκατομμυρίων ευρωπαίων πολιτών τους οποίους εκπροσωπούμε σε τούτο το Σώμα.
<P>
(Χειροκροτήματα)
<SPEAKER ID="173" NAME="Proinsias De Rossa" LANGUAGE="EN">
Κύριε Πρόεδρε, χαιρετίζω αυτό το διακομματικό ψήφισμα με το οποίο ζητείται η απελευθέρωση του ισραηλινού στρατιώτη Gilad Shalit, τον οποίο κρατεί αιχμάλωτο από το 2006 η στρατιωτική πτέρυγα της Χαμάς. Συμφωνώ με τον πατέρα του Gilad, ο οποίος έχει ζητήσει να αντιμετωπιστεί η υπόθεση του γιου του ως ανθρωπιστικό θέμα και να μην μετατραπεί σε πολιτική αψιμαχία. Στη ζέση της πολιτικής αντιπαράθεσης, δεν πρέπει ποτέ να λησμονούμε τα δεινά που υφίστανται τόσο οι ισραηλινές όσο και οι παλαιστινιακές οικογένειες που έχουν στερηθεί αγαπημένα τους πρόσωπα εξαιτίας αυτής της σύγκρουσης.
<P>
Οι Συμβάσεις της Γενεύης πρέπει να γίνονται σεβαστές από όλες τις πλευρές. Είναι εντελώς απαράδεκτη η στέρηση των δικαιωμάτων του Gilad Shalit ως αιχμαλώτου πολέμου, τα οποία αναγνωρίζει κατηγορηματικώς η έκθεση Goldstone. " οικογένειά του δεν λαμβάνει καμία ενημέρωση σχετικά με την κατάσταση της υγείας του, είτε ψυχικής είτε σωματικής.
<P>
Συγχρόνως, από τους 7.200 παλαιστινίους κρατούμενους σε ισραηλινές φυλακές, οι οποίοι επίσης κρατούνται κατά παράβαση των Συμβάσεων της Γενεύης, οι 1.500 κρατούνται επ' αόριστον ενώ 13 έχουν ήδη συμπληρώσει περίοδο φυλάκισης 25 ετών. Σαράντα τέσσερις είναι ανήλικοι, ενώ 23 μέλη του Παλαιστινιακού Νομοθετικού Συμβουλίου κρατούνται ως αντίποινα για τη σύλληψη του Gilad Shalit. Και σε αυτό το σημείο, η έκθεση Goldstone είναι σαφής: αυτές οι κρατήσεις μελών του Παλαιστινιακού Νομοθετικού Συμβουλίου συνιστούν παραβίαση του διεθνούς δικαίου.
<P>
Τα ζητήματα αυτά θα τα θίξω στην Ευρωμεσογειακή Κοινοβουλευτική Συνέλευση που θα διεξαχθεί το προσεχές Σαββατοκύριακο στην Ιορδανία. Απευθύνω έκκληση στην Catherine Ashton, κατά την επικείμενη επίσκεψή της στην περιοχή, να πιέσει τις ισραηλινές και τις παλαιστινιακές αρχές, περιλαμβανομένων των αρχών της Γάζας, ώστε να απελευθερωθούν ο Gilad Shalit, καθώς και οι ανήλικοι Παλαιστίνιοι και τα μέλη του Παλαιστινιακού Νομοθετικού Συμβουλίου, και να διασφαλιστούν η ασφάλειά τους και η ταχεία επιστροφή τους στις οικογένειές τους.
<SPEAKER ID="174" NAME="Charles Tannock" LANGUAGE="EN">
Κύριε Πρόεδρε, ο δεκανέας Gilad Shalit είναι πλέον αιχμάλωτος των φανατικών τζιχαντιστών της Χαμάς για περισσότερα από τρία χρόνια. " Χαμάς ισχυρίζεται ότι είναι νόμιμη αρχή που τηρεί τις Συμβάσεις της Γενεύης και, ως εκ τούτου, είναι αιχμάλωτος πολέμου· το Ισραήλ όμως -ορθώς, κατά την άποψή μου- τον θεωρεί απαχθέντα από τη στιγμή της αρπαγής του. Ανεξαρτήτως του νομικού καθεστώτος του και του διεθνούς δικαίου, κρατείται με βάναυσο τρόπο σε καθεστώς απομόνωσης στη Γάζα, στερούμενος κάθε επαφή με τον έξω κόσμο, ενώ δεν επιτρέπεται η πρόσβαση ούτε στον Ερυθρό Σταυρό, την οποία καθιστούν υποχρεωτική οι Συμβάσεις της Γενεύης. " οικογένειά του δεν έχει πληροφορίες σχετικά με την κατάσταση της υγείας του, εκτός από ένα βίντεο και σποραδικές δηλώσεις της Χαμάς ότι παραμένει ζωντανός και καλά στην υγεία του.
<P>
Αν η Χαμάς επιθυμεί να έχει την παραμικρή πιθανότητα να ληφθεί στα σοβαρά από τη διεθνή κοινότητα, οφείλει τουλάχιστον να δείξει τώρα με αδιαμφισβήτητο τρόπο ότι οι συνθήκες φυλάκισής του συνάδουν με τις αρχές του διεθνούς ανθρωπιστικού δικαίου.
<P>
Απαιτούμε όμως κάτι περισσότερο. Απαιτούμε την άμεση και άνευ όρων απελευθέρωσή του. Δεν κρύβω καθόλου την αντίθεσή μου στον διάλογο με τους τρομοκράτες της Χαμάς, μιας οργάνωσης η οποία επιδιώκει σταθερά την εξαφάνιση του Ισραήλ, αν όμως καταλήξουμε σε οποιαδήποτε συμφωνία με τη Χαμάς, αυτό πρέπει να συμβεί μόνο αφού απελευθερωθεί ο Gilad Shalit από τις άθλιες συνθήκες αιχμαλωσίας του.
<SPEAKER ID="175" NAME="Sari Essayah" LANGUAGE="EN">
Κύριε Πρόεδρε, συνήθως όταν το Σώμα συντάσσει ψηφίσματα τα οποία σχετίζονται έστω και ελάχιστα με την κατάσταση στη Μέση Ανατολή, είναι δύσκολο να βρεθεί κοινός τόπος συνεννόησης. Αυτό δεν ισχύει στην προκειμένη περίπτωση, χάρη στους συναδέλφους που το κατέστησαν δυνατό.
<P>
" περίπτωση του Gilad Shalit αποτελεί ανθρωπιστικό ζήτημα και στο κοινό μας ψήφισμα υπογραμμίζεται ότι, αφότου αιχμαλωτίστηκε πριν από σχεδόν τέσσερα χρόνια, κρατείται σε άγνωστη τοποθεσία στη Γάζα, όπου δεν απολαύει θεμελιωδών δικαιωμάτων σύμφωνα με τα ανθρωπιστικά πρότυπα, περιλαμβανομένης της τρίτης Σύμβασης της Γενεύης. Με βάση αυτήν την ανθρωπιστική οπτική απαιτούμε την άμεση απελευθέρωση του Gilad Shalit. Εν τω μεταξύ, η ελάχιστη απαίτηση είναι να επιτραπεί στον Ερυθρό Σταυρό και τους γονείς του Shalit να επικοινωνήσουν μαζί του.
<P>
" αξία του ανθρώπου δεν μπορεί να μετρηθεί. Είναι ανεκτίμητη. Ο Gilad Shalit δεν πρέπει να χρησιμοποιείται ως χαρτί διαπραγμάτευσης από την τρομοκρατική οργάνωση Χαμάς, αλλά να απελευθερωθεί αμέσως. Αυτό είναι το μήνυμα που επιθυμούμε να μεταφέρει στη Γάζα η Ύπατη Εκπρόσωπος βαρόνη Ashton κατά τη διάρκεια της επικείμενης επίσκεψής της.
<SPEAKER ID="176" NAME="Τάκης Χατζηγεωργίου">
Συντάκτης. - Κύριε Πρόεδρε, εχτές συμμετείχα μαζί με άλλους συναδέλφους σε μια συνάντηση στην οποία ήταν παρών ο πατέρας του Shalit, και θέλω να πω ότι κανείς δεν μπορεί να μείνει ασυγκίνητος από το δράμα αυτής της οικογένειας. Γι' αυτό και η δική μας θέση είναι ότι ο Gilad Shalit, μέλος των ισραηλινών ενόπλων δυνάμεων που συνελήφθη μέσα στο έδαφος του Ισραήλ στις 24 Ιουνίου 2006, πληροί τα κριτήρια για να θεωρηθεί αιχμάλωτος πολέμου, σύμφωνα με την τρίτη Συνθήκη της Γενεύης.
<P>
Ως εκ τούτου, θα πρέπει να τυγχάνει ανθρώπινης μεταχείρισης και να του επιτρέπεται επικοινωνία. Θα πρέπει να επιτραπεί στο Διεθνή Ερυθρό Σταυρό να τον επισκεφθεί, και η οικογένεια έχει κάθε δικαίωμα να ενημερώνεται για την κατάστασή του καθώς, βεβαίως, και να τον επισκεφθεί. Ταυτόχρονα εκφράζουμε την πίστη μας, τη θέλησή μας αυτός ο άνθρωπος να απελευθερωθεί.
<P>
Όμως, χωρίς να θέλω καθόλου να μειώσω όσα έχω πει μέχρι στιγμής, νομίζω ότι είναι λίγο απολίτικη η στάση μας να θεωρούμε ότι μπορεί αυτό το ζήτημα να διαχωριστεί από ένα σωρό άλλους Παλαιστίνιους που βρίσκονται στις φυλακές. Είναι επίσης ανθρωπιστικό ζήτημα η παρουσία τους σ' αυτές τις φυλακές. Θεωρώ μάλιστα ότι δίνουμε και φρούδες ελπίδες σ' αυτή την οικογένεια, αν νομίζουμε ότι, εστιάζοντας σαν Κοινοβούλιο μόνο στην απελευθέρωση του συγκεκριμένου αυτού ανθρώπου, για τον οποίο επαναλαμβάνω την απαίτησή μας να απελευθερωθεί, θεωρούμε ότι μπορούμε να πετύχουμε κάτι.
<P>
Δεν είναι ανθρωπιστικό ζήτημα το γεγονός ότι βρίσκονται στις φυλακές δεκάδες παιδιά Παλαιστινίων που είναι 16 χρονών; Πώς μπορείς να διαχωρίσεις αυτά τα δύο ζητήματα; Δεν μπορούμε να μην αναφερθούμε στο γεγονός ότι η ίδια η Γάζα -επειδή αναφέρθηκε προηγουμένως ότι ζει σε μια τρώγλη, και όντως ζει σε μια τρώγλη αυτό το παιδί- η ίδια η Γάζα, επαναλαμβάνω, είναι μια απέραντη τρώγλη. Ενάμισι εκατομμύριο Παλαιστίνιοι που ζουν εκεί ζουν μια συλλογική τιμωρία. Υπάρχουν 7.200 Παλαιστίνιοι στις ισραηλινές φυλακές· ανάμεσά τους 270 παιδιά 16 έως 18 χρόνων, 44 παιδιά κάτω των 16 χρόνων. Από το 1967 μέχρι σήμερα έχουν συλληφθεί και πάει στις φυλακές 750.000 Παλαιστίνιοι.
<P>
Απαιτούμε λοιπόν την απελευθέρωση του Shalit, είναι απολίτικη όμως στάση να θεωρούμε ότι μπορεί να επιτευχθεί αυτό το πράγμα χωρίς να συνδεθεί με μια συνολική εικόνα που υπάρχει στην Παλαιστίνη.
<P>
Τελειώνοντας, θα ήθελα να προσθέσω ότι η μόνη περιοχή του κόσμου που έχει Υπουργό για φυλακισμένους είναι η Παλαιστίνη! Εκφράζω ξανά την αγάπη και τη συμπάθειά μας στην οικογένεια και ελπίζω σύντομα αυτό το πρόβλημα να λυθεί.
<SPEAKER ID="177" NAME="Nicole Kiil-Nielsen" LANGUAGE="FR">
Κύριε Πρόεδρε, το ψήφισμα για τον δεκανέα Gilad Shalit, το οποίο εξετάζουμε σήμερα, συμπληρώνει τα πολυάριθμα ψηφίσματα που έχουν εγκριθεί κατά το παρελθόν από το Ευρωπαϊκό Κοινοβούλιο σχετικά με την κατάσταση των ανθρωπίνων δικαιωμάτων στη Μέση Ανατολή.
<P>
Ο δεκανέας Gilad Shalit, ο οποίος κρατείται όμηρος επί 1.355 ημέρες, πρέπει να απελευθερωθεί το ταχύτερο δυνατόν. Απαιτούμε και ελπίζουμε ειλικρινώς ότι θα απελευθερωθεί. Ο γαλλοπαλαιστίνιος νέος Salah Hamouri, ο οποίος κρατείται από τις ισραηλινές αρχές από τις 13 Μαρτίου 2005, πρέπει να ελευθερωθεί. Τα παιδιά που παραμένουν φυλακισμένα στο Ισραήλ, κατά παράβαση των διατάξεων του διεθνούς δικαίου και των συμβάσεων για τα δικαιώματα του παιδιού, πρέπει να απελευθερωθούν. Οι αγωνιστές της Μη Βίαιης Λαϊκής Αντίστασης κατά της Κατοχής, όπως ο Abdallah Abu Rahmah από το χωριό Bil'in, πρέπει να απελευθερωθούν. Οι εκλεγμένοι αντιπρόσωποι, τα μέλη του Παλαιστινιακού Νομοθετικού Συμβουλίου -περιλαμβανομένου του Marwan Barghouti- πρέπει να απελευθερωθούν.
<P>
" Ευρωπαϊκή Ένωση οφείλει πλέον να επιμείνει με σθένος στην ανάγκη σεβασμού των ανθρωπίνων δικαιωμάτων και του διεθνούς δικαίου στη Μέση Ανατολή. Οι λύσεις δεν βρίσκονται μέσω προσπαθειών εξασφάλισης συγκριτικών πλεονεκτημάτων, υπό συνθήκες καταπίεσης και βίας, με σχετικό παράδειγμα τη δολοφονία ενός από τους ηγέτες της Χαμάς στο Ντουμπάι, την οποία καταδικάζουμε, αν μη τι άλλο επειδή δυσχεραίνει ακόμη περισσότερο τις προσπάθειες απελευθέρωσης του Gilad Shalit.
<SPEAKER ID="178" NAME="Elena Băsescu" LANGUAGE="RO">
Αυτή είναι η δεύτερη φορά τις τελευταίες δύο εβδομάδες που μιλώ για τον Gilad Shalit στην Ολομέλεια, και χαίρομαι διότι οι κοινές προσπάθειες τις οποίες καταβάλαμε με τους συναδέλφους μου έχουν οδηγήσει στο σημερινό ψήφισμα. "" περίπτωση του Gilad Shalit" καταδεικνύει το ιδιαίτερο ενδιαφέρον της Ευρωπαϊκής Ένωσης για την ανθρωπιστική κατάσταση στη Γάζα. Τα δικαιώματα του Gilad, τα οποία κατοχυρώνονται στη Σύμβαση της Γενεύης, δεν θα πρέπει να εξαρτηθούν από τη σύγκρουση μεταξύ Ισραηλινών και Παλαιστινίων. Άλλωστε, ο πατέρας του Gilad, Noam Shalit, έχει επανειλημμένως επιβεβαιώσει ότι ούτε ο ίδιος ούτε η οικογένειά του εμπλέκεται στην πολιτική. Δεν έχουν επιλέξει να βρίσκονται στην κατάσταση στην οποία βρίσκονται σήμερα. Το ιδεώδες σενάριο για εμάς τους Ευρωπαίους θα ήταν η δημιουργία δύο κρατών που να συνυπάρχουν υπό συνθήκες ειρήνης και ασφάλειας.
<P>
Οι διαπραγματεύσεις για την απελευθέρωση του Gilad βρίσκονται σε εξέλιξη από το 2006 με διάφορους διαμεσολαβητές, ενώ διατυπώνεται η άκρως αμφιλεγόμενη πρόταση να ανταλλαχθεί με 1.000 παλαιστίνιους κρατούμενους. Ο Gilad και η οικογένειά του χρειάζονται τη βοήθειά μας.
<P>
Σας ευχαριστώ πολύ.
<SPEAKER ID="179" NAME="Olga Sehnalová">
εξ ονόματος της Ομάδας S&D. - (CS) " περίπτωση του Gilad Shalit έχει μετατραπεί σε σύμβολο της ατελείωτης απελπισίας και απογοήτευσης που επικρατεί στη Μέση Ανατολή. Αυτό ισχύει τόσο για τους ανθρώπους που ζουν εκεί όσο και για τη διεθνή κοινότητα, η οποία καταβάλλει προσπάθειες στην περιοχή. Ο Gilad Shalit είναι ένας όμηρος με ονοματεπώνυμο, την περιπετειώδη τύχη του οποίου παρακολουθούμε με συμπάθεια και ενδιαφέρον. Ο πληθυσμός της Μέσης Ανατολής είναι ο ανώνυμος όμηρος αυτής της ατέρμονης σύγκρουσης. Οφθαλμόν αντί οφθαλμού και οδόντα αντί οδόντος. Ή μήπως υπάρχει άλλη ελπίδα για τον Gilad και όλα τα υπόλοιπα θύματα;
<P>
Όλα τα πρότυπα του διεθνούς δικαίου δεν πρόκειται να υποκαταστήσουν κάτι που αναφέρεται απελπιστικά λίγο σε αυτήν τη σύγκρουση - μια έκκληση για ανθρωπιά. Να προσπαθήσουμε να εγκαταλείψουμε τη γεωπολιτική προσέγγιση του κόσμου, βάσει της οποίας τα ανθρώπινα όντα και οι τύχες τους χρησιμοποιούνται ως πιόνια. Να προσπαθήσουμε να μπούμε στη θέση των οικογενειών των θυμάτων και όλων των αθώων κρατουμένων και δυστυχισμένων ανθρώπων.
<P>
Τι εμποδίζει λοιπόν την απελευθέρωση του Gilad Shalit και όλων όσων δεν έχουν κριθεί ένοχοι πέραν πάσης αμφιβολίας από τα δικαστήρια; Για να μην αναφέρουμε την ενθάρρυνση όσων επιθυμούν να ζήσουν υπό συνθήκες ειρήνης. Προϋπόθεση της ειρήνης είναι η εμπιστοσύνη, ο συμβιβασμός και το θάρρος να υπερασπιζόμαστε την ειρήνη απέναντι σε όλους όσοι επιδεικνύουν αδιαλλαξία. Θα ήθελα να σας ζητήσω να πραγματοποιήσετε το πρώτο βήμα.
<SPEAKER ID="180" NAME="Margrete Auken" LANGUAGE="DA">
Κύριε Πρόεδρε, για να είμαστε ειλικρινείς, σκοπός της σημερινής μας συζήτησης είναι να δώσουμε όνομα και πρόσωπο στον ανθρώπινο πόνο, και κατ' αυτόν τον τρόπο να εκφράσουμε τη συμπόνοια και την κατανόησή μας. Από αυτήν την άποψη, έχει πραγματικά πολύ μεγάλη αξία το γεγονός ότι επιλέξαμε την περίπτωση του Gilad Shalit ως αντικείμενο της σημερινής μας συζήτησης. Έτσι θα μπορέσουμε να εκφράσουμε την κατανόησή μας σε πραγματικούς ανθρώπους και να ταυτιστούμε με τον πόνο τον δικό τους και των οικογενειών τους. Υπάρχουν χιλιάδες Παλαιστίνιοι οι οποίοι κρατούνται υπό συνθήκες εντελώς απαράδεκτες, πράγμα που αντίκειται από όλες τις απόψεις στο διεθνές δίκαιο, και η κατάστασή τους είναι εξίσου δύσκολη με την κατάσταση στην οποία βρίσκεται ο Gilad Shalit και η οικογένειά του. Πρέπει να καταβάλουμε κάθε δυνατή προσπάθεια, προκειμένου να προσεγγίσουμε με σοβαρότητα αυτό το πρόβλημα, και η εντύπωση που αποκομίζω είναι ότι όλοι οι βουλευτές αυτού του Σώματος είμαστε διατεθειμένοι να το πράξουμε. Το ζήτημα, εν προκειμένω, δεν αφορά έναν μόνο κρατούμενο, αλλά χιλιάδες κρατουμένους οι οποίοι είναι θύματα αυτής της σοβαρής σύγκρουσης.
<P>
Θα ήθελα να προσθέσω μάλιστα και το εξής: είναι σημαντικό να αντιμετωπίσουμε κατά πρόσωπο την αιτία αυτού του ανθρώπινου πόνου και να συνειδητοποιήσουμε ότι, αν δεν κάνουμε τίποτε, όχι μόνο για την πολιορκία της Γάζας, αλλά και για την κατοχή της Παλαιστίνης συνολικά, και αν δεν επιτύχουμε μία λύση δύο κρατών, την οποία νομίζω ότι όλοι μας επιθυμούμε και απαιτούμε, τότε οι άνθρωποι αυτοί δεν θα έχουν κανένα μέλλον. Εκτιμώ ότι αυτός είναι ένας πραγματικά εποικοδομητικός τρόπος για να επιδιώξουμε μια κοινή λύση, και ευελπιστώ ότι η βαρόνη Ashton θα φροντίσει ώστε ο ρόλος της ΕΕ να μην είναι να καταβάλλει απλώς όλο και περισσότερα χρήματα, αλλά να ακούγεται πού και πού η φωνή της σε ορισμένα ζητήματα.
<SPEAKER ID="181" NAME="Louis Bontes" AFFILIATION="NI">
- (NL) Κύριε Πρόεδρε, στις 25 Ιουνίου 2006, ένας κληρωτός του ισραηλινού στρατού, ο δεκανέας Gilad Shalit, απήχθη μετά από εισβολή τρομοκρατών από τη Λωρίδα της Γάζας. Έκτοτε, κρατείται ως όμηρος από τη Χαμάς. " Χαμάς κρατά τον Shalit εντελώς απομονωμένο από τον έξω κόσμο. Βρίσκεται φυλακισμένος σε απόλυτο σκοτάδι και δεν έχει επιτραπεί ούτε στον Ερυθρό Σταυρό να τον επισκεφθεί.
<P>
" περίπτωση Shalit αποδεικνύει για μία ακόμη φορά ότι το Ισραήλ και η Ευρώπη βρίσκονται στην ίδια πλευρά. Οι βαρβαρικές δυνάμεις του Ισλάμ διεξάγουν ολόπλευρο πόλεμο κατά του δυτικού πολιτισμού. Το Ισραήλ βρίσκεται στην πρώτη γραμμή αυτού του πολέμου. Στο Ισραήλ και την Ευρώπη, κάθε ανθρώπινη ζωή έχει αξία. Για τους ισλαμιστές τρομοκράτες, η ανθρώπινη ζωή δεν έχει καμία αξία, ή μάλλον μία ανθρώπινη ζωή αξίζει όσο χίλιες ζωές, μιας και η Χαμάς απαιτεί, ως αντάλλαγμα για την απελευθέρωση του Shalit, να απελευθερώσει το Ισραήλ 1.000 κρατούμενους, περιλαμβανομένου μεγάλου αριθμού τρομοκρατών δολοφόνων.
<P>
Είναι σημαντικό να επιτύχουμε την απελευθέρωση του Shalit, χωρίς όμως να υποχρεωθεί το Ισραήλ να απελευθερώσει ως αντάλλαγμα τρομοκράτες. Άλλωστε, έχουμε όλοι διαπιστώσει πού οδήγησαν οι ανταλλαγές αυτού του είδους στο παρελθόν: σε ευφορία νίκης για τους τρομοκράτες, τους οπαδούς και τους ηγέτες τους, και σε αναπόφευκτη επέκταση της τρομοκρατίας. Δεν μπορούμε να επιτρέψουμε σε κανέναν να αντλεί οφέλη από την τρομοκρατία, και θα ήταν ανεύθυνο να ενθαρρύνουμε το Ισραήλ να ανταποκριθεί σε αυτήν την απαγωγή και ομηρία με μια ανταλλαγή, διότι ο επόμενος όμηρος της Χαμάς θα μπορούσε να προέρχεται από το Παρίσι, το Άμστερνταμ ή τις Βρυξέλλες. Και σε τι κατάσταση θα περιέλθουμε αν συμβεί αυτό;
<P>
Το κόστος πρέπει να επιβαρύνει αμέσως την άλλη πλευρά: η Χαμάς, και όχι το Ισραήλ, πρέπει να καταβάλει το τίμημα για την ομηρία του Gilad Shalit, ενός Ευρωπαίου. Και το τίμημα πρέπει να είναι τόσο υψηλό ώστε να τον απελευθερώσει οικειοθελώς. Ως εκ τούτου, ζητούμε να απαγορευθούν πλήρως οι μετακινήσεις με προορισμό ή ενδιάμεσο σταθμό την Ευρώπη για όλους τους αξιωματούχους του καθεστώτος της Χαμάς, περιλαμβανομένων όσων δεν έχουν επίσημη σχέση με τη Χαμάς και όσων δεν περιλαμβάνονται στον ευρωπαϊκό κατάλογο υπόπτων τρομοκρατίας.
<SPEAKER ID="182" NAME="Tunne Kelam" AFFILIATION="PPE">
- (EN) Κύριε Πρόεδρε, αυτός ο νέος άνδρας κρατείται όμηρος επί σχεδόν 1.400 ημέρες, κατά πλήρη παράβαση όλων των διεθνών διατάξεων και χωρίς να παρέχεται καν η δυνατότητα στον Ερυθρό Σταυρό να τον επισκεφθεί. Φρονώ ότι η υπόθεση αυτή πρέπει να αντιμετωπιστεί και να επιλυθεί αποκλειστικά και μόνο ως ανθρώπινη τραγωδία. Θεωρώ ενθαρρυντική την ευρεία στήριξη που εξασφάλισε στους κόλπους του Κοινοβουλίου αυτή η συζήτηση καθώς και τη θερμή υποδοχή που επιφύλαξαν εχθές οι συνάδελφοί μας στον πατέρα του Shalit.
<P>
" περίπτωση του Shalit δεν θα πρέπει να μετατραπεί σε διαπραγματευτικό χαρτί. Απεναντίας, η απελευθέρωσή του θα είναι προς το συμφέρον της Χαμάς, αν επιθυμεί να νομιμοποιήσει τη θέση της στο πλαίσιο της ειρηνευτικής διαδικασίας. Εν κατακλείδι, η καλύτερη απόδειξη αυτής της αξιοπιστίας θα ήταν η άνευ όρων απελευθέρωση του Gilad Shalit και η αποχή από περαιτέρω απαγωγές.
<SPEAKER ID="183" NAME="Filip Kaczmarek" AFFILIATION="PPE">
(PL) Το ψήφισμα που συζητούμε σήμερα δεν είναι πολιτικού χαρακτήρα, και δεν προσπαθούμε να δώσουμε λύση στη σύγκρουση στη Μέση Ανατολή. " μόνη επιδίωξή μας είναι να επιτραπεί σε έναν αθώο γιο να επιστρέψει στον πατέρα του και στην οικογένειά του. Δεν γνωρίζω αν οι συνάδελφοι είναι ενήμεροι σχετικά με την ύπαρξη μιας οργάνωσης με την ονομασία "Ο Κύκλος των Γονιών". Είναι μια οργάνωση ισραηλινών και παλαιστινιακών οικογενειών που έχουν χάσει συγγενείς σε αυτήν τη σύγκρουση. Συζητούμε σήμερα για μια ειδική περίπτωση επειδή ακριβώς δεν επιθυμούμε ο πατέρας του Gilad Shalit να γίνει ένας από αυτούς που έχουν χάσει τα πλέον αγαπημένα τους πρόσωπα - τα παιδιά τους.
<P>
Απευθύνουμε έκκληση για την απελευθέρωση ενός ομήρου, επειδή δεν συμφωνούμε με την αντίληψη ότι ο σκοπός αγιάζει τα μέσα. Ο αγώνας για μια δίκαιη υπόθεση δεν δικαιολογεί πράξεις τις οποίες όλοι αναγνωρίζουν ως εσφαλμένες ή πράξεις τρομοκρατίας. Οι οργανώσεις που θέλουν να κερδίσουν την επιδοκιμασία μας, τον σεβασμό μας, δεν μπορούν να κρατούν ομήρους.
<P>
(Χειροκροτήματα)
<SPEAKER ID="184" NAME="Cristian Dan Preda" AFFILIATION="PPE">
(RO) Θέλω και εγώ να εκφράσω την υποστήριξή μου σε όσους ζήτησαν από αυτό το βήμα, τόσο σήμερα όσο και εχθές, την απελευθέρωση του Gilad Shalit, ενώ θέλω επίσης να εκφράσω τη συμπόνια μου προς την οικογένειά του.
<P>
Στην παρέμβασή μου θα ήθελα να αναφερθώ σε όσους θέτουν ίσως σήμερα το εξής ερώτημα: "Γιατί να εγκρίνουμε ένα ψήφισμα για την περίπτωση του Gilad Shalit, και γιατί να το πράξουμε τώρα;" Άλλοι συνάδελφοι μάς υπενθύμισαν ότι σύντομα θα συμπληρωθούν τέσσερα χρόνια από την έναρξη της ομηρίας του Gilad Shalit, υπό συνθήκες βάναυσες και κατά παράβαση των διεθνών προτύπων που έχουν ορισθεί βάσει της τρίτης Σύμβασης της Γενεύης σχετικά με τη μεταχείριση των κρατουμένων πολέμου. Όπως όλοι μπορούμε να φανταστούμε, κάθε επιπλέον ημέρα αιχμαλωσίας συνεπάγεται αφόρητη ταλαιπωρία για τον Shalit και την οικογένειά του.
<P>
Θα ήθελα μάλιστα να αναφέρω έναν ακόμη λόγο για την παροχή της στήριξής μας, συγκεκριμένα το γεγονός ότι ο Gilad Shalit είναι ευρωπαίος πολίτης, είναι ένας Ευρωπαίος που έχει πέσει θύμα τρομοκρατίας, οπότε, τη σημερινή ημέρα, που είναι η Ευρωπαϊκή "μέρα για τα θύματα της τρομοκρατίας, δεν μπορώ να σκεφτώ πιο συμβολική χειρονομία από αυτό το ψήφισμα.
<SPEAKER ID="185" NAME="Ana Gomes" AFFILIATION="S&amp;D">
- (EN) Κύριε Πρόεδρε, καταρχάς χαιρετίζω τις προσπάθειες που καταβάλλει η οικογένεια του Gilad Shalit με σκοπό την απελευθέρωσή του, τις οποίες στηρίζουμε ολόψυχα. Αυτό είναι το μήνυμα που θέλουμε να στείλουμε με το σημερινό ψήφισμα. Θεωρούμε, όπως υπογραμμίζεται και στην έκθεση Goldstone, ότι πρέπει όντως να του αναγνωριστεί το καθεστώς του αιχμαλώτου πολέμου, το οποίο θα πρέπει άλλωστε να αναγνωριστεί και για τους κρατούμενους που βρίσκονται σε φυλακές του Ισραήλ, μεταξύ αυτών και πολλά παιδιά.
<P>
Επιθυμούμε την απελευθέρωση όλων αυτών των ατόμων. Επιθυμούμε να απελευθερωθούν και ο Gilad Shalit, αλλά και όλοι οι νεαροί Παλαιστίνιοι και Παλαιστίνιες που κρατούνται σε φυλακές. Μόνο έτσι θα καταστεί δυνατή η επίτευξη της ειρήνης σε αυτήν την περιοχή. Καλούμε τη βαρόνη Ashton να καταβάλει κάθε δυνατή προσπάθεια άσκησης πίεσης υπέρ της απελευθέρωσης του Gilad Shalit και όλων των υπολοίπων παλαιστινίων αιχμαλώτων πολέμου, ιδίως των νέων ανθρώπων που υπομένουν αντίστοιχο καθεστώς αιχμαλωσίας.
<SPEAKER ID="186" NAME="Ryszard Czarnecki" AFFILIATION="ECR">
(PL) " περίπτωση του Gilad Shalit έχει ιδιαίτερη, προσωπική διάσταση. Είναι η τραγωδία ενός πολύ νέου άνδρα, που έχει την ίδια ηλικία με τον γιο μου, αλλά και η τραγωδία της οικογένειάς του. Ωστόσο, δεν πρέπει να υποκρινόμαστε ότι η υπόθεση αυτή δεν έχει και ευρύτερες πολιτικές διαστάσεις. Απεναντίας, μας βοηθά να συνειδητοποιήσουμε ότι η ασπρόμαυρη ταινία που συχνά παρουσιάζεται μονομερώς ακόμη και σε τούτο το Σώμα, η ταινία που μιλάει για θύματα μόνο από την παλαιστινιακή πλευρά, στην πραγματικότητα δεν είναι ιδιαίτερα αντικειμενική.
<P>
Εκτιμώ ότι, σήμερα, θα πρέπει να απαιτήσουμε ξεκάθαρα την απελευθέρωση αυτού του νέου άνδρα, αλλά δεν πρέπει επίσης να λησμονούμε ότι οι άνθρωποι που εκτοξεύουν πυραύλους κατά της Σντερότ ευθύνονται και για το γεγονός ότι κρατείται ακόμη όμηρος.
<SPEAKER ID="187" NAME="Eija-Riitta Korhola" AFFILIATION="PPE">
- (FI) Κύριε Πρόεδρε, όπως γνωρίζουμε, το υπόβαθρο αυτού του ψηφίσματος ήταν ένα πολύ ευαίσθητο, από πολιτική άποψη, σύνολο παραμέτρων, όμως αυτό δεν θα πρέπει να μας εμποδίσει να εγκρίνουμε ένα ξεκάθαρα ανθρωπιστικό ψήφισμα το οποίο δεν θα αποδυναμώνεται από γενικές πολιτικές επισημάνσεις σχετικά με την κατάσταση συνολικά.
<P>
Χαίρομαι που το ψήφισμα αυτό παραμένει εστιασμένο στην ουσία της υπόθεσης. Σκοπεύω μάλιστα να το υπερψηφίσω. Στο εν λόγω κείμενο υπογραμμίζεται η άποψη ότι όλες οι πλευρές που εμπλέκονται στην κρίση στη Μέση Ανατολή πρέπει να σέβονται το διεθνές ανθρωπιστικό δίκαιο και το δίκαιο για τα ανθρώπινα δικαιώματα. Ευελπιστώ ότι θα τύχει της αταλάντευτης υποστήριξης του Σώματος.
<P>
(Χειροκροτήματα)
<SPEAKER ID="188" NAME="Janez Potočnik" LANGUAGE="EN">
Κύριε Πρόεδρε, η περίπτωση του απαχθέντος ισραηλινού στρατιώτη Gilad Shalit παρουσιάζει τεράστιο ενδιαφέρον για την Ευρωπαϊκή Ένωση.
<P>
" πρώην συνάδελφός μου Επίτροπος Ferrero-Waldner απηύθυνε επείγουσα έκκληση για την απελευθέρωση του κ. Shalit σε τούτο το Σώμα ήδη από την 5η Ιουλίου 2006, λιγότερο από δύο εβδομάδες μετά τη σύλληψή του. Με την πάροδο των ετών και σε ποικίλες περιστάσεις, όπως το τελευταίο Συμβούλιο Σύνδεσης με το Ισραήλ τον περασμένο Ιούνιο, αλλά και στα συμπεράσματα του Συμβουλίου Εξωτερικών Υποθέσεων του Δεκεμβρίου 2009, η ΕΕ καλεί με συνέπεια τους ανθρώπους που κρατούν αιχμάλωτο τον Shalit να τον απελευθερώσουν χωρίς καθυστέρηση. Επομένως, ενώνουμε τη φωνή μας με τα σημερινά ψηφίσματα του Κοινοβουλίου τα οποία ζητούν την απελευθέρωσή του.
<P>
Κατά τη γνώμη μας, σύμφωνα και με την εκτίμηση πολλών οργανώσεων ανθρωπίνων δικαιωμάτων, οι όροι και οι συνθήκες κράτησης του κ. Shalit αντίκεινται στις διατάξεις του διεθνούς ανθρωπιστικού δικαίου. Ως εκ τούτου, απευθύνουμε έκκληση στους δεσμώτες του να σεβαστούν τις υποχρεώσεις αυτές και να επιτρέψουν σε εκπροσώπους της Διεθνούς Επιτροπής του Ερυθρού Σταυρού να τον επισκεφθούν. Τέλος, γνωρίζουμε ότι βρίσκονται σε εξέλιξη προσπάθειες διαμεσολάβησης, οι οποίες αποβλέπουν στην απελευθέρωση του Gilad Shalit. Ενθαρρύνουμε όλες τις προσπάθειες που καταβάλλονται προς την κατεύθυνση αυτή και εκφράζουμε την ελπίδα μας ότι σύντομα θα ευοδωθούν. Θα μεταφέρω δε προσωπικά το σαφές μήνυμα που αποστέλλετε στη συνάδελφό μου Cathy Ashton.
<P>
Ασφαλώς η σκέψη μας στρέφεται στην οικογένεια του Gilad Shalit. Γνωρίζω ότι ο πατέρας του βρίσκεται στο Ευρωπαϊκό Κοινοβούλιο αυτήν την εβδομάδα, πληροφορούμαι μάλιστα ότι αυτήν τη στιγμή παρακολουθεί από τα θεωρεία τη σημερινή συνεδρίαση.
<P>
(Χειροκροτήματα)
<P>
Θέλω να τον διαβεβαιώσω ότι η σκέψη και οι προσπάθειές μας είναι μαζί του και, φυσικά, μαζί με όλους όσοι υφίστανται τις συνέπειες αυτής της μακρόχρονης σύγκρουσης.
<P>
(Χειροκροτήματα)
<SPEAKER ID="189" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.
<P>
Γραπτές δηλώσεις (άρθρο 149 του Κανονισμού)
<SPEAKER ID="190" NAME="Indrek Tarand  " AFFILIATION="Verts/ALE">
γραπτώς. - (EN) Θέλω να εκφράσω τη λύπη μου για τη φυλάκιση του Gilad Shalit. " απαγωγή του καθώς και η φυλάκιση των υπολοίπων κρατουμένων στην περιοχή είναι γεγονότα απαράδεκτα. " κατάσταση αυτή πρέπει να διευθετηθεί το ταχύτερο δυνατόν. Εκτιμώ ότι η απελευθέρωση του Shalit θα συμβάλει στη γενικότερη ειρηνευτική διαδικασία στη Μέση Ανατολή.
<P>
(FR) Κατά τα λοιπά, η Γαλλία μόλις αποφάσισε να πουλήσει ένα πολεμικό πλοίο τύπου Mistral στη Ρωσία· εκτιμούμε ότι θα μετανιώσει ειλικρινά γι' αυτήν της την ενέργεια.

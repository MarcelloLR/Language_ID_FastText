<CHAPTER ID="003">
Ετήσια έκθεση της ΕΤΕ για το 2009 (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Cutaş, εξ ονόματος της Επιτροπής Οικονομικής και Νομισματικής Πολιτικής, σχετικά με την ετήσια έκθεση 2009 της Ευρωπαϊκής Τράπεζας Επενδύσεων (2010/2248/INI).
<SPEAKER ID="008" NAME="George Sabin Cutaş" LANGUAGE="RO">
Κύριε Πρόεδρε, η παρουσίαση της έκθεσης αυτής σχετικά με τις δραστηριότητες της Ευρωπαϊκής Τράπεζας Επενδύσεων αποτελεί μέρος μιας ετήσιας δημοκρατικής διαδικασίας η οποία εμπίπτει στις υποχρεώσεις της Τράπεζας προς το Ευρωπαϊκό Κοινοβούλιο.
<P>
Παρότι η διαδικασία αυτή διενεργείται σε τακτική βάση, δεν πρέπει να υποβαθμίζεται καθώς περιλαμβάνει συστάσεις για σημαντικά θέματα σχετικά με το μέλλον της Ευρωπαϊκής Ένωσης. Από την έναρξη ισχύος της Συνθήκης της Λισαβόνας τον Δεκέμβριο του 2009, η Ευρωπαϊκή Τράπεζα Επενδύσεων μετατράπηκε σε ένα μέσο για τη στήριξη των εξωτερικών πολιτικών της Ευρωπαϊκής Ένωσης, ενώ ταυτόχρονα ενεργεί ως σημαντικός εταίρος για την προώθηση της οικονομίας της Ένωσης.
<P>
Θα ήθελα να ευχαριστήσω τους συναδέλφους μου βουλευτές για τις βελτιώσεις που πραγματοποίησαν στην έκθεση. Θα ήθελα επίσης να ευχαριστήσω όλο το προσωπικό της τράπεζας για την εξαιρετική του συνεργασία, ιδίως τον Πρόεδρο, κ. Maystadt and τον Αντιπρόεδρο, κ. Kolatz-Ahnen.
<P>
Όλοι αναζητούμε μια μέθοδο για να συνδυάσουμε τα αυξανόμενα χρέη και ελλείμματα των κρατών μελών με τους στόχους για οικονομική ανάπτυξη που ορίζονται, για παράδειγμα, στη στρατηγική ΕΕ 2020, και απαιτούν σημαντικές επενδύσεις στην εκπαίδευση, την υγεία, την τεχνολογία, τη βιώσιμη ενέργεια και τις υποδομές. Θεωρώ ότι η λύση στο πρόβλημα αυτό είναι ευρωπαϊκή, με την Ευρωπαϊκή Τράπεζα Επενδύσεων να διαδραματίζει σημαντικό ρόλο στην παρούσα κατάσταση.
<P>
Θα παρουσιάσω στο σημείο αυτό δύο χαρακτηριστικά παραδείγματα του τρόπου με τον οποίο η Ευρωπαϊκή Τράπεζα Επενδύσεων έχει δώσει και θα συνεχίσει να δίνει ώθηση στην ευρωπαϊκή οικονομία. Πρώτον, υπάρχουν τα δάνεια προς τις μικρές και μεσαίες επιχειρήσεις και δεύτερον τα ομόλογα έργου. Δεν πρέπει να ξεχνούμε ότι το 99% των ευρωπαϊκών επιχειρήσεων είναι μικρές και μεσαίες επιχειρήσεις. Οι επενδύσεις στις μικρομεσαίες επιχειρήσεις αποτελούν ένα μέσο σημαντικής συνεισφοράς στις δραστηριότητες καινοτομίας, έρευνας και ανάπτυξης που λαμβάνουν χώρα στην Ευρωπαϊκή Ένωση. " Ευρωπαϊκή Τράπεζα Επενδύσεων προσέφερε στις μικρές και μεσαίες επιχειρήσεις χρηματοδότηση μεγαλύτερη του ετήσιου στόχου της των 7,5 δισεκατομμυρίων ευρώ κατά το 2009 και το 2010.
<P>
Επίσης, το 2010 δημιουργήθηκε ο ευρωπαϊκός μηχανισμός μικροχρηματοδοτήσεων, συγκεντρώνοντας πόρους της τάξεως των 200 εκατομμυρίων ευρώ, οι οποίοι διατέθηκαν σε όσους χρειάζονταν μικροπιστώσεις. Ωστόσο, παρατηρούμε ότι εξακολουθούν να υφίστανται δυσκολίες όσον αφορά την πρόσβαση των επιχειρηματιών στα κονδύλια.
<P>
Πιστεύω ότι πρέπει να ενισχύσουμε τη διαφάνεια των διαδικασιών που χρησιμοποιούνται για την επιλογή των ενδιάμεσων χρηματοπιστωτικών οργανισμών της Τράπεζας και για τη χορήγηση δανείων σε αυτούς. Αποτελεί επίσης καθήκον της Ευρωπαϊκής Τράπεζας Επενδύσεων να παρέχει τεχνική βοήθεια και συγχρηματοδότηση στις περιφέρειες σύγκλισης, προκειμένου να τους παρέχεται η δυνατότητα να απορροφούν τα κονδύλια που τους διατίθενται σε μεγαλύτερο βαθμό.
<P>
Ένα άλλο θέμα στο οποίο θα ήθελα να αναφερθώ είναι τα ομόλογα έργου. Έχουμε το δικαίωμα να εναποθέσουμε τόσο υψηλές ελπίδες σε αυτό το χρηματοδοτικό μέσο; Πιστεύω πως ναι. Σκοπός του είναι η αύξηση των πιστοληπτικών διαβαθμίσεων των ομολόγων που εκδίδονται από επιχειρήσεις, προσελκύοντας ιδιωτικές επενδύσεις ούτως ώστε να συμπληρωθούν οι τοπικές επενδύσεις και αυτές που πραγματοποιούνται μέσω του Ταμείου Συνοχής. Χάρη στο πολλαπλασιαστικό αυτό αποτέλεσμα, οι εταιρείες θα λαμβάνουν περισσότερα χρήματα για την υλοποίηση έργων υποδομής στους τομείς των μεταφορών, της ενέργειας, της πληροφορικής και της βιώσιμης ανάπτυξης. Είναι σημαντικό να εστιαστούμε σε ορισμένα βασικά έργα, όπως η βιώσιμη ανάπτυξη, οι οδικές και σιδηροδρομικές υποδομές και η σύνδεση των λιμένων με τις ευρωπαϊκές αγορές, και σε υποδομές οι οποίες θα επιτρέπουν την ενεργειακή ανεξαρτησία, όπως ο αγωγός φυσικού αερίου Nabucco και το έργο ITGI.
<P>
Εφόσον η σημερινή συζήτηση αφορά πιθανές λύσεις για έξοδο από τη δημοσιονομική κρίση, μας οδηγεί στο θέμα της διαφάνειας και των φορολογικών παραδείσων. " έλλειψη διαφάνειας από τους ενδιάμεσους χρηματοπιστωτικούς οργανισμούς έχει λάβει τη συγκεκριμένη μορφή της φοροδιαφυγής και της απάτης και έχει συμβάλει στη δύσκολη κατάσταση την οποία αντιμετωπίζουμε επί του παρόντος.
<P>
Αποτελεί καθήκον της Ευρωπαϊκής Τράπεζας Επενδύσεων, ως ευρωπαϊκής τράπεζας, να μην αναμειχθεί σε επιχειρήσεις που πραγματοποιούνται μέσω μη συνεργάσιμων περιοχών δικαιοδοσίας, όπως ορίζονται σήμερα από ποικίλους διεθνείς φορείς. Παράλληλα, οι κατάλογοι αυτοί εξακολουθούν να μην επαρκούν. " Ευρωπαϊκή Τράπεζα Επενδύσεων μπορεί να συνεισφέρει στον τομέα αυτόν διενεργώντας κατάλληλες αξιολογήσεις και δημοσιεύοντας τα αποτελέσματά τους σε τακτά χρονικά διαστήματα.
<P>
Τέλος, θα ήθελα να αναφερθώ στον ρόλο που διαδραματίζει η Τράπεζα εκτός της Ευρωπαϊκής Ένωσης, σε χώρες που βρίσκονται στη διαδικασία προσχώρησης στην ΕΕ και σε εκείνες που εμπίπτουν στο πεδίο των πολιτικών συνεργασίας και ανάπτυξης. Στις χώρες αυτές, η Ευρωπαϊκή Τράπεζα Επενδύσεων στηρίζει τους στόχους της εξωτερικής πολιτικής της Ευρωπαϊκής Ένωσης. Για τον λόγο αυτόν πιστεύω ότι είναι απαραίτητο να αυξήσουμε τόσο το εξειδικευμένο προσωπικό στον τομέα αυτόν όσο και το επίπεδο συμμετοχής των τοπικών φορέων στο έργο.
<P>
Ευχαρίστως θα ακούσω τις απόψεις όσων από εσάς παρίστανται στο Κοινοβούλιο και θα λάβω πάλι τον λόγο στο τέλος.
<SPEAKER ID="009" NAME="Philippe Maystadt" LANGUAGE="FR">
Κύριε Πρόεδρε, κυρίες και κύριοι, καταρχάς, θα ήθελα να σας ευχαριστήσω για την πρόσκλησή σας να λάβω ακόμα μία φορά μέρος στη συζήτηση για την έκθεσή σας σχετικά με τις δραστηριότητες της Ευρωπαϊκής Τράπεζας Επενδύσεων - τούτο έχει αρχίσει να αποτελεί παράδοση.
<P>
Θα ήθελα να ευχαριστήσω ιδιαιτέρως τον εισηγητή σας, τον κ. Cutaş. Είχε την προνοητικότητα να μην περιοριστεί σε μια αναδρομική εξέταση του ζητήματος, αλλά να παράσχει και κατευθυντήριες γραμμές για το μέλλον. Και, εάν μου επιτρέπετε, θα ήθελα να σας μιλήσω κυρίως γι' αυτό το θέμα. Αναφέρετε ότι το Διοικητικό μας Συμβούλιο έχει επινοήσει μια τριπλή προσέγγιση στο έργο της Ευρωπαϊκής Τράπεζας Επενδύσεων για τα επόμενα έτη. Θα αναπτύξουμε το έργο μας σε τρεις τομείς: στην εφαρμογή της στρατηγικής Ευρώπη 2020, στην καταπολέμηση της κλιματικής αλλαγής και στην υποστήριξη της εξωτερικής πολιτικής της ΕΕ.
<P>
Απέναντι στη χρηματοπιστωτική και κατόπιν οικονομική κρίση, η οποία ξέσπασε το 2008, τα κράτη μέλη είχαν μια βραχυπρόθεσμη αντίδραση, ήτοι τα ποικίλα εθνικά σχέδια, τα οποία είχαν ως στόχο αρχικά την επιβίωση των τραπεζών και έπειτα την προώθηση της ανάκαμψης της οικονομίας. Τα εθνικά αυτά σχέδια, όπως γνωρίζετε, είχαν τη στήριξη του ευρωπαϊκού σχεδίου για την ανάκαμψη της οικονομίας, το οποίο εγκρίθηκε από το Ευρωπαϊκό Συμβούλιο τον Δεκέμβριο του 2008. " ΕΤΕπ διαδραμάτισε τον ρόλο της αυξάνοντας τον όγκο της δανειοδότησής της από 48 δισεκατομμύρια ευρώ το 2007 σε 79 δισεκατομμύρια ευρώ το 2009, και διοχετεύοντας αυτήν την εισροή κονδυλίων στην πραγματική οικονομία σε τομείς οι οποίοι περιγράφονται ως τομείς προτεραιότητας από το Συμβούλιο, ειδικότερα στην ενίσχυση των μικρών και μεσαίων επιχειρήσεων, όπως προ ολίγου επεσήμανε ο εισηγητής σας.
<P>
Ωστόσο, μετά τη βραχυπρόθεσμη αυτή αντίδραση, με την οποία κατορθώσαμε να αποφύγουμε τα χειρότερα, απαιτείται σήμερα μία πιο μακροπρόθεσμη. Πρόκειται για τη στρατηγική Ευρώπη 2020, και το βασικό στοιχείο της στρατηγικής αυτής είναι η αύξηση των ποσοστών απασχόλησης και παραγωγικότητας, η οποία πρέπει να βασίζεται σε αυτό που συχνά αποκαλούμε τρίγωνο της γνώσης: κατάρτιση, έρευνα και καινοτομία. " ΕΤΕπ είναι πρόθυμη να συνεισφέρει σημαντικά στην εφαρμογή της στρατηγικής αυτής. Ήδη από το 2010, έχει παράσχει περισσότερα από 4 δισεκατομμύρια ευρώ σε χρηματοδότηση στον τομέα της εκπαίδευσης και περισσότερα από 7 δισεκατομμύρια ευρώ για έργα ΕΑΚ - έρευνας, ανάπτυξης και καινοτομίας.
<P>
" ΕΤΕπ προτίθεται να αυξήσει τη χρηματοδότησή της στους τομείς αυτούς και, για τον σκοπό αυτόν, προτίθεται να συνεχίσει να εφαρμόζει, μαζί με την Ευρωπαϊκή Επιτροπή, κοινά μέσα χρηματοδότησης κατά το πρότυπο της χρηματοδοτικής διευκόλυνσης καταμερισμού του κινδύνου (RSFF) για την έρευνα, καθώς παρόμοια μέσα παρέχουν μόχλευση στον ευρωπαϊκό προϋπολογισμό. Ο ευρωπαϊκός προϋπολογισμός μπορεί, με το ίδιο μέγεθος πόρων, να στηρίξει έναν πολύ μεγαλύτερο όγκο επενδύσεων και, ταυτόχρονα, τα κοινά αυτά μέσα μειώνουν τον κεφαλαιακό περιορισμό της ΕΤΕπ. Τούτο σημαίνει ότι, με το ίδιο μέγεθος κεφαλαίων, η ΕΤΕπ μπορεί να αυξήσει τον όγκο της δανειοδότησής της.
<P>
Ανέφερα την RSFF, τη χρηματοδοτική διευκόλυνση καταμερισμού του κινδύνου για την έρευνα. Πρόκειται για ένα καλό παράδειγμα. Στο τέλος του 2010, με μια εισφορά στον προϋπολογισμό της τάξεως των 390 εκατομμυρίων ευρώ και μια διάθεση κεφαλαίων της ΕΤΕπ της τάξεως των 700 εκατομμυρίων ευρώ, είχαμε στην πραγματικότητα τη δυνατότητα να δανείσουμε περισσότερα από 6 δισεκατομμύρια ευρώ, τα οποία χρηματοδότησαν επενδύσεις στην έρευνα ύψους άνω των 16 δισεκατομμυρίων ευρώ. Μπορείτε, συνεπώς, να δείτε τα δύο είδη μόχλευσης τα οποία παρέχει ένα τέτοιο μέσο και, κατά συνέπεια, μας είναι σαφές ότι η συνεισφορά της ΕΤΕπ στη στρατηγική Ευρώπη 2020 θα είναι πολύ πιο αποτελεσματική, καθώς θα έχουμε τη δυνατότητα να βασιζόμαστε σε πρακτική συνεργασία με την Επιτροπή και, επίσης, με άλλα χρηματοπιστωτικά ιδρύματα.
<P>
Ο δεύτερος τομέας: η καταπολέμηση της κλιματικής αλλαγής και οι ενίοτε τραγικές της συνέπειες. Το θέμα αυτό έχει καταστεί προτεραιότητα για την Ευρωπαϊκή Ένωση, και ως εκ τούτου και για την ΕΤΕπ. Το πυρηνικό δυστύχημα της Fukushima και τα ερωτήματα τα οποία προκύπτουν εξ αυτού ενισχύουν περαιτέρω την ανάγκη για μαζικές επενδύσεις στην εξοικονόμηση ενέργειας, στις ανανεώσιμες μορφές ενέργειας και στις νέες ενεργειακές τεχνολογίες.
<P>
Το 2010, τα δάνεια της ΕΤΕπ για έργα τα οποία συνεισφέρουν άμεσα στη μείωση του όγκου των εκπομπών αερίων του θερμοκηπίου αυξήθηκαν σε περίπου 20 δισεκατομμύρια ευρώ, ή στο 30% περίπου του συνολικού ποσού δανειοδότησης. Τα δάνεια για έργα σχετικά με ανανεώσιμες μορφές ενέργειας αποτέλεσαν τα 6,2 δισεκατομμύρια ευρώ του συνολικού ποσού δανειοδότησής μας, και χρησιμοποιήθηκαν κυρίως για έργα αιολικής και ηλιακής ενέργειας. Τα δάνεια για έργα βελτίωσης της ενεργειακής απόδοσης αυξήθηκαν σε 2,3 δισεκατομμύρια ευρώ το 2010. Θα αυξηθούν περαιτέρω τα προσεχή έτη, καθώς υπάρχει τεράστιο δυναμικό για εξοικονόμηση ενέργειας, ιδίως στα δημόσια κτήρια και τις κατοικίες πολλών ευρωπαϊκών πόλεων και κωμοπόλεων. Όσον αφορά τις επενδύσεις για την ανάπτυξη των αστικών μεταφορών, και κατ' επέκταση για τη μείωση της μόλυνσης από τα ατομικά μέσα μεταφοράς, η ΕΤΕπ παρείχε 7,9 δισεκατομμύρια ευρώ σε δάνεια το 2010.
<P>
Κατά συνέπεια, θα συνεχίσουμε την προσπάθεια αυτή. Θα συνεχίσουμε να στηρίζουμε την εξοικονόμηση ενέργειας, την ενεργειακή απόδοση και τις ανανεώσιμες μορφές ενέργειας και, επιπλέον, προωθούμε την ανάπτυξη μιας μεθοδολογίας -αναπόφευκτα περίπλοκης, δεδομένων των τεχνικών δυσκολιών- για μια πιο ακριβή εκτίμηση του αποτυπώματος άνθρακα όλων των έργων που χρηματοδοτούμε. " συγκεκριμένη αυτή προσπάθεια μαρτυρεί τη βούλησή μας να μετατρέψουμε την καταπολέμηση της κλιματικής αλλαγής σε βασική προτεραιότητα.
<P>
Τέλος, για να ολοκληρώσω, ο τρίτος τομέας: καμία δύναμη δεν μπορεί να πιστεύει ότι ασκεί εξωτερική πολιτική χωρίς χρηματοοικονομική ενίσχυση. " Κίνα το διδάχτηκε αυτό. Παρεμβαίνει οικονομικά σε ολόκληρο τον κόσμο για να στηρίξει τους στόχους της εξωτερικής της πολιτικής. Εάν η Ευρωπαϊκή Ένωση πραγματικά επιθυμεί να αναπτύξει μια εξωτερική πολιτική η οποία θα επηρεάζει σε ορισμένο βαθμό τον κόσμο, τότε πρέπει και εκείνη να διαθέτει ένα οικονομικό σκέλος. Εάν η Ευρωπαϊκή Ένωση το επιθυμεί, η ΕΚΤ μπορεί να αποτελέσει το σκέλος αυτό. Αυτό είναι ένα από τα συμπεράσματα της έκθεσης Camdussus σχετικά με την εξωτερική εντολή της ΕΤΕπ. Μένει να δούμε αν τα κράτη μέλη, τα οποία είναι επίσης μέτοχοι της ΕΤΕπ, θα προβούν σε ενέργειες βάσει της σύστασης αυτής και αν θα λάβουν μια σαφή απόφαση κατά την κατάρτιση των δημοσιονομικών προοπτικών για την περίοδο 2014-2020.
<P>
Κύριε Πρόεδρε, κυρίες και κύριοι, σας παρουσίασα μια γενική εικόνα της τριπλής προσέγγισης της ΕΤΕπ για τα προσεχή έτη.
<SPEAKER ID="010" NAME="Maroš Šefčovič" LANGUAGE="EN">
Κύριε Πρόεδρε, θα ήθελα καταρχάς να ευχαριστήσω τον εισηγητή μας, τον κ. Cutaş, για την πολύ καλή έκθεσή του. Θα ήθελα επίσης να καλωσορίσω τον κ. Maystadt σε αυτήν την Ολομέλεια, καθώς είναι ιδιαιτέρως σημαντικό η Επιτροπή να συγχαρεί τόσο τον ίδιο όσον και την ΕΤΕπ για τη συνεχή δυναμική τους απάντηση στις επιπτώσεις της παγκόσμιας χρηματοπιστωτικής κρίσης.
<P>
" συνδρομή της ΕΤΕπ υπήρξε ουσιαστική. " ΕΤΕπ μάς παρείχε βοήθεια για την αντιμετώπιση της έλλειψης πιστώσεων στην αγορά, γεγονός καίριας σημασίας όχι μόνο για τα κράτη μέλη της ΕΕ και τις υποψήφιες προς ένταξη χώρες, αλλά και για τους εταίρους μας σε ολόκληρο τον κόσμο. " ΕΤΕπ μπόρεσε να αυξήσει σημαντικά τη δανειοδοτική της δραστηριότητα και, ταυτοχρόνως, να κατευθύνει την αύξηση στους βασικούς τομείς που ενισχύουν την ανάπτυξη.
<P>
" Επιτροπή συμμερίζεται την άποψη του Κοινοβουλίου ότι η ενίσχυση της πολιτικής συνοχής της ΕΕ, καθώς και η μετάβαση σε οικονομίες χαμηλών εκπομπών άνθρακα, αποτελούν βασικούς στόχους της ΕΤΕπ. Συνεπώς, η Επιτροπή ένωσε τις δυνάμεις της με τον όμιλο της ΕΤΕπ για την ενίσχυση των καθεστώτων σύγκλισης με τα κοινά χρηματοδοτικά μέσα τα οποία γνωρίζουμε πολύ καλά -JASPERS, JEREMIE, και τη νέα έκδοση, ELENA- για την καταπολέμηση της κλιματικής αλλαγής. Επιπλέον, επικροτούμε την αύξηση του όγκου δανειοδότησης προς τις μικρομεσαίες επιχειρήσεις και συμφωνούμε με το αίτημά σας για περισσότερο ποιοτικά μέτρα όσον αφορά την αύξηση της προστιθέμενης αξίας και της διαφάνειας της παρέμβασης του ομίλου της ΕΤΕπ στον τομέα αυτόν.
<P>
Στο πλαίσιο αυτό, μια αξιολόγηση του βέλτιστου επιμερισμού των εργασιών μεταξύ της ΕΤΕπ και του ΕΤΕ φαίνεται πως είναι απαραίτητη. Οι τεράστιες προσπάθειες που κατέβαλε η ΕΤΕπ αναδεικνύουν τη σημασία που έχει η βελτιστοποίηση της χρήσης του κεφαλαίου της. Είναι σημαντικό να επιτευχθεί η σωστή ισορροπία μεταξύ μεγαλύτερων όγκων και δραστηριοτήτων υψηλού κινδύνου, οι οποίες απορροφούν περισσότερα κεφάλαια αλλά προσθέτουν μεγαλύτερη αξία στην παρέμβαση του ομίλου της ΕΤΕπ.
<P>
Θα ήθελα να πω δύο λόγια για τα χρηματοδοτικά μέσα. Πιστεύουμε ότι η χρήση καινοτόμων χρηματοδοτικών μέσων, σε συνδυασμό με τα βασικά χρηματοπιστωτικά ιδρύματα, όπως η ΕΤΕπ, θα πρέπει να επεκταθεί. Τα μέσα που χρησιμοποιούν στιγμιαία δάνεια, ίδια κεφάλαια και εγγυήσεις βοηθούν στη μεγιστοποίηση των αποτελεσμάτων του προϋπολογισμού της ΕΕ προσελκύοντας επιπλέον πόρους από τρίτες χώρες. Επιπλέον, η αυξημένη χρήση των κοινών χρηματοδοτικών μέσων και ο καταμερισμός του κινδύνου με τον προϋπολογισμό της ΕΕ θα μπορούσαν να έχουν ως αποτέλεσμα την απελευθέρωση των κεφαλαίων και θα επέτρεπαν την αύξηση της μόχλευσης των πόρων της ΕΤΕπ και την ενίσχυση του εύρους της. Εντέλει, τούτο συνεπάγεται περισσότερα έργα για τη στήριξη μιας στρατηγικής για την Ευρώπη 2020 και καλύτερη στήριξη των στόχων και των σκοπών της.
<P>
" πρωτοβουλία για τα ομόλογα έργου Ευρώπη 2020, η οποία βρίσκεται επί του παρόντος υπό δημόσια διαβούλευση, αποτελεί ένα εξαιρετικό παράδειγμα. " στρατηγική ΕΕ 2020 απαιτεί μεγάλης κλίμακας διασυνοριακές επενδύσεις για τη στήριξη των εμβληματικών δράσεων της στρατηγικής ΕΕ 2020 και για την ανάπτυξη έξυπνων, αναβαθμισμένων και πλήρως διασυνδεδεμένων υποδομών. " πρωτοβουλία για τα ομόλογα έργου θα στηρίξει τη χρηματοδότηση συγκεκριμένων έργων στον τομέα των υποδομών για τις μεταφορές, την ενέργεια και τις επικοινωνίες, και ενδεχομένως και σε άλλους τομείς οι οποίοι βοηθούν να τεθούν τα θεμέλια για βιώσιμη ανάπτυξη και απασχόληση στο μέλλον. Χαίρομαι για τη στήριξή που εκφράζετε στην έκθεσή σας για την πρωτοβουλία αυτή.
<P>
Στο πλαίσιο της κατάρτισης των προτάσεων της Επιτροπής για το προσεχές πολυετές δημοσιονομικό πλαίσιο, η Επιτροπή διενεργεί μια στρατηγική εξέταση και ανάλυση για να διασφαλισθεί η βελτιωμένη χρήση των νέων μέσων, πραγματοποιώντας διάλογο με την ΕΤΕπ και με άλλα χρηματοπιστωτικά ιδρύματα, ώστε να επωφεληθεί από την εξειδικευμένη γνώση τους σε χρηματοπιστωτικά θέματα και από την εμπειρία τους στην αγορά.
<P>
Ολοκληρώνοντας, θα ήθελα να κάνω ορισμένες παρατηρήσεις σχετικά με τις εξωτερικές δραστηριότητες της ΕΤΕπ. Σχετικά με τη χρηματοδότηση της ΕΤΕπ εκτός ΕΕ, η Επιτροπή στηρίζει την αύξηση των ανώτατων ορίων που προτείνονται από το Κοινοβούλιο βάσει της ενδιάμεσης επανεξέτασης της εξωτερικής εντολής της ΕΤΕπ, και συγκεκριμένα την αύξηση κατά 1 δισεκατομμύριο ευρώ για την περιοχή της Μεσογείου. Γνωρίζουμε πόσο σημαντικό είναι αυτό σήμερα. Είναι απαραίτητο προκειμένου η ΕΤΕπ να συνεχίσει την παρέμβασή της σε βιώσιμο επίπεδο και να στηρίξει τον δημοκρατικό μετασχηματισμό των χωρών εταίρων μας. Ομοίως, επαναλαμβάνουμε επίσης τη σημασία της επαναχρησιμοποίησης από την ΕΤΕπ κεφαλαίων από προηγούμενες επενδύσεις στην περιοχή της Μεσογείου, προκειμένου να πραγματοποιηθούν επενδύσεις επιχειρηματικών κεφαλαίων σε μικρομεσαίες επιχειρήσεις του ιδιωτικού τομέα στην περιοχή. Επιπλέον, στηρίζουμε την προοδευτική ενίσχυση της αναπτυξιακής ικανότητας της ΕΤΕπ, καθώς οι πρόσθετες αυτές ανάγκες θα απαιτήσουν μια σταδιακή αύξηση των πόρων προσωπικού που είναι εξειδικευμένο σε αναπτυξιακές πτυχές.
<P>
Σύμφωνα με την πρόταση της Επιτροπής μετά την ενδιάμεση επανεξέταση της εξωτερικής εντολής της ΕΤΕπ, η Επιτροπή θα συστήσει μια ομάδα εργασίας για τη μελέτη της πιθανής δημιουργίας μιας πλατφόρμας συνεργασίας και ανάπτυξης της ΕΕ. Ο στόχος είναι η βελτιστοποίηση της λειτουργίας των μηχανισμών, ο συνδυασμός των επιχορηγήσεων και των δανείων στα οποία συμμετέχουν η Επιτροπή, η ΕΤΕπ και άλλα πολυμερή και διμερή ιδρύματα. " δημιουργία μιας τέτοιας πλατφόρμας θα συνδράμει στην ανάπτυξη συνεργειών και θα προωθήσει τη συνεργασία μεταξύ της ΕΤΕπ και άλλων χρηματοπιστωτικών ιδρυμάτων. Στο πλαίσιο αυτό, θα ήθελα να αναφέρω ότι το μνημόνιο συνεννόησης μεταξύ της Επιτροπής, της ΕΤΕπ και της ΕΤΑΑ υπογράφηκε στις αρχές Μαρτίου.
<SPEAKER ID="011" NAME="Jean-Pierre Audy" LANGUAGE="FR">
Κύριε Πρόεδρε, κύριε Επίτροπε, θα ήθελα να επικροτήσω την προσοχή που δίνετε στους βουλευτές, κύριε Maystadt, καθώς, ως Πρόεδρος μιας διακυβερνητικής τράπεζας δεν είστε υποχρεωμένος να το πράξετε. Το εκτιμούμε. " ομιλία μου αναφέρεται στην ασφάλεια και στην κοινοτικοποίηση της Ευρωπαϊκής Τράπεζας Επενδύσεων.
<P>
Στο θέμα της ασφάλειας, κύριε Maystadt, είπατε ότι επιθυμείτε να αποτελέσετε την υποστηρικτική δύναμη και το χρηματοδοτικό σκέλος της Ευρωπαϊκής Ένωσης. Ναι, αλλά με μία αξιολόγηση πιστοληπτικής ικανότητας τριπλού Α. Επιπλέον, εμείς στην Επιτροπή Ελέγχου του Προϋπολογισμού λέμε εδώ και χρόνια ότι θα πρέπει να υποβάλλεστε σε προληπτικό κανονιστικό έλεγχο. Προτείνουμε ο έλεγχος αυτός να διεξάγεται είτε από την Ευρωπαϊκή Κεντρική Τράπεζα είτε, βάσει μιας εθελοντικής προσέγγισης από την ΕΤΕπ, από τη νέα Ευρωπαϊκή Αρχή Τραπεζών, με ή χωρίς τη συμμετοχή ενός ή περισσοτέρων ρυθμιστικών αρχών, και καλούμε εσάς, κύριε Επίτροπε, να καταθέσετε προτάσεις.
<P>
Θα ολοκληρώσω, κύριε Πρόεδρε, αναφερόμενος στην πρότασή μας να γίνει η Ευρωπαϊκή Ένωση μέλος της Ευρωπαϊκής Τράπεζας Επενδύσεων, ούτως ώστε το διακυβερνητικό αυτό όργανο να μπορέσει σταδιακά να μετατραπεί σε κοινοτικό όργανο.
<SPEAKER ID="012" NAME="Danuta Maria Hübner" LANGUAGE="EN">
Κύριε Πρόεδρε, θα ήθελα κι εγώ να αναφερθώ, όπως ο κ. Maystadt, στο μέλλον και θα ήθελα να θέσω τρία ζητήματα. Πρώτον, η ανάπτυξη και η ανασυγκρότηση είναι αυτό που χρειάζεται η Ευρώπη, και τούτο συνεπάγεται επενδύσεις και χρηματοδότηση των επενδύσεων.
<P>
Το εύλογο ερώτημα σήμερα είναι από πού μπορεί να προέλθει αυτή η χρηματοδότηση. Το σημαντικό στοιχείο της απάντησης στο ερώτημα αυτό βρίσκεται στην Ευρωπαϊκή Τράπεζα Επενδύσεων και στα συγγενή της ιδρύματα. Θεωρώ επίσης ότι είναι σημαντικό να ενθυμούμαστε ότι, τα προσεχή έτη, θα υπάρχει τεράστιος ανταγωνισμός για χρηματοδότηση σε παγκόσμιο επίπεδο. Θα υπάρξουν εθνικοί προϋπολογισμοί με διάθεση για περαιτέρω περικοπές. Θα έχουμε επίσης έναν τραπεζικό τομέα με πολλές αβεβαιότητες, όταν θα αναλάβει εκ νέου κανονικές χρηματοδοτικές δραστηριότητες, και, ασφαλώς, θα έχουμε έναν ευρωπαϊκό προϋπολογισμό ο οποίος θα παραμείνει, ως συνήθως, πολύ περιορισμένος ώστε να είναι αποτελεσματικός και ώστε να επιλύει τα προβλήματά μας. Συνεπώς, η ΕΤΕπ θα είναι απολύτως απαραίτητη.
<SPEAKER ID="013" NAME="Thijs Berman" LANGUAGE="NL">
Κύριε Πρόεδρε, συγχαίρω τον συνάδελφό μου, τον κ. Cutaş, για την εξαιρετική έκθεσή του σχετικά με την ετήσια έκθεση της ΕΤΕπ για το 2009. Τον συγχαίρω επίσης για τη γενική εικόνα που μας παρουσίασε εδώ.
<P>
Ωστόσο, θα ήθελα να σχολιάσω μία συγκεκριμένη πτυχή, δηλαδή τη σχέση μεταξύ Συμβουλίου και Κοινοβουλίου. Το Ευρωπαϊκό Κοινοβούλιο αποτελεί συννομοθέτη για την εξωτερική εντολή της Ευρωπαϊκής Τράπεζας Επενδύσεων, για όλες τις δραστηριότητες της τράπεζας εκτός ΕΕ, στις γείτονες χώρες και στις αναπτυσσόμενες χώρες. Το Συμβούλιο, ωστόσο, φαίνεται να θεωρεί εξαιρετικά δύσκολο το να λάβει σοβαρά υπόψη του τις προτάσεις αυτού του Κοινοβουλίου σχετικά με την επανεξέταση της εξωτερικής εντολής. Προς έκπληξή μου, το Συμβούλιο έχει αποκτήσει τη συνήθεια να απορρίπτει με άνεση όλων των ειδών τις νέες προτάσεις τις οποίες υποβάλλει το Κοινοβούλιο ως "μη αποδεκτές".
<P>
Αναφέρομαι συγκεκριμένα στις προτάσεις για την ανάληψη ενεργού ρόλου από την ΕΤΕπ όσον αφορά τα μέτρα για την αντιμετώπιση της κλιματικής αλλαγής και για έναν μεγαλύτερο ρόλο για την ΕΤΕπ όσον αφορά τη μικροχρηματοδότηση. Είναι οι προτάσεις αυτές "μη αποδεκτές"; Είναι αρμοδιότητα του Συμβουλίου ο καθορισμός του φάσματος των θεμάτων τα οποία επιτρέπεται να συζητά το Ευρωπαϊκό Κοινοβούλιο; Όχι, το Ευρωπαϊκό Κοινοβούλιο και το Συμβούλιο είναι συννομοθέτες επί ίσοις όροις και, μαζί και σε στενή επαφή με την Ευρωπαϊκή Επιτροπή, θα πρέπει από κοινού να καθορίζουν τους κανόνες που διέπουν τις εξωτερικές δραστηριότητες της ΕΤΕπ. Τούτο απαιτεί διαβουλεύσεις, κοινές συζητήσεις, συμβιβασμούς, μια ανοιχτή στάση από την πλευρά και των δύο νομοθετών. Συνεπώς, είναι παράλογο και έχει τα αντίθετα από τα επιδιωκόμενα αποτελέσματα το να χρησιμοποιείται η φράση "μη αποδεκτές" για τον χαρακτηρισμό προτάσεων τις οποίες η μεγάλη πλειοψηφία του Ευρωπαϊκού Κοινοβουλίου θεωρεί σημαντικές. Αντιθέτως, αυτή η αποστασιοποιημένη συμπεριφορά εκ μέρους του Συμβουλίου είναι απαράδεκτη, κατά την άποψή μου. Το γεγονός ότι κανείς από το Συμβούλιο δεν παρίσταται εδώ σήμερα είναι παράλογο και αντικατοπτρίζει το πόσο αποστασιοποιημένοι είναι.
<P>
" ΕΤΕπ αποτελεί ουσιώδες εργαλείο για τις εξωτερικές δραστηριότητες της ΕΕ σε ολόκληρο τον κόσμο. Μια δημόσια τράπεζα, μια τράπεζα η οποία μπορεί να συνεισφέρει στην οικονομική ανάπτυξη και στη βελτίωση των υποδομών με δανειοδότηση, είναι απαραίτητη για την ανάπτυξη των γειτονικών μας χωρών. Το ίδιο ισχύει και για τις σχέσεις μας με τις αναπτυσσόμενες χώρες. Και εκεί, επίσης, η ύπαρξη μιας δημόσιας τράπεζας είναι ουσιαστικής σημασίας. Μια τέτοια τράπεζα οφείλει να τηρεί τη Συνθήκη της Λισαβόνας και τους στόχους της. " μείωση της φτώχειας είναι ένας από τους στόχους αυτούς. Το Ευρωπαϊκό Κοινοβούλιο επιθυμεί να ορίσει σαφώς τον ρόλο της Τράπεζας στην εξωτερική της εντολή. Αναμένω μια ανοικτή και εποικοδομητική στάση από την πλευρά του Συμβουλίου, η οποία θα μας δώσει τη δυνατότητα να το διασαφηνίσουμε αυτό από κοινού.
<SPEAKER ID="014" NAME="Sylvie Goulard" LANGUAGE="FR">
Κύριε Πρόεδρε, κύριε Maystadt, ήθελα να επισημάνω ένα σημείο.
<P>
Όταν ξεκινήσαμε τις εργασίες για την έκθεση αυτή, υπήρχε ήδη σαφής ανάγκη για μακροπρόθεσμες επενδύσεις εξαιτίας των γεγονότων στην Ευρωπαϊκή Ένωση. " κρίση κατέδειξε ότι υπήρξαμε κοντόφθαλμοι στο έργο μας, όπως θα έλεγε ο Tommaso Padoa-Schioppa. Πραγματικά χρειαζόμαστε μακροπρόθεσμες επενδύσεις, και το ίδρυμά σας διαδραματίζει σημαντικό ρόλο.
<P>
Όλα τα πρόσφατα γεγονότα -αναφέρομαι κυρίως σε αυτά της νότιας Μεσογείου και στη συνειδητοποίηση, ίσως, ορισμένων δυσκολιών όσον αφορά τις ενεργειακές μας επιλογές- αποτελούν έναν επιπλέον λόγο να ενθαρρύνουμε το έργο σας και να σας στηρίξουμε. Θα υπάρχουν πάντα βουλευτές στο Κοινοβούλιο αυτό οι οποίοι θα στηρίζουν το έργο που επιτελείτε. Συμφωνώ, ωστόσο, με τα λόγια του κ. Audy: είναι επίσης πολύ σημαντικό να κινηθούμε προς την κατεύθυνση του αυξημένου ελέγχου, όπως έχουμε πράξει για πολλά ιδρύματα.
<P>
Εννοώ ότι, παρότι προσωπικά είμαι υπέρ των ομολόγων έργου και πολλών από τις ιδέες που κυκλοφορούν επί του παρόντος, αγωνιώ να διασφαλιστεί ότι δεν θα σπεύσουμε στη λύση των συμπράξεων δημόσιου-ιδιωτικού τομέα χωρίς να εξετάσουμε με περισσότερη λεπτομέρεια τον τρόπο σύστασής τους και το τελικό κόστος τους για τους φορολογούμενους και για όλους όσοι συμμετέχουν σε αυτές. Πιστεύω ότι μπορούν να αποτελέσουν ένα πολύ χρήσιμο εργαλείο, αλλά υπάρχουν επίσης πόροι οι οποίοι χρησιμοποιούνται στην Ευρώπη επί του παρόντος -αναφέρομαι στο ταμείο Marguerite και στο έργο των Ταμείων Παρακαταθηκών και Δανείων τα οποία έχουν αναλάβει πρωτοβουλίες εκτός συνόρων- και ήθελα συνεπώς να επιχειρηματολογήσω υπέρ των μεγαλύτερων μακροπρόθεσμων επενδύσεων και των ελέγχων για την καταλληλότητά τους όσον αφορά τους στόχους τους οποίους προσπαθούμε να επιτύχουμε από κοινού. Πιστεύω ότι είναι το ελάχιστο που θα έπρεπε να αναμένουμε.
<P>
Εν πάση περιπτώσει, σας στηρίζουμε και θα θέλαμε να δούμε όλα τα πρόσφατα γεγονότα που έλαβαν χώρα να ενθαρρύνουν μια πιο εκτεταμένη και ευρεία συζήτηση.
<SPEAKER ID="015" NAME="Pascal Canfin" LANGUAGE="FR">
Κύριε Πρόεδρε, κύριε Maystadt, κύριε Επίτροπε, όπως γνωρίζετε, η Ομάδα των Πρασίνων/Ευρωπαϊκή Ελεύθερη Συμμαχία δίνει κατά παράδοση ιδιαίτερη σημασία στην ΕΤΕπ. Πιστεύουμε ότι πρόκειται για ένα εξαιρετικά σημαντικό μέσο δημόσιας πολιτικής και λόγω του ότι δίνουμε ιδιαίτερη σημασία σε αυτήν, έχουμε και πολύ μεγάλες απαιτήσεις από αυτήν - αυτά τα δύο συμβαδίζουν.
<P>
" άποψή μας για την ΕΤΕπ είναι ότι, εντέλει, πρόκειται για μια αυτόνομη τράπεζα και, ως τέτοια, υπόκειται σε τραπεζικούς περιορισμούς, οι οποίοι πρέπει να λαμβάνονται υπόψη. Ορισμένοι από τους συναδέλφους μου βουλευτές ορθώς ανέφεραν ότι η ΕΤΕπ θα πρέπει πιθανώς να λαμβάνει υπόψη τους νέους περιορισμούς που συνδέονται με τον τραπεζικό τομέα. Ταυτοχρόνως, πρόκειται για μια πραγματικά ξεχωριστή τράπεζα, επειδή όντως χρηματοδοτείται από τα χρήματα των φορολογουμένων. Και επιπλέον, υφίσταται για να πράττει όσα οι άλλες τράπεζες δεν πράττουν και για να θεσπίζει κανόνες οι οποίοι υπερβαίνουν τις δυνατότητες του ιδιωτικού τομέα.
<P>
Θα ήθελα να επισημάνω ένα ή δύο σημεία στα οποία θεωρώ ότι η ΕΤΕπ θα μπορούσε να βελτιώσει την επίδοσή της, παρόλο που έχει σημειωθεί πρόοδος τους τελευταίους μήνες. Το πρώτο σημείο αφορά το θέμα των φορολογικών παραδείσων. Πρόκειται για έναν εξαιρετικά σημαντικό αγώνα, όχι μόνο για εμάς, αλλά πιστεύω και για την πολύ μεγάλη πλειονότητα των συναδέλφων μου βουλευτών του Ευρωπαϊκού Κοινοβουλίου. " κρίση κατέδειξε ότι οι φορολογικοί παράδεισοι θολώνουν, υπονομεύουν και αποδυναμώνουν ολόκληρο το χρηματοπιστωτικό σύστημα και την παγκόσμια οικονομία.
<P>
Συνεπώς, στην έκθεση αυτή, η πλειονότητα των βουλευτών υποστηρίζει την ιδέα ότι θα πρέπει να διασφαλίσετε έναν μεγαλύτερο βαθμό διαφάνειας όσον αφορά τα δάνεια τα οποία χορηγείτε στις επιχειρήσεις και τα οποία διέρχονται από φορολογικούς παραδείσους. Πιστεύω ότι η πρακτική αυτή πρέπει να σταματήσει. Γνωρίζω πολύ καλά ότι αντιμετωπίζετε επιχειρησιακούς περιορισμούς σε αυτές τις χώρες, αλλά τίθεται ένα πολιτικό ζήτημα εδώ, το οποίο είναι ότι, εάν αποτελείτε την υποστηρικτική δύναμη της Ευρώπης, οφείλετε να δίνετε μάχες. Εάν δίνετε μάχες, τότε πιστεύω ότι η μάχη κατά των φορολογικών παραδείσων θα πρέπει να είναι μία από αυτές.
<P>
Εμείς, από την πλευρά μας, θα επιθυμούσαμε ασφαλώς να προχωρήσετε περαιτέρω, ήτοι θα θέλαμε να θέσετε όρους για την έγκριση δανείων της ΕΤΕπ προς τις επιχειρήσεις οι οποίες δεν συμπεριλαμβάνονται στο σύνολο της αλυσίδας αξίας στους φορολογικούς παραδείσους και οι οποίες βρίσκονται τουλάχιστον στη μαύρη λίστα του ΟΟΣΑ που είναι επί του παρόντος υπό αναθεώρηση.
<P>
Το δεύτερο ζήτημα για το οποίο θα θέλαμε να εκφράσουμε τις ανησυχίες μας είναι το θέμα του ελέγχου και της διαχείρισης. " κ. Goulard αναφέρθηκε σε αυτό προ ολίγου. Πιστεύω ότι θα πρέπει να διευρύνουμε την επιλογή, ότι θα πρέπει να αυξήσουμε τον βαθμό κοινής ευθύνης, ούτως ώστε η επιλογή των έργων όπου χρησιμοποιούνται τα χρήματα των φορολογουμένων να πραγματοποιείται με όσο το δυνατόν περισσότερο δημοκρατικό και διαφανή τρόπο.
<P>
Το τρίτο ζήτημα σχετίζεται με τον υπολογισμό των οφελών της δράσης σας, τα οποία υπολογίζετε επίσης με δημοσιονομικούς όρους, ασφαλώς. Όπως ανέφερα προηγουμένως, αποτελείτε μια αυτόνομη τράπεζα, πράγμα που σημαίνει ότι πρέπει να ανταποκριθείτε σε προκλήσεις σχετικά με την αναλογία κινδύνου/ανταμοιβής. Ωστόσο, στόχος σας είναι να παρέχετε και πρόσθετα οφέλη, και γι' αυτόν τον λόγο χρησιμοποιείται δημόσιο χρήμα. Στόχος σας είναι να παρέχετε οφέλη όσον αφορά την κοινωνική συνοχή, όσον αφορά την καταπολέμηση της φτώχειας, όσον αφορά την προστασία του περιβάλλοντος. Πιστεύω ότι θα μπορούσατε να σημειώσετε ακόμα μεγαλύτερη πρόοδο στην υποβολή εκθέσεων, στον υπολογισμό αυτών των μη δημοσιονομικών οφελών, τα οποία αποτελούν κεντρικό στοιχείο της δράσης και της νομιμότητάς σας. Πιστεύω ότι, αντί να αντιπαραθέτετε τα δημοσιονομικά οφέλη προς τα μη δημοσιονομικά οφέλη, θα πρέπει να διεξαγάγετε μια όσον το δυνατόν ευρύτερη αξιολόγηση, και να μην την περιορίσετε αποκλειστικά σε νομισματικά και δημοσιονομικά ζητήματα.
<P>
Τέλος, το τελευταίο σημείο της ομιλίας μου σχετίζεται με την κλιματική αλλαγή. " έκθεση αναφέρει συγκεκριμένα ότι πρέπει να επιδιώξετε όλους τους στόχους της ΕΕ. Ένας από τους επίσημους στόχους της Ευρωπαϊκής Ένωσης είναι να διασφαλισθεί η μείωση κατά 80% των εκπομπών αερίων του θερμοκηπίου έως το 2050. Τούτο δεν θα καταστεί εφικτό εάν εξακολουθήσουμε να χρηματοδοτούμε σταθμούς παραγωγής ενέργειας με καύση άνθρακα, οι οποίοι έχουν διάρκεια ζωής 40 ετών και εκπέμπουν τεράστιες ποσότητες CO2.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="016" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, έχει λάβει υπόψη του ο κ. Canfin ότι η χρήση της ΕΤΕπ ως δημόσιου μέσου πολιτικής, την οποία υποστηρίζουν ο ίδιος και το κόμμα του, θα επιβαρύνει άμεσα οικονομικά τους φορολογούμενους της ΕΕ, και συγκεκριμένα τους βρετανούς φορολογούμενους; Το έχει λάβει αυτό καθόλου υπόψη του;
<SPEAKER ID="017" NAME="Pascal Canfin" AFFILIATION="Verts/ALE">
(FR) " απάντησή μου σε αυτό είναι πολύ απλή. Πιστεύω ότι η ΕΤΕπ έχει στοιχίσει πολύ λιγότερα χρήματα στους βρετανούς φορολογούμενους σε σχέση με όσα τους στοιχίζουν οι αμιγώς ιδιωτικές βρετανικές τράπεζες και πιστεύω ότι το γενικό συμφέρον, όπως και αυτό των βρετανών φορολογουμένων, εξυπηρετείται πολύ καλύτερα από την ΕΤΕπ παρά από άλλες τράπεζες του "νωμένου Βασιλείου τις οποίες ο φορολογούμενος υποχρεώθηκε να διασώσει.
<SPEAKER ID="018" NAME="Kay Swinburne" LANGUAGE="EN">
Κύριε Πρόεδρε, το Κοινοβούλιο έχει διαθέσει πολλές ώρες στην Αίθουσα αυτή για τη συζήτηση σχετικά με το πώς θα καταστούν οι ευρωπαϊκές εποπτικές αρχές οι οποίες είναι αρμόδιες για τις χρηματοπιστωτικές μας υπηρεσίες οι πλέον διαφανείς και υπεύθυνοι οργανισμοί. Το αποτέλεσμα ήταν η δημιουργία ευρωπαϊκών εποπτικών αρχών, οι οποίες ελέγχονται πλήρως από το Κοινοβούλιο αυτό. Ωστόσο, στη νέα αυτή εποχή λογοδοσίας μετά τη χρηματοπιστωτική κρίση και υπό το πρίσμα των αλλαγών που επέφερε η Συνθήκη της Λισαβόνας, πρέπει να ορίσουμε συγκρίσιμα επίπεδα εποπτείας και ελέγχου των υφιστάμενων οργάνων της ΕΕ, συμπεριλαμβανομένης της ΕΤΕπ.
<P>
Λαμβάνοντας υπόψη τον κεντρικό ρόλο τον οποίο έχει αναλάβει η ΕΤΕπ στη χρηματοδότηση των στρατηγικών των κρατών μελών της ΕΕ και των εξωτερικών δραστηριοτήτων της ΕΕ, είναι πλέον καιρός να βελτιωθεί το επίπεδο υποχρέωσης λογοδοσίας των δραστηριοτήτων της προς το Κοινοβούλιο αυτό. Το χαρτοφυλάκιο δανείων και οι γενικότερες τραπεζικές και δανειοδοτικές δραστηριότητες της ΕΤΕπ θα πρέπει να αξιολογούνται κατά τον ίδιο τρόπο με τον οποίο αξιολογούνται οι εμπορικές μας τράπεζες. Πρέπει να υποβάλλονται σε αυστηρές δοκιμασίες προσομοίωσης ακραίων καταστάσεων και όλες οι χρηματοπιστωτικές δραστηριότητες θα πρέπει να παραμένουν στον ισολογισμό. Όταν χρησιμοποιείται μόχλευση ή κίνδυνος, θα πρέπει να επιβάλλονται κυρώσεις στα όρια κινδύνου, εφόσον, εντέλει, τυχόν αθέτηση σημαίνει ότι ο φορολογούμενος θα πρέπει και πάλι να πληρώσει. Είναι πλέον καιρός το Κοινοβούλιο αυτό να επιδιώξει έναν πιο στενό ρόλο όσον αφορά τον έλεγχο των δραστηριοτήτων της ΕΤΕπ, κυρίως εφόσον ο ρόλος της Τράπεζας αυξάνεται με την ανάπτυξη νέων χρηματοδοτικών μέσων.
<SPEAKER ID="019" NAME="Jürgen Klute" LANGUAGE="DE">
Κύριε Πρόεδρε, κύριε Maystadt, κύριε Επίτροπε, κυρίες και κύριοι, το βασικό καθήκον της Ευρωπαϊκής Τράπεζας Επενδύσεων (ΕΤΕπ) είναι η προώθηση των στόχων της ΕΕ μέσω της μακροπρόθεσμης χρηματοδότησης βιώσιμων επενδύσεων. Τούτο συνεπάγεται επίσης ότι η ΕΤΕπ δεσμεύεται από τις αξίες της ΕΕ, με άλλα λόγια, από τα κοινωνικά πρότυπα, τη διαφάνεια, τα υψηλά περιβαλλοντικά πρότυπα, την ανάπτυξη μιας βιώσιμης οικονομίας και τη δημιουργία θέσεων απασχόλησης. Ωστόσο, πληροφορούμαστε από τις ΜΚΟ που συμμετέχουν στην τοπική υλοποίηση των έργων τα οποία χρηματοδοτούνται από την ΕΤΕπ ότι σε καμία περίπτωση δεν διασφαλίζεται με συνέπεια η τήρηση των προτύπων αυτών. Αυτό αναφέρθηκε ήδη και από άλλους ομιλητές. Οι ΜΚΟ επικρίνουν την έλλειψη διαφάνειας όσον αφορά τον τρόπο με τον οποίο ελέγχονται τα δάνεια στην ΕΕ και σε ολόκληρο τον κόσμο, τον τρόπο με τον οποίο χρησιμοποιούνται και τον τρόπο με τον οποίο υποβάλλονται εκθέσεις από τους ενδιάμεσους χρηματοπιστωτικούς οργανισμούς της ΕΤΕπ. Κατά πόσον γνωρίζει η ΕΤΕπ τις επικρίσεις αυτές και κατά πόσον όντως διερευνά τις επικρίσεις αυτές; Αυτό θα θέλαμε να πληροφορηθούμε.
<P>
Κατά την άποψή μας, ορισμένα τουλάχιστον από τα αιτήματα των ΜΚΟ προς την ΕΤΕπ είναι αρκετά εύλογα: μεγαλύτερη διαφάνεια όσον αφορά τη χορήγηση πιστώσεων από τους ενδιάμεσους χρηματοπιστωτικούς οργανισμούς και δημιουργία σαφέστερων χρηματοδοτικών όρων για τους ενδιάμεσους χρηματοπιστωτικούς οργανισμούς, καθώς και κριτηρίων αποτελεσματικότητας για τη χορήγηση δανείων. Για τη βελτίωση της διαφάνειας, οι ΜΚΟ προτείνουν επιπλέον οι περιβαλλοντικές και χρηματοδοτικές πληροφορίες για τα χρηματοδοτούμενα από την ΕΤΕπ έργα να δημοσιοποιούνται πριν από την έγκρισή τους. Συγκεκριμένα, τα έργα της ΕΤΕπ σε τρίτες χώρες θα πρέπει να υποβάλλονται σε ανεξάρτητες αξιολογήσεις βιωσιμότητας, προκειμένου να προσδιορίζονται οι οικονομικές, κοινωνικές και οικολογικές επιπτώσεις του εκάστοτε έργου.
<P>
Ωστόσο, φαίνεται ότι υφίστανται και άλλα προβλήματα πέραν της διαφάνειας. Ο έλεγχος της συμμόρφωσης προς τα περιβαλλοντικά και κοινωνικά πρότυπα, καθώς και προς τα πρότυπα για τις δημόσιες συμβάσεις της ΕΕ, έχει επίσης δεχθεί την κριτική των ΜΚΟ. Ο αυστηρός έλεγχος της συμμόρφωσης προς τα πρότυπα αυτά θα πρέπει να αποτελεί μέρος της διαδικασίας σε όλες τις χρηματοδοτικές δραστηριότητες της ΕΤΕπ. Τα έργα που δεν συμμορφώνονται προς τα πρότυπα αυτά δεν θα πρέπει να λαμβάνουν ενίσχυση.
<P>
Τέλος, θα ήθελα να σχολιάσω το θέμα της ενεργειακής πολιτικής. Είναι ικανοποιητικό το γεγονός ότι η προώθηση ενός βιώσιμου και ασφαλούς ενεργειακού εφοδιασμού αποτελεί ήδη έναν από τους τρέχοντες στόχους της ΕΤΕπ. Λαμβάνοντας υπόψη την καταστροφή αναφορικά με τον αντιδραστήρα της Fukushima, η προώθηση μιας μελλοντοστραφούς, ανανεώσιμης και μη πυρηνικής παραγωγής ενέργειας χωρίς χρήση άνθρακα, καθώς και η προώθηση της ενεργειακής απόδοσης σε όλους τους τομείς στους οποίους επενδύει η ΕΤΕπ, πρέπει να αποτελέσει πρώτη προτεραιότητα.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="020" NAME="Hans-Peter Martin" AFFILIATION="NI">
(DE) Κύριε Πρόεδρε, ο Πρόεδρος της Ευρωπαϊκής Τράπεζας Επενδύσεων (ΕΤΕπ) ανέφερε ότι, στην εικόνα που οραματίζεται για το μέλλον, η ΕΤΕπ θα μπορούσε να μετατραπεί σε κινητήρια δύναμη στις αναπτυσσόμενες χώρες μαζί με την Κίνα. Εσείς τώρα εκφράσατε ορισμένες επικρίσεις σχετικά με την αναπτυξιακή αυτή συνεργασία. Θα μπορούσατε να γίνετε λίγο σαφέστερος ως προς αυτό, και πώς αξιολογείτε την κεντρική ιδέα ότι η ΕΤΕπ θα μπορούσε κάλλιστα να αποτελέσει το κατάλληλο μέσο για την αντιστάθμιση ή τη συμπλήρωση της δράσης των Κινέζων στις αναπτυσσόμενες χώρες;
<SPEAKER ID="021" NAME="Jürgen Klute" AFFILIATION="GUE/NGL">
(DE) Κύριε Πρόεδρε, θεωρώ ότι είναι δύσκολο να αναφερθώ διεξοδικά στο θέμα αυτό αυτήν τη στιγμή, δεδομένου του χρόνου που έχω στη διάθεσή μου. Ωστόσο, έχω στη διάθεσή μου πολλές εκθέσεις από ΜΚΟ τις οποίες ευχαρίστως θα σας διαθέσω. Πιστεύω ότι η Ευρωπαϊκή Τράπεζα Επενδύσεων (ΕΤΕπ) είναι ενήμερη γι' αυτές. Οι εκθέσεις αυτές εξηγούν πώς η αναπτυξιακή βοήθεια υποστηρίζεται τοπικά από την ΕΤΕπ σε αφρικανικές και ασιατικές χώρες και εκφράζουν επίσης ορισμένες επικρίσεις για το θέμα αυτό. Ευχαρίστως θα σας διαθέσω τις εκθέσεις αυτές, αλλά δεν μπορώ να απαντήσω στην ερώτηση αυτή λεπτομερώς αυτήν τη στιγμή.
<SPEAKER ID="022" NAME="Godfrey Bloom" LANGUAGE="EN">
Κύριε Πρόεδρε, λαμβάνω τον λόγο σε αυτό το Κοινοβούλιο σήμερα για να κάνω ορισμένες παρατηρήσεις οι οποίες ίσως φανούν χρήσιμες. Διετέλεσα επί 35 έτη τραπεζικός επενδυτής, διαχειριστής επενδύσεων, σύμβουλος επενδύσεων και υπεύθυνος χάραξης οικονομικής στρατηγικής και δεν αγόρασα ποτέ ούτε μία αποτυχημένη τράπεζα στη ζωή μου. Δεν αγόρασα ποτέ μια αποτυχημένη τράπεζα για τους πελάτες μου, αλλά τα τελευταία χρόνια οι πολιτικοί και οι γραφειοκράτες με απειλούν, ως φορολογούμενο, και με εξαναγκάζουν να αγοράζω αμέτρητες αποτυχημένες τράπεζες. Και δεν πρόκειται καν για βρετανικές αποτυχημένες τράπεζες, αλλά για ξένες αποτυχημένες τράπεζες, και πληροφορούμαι σήμερα ότι ο βρετανός φορολογούμενος καλείται να πληρώσει για την Πορτογαλία.
<P>
Εάν επιθυμώ να επενδύσω στο εξωτερικό, θα αγοράσω χαρτοφυλάκιο αναπτυσσόμενων αγορών. Δεν επιθυμώ ένα είδος κρατικοποιημένης τράπεζας καρικατούρας, η οποία θα επενδύει τα χρήματά μου ή αυτά των πολιτών της εκλογικής μου περιφέρειας εξαναγκαστικά. Και την αποκαλώ "τράπεζα καρικατούρα", κύριε Maystadt, επειδή έως τώρα το μόνο που άκουσα από εσάς είναι πώς θα επενδύσετε χρήματα για να αλλάξετε τον καιρό. Δεν έχω ξανακούσει τόσες ανοησίες στη ζωή μου. Δεν γνωρίζω ποιον συμβουλεύεστε, αλλά, στην πραγματικότητα, βάσει στατιστικών, ο καιρός δεν έχει αλλάξει εδώ και 15 ή 16 χρόνια· επομένως πού θα διοχετεύσετε όλα αυτά τα χρήματα;
<P>
Δεν επιθυμώ να επενδύσω στην τράπεζά σας ούτε εγώ ούτε ο βρετανικός λαός. Θα σας συμβούλευα, εάν επιθυμείτε να διατηρήσετε την αξιολόγησή σας ΑΑΑ, να αγνοήσετε τις εκκλήσεις του Κοινοβουλίου αυτού -το οποίο βρίθει από εκκεντρικά άτομα, οικολόγους και βαριεστημένες νοικοκυρές- και ειδικότερα όσες αναφέρονται στην παράγραφο 48 της έκθεσης. Οι ηλιακοί συλλέκτες στη γη των γκνου, των καμηλοπαρδάλεων και των τυμπάνων θα σας κάνει να χάσετε σε χρόνο μηδέν την αξιολόγηση ΑΑΑ που έχετε.
<SPEAKER ID="023" NAME="Hans-Peter Martin" AFFILIATION="NI">
(DE) Κύριε Πρόεδρε, αισθάνεται κανείς ότι χάνει την επαφή με την πραγματικότητα όταν ακούει τα σχόλια που μόλις έκανε ο βρετανός ομιλητής και έπειτα διαπιστώνει τις πραγματικές εξελίξεις που έχουν σημειωθεί τα τελευταία χρόνια στις χρηματοπιστωτικές αγορές και στις τράπεζες, στις οποίες υποτίθεται ότι πρέπει να έχουμε τόσο μεγάλη εμπιστοσύνη.
<P>
Για να επιστρέψω στα βασικά μου επιχειρήματα: η Ευρωπαϊκή Τράπεζα Επενδύσεων (ΕΤΕπ) αποτελεί ένα σημαντικό μέσο σε τρεις τομείς. Πιστεύω ότι αυτό που αναφέρει ο κ. Klute θα πρέπει να αποτελέσει μέρος της στρατηγικής στον έξω κόσμο. Είναι αποκρουστικό το θέαμα των κινέζων επενδυτών, των κρατικών επενδυτών, οι οποίοι υπονομεύουν όλο και περισσότερο τα πολιτικά συστήματα με την αιτιολογία ότι συμμετέχουν σε ορισμένα τοπικά έργα κατασκευής γεφυρών. Εάν αναζητήσει κανείς τη συνεισφορά της Ευρωπαϊκής Ένωσης, δεν θα βρει ουσιαστικά τίποτα. Θεωρώ ότι θα πρέπει να ακολουθήσετε αυτήν την πορεία.
<P>
Το δεύτερο επιχείρημά μου αναφέρεται στις μικρές και μεσαίες επιχειρήσεις, οι οποίες παραμελούνται αναίτια από τις παραδοσιακές τράπεζες που προσανατολίζονται αποκλειστικά προς τη μεγιστοποίηση των κερδών.
<P>
Τρίτον, παρατηρείται μια αλλαγή στην ενεργειακή πολιτική. Ενώ η καταστροφή που σχετίζεται με τον ιαπωνικό αντιδραστήρα αποτελεί όντως τραγωδία, θα μπορούσε να δώσει περαιτέρω ώθηση ώστε να προβείτε σε σχετικές με το θέμα αυτό ενέργειες εδώ στην Ευρώπη.
<SPEAKER ID="024" NAME="Jean-Paul Gauzès" AFFILIATION="PPE">
(FR) Κύριε Πρόεδρε, κύριε Maystadt, κύριε Επίτροπε, μετά τα σχόλια που άκουσα προ ολίγου, τα οποία είναι ανάξια του Κοινοβουλίου αυτού, θα ήθελα να σας πω ότι η πλειονότητά μας πιστεύει πως η δράση της ΕΤΕπ είναι πολύ θετική. Οι βελτιώσεις που επέφερε η Συνθήκη της Λισαβόνας παρέχουν νέα περιθώρια δράσης, τα οποία αναμένεται να βοηθήσουν την ΕΤΕπ να βελτιώσει ακόμα περισσότερο την αποτελεσματικότητά της και να παράσχει συναφείς λύσεις στην παγκόσμια χρηματοπιστωτική κρίση.
<P>
Όπως τονίσατε, η ΕΤΕπ παρέχει πραγματική στήριξη στις μικρές και μεσαίες επιχειρήσεις και συνεισφέρει σημαντικά στον στόχο σύγκλισης της πολιτικής συνοχής της ΕΕ. Οι δράσεις αυτές πρέπει να συνεχιστούν και, ει δυνατόν, να αυξηθούν.
<P>
" ΕΤΕπ πρέπει να προβεί σε περισσότερες ενέργειες για να προωθήσει τις στρατηγικές επενδύσεις στην Ευρώπη και, συνεπώς, θα ήθελα να σας καλέσω να στηρίξετε εκείνους οι οποίοι έχουν αναλάβει πρωτοβουλίες για τη βελτίωση των μακροπρόθεσμων χρηματοδοτήσεων και, ειιδκότερα, τα Ταμεία Παρακαταθηκών και Δανείων -caisse des dépôts και cassa dei depositi- και την "KfW". Πιστεύω ότι θα πρέπει να τους παρασχεθεί στήριξη, καθώς οι τραπεζικοί κανονισμοί και οι λογιστικοί κανονισμοί που υφίστανται σήμερα δεν μας παροτρύνουν προς τις μακροπρόθεσμες επενδύσεις και τιμωρούν εκείνους που τις επιλέγουν. Επιπλέον, αντίθετα με όσα λέγονται συχνά, χρειαζόμαστε αλλαγές και όχι απλώς προσαρμογές. " μακροπρόθεσμη χρηματοδότηση είναι, όπως είπατε κι εσείς, απαραίτητη για να χαραχτεί ένας νέος ορίζοντας για την Ευρώπη.
<P>
Ορθώς αναφέρατε ότι, εκτός Ευρωπαϊκής Ένωσης, η ΕΤΕπ πρέπει να ενεργεί ως κινητήρια δύναμη και, ως εκ τούτου, πρέπει να προτείνει πρωτοβουλίες, ιδίως όσον αφορά τη χρηματοδότηση των μεσογειακών χωρών. Στις παρούσες συνθήκες αναβρασμού οι οποίες επηρεάζουν πολλές από τις χώρες αυτές, η ΕΤΕπ μπορεί, μέσω στοχοθετημένων χρηματοδοτήσεων, να συνεισφέρει με χρήσιμο τρόπο στην οικονομική ανάπτυξη μέσα στο πλαίσιο της Ένωσης για τη Μεσόγειο και, κατ' επέκταση, να συνεισφέρει στην εδραίωση του δημοκρατικού πολιτισμού των χωρών αυτών, το μέλλον των οποίων παραμένει αβέβαιο.
<P>
Σημείωσα την πρόθεσή σας να συνεισφέρετε κατ' αυτόν τον τρόπο εάν σας ζητηθεί από την Ένωση, και ελπίζω ότι η Ένωση θα το ζητήσει.
<SPEAKER ID="025" NAME="Antolín Sánchez Presedo" AFFILIATION="S&amp;D">
(ES) Κύριε Πρόεδρε, κύριε Maystadt, κύριε Επίτροπε, κυρίες και κύριοι, καταρχάς, θα ήθελα να συγχαρώ τον κ. Cutaş για την εξαιρετική του έκθεση.
<P>
" Ευρωπαϊκή Τράπεζα Επενδύσεων πρέπει να αποφέρει περισσότερα, καλύτερα και ταχύτερα αποτελέσματα. " σημασία του ρόλου της στη χρηματοδότηση έργων σε όλους τους τομείς της οικονομίας προς το συμφέρον της Ευρωπαϊκής Ένωσης έχει αυξηθεί περαιτέρω λόγω της οικονομικής κρίσης.
<P>
" κρίση δυσχέρανε την πρόσβαση στην πίστωση και ανέδειξε επίσης την ανάγκη για μια συνολική επανεξέταση του οικονομικού μας μοντέλου. " ΕΤΕπ οφείλει να διαδραματίσει ζωτικό ρόλο. Προκειμένου να εκπληρώσει τον ρόλο αυτόν, πρέπει να διατηρήσει ένα υψηλό επίπεδο ρευστότητας και μια επαρκώς ισχυρή οικονομική θέση, ώστε να έχει τη δυνατότητα πρόσβασης σε χρηματοδότηση στις κεφαλαιακές αγορές με ευνοϊκούς όρους. Πρέπει επίσης να διαθέτει μέσα τα οποία θα επιτρέπουν την ανάληψη των απαραίτητων έργων, τα οποία σε διαφορετική περίπτωση δεν θα λάμβαναν χρηματοδοτική στήριξη από τις εμπορικές τράπεζες και τα οποία θα ήταν ιδιαιτέρως δύσκολο να εξασφαλίσουν από αλλού χρηματοδότηση με ευνοϊκούς όρους.
<P>
" ΕΤΕπ παρήγαγε ορισμένα θετικά αποτελέσματα το 2009, όταν η δραστηριότητά της αυξήθηκε κατά 40%, η χρηματοδότησή της για τις μικρές και μεσαίες επιχειρήσεις αυξήθηκε κατά 55%, η χρηματοδότησή της για τις λιγότερο αναπτυγμένες περιοχές αυξήθηκε κατά 36% και η χρηματοδότησή της με στόχο την καταπολέμηση της κλιματικής αλλαγής και την προώθηση της ενεργειακής απόδοσης αυξήθηκε κατά 73%.
<P>
Ωστόσο, πρέπει να γίνουν ακόμα πολλά και η επίτευξη των στρατηγικών στόχων της Ευρωπαϊκής Ένωσης εξακολουθεί να απαιτεί βιώσιμη και μακροπρόθεσμη χρηματοδότηση. " διαθεσιμότητα αυτού του είδους της χρηματοδότησης έχει μειωθεί λόγω της κρίσης.
<P>
Κατά συνέπεια, απαιτείται η προώθηση των ευρωομολόγων. Πρέπει να εισαγάγουμε νέα μέσα και νέες εξελίξεις στον τομέα της χρηματοοικονομικής τεχνικής και πρέπει επίσης να δημιουργήσουμε μια κοινή πλατφόρμα, στην οποία θα συμπεριληφθούν άλλα διεθνή χρηματοπιστωτικά ιδρύματα. Τούτο πρέπει να συνοδευτεί επίσης από βελτίωση στη διαχείριση της ίδιας της ΕΤΕπ και από επανεξέταση της εσωτερικής της εντολής. Εν ολίγοις, η ΕΤΕπ θα πρέπει να αποτελέσει μια γέφυρα η οποία θα συνδέει αποτελεσματικά τις επενδύσεις με τις ανάγκες της ΕΕ.
<SPEAKER ID="026" NAME="James Elles" AFFILIATION="ECR">
(EN) Κύριε Πρόεδρε, λαμβάνω τον λόγο ως βρετανός αντιπρόσωπος ο οποίος θεωρεί ότι πρέπει να είμαστε μέλη της Ευρωπαϊκής Ένωσης και να την αλλάζουμε. Ο κ. Bloom, εξ ονόματος του Κόμματος της Ανεξαρτησίας του "νωμένου Βασιλείου, δεν εκπροσωπεί τον βρετανικό λαό. Το κόμμα του δεν έχει αντιπροσώπους στη Βουλή των Κοινοτήτων και δεν έχει καμία ελπίδα να αποκτήσει τυχόν βουλευτές εκεί στο άμεσο μέλλον.
<P>
(Χειροκροτήματα)
<P>
Πιστεύω ότι, στη συγκεκριμένη αυτή συζήτηση, ασχολούμαστε με τη ρεαλιστική πολιτική και αναζητούμε τον τρόπο με τον οποίο θα επιτύχουμε την καλύτερη δυνατή σχέση κόστους-οφέλους για τους ευρωπαίους πολίτες έναντι ανεπαρκών πόρων. Συγχαίρω τον Πρόεδρο της Ευρωπαϊκής Τράπεζας Επενδύσεων για το έργο το οποίο έχει επιτελέσει όλα αυτά τα έτη για την οικοδόμηση της αξιοπιστίας του ιδρύματος αυτού. Τα ερωτήματά μου σχετίζονται με το ζήτημα των ομολόγων έργου.
<P>
Όταν θα κατατεθεί το έγγραφο τον Ιούνιο, θα υποβάλετε χωριστό κείμενο από εκείνο της Επιτροπής, ώστε να έχουμε τις απόψεις σας όταν θα καταρτίζουμε την πολυετή δημοσιονομική προοπτική, ή θα υποβληθούν όλα μαζί;
<P>
Θα αποτελέσουν ενδεχομένως τα κονδύλια αυτά ομόλογα έργου για στόχους εκτός της Ένωσης ή θα πρόκειται απλώς για ομόλογα έργου για τις μεταφορές και για άλλους τομείς στους οποίους αναφέρθηκε ο Επίτροπος;
<P>
Τελευταίο ερώτημα, και ενδεχομένως το πιο σημαντικό, θα έχουμε τη δυνατότητα να εξετάσουμε το ενδεχόμενο εξοικονόμησης στα διαρθρωτικά ταμεία και το Ταμείο Συνοχής, δεδομένου ότι παρέχετε πρόσθετη χρηματοδότηση για υποδομές, επειδή αυτό θα αποτελέσει βασικό ερώτημα εφόσον αντιμετωπίζουμε πιθανό πάγωμα της δημοσιονομικής προοπτικής έως το 2020;
<SPEAKER ID="027" NAME="Claudio Morganti" AFFILIATION="EFD">
(IT) Κύριε Πρόεδρε, κυρίες και κύριοι, η έκθεση σχετικά με τη δραστηριότητα της Ευρωπαϊκής Τράπεζας Επενδύσεων (ΕΤΕπ) επισημαίνει ορισμένα σημαντικά και ευπρόσδεκτα σημεία. Το πρώτο εξ αυτών είναι η ανάγκη να επικεντρώσουμε όλο και περισσότερο τις προσπάθειές μας στη διευκόλυνση της πρόσβασης των μικρών και μεσαίων επιχειρήσεων στις πιστώσεις. Επιπλέον, επικροτώ την αναφορά στην πρωτοβουλία για τα ομόλογα έργου, τα οποία θεωρώ ότι αποτελούν ένα χρήσιμο εργαλείο για την ανάπτυξη και την εξέλιξη σε έναν τομέα ιδιαιτέρως στρατηγικό, όπως είναι οι υποδομές.
<P>
Ωστόσο, με προβληματίζει κάπως η αναφορά στις εξωτερικές δραστηριότητες της ΕΤΕπ, για τις οποίες ζητούνται περισσότεροι χρηματοοικονομικοί και ανθρώπινοι πόροι. " έκθεση της ΕΤΕπ για το 2009 αναφέρει τις χώρες που επωφελούνται από τέτοια δάνεια, και παρατηρώ με απογοήτευση ότι η Τουρκία λαμβάνει τη μερίδα του λέοντος, με περίπου το ένα τρίτο του συνολικού ποσού που χορηγείται σε όλα τα κράτη εκτός ΕΕ. Ο αριθμός αυτός αντιστοιχεί επίσης σε σχεδόν περισσότερο από το ένα τέταρτο του ποσού που χορηγείται στην Ιταλία, έναν από τους κύριους μετόχους της ΕΤΕπ. " ίδια η Ιταλία έχει επίσης ανάγκη από σημαντικά δάνεια και επιχορηγήσεις. Θεωρώ, συνεπώς, ότι πρόκειται για μια παράλογη ανισορροπία. Πιστεύω ότι είναι απαράδεκτο να χορηγούνται τεράστιοι πόροι σε μια χώρα όπως η Τουρκία, η οποία βρίσκεται εκτός ΕΕ και, κατά την άποψή μου, θα πρέπει να παραμείνει εκτός για πάντα.
<SPEAKER ID="028" NAME="Dimitar Stoyanov" AFFILIATION="NI">
(BG) Κύριε Πρόεδρε, θα ήθελα καταρχάς να πω ότι μια τόσο σύντομη, ακριβής και σαφής έκθεση σχετικά με το εν λόγω ζήτημα είναι σπάνια σε αυτό το Κοινοβούλιο. " Ευρωπαϊκή Τράπεζα Επενδύσεων διαδραματίζει αναμφισβήτητα θεμελιώδη και πολύ σημαντικό ρόλο στην ανάπτυξη της Ευρώπης. Ωστόσο, θα ήθελα να κάνω μερικές παρατηρήσεις σχετικά με την έκθεση και με τα όσα ειπώθηκαν στην Αίθουσα αυτή.
<P>
Καταρχάς, υποστηρίζω, από μια εσωτερική οπτική, την πολιτική της Ευρωπαϊκής Τράπεζας Επενδύσεων για την ανάπτυξη των μικρών και μεσαίων επιχειρήσεων. Θεωρώ ότι το θέμα αυτό είναι πολύ πιο σημαντικό για την Ευρώπη από την κλιματική αλλαγή. " τράπεζα πρέπει να επικεντρώσει τις προσπάθειές της σε αυτόν τον τομέα και όχι τόσο στην ανάπτυξη πράσινων τεχνολογιών. Εντούτοις, και αυτός ο τομέας θα αναπτυχθεί εάν ενισχυθούν οι μικρές και μεσαίες επιχειρήσεις.
<P>
Πέραν αυτού, από μια εσωτερική οπτική, συμφωνώ επίσης με την άποψη της Επιτροπής Ελέγχου του Προϋπολογισμού σχετικά με τον ενδεχόμενο έλεγχο από την Ευρωπαϊκή Αρχή Τραπεζών, η οποία συνιστά τον νέο αρμόδιο φορέα για την ανάληψη τέτοιων δράσεων.
<P>
Τέλος, τα στοιχεία τα οποία μόλις ανέφερε ο κ. Morganti είναι ιδιατέρως ανησυχητικά. Συμφωνώ επίσης με την άποψη που εκφράστηκε ότι, ιδίως στην περίπτωση των ξένων επενδύσεων, θα πρέπει επίσης να υπάρχει κοινοβουλευτικός έλεγχος, επειδή είναι απαράδεκτο οι χώρες εκτός ΕΕ να λαμβάνουν περισσότερα ευρωπαϊκά κονδύλια από όσα λαμβάνουν οι ίδιες οι ευρωπαϊκές χώρες.
<SPEAKER ID="029" NAME="Alfredo Pallone" AFFILIATION="PPE">
(IT) Κύριε Πρόεδρε, κυρίες και κύριοι, συμφωνώ απολύτως με τον κ. Gauzès. " Ευρωπαϊκή Τράπεζα Επενδύσεων (ΕΤΕπ) διαδραμάτιζε πάντα σημαντικό και κυρίαρχο ρόλο στην ανάπτυξη της Ευρωπαϊκής Ένωσης. Ο ρόλος και η δραστηριότητά της είναι ακόμα πιο σημαντικά σε περιόδους κρίσης όπως η σημερινή.
<P>
Οι πρόσφατες μεταρρυθμίσεις στην οικονομική διακυβέρνηση, που συνδέονται με τις επιπτώσεις της κρίσης, ενδέχεται να οδηγήσουν στη μείωση της χρηματοδότησης από τα κράτη μέλη για σημαντικά έργα όπως η υλοποίηση υποδομών στρατηγικής σημασίας για την ανάπτυξη της Ένωσης στο σύνολό της. Ένα παράδειγμα αποτελεί το έργο σιδηροδρομικών μεταφορών ΔΕΔ-Μ.
<P>
Συμφωνώ με την πρωτοβουλία της Ευρωπαϊκής Επιτροπής για τα ομόλογα έργου. Τα ομόλογα έργου αποτελούν μια εξαιρετική λύση για την εξεύρεση χρηματοδότησης και την ενίσχυση των υποδομών που χρειάζεται η Ευρώπη για να εκσυγχρονίσει και να αξιοποιήσει πλήρως το δυναμικό της εσωτερικής αγοράς. Ο ρόλος της ΕΤΕπ στην έκδοση και τη διαχείριση των ομολόγων αυτών είναι, κατά συνέπεια, καίριας σημασίας.
<P>
" έκθεση ασκεί πιέσεις για την αύξηση της χρηματοδότησης για τις μικρές και μεσαίες επιχειρήσεις και συμφωνώ ότι η δραστηριότητα της ΕΤΕπ πρέπει να είναι επικεντρωμένη και προσανατολισμένη στην επίτευξη αποτελεσμάτων. Κύριε Πρόεδρε, επιτρέψτε μου να πω ότι ορισμένα σημαντικά θέματα έχουν ανακύψει σε σχέση με τη δραστηριότητα της Τράπεζας. Συγκεκριμένα, θα ήθελα να επισημάνω ότι πολλές μικρές και μεσαίες επιχειρήσεις δεν έχουν συχνά τη δυνατότητα να εκμεταλλευτούν τις ευκαιρίες που τους προσφέρονται, καθώς τα έργα τα οποία λαμβάνουν χρηματοδότηση απαιτούν τεράστιες επενδύσεις και οργάνωση, πράγμα που αποτελεί ουσιαστικά εμπόδιο για τη συμμετοχή των μικρών και μεσαίων επιχειρήσεων.
<P>
Ο χρόνος που απαιτείται για τις διαδικασίες αποτελεί ένα ακόμα πρόβλημα. Οι διαδικασίες αυτές είναι συχνά περίπλοκες και γραφειοκρατικές και δεν συμβαδίζουν με τις δραστηριότητες και τις απαιτήσεις του εν λόγω κλάδου. Δεν θέλω να επαναλάβω τη σημασία των επιχειρήσεων αυτών για τον κοινωνικοοικονομικό μας ιστό και, συνεπώς, ελπίζω ότι μπορεί να ξεκινήσει ένας διάλογος με τις μικρές και μεσαίες επιχειρήσεις ο οποίος θα βοηθήσει στην επίσπευση των διαδικασιών και την εξάλειψη όσο το δυνατόν περισσότερο της γραφειοκρατίας.
<P>
" ΕΤΕπ μπορεί και πρέπει να διαδραματίσει σημαντικό ρόλο στη διαχείριση των πρόσφατων γεγονότων στη Μεσόγειο. " Ευρώπη θα πρέπει να λάβει υπόψη τις εξελίξεις πέραν της κατάστασης έκτακτης ανάγκης και να εφαρμόσει μια μακροπρόθεσμη στρατηγική, προκειμένου να διασφαλίσει ότι η χρηματοδότηση και οι επενδύσεις πραγματοποιούνται επιτόπου, βάσει κοινών αποφάσεων, για την προώθηση της δημοκρατίας και την ανάπτυξη της κοινωνικής οικονομίας και της οικονομίας της αγοράς.
<SPEAKER ID="030" NAME="Olle Ludvigsson" AFFILIATION="S&amp;D">
(SV) Κύριε Πρόεδρε, θα ήθελα να επισημάνω δύο βασικά σημεία στην έκθεση αυτή. Πρώτον, η Ευρωπαϊκή Τράπεζα Επενδύσεων διαδραματίζει κεντρικό ρόλο στη στρατηγική Ευρώπη 2020. Τούτο σχετίζεται ειδικότερα με τις επενδύσεις στις πράσινες υποδομές. Προκειμένου να καταστεί δυνατόν η ευρωπαϊκή οικονομία να είναι ισχυρή και βιώσιμη, απαιτούνται περαιτέρω επενδύσεις στους σιδηροδρόμους και στους λιμένες. Αυτές πρέπει επίσης να συνδέονται με τα οδικά δίκτυα σε αποτελεσματικούς κόμβους μεταφορών. Οι υποδομές πρέπει να μετατραπούν σε ένα εύρυθμα λειτουργικό σύνολο. " Ευρωπαϊκή Τράπεζα Επενδύσεων θα πρέπει να είναι ακόμα πιο δραστήρια στους βασικούς αυτούς τομείς. Τούτο απαιτεί έναν νέο τρόπο σκέψης όσον αφορά τις ευέλικτες χρηματοδοτικές λύσεις. Τα ευρωπαϊκά ομόλογα έργου αποτελούν ένα εξαιρετικό βήμα προς τη σωστή κατεύθυνση, αλλά θα πρέπει να συμπληρώνονται με περισσότερες νέες χρηματοδοτικές επιλογές. Πάνω απ' όλα, βλέπω μια ευκαιρία ανάπτυξης ενός μοντέλου στο οποίο θα υπάρχει πιο παραγωγική συνεργασία σε ευρωπαϊκό, εθνικό, περιφερειακό και τοπικό επίπεδο.
<P>
Δεύτερον, η Ευρωπαϊκή Τράπεζα Επενδύσεων διαδραματίζει σημαντικό ρόλο στην αναπτυξιακή πολιτική της ΕΕ. Υπάρχουν ασφαλώς περιθώρια βελτίωσης στον τομέα αυτόν. Οι δραστηριότητες της Τράπεζας θα πρέπει να γίνουν πιο διαφανείς, να λαμβάνουν χώρα περισσότερο σε τοπικό επίπεδο και να είναι σαφώς εστιασμένες στους βασικούς στόχους του αναπτυξιακού έργου της Ένωσης. Οι περιβαλλοντικές, οι σχετικές με τη φτώχεια και οι αναπτυξιακές πτυχές πρέπει πάντοτε να λαμβάνονται υπόψη στις αποφάσεις της Ευρωπαϊκής Τράπεζας Επενδύσεων.
<SPEAKER ID="031" NAME="Struan Stevenson" AFFILIATION="ECR">
(EN) Κύριε Πρόεδρε, η ΕΤΕπ παρέχει έως και 1 δισεκατομμύριο ευρώ για την κατασκευή ανεμογεννητριών και για άλλα έργα σχετικά με τις ανανεώσιμες μορφές ενέργειας στο "νωμένο Βασίλειο. Παρότι αυτό συνάδει απόλυτα με τη στρατηγική για την καταπολέμηση της κλιματικής αλλαγής, με ανησυχεί το γεγονός ότι τα τρέχοντα κριτήρια που διέπουν τη χρηματοδότηση από την ΕΤΕπ στερούνται διαφάνειας και υπευθυνότητας όσον αφορά την εξέταση και τη δέουσα επιμέλεια των έργων αυτών. Έξι δισεκατομμύρια ευρώ έχουν διατεθεί για την ανάπτυξη αιολικών πάρκων σε ολόκληρη την ΕΕ, σύμφωνα με τον κ. Maystadt, αλλά η ΕΤΕπ απλώς αποδέχεται τις αιτήσεις χρηματοδότησης από τις εκάστοτε κυβερνήσεις χωρίς έλεγχο. Δεν θεωρώ ότι αυτό είναι επαρκές.
<P>
Οι εταιρείες ανανεώσιμων μορφών ενέργειας στο "νωμένο Βασίλειο ισχυρίζονται ότι οι ανεμογεννήτριές τους έχουν συντελεστή φορτίου 30%. Στην πραγματικότητα, κατά τη διάρκεια ολόκληρου του περασμένου έτους, ο συντελεστής φορτίου τους ήταν μόλις 21%. Δεν λειτουργούν όταν οι θερμοκρασίες είναι πολύ χαμηλές και κορυφώνεται η ζήτηση για ηλεκτρική ενέργεια. Δεν είναι οικονομικά βιώσιμες και θα διπλασιάσουν ή θα τριπλασιάσουν τις τιμές του ηλεκτρικού ρεύματος για τους καταναλωτές ενώ, επίσης, δεν μειώνουν τις εκπομπές CO2. Πρόκειται για ένα εκτυλισσόμενο οικονομικό σκάνδαλο και η ΕΤΕπ θα πρέπει να πάψει να χρηματοδοτεί την αιολική ενέργεια.
<SPEAKER ID="032" NAME="Mairead McGuinness" AFFILIATION="PPE">
(EN) Κύριε Πρόεδρε, θα ήθελα να ευχαριστήσω τον James Elles για τις παρατηρήσεις του σχετικά με τα σχόλια που έγιναν από τον κ. Bloom και να πω στους συναδέλφους μου του Κόμματος της Ανεξαρτησίας του "νωμένου Βασίλειου ότι, εάν επιθυμούν να εκφράσουν μια άποψη ή να διαφωνήσουν με συναδέλφους, δεν χρειάζεται να μας προσβάλουν για να εκφράσουν τη γνώμη τους. Ο κ. Bloom χαρακτήρισε τους βουλευτές ως εκκεντρικά άτομα, οικολόγους και βαριεστημένες νοικοκυρές· θα πρότεινα να μας ενημερώσει σε ποια κατηγορία ανήκει ο ίδιος.
<P>
Τώρα ας περάσω στο ουσιαστικό μέρος της ομιλίας μου που αφορά την Ευρωπαϊκή Τράπεζα Επενδύσεων. " Ιρλανδία επωφελήθηκε, μέσω της χρηματοδότησης για τις μικρομεσαίες επιχειρήσεις, αλλά ο Πρόεδρος θα ήθελε ενδεχομένως να σχολιάσει -ή άλλοι μπορούν να σχολιάσουν- τη δυνατότητα πρόσβασης στην εν λόγω χρηματοδότηση, επειδή γίνονται ανακοινώσεις και οι μικρομεσαίες επιχειρήσεις ενθουσιάζονται από τις ανακοινώσεις αυτές, αλλά όταν αναζητούν τη γραμμή πίστωσης, η πρόσβασή τους σε αυτή μπορεί να αποδειχθεί εξαιρετικά δυσχερής. Πιστεύω ότι πρόκειται για ένα θέμα πρακτικής σημασίας για τον τομέα των μικρομεσαίων επιχειρήσεων και θα ήθελα μια απάντηση για το ζήτημα αυτό.
<SPEAKER ID="033" NAME="Jaroslav Paška" AFFILIATION="EFD">
(SK) Κύριε Πρόεδρε, η Ευρωπαϊκή Τράπεζα Επενδύσεων (ΕΤΕπ) ιδρύθηκε με στόχο τη στήριξη των στόχων και των πολιτικών της Ευρωπαϊκής Ένωσης, τόσο εντός του πλαισίου της Ένωσης όσο και εκτός. " ίδια η Τράπεζα χρηματοδοτείται μέσω ομολόγων των οποίων εγγυητές είναι τα κράτη μέλη της ΕΕ.
<P>
Ο εισηγητής, ο κ. Cutaş, μας επεσήμανε ότι οι εγγυήσεις στον προϋπολογισμό της ΕΕ για τις δραστηριότητες της ΕΤΕπ ανέρχονταν σε περίπου 20 δισεκατομμύρια ευρώ στα τέλη του 2009, σημαντικό ποσό ακόμα και για την ΕΕ, και, κατά συνέπεια, το Κοινοβούλιο δικαιούται, κατά την άποψή μου, να απαιτήσει την επεξήγηση των κινδύνων που συνδέονται με την υποχρέωση αυτήν. Επίσης, θα επιθυμούσα να λάβω περισσότερη ενημέρωση σχετικά με το πώς προβλέπεται να χρησιμοποιηθούν οι τόκοι από τα δάνεια που παρέχονται, καθώς και σχετικά με τα διοικητικά τέλη που εξασφαλίζονται από τον προϋπολογισμό της ΕΕ.
<P>
" ΕΤΕπ λογοδοτεί στα κράτη μέλη της ΕΕ, στο Ελεγκτικό Συνέδριο και στην OLAF. Θεωρώ καλή ιδέα την πρόταση για την καθιέρωση ενδεχόμενου κανονιστικού ελέγχου, ο οποίος θα περιλαμβάνει την παρακολούθηση της ποιότητας των οικονομικών, της οικονομικής κατάστασης, την ακριβή μέτρηση των αποτελεσμάτων και τη συμμόρφωση προς τους κανόνες των βέλτιστων πρακτικών που περιλαμβάνονται στην έκθεση του κ. Cutaş και θα ήθελα, ως εκ τούτου, να προτείνω στην Επιτροπή να λάβει σοβαρά υπόψη της το ενδεχόμενο δημιουργίας του με σκοπό τη μεγαλύτερη διαφάνεια στη διαχείριση των πόρων της ΕΕ.
<SPEAKER ID="034" NAME="Elena Băsescu" AFFILIATION="PPE">
(RO) Κύριε Πρόεδρε, θα ήθελα κι εγώ να συγχαρώ τον κ. Cutaş για τη σύνταξη αυτής της πολύ καλά δομημένης έκθεσης.
<P>
Οι δραστηριότητες της Ευρωπαϊκής Τράπεζας Επενδύσεων πρέπει να είναι καλύτερα στοχοθετημένες, επιλεκτικές και προσανατολισμένες στην επίτευξη αποτελεσμάτων. " τράπεζα πρέπει να συμπράξει με υπεύθυνους και διαφανείς ενδιάμεσους χρηματοπιστωτικούς οργανισμούς. Οι στρατηγικής σημασίας μακροπρόθεσμες επενδύσεις στην Ευρώπη πρέπει να αυξηθούν. Πρέπει να επικεντρωθούμε στις υποδομές και τη συνοχή σε ευρωπαϊκό επίπεδο. Επικροτώ την εστίαση της Τράπεζας στους τομείς που επλήγησαν περισσότερο από την κρίση: τις μικρομεσαίες επιχειρήσεις, τις περιφέρειες σύγκλισης και τις δράσεις για το κλίμα.
<P>
Όσον αφορά τα δάνεια που χορηγήθηκαν, η ΕΤΕπ οφείλει να ακολουθεί μια ενεργό πολιτική παροχής πληροφόρησης μέσω του ιστοτόπου της. Πρέπει να δίνεται έμφαση στα εκταμιευόμενα ποσά, στον αριθμό των δανείων που εγκρίθηκαν και στις περιφέρειες που επωφελήθηκαν από τα κονδύλια αυτά.
<SPEAKER ID="035" NAME="Antonio Cancian" AFFILIATION="PPE">
(IT) Κύριε Πρόεδρε, κυρίες και κύριοι, απέναντι στην οικονομική κρίση, στην κρίση στη Μεσόγειο και στην ενεργειακή κρίση -με την περίπτωση της Ιαπωνίας όσον αφορά την πυρηνική ενέργεια- πιστεύω ότι, με την ιδιότητά της ως επιχειρησιακού σκέλους της πολιτικής αυτής, η Ευρωπαϊκή Τράπεζα Επενδύσεων (ΕΤΕπ) οφείλει να διαδραματίσει ρόλο ζωτικής σημασίας. Πιστεύω ότι η ΕΤΕπ πρέπει να δρα τόσο εντός όσο και εκτός Ευρώπης. Σήμερα, έχουμε στη διάθεσή μας τη Μεσόγειο σε ένα σημαντικό νέο σχέδιο το οποίο πρέπει να ξεκινήσει το συντομότερο δυνατόν.
<P>
Με ποιον τρόπο θα συμβεί αυτό; Μέσω των νέων χρηματοδοτικών μηχανισμών όπως τα ομόλογα έργου, όπως έχουμε επαναλάβει πολλές φορές. Κύριε Επίτροπε, σας παρακαλώ να μας δώσετε περισσότερες πληροφορίες σχετικά με το χρονικό πλαίσιο και την υλοποίηση των ομολόγων έργου.
<P>
Θα ήθελα να ρωτήσω τον Πρόεδρο της ΕΤΕπ τι συνέβη εντέλει με το ταμείο που δημιουργήθηκε από τα υπολείμματα του σχεδίου για την ανάκαμψη της οικονομίας, το οποίο δρομολογήθηκε πριν από λίγους μήνες. Καθώς ο χρόνος είναι σημαντικός σε αυτήν τη συγκεκριμένη περίοδο, θα ήθελα να αναφερθείτε σε αυτήν την αρχή, καθώς και στο ταμείο Marguerite, την εξέλιξη του οποίου δεν γνωρίζω. Για τα ταμεία αυτά, τα οποία θα πρέπει να τονώσουν και να δώσουν ώθηση στην οικονομία, τη δεδομένη χρονική στιγμή ο βασικός παράγοντας είναι το χρονικό πλαίσιο της εφαρμογής.
<SPEAKER ID="036" NAME="Alfreds Rubiks" AFFILIATION="GUE/NGL">
(LV) Κύριε Πρόεδρε, κατά τη γνώμη μου, η ετήσια έκθεση της Τράπεζας για το 2009 πρέπει να επικροτηθεί και να εγκριθεί. Όσον αφορά το μέλλον, συμφωνώ με πολλούς από τους ομιλητές. Κατά την άποψή μου, θεωρώ ότι θα άξιζε να διενεργηθεί μια στρατηγική επανεξέταση και ανάλυση της χρηματοδότησης των επενδύσεων (συμπεριλαμβανομένων των επιδοτήσεων), της επιστροφής των κεφαλαιακών συνεισφορών των κρατών μελών στην Ευρωπαϊκή Τράπεζα Επενδύσεων (ΕΤΕπ), των δανείων, των καινοτόμων μέσων, του δημοσιονομικού προγραμματισμού και της διαχείρισης με στόχο μακροπρόθεσμα έργα που δεν παράγουν άμεσα αποτελέσματα και να βελτιωθούν τα συστήματα εγγυήσεων, να δημιουργηθεί ένα τμήμα επενδύσεων στον προϋπολογισμό της Ένωσης, καθώς και χρηματοδοτικές κοινοπραξίες μεταξύ ευρωπαϊκών, εθνικών και τοπικών ιδρυμάτων, πολιτικές και δημόσιες συμπράξεις και άλλες ενδεχόμενες προτάσεις. Αυτά θα αυξήσουν την ποιότητα των δραστηριοτήτων της τράπεζας ακόμα περισσότερο. Σας ευχαριστώ.
<SPEAKER ID="037" NAME="Iosif Matula" AFFILIATION="PPE">
(RO) Κύριε Πρόεδρε, η εστίαση των επενδύσεων της ΕΤΕπ στις περιφέρειες σύγκλισης, στις μικρομεσαίες επιχειρήσεις και στις δράσεις για την καταπολέμηση της κλιματικής αλλαγής αποτελούν απάντηση στις επιπτώσεις της κρίσης στις περιοχές που έχουν πληγεί περισσότερο από αυτήν.
<P>
Οι περιφέρειες σύγκλισης λαμβάνουν σημαντική στήριξη από την ΕΤΕπ. Ο ρόλος των δανείων για τα διαρθρωτικά προγράμματα περιλαμβάνει την αύξηση του επιπέδου απορρόφησης και την αποτελεσματικότερη χρήση και αύξηση της λειτουργίας μόχλευσης των ευρωπαϊκών πόρων χρηματοδοτικής ενίσχυσης, ιδίως σε περιοχές που αντιμετωπίζουν χαμηλά ποσοστά πρόσβασης σε πόρους. Οι κοινές πρωτοβουλίες από την ΕΤΕπ και την Επιτροπή για τη στήριξη της σύγκλισης επιδίωξαν να ενθαρρύνουν την πρόσβαση των μικρομεσαίων επιχειρήσεων στη χρηματοδότηση, να αναπτύξουν μικροπιστώσεις με σκοπό την οικονομική ανάπτυξη και τη δημιουργία θέσεων απασχόλησης, καθώς και να παράσχουν ενίσχυση για βιώσιμες επενδύσεις σε αστικές περιοχές. Τα χρηματοδοτικά μέσα JESSICA, JEREMIE και JASPERS έχουν αποφέρει πραγματικά οφέλη. Δεδομένης της επιτυχημένης χρήσης τους, προτείνω τη διεύρυνση του φάσματός τους και τον προσδιορισμό καινοτόμων χρηματοδοτικών προϊόντων στο μέλλον.
<P>
Συγχαίρω τον κ. Cutaş για την εξαιρετική έκθεση την οποία παρουσίασε.
<SPEAKER ID="038" NAME="Werner Kuhn" AFFILIATION="PPE">
(DE) Κύριε Πρόεδρε, κύριε Maystadt, η συζήτηση αυτή είναι ιδιαιτέρως σημαντική για τις οικονομίες των κρατών μελών μας. Κατέδειξε ότι οι χώρες εκείνες που διατηρούν μια υγιή ισορροπία ανάμεσα σε μεγάλα προβλήματα και μικρές και μεσαίες επιχειρήσεις έχουν εξέλθει από την κρίση αυτή με τον καλύτερο δυνατό τρόπο. Εξετάζοντας την περίπτωση της Γερμανίας, παρατηρούμε μια κατάσταση όπου το 70% της οικονομίας αποτελείται από μικρομεσαίες επιχειρήσεις και αυτό μας δίνει τη δυνατότητα να παρέχουμε τον κατάλληλο αριθμό θέσεων απασχόλησης και κατάρτισης.
<P>
Πρέπει να μεταφέρουμε το μήνυμα στις διάφορες τράπεζες στα κράτη μέλη ότι με τον τρόπο αυτόν είναι ευκολότερο να πραγματοποιηθούν επενδύσεις, ότι οι μικρές και μεσαίες επιχειρήσεις μπορούν να επεκταθούν και ότι η Ευρωπαϊκή Τράπεζα Επενδύσεων παρέχει ενίσχυση για τον σκοπό αυτόν. Τούτο είναι πολύ σημαντικό εάν επιθυμούμε να επιστρέψουν οι οικονομίες μας στην ανάπτυξη και να είναι ανταγωνιστικές έναντι της Αμερικής και της νοτιοανατολικής Ασίας στις αγορές. Θεωρώ, ως εκ τούτου, την πρωτοβουλία αυτήν της Ευρωπαϊκής Τράπεζας Επενδύσεων ιδιαιτέρως σημαντική. Ωστόσο, πρέπει να είναι επίσης αποτελεσματική επιφέροντας ανάπτυξη, ώστε να μας οδηγήσει στην έξοδο από την οικονομική και χρηματοπιστωτική κρίση.
<SPEAKER ID="039" NAME="Maroš Šefčovič" LANGUAGE="EN">
Κύριε Πρόεδρε, πολλοί αξιότιμοι βουλευτές αναφέρθηκαν στο θέμα του κατάλληλου κανονιστικού ελέγχου. Θα ήθελα να τους διαβεβαιώσω ότι η Επιτροπή εξετάζει προσεκτικά το ζήτημα του κανονιστικού ελέγχου της ΕΤΕπ. Όντως, υπάρχει ανάγκη για ένα κατάλληλο εποπτικό πλαίσιο για να διασφαλιστεί ότι η εξαιρετική πιστωτική επάρκεια της ΕΤΕπ θα μπορέσει να διατηρηθεί σε κάθε περίπτωση. Ωστόσο, η υπερεθνική φύση της ΕΤΕπ και οι νομοθετικές διατάξεις της ΕΤΕπ, οι οποίες αποτελούν μέρος της Συνθήκης, θα πρέπει να λαμβάνονται προσεκτικά υπόψη.
<P>
" ΕΤΕπ έλαβε προσφάτως συγκεκριμένα μέτρα για την αντιμετώπιση της κατάστασης, ειδικότερα μέσω της ενίσχυσης της ελεγκτικής της επιτροπής, η οποία έχει σημαντική εμπειρία τραπεζικού ελέγχου. Επιπλέον, εφόσον η ΕΤΕπ έχει λάβει αναχρηματοδότηση από την ΕΚΤ, τηρεί επίσης τις απαραίτητες υποχρεώσεις λογοδοσίας προς την ΕΚΤ.
<P>
Ωστόσο, πιστεύουμε ότι η Ευρωπαϊκή Αρχή Τραπεζών και η ΕΚΤ δεν μπορούν να διασφαλίσουν τον κανονιστικό έλεγχο της ΕΤΕπ, αλλά, ασφαλώς, δεν θα αποκλείσουμε το ενδεχόμενο η ΕΤΕπ να χρηματοδοτεί άλλου είδους συμφωνίες βάσει μιας εθελοντικής προσέγγισης από την ΕΤΕπ προς τρίτους φορείς.
<P>
Όσον αφορά τη συνεργασία και τον ρόλο της Επιτροπής σε συνεργασία με την ΕΤΕπ, στο σημείο αυτό, θα ήθελα να επισημάνω ότι η Επιτροπή διαδραματίζει ήδη σημαντικό ρόλο στη διαχείριση της ΕΤΕπ εφόσον παρέχει γνωμοδότηση για όλα τα δάνεια της ΕΤΕπ και για τους ίδιους πόρους και εφόσον εκπρόσωποί της είναι μέλη του διοικητικού συμβουλίου της ΕΤΕπ. Μπορώ να σας διαβεβαιώσω ότι η συνεργασία αυτή μεταξύ της Επιτροπής και της ΕΤΕπ είναι παραδειγματική και άριστη.
<P>
Όσον αφορά την εποπτεία των εξωτερικών προγραμμάτων της ΕΕ και τις σχετικές διαδικασίες απαλλαγής, πέραν των δραστηριοτήτων της ΕΤΕπ υπό την αιγίδα του Ευρωπαϊκού Ταμείου Ανάπτυξης -και αναφέρομαι κυρίως στο επενδυτικό μέσο ΑΚΕ- οι οποίες διεξάγονται βάσει του συγκεκριμένου δημοσιονομικού κανονισμού του ΕΤΑ, δεν γνωρίζουμε τυχόν άλλη δραστηριότητα του προϋπολογισμού της ΕΕ που να διενεργείται σε συνδυασμό με πόρους της ΕΤΕπ οι οποίοι δεν υπόκεινται στη συνήθη διαδικασία απαλλαγής.
<P>
Για να απαντήσω στην κ. Hübner, ασφαλώς συμφωνούμε απολύτως με τα αιτήματα για μεγιστοποίηση του δυναμικού της ΕΤΕπ ανοίγοντας νέες μοχλεύσεις με σκοπό την αύξηση της δυνατότητας προσφοράς πιστώσεων και ενίσχυσης των μικρομεσαίων επιχειρήσεων, ιδίως σε αυτήν τη χρονική περίοδο μετά τη χρηματοπιστωτική κρίση και με την πίεση που ασκείται στις πιστώσεις. Κατά συνέπεια, αναζητούμε κι εμείς καινοτόμες προσεγγίσεις σχετικά με τον τρόπο με τον οποίο θα επιτευχθεί αυτό. Θα ήθελα απλώς να υπενθυμίσω στο Κοινοβούλιο ότι ο Δημοσιονομικός Κανονισμός της ΕΕ τροποποιήθηκε προσφάτως για να αναγνωριστεί συγκεκριμένα το αίτημα αυτό για καινοτόμα μέσα. Ήδη τον χρησιμοποιούμε, ιδίως στα προγράμματα που προσανατολίζονται προς τη χρηματοδότηση της έρευνας και της καινοτομίας. Είμαι βέβαιος ότι με την εμπειρία που θα αποκομίσουμε από το έργο αυτό, τα καινοτόμα χρηματοδοτικά εργαλεία θα μπορέσουν να χρησιμοποιηθούν και σε άλλους τομείς.
<SPEAKER ID="040" NAME="Philippe Maystadt" LANGUAGE="FR">
Κύριε Πρόεδρε, ευχαριστώ όλους τους ομιλητές για τις παρατηρήσεις τους, παρόλο που θεωρώ ότι μία από αυτές ήταν απολύτως λανθασμένη. Ασφαλώς, στον χρόνο που έχω στη διάθεσή μου, δεν μπορώ να απαντήσω λεπτομερώς σε όλα τα ιδιαιτέρως ενδιαφέροντα ζητήματα τα οποία τέθηκαν. Πιστεύω ότι ορισμένα από αυτά θα έπρεπε να εξετασθούν περισσότερο εις βάθος στην επιτροπή.
<P>
Συγκεκριμένα, ένα πολύ σημαντικό θέμα τέθηκε από την κ. Hübner. Εάν επιθυμείτε η ΕΤΕπ να είναι όντως σε θέση να συνεισφέρει σημαντικά στην εφαρμογή της στρατηγικής Ευρώπη 2020, ειδικότερα με την ανάπτυξη μέσων από κοινού με την Επιτροπή, τότε το κανονιστικό πλαίσιο πρέπει ασφαλώς να επιτρέπει κάτι τέτοιο. Ενώ επί του παρόντος συζητάτε το νέο σχέδιο δημοσιονομικών κανόνων, θεωρώ ότι θα πρέπει να είστε προσεκτικοί για να διασφαλίσετε ότι όντως η Ευρωπαϊκή Τράπεζα Επενδύσεων θα είναι σε θέση να συνεισφέρει κατ' αυτόν τον τρόπο. " πρόταση που κατέθεσε η Επιτροπή μάς φαίνεται, από αυτήν την άποψη, καθ' όλα κατάλληλη. Ωστόσο, πρέπει ακόμα να την αποδεχθούν το Συμβούλιο και το Κοινοβούλιο. Ως εκ τούτου, πρέπει να συμμετάσχετε στην αναθεώρηση των δημοσιονομικών κανόνων.
<P>
Πιστεύω ότι θα άξιζε να πραγματοποιηθεί μία περισσότερο εις βάθος εξέταση σχετικά με τα άλλα ζητήματα τα οποία τέθηκαν: το ζήτημα των φορολογικών παραδείσων, το οποίο έθεσε ο κ. Canfin. Μπορώ να τον διαβεβαιώσω ότι η πολιτική της Ευρωπαϊκής Τράπεζας Επενδύσεων είναι αυστηρότερη από εκείνη των άλλων διεθνών χρηματοπιστωτικών ιδρυμάτων σχετικά με το θέμα αυτό, πράγμα που εξηγεί επίσης τον λόγο για τον οποίο υποχρεωθήκαμε προσφάτως να αρνηθούμε να συγχρηματοδοτήσουμε ορισμένα έργα από κοινού με την Αφρικανική Τράπεζα Ανάπτυξης, την Παγκόσμια Τράπεζα και την Ευρωπαϊκή Τράπεζα Ανασυγκρότησης και Ανάπτυξης: δεν πληρούσαν τα αυστηρά κριτήρια που θέτουμε ως προς αυτό.
<P>
Ωστόσο, μπορώ να διαβεβαιώσω τον κ. Canfin ότι εμείς σε καμία περίπτωση δεν θα χρηματοδοτούσαμε έναν ανάδοχο ο οποίος θα είχε την έδρα του σε μια χώρα που βρίσκεται στη μαύρη λίστα του ΟΟΣΑ, αλλά είμαι διατεθειμένος να εξετάσω το ζήτημα πιο λεπτομερώς, καθώς και τα ζητήματα τα οποία έθεσε ο κ. Klute και συμπεριλαμβάνουν τα δάνεια σε μικρές και μεσαίες επιχειρήσεις και τη διαφάνεια στον τομέα αυτόν. Δεν πιστεύω ότι υφίστανται πολλά χρηματοπιστωτικά ιδρύματα τα οποία είναι πρόθυμα να παρέχουν τόσες πληροφορίες σχετικά με τη διάθεση δανείων σε μικρές και μεσαίες επιχειρήσεις, και θα ήθελα να επισημάνω ότι έχει σημειωθεί σημαντική αύξηση του αριθμού των μικρών και μεσαίων επιχειρήσεων που έχουν επωφεληθεί από δάνεια τα οποία χορηγήθηκαν από την Ευρωπαϊκή Τράπεζα Επενδύσεων σε ενδιάμεσες τράπεζες. Περισσότερες από 60.000 μικρές επιχειρήσεις επωφελήθηκαν από αυτά το 2010.
<P>
Θα ήθελα να επισημάνω τρία χαρακτηριστικά τα οποία καθιστούν την Ευρωπαϊκή Τράπεζα Επενδύσεων ένα αρκετά ξεχωριστό ίδρυμα. Το πρώτο είναι ότι, σε αντίθεση με τα όσα ειπώθηκαν, δεν χρησιμοποιούμε τα χρήματα των φορολογουμένων.
<P>
(EN) Για να είμαι σαφής, δεν ζητούμε από τον βρετανό φορολογούμενο ούτε ένα σεντ.
<P>
(FR) Δεν χρησιμοποιούμε τα χρήματα των φορολογουμένων· χρησιμοποιούμε τους πόρους που συγκεντρώνουμε καθημερινά στις παγκόσμιες χρηματαγορές. Όντως, αυτός είναι ο λόγος για τον οποίο είναι απαραίτητο να διατηρήσουμε την αξιολόγηση τριπλού Α. Δανειζόμαστε στην Ασία και στις "νωμένες Πολιτείες και με τους πόρους που συγκεντρώνουμε έχουμε τη δυνατότητα να χρηματοδοτούμε έργα με ευνοϊκούς όρους. " μόνη επίπτωση στον προϋπολογισμό είναι η εγγύηση που παρέχεται για τον πολιτικό κίνδυνο κατά την εφαρμογή της εξωτερικής εντολής που μας δόθηκε από το Συμβούλιο και το Κοινοβούλιο. Εν προκειμένω, υπάρχει, πράγματι, μια εγγύηση η οποία έχει ένα προσωρινό κόστος για τον ευρωπαϊκό προϋπολογισμό, καθώς παρακρατούμε το 9% όλων των δανείων που εγκρίνονται βάσει της εξωτερικής εντολής -η παρακράτηση γίνεται δύο έτη μετά την πρώτη εκταμίευση- και, ασφαλώς, το ποσό αυτό μειώνεται με την αποπληρωμή των δανείων. Συνεπώς, εφόσον ουσιαστικά δεν χρειάζεται να χρησιμοποιήσουμε την εγγύηση αυτή, δεν υφίσταται εντέλει ουδέν κόστος για τον ευρωπαϊκό προϋπολογισμό. Ουδέν! Ως εκ τούτου, είναι σημαντικό να συνειδητοποιήσετε ότι ασφαλώς δεν αποτελούμε ίδρυμα το οποίο στοιχίζει χρήματα στους φορολογουμένους.
<P>
Το δεύτερο χαρακτηριστικό είναι: αποτελούμε το μοναδικό αμιγώς ευρωπαϊκό χρηματοπιστωτικό ίδρυμα· μέτοχοί μας είναι όλα τα κράτη μέλη, και είναι αποκλειστικά τα κράτη μέλη της Ευρωπαϊκής Ένωσης. Αποτελούμε το μοναδικό χρηματοπιστωτικό ίδρυμα το οποίο υποχρεούται νομικά, βάσει της Συνθήκης, να στηρίζει οικονομικά τους πολιτικούς στόχους της Ευρωπαϊκής Ένωσης. Επιπλέον, αποτελούμε το μοναδικό χρηματοπιστωτικό ίδρυμα το οποίο δεν μπορεί να χρηματοδοτήσει ένα έργο εάν αυτό δεν έχει ήδη λάβει τη θετική γνωμοδότηση της Ευρωπαϊκής Επιτροπής. " Ευρωπαϊκή Επιτροπή γνωμοδοτεί μετά από αξιολόγηση από όλες τις υπηρεσίες, όλες τις Γενικές Διευθύνσεις, από τη Γενική Διεύθυνση Ανταγωνισμού έως τη Γενική Διεύθυνση Περιβάλλοντος. Είμαστε, συνεπώς, υποχρεωμένοι να εφαρμόζουμε αυστηρά τους ευρωπαϊκούς κανόνες και τις ευρωπαϊκές πολιτικές. Υποβαλλόμαστε σε ελέγχους από το Ελεγκτικό Συνέδριο στον βαθμό που απαιτείται από την τριμερή συμφωνία. Συνεργαζόμαστε αδιαλείπτως με την Ευρωπαϊκή Υπηρεσία Καταπολέμησης της Απάτης (OLAF), και θα ήθελα να προσθέσω ότι πρόκειται να συμφωνήσουμε στον έλεγχο από τη νέα Ευρωπαϊκή Αρχή Τραπεζών. Εν πάση περιπτώσει, όσον αφορά την Ευρωπαϊκή Τράπεζα Επενδύσεων, θα ήμασταν απολύτως ικανοποιημένοι αν υποβαλλόμασταν σε μια επίσημη μορφή τραπεζικού ελέγχου. Υποβαλλόμαστε σε έμμεσο έλεγχο, για παράδειγμα από άτομα με εμπειρία στον τραπεζικό έλεγχο τα οποία συμμετέχουν στην ελεγκτική μας επιτροπή. Ωστόσο, θα ήθελα να επιβεβαιώσω για μία ακόμα φορά ότι είμαστε απολύτως δεκτικοί σε κατάλληλο έλεγχο από τη νέα αυτή ευρωπαϊκή αρχή.
<P>
Τέλος, το τρίτο χαρακτηριστικό το οποίο θα ήθελα να επισημάνω είναι το γεγονός ότι η Ευρωπαϊκή Τράπεζα Επενδύσεων είναι μοναδική χάρη στο είδος της εξειδικευμένης γνώσης που έχει αναπτύξει. Αποτελούμε ένα ίδρυμα το οποίο απασχολεί σε μόνιμη βάση περισσότερους από 100 μηχανικούς, καθώς και έναν αριθμό ειδικών συμβούλων, πράγμα σπάνιο για μια τράπεζα.
<P>
Επιπλέον, διαθέτουμε αναγνωρισμένη πείρα και εμπειρογνωμοσύνη σε ορισμένους τομείς. Για παράδειγμα, μας καλούν να παράσχουμε τεχνικές συμβουλές για έργα τα οποία δεν μπορούμε να χρηματοδοτήσουμε επειδή βρίσκονται σε περιοχή εκτός της εντολής μας. Θεωρώ, συνεπώς, ότι θα ήταν κρίμα να μην χρησιμοποιηθεί αυτή η εμπειρογνωμοσύνη. Σε ορισμένους τομείς, όπως οι αστικές μεταφορές, η ενεργειακή απόδοση, ο κύκλος του ύδατος και η ενίσχυση των μικρομεσαίων επιχειρήσεων, η ΕΤΕπ έχει σαφώς αναπτύξει εμπειρογνωμοσύνη η οποία είναι μοναδική. Θα ολοκληρώσω, συνεπώς, λέγοντας ότι θα ήταν κρίμα να μην αξιοποιηθεί πλήρως το δυναμικό αυτό, μέσω μιας πιο συστηματικής και διαρθρωμένης συνεργασίας με το Ευρωπαϊκό Κοινοβούλιο.
<P>
Τέθηκαν μερικά πολύ εύλογα ερωτήματα. Χρηματοδοτούμε περισσότερο την Τουρκία απλώς επειδή αυτή είναι η εντολή μας, η οποία αποφασίστηκε από κοινού από το Συμβούλιο και το Κοινοβούλιο. Μας ανέθεσε το καθήκον να χρηματοδοτούμε περισσότερο τις υποψήφιες χώρες, πράγμα που συνεπάγεται ότι χρηματοδοτούμε αναλογικά περισσότερο την Τουρκία και την Κροατία σε σύγκριση με άλλες χώρες. Το έργο μας είναι να εφαρμόζουμε τις εντολές που μας δίνονται από τις ευρωπαϊκές αρχές, ειδικότερα από το Συμβούλιο και το Κοινοβούλιο. Πιστεύω, συνεπώς, ότι αυτό αιτιολογεί, πιθανώς, τη συστηματική και πιο διαρθρωμένη συνεργασία με το Ευρωπαϊκό Κοινοβούλιο.
<P>
(Χειροκροτήματα)
<SPEAKER ID="043" NAME="George Sabin Cutaş" LANGUAGE="RO">
Κύριε Πρόεδρε, θα ήθελα καταρχάς να ευχαριστήσω όλους τους ομιλητές για την εποικοδομητική αυτή συζήτηση. Οφείλω να παραδεχθώ, κύριε Maystadt, ότι, παρά τα λίγα επικριτικά σχόλια, όλοι οι συνάδελφοί μου βουλευτές οι οποίοι έλαβαν τον λόγο αναγνώρισαν τον σημαντικό ρόλο τον οποίο μπορεί να διαδραματίσει η Ευρωπαϊκή Τράπεζα Επενδύσεων στην τρέχουσα οικονομική και χρηματοπιστωτική κρίση.
<P>
Είναι σαφές ότι χρειαζόμαστε επενδύσεις και βιώσιμα αναπτυξιακά έργα στην Ευρωπαϊκή Ένωση. Για τον λόγο αυτόν πιστεύω ότι πρέπει να εφαρμόσουμε και να εξετάσουμε φιλόδοξες ιδέες και να μην φοβούμαστε να συλλαμβάνουμε και να προτείνουμε παρόμοιες ιδέες.
<P>
Τέλος, θέλω να επισημάνω το ακόλουθο σημαντικό στοίχειο, εν είδει συμπεράσματος: μην ξεχνάτε τη διαφάνεια και την καλύτερη επικοινωνία με όλα τα ευρωπαϊκά θεσμικά όργανα.
<P>
Τέλος, κύριε Maystadt, πιστεύω πως μπορώ να πω, εξ ονόματος των συναδέλφων μου βουλευτών, ότι μπορείτε να βασίζεστε στη στήριξη του Ευρωπαϊκού Κοινοβουλίου στο μέλλον.
<SPEAKER ID="044" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="045" NAME="Ilda Figueiredo" LANGUAGE="PT">
Γνωρίζουμε τη σημασία που μπορεί να έχει ο δανεισμός από την Ευρωπαϊκή Τράπεζα Επενδύσεων (ΕΤΕπ) για την ανάπτυξη και την κοινωνική πρόοδο, δεδομένων των χαμηλών επιτοκίων της και των μεγάλων προθεσμιών αποπληρωμής.
<P>
Ωστόσο, οι επιλογές που προσφέρει δεν είναι ούτε διαφανείς ούτε επαρκώς σαφείς, ούτε οι χώρες και οι περιοχές οι οποίες επωφελούνται περισσότερο από τα δάνεια της είναι οι χώρες με τις μεγαλύτερες ανάγκες δανεισμού. " έκθεση αυτή, την οποία στηρίζουμε, περιέχει, ως εκ τούτου, ορισμένες επικρίσεις, εισηγήσεις και προτάσεις.
<P>
Ωστόσο, διαφωνούμε με τη μετατροπή της ΕΤΕπ σε απλό εργαλείο για την εφαρμογή των πολιτικών της ΕΕ, καθώς και για την αντιμετώπιση των προβλημάτων κοινωνικής και οικονομικής συνοχής και κοινωνικής ανάπτυξης, πράγμα που θα πρέπει να προβλέπεται στον προϋπολογισμό της ΕΕ και στα διαρθρωτικά ταμεία και το Ταμείο Συνοχής της ΕΕ. Προφανώς, η ΕΤΕπ μπορεί να ελέγχει και να βελτιώνει τις προσπάθειες αυτές, αλλά δεν μπορεί να υποκαθιστά τις δημοσιονομικές πολιτικές της ΕΕ.
<SPEAKER ID="046" NAME="Edit Herczog" LANGUAGE="HU">
Οι πιο σημαντικές απαιτήσεις είναι οι δραστηριότητες της Ευρωπαϊκής Τράπεζας Επενδύσεων να διέπονται από μεγαλύτερη διαφάνεια για το Ευρωπαϊκό Κοινοβούλιο και τα χρηματοδοτικά μέσα τα οποία εκταμιεύονται από αυτήν να χρησιμοποιούνται με τον πιο στοχοθετημένο τρόπο. Συστήνουμε να εξετασθεί η πρόταση καθιέρωσης προληπτικού ελέγχου για το ίδρυμα αυτό, τόσο για την ακριβή μέτρηση της ποιότητας της οικονομικής κατάστασης της ΕΤΕπ και των αποτελεσμάτων της όσο και για τη συμμόρφωση προς αποτελεσματικές και επιτυχημένες επιχειρησιακές πρακτικές. Θα ήθελα να επισημάνω ότι δεν υποβάλλουμε αυτήν την πρόταση επειδή διατηρούμε αμφιβολίες σχετικά με την κανονικότητα της δραστηριότητας της ΕΤΕπ αλλά, επειδή, κατά την άποψή μας, κατά κανόνα, όπως διατυπώθηκε σαφώς πριν από δύο έτη στη δήλωση του Λονδίνου της G20, "όλα τα συστημικώς σημαντικά χρηματοπιστωτικά ιδρύματα, οι αγορές και τα μέσα θα πρέπει να υπόκεινται στον κατάλληλο βαθμό ρύθμισης και εποπτείας". Προτείνουμε να ζητηθεί από την Ευρωπαϊκή Επιτροπή να παράσχει στο Ευρωπαϊκό Κοινοβούλιο τη νομική ανάλυση των επιλογών για τον προληπτικό έλεγχο της ΕΤΕπ έως τις 30 Νοεμβρίου 2011, καθώς, βάσει της ισχύουσας νομοθεσίας, κανένα ευρωπαϊκό θεσμικό όργανο δεν έχει το δικαίωμα να εποπτεύει την ΕΤΕπ. Ωστόσο, δεδομένου του αυξημένου ρόλου της ΕΤΕπ, και επίσης λόγω της επέκτασης των εγγυήσεων της ΕΕ προς αυτήν, απαιτείται η άμεση τροποποίησή της. Θα ήταν δικαιολογημένη η ανάπτυξη αυξημένου επαγγελματικού και κοινωνικού ελέγχου, παρόμοιου με την πρακτική που έχει αναπτυχθεί προσφάτως σε άλλα μη τραπεζικά χρηματοπιστωτικά ιδρύματα. " δανειοδοτική δραστηριότητα της ΕΤΕπ πρέπει να γίνει πιο επιλεκτική, πιο αποτελεσματική και περισσότερο προσανατολισμένη προς την επίτευξη αποτελεσμάτων, ιδίως όσον αφορά τη χρηματοδότηση των μικρομεσαίων επιχειρήσεων. Για τον σκοπό αυτόν, οι πληροφορίες σχετικά με τα δάνεια που χορηγούνται πρέπει επίσης να συγκεντρώνονται και να δημοσιεύονται με πιο συστηματικό τρόπο.

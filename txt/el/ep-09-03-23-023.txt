<CHAPTER ID="023">
Ενεργός διάλογος με τους πολίτες σχετικά με την Ευρώπη (συνοπτική παρουσίαση)
<SPEAKER ID="190" NAME="Πρόεδρος">
Το επόμενο θέμα είναι η έκθεση του κυρίου Hegyi, εκ μέρους της Επιτροπής Πολιτισμού και Παιδείας, περί Ενεργού Διαλόγου με τους πολίτες αναφορικά με την Ευρώπη.
<SPEAKER ID="191" NAME="Gyula Hegyi" LANGUAGE="HU">
" Ευρώπη είναι χώρα των ευκαιριών για λαούς από μακρινές ηπείρους ή από τα Βαλκάνια που επιθυμούν να γίνουν μέλος της. Την ίδια στιγμή, η Ευρώπη αποτελεί, υπό πολλές έννοιες, σύμβολο απογοήτευσης, πλήξης ή γραφειοκρατίας για αυτούς που είναι ήδη εντός των θυρών: πολίτες της ΕΕ, είτε διανοούμενοι που επηρεάζουν την κοινή γνώμη είτε απλοί πολίτες.
<P>
Όταν έλαβα την έκθεση, άρχιζα να την διαβάζω με μεγάλο ενθουσιασμό. Πρέπει να ομολογήσω ότι ο ενθουσιασμός μου άρχισε να μειώνεται κατά ένα βαθμό προς το τέλος όταν άρχισα να συνειδητοποιώ πόσα εμπόδια υπάρχουν κατά την διεξαγωγή του ενεργού διαλόγου με τους πολίτες και πόσο απομακρυσμένος είναι ο γραφειοκρατικός μηχανισμός της Ευρωπαϊκής Ένωσης από την καθημερινή ζωή και επιθυμίες των πολιτών της. Σε κάθε περίπτωση, συνειδητοποίησα, χάρη στην έκθεση, ότι- ίσως αναμενόμενα- όσο χαμηλότερο είναι το μορφωτικό επίπεδο ή κοινωνική θέση των πολιτών μας, τόσο το λιγότερο αντιλαμβάνονται την έννοια της ολοκλήρωσης και τόσο περισσότερο είναι σκεπτικοί απέναντι στην έννοια της Ευρώπης.
<P>
Επομένως, και αυτό είναι το σημαντικότερο μέρος της έκθεσής μου, ότι πέρα από τους νέους ανθρώπους- οι οποίοι μπορούν εύκολα να μεταπειστούν περί του σκοπού της Ευρωπαϊκής ολοκλήρωσης μέσω εκπαιδευτικών μέσων- θα πρέπει αρχικά να επικεντρωθούμε σε όσους δεν έχουμε καταφέρει να προσεγγίσουμε ακόμη όπως τους κατοίκους μικρών χωριών, τις εργατικές τάξεις, τους συνταξιούχους και γενικά τις ομάδες με περιορισμένα μέσα και συνθήκες. Πρέπει να προσπαθήσουμε να τους μεταδώσουμε, με κάποιον τρόπο, την ιδέα της Ευρώπης και τις αξίες της Ευρωπαϊκής ενότητας.
<P>
Στην έκθεσή μου προτείνω να δίνεται η υποτροφία Erasmus σε περισσότερους σπουδαστές απ'ό,τι σήμερα. Έχει συνταχθεί ξεχωριστή πρόταση από το τμήμα νεότητας του Ουγγρικού Σοσιαλιστικού Κόμματος. Μόνο ένα μικρό ποσοστό των μαθητών του Ουγγρικού πανεπιστημίου μπορούν να επωφεληθούν από το εν λόγω εκπαιδευτικό πρόγραμμα παρόλο που θα ήταν ευκταίο όλοι οι πτυχιούχοι πανεπιστημιακού διπλώματος να έχουν πραγματοποιήσει τουλάχιστον έξι μήνες σπουδών στο εξωτερικό.
<P>
" προσωπική μου ιδέα ήταν ότι θα έπρεπε να υπάρχει μια ενοποιημένη μονοετής σειρά μαθημάτων που θα ήταν κοινή για την διδασκαλία της ιστορίας. Οι σπουδαστές θα έπρεπε να διδάσκονται την ίδια Ευρωπαϊκή ιστορία στις 23 επίσημες γλώσσες στο σύνολο των 27 ΚΜ τουλάχιστον για ένα χρόνο. " Επιτροπή δεν υποστήριξε αυτή την πρόταση και συμπεριέλαβε μια περιορισμένη έκδοσή της στο κείμενο της.
<P>
Πρότεινα, βάσει της σύστασης των διδασκάλων του Ουγγρικού πανεπιστημίου, την δημιουργία ενός Ευρωπαϊκού ανοιχτού πανεπιστημίου, με άλλα λόγια ένα είδος 'Volkshochschule', ένα λαϊκό κοινοτικό πανεπιστήμιο. Οι Ευρωπαίοι πολίτες θα πρέπει να μπορούν να εγγράφονται οπουδήποτε στην Ευρώπη, ανεξαρτήτως από τα σχολικά τους διπλώματα, για ένα σχετικά ελεύθερα δομημένο εκπαιδευτικό πρόγραμμα το οποίο θα προσφέρει γνώση της ιστορίας, της δημιουργίας και εργασιών της Ευρωπαϊκής Ένωσης.
<P>
Εδώ και καιρό είναι ευχή, επιθυμία, ίσως και απαίτηση, των Μελών του Ευρωπαϊκού Κοινοβουλίου, το Euronews, το οποίο χρηματοδοτείται- τουλάχιστον εν μέρει- από πόρους της ΕΕ, να μεταδίδει προγράμματα στην επίσημη γλώσσα κάθε ΚΜ. Είναι κατά κάποιο τρόπο παράλογο το Euronews να μεταδίδει στα Αραβικά ή στα Ρωσικά αλλά όχι στα Ουγγρικά ή σε κάποιες άλλες γλώσσες ΚΜ. Παρεμπιπτόντως, με λύπη αναφέρω, Επίτροπε, - υποθέτω ότι το ακούτε για πρώτη φορά αυτό- ότι τα πακέτα καλωδιακής τηλεόρασης στην Βουδαπέστη εγκατέλειψαν το αγγλόφωνο Euronews, και προσφέρουν, αντ'αυτού, πρόγραμμα στα Κινέζικα επειδή, δυστυχώς, υπάρχει μεγαλύτερη ζήτηση για Κινέζικη τηλεόραση παρά για το Euronews, δεδομένου ότι το τελευταίο δεν μεταδίδει στα Ουγγρικά. Εντούτοις, υπάρχει μεγάλος αριθμός κινέζικου πληθυσμού που ζει στην χώρα μας αυτή τη στιγμή.
<P>
Υπήρξε εκτενής συζήτηση, και θα ήθελα να ενημερώσω τον Επίτροπο, εάν είναι παρών, ότι κι εγώ θα ήθελα να προτείνω τα διοικητικά στελέχη της Ευρωπαϊκής Ένωσης να μπορούν να επικοινωνούν με τα ΜΜΕ πιο ανοιχτά απ' ό,τι μέχρι τώρα. Ωστόσο, το πρόβλημα είναι ότι, τις περισσότερες φορές, δεν υπάρχει κάποιος να δώσει πλήρη εξήγηση για τις θέσεις της Επιτροπής και, επομένως, ακούγεται μόνο η γνώμη των αντιπάλων.
<P>
Τέλος, καθώς τελειώνει ο χρόνος μου, η τελευταία μου πρόταση αφορά την πρότασή μου περί εμπλοκής των τοπικών μη-κυβερνητικών οργανισμών σε καμπάνιες της ΕΕ, διότι συνδέονται στενότερα με τις τοπικές κοινωνίες και γνωρίζουν την γλώσσα μέσω της οποίας μπορούν να προσεγγίσουν τους λαούς τους.
<SPEAKER ID="192" NAME="Louis Michel" LANGUAGE="FR">
Κύριε Πρόεδρε, επιτρέψτε μου μια μικρή αλλά τελείως προσωπική παρέκβαση που δεν έχει τίποτε να κάνει με την ερώτηση που υπέβαλλε ο συνάδελφός μου. Δεν καταλαβαίνω πλήρως την επιθυμία σας περί συμμετοχής των ΜΚΟ στην εκλογική καμπάνια. Δεν καταλαβαίνω αλλά θα περάσω στο ερώτημα του συναδέλφου μου.
<P>
" τρέχουσα πολιτική και οικονομική κατάσταση εμφανώς αυξάνει την ανάγκη ενός ενεργού διαλόγου με τους πολίτες. Οι τελευταίοι πρέπει να ενημερώνονται σχετικά με τις αλλαγές στην Ευρωπαϊκή Ένωση με άμεσες ή έμμεσες επιπτώσεις στην καθημερινότητά τους στις οποίες πρέπει να έχουν δικαίωμα εμπλοκής. Το γεγονός αυτό διαμόρφωσε τη βάση του έργου της Επιτροπής τα τελευταία τέσσερα χρόνια. Χαιρετίζω ιδιαιτέρως την έκθεση του κυρίου Hegyi με τίτλο "Ενεργός διάλογος με τους πολίτες περί της Ευρώπης". Αγωνιζόμαστε προκειμένου να δώσουμε στους πολίτες των 27 ΚΜ της Ευρωπαϊκής Ένωσης μια ευρεία κλίμακα βασικών πληροφοριών περί της Ευρωπαϊκής Ένωσης προκειμένου όχι μόνο να καταλαβαίνουν πώς θα μπορούσε η Ευρωπαϊκή Ένωση να συμβάλλει στην αντιμετώπιση των βασικών προκλήσεων που παρουσιάζονται σήμερα στην Ευρώπη και στον κόσμο, αλλά και να ανταλλάσσουν και να μοιράζονται την άποψή τους περί του θέματος.
<P>
Προσπαθούμε επίσης να δημιουργήσουμε όσο γίνεται περισσότερα φόρουμ στα πλαίσια των οποίων θα υλοποιήσουμε την εν λόγω συζήτηση, χρησιμοποιώντας όλους τους πόρους και όλες τις τεχνολογίες που διατίθενται σήμερα: σε on-line φόρουμ, μέσω των ΜΜΕ αλλά και σε τοπικό επίπεδο.
<P>
Ενώ υπάρχει συμφωνία με αρκετές συστάσεις της έκθεσης, ο συνάδελφός μου δεν είναι σε θέση να στηρίξει την ιδέα ότι η επικοινωνία δεν έχει λειτουργήσει μέχρι τώρα. Αναφέρει επίσης ότι, ενώ η επικοινωνία μας έχει αναμφίβολα εξελιχθεί τα τελευταία χρόνια, πρέπει να είμαστε ρεαλιστές σχετικά με το τι μπορεί να επιτευχθεί με προϋπολογισμό που περιορίζεται στα 100 εκατομμύρια Ευρώ για 27 ΚΜ, 23 γλώσσες και σχεδόν 500 εκατομμύρια άτομα.
<P>
Επιπροσθέτως, η Επιτροπή δεν μπορεί να ενεργεί μόνη της στην επικοινωνία με τους πολίτες σχετικά με το θέμα της Ευρώπης. Χρειάζεται συλλογική προσπάθεια από όλους τους θεσμούς και όλα τα ΚΜ. Για αυτόν τον λόγο διεξήγαμε διαπραγματεύσεις περί συμφωνίας με τα ΚΜ και το Κοινοβούλιο για κοινή επικοινωνία περί της Ευρώπης. Αυτή η πολιτική συμφωνία με τίτλο 'Communicating Europe in Partnership' υπογράφτηκε στις 22 Οκτωβρίου 2008. Για πρώτη φορά οι θεσμοί των ΚΜ της Ευρωπαϊκής Ένωσης προέβησαν σε από κοινού δέσμευση να επικοινωνήσουν περί της Ευρώπης με τους πολίτες της Ευρωπαϊκής Ένωσης. Είναι σημαντικό για εμάς τώρα να εφαρμόσουμε πλήρως την εν λόγω συμφωνία. Συμφωνώ πλήρως περί της σημασίας της διαδικασίας ζήτησης της γνώμης των πολιτών και περί της ανάγκης επέκτασης του διαλόγου σε όλα τα επίπεδα της κοινωνίας.
<P>
Ο τακτικός διάλογος μεταξύ της Επιτροπής και των εκπροσώπων της κοινωνίας των πολιτών άρχισε πάνω από τριάντα χρόνια πριν. Λαμβάνει υπόψη την πολιτική του ανοιχτού διαλόγου και ένταξης που εφαρμόζει η Επιτροπή εδώ και πολλά χρόνια και υπογραμμίζει την ποικιλία των τομέων δράσης και την διαφορετικότητα των εμπλεκόμενων κομμάτων.
<P>
Θα ήθελα να τονίσω ότι η συνεργασία μεταξύ των αντιπροσωπειών της Επιτροπής και των γραφείων πληροφοριών του Κοινοβουλίου στα ΚΜ λειτουργεί στο σύνολό του πολύ καλά.
<P>
Οι επικείμενες Ευρωπαϊκές εκλογές είναι ένα πολύ καλό παράδειγμα της πολιτικής θέλησης συνεργασίας μεταξύ αυτών των θεσμικών οργάνων με στόχο τις κοινές προτεραιότητες επικοινωνίας.
<P>
Όσον αφορά στην ανάγκη πληροφόρησης σε τοπικό και περιφερειακό επίπεδο, η οποία στοχεύει στους νέους ανθρώπους, σε όσους ψηφίζουν για πρώτη φορά και στις γυναίκες, σημειώνω με ικανοποίηση τα συγχαρητήρια μηνύματα που έλαβε η Επιτροπή για την επιλογή των έργων στα πλαίσια του Σχεδίου Δ.
<P>
Δράττομαι της ευκαιρίας να ανακοινώσω ότι η Επιτροπή προτίθεται επίσης, στο πλαίσιο των Ευρωπαϊκών εκλογών, να πραγματοποιήσει ειδικές δραστηριότητες στο πλαίσιο της πρωτοβουλίας Debate Europe Σχέδιο Δ. Όσον αφορά στην δημιουργία μιας νέας ιστοσελίδας και συνδέσμων με τοπικούς τηλεοπτικούς σταθμούς, θα ήθελα να αναφέρω ότι η Επιτροπή βρίσκεται στην διαδικασία δημιουργίας ραδιοφωνικών δικτύων και τηλεοπτικών κέντρων που θα μεταδίδουν προγράμματα περί ευρωπαϊκών θεμάτων. Άπαξ και αρχίσουν να λειτουργούν αυτά τα δίκτυα, μαζί με το Euronews, θα φτάνουν στα αυτιά 60 και 90 εκατομμυρίων πολιτών κάθε εβδομάδα σε όλες τις γλώσσες της Ευρωπαϊκής Ένωσης.
<P>
Ως προς τη σημασία εισαγωγής μαθημάτων Ευρωπαϊκού δικαίου και Ευρωπαϊκής ιστορίας στον οδηγό σπουδών, η Επιτροπή μοιράζεται την άποψη ότι οι νέες γενιές θα πρέπει να διδάσκονται τα ορόσημα της Ευρωπαϊκής Ένωσης στο σχολείο. Ελπίζουμε ότι τα ΚΜ θα εφαρμόσουν αυτή την πρόταση περί του εν λόγω σοβαρού θέματος.
<P>
Υπάρχουν πολλές ακόμη σημαντικές προτάσεις που αξίζουν την προσοχή μας αλλά, δυστυχώς, έχουμε πολύ περιορισμένο χρονικό διάστημα.
<P>
Επιτρέψτε μου να ολοκληρώσω επιστρέφοντας σε μια βασική πλευρά του πλαισίου των προσπαθειών που έχουν κάνει οι Κοινοτικοί θεσμοί: η αποτελεσματική επικοινωνία είναι εφικτή μόνο με την εκ του σύνεγγυς συνεργασία όλων των εμπλεκόμενων κομμάτων. " Επιτροπή εκτιμά την αλάνθαστη υποστήριξη που λαμβάνει από το Κοινοβούλιο. Από την πλευρά μου, χαιρετίζω την προσωπική σας δέσμευση ως μέλος του Ευρωπαϊκού Κοινοβουλίου.
<SPEAKER ID="193" NAME="Πρόεδρος">
" παρουσίαση έληξε.
<P>
" ψηφοφορία θα λάβει χώρα την Τρίτη 24 Μαρτίου 2009.
<P>
Γραπτές Δηλώσεις (Κανονισμός 142)
<SPEAKER ID="995" NAME="John Attard-Montalto  " AFFILIATION="PSE">
γραπτώς. - Αυτό είναι από τα σημαντικότερα θέματα τα οποία χρειάζονται να εξεταστούν. Ο ευρωπαϊκός πληθυσμός δε νιώθει ότι είναι ευρωπαίοι πολίτες. " έννοια των πολιτικών δικαιωμάτων της ΕΕ είναι ακόμη ασαφής ενώ η πολιτοφροσύνη της κάθε εθνικότητας συνεχίζει να επικρατεί.
<P>
Οι περισσότεροι πολίτες δεν νιώθουν μέρος της διαδικασίας και θεωρούν την Ευρωπαϊκή Ένωση ξεχωριστό θεσμό. " θετική επανένωση περιλαμβάνει ενισχυμένο διάλογο μεταξύ των πολιτών και των ευρωπαϊκών θεσμικών οργάνων, την ανάγκη επικύρωσης της Συνθήκης της Λισαβόνας, τη σημασία μιας συμβουλευτικής διαδικασίας και κοινές ανοιχτές συζητήσεις.
<P>
Πριν από ένα χρόνο, τον Απρίλιο του 2008, επινοήσαμε την ιδέα περί 'Debate Europe' η οποία δίνει την ευκαιρία άρσης του συχνά τεχνητού διαχωρισμού μεταξύ κρατικών και ευρωπαϊκών θεμάτων.
<P>
Στο τέλος της ημέρας, ωστόσο, οι πολίτες της Ευρώπης πρέπουν να έχουν σαφή ιδέα προς ποια κατεύθυνση θα προσανατολιστεί η Ευρωπαϊκή διαδικασία. Υπάρχουν δυο προσεγγίσεις οι οποίες δεν μπορούν να συνεχίσουν να υπάρχουν παράλληλα. Πρέπει να γίνει μια επιλογή. Κατευθυνόμαστε προς μια πλήρως ενσωματωμένη Ένωση ή προς μια άρτια διαχείριση του παρόντος status quo. Όταν οι πολίτες βλέπουν τις κυβερνήσεις τους να αμφιταλαντεύονται από την μια στην άλλη, ποιος μπορεί να τους κατηγορήσει εάν νιώθουν ξένοι προς την ίδια την διαδικασία;
<SPEAKER ID="194" NAME="Magda Kósáné Kovács  " LANGUAGE="HU">
" έκθεση του Gyula Hegyi ρίχνει φως σε ένα σημαντικό σύγχρονο πρόβλημα. " επικύρωση της Συνθήκης της Λισαβόνας, η οποία αποτελεί εγγύηση μιας πιο αποτελεσματικής, δημοκρατικής Ευρωπαϊκής Ένωσης, απορρίφτηκε από τους Ιρλανδούς μέσω δημοψηφίσματος. Έκτοτε, είναι πηγή και προέλευση αβεβαιότητας και αποπροσανατολισμού στην Ευρώπη.
<P>
Πρέπει να παράσχουμε στους Ευρωπαίους πολίτες τη δυνατότητα να έχουν πιο αποτελεσματική φωνή στη διαμόρφωση των πολιτικών της Ευρωπαϊκής Ένωσης. Προκειμένου να γίνει αυτό, χρειάζεται κατάλληλη εκπαίδευση διότι υπάρχει μεγαλύτερη αντίθεση προς την ολοκλήρωση μεταξύ αυτών με χαμηλά επίπεδα παιδείας. Για παράδειγμα, είναι βασικό να παρέχεται εκπαίδευση σε γενικά θέματα ΕΕ και επίγνωσης πολιτικών δικαιωμάτων σε ανοιχτά πανεπιστήμια ή ως μέρος της σειράς μαθημάτων των σχολείων μέσης εκπαίδευσης. Είναι σημαντικό για άτομα που γνωρίζουν τα δικαιώματά τους, να γνωρίζουν ότι η ΕΕ δεν δουλεύει πάνω από τα κεφάλια τους αλλά μαζί με αυτούς. Πρέπει να εξασφαλίσουμε ότι οι κατάλληλοι πόροι ενημέρωσης διατίθενται σε λιγότερο εξελιγμένες χώρες. Ο εγγυητής μιας λειτουργικής δημοκρατίας δεν είναι η γραφειοκρατία αλλά οι ίδιοι οι πολίτες- αυτοί είναι η καρδιά του δημοκρατικού πολιτισμού. Είναι απαραίτητο τα ΜΜΕ να βοηθήσουν την ανάπτυξη της επικοινωνίας μεταξύ των θεσμικών οργάνων και των πολιτών καθώς επίσης και την επικοινωνίας μεταξύ των πολιτών.
<P>
Δεν μπορούμε να αναμένουμε υπεύθυνες αποφάσεις, ή οιεσδήποτε αποφάσεις γενικότερα, από την πλευρά των πολιτών, εάν δεν παράσχουμε σε αυτούς τις κατάλληλες πληροφορίες. " παροχή πληροφοριών είναι δική μας ευθύνη και καθήκον ενώ η λήψη αποφάσεων είναι δικαίωμα του πολίτη. Αυτόν τον Μάιο θα συμπληρωθούν πέντε χρόνια από την ένταξη της Ουγγαρίας στην Ευρωπαϊκή Ένωση και μπορούμε ήδη να δούμε ότι η Ευρωπαϊκή Ένωση δεν είναι απρόσωπη αλλά η ΕΕ είμαστε εμείς, το σύνολο όλων των μεμονωμένων πολιτών. Πρέπει να γνωρίζουμε ότι η λήψη των αποφάσεων είναι στα χέρια μας. Επομένως ας εκμεταλλευτούμε αυτή την ευκαιρία.
<SPEAKER ID="994" NAME="Sirpa Pietikäinen  " AFFILIATION="PPE-DE">
γραπτώς. - (FI) Εκφράζω τις ευχαριστίες μου στον εισηγητή για την εξαίρετη δουλειά. Προς τιμήν του, θίγει πολλές σημαντικές πλευρές και προβλήματα που αφορούν στον αμφίδρομο διάλογο μεταξύ της ΕΕ και των πολιτών της.
<P>
" ΕΕ δεν είναι το αγαπημένο θέμα των πολιτών σε οιοδήποτε ΚΜ της Ένωσης. Το ιρλανδικό δημοψήφισμα πέρυσι τον Ιούλιο φαίνεται ότι έδειξε ότι, οι Ιρλανδοί τουλάχιστον, δεν ήθελαν περισσότερη Ένωση. Για κάποιο λόγο τα αρνητικά μηνύματα και οι φόβοι του κράτους που καταπνίγεται από τις απρόσωπες Βρυξέλλες διαδίδονται πιο γρήγορα από οιαδήποτε νέα σχετικά με το καλό που έχει επιτύχει η Ένωση. Το μεγάλο άγνωστο αποτελεί πάντα πολύ εύκολα απειλή και είναι εύκολο να παρασυρθεί στον ίδιο σκοπό.
<P>
Μια μεγαλύτερη δέσμευση από την πλευρά των μεμονωμένων ατόμων και των ΜΚΟ προς όλες τις δραστηριότητες της Ένωσης θα το έκανε ευκολότερα αποδεκτό. Αναφορικά με τα νομικά θέματα συγκεκριμένα, θα πρέπει να δοθεί μεγαλύτερη εμβέλεια δυνατοτήτων σε μεμονωμένα άτομα και σε οργανισμούς προκειμένου να έχουν επίδραση και περιθώριο έκφρασης απόψεων σε όλα τα στάδια της νομοθετικής διαδικασίας.
<P>
Ο εισηγητής αναφέρει επίσης ένα ενδιαφέρον γεγονός αναφορικά με τα πιο πρόσφατα δημοψηφίσματα της ΕΕ: ότι οι γυναίκες ψηφίζουν επίσης κατά της ΕΕ πιο συχνά από τους άντρες. Εμφανώς, για κάποιο λόγο, οι γυναίκες συγκεκριμένα, νιώθουν την ΕΕ ξένη ως προς αυτές.
<P>
Ένας από τους λόγους είναι σαφής: η Ένωση έχει πολύ αντρικό πρόσωπο. Ο Πρόεδρος της Επιτροπής είναι άντρας, όπως και σχεδόν το 70% των Επιτρόπων. Παρομοίως, τα ηνία της Προεδρίας του Ευρωπαϊκού Κοινοβουλίου είναι σε αντρικά χέρια καθώς επίσης και η Προεδρία των περισσότερων κοινοβουλευτικών επιτροπών. Είναι σημαντικό η ισότητα των δυο φύλων να εφαρμοστεί όσο γίνεται περισσότερο στην επικείμενη συμπλήρωση των "υψηλών" αξιωμάτων της ΕΕ στα πλαίσια των επικείμενων εκλογών. Τουλάχιστον μια γυναίκα πρέπει να καταλάβει ένα από αυτά τα αξιώματα.
<P>
Ο ενεργός διάλογος με την κοινωνία των πολιτών είναι ο πιο σημαντικός τρόπος θωράκισης της νομιμότητας της Ένωσης.
<SPEAKER ID="993" NAME="Daciana Octavia Sârbu  " LANGUAGE="RO">
Όπως πάντα, οι επικείμενες εκλογές του Ευρωπαϊκού Κοινοβουλίου καταστούν το θέμα του επιπέδου των παρεχόμενων πληροφοριών και των ελλείψεων στον διάλογο με τους πολίτες, ιδιαίτερα σε Ευρωπαϊκό επίπεδο, πολύ τοπικό.
<P>
Σε αυτό το πλαίσιο, χαιρετίζω την κίνηση περί ψηφίσματος για ενεργό διάλογο με τους πολίτες, το οποίο υπογραμμίζει τη σημασία εμπλοκής των ευρωπαϊκών θεσμικών οργάνων, του διευρωπαϊκού εκπαιδευτικού συστήματος και των ΜΜΕ. " απόρριψη της Συνταγματική Συνθήκης στη Γαλλία και Ολλανδία και η αντίθεση της Ιρλανδίας στη Συνθήκη της Λισαβόνας η οποία εκφράστηκε μέσω ενός δημοψηφίσματος τόνισαν ότι η έναρξη μιας καμπάνιας με στόχο τους πολίτες με χαμηλότερο επίπεδο μόρφωσης αποτελεί βιώσιμη και απαραίτητη στρατηγική, την οποία και υποστηρίζω πλήρως.
<P>
Δεδομένου του αυξημένου επιπέδου πρόσβασης στο Διαδίκτυο στα ΚΜ της Ευρωπαϊκής Ένωσης., θα πρέπει να εκμεταλλευτούμε αυτό το εργαλείο και να το χρησιμοποιήσουμε προκειμένου να διεξάγουμε πιο αποτελεσματικό διάλογο με τους πολίτες. Αυτό θα μπορούσε να βοηθήσει στην καταγραφή της άποψης των πολιτών, η οποία θα μπορούσε να αξιολογηθεί σε μεταγενέστερο στάδιο και να ενσωματωθεί ως μέρος της διαδικασίας λήψης αποφάσεων. Πιστεύω επίσης ότι η ιστορία της ΕΕ, ο τρόπος με τον οποίο λειτουργεί και τα δικαιώματα των πολιτών θα πρέπει να παρουσιάζονται ως βασικά στοιχεία του εκπαιδευτικού προγράμματος σε Ευρωπαϊκό επίπεδο.
<P>
Επομένως, πιστεύω ακράδαντα ότι οι συνθήκες μπορούν να εγγυηθούν έναν διάλογο με τους πολίτες ο οποίος θα έχει συνοχή και ο οποίος θα συνδιαλλάσσεται με την Ευρώπη και την Ευρωπαϊκή Ένωσης από μια διαφορετική προοπτική βάσει ορθών πληροφοριών και γνώσεων.
<SPEAKER ID="195" NAME="Dushana Zdravkova  " LANGUAGE="BG">
Κυρίες και κύριοι, θα ήθελα να συγχαρώ τον κύριο Hegyi για την εξαιρετική έκθεσή του η οποία είμαι σίγουρος ότι θα έχει ζωτική συμβολή στην έναρξη ενός αστικού διαλόγου εντός της Ευρωπαϊκής Ένωσης.
<P>
" επιτυχής επίτευξη των γενικών επικοινωνιακών προτεραιοτήτων των Ευρωπαϊκών θεσμικών οργάνων σε συνεργασία με τα ΚΜ θα αποτελεί σημαντικό βήμα προς την καλύτερη ενημέρωση των πολιτών της Ευρωπαϊκής Ένωσης. Μόνο ορθά ενημερωμένοι πολίτες μπορούν να κάνουν χρήση των ευκαιριών που τους προσφέρονται και να συμμετάσχουν σε έναν ενεργό διάλογο περί της Ευρώπης. Υπήρξαμε όλοι μάρτυρες των συνεπειών που επέφεραν τα προβλήματα περί διασφάλισης της ενημέρωσης των πολιτών: αρνητικές ψήφοι σε δημοψηφίσματα και το μπλοκάρισμα της Ευρωπαϊκής εξέλιξης.
<P>
Ως Πρόεδρος του συνδέσμου πολιτών της Βουλγαρίας, πιστεύω ακράδαντα ότι η εμπλοκή των πολιτών στη διαδικασία λήψης αποφάσεων θα τους δώσει την ευκαιρία να συμμετάσχουν άμεσα στην πολιτική διαδικασία σε επίπεδο ΕΕ. Πιστεύω ότι αυτός είναι από τους σημαντικότερους τομείς ο οποίος πρέπει να αναθεωρηθεί και να βελτιωθεί συντόμως.
<P>
Θεωρώ ότι αυτή η έκθεση θα επιτρέψει στο Ευρωπαϊκό Κοινοβούλιο να δώσει τις απαραίτητες κατευθυντήριες γραμμές και συστάσεις προς άλλα θεσμικά όργανα αλλά και σε οργανισμούς κοινωνίας των πολιτών διότι οι πολίτες είναι το βασικό στοιχείο για την εξέλιξη του μέλλοντος της Ευρώπης. Χωρίς την συνεργασία και εμπλοκή των πολιτών θα είναι αδύνατο για εμάς να επιτύχουμε τους στόχους που εμείς οι ίδιοι έχουμε θέσει.

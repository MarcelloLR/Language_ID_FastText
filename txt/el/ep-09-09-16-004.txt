<CHAPTER ID="004">
Σύνοδος Κορυφής των G-20 στο Πίτσμπουργκ (24-25 Σεπτεμβρίου) (συζήτηση)
<SPEAKER ID="008" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για τη σύνοδο κορυφής της G20 που θα διεξαχθεί στο Πίτσμπουργκ στις 24-25 Σεπτεμβρίου 2009.
<SPEAKER ID="009" NAME="Cecilia Malmström" LANGUAGE="SV">
Κύριε Πρόεδρε, είναι μεγάλη χαρά για μένα να βρίσκομαι σήμερα εδώ εκπροσωπώντας τη σουηδική Προεδρία. " Προεδρία και η Επιτροπή θα εκπροσωπήσουν από κοινού την ΕΕ στη σύνοδο κορυφής της G20 που θα διεξαχθεί στο Πίτσμπουργκ στις 24-25 Σεπτεμβρίου. Αύριο θα διεξαγάγουμε άτυπο Ευρωπαϊκό Συμβούλιο στις Βρυξέλλες για να προετοιμάσουμε την κοινή θέση της ΕΕ. Όπως όλοι γνωρίζετε, η παγκόσμια χρηματοπιστωτική κρίση κατέστησε αναγκαία τη λήψη άνευ προηγουμένου μέτρων σε παγκόσμιο επίπεδο:
<P>
Πρώτον, άμεσα και δυναμικά μέτρα οικονομικής και νομισματικής πολιτικής με σκοπό την ενίσχυση του χρηματοπιστωτικού τομέα και της πραγματικής οικονομίας. Δεύτερον, τον συντονισμό των παγκοσμίων προσπαθειών και τη διεύρυνση του ρόλου της G20 ως φόρουμ για έναν τέτοιο συντονισμό, και για μέτρα που αφορούν τη ρύθμιση των χρηματοπιστωτικών αγορών. Τα μέτρα οικονομικής και νομισματικής πολιτικής, που κατέστη δυνατό να ληφθούν σύντομα, ήταν απολύτως απαραίτητα για να διέλθουμε τη χειρότερη φάση της κρίσης.
<P>
" γενική ενίσχυση της οικονομίας της ΕΕ για εφέτος και για τον επόμενο χρόνο εκτιμάται ότι ανέρχεται στο 5% του ΑΕγχΠ. Οι κεντρικές τράπεζες αντέδρασαν στην κρίση διατηρώντας τα επιτόκια κοντά στο μηδέν. Σήμερα θεωρούμε με συγκρατημένη αισιοδοξία ότι τα χειρότερα όσον αφορά τα σοβαρά προβλήματα του χρηματοπιστωτικού τομέα έχουν περάσει, ωστόσο η οικονομική κατάσταση παραμένει ασταθής και υπάρχει σημαντικός κίνδυνος για περαιτέρω οπισθοδρομήσεις. Συνειδητοποιούμε απόλυτα ότι η αυξανόμενη ανεργία θα αποτελέσει το επόμενο διάστημα εξαιρετικά κυρίαρχο ζήτημα. " κατάσταση παραμένει αβέβαια, θα μπορούσε όμως να είναι πολύ χειρότερη.
<P>
Ο συντονισμός και η συνεργασία σε διεθνές επίπεδο θα έχουν τεράστια σημασία αν θέλουμε να εξασφαλίσουμε μια μεγάλης κλίμακας ανάκαμψη και να δώσουμε το σύνθημα για την επιστροφή σε μια μακροπρόθεσμη, βιώσιμη ανάπτυξη που θα στηρίζεται σε γερά θεμέλια. " G20 διαδραμάτισε και θα συνεχίσει να διαδραματίζει κεντρικό ρόλο ως προς αυτό. Επίσης, η G20 θα συνεργαστεί με τα διεθνή χρηματοπιστωτικά ιδρύματα -το ΔΝΤ και την Παγκόσμια Τράπεζα- για να εξασφαλίσει ότι θα έχουν αρκετούς πόρους και εύρυθμη εσωτερική οργάνωση ώστε να είναι σε θέση να υποστηρίξουν την οικονομική ανάπτυξη και να εξασφαλίσουν τη χρηματοοικονομική σταθερότητα σε ολόκληρο τον κόσμο.
<P>
" διαδικασία της G20 είχε τα εξής σημαντικά αποτελέσματα:
<P>
Πρώτον, την κοινή ανάλυση των προβλημάτων που έπληξαν τις οικονομίες μας. Αυτό μπορεί να μην φαίνεται μεγάλη πρόοδος, όμως μια κοινή θέαση του χρηματοπιστωτικού τομέα και των πραγματικών οικονομικών προβλημάτων που βρίσκονται πίσω από την κρίση είναι ουσιαστικής σημασίας για τη λήψη αποτελεσματικών μέτρων αντιμετώπισης.
<P>
Δεύτερον, έχουμε σημειώσει πραγματική πρόοδο όσον αφορά μια σειρά συγκεκριμένων μέτρων που είχαμε συμφωνήσει στην εαρινή σύνοδο κορυφής στο Λονδίνο. Σε αυτά συμπεριλαμβάνεται μια ευρεία δέσμη κινήτρων για τις οικονομίες μας και η ενίσχυση της συνεργασίας όσον αφορά την εποπτεία και τη ρύθμιση των χρηματοπιστωτικών αγορών. Ακόμα, εξασφαλίσαμε ότι το Διεθνές Νομισματικό Ταμείο θα έχει επαρκείς πόρους για να ανταποκριθεί στη ζήτηση για δανεισμό. Επίσης, προσπαθήσαμε να βελτιώσουμε την ικανότητα των διεθνών χρηματοπιστωτικών ιδρυμάτων για έγκαιρη προειδοποίηση σε περίπτωση που παρουσιαστούν παρόμοια προβλήματα στο μέλλον.
<P>
Πρέπει να γίνουν ακόμα πολλά, όμως έχουμε σημειώσει σαφή πρόοδο που την προήγαγαν συντονισμένες διεθνείς δεσμεύσεις. Αισθάνομαι ότι εμείς στην ΕΕ έχουμε σημειώσει μαζί με τα άλλα μέλη της G20 μεγάλη πρόοδο σε μια σειρά κεντρικών ζητημάτων που είναι καίρια εάν επιδιώκουμε μια στρατηγική αντίδραση στη χρηματοπιστωτική και οικονομική κρίση. " συντονισμένη κοινοτική στρατηγική μας σημαίνει πως η Ευρώπη ηγείται της συζήτησης αντί να την παρακολουθεί. Οι δικές μας λύσεις λαμβάνονται υπόψη όταν σχεδιάζονται λύσεις σε παγκόσμιο επίπεδο. Αυτός είναι ο λόγος για τον οποίο η Προεδρία καλεί αύριο βράδυ σε δείπνο τους αρχηγούς κρατών και κυβερνήσεων. Στόχος είναι η συνέχιση του επιτυχημένου έργου του άτυπου γεύματος του Ecofin και της διάσκεψης των υπουργών Οικονομικών της G20 στο Λονδίνο, προκειμένου να είμαστε καλά προετοιμασμένοι φθάνοντας στο Πίτσμπουργκ.
<P>
Αναμένω ότι η αυριανή συνάντηση και η σύνοδος κορυφής του Πίτσμπουργκ θα συνεχίσουν να οδηγούν σε πρόοδο ως προς τα κύρια ζητήματα που ανέφερα, αλλά και ως προς ορισμένους άλλους τομείς. Ένα θέμα που έθεσαν με έντονο τρόπο ορισμένοι από τους ευρωπαίους υπουργούς Οικονομικών είναι το ζήτημα του ρόλου των συστημάτων bonus για τη χρηματοπιστωτική σταθερότητα. Οι υπουργοί Οικονομικών της ΕΕ συμφωνούν απόλυτα ότι πρέπει να απαιτήσουμε αποτελεσματικές παγκόσμιες προδιαγραφές για να εξασφαλίσουμε ότι τέτοιου είδους συστήματα bonus δεν θα έχουν αποσταθεροποιητικά αποτελέσματα και ότι τα καταβαλλόμενα bonus θα είναι εύλογα σε σχέση με την απόδοση. Αυτό είναι σημαντικό στο πλαίσιο της γενικής πρωτοβουλίας για την εξασφάλιση μεγαλύτερης διαφάνειας και καλύτερης εποπτείας του χρηματοπιστωτικού τομέα και είναι καθοριστικό για να μπορέσουμε να εξασφαλίσουμε σταθερότητα για το μέλλον.
<P>
Ζητήθηκε από το Συμβούλιο Χρηματοπιστωτικής Σταθερότητας να αναφερθεί στη σύνοδο κορυφής του Πίτσμπουργκ στην εργασία του για την ανάπτυξη αρχών για τα συστήματα bonus. Ελπίζω ότι αυτή η έκθεση θα περιλαμβάνει συγκεκριμένες στρατηγικές που θα μπορούν να εφαρμοστούν στην πράξη και θα εξασφαλίζουν ότι τα χρηματοπιστωτικά ιδρύματα θα θεσπίσουν λογικές και υπεύθυνες δομές για τις αμοιβές και τα bonus. Επιπλέον, ελπίζω ότι μπορούμε να συμφωνήσουμε στη συνέχιση παροχής των απαραίτητων κινήτρων στις οικονομίες μας για όσο αυτό θα είναι απαραίτητο, όμως είναι επίσης σημαντικό να προβαίνουμε σε κατάργηση των μέτρων όταν δεν είναι πλέον απαραίτητα, προκειμένου να μπορούμε να έχουμε και πάλι ισορροπημένα δημόσια οικονομικά όταν έλθει η ανάκαμψη.
<P>
Μόλις τώρα αρχίσαμε να εξετάζουμε αυτές τις στρατηγικές εξόδου από την κρίση. " μορφή και ο συντονισμός τους, καθώς και ο τρόπος εφαρμογής τους, θα είναι εξαιρετικά σημαντικοί παράγοντες προκειμένου να επιτύχουμε μια ισορροπημένη, μακροπρόθεσμη οικονομική ανάκαμψη. Μια άλλη μείζων πρόκληση είναι η απασχόληση. Πρέπει να σχεδιάσουμε με προσοχή τα απαιτούμενα μέτρα διατηρώντας ταυτόχρονα μια καλή ισορροπία μεταξύ οικονομικής και διαρθρωτικής πολιτικής. Είμαι βέβαιη ότι θα επαναλάβουμε επίσης πως είναι ανάγκη να παραμείνουμε αντίθετοι στον προστατευτισμό και να εξασφαλίσουμε δίκαιες συνθήκες στις διεθνείς αγορές. Αυτό θα απαιτήσει σημαντικό συντονισμό όσον αφορά τόσο τη χρηματοπιστωτική ρύθμιση και εποπτεία, όσο και την άρση έκτακτων μέτρων που ελήφθησαν για την υποστήριξη του χρηματοπιστωτικού τομέα. Θα εξακολουθήσει να απαιτείται ευρύ έργο τόσο σε εθνικό όσο και σε κοινοτικό επίπεδο.
<P>
Οι συζητήσεις για τη μεταρρύθμιση των χρηματοπιστωτικών ιδρυμάτων θα συνεχιστούν και αύριο και στο Πίτσμπουργκ, αλλά και την υπόλοιπη χρονιά. Θέλουμε τα χρηματοπιστωτικά ιδρύματα να είναι ισχυρά, με επαρκείς πόρους, με τη σωστή εντολή, με πολιτική καθοδήγηση και διοικητικές δομές που θα αντικατοπτρίζουν με σωστό τρόπο τη σύνθεσή τους. Αυτά τα θέματα είναι πολύπλοκα και αλληλένδετα, όμως πρέπει να τα αντιμετωπίσουμε επειγόντως προκειμένου τα χρηματοπιστωτικά ιδρύματα να μπορούν να επιτελέσουν αυτό το έργο που αποκτά ολοένα μεγαλύτερη σημασία.
<P>
Τέλος, θα ήθελα να πω ότι ασφαλώς χρειάζεται μεγάλη πολιτική αποφασιστικότητα προκειμένου να σημειώσουμε πρόοδο στις επικείμενες συζητήσεις της συνόδου κορυφής για το κλίμα στην Κοπεγχάγη. Αυτό αποτελεί πολύ μεγάλη προτεραιότητα για τη σουηδική Προεδρία. Θέλουμε να εξασφαλίσουμε ότι θα δοθούν τα κατάλληλα κίνητρα ώστε όλοι να αναλάβουν δράση για τον περιορισμό της θέρμανσης του πλανήτη και την προσαρμογή των οικονομικών στρατηγικών έτσι ώστε να είναι ευνοϊκές για μια φιλική προς το κλίμα ανάπτυξη.
<P>
Ο στόχος μας για τη σύνοδο κορυφής του Πίτσμπουργκ είναι να σημειώσουμε πρόοδο όσον αφορά κατευθυντήριες γραμμές για τη χρηματοδότηση παγκόσμιων μέτρων υπέρ του κλίματος. Δεν μπορώ να υποσχεθώ ότι θα επιτύχουμε όλα όσα θέλουμε, γιατί τα θέματα αυτά είναι εξαιρετικά πολύπλοκα, όμως υποσχόμαστε ότι η Προεδρία θα παρουσιάσει και θα υπερασπιστεί τις απόψεις της ΕΕ με υπεύθυνο τρόπο. Με αυτό το πνεύμα αναμένω αύριο το βράδυ γόνιμες συζητήσεις με τους αρχηγούς κρατών και κυβερνήσεων και τα πραγματικά αποτελέσματα που περιμένει ολόκληρος ο κόσμος την επόμενη εβδομάδα από το Πίτσμπουργκ.
<P>
(Χειροκροτήματα)
<SPEAKER ID="010" NAME="Joaquín Almunia" LANGUAGE="ES">
Κύριε Πρόεδρε, κυρία Malmström, κυρίες και κύριοι, αυτή είναι η πρώτη φορά που απευθύνομαι στο Σώμα σε αυτήν τη νέα κοινοβουλευτική περίοδο. Θα ήθελα να αρχίσω εκφράζοντας τα συγχαρητήριά μου σε όλους εσάς για την εκλογή ή, σε πολλές περιπτώσεις, την επανεκλογή σας. Είμαι βέβαιος ότι όλοι έχουμε μια κοινή αίσθηση ευθύνης όσον αφορά την αντιμετώπιση μιας από τις μεγαλύτερες πολιτικές προκλήσεις της γενιάς μας: το πώς θα ξεπεράσουμε αυτήν τη βαθιά οικονομική και χρηματοπιστωτική κρίση. Πρέπει να αποκαταστήσουμε τη σταθερότητα και την εμπιστοσύνη των πολιτών μας αυξάνοντας ταυτόχρονα τις ευκαιρίες τους και εξασφαλίζοντας το υψηλότερο δυνατό επίπεδο κοινωνικής συνοχής για όλους.
<P>
Το θέμα που θα συζητηθεί στη σύνοδο κορυφής της G20 στο Πίτσμπουργκ την επόμενη εβδομάδα βρίσκεται στο επίκεντρο αυτής της πρόκλησης και αυτού του μελήματος. Είμαι πεπεισμένος ότι το ζήτημα αυτό θα συνεχίσει να εμφανίζεται καθ' όλη την επόμενη περίοδο και καθ' όλη τη διάρκεια αυτής της κοινοβουλευτικής περιόδου, ανεξάρτητα από το εάν τα θέματα αυτά θα συζητούνται σε συνόδους κορυφής της G20 ή σε ευρωπαϊκά συμβούλια, στις δικές σας συζητήσεις ή στις προτεινόμενες πρωτοβουλίες που η επόμενη Επιτροπή θα παρουσιάσει στο Σώμα.
<P>
" σύνοδος κορυφής της G20 στο Πίτσμπουργκ είναι η τρίτη που θα διεξαχθεί σε επίπεδο αρχηγών κρατών και κυβερνήσεων από τότε που, πριν από ένα έτος και μία ημέρα, κατέρρευσε η Lehman Brothers και άρχισε μια κρίση με διαστάσεις που δεν είχαμε δει για πολλές δεκαετίες.
<P>
Υπό το φως των δύο πρώτων συναντήσεων ανωτάτου επιπέδου της G20, τον περασμένο Νοέμβριο στην Ουάσιγκτον και τον Απρίλιο τρέχοντος έτους στο Λονδίνο, είναι σαφές ότι η G20 διαδραματίζει καθοριστικό ρόλο στον συντονισμό της παγκόσμιας αντίδρασης σε αυτήν την κρίση.
<P>
" συμβολή της G20 στην ανάπτυξη μιας συντονισμένης αντίδρασης ήταν ζωτικής σημασίας προκειμένου να αποφευχθεί μια ακόμα βαθύτερη ύφεση από αυτήν που βιώνουμε σήμερα. Επίσης, ήταν ζωτικής σημασίας για τη θεμελίωση ενός οικονομικού και χρηματοπιστωτικού συστήματος που θα αποτρέψει μελλοντικά την επανεμφάνιση των ανισορροπιών και των υπερβολών που μας οδήγησαν στην παρούσα κατάσταση.
<P>
" Ευρωπαϊκή Ένωση διαδραμάτισε εν προκειμένω ενεργό και καθοριστικό ρόλο ενθαρρύνοντας την G20. Όπως υπενθύμισε χθες εδώ στο Σώμα ο πρόεδρος Barroso, η πρώτη σύνοδος κορυφής στην Ουάσιγκτον ήταν μια ευρωπαϊκή πρωτοβουλία της γαλλικής Προεδρίας και του προέδρου Sarkozy μαζί με την Επιτροπή. Επίσης, καθοριστική ήταν η συμβολή της Ευρωπαϊκής Ένωσης όσον αφορά τον προσδιορισμό φιλόδοξων στόχων για τις δύο προηγούμενες συνόδους κορυφής και την ενεργό συμμετοχή στις προπαρασκευαστικές εργασίες για τις εν λόγω συνόδους προκειμένου να μην επιτευχθεί μόνο η διατύπωση δηλώσεων αρχής, αλλά και συγκεκριμένα αποτελέσματα και δεσμεύσεις.
<P>
Όλοι οι Ευρωπαίοι, καθώς και τα ευρωπαϊκά θεσμικά όργανα, πρέπει να αισθάνονται σχετικά ικανοποιημένοι με όλα αυτά. Μπορούμε επίσης να είμαστε ικανοποιημένοι με τον βαθμό συντονισμού που υπήρξε μεταξύ των διαφόρων ευρωπαίων εκπροσώπων στην G20: των ευρωπαϊκών χωρών που είναι μέλη της G20 και συμμετέχουν στις συνεδριάσεις της και της Προεδρίας της Ευρωπαϊκής Ένωσης μαζί με την Επιτροπή που εκπροσωπεί τη φωνή όλων των Ευρωπαίων και την κοινή θέση όλων των κρατών μελών.
<P>
" σύνοδος κορυφής που πραγματοποιήθηκε στην Ουάσιγκτον τον περασμένο Νοέμβριο έδωσε τη δυνατότητα στις μεγαλύτερες οικονομίες του πλανήτη -οι χώρες της G20 αντιπροσωπεύουν περίπου το 90% του παγκόσμιου ΑΕγχΠ- να συμφωνήσουν στην εφαρμογή σχεδίων παροχής κινήτρων με σκοπό την ενίσχυση της οικονομικής δραστηριότητας εκείνη την περίοδο, δηλαδή το περασμένο φθινόπωρο, όπου οι πιστώσεις, το διεθνές εμπόριο και οι επενδύσεις διακόπηκαν ξαφνικά συνεπεία του τεράστιου χρηματοοικονομικού κλυδωνισμού που σημειώθηκε για πρώτη φορά τον Αύγουστο του 2007 και ύστερα απέκτησε απίστευτη δυναμική τον Σεπτέμβριο του 2008.
<P>
Μερικές ημέρες μετά τη σύνοδο κορυφής που έγινε πέρυσι στην Ουάσιγκτον, η Επιτροπή παρουσίασε το ευρωπαϊκό σχέδιο για την ανάκαμψη της οικονομίας που έτυχε της πολιτικής υποστήριξης του Ευρωπαϊκού Συμβουλίου τον Δεκέμβριο. Το σχέδιο αυτό απετέλεσε τη βάση της ευρωπαϊκής αντίδρασης όσον αφορά τις δημοσιονομικές πολιτικές, καθώς και τις πολιτικές για την τόνωση της ζήτησης με τη βοήθεια μέσων που διαθέτουν οι εθνικές κυβερνήσεις και τα εθνικά κοινοβούλια ή τα ίδια τα ευρωπαϊκά θεσμικά όργανα.
<P>
Σύμφωνα με τις πιο πρόσφατες διαθέσιμες πληροφορίες, αυτά τα παρεχόμενα κατά διακριτική ευχέρεια φορολογικά κίνητρα μαζί με τη δράση των αυτόματων σταθεροποιητών, οι οποίοι είναι πολύ σημαντικοί στις ευρωπαϊκές χώρες εξαιτίας του βάρους των φόρων και του συστήματος κοινωνικής προνοίας μας, προβλέπεται ότι θα συνεισφέρουν στη συνολική ζήτηση προσθέτοντας ποσό που αντιστοιχεί στο 5,5% του ΑΕγχΠ της ΕΕ μεταξύ 2009 και 2010.
<P>
" νέα κυβέρνηση των "ΠΑ υιοθέτησε επίσης ένα πολύ σημαντικό σχέδιο κινήτρων. Δεδομένου ότι οι αυτόματοι σταθεροποιητές της δεν είναι τόσο υψηλοί όσο οι δικοί μας στην Ευρώπη, το άθροισμα των αμέσων κινήτρων και των αυτομάτων σταθεροποιητών σημαίνει πως προσφέρεται παρόμοια στήριξη και στις δύο πλευρές του Ατλαντικού. Επιπροσθέτως, χώρες όπως η Ιαπωνία, η Κίνα, ο Καναδάς και άλλα μέλη της G20 υιοθέτησαν επίσης ανάλογα φορολογικά κίνητρα.
<P>
" σύνοδος κορυφής του Λονδίνου που έγινε στις αρχές Απριλίου έδωσε εν προκειμένω έμφαση στην ανάγκη να υλοποιηθούν σύντομα αυτά τα σχέδια. Ζήτησε τη στενή παρακολούθηση των εν λόγω σχεδίων και είπε ότι, εάν παραστεί ανάγκη, πρέπει να συμπληρωθούν με πρόσθετα μέτρα. Τώρα μπορούμε να επιβεβαιώσουμε ότι αυτά τα σχέδια κινήτρων, μαζί με τα πολύ σημαντικά νομισματικά κίνητρα που υιοθέτησαν οι κεντρικές τράπεζες και με την κινητοποίηση δημοσίων πόρων για την ενίσχυση χρηματοπιστωτικών ιδρυμάτων και ιδίως των τραπεζών, κατόρθωσαν να αναχαιτίσουν την ελεύθερη πτώση της οικονομίας. Επίσης, μας δίνουν τώρα τη δυνατότητα να δούμε αυτό το φθινόπωρο τα πρώτα σημάδια σταθεροποίησης, όπως φαίνεται από τις οικονομικές προβλέψεις που είχα την ευκαιρία να παρουσιάσω πριν από δύο ημέρες στις Βρυξέλλες. Για πρώτη φορά μέσα σε δύο χρόνια, οι προβλέψεις αυτές δεν αναθεώρησαν προς τα κάτω την προηγούμενη πρόβλεψη.
<P>
Ωστόσο, δεν είμαστε ακόμα σε θέση να πούμε ότι η οικονομική δραστηριότητα θα μπορούσε να διατηρηθεί αυτόνομα εάν αφαιρούνταν τα κίνητρα αυτά. Επίσης, είναι αλήθεια ότι ακόμα και με τα κίνητρα που εφαρμόζονται, υπάρχουν κίνδυνοι υποτροπής, δεδομένης της εξαιρετικά ανησυχητικής αύξησης της ανεργίας και των ανεπίλυτων μέχρι σήμερα αδυναμιών του χρηματοπιστωτικού συστήματος.
<P>
Ως εκ τούτου, ένα από τα μηνύματα στα οποία συμφώνησαν οι υπουργοί Οικονομικών της G20 αναφορικά με τη σύνοδο κορυφής του Πίτσμπουργκ κατά τη διάσκεψή τους στο Λονδίνο στις αρχές αυτού του μήνα ήταν πως για την ώρα απαιτείται η διατήρηση των προσωρινών μέτρων στήριξης, χωρίς να αγνοείται η ανάγκη να αρχίσει η ανάπτυξη μιας συντονισμένης στρατηγικής εξόδου από την κρίση. Θα επανέλθω εν συντομία σε αυτό στο τέλος της ομιλίας μου.
<P>
Οι πρώτες δύο σύνοδοι κορυφής της G20 στην Ουάσιγκτον και στο Λονδίνο ήταν επίσης κρίσιμης σημασίας όσον αφορά τον καθορισμό μιας παγκόσμιας ατζέντας μεταρρυθμίσεων στα συστήματα ρύθμισης και εποπτείας του χρηματοπιστωτικού τομέα. Μπορούμε να πούμε ότι παρακολουθούμε μια ριζική αλλαγή μετά από σχεδόν τρεις δεκαετίες όπου κυριαρχούσε το πρότυπο της απορρύθμισης και θεωρίες για τον υποτιθέμενο αλάνθαστο χαρακτήρα των χρηματοπιστωτικών αγορών.
<P>
Στην Ουάσιγκτον, οι χώρες της G20 έθεσαν τις βάσεις, θέσπισαν τις αρχές και καθόρισαν την ατζέντα για να υπαχθούν οι χρηματοπιστωτικές αγορές σε αυστηρότερη και αποτελεσματικότερη ρύθμιση και εποπτεία, μην αφήνοντας κανένα τομέα, προϊόν ή οικονομικό παράγοντα έξω από τον έλεγχο των ρυθμιστικών και εποπτικών αρχών. Οι εν λόγω αρχές πρέπει να συνεργάζονται και να συντονίζουν πολύ πιο στενά τις δραστηριότητές τους προκειμένου να διορθωθεί η προφανής αναποτελεσματικότητα των εθνικών συστημάτων εποπτείας έναντι των παγκοσμιοποιημένων αγορών και χρηματοπιστωτικών ιδρυμάτων που δρουν διασυνοριακά σε αυτές τις αγορές.
<P>
Στη σύνοδο κορυφής του Λονδίνου τον Απρίλιο επιτελέστηκε εκτεταμένο έργο προκειμένου να επιτευχθεί συγκεκριμένη και σημαντική πρόοδος ως προς την υλοποίηση αυτής της μεταρρυθμιστικής ατζέντας. " σύνοδος κορυφής της G20 στο Λονδίνο έκανε αποφασιστικά βήματα προς την εκπλήρωση της υπόσχεσης για μεταρρύθμιση, από προληπτικούς λογιστικούς κανόνες που θα εφαρμόζονται στα χρηματοπιστωτικά ιδρύματα μέχρι τη σταθερή απαίτηση για διαφάνεια σε μη συνεργάσιμες δικαιοδοσίες, δηλαδή τους φορολογικούς παραδείσους, συμπεριλαμβανομένης της ρύθμισης των αμοιβαίων κεφαλαίων κινδύνου ή άλλων χρηματοπιστωτικών οργανισμών, της οργάνωσης διαφανών αγορών παραγώγων και της υιοθέτησης κανόνων σχετικά με την αμοιβή των ανωτέρων διευθυντικών στελεχών των χρηματοπιστωτικών ιδρυμάτων και των στελεχών που δραστηριοποιούνται στις αγορές.
<P>
Ως εκ τούτου, η Ευρωπαϊκή Ένωση επιτέλεσε ένα πολύ σημαντικό καθήκον όχι μόνο ως προς την προώθηση αυτών των συμφωνιών σε επίπεδο G20, αλλά και ως προς την εφαρμογή τους. Γι' αυτό απαιτήθηκε εντατικό κανονιστικό έργο κατά το τελευταίο έτος. Ορισμένες από αυτές τις προτάσεις υιοθετήθηκαν ήδη εδώ από το Σώμα, καθώς και από το Συμβούλιο. Άλλες συζητούνται αυτό το διάστημα εδώ στο Σώμα και στο Συμβούλιο και η Επιτροπή σχεδιάζει να εγκρίνει άλλη μια σειρά προτάσεων μέχρι το τέλος του χρόνου, αρχίζοντας την επόμενη εβδομάδα, μία ημέρα πριν από τη σύνοδο κορυφής του Πίτσμπουργκ, με την πρόταση για τη δημιουργία του Ευρωπαϊκού Συμβουλίου Συστημικού Κινδύνου και τριών ευρωπαϊκών αρχών μικροπροληπτικής εποπτείας, σύμφωνα με τις συστάσεις της έκθεσης de Larosière την οποία υιοθέτησαν τόσο το Συμβούλιο όσο και η Επιτροπή.
<P>
" κυβέρνηση των "ΠΑ παρουσίασε επίσης ένα φιλόδοξο σχέδιο δημοσιονομικής μεταρρύθμισης, για το οποίο ο πρόεδρος Obama επιβεβαίωσε αυτήν την εβδομάδα ότι αποτελεί προτεραιότητα της θητείας του. Παραδέχθηκε την ευθύνη των "νωμένων Πολιτειών ως τόπου όπου γεννήθηκε και αναπτύχθηκε αυτή η κρίση.
<P>
Οι στόχοι που τέθηκαν για τη σύνοδο κορυφής του Πίτσμπουργκ περιλαμβάνουν τον έλεγχο της προόδου αυτών των μεταρρυθμίσεων και την εξασφάλιση της αναγκαίας ρυθμιστικής σύγκλισης και στις δυο πλευρές του Ατλαντικού. Κάθε ρυθμιστική απόκλιση θα χρησιμοποιηθεί ή μπορεί να χρησιμοποιηθεί μελλοντικά από τους επενδυτές για στρατηγικές διαιτησίας που θα μπορούσαν να προξενήσουν και πάλι μείζονες στρεβλώσεις στις αγορές. Ωστόσο, πέραν της εξασφάλισης της συμμόρφωσης με όσα έχουν ήδη συμφωνηθεί και της ενθάρρυνσης της εφαρμογής των μέτρων που υιοθετήθηκαν, η σύνοδος κορυφής του Πίτσμπουργκ πρέπει να στείλει και ένα σαφές πολιτικό μήνυμα. Πρέπει τώρα να καταστεί σαφής η απόλυτη επιθυμία κυβερνήσεων, πολιτικών αρχηγών, θεσμικών οργάνων, των χωρών μας και της Ευρωπαϊκής Ένωσης να θεσπίσουν ένα στέρεο ρυθμιστικό πλαίσιο με μια σταθερή δέσμευση και ένα αποτρεπτικό μήνυμα. Το μήνυμα αυτό πρέπει να είναι ότι "κανένας δεν πρέπει να πιστεύει πως αφού ξεπεράσαμε το χειρότερο μέρος αυτής της κρίσης, μπορούμε να αφήσουμε αυτές τις παλιότερες πρακτικές που οδήγησαν στην κρίση να εμφανιστούν ξανά σαν να μην είχε συμβεί τίποτα".
<P>
Το κοινό περιμένει εγγυήσεις για το ότι θα απαιτηθεί από τα χρηματοπιστωτικά ιδρύματα και τις διοικήσεις τους να συμμορφώνονται με τους κανόνες, ιδίως όσον αφορά τις αμοιβές, πράγμα που θα αποτρέψει να θέσουν ξανά σε κίνδυνο το χρηματοπιστωτικό σύστημα και την πραγματική οικονομία στο σύνολό της. Πρέπει να πούμε ότι στην Ευρωπαϊκή Ένωση επικρατεί απόλυτη ομοφωνία ως προς το σημείο αυτό.
<P>
Ένα άλλο ζήτημα που βρέθηκε ψηλά στην ημερήσια διάταξη των διαφόρων συνόδων κορυφής της G20 είναι, όπως ήδη ανέφερε η κ. Malmström, η μεταρρύθμιση των διεθνών χρηματοπιστωτικών ιδρυμάτων.
<P>
Θα ήθελα να προσθέσω μόνο ότι στο Λονδίνο σημειώθηκε ένα εξαιρετικά σημαντικό βήμα προόδου όσον αφορά τη χρηματοοικονομική ικανότητα αυτών των οργανισμών και ιδίως του Διεθνούς Νομισματικού Ταμείου (ΔΝΤ). " δανειοδοτική του ικανότητα αυξήθηκε κατά 500 δισεκατομμύρια δολάρια, με αποτέλεσμα οι συνολικοί πόροι που έχει το ΔΝΤ σήμερα στη διάθεσή του για τη λειτουργία του να ανέρχονται σε 750 δισεκατομμύρια δολάρια. Επιπροσθέτως, συμφωνήθηκε να κατανεμηθούν μεταξύ όλων των χωρών μελών του ΔΝΤ, ανάλογα με την ποσόστωσή τους, ειδικά δικαιώματα ανάληψης ύψους έως και 250 δισεκατομμυρίων δολαρίων. Εκτός αυτού συμφωνήθηκε επίσης να αυξηθεί η χρηματοπιστωτική ικανότητα του ΔΝΤ προκειμένου να αυξηθούν τα δάνεια με ευνοϊκούς όρους προς τις φτωχότερες χώρες. Όλα αυτά έχουν ήδη γίνει. Σε διάστημα έξι μηνών σημειώθηκε πολύ μεγαλύτερη πρόοδος από ό, τι σε διάστημα πολλών ετών πριν από αυτό.
<P>
Συνεπεία τούτου η Ευρωπαϊκή Ένωση συμφώνησε, φυσικά, να συνεισφέρει δεόντως σε αυτήν την αύξηση των πόρων του ΔΝΤ. Τα κράτη μέλη της ΕΕ συμφώνησαν να προσθέσουν 125 δισεκατομμύρια ευρώ στις συνήθεις συνεισφορές τους, κατ' αναλογία προς τη χρηματοδότηση των νέων σκοπών.
<P>
Οι ηγέτες της G20 θα συζητήσουν επίσης για την τροποποίηση της εκπροσώπησης των διαφόρων χωρών στα διοικητικά όργανα των διεθνών χρηματοπιστωτικών οργανισμών. Οι αναδυόμενες και αναπτυσσόμενες χώρες προσβλέπουν δικαιολογημένα σε μια πιο κατάλληλη εκπροσώπηση. " Ευρωπαϊκή Ένωση υποστηρίζει αυτήν την προσδοκία, η οποία όμως πρέπει να εκφραστεί με συγκεκριμένες συμφωνίες. Αυτός είναι και ο λόγος για τον οποίο η Ευρωπαϊκή Επιτροπή συνεχίζει να λέει -αν και αυτό δεν αποτελεί επίσημη θέση της Προεδρίας της Ευρωπαϊκής Ένωσης- συμφωνώντας με τη μέχρι τώρα άποψη του Σώματος ότι η καλύτερη εκπροσώπηση της Ευρωπαϊκής Ένωσης σε αυτά τα όργανα είναι η ενιαία εκπροσώπηση.
<P>
" ημερήσια διάταξη της συνόδου κορυφής του Πίτσμπουργκ θα καλύψει και άλλα θέματα: τη χρηματοδότηση της αντιμετώπισης της αλλαγής του κλίματος ενόψει της συνόδου κορυφής της Κοπεγχάγης, την ανάγκη επανέναρξης διεθνών εμπορικών διαπραγματεύσεων και την ανάγκη να μην ενδώσουμε σε τάσεις προστατευτισμού, καθώς και την αύξηση της ενίσχυσης των ασθενέστερων και πιο ευάλωτων χωρών για να αντιμετωπίσουν αυτήν την κρίση. Όπως γνωρίζετε, η Επιτροπή ενέκρινε την περασμένη εβδομάδα μια ανακοίνωση για τη χρηματοδότηση της αντιμετώπισης της κλιματικής αλλαγής.
<P>
Επιτρέψτε μου, παρακαλώ, να αναφέρω τελειώνοντας την επιθυμία που εκφράσθηκε στην τελευταία διάσκεψη των υπουργών Οικονομικών της G20 και η οποία θα συζητηθεί στη σύνοδο κορυφής του Πίτσμπουργκ: ότι είναι αναγκαίο να θέσουμε τα θεμέλια ενός μελλοντικού προτύπου για μια πιο ισορροπημένη και βιώσιμη ανάπτυξη. Αυτό θα συμπεριλαμβάνει, πρώτον, την ανάπτυξη στρατηγικών εξόδου από την κρίση, που δεν θα πρέπει να εφαρμοστούν άμεσα, αλλά όταν θα έρθει η κατάλληλη στιγμή, και με συντονισμένο τρόπο. Ο λόγος είναι ότι η ανάπτυξη τέτοιων στρατηγικών δεν είναι το κλειδί μόνο για μια βιώσιμη έξοδο από αυτήν την κρίση, αλλά και για να προσφερθεί ταυτόχρονα μια προοπτική μεσοπρόθεσμης έως μακροπρόθεσμης αειφορίας μετά τη βαθιά επίπτωση που είχε η κρίση στα δημόσια οικονομικά, στο επίπεδο της απασχόλησης και στην ικανότητα ανάπτυξης των οικονομιών μας.
<SPEAKER ID="011" NAME="Corien Wortmann-Kool" LANGUAGE="NL">
Κύριε Πρόεδρε, κυρία υπουργέ, κύριε Επίτροπε, βρισκόμαστε σε παγκόσμια κρίση. Έχουμε έναν χρηματοπιστωτικό τομέα που λειτουργεί σε παγκόσμια βάση και ως εκ τούτου είναι ανάγκη να συμφωνήσουμε, στο μέτρο του δυνατού, σε παγκόσμια βάση σε δεσμευτικούς κανόνες για τον τομέα αυτόν. Γι' αυτό είναι τόσο σημαντική η σύνοδος κορυφής της G20 στο Πίτσμπουργκ, μολονότι φυσικά η Ευρωπαϊκή Ένωση θα πρέπει να αναλάβει η ίδια σθεναρή δράση. Οι προσπάθειες πρέπει να επικεντρωθούν στην αποκατάσταση της ισορροπίας μεταξύ ελευθερίας και ευθύνης, των αξιών που αποτελούν τη βάση της κοινωνικής μας οικονομίας της αγοράς, το επίκεντρο της εκλογικής πλατφόρμας της Ομάδας του Ευρωπαϊκού Λαϊκού Κόμματος (Χριστιανοδημοκράτες).
<P>
Κύριε Πρόεδρε, η σύνοδος κορυφής της G20 είναι μια σημαντική σύνοδος κορυφής κατά την οποία θα χρειαστεί κάτι παραπάνω από όραμα - χαίρομαι που το είπατε κι εσείς αυτό. Είναι μια σύνοδος κορυφής κατά την οποία πρέπει να ληφθούν αποφάσεις. Αυτό σχετίζεται με διαρθρωτική αναμόρφωση όσον αφορά τη διαχείριση κινδύνου, με περισσότερη διαφάνεια και με καλύτερους κανόνες χρηματοπιστωτικής εποπτείας. Κύριε Almunia, είπατε ότι υπάρχουν προτάσεις για τα αμοιβαία κεφάλαια κινδύνου. Τι ελπίζετε να επιτύχετε ως προς αυτό στη σύνοδο κορυφής της G20; Επίσης, είναι εξαιρετικά απαραίτητη η ταχεία μεταρρύθμιση του ΔΝΤ και της Παγκόσμιας Τράπεζας, και πρέπει -χαίρομαι διότι αυτό το είπατε επίσης και οι δύο- να καταρτιστεί εγκαίρως μια στρατηγική εξόδου από την κρίση, γιατί διαφορετικά θα εμφανιστούν για άλλη μια φορά νέα προβλήματα.
<P>
Κύριε Πρόεδρε, έχει τεράστια σημασία να αντιμετωπιστεί με δεσμευτικούς κανόνες η εσφαλμένη παράδοση των bonus, διότι τα bonus ως ανταμοιβή βραχυπρόθεσμων κερδών συνιστούν μεγάλο κίνδυνο για τη σταθερότητα των χρηματοπιστωτικών ιδρυμάτων. Ωστόσο δεν είναι μόνο αυτό, καθώς επικρατεί δικαιολογημένα μεγάλη αγανάκτηση στην κοινή γνώμη και αυτός είναι άλλος ένας λόγος για τον οποίο είναι πολύ σημαντικό να φανούμε εν προκειμένω αποφασιστικοί.
<P>
Κύριε Πρόεδρε, η σύνοδος κορυφής θα είναι επιτυχημένη μόνον εάν επιτευχθούν δεσμευτικές συμφωνίες. Αναφέρθηκα στη ρύθμιση του χρηματοπιστωτικού τομέα, φυσικά όμως η κλιματική αλλαγή, η προετοιμασία μιας επιτυχημένης συνόδου κορυφής στην Κοπεγχάγη και η καταπολέμηση του προστατευτισμού προς όφελος της απασχόλησης είναι πολύ σημαντικά ζητήματα. Εσείς, η Ευρωπαϊκή Ένωση, όλοι εμείς μαζί, πρέπει να διαδραματίσουμε ρόλο πρωτοπόρου ως προς τα ζητήματα αυτά και, ως εκ τούτου, είναι σημαντικό να επιτύχετε να υιοθετήσουν τα κράτη μέλη κοινή γραμμή.
<SPEAKER ID="012" NAME="Udo Bullmann" LANGUAGE="DE">
Κύριε Πρόεδρε, κυρία Προεδρεύουσα του Συμβουλίου, κύριε Επίτροπε, κυρίες και κύριοι, πρώτα απ' όλα, στη σημερινή οικονομική κατάσταση δεν μπορούμε να συνεχίσουμε όπως μέχρι τώρα. Αυτό θα μας επιτρέψει μόνο μια αργή ανάκαμψη και θα δούμε περαιτέρω δραματική αύξηση του αριθμού των ανέργων, και εδώ στην Ευρώπη. Γι' αυτό, πρέπει να δείξετε τόλμη. Αυτό είναι το σημαντικότερο μήνυμα που μπορεί να δώσει αυτό το Κοινοβούλιο σε εκείνους που θα μας εκπροσωπήσουν στο Πίτσμπουργκ. Δείξτε τόλμη!
<P>
Κύριε Almunia, η αγόρευσή σας ήταν αναζωογονητική και θα ήθελα να σας συγχαρώ γι' αυτό. Τώρα πρέπει να αρχίσετε να τα εφαρμόζετε αυτά στην πράξη. Είναι καλό να αρχίσει κανείς με τα συστήματα bonus, αλλά δεν φθάνει. Χρειαζόμαστε μια ουσιαστική αλλαγή σε όλες τις περιπτώσεις που, λόγω εσφαλμένων κανόνων, όσοι κερδοσκοπούν βραχυπρόθεσμα έχουν πλεονέκτημα στη διεθνή χρηματοπιστωτική αγορά έναντι εκείνων που θέλουν να επενδύσουν μακροπρόθεσμα σε θέσεις εργασίας, σε εξαιρετικά προϊόντα και στη μακροπρόθεσμη επιτυχία της επιχείρησής τους. Είναι σωστό να πούμε ότι κανένας επισφαλής παράγων, κανένα επισφαλές χρηματοοικονομικό κέντρο δεν μπορεί να μείνει χωρίς λογική ρύθμιση, και γι' αυτό χρειαζόμαστε ρύθμιση των υπεράκτιων κέντρων από τα οποία κατακλύζεται ολόκληρος ο κόσμος με αμφιλεγόμενα προϊόντα. Αυτό είναι το σημαντικότερο καθήκον που πρέπει τώρα να αναλάβουμε.
<P>
Επίσης, δεν πρέπει να φοβάστε να συζητήσετε για τη φορολογική πολιτική - δεν απαγορεύεται. Ένας διεθνής φόρος συναλλαγών που θα ευνοεί τους μακροπρόθεσμους επενδυτές θα προήγαγε αυτήν τη συζήτηση συνολικά. Χρειαζόμαστε ισχυρό, βελτιωμένο συντονισμό τόσο της διεθνούς όσο και της ευρωπαϊκής οικονομικής πολιτικής μας. Είναι σωστό να εξετάζουμε μια στρατηγική εξόδου από την κρίση, αυτήν τη στιγμή όμως είναι ακόμα σημαντικότερο να βρούμε πώς μπορούμε να προσφέρουμε σταθερότερη υποστήριξη στην οικονομία και να βελτιώσουμε τον συντονισμό της οικονομικής πολιτικής μας.
<SPEAKER ID="013" NAME="Sylvie Goulard" LANGUAGE="FR">
Κύριε Πρόεδρε, κυρία υπουργέ, κύριε Επίτροπε, προφανώς εκτιμούμε όλες τις προσπάθειες που αναφέρατε και που πραγματικά έχουν ήδη φθάσει αρκετά μακριά, θέλουμε όμως περισσότερα. Θέλουμε να πάρει επίσημη μορφή μια σειρά στοιχείων και δεσμεύσεων της G20. Θα ήθελα ειδικότερα να επιστήσω την προσοχή σας στο κενό που υπάρχει μεταξύ των μάλλον ενθαρρυντικών αριθμητικών στοιχείων στον χρηματοπιστωτικό τομέα και των τρομακτικών αριθμητικών στοιχείων για την ανεργία στην Ευρωπαϊκή Ένωση. Εάν έχουμε μακροπρόθεσμη ανεργία, θα έχουμε, πρώτον, μια ανθρώπινη τραγωδία, αλλά και ένα βάρος στα δημόσια οικονομικά, ενώ δεν θα υπάρχει ελπίδα ανάκαμψης μέσω της κατανάλωσης.
<P>
Εμείς, η Ομάδα της Συμμαχίας Φιλελευθέρων και Δημοκρατών για την Ευρώπη, φοβόμαστε πολύ ένα σενάριο ιαπωνικού τύπου και ένα είδος αργής ανάπτυξης για αρκετά χρόνια. Κυρία Malmström, νομίζω ότι η χώρα σας, η Σουηδία, είχε δυστυχώς την ίδια εμπειρία. Σας παρακαλώ να μας βοηθήσετε να επωφεληθούμε από αυτήν την εμπειρία.
<P>
Κατ' εμέ, υπάρχουν τρία σημαντικά καθήκοντα. Πρώτον, πρέπει να συνεχίσουμε να συνεργαζόμαστε σε διεθνές επίπεδο και να συνεχίσουμε να μαχόμαστε κατά του προστατευτισμού και να ενισχύουμε τα διεθνή ιδρύματα όπως το ΔΝΤ. Δεν μπορούμε να βγούμε μόνοι μας από αυτήν την κρίση. " Ευρώπη πρέπει να καθιστά διαρκώς κατανοητό αυτό το μήνυμα.
<P>
Δεύτερον, πρέπει να θεσπίσουμε με επιτυχία μια αποτελεσματική εποπτεία και μια πολύ πιο απαιτητική μορφή σταθεροποίησης των τραπεζών. Σε αυτό το πλαίσιο πρέπει να βλέπουμε με επιφυλακτικότητα τις ενέργειες εντυπωσιασμού της κοινής γνώμης της G20. Υπάρχει εκτελεστική εξουσία, πρέπει όμως να γίνει έργο σε νομοθετικό επίπεδο και, κατά τη γνώμη μας, κύριε Almunia, οι προτάσεις της Επιτροπής για την εποπτεία αποτελούν ένα βήμα προς τη σωστή κατεύθυνση, αλλά δεν αρκούν. Τελικά, θέλουμε περισσότερες ευρωπαϊκές οντότητες. Μετά πιστεύω ότι θα πρέπει να εξετάσουμε κοινές στρατηγικές εξόδου από την κρίση, προστατεύοντας παράλληλα το ευρώ και εξασφαλίζοντας ότι τα ελλείμματα δεν θα επιβαρύνουν την κοινή νομισματική πειθαρχία.
<P>
Τέλος, θα ήθελα να ευχαριστήσω τον Επίτροπο Almunia διότι είπε ότι είναι υπέρ της Ευρωπαϊκής Ένωσης ως σώματος που υιοθετεί θέσεις σε διεθνείς οργανισμούς υπερασπιζόμενος με τον τρόπο αυτόν την κοινοτική μέθοδο. Βασιζόμαστε σε εσάς για να εξασφαλιστεί ότι δεν θα ακούγεται μόνο η φωνή των μεγάλων κρατών, αλλά θα διαφυλαχθεί ολόκληρη η Ευρωπαϊκή Ένωση και ολόκληρη η εσωτερική αγορά.
<SPEAKER ID="014" NAME="Sven Giegold" LANGUAGE="EN">
Κύριε Πρόεδρε, ευχαριστώ τον κύριο Επίτροπο για την αγόρευσή του. Έχω διάφορες ανησυχίες. " πρώτη είναι πως η Επιτροπή Ανάπτυξης του Κοινοβουλίου εκπόνησε πρόταση ψηφίσματος, από την οποία παραθέτω: "σημειώνει με μεγάλη ανησυχία ότι αυτή η κρίση ήδη έχει σημαντικό ανθρώπινο κόστος και έχει καταστρεπτικές συνέπειες για τα ευάλωτα άτομα στις φτωχότερες χώρες, με μια αναμενόμενη αύξηση 23 εκατομμυρίων επιπλέον ανέργων, έως 90 εκατομμυρίων επιπλέον υπερβολικά φτωχών μόνο το 2009, φαρμακευτική αγωγή διάσωσης ζωών για έως 1,7 εκατομμύρια ατόμων που έχουν προσβληθεί από τον ιό "ΙV, και μεταξύ 200 000 και 400 000 περισσότερων θανάτων παιδιών ανά έτος κατά μέσον όρο μεταξύ 2009 και 2015".
<P>
Δυστυχώς αυτό το ψήφισμα δεν εγκρίθηκε, μολονότι συντάχθηκε από κοινού από όλες τις Ομάδες του Κοινοβουλίου. Καταδικάζουμε με έμφαση και θεωρούμε ντροπή το γεγονός ότι το Σώμα δεν κατάφερε να εκπονήσει ψήφισμα για την G20 σχετικά με αναπτυξιακά ζητήματα.
<P>
Το μεγάλο ερώτημα είναι πώς να χρηματοδοτήσουμε τις συνέπειες της κρίσης, και ως προς αυτό ο γερμανός υπουργός Οικονομικών μαζί με την καγκελάριο πρότειναν να συζητήσει η G20 τη δυνατότητα θέσπισης ενός παγκόσμιου φόρου συναλλαγών. Ερωτώ την Επιτροπή, αλλά και την Προεδρία του Συμβουλίου, εάν υποστηρίζουν την πρόταση αυτήν.
<P>
Το δεύτερο ερώτημα αφορά τους φορολογικούς παραδείσους. " G20 θέλει να το αντιμετωπίσει βάσει της ανταλλαγής πληροφοριών ανά περίπτωση. Εμείς γνωρίζουμε ότι αυτό δεν πρόκειται να λειτουργήσει. " Επιτροπή Ανάπτυξης πρότεινε ένα καθεστώς αναφοράς ανά χώρα, έτσι ώστε οι διεθνικές επιχειρήσεις να πρέπει να δίνουν αναφορά ανά χώρα. Προτείνουμε να θεσπιστεί η αυτόματη ανταλλαγή πληροφοριών προκειμένου οι πληροφορίες να ρέουν πραγματικά μεταξύ των διαφόρων χωρών.
<P>
Ένα παγκόσμιο χρηματοπιστωτικό σύστημα χρειάζεται διαφάνεια. Θέλουμε επίσης να μάθουμε ποια είναι η θέση σας για τις συγκεκριμένες προτάσεις για την έξοδο από την κρίση και τη χρηματοδότηση των συνεπειών της.
<SPEAKER ID="015" NAME="Kay Swinburne" LANGUAGE="EN">
Κύριε Πρόεδρε, σας ευχαριστώ για τις ομιλίες που παρακολουθήσαμε σήμερα το πρωί. Χάρηκα ιδιαίτερα ακούγοντας τα σχόλια της κ. Malmström σχετικά με το ότι οι εκπρόσωποι στη σύνοδο κορυφής της G20 στο Πίτσμπουργκ πρέπει να συμφωνήσουν να υπάρχει ουσιαστικός συντονισμός στη συνεχή στήριξη μέτρων προσφοράς κινήτρων, στη χαλάρωση αυτών των μέτρων στήριξης όταν πρέπει και σε μια αποφασιστική και συντονισμένη προσπάθεια μελλοντικής κανονιστικής ρύθμισης.
<P>
Ωστόσο, το πλαίσιο αυτής της συνόδου κορυφής είναι ότι τα έθνη δαπανούν τρισεκατομμύρια δολάρια σε δράσεις διάσωσης και δέσμες κινήτρων, και σε δύο από τις μεγαλύτερες οικονομίες του πλανήτη βλέπουμε ορισμένα προστατευτικά μέτρα, ιδίως όσον αφορά τα ελαστικά και τα πουλερικά. Επίσης, δύο από τις πιο πολύπλοκες κανονιστικές δομές στον κόσμο, η ΕΕ και οι "ΠΑ, επιδιώκουν να μεταρρυθμίσουν πλήρως τα χρηματοοικονομικά τους συστήματα. Ως εκ τούτου, ελπίζω ότι κύριο θέμα της συζήτησης θα είναι τα σημαντικά θέματα του συντονισμού των χρηματοπιστωτικών υπηρεσιών, ιδίως τώρα που ορισμένες χώρες δείχνουν κάποια πρώτα σημάδια εξόδου από αυτήν την περίοδο αρνητικής ανάπτυξης, και όχι ο περισπασμός με τον έλεγχο των bonus των τραπεζικών.
<P>
Αυτή η σύνοδος κορυφής πρέπει να εστιαστεί στο πώς θα επιτύχουμε να έχουμε ένα κοινό ρυθμιστικό πλαίσιο σε ένα κοινό χρονοδιάγραμμα έτσι ώστε να μην δημιουργήσουμε ευκαιρίες ανταγωνιστικού πλεονεκτήματος για επιμέρους έθνη ή ευκαιρίες επιλογής του ευνοϊκότερου ρυθμιστικού καθεστώτος για το κερδοσκοπικό εμπόριο. Δεν θα υπάρξει στη χρηματοπιστωτική ρύθμιση πλεονέκτημα για εκείνους που θα κινηθούν πρώτοι. Μια παγκόσμια, συντονισμένη προσέγγιση είναι η μόνη που θα ευνοήσει τις επιχειρήσεις που επιδιώκουν να συγκεντρώσουν κεφάλαια στην Ουαλία, στην ΕΕ και πέρα από αυτήν.
<P>
Εάν οι ουαλικές επιχειρήσεις μας δεν έχουν πρόσβαση σε κεφάλαια από τις "ΠΑ, εάν οι τράπεζες στις οποίες στηρίζονται απαιτούν τόσο πολλά κεφάλαια ώστε οι φορολογούμενοι της ΕΕ να πρέπει να αναλάβουν ακόμα μεγαλύτερο ρίσκο, κανείς δεν θα μας ευγνωμονεί διότι κινηθήκαμε πρώτοι όσον αφορά μια εξαιρετικά επιβαρυντική ρύθμιση. Ζητώ να υιοθετηθεί διαχρονικά και να διατηρηθεί μια παγκόσμια συντονισμένη προσέγγιση προκειμένου να εξασφαλιστεί η μελλοντική πρόσβαση σε κεφάλαια για όλες μας τις επιχειρήσεις στην Ουαλία, στην ΕΕ και πέρα από αυτήν.
<SPEAKER ID="016" NAME="Miguel Portas" LANGUAGE="PT">
Στην Πορτογαλία, κατά το πρώτο τρίμηνο του τρέχοντος έτους τα κέρδη των τραπεζών αυξήθηκαν κατά 18%. Το μόνο που αυξήθηκε περισσότερο από τα κέρδη των τραπεζών ήταν η ανεργία. " Πορτογαλία δεν αποτελεί εξαίρεση, αλλά παράδειγμα μιας ανεκπλήρωτης υπόσχεσης της G20, ότι δηλαδή θα λύναμε την κρίση με μια νέα οικονομική και παγκόσμια τάξη.
<P>
Αυτό δεν έγινε, και το αποδεικνύουν 50 εκατομμύρια περισσότεροι άνεργοι και 200 εκατομμύρια περισσότεροι άνθρωποι που ζουν μέσα στη φτώχεια. Γι' αυτό απευθύνω έκκληση προς την Επιτροπή και την κ. Malmström να ασχοληθούν βεβαίως με το θέμα των bonus και των αμοιβαίων κεφαλαίων κινδύνου, πρώτα απ' όλα όμως να ασχοληθούν με αυτά που δεν αναφέραμε εδώ: την κατάργηση των υπεράκτιων τραπεζικών συναλλαγών, των φορολογικών παραδείσων, τον φόρο επί των χρηματοπιστωτικών συναλλαγών και την κατάργηση του τραπεζικού απορρήτου. Αν θέλουν να τους πιστέψουν οι πολίτες, πρέπει να κάνουν κάθε τι που μπορεί να γίνει αντιληπτό.
<SPEAKER ID="017" NAME="Mario Borghezio" LANGUAGE="IT">
Κύριε Πρόεδρε, κυρίες και κύριοι, πώς είναι δυνατόν να έχουν οι άνθρωποι πίστη στη ρύθμιση της χρηματοπιστωτικής αγοράς όταν αυτή έχει αφεθεί στους αρχιερείς των παγκόσμιων χρηματοπιστωτικών ναών όπως ο Mario Draghi;
<P>
Στις "νωμένες Πολιτείες σημειώνεται λαϊκή εξέγερση, μια νέα συντηρητική επανάσταση του λαού εναντίον των οικονομικών ολιγαρχιών. Εμείς, οι πολίτες, δεν πιστεύουμε ότι πρέπει οι φορολογούμενοι να πληρώνουν για πολιτικές διάσωσης των οικονομικών δυνάμεων, ούτε στις "νωμένες Πολιτείες ούτε στην Ευρώπη. Αντίθετα, οι ευρωπαϊκές κυβερνήσεις πρέπει να χορηγήσουν τους κατάλληλους πόρους στην πραγματική οικονομία και να ενδιαφερθούν για την παραγωγή και τις θέσεις εργασίας. Μπορούμε να δούμε τα αποτελέσματα της G20: δεν περιλαμβάνουν τίποτα σχετικά με τα ανώτατα όρια και τα bonus, ούτε σχετικά με την εξάλειψη των φορολογικών παραδείσων!
<P>
Αντί γι' αυτό, τα μέτρα αποσκοπούν μόνο στη σωτηρία των υπευθύνων για τη χρηματοοικονομική φούσκα: 23 τρισεκατομμύρια ευρώ έχουν ήδη δαπανηθεί, εκ των οποίων τα 5 τρισεκατομμύρια από την Ευρωπαϊκή Κεντρική Τράπεζα. Τα χρήματα της οικονομίας μας δωρήθηκαν στους υπευθύνους για τη χρηματοοικονομική φούσκα. Έναντι των 850 δισεκατομμύρια ευρώ που δόθηκαν στις τράπεζες, μόλις 50 δισεκατομμύρια διατέθηκαν για παροχές κοινωνικής πρόνοιας και κίνητρα παραγωγής. " πραγματικότητα είναι πως η υψηλή οικονομία δίνει τις εντολές και οι πολιτικοί υπακούουν.
<P>
Τόσο στις "νωμένες Πολιτείες όσο και στην Ευρώπη, οι πολιτικοί φαίνεται ότι είναι απλοί υπηρέτες της παγκόσμιας τραπεζικής δύναμης. Ξύπνα, Ευρώπη! Ακολούθησε το παράδειγμα του πληθυσμού των "ΠΑ που αρχίζει μια δεύτερη μεγάλη επανάσταση: την επανάσταση του συντηρητικού λαού!
<SPEAKER ID="018" NAME="Hans-Peter Martin" AFFILIATION="NI">
(DE) Κύριε Πρόεδρε, χρειαζόμαστε μια δημοκρατική επανάσταση. Αυτό φαίνεται ξεκάθαρα από αυτήν τη διαδικασία, που ευτυχώς απέκτησε ώθηση με τη σημερινή G20, καθώς μπορεί να προστεθούν περισσότερες χώρες· θα μπορούσε μάλιστα να φανταστεί κανείς μια G3. Τι θα συνέβαινε αν το Συμβούλιο βοηθούσε να θεσπισθεί ένας μηχανισμός δημοκρατικού ελέγχου, ειδικά ενόψει της παράδοσής του στη συναίνεση; Δεν χρειάζεται να συσταθεί αμέσως ένα παγκόσμιο κοινοβούλιο, όμως αυτό που προωθείται, χρειάζεται δημοκρατικό έλεγχο από εκλεγμένους βουλευτές εντός ενός πολύ μεγαλύτερου φόρουμ από το Ευρωπαϊκό Κοινοβούλιο.
<P>
Θα ήθελα επίσης να υπογραμμίσω ιδιαίτερα ότι το ζήτημα των συστημικών κινδύνων πρέπει να προσεγγιστεί ως προς την ουσία του. Ειδικά όσον αφορά την κουραστική κατάσταση στην οποία βρισκόμαστε διαρκώς, ξεκινώντας από το 1998, με τη LTCM, την Hypo Real Estate και φυσικά τη Lehman, και τις επιπτώσεις της, πρέπει από όλα αυτά να προκύψουν κανόνες που θα καθιστούν αδύνατο να καταλήξουμε στο βασικό πρόβλημα "too big to fail”. Αυτό μπορεί φυσικά να γίνει με αντιμονοπωλιακή νομοθεσία, ασφαλώς όμως είναι και ένα θεμελιώδες παγκόσμιο ζήτημα.
<P>
Όσον αφορά έναν παγκόσμιο φόρο επί των συναλλαγών, η ομάδα φόρων Tobin θεσπίστηκε εδώ στο Ευρωπαϊκό Κοινοβούλιο ήδη το 1999. Το ότι έχει σημειωθεί πρόοδος στο θέμα αυτό είναι θετικό. Αναφορικά με τη δέσμη για την εποπτεία, είναι επειγόντως απαραίτητο να ενεργήσουμε σε ευρωπαϊκό επίπεδο και να μην επιτρέψουμε σε εκείνους που θέλουν τη λάθος Ευρώπη να μας παρεμποδίσουν.
<SPEAKER ID="019" NAME="Othmar Karas" AFFILIATION="PPE">
(DE) Κύριε Πρόεδρε, κυρίες και κύριοι, οι στατιστικές βελτιώνονται. Ωστόσο, τα πολλαπλά αίτια της κρίσης -γιατί δεν πρόκειται απλά για κενά σε κανονισμούς- απέχουν πολύ από την εξάλειψή τους. Γι' αυτό, δεν πρέπει να μας λείψει η πολιτική βούληση, η αποφασιστικότητα και η τόλμη - το αντίθετο.
<P>
Σήμερα συζητούμε για την G20. Είναι μια καλή διαδικασία. Χρειαζόμαστε νέες ή διαφορετικές δομές, προτεραιότητες και βάσεις αξιολόγησης για να δημιουργήσουμε μια παγκόσμια οικονομία και μια οικονομική, κοινωνική και δικαστική τάξη στον κόσμο.
<P>
Οι προϋποθέσεις γι' αυτό είναι τρεις: πρώτον, πρέπει να αναπτύξουμε μια δημοκρατική κοινοβουλευτική διαδικασία νομιμοποίησης. Δεύτερον, χρειαζόμαστε περισσότερη ΕΕ στην Ευρώπη και περισσότερη Ευρώπη στον κόσμο, πράγμα που σημαίνει επίσης ότι τα εξαγόμενα είδη μας είναι οι αξίες του Χάρτη Θεμελιωδών Δικαιωμάτων μας, ότι το πρότυπό μας για μια υπεύθυνη οικολογική και κοινωνική οικονομία της αγοράς είναι η βάση για την παγκόσμια τάξη μας και τρίτον, ότι απαιτείται ευρωπαϊκή ρύθμιση σε τομείς όπου δεν φαίνεται ότι θα επιτευχθεί συμφωνία στο πλαίσιο της G20.
<P>
Λέμε "ναι" σε μια ευρωπαϊκή ολοκληρωμένη κι όχι απλά μια συντονισμένη εποπτεία της χρηματοοικονομικής αγοράς σύμφωνα με το πρότυπο της Ευρωπαϊκής Κεντρικής Τράπεζας. " έκθεση de Larosière δεν αρκεί. Λέμε "ναι" στη συζήτηση για την καταβολή bonus, όμως η αλλαγή των μεθόδων πληρωμής δεν είναι ο σωστός τρόπος αντιμετώπισης. Πρέπει να αλλάξουμε τη βάση αξιολόγησης και όπου υπάρχει bonus, πρέπει να υπάρχει και μια συνιστώσα ποινής.
<P>
Κατά τη γνώμη μου, η συζήτηση για την επίταση των κυκλικών διακυμάνσεων είναι υπερβολικά σύντομη σήμερα. Πρέπει να άρουμε τις φιλοκυκλικές επιπτώσεις της κρίσης που ενισχύουν τις κυκλικές τάσεις και τους τρέχοντες κανονισμούς για το 2009 και το 2010. Δεν πρέπει να εξασθενήσει η πολιτική μας βούληση. Γι' αυτό, μετά από τις ομιλίες της προεδρεύουσας του Συμβουλίου και του Επιτρόπου πηγαίνουμε με αισιοδοξία στο Πίτσμπουργκ.
<SPEAKER ID="020" NAME="Pervenche Berès" AFFILIATION="S&amp;D">
(FR) Κύριε Πρόεδρε, κυρία Προεδρεύουσα του Συμβουλίου, κύριε Επίτροπε, ένα έτος μετά την κατάρρευση της Lehman Brothers, η θέση που υιοθετεί η Ευρωπαϊκή Ένωση στη σύνοδο κορυφής της G20 στο Πίτσμπουργκ είναι απόλυτα κρίσιμη εάν θέλουμε να προλάβουμε την επανάληψη γεγονότων του παρελθόντος και αν θέλουμε να παραμείνει στην κορυφή της ημερήσιας διάταξης η δυναμική της αλλαγής. Σχετικά με αυτό θα ήθελα να κάνω τέσσερις παρατηρήσεις.
<P>
Πρώτον, στη σύνοδο κορυφής της G20 που έγινε τον περασμένο Απρίλιο στο Λονδίνο, οι αρχηγοί κρατών και κυβερνήσεων δεσμεύθηκαν να αυξήσουν τους πόρους του ΔΝΤ. Πολύ ωραία. Είδαμε ότι υπήρξε σημαντική υποστήριξη για την εκπλήρωση αυτού του σκοπού. Φοβάμαι πως πίσω από αυτό κρυβόταν λιγότερη αποφασιστικότητα για να διαδραματίσουμε έναν ρόλο στην εξαιρετικά αναγκαία μεταρρύθμιση της διοίκησης του ΔΝΤ.
<P>
" δεύτερή μου παρατήρηση είναι ότι δεν πρέπει να εξαπατώμεθα από τεχνάσματα. Δεν θα ήθελα η απανταχού παρούσα συζήτηση για τα bonus και τις αμοιβές τόσο των διευθυντικών στελεχών όσο και των συναλλασσομένων -που είναι απόλυτα κρίσιμη αν θέλουμε να κάνουμε το σύστημα να εστιάζεται λιγότερο στις βραχυπρόθεσμες και περισσότερο στις μακροπρόθεσμες επενδύσεις- να επισκιάσει μια εξίσου σημαντική εκστρατεία που αφορά την εξάλειψη των φορολογικών παραδείσων, οι οποίοι ήταν στο επίκεντρο της συνόδου κορυφής του Λονδίνου.
<P>
" τρίτη μου παρατήρηση -και με αυτό επανέρχομαι σε όσα είπε προηγουμένως ο κ. Bullmann- είναι ότι αυτή είναι μια ιστορική στιγμή για να θέσουμε και πάλι το ερώτημα ποια είναι η συμβολή των τραπεζών στη χρηματοδότηση των κλυδωνισμών που ακολούθησαν την κρίση. Αυτό θα μας δώσει τη δυνατότητα να επαναλάβουμε τη συζήτηση για τη φορολόγηση των συναλλαγών, η οποία πρέπει να επιτρέπει και τη διάθεση πόρων για μακροπρόθεσμες επενδύσεις. Επαναλαμβάνω ότι δεδομένου του τρόπου με τον οποίο υποστηρίχθηκαν και ενισχύθηκαν οι τράπεζες προκειμένου να αντιμετωπίσουν την κρίση αυτήν, το μόνο δίκαιο, σωστό και αποτελεσματικό που μπορούν να κάνουν είναι να συνεισφέρουν σήμερα στη χρηματοδότηση της οικονομίας.
<P>
" τελευταία μου παρατήρηση είναι ότι εξετάζοντας την εικόνα που παρουσιάζει η απασχόληση, θεωρώ ότι εξαρχής οι διασκέψεις της G20 απέτυχαν όσον αφορά την αντιμετώπιση του μακροοικονομικού ζητήματος, του ζητήματος ενός παγκόσμιου συμφώνου για την απασχόληση και του ζητήματος της επανόδου σε μια στρατηγική που θα μας επιτρέψει αύριο να διορθώσουμε τις παγκόσμιες ανισορροπίες που προκάλεσαν αυτήν την κρίση.
<SPEAKER ID="021" NAME="Wolf Klinz" AFFILIATION="ALDE">
(DE) Κύριε Πρόεδρε, κυρίες και κύριοι, επικροτώ τη γρήγορη και αποφασιστική αντίδραση της G20 στην παγκόσμια χρηματοοικονομική κρίση. Συνέβησαν πολλά. " φωτιά φαίνεται πως έσβησε, αλλά τα θεμέλια του χρηματοπιστωτικού μας συστήματος είναι ακόμα ασταθή. Οι πολίτες ανησυχούν. Τα κέρδη συσσωρεύονται προς όφελος των μετόχων, οι απώλειες κοινωνικοποιούνται - έτσι το βλέπουν οι πολίτες. Στο μεταξύ όλο και πιο πολλοί παράγοντες της αγοράς συνεχίζουν σαν να μην συμβαίνει τίποτα, κάνουν μεγάλες κινήσεις αντί να εστιαστούν σε αυτό που θα έπρεπε ουσιαστικά να κάνουν ως πάροχοι υπηρεσιών, δηλαδή να υποστηρίξουν την πραγματική οικονομία. Όπως πάντα, η δεοντολογία της οικονομίας και η ευθύνη φαίνονται να είναι ξένες λέξεις για πολλούς από αυτούς.
<P>
Περιμένω από την G20 συγκεκριμένα -και γρήγορα- μέτρα. Ελπίζω ότι τα κράτη μέλη της ΕΕ θα υιοθετήσουν κοινή γραμμή. Εκτός από νέες δομές εποπτείας, χρειαζόμαστε και μεγαλύτερες βάσεις ιδίων κεφαλαίων που θα μεγαλώνουν ανάλογα με τον κίνδυνο, μακροπρόθεσμα κι όχι βραχυπρόθεσμα συστήματα κινήτρων, μια συντονισμένη στρατηγική εξόδου από τις κρατικές ενισχύσεις, περιορισμό του προστατευτισμού, σύμπτωση ρυθμίσεων αντί για επιλογή του ευνοϊκότερου κατά περίπτωση ρυθμιστικού καθεστώτος, τερματισμό της επίτασης των κυκλικών διακυμάνσεων και μια λύση για το πρόβλημα του "too big to fail”, και πρώτα απ' όλα πρέπει να διατηρήσουμε τη δοκιμασμένη κοινωνική οικονομία της αγοράς.
<SPEAKER ID="022" NAME="Cornelis de Jong" AFFILIATION="GUE/NGL">
(EN) Κύριε Πρόεδρε, η G20 επικεντρώθηκε μέχρι τώρα σε μέτρα για τον χρηματοπιστωτικό τομέα. Ωστόσο, όλοι φαίνεται να ξεχνούν πως η πραγματική οικονομία πάσχει επίσης από την απληστία και την εμμονή για βραχυπρόθεσμα κέρδη.
<P>
Αισθάνομαι μεγάλο σεβασμό για τις μικρές επιχειρήσεις που προσπαθούν να επιβιώσουν παρ' όλες τις αντιξοότητες. Τους αξίζει να λάβουν τα δάνεια που δικαιούνται. Ωστόσο, δεν αισθάνομαι κανένα σεβασμό για τη διοίκηση ορισμένων από τις μεγαλύτερες επιχειρήσεις που δεν έχουν καμία επαφή με τα προϊόντα ή τις υπηρεσίες που παρέχουν και η σκέψη τους κινείται μόνο στο πλαίσιο της επέκτασης και της κερδοσκοπίας.
<P>
Ως εκ τούτου, απευθύνω έκκληση στην G20 να συζητήσει τρόπους για να γίνει η οικονομία πιο δημοκρατική και για να εξασφαλιστεί ότι οι εργαζόμενοι και εκείνοι που εκπροσωπούν το γενικό συμφέρον σε μια εταιρία θα έχουν αρκετή ισχύ ώστε να ελέγχουν τη διοίκηση.
<P>
Πρέπει να επανεξετάσουμε στην ΕΕ το καταστατικό της ευρωπαϊκής εταιρίας. Πρέπει να εξασφαλίσουμε ότι θα καταστεί αδύνατο για τους μετόχους και τη διοίκηση να εφαρμόζουν κερδοσκοπικές στρατηγικές ανάπτυξης σε βάρος του μακροπρόθεσμου συμφέροντος των ίδιων των επιχειρήσεων και όσων εργάζονται σε αυτές.
<SPEAKER ID="023" NAME="Krisztina Morvai" AFFILIATION="NI">
(EN) Κύριε Πρόεδρε, η πλειονότητα των Ευρωπαίων δεν είναι ούτε διευθυντές εταιριών ούτε τραπεζίτες, αλλά έχουν οικογενειακές εκμεταλλεύσεις ή μικρές επιχειρήσεις ή είναι δημόσιοι υπάλληλοι.
<P>
" πλειονότητα των Ευρωπαίων έχει απαυδήσει με το σημερινό σύστημα όπου οι παγκόσμιες πολυεθνικές επιχειρήσεις και τράπεζες κυβερνούν τον κόσμο. Χρειάζονται και θέλουν ένα εντελώς νέο πρότυπο που θα χαρακτηρίζεται από τη μετάβαση από την παγκοσμιοποίηση στην εντοπιότητα, από τη λήψη αποφάσεων που εστιάζεται απόλυτα στο κέρδος και το χρήμα σε μια λήψη αποφάσεων με επίκεντρο τον άνθρωπο και την κοινότητα, από μια γεωργία με ελεύθερο εμπόριο που διέπεται από τους κανόνες του ΠΟΕ στην επισιτιστική αυτάρκεια, την τοπική παραγωγή και γεωργική εκμετάλλευση.
<P>
Σας παρακαλώ, μην παραλείψετε να εκπροσωπήσετε οπωσδήποτε τις απόψεις της πλειονότητας της Ευρώπης στη σύνοδο κορυφής της G20.
<SPEAKER ID="024" NAME="Werner Langen" AFFILIATION="PPE">
(DE) Κύριε Πρόεδρε, κυρίες και κύριοι, ποιος πρέπει να ρυθμίσει ποιον και πώς; Αυτό θα είναι ένα από τα αμφιλεγόμενα ερωτήματα στη σύνοδο κορυφής της G20. Μολονότι υπάρχει ομοφωνία ως προς το ότι δεν μπορούμε να επιστρέψουμε σε ανεξέλεγκτες εξελίξεις στη χρηματοπιστωτική αγορά, οι μέθοδοι και ο βαθμός ρύθμισης εξακολουθούν να αποτελούν αντικείμενο έντονης αντιπαράθεσης. Θα είναι βέβαια εφικτό να επιτευχθεί συμφωνία σχετικά με κανόνες για τα μετοχικά κεφάλαια, τους οργανισμούς αξιολόγησης πιστοληπτικής ικανότητας, ίσως ακόμα και για θέματα που σχετίζονται με τα παράγωγα και την έγκρισή τους, αλλά θα υπάρξει αντιπαράθεση για το θέμα του αθέμιτου ανταγωνισμού, των φόρων και του ελέγχου. Θα υπάρξει αντιπαράθεση για τα bonus, καθώς και για το αίτημα της Ευρώπης για έναν φόρο Tobin.
<P>
Με άλλα λόγια, έχουμε ευθύνη ως Ευρωπαίοι να εκπληρώσουμε τα δικά μας καθήκοντα ανεξάρτητα από το αποτέλεσμα της συνόδου κορυφής της G20, και με το να μη βασίζεται αποκλειστικά σε αυτό, η Επιτροπή ακολουθεί τον σωστό δρόμο. Το σύνθημα πρέπει να είναι: μελλοντικά δεν πρέπει να μείνει εκτός εποπτείας κανένας παράγων της χρηματοπιστωτικής αγοράς, κανένα χρηματοπιστωτικό προϊόν και κανένα χρηματοοικονομικό κέντρο.
<P>
Ωστόσο, η παγκόσμια οικονομική ανάκαμψη περιλαμβάνεται επίσης στην ημερήσια διάταξη. Δεν μπορούμε να συνεχίσουμε εδώ όπως στο παρελθόν και να διατηρήσουμε τις ανισορροπίες στον κόσμο προς όφελος των "ΠΑ και των μεγάλων βιομηχανικών χωρών. Πρέπει να αφοσιωθούμε στην υπέρβαση της φτώχειας και της πείνας στον κόσμο και η σύνοδος κορυφής της G20 πρέπει να δώσει νέα ώθηση σε αυτό.
<P>
Θα ήθελα να προσθέσω ένα σημείο που δεν αναφέρθηκε μέχρι τώρα από κανέναν εκτός από τον Επίτροπο Almunia. Θα είναι αναγκαίο να τηρήσουμε στην Ευρώπη το Σύμφωνο Σταθερότητας και Ανάπτυξης κι όχι να το θάψουμε. Το γεγονός ότι η Ευρώπη κατάφερε να διατηρήσει την ικανότητά της για δράση οφείλεται αποκλειστικά και μόνο στο ότι είχαμε αυτό το σύμφωνο, το αναθεωρήσαμε και το διατηρήσαμε. Ένας ευρωπαϊκός στόχος πρέπει να παραμείνει ο εξής: μια στρατηγική γρήγορης εξόδου από το υπερβολικό χρέος προς μια σταθερή οικονομία, προς το Σύμφωνο Σταθερότητας και Ανάπτυξης με τη μορφή που το γνωρίζουμε.
<SPEAKER ID="025" NAME="Edward Scicluna" AFFILIATION="S&amp;D">
(MT) Κύριε Πρόεδρε, σήμερα, ένα από τα πιο δημοφιλή θέματα, τουλάχιστον στις ειδήσεις που αφορούν τη σύνοδο κορυφής της G20, είναι το θέμα των bonus. Είναι προφανές πως πρόκειται για ένα πολυσυζητημένο θέμα, πρέπει ωστόσο να καταλάβουμε πως το πραγματικό πρόβλημα είναι μάλλον πιο περίπλοκο. Πρέπει να πούμε πως εάν αυτά τα bonus μπορούν να θέσουν σε κίνδυνο το χρηματοπιστωτικό σύστημα, τότε αναμφίβολα πρέπει να ελέγχονται. Ωστόσο, πρέπει να θυμόμαστε ότι υπήρξαν μεγάλα ελλείμματα στο εξωτερικό εμπόριο μεταξύ χωρών, τα οποία οδήγησαν σε αυτήν την κρίση, μαζί με άλλα εσωτερικά δημοσιονομικά ελλείμματα.
<P>
Πρέπει επίσης να λάβουμε υπόψη την απασχόληση. Γνωρίζουμε ότι η υστέρηση στην απασχόληση απαιτεί περίπου ένα έτος για να καλυφθεί η διαφορά με τον αντίκτυπο της προηγούμενης απόδοσης του ΑΕγχΠ. Ως εκ τούτου, όταν αναλύουμε θέματα απασχόλησης, οι δέσμες φορολογικών κινήτρων που ισχύουν πρέπει να εξακολουθήσουν να ισχύουν μέχρι την εμφάνιση θετικών αποτελεσμάτων. " Επιτροπή πρέπει να εξασφαλίσει ότι δεν θα υπάρχουν ανακολουθίες και να απαιτήσει να καταγράφεται μείωση του ελλείμματος πριν από αυτό.
<SPEAKER ID="027" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, η σύνοδος της G20 με κεντρικό θέμα τη διαχείριση των μπόνους (bonus) δεν ακουμπά σε καμιά περίπτωση τη ρίζα του προβλήματος και δυστυχώς δεν αποτελεί βήμα προς τη βελτίωση του υπάρχοντος συστήματος.
<P>
" σειρά προτάσεων για τροποποίηση των κανονισμών περιορίζεται στην ανάλυση επιφανειακών ζητημάτων και δεν επικεντρώνεται στους κοινωνικούς στόχους. Στόχος θα έπρεπε να είναι η συνολική χρηματοπιστωτική αλλαγή, ο δημόσιος και κοινωνικός έλεγχος. Μια πιο δημοκρατική σύνοδος που θα ενέπλεκε το σύνολο των κρατών και θα αντιμετώπιζε ζητήματα όπως η αυξανόμενη ανεργία, οι καλπάζουσες τιμές σε βασικά αγαθά και καύσιμα. Μια σύνοδος η οποία θα έπαιρνε ουσιαστικές αποφάσεις για παρέμβαση στην αγορά, με στόχο τον τερματισμό της συνεχούς ιδιωτικοποίησης και της καταστροφής του κοινωνικού κράτους.
<P>
Αυτές είναι οι πραγματικές ανάγκες των λαών. Οι πολίτες σήμερα, κύριε Πρόεδρε, απαιτούν συνολικές δομικές αλλαγές. Μακριά από το νεοφιλελεύθερο σύστημα, που οδηγεί στην υπανάπτυξη, αντί στην ανάπτυξη, μακριά από τη μεγιστοποίηση της κερδοσκοπίας, η οποία στρέφεται εις βάρος των συμφερόντων των λαών.
<SPEAKER ID="028" NAME="Jean-Paul Gauzès" AFFILIATION="PPE">
(FR) Κύριε Πρόεδρε, κύριε Επίτροπε, επικροτώ την αποφασιστικότητά σας.
<P>
" Ευρώπη άρχισε να εφαρμόζει μια αποτελεσματική ρύθμιση, όμως δεν πρέπει να βρεθεί απομονωμένη. " στενή διεθνής συνεργασία είναι απαραίτητη και ακριβώς αυτό περιμένουμε από την G20. Πρέπει να συνεχίσει τις μεταρρυθμίσεις, οι οποίες δρομολογήθηκαν σε προηγούμενες συνόδους, με αυστηρότητα και δυναμισμό. Πρέπει να ολοκληρωθεί το διεθνές πλαίσιο για τη ρύθμιση του χρηματοπιστωτικού τομέα έτσι ώστε να μπορεί να ενισχύσει τις επενδύσεις, την ανάπτυξη και την απασχόληση. Πρέπει να επιβεβαιωθούν οι κατευθυντήριες αρχές. " κρίση δεν έχει λήξει. Δεν πρέπει να επιστρέψουμε στην προηγούμενη κατάσταση και να εγκαταλείψουμε μέτρα που είναι απαραίτητα για να αποφύγουμε στο μέτρο του δυνατού την επανεμφάνιση κρίσεων που είναι εξαιρετικά επιβλαβείς για την πραγματική οικονομία, την ανάπτυξη και την απασχόληση.
<P>
Εξίσου απαραίτητη είναι η ενίσχυση της εποπτείας και της ρύθμισης. Οι υποχρεώσεις εποπτείας πρέπει να αντικατοπτρίζουν το επίπεδο του συστηματικού κινδύνου που επιβάλλουν στον τομέα αυτόν οι χρηματοπιστωτικοί οργανισμοί. Πρέπει να αποθαρρυνθούν οι κερδοσκοπικές δραστηριότητες, που συνιστούν σημαντικό κίνδυνο, με την αύξηση των κεφαλαιακών απαιτήσεων και την εφαρμογή των κανόνων της Βασιλείας σε διεθνές επίπεδο.
<P>
Όσον αφορά τις αμοιβές στον χρηματοπιστωτικό τομέα, πρέπει να συστήσουμε τη δημιουργία επιτροπών αμοιβών, να αυξήσουμε τη διαφάνεια ως προς αυτές τις αμοιβές με αυστηρότερες απαιτήσεις δημοσιοποίησης και να υπάρχει έλεγχος των μεταβλητών αμοιβών, δηλαδή των bonus. " ενίσχυση των διεθνών χρηματοπιστωτικών οργανισμών είναι επίσης απολύτως απαραίτητη, το ίδιο και η μεταρρύθμιση της διοίκησης και της εκπροσώπησης στο ΔΝΤ.
<P>
Κύριε Επίτροπε, αυτές είναι μερικές από τις προσδοκίες των πολιτών από την επόμενη σύνοδο κορυφής της G20, όπου η Ευρώπη πρέπει να μιλήσει με μία φωνή, με αποφασιστικότητα και πεποίθηση.
<SPEAKER ID="029" NAME="Alejandro Cercas" AFFILIATION="S&amp;D">
(ES) Κύριε Επίτροπε, κυρία Malmström, θα ήθελα να σας ζητήσω να μην ξεχάσετε στο Πίτσμπουργκ ότι δεν βιώνουμε μόνο μια χρηματοπιστωτική και οικονομική κρίση που οι διαστάσεις της δεν έχουν προηγούμενο, αλλά και μια μεγάλη κοινωνική κρίση με καταστροφικά αποτελέσματα για τους ασθενέστερους, για εκείνους που δεν έχουν παρά μόνο τη δουλειά τους, για τους ιδιοκτήτες μικρών επιχειρήσεων και για τις περισσότερο μειονεκτούσες περιφέρειες και χώρες. Ελπίζω πως στο Πίτσμπουργκ θα καταστεί σαφές ότι η οικονομία είναι σημαντική, αλλά οι άνθρωποι είναι σημαντικότεροι, και ότι η οικονομία υπηρετεί τους ανθρώπους.
<P>
Επίσης, κύριε Επίτροπε, κυρία υπουργέ, σας παρακαλώ να μην ξεχάσετε στο Πίτσμπουργκ ότι η Ευρώπη υπάρχει. Σας παρακαλώ, κάντε να ακουστούν οι φωνές σας δυνατότερα από εκείνες των τριών τενόρων. Έχω εδώ την επιστολή των τριών ευρωπαίων πρωθυπουργών της 3ης Σεπτεμβρίου. Δεν υπάρχει ούτε λέξη για την Ευρώπη. Λένε πως είναι σημαντικό να μιλά η Ευρώπη με μία φωνή, όμως εξακολουθούν να καλύπτουν τη φωνή της.
<P>
Πρέπει να μιλήσετε πιο δυνατά από αυτούς. Πρέπει να καταστήσετε σαφές ότι η Ευρώπη έχει ένα δικαίωμα και μια υποχρέωση και ότι το όραμά μας της κοινωνικής οικονομίας της αγοράς είναι η λύση για την κρίση αυτήν, καθώς και για να εμποδίσουμε την επανεμφάνισή της.
<SPEAKER ID="030" NAME="José Manuel García-Margallo y Marfil" AFFILIATION="PPE">
(ES) Κυρίες και κύριοι, συμφωνώ με πολλά από όσα ελέχθησαν, πρέπει όμως να διευκρινίσω ορισμένα άλλα.
<P>
Συμφωνώ ότι είναι πολύ νωρίς για να πάρουμε τις πατερίτσες από τον ασθενή, είναι όμως καιρός να τον προετοιμάσουμε για να βαδίζει χωρίς αυτές. Πρέπει να απορροφήσουμε ακόμα την περίσσεια ρευστότητας στις αγορές, να διορθώσουμε την ανισορροπία στα δημόσια οικονομικά και να αποκαταστήσουμε τον σεβασμό των κανόνων του ανταγωνισμού. Στο Πίτσμπουργκ πρέπει να κάνουμε διάφορα πράγματα που δεν μπορούμε να τα κάνουμε μόνοι μας: πρέπει να θεσπίσουμε μηχανισμούς έγκαιρης προειδοποίησης που θα λειτουργούν, γιατί αυτοί που είχαμε δεν λειτούργησαν. Πρέπει να αναθεωρήσουμε το ρυθμιστικό πλαίσιο γιατί αυτό που υπάρχει δεν λειτούργησε.
<P>
Συμφωνώ ότι είναι σημαντική η ρύθμιση των bonus και των φορολογικών παραδείσων. Όλα αυτά τα μέτρα είναι αναγκαία, αλλά δεν αρκούν. Κατά τη γνώμη μου είναι σημαντικότερη η αποκατάσταση της ισχύος των χρηματοπιστωτικών οργανισμών, ο περιορισμός του χρέους και η δημιουργία αποθεματικών σε ευνοϊκές περιόδους έτσι ώστε να μπορούμε να ανταπεξέλθουμε στις αρνητικές περιόδους. Είναι σημαντικότερο να καταβάλουμε προσπάθειες όσον αφορά την εποπτεία.
<P>
Ο κύριος Επίτροπος γνωρίζει ότι υποστήριξα την έκθεση de Larosière, μολονότι πίστευα πως είναι ελλιπής, γιατί έτσι θα υποστήριζα μια πιο συγκεντρωτική εποπτεία. Ωστόσο, είναι σαφές ότι η ευρωπαϊκή εποπτεία δεν μπορεί να λειτουργήσει χωρίς στενό συντονισμό με τις εποπτικές αρχές των άλλων μεγάλων οικονομικών χώρων του κόσμου. Επίσης, πρέπει να κάνουμε κάτι για το εμπόριο. Είναι βέβαια καλό να βοηθάμε τις αναδυόμενες χώρες, όμως είναι πιο σημαντικό να άρουμε τους φραγμούς που εμποδίζουν ακόμη το εμπόριο αγαθών.
<P>
Κύριε Επίτροπε, το ουσιαστικότερο σημείο είναι πως πρέπει να θέσουμε τις βάσεις για μια σταθερή και βιώσιμη ανάπτυξη σε μια γενεά. Για τον σκοπό αυτόν χρειαζόμαστε ελεύθερες αγορές, αγορές ανοιχτές στην καινοτομία, αγορές ανοιχτές στους επιχειρηματίες, αλλά και αγορές που θα υπόκεινται σε έναν συγκεκριμένο βαθμό ρύθμισης.
<P>
Θα κλείσω με μια παράθεση που είναι οικεία στον συμπατριώτη μου κ. Almunia: "Μην θεσπίζεις πολλά διατάγματα, και όταν εκδίδεις νόμους και διατάγματα, να προσέχεις να είναι καλά και, το κυριότερο, να τηρούνται καλά", είπε ο Δον Κιχώτης στον φίλο του Σάντσο.
<SPEAKER ID="031" NAME="Peter Skinner" AFFILIATION="S&amp;D">
(EN) Κύριε Πρόεδρε, ευχαριστώ τον κύριο Επίτροπο. Συμφωνώ μαζί του ιδίως όσον αφορά τον χάρτη του για μια βιώσιμη οικονομική δραστηριότητα. Πιστεύω ότι αυτό πρέπει να φέρουμε στην G20, αλλά δεν συμφωνώ ότι πρέπει να χρησιμοποιήσουμε όλο μας το δυναμικό για να εστιαστούμε στα bonus των τραπεζιτών. Θεωρώ ότι αυτό αποτελεί από πολλές απόψεις έναν περισπασμό, μολονότι πρέπει να αντιμετωπιστεί. Ούτε και φαίνεται πραγματικά πιθανό πως ένα ευχολόγιο για την επίλυση των παγκόσμιων προβλημάτων θα είναι αποτελεσματικό.
<P>
Ο κλάδος των χρηματοπιστωτικών υπηρεσιών φλέγεται. Πρώτα πρέπει να εξασφαλίσουμε ότι σβήσαμε αυτήν τη φωτιά και ότι θα μείνει σβηστή. Για να γίνει αυτό χρειαζόμαστε μια συνεπή προσέγγιση. " G20 είναι ένα κορυφαίο φόρουμ, χρειαζόμαστε όμως και μόνιμες δομές όπως το Διατλαντικό Οικονομικό Συμβούλιο για να αντιμετωπίσουμε θέματα όπως τα ΔΠΧΠ. Για να αντιμετωπίσουμε πραγματικά τον συστημικό κίνδυνο, πρέπει να σταματήσουμε να κοιτάζουμε το παρελθόν και να αρχίσουμε να εστιαζόμαστε στο μέλλον.
<SPEAKER ID="032" NAME="Kader Arif" AFFILIATION="S&amp;D">
(FR) Κύριε Πρόεδρε, κυρίες και κύριοι, η κρίση που περνάμε είναι βαθιά και μεγάλης διάρκειας. Ως εκ τούτου, είναι επείγον και απολύτως απαραίτητο να καθιερώσουμε την απαραίτητη ρύθμιση και εποπτεία του χρηματοπιστωτικού τομέα και των τραπεζών για να προλάβουμε μια ακόμα πιο έντονη επανάληψη της σημερινής κρίσης. Το χρηματοπιστωτικό σύστημα πρέπει να αρχίσει να υπηρετεί ξανά την πραγματική οικονομία κι όχι να συνεχίζει να την καταστρέφει.
<P>
Από αυτήν την άποψη η τελευταία σύνοδος κορυφής της G20 στο Λονδίνο, που αναφέρθηκε, κατέληξε σε -το λιγότερο- τμηματικές προτάσεις, το κυριότερο όμως είναι πως τα λόγια δεν έγιναν πράξη και έτσι έχουμε και πάλι οικονομική παρέκκλιση.
<P>
Ενόψει αυτής της κατάστασης και προκειμένου να είναι πραγματικά χρήσιμη η σύνοδος κορυφής της G20 στο Πίτσμπουργκ, η Ευρωπαϊκή Ένωση πρέπει να προασπίσει ισχυρά ρυθμιστικά μέτρα που θα έχουν πραγματικά αποτελέσματα. Πέρα από τα σημαντικά μέτρα για τη χρηματοπιστωτική εποπτεία που ανέφεραν ορισμένοι συνάδελφοι, εγώ προσωπικά θα ήθελα να θέσω τα ζητήματα του εμπορίου και της ανάπτυξης, γιατί στο Πίτσμπουργκ θα συζητηθεί και η επανέναρξη του γύρου της Ντόχα. Ναι στην επανέναρξη, υπό τον όρο όμως ότι δεν θα περιθωριοποιηθεί και πάλι ο αρχικός και κεντρικός σκοπός αυτού του γύρου, δηλαδή η ανάπτυξη. Δικαιολογημένα οι εταίροι μας στον Νότο δεν θα δεχθούν να συνεχίσουν να παραμένουν αναπάντητοι οι προβληματισμοί τους.
<P>
Το επίμαχο ζήτημα σε αυτήν τη σύνοδο κορυφής της G20 ξεπερνά το θέμα της οικονομικής κρίσης: αφορά τη θεμελίωση μιας νέας παγκόσμιας διακυβέρνησης.
<SPEAKER ID="033" NAME="Ramon Jauregui Atondo" AFFILIATION="S&amp;D">
(ES) Κυρία Malmström, κύριε Almunia, θα σας παρουσιάσω τρεις ιδέες μέσα σε ένα λεπτό.
<P>
Πρώτον, χρειαζόμαστε περισσότερη Ευρώπη, διότι δεδομένης της κατάστασης στον κόσμο η Ευρώπη πρέπει να είναι ενωμένη και ισχυρή. Εάν δεν το επιτύχουμε αυτό, η Ευρώπη δεν θα μετράει και δεν θα έχει καμία συμμετοχή.
<P>
Δεύτερον, χρειαζόμαστε περισσότερο κράτος. Ο λόγος είναι ότι εκτός από την ανάπτυξη μιας νέας διακυβέρνησης για τον πλανήτη, εκτός από μια νέα ρύθμιση και εποπτεία, καθώς και μεγαλύτερο διεθνή συντονισμό, χρειαζόμαστε και την κατάργηση των φορολογικών παραδείσων και την αναθεώρηση της διακρατικής φορολογίας. Αυτό κατά τη γνώμη μου είναι ένα επείγον ζήτημα όσον αφορά το μέλλον.
<P>
Τέλος, χρειαζόμαστε μια καλύτερη αγορά. Πιστεύω ότι είναι ζωτικής σημασίας να επαναλάβουμε ότι απαιτείται μια νέα επιχειρηματική δεοντολογία, καθώς και η ενθάρρυνση ενός νέου πνεύματος εταιρικής ευθύνης. Αυτό το θεωρώ ουσιαστικό. Οι επιχειρήσεις πρέπει να γίνουν μέρος της κοινωνίας και, ως εκ τούτου, να φέρουν ευθύνη απέναντι σε αυτές τις ομάδες συμφερόντων και σε αυτούς τους ενδιαφερομένους φορείς.
<SPEAKER ID="034" NAME="Rachida Dati" AFFILIATION="PPE">
(FR) Κύριε Πρόεδρε, κυρία υπουργέ, κύριε Almunia, καταρχάς, στις 3 Σεπτεμβρίου η Γερμανία, το "νωμένο Βασίλειο και η Γαλλία κατέληξαν σε συμφωνία, μίλησαν με μία φωνή εκφράζοντας μια ευρωπαϊκή συναίνεση στο θέμα της εποπτείας των bonus των στελεχών.
<P>
Την Πέμπτη, τα 27 μέλη του Συμβουλίου θα συναντηθούν για να προετοιμάσουν την G20. Σας παροτρύνω να εργαστείτε ενεργά για την ανεύρεση μιας λύσης, μιας κοινής απάντησης, που όμως θα είναι ιδιαίτερα φιλόδοξη όσον αφορά το θέμα των αμοιβών των στελεχών. Στην πραγματικότητα οι κανόνες που θεσπίσθηκαν και οι αποφάσεις που ελήφθησαν στην τελευταία σύνοδο κορυφής της G20 τον Απρίλιο δεν τηρήθηκαν, εφόσον οι τράπεζες, που είχαν λάβει επίσης κρατικές ενισχύσεις, διέθεσαν γρήγορα χρηματικά ποσά για να πληρώσουν τα στελέχη τους.
<P>
Οι ευρωπαίοι πολίτες δεν μπορούν να καταλάβουν και δεν θα καταλάβαιναν γιατί δεν τιμωρήθηκαν τέτοιες παραβάσεις εφόσον ελήφθησαν μέτρα κατά τη σύνοδο κορυφής της G20. Όταν πρόκειται για κρατικές ενισχύσεις, οι παραβάσεις πρέπει να τιμωρούνται οπωσδήποτε. Ως εκ τούτου, είναι σημαντικό να υιοθετηθούν στο Πίτσμπουργκ συγκεκριμένα και, το κυριότερο, κοινά μέτρα. Δεν μπορούμε να είμαστε μόνο εμείς οι ενάρετοι.
<P>
Με δυο λόγια, πρέπει να υπάρχει καλύτερη εποπτεία των αμοιβών με τη βοήθεια κανόνων διαφάνειας, διακυβέρνησης και ευθύνης και πρέπει να επιβάλλονται ποινές όταν παραβιάζονται οι κανόνες αυτοί.
<SPEAKER ID="035" NAME="Monika Flašíková Beňová" AFFILIATION="S&amp;D">
(SK) Κατά την άποψή μου, το σχέδιο που παρουσιάσατε εδώ και θέλετε να παρουσιάσετε στη σύνοδο κορυφής της G20 είναι μάλλον φιλόδοξο. Ωστόσο, αισθάνομαι ανησυχία σχετικά με το ποια θα είναι τα συμπεράσματα της G20 και ποιες θα είναι οι πραγματικές επιπτώσεις στην κοινωνία, αφού τα αποτελέσματα που έφθασαν στο επίπεδο των κρατών μελών της ΕΕ δεν είναι μέχρι τώρα ούτε απτά ούτε ορατά.
<P>
" κ. Malmström είπε ότι το θέμα είναι τα ανάλογα επίπεδα των αμοιβών των μάνατζερ, πρέπει όμως να πούμε ότι όλα τα στοιχεία δείχνουν πως οι μάνατζερ λαμβάνουν δυσανάλογα υψηλές αμοιβές ακριβώς σε αυτούς τους κλάδους που εμείς υποστηρίξαμε οικονομικά και προστατεύσαμε από την καταστροφή. Επιπροσθέτως, δεν έχει γίνει τίποτα σχετικά με τις υπεράκτιες τραπεζικές συναλλαγές - ο μηχανισμός απλά δεν εφαρμόσθηκε.
<P>
Όλα αυτά οδηγούν σε αυξανόμενη ανεργία και σε προβλήματα για τις μικρές και μεσαίες επιχειρήσεις και, κατά τη γνώμη μου, θα έπρεπε ίσως στο μέλλον να εστιαζόμαστε σε λιγότερα θέματα, εξασφαλίζοντας παράλληλα ότι αυτά τα θέματα στα οποία εστιαζόμαστε εφαρμόζονται πλήρως.
<SPEAKER ID="036" NAME="Pascal Canfin" AFFILIATION="Verts/ALE">
(FR) Κύριε Πρόεδρε, αναφερθήκατε στη διοίκηση του ΔΝΤ. Θα ήθελα να μάθω επίσης αν προτίθεσθε να θέσετε στη σύνοδο κορυφής της G20 το θέμα των προϋποθέσεων όσον αφορά τα χρήματα που δανείζει το ΔΝΤ στα κράτη. Είδαμε ότι δεν άλλαξαν οι προηγούμενες πολύ φιλελεύθερες προϋποθέσεις, και αυτό ισχύει ιδίως για τα δάνεια που χορηγήθηκαν σε ορισμένα ευρωπαϊκά κράτη. Ποια είναι η θέση σας επ' αυτού;
<P>
" δεύτερη ερώτησή μου είναι: ποια είναι η θέση της Επιτροπής και του Συμβουλίου για την κινεζική πρόταση καθιέρωσης ενός κάπως διαφορετικού διεθνούς νομίσματος στο πλαίσιο μιας προσπάθειας ρύθμισης του χρηματοπιστωτικού συστήματος με τη χρησιμοποίηση εναλλακτικού νομίσματος αντί του δολαρίου;
<P>
" τρίτη μου ερώτηση είναι: η G20 είναι και μέρος της προετοιμασίας για την Κοπεγχάγη. " Επιτροπή πρότεινε συνολικό ποσόν μεταξύ 2 και 15 δισεκατομμύρια ευρώ ως βοήθεια προς τις χώρες του Νότου προκειμένου να προσαρμοστούν στην κλιματική αλλαγή. Ποια είναι η θέση του Συμβουλίου; Ποιο ποσόν θα προτείνετε στη σύνοδο κορυφής της G20 την επόμενη εβδομάδα;
<SPEAKER ID="037" NAME="Vicky Ford" AFFILIATION="ECR">
(EN) Κύριε Πρόεδρε, η G20 παρουσίασε πολλές λογικές απαντήσεις: την ανάγκη αναθεώρησης της χρηματοπιστωτικής ρύθμισης και εποπτείας και την ανάγκη ενός συντονισμένου τρόπου δράσης. Οι πολιτικοί στα κράτη μέλη μας λένε κάτι, εδώ όμως στην ΕΕ φαίνεται πως εμείς κάνουμε κάτι διαφορετικό. Οι λεπτομέρειες της ρύθμισης που εξετάζουν ήδη ορισμένοι συνάδελφοι παρουσιάζουν αποκλίσεις τόσο ως προς το χρονοδιάγραμμα εφαρμογής όσο και ως προς τις λεπτομέρειες της ρύθμισης.
<P>
Οι οικονομίες μας είναι ακόμα πολύ εύθραυστες. " ανεργία αυξάνεται και η πρόσβαση σε χρηματοδότηση αποτελεί μια μεγάλη ανησυχία ιδίως των μικρών και μεσαίων επιχειρήσεων. Θέλουμε να έχουν οι βρετανικές ή οι ευρωπαϊκές μας επιχειρήσεις ανταγωνιστικό μειονέκτημα όταν χρειάζονται κεφάλαιο κίνησης; Θέλουμε να καταστήσουμε τόσο ακριβό τον δανεισμό από μια ευρωπαϊκή τράπεζα ώστε οι πελάτες μας, οι επιχειρήσεις μας, απλά να πηγαίνουν να δανειστούν από την Wall Street και τελικά να προσφέρουν άλλη μια ευκαιρία στη Wall Street σε βάρος των ευρωπαϊκών τραπεζών;
<P>
(Ο Πρόεδρος διακόπτει την ομιλήτρια)
<SPEAKER ID="038" NAME="Enikő Győri" AFFILIATION="PPE">
(HU) Κυρίες και κύριοι, επιτρέψτε μου να προσεγγίσω αυτό το θέμα από τη σκοπιά μιας από τις παράλογες πτυχές της κρίσης. Οι πολίτες της Ουγγαρίας εξεπλάγησαν διότι ενώ η χώρα σήμερα επιβιώνει χάρη στην ενίσχυση του ΔΝΤ και της ΕΕ, μετά από επτά έτη σοσιαλιστικής διακυβέρνησης τα εξαμηνιαία κέρδη των ουγγρικών τραπεζών έφθασαν στα δύο τρίτα του προ της κρίσης επιπέδου. Επίσης, οι τράπεζες έχουν τη δυνατότητα μονομερούς τροποποίησης των συμφωνιών τους, καθιστώντας ως εκ τούτου ευάλωτη τη θέση των πολιτών που συνήψαν δάνεια σε ξένο συνάλλαγμα ελπίζοντας να αποκτήσουν δική τους κατοικία.
<P>
Είμαι βαθύτατα πεπεισμένη ότι πρέπει να αναλάβουμε δράση για την αντιμετώπιση τέτοιων τάσεων. Πρέπει να επιβάλουμε την κατάλληλη εποπτεία στις τράπεζες και τους άλλους παράγοντες της χρηματοπιστωτικής αγοράς. Πρέπει να αποτρέψουμε τη συνέχιση της επιβλαβούς παράδοσης των bonus που επικρατούσε πριν από την κρίση. Πρέπει να θεσπίσουμε κανόνες επαγγελματικής δεοντολογίας διότι είδαμε πού καταλήγουμε με την υπερβολική απορρύθμιση. Ας δημιουργήσουμε έναν κόσμο που θα ανταμείβει όχι για την επίτευξη γρήγορου και βραχυπρόθεσμου κέρδους και την έλλειψη μέτρου, αλλά για τη σωστή εργασία, και που θα θεωρεί την κοινωνική ευθύνη θεμελιώδη αξία. Πρέπει να συνεργαστούμε για τη διατύπωση λογικών κανόνων για να κερδίσουμε τους εταίρους μας στην G20.
<SPEAKER ID="039" NAME="Csaba Sándor Tabajdi" AFFILIATION="S&amp;D">
(HU) Από όσα ειπώθηκαν μέχρι τώρα προκύπτει ένα σαφές μήνυμα, ότι δηλαδή για να ανακτήσουμε την εμπιστοσύνη του απλού πολίτη πρέπει να αναλάβουμε δράση ενάντια στα bonus και τους φορολογικούς παραδείσους. Θα ήθελα να ερωτήσω τον Επίτροπο Almunia και την κ. Malmström πότε θα λειτουργήσει η ευρωπαϊκή αρχή χρηματοπιστωτικής εποπτείας που πρότεινε ο ούγγρος πρωθυπουργός. Θα ήθελα επίσης να υπογραμμίσω ότι ένα εξαιρετικά σημαντικό καθήκον για το Ευρωπαϊκό Κοινοβούλιο, που δεν έχει καμία σχέση με την G20, θα ήταν η προστασία των συμφερόντων των ευρωπαίων καταναλωτών και πολιτών.
<P>
Οι ευρωπαίοι καταναλωτές και πολίτες βρίσκονται απόλυτα στο έλεος των τραπεζών που δεν προσφέρουν επαρκή και αξιόπιστη ενημέρωση. Στην Ουγγαρία καταρτίστηκε ένας κώδικας δεοντολογίας. Θα πρότεινα τη δημιουργία κώδικα δεοντολογίας στην Ευρώπη, σε επίπεδο ΕΕ, που θα διέπει τη συμπεριφορά των πολιτών και των τραπεζών, διότι είμαι βαθύτατα πεπεισμένος ότι υπάρχει μεγάλος αριθμός αθώων θυμάτων, καθώς οι απλοί πολίτες δεν κατανοούν τον κίνδυνο που διατρέχουν λαμβάνοντας ένα δάνειο. Αυτό είναι ένα εξαιρετικά σημαντικό καθήκον για την Ευρώπη.
<SPEAKER ID="040" NAME="Corinne Lepage" AFFILIATION="ALDE">
(FR) Κύριε Πρόεδρε, κυρία υπουργέ, κύριε Επίτροπε, το εξαιρετικά φιλόδοξο πρόγραμμα που μας παρουσιάσατε είναι ενδιαφέρον, δεν πιστεύετε όμως ότι θα πρέπει να αντιμετωπίσουμε το θέμα του πλεονεκτήματος που μπορεί ακόμα να αποκτηθεί με το να ευνοούνται οι πολύ βραχυπρόθεσμες συναλλαγές και η πολύ βραχυπρόθεσμη αποδοτικότητα έναντι των μεσοπρόθεσμων και μακροπρόθεσμων;
<P>
" έλλειψη χρηματοδότησης για τις επιχειρήσεις μας, ιδίως στην Ευρώπη, οφείλεται ακριβώς σε αυτό το πλεονέκτημα που εξακολουθούν να προσφέρουν οι πολύ βραχυπρόθεσμες επενδύσεις. Δεν νομίζετε πως πρέπει να αντιμετωπίσουμε το ζήτημα αυτό;
<SPEAKER ID="041" NAME="Cecilia Malmström" LANGUAGE="SV">
Κύριε Πρόεδρε, θα ήθελα να ευχαριστήσω όλα τα μέλη του Σώματος που συνεισέφεραν σε αυτήν τη συζήτηση. Πιστεύω ότι υπάρχει μεγάλος βαθμός συμφωνίας εδώ στο Σώμα σχετικά με το τι έχει σημασία για την ευρωπαϊκή θέση και σε ποια θέματα πρέπει να επικεντρωθούμε ενόψει της συνόδου κορυφής της G20. " ΕΕ μιλά τώρα με καθαρή και συντονισμένη φωνή στη διεθνή σκηνή και θα ήθελα πραγματικά να ευχαριστήσω την Επιτροπή και ιδίως τον Joaquín Almunia για την εργασία του προκειμένου να επιτευχθεί αυτή η συναίνεση.
<P>
Πολλοί βουλευτές έθεσαν τα θέματα που εξετάσαμε τόσο εγώ όσο και ο κύριος Επίτροπος. Ναι, χρειαζόμαστε καλύτερη εποπτεία και καλύτερη ρύθμιση των χρηματοπιστωτικών αγορών. Ελπίζουμε ότι θα καταστεί δυνατό να θεσπιστεί το συντομότερο δυνατό ένα σύστημα εποπτείας. Θα βασιστούμε γι' αυτό στην έκθεση Larosière και θα εξετάσουμε πόσο γρήγορα μπορούμε να το εφαρμόσουμε. Χρειαζόμαστε πιο συντονισμένες παγκόσμιες λύσεις και αποτελεσματικούς και λειτουργικούς διεθνείς οργανισμούς. Χρειαζόμαστε σαφείς αρχές για τα συστήματα bonus. Πιστεύω πολύ στο Συμβούλιο Χρηματοπιστωτικής Σταθερότητας και είμαι βέβαιη ότι θα παρουσιάσει συγκεκριμένες και υλοποιήσιμες προτάσεις, τις οποίες θα μπορέσουμε να συζητήσουμε.
<P>
Επίσης, θα θέλαμε να ασχοληθούμε με το θέμα της χρηματοδότησης δράσεων για το κλίμα. Θα καλέσουμε όλες τις χώρες να αναλάβουν τις ευθύνες τους, ωστόσο δεν είμαι βέβαιη ότι είναι ρεαλιστικό να περιμένουμε ότι θα μπορέσουμε να συζητήσουμε για αριθμητικά στοιχεία στη σύνοδο κορυφής του Πίτσμπουργκ. Φυσικά θα προσπαθήσουμε, γιατί αυτό θα ήταν καλό.
<P>
Επίσης, χρειαζόμαστε παγκόσμιες λύσεις. Δεν μπορούμε να διαχωρίσουμε τις λύσεις της ΕΕ από αυτό το σύστημα, αντίθετα, πρέπει να εξασφαλίσουμε ότι θα εφαρμοστούν όσο περισσότερες παγκόσμιες λύσεις είναι δυνατόν. " ανεργία είναι ίσως η πιο αξιοσημείωτη πτυχή της οικονομικής και χρηματοπιστωτικής κρίσης για τον πληθυσμό της Ευρώπης. Στις περισσότερες από τις χώρες μας, η ανεργία θα διατηρηθεί για αρκετό διάστημα, και αυτή είναι μια εξαιρετικά σοβαρή κατάσταση που απαιτεί ευρωπαϊκές και εθνικές λύσεις. " πολιτική μας για την αγορά εργασίας πρέπει να είναι ισχυρή, πρέπει να διευκολύνουμε τις εταιρίες και τους επιχειρηματίες ώστε να αναλάβουν τον κίνδυνο της απασχόλησης ατόμων και να τολμήσουν να επενδύσουν και πρέπει να εξασφαλίσουμε ότι επενδύοντας στην παιδεία και την έρευνα τα άτομα θα έχουν προοπτικές απασχόλησης. Θα διεξαγάγουμε μια ειδική συζήτηση για την ανεργία στο Συμβούλιο Υπουργών Οικονομικών τον Οκτώβριο.
<P>
Πρέπει επίσης να συζητήσουμε για στρατηγικές εξόδου από την κρίση, διαφορετικά υπάρχει κίνδυνος τα μέτρα που λάβαμε να έχουν αρνητικές επιπτώσεις στην ανεργία και την ανάπτυξη ειδικότερα και να οδηγήσουν σε ελλείμματα και πληθωρισμό. Πάντοτε, εκείνοι που υποφέρουν πρώτοι είναι τα πιο ευάλωτα μέλη της κοινωνίας μας. Όσον αφορά τις φτωχότερες χώρες, καταλαβαίνουμε πολύ καλά ότι αυτές είναι οι μεγαλύτεροι χαμένοι στο πλαίσιο της διεθνούς κρίσης, που πλήττει σκληρά τους φτωχότερους στον κόσμο. Συζητήσαμε και συνεχίζουμε να συζητάμε πώς μπορούμε να ανακουφίσουμε την κατάσταση αυτών των ανθρώπων. Είναι σημαντικό οι πολυμερείς τράπεζες ανάπτυξης να έχουν επαρκείς πόρους ώστε να μπορούν να παρέχουν τα επονομαζόμενα δάνεια με ευνοϊκούς όρους. Επίσης, είναι σημαντικό να εξασφαλίσουμε ότι θα λειτουργεί σωστά το διεθνές εμπορικό σύστημα και δεν θα υπάρχει σε αυτό εγγενής προστατευτισμός. Συνεπώς, οι διάφορες συζητήσεις για παγκόσμιους φόρους και για διάφορα είδη φόρων Tobin έχουν νόημα μόνον εφόσον μπορούν πραγματικά να εφαρμοστούν σε παγκόσμιο επίπεδο, πράγμα που δεν ισχύει σήμερα. Ως εκ τούτου, θα ήταν απλά αντιπαραγωγικοί και δεν θα βοηθούσαν τις οικονομίες μας.
<P>
Πολλοί βουλευτές έθεσαν το θέμα των αμοιβαίων κεφαλαίων κινδύνου και μιας νέας ρύθμισης του χρηματοπιστωτικού τομέα. Τα θέματα αυτά αποτελούν προτεραιότητες για τη σουηδική Προεδρία. Θα αποφασίσουμε γι' αυτά μαζί με εσάς και προσβλέπουμε σε μια πολύ στενή συνεργασία με το Ευρωπαϊκό Κοινοβούλιο προκειμένου να έχουμε το συντομότερο δυνατό οδηγίες για τα αμοιβαία κεφάλαια κινδύνου και τη ρύθμιση του χρηματοπιστωτικού τομέα. Κατανοώ ότι αυτό είναι δύσκολο και πολύπλοκο -ότι υπάρχουν πολλές πτυχές που πρέπει να ληφθούν υπόψη- όμως είμαστε διατεθειμένοι να συνεργαστούμε μαζί σας όσο στενότερα είναι δυνατό προκειμένου να τα επιτύχουμε όλα αυτά.
<P>
Συνοψίζοντας: φυσικά, η σύνοδος κορυφής της G20 δεν μπορεί να λύσει όλα τα προβλήματα που συζητήσαμε. Παρόλ' αυτά, θεωρώ ότι μπορώ να ελπίζω πως θα σημειώσουμε ουσιαστική πρόοδο στα θέματα που συζητήσαμε. Ασκείται πίεση από την πλευρά των πολιτών της Ευρώπης, όμως υπάρχουν και σε ολόκληρο τον κόσμο άνθρωποι που περιμένουν από εμάς να καταδείξουμε τον ηγετικό μας ρόλο και να αυξήσουμε τη σταθερότητα των χρηματοπιστωτικών συστημάτων, να κάνουμε ό, τι μπορούμε για να αποφύγουμε μελλοντικά τέτοιου είδους κρίσεις και να εξασφαλίσουμε ότι θα βγούμε από αυτήν την κρίση πιο ισχυροί από ό, τι ήμασταν όταν άρχισε. " ΕΕ είναι ενωμένη, η ΕΕ είναι δυνατή και μπορώ να σας διαβεβαιώσω ότι η σουηδική Προεδρία θα κάνει ό, τι μπορεί για να υπερασπιστεί και να προβάλει τις απόψεις της Ευρώπης στη σύνοδο κορυφής της G20 την επόμενη εβδομάδα. Σας ευχαριστώ θερμά για την εξαιρετικά ενδιαφέρουσα συζήτηση.
<SPEAKER ID="042" NAME="Joaquín Almunia" LANGUAGE="ES">
Κύριε Πρόεδρε, θεωρώ ότι όλοι συμφωνήσαμε πως στην παρούσα κατάσταση, όπου έχουμε ακόμα να αντιμετωπίσουμε μεγάλες και εκτεταμένες προκλήσεις εξαιτίας αυτής της κρίσης, έχει εξαιρετική σημασία η επιτυχία της συνόδου κορυφής της G20 στο Πίτσμπουργκ και η πεποίθηση ότι οι συναντήσεις αυτές θα έχουν ως αποτέλεσμα να αρχίσουμε να βρίσκουμε και να εφαρμόζουμε λύσεις για τα προβλήματα και τις προκλήσεις που αντιμετωπίζουμε. Αρχίζουμε πραγματικά να διακρίνουμε ορισμένα ουσιαστικά σημάδια βελτίωσης σε ορισμένους οικονομικούς δείκτες, ιδίως στην ανάπτυξη του διεθνούς εμπορίου και στην εμπιστοσύνη των καταναλωτών και των επενδυτών. Ως εκ τούτου, οι αρχηγοί κρατών και κυβερνήσεων πρέπει να συμφωνήσουν και ελπίζω ότι θα συμφωνήσουν για όλα τα σημεία της ημερήσιας διάταξης της συνόδου κορυφής και θα τα εφαρμόσουν μετά από τη διάσκεψη της επομένης εβδομάδας.
<P>
Ένα από τα σημαντικότερα σημεία που ανέφεραν πολλοί από εσάς είναι η ανάγκη διασαφήνισης, η ανάγκη για ένα σαφές μήνυμα όσον αφορά τον τρόπο με τον οποίο οι μεγαλύτερες οικονομίες του κόσμου προτίθενται να συνεχίσουν τον συντονισμό των δράσεών τους. Το επόμενο βήμα στον συντονισμό της οικονομικής πολιτικής πρέπει να είναι ο καθορισμός μιας στρατηγικής εξόδου από την κρίση και η λήψη μιας απόφασης σχετικά με τον χρόνο και τον τρόπο της εφαρμογής της στρατηγικής αυτής με συντονισμένο τρόπο. Πρέπει να αντλήσουμε το δίδαγμα της κρίσης του 1929 -και πιστεύω ότι το κάναμε- ότι τα μέτρα κινήτρων δεν μπορούν να αίρονται υπερβολικά γρήγορα όταν η οικονομία χρειάζεται ακόμα στήριξη - όπως είπαν ορισμένοι από εσάς. Δεν πρέπει όμως ούτε να χρησιμοποιούμε αυτά τα μέτρα κινήτρων για περισσότερο διάστημα από όσο είναι αναγκαίο διότι στην περίπτωση αυτήν θα επιφέραμε επανάληψη των συνθηκών που οδήγησαν στις φούσκες και τις ανισορροπίες οι οποίες προκάλεσαν αυτήν την κρίση. Αυτό είναι ένα πολύ σημαντικό ζήτημα που πρέπει να διευκρινιστεί στη σύνοδο κορυφής του Πίτσμπουργκ.
<P>
Πρέπει να αποφύγουμε την επανάληψη των σφαλμάτων του παρελθόντος όσον αφορά όχι μόνο τις μακροοικονομικές πολιτικές, αλλά και τη ρύθμιση και εποπτεία του χρηματοπιστωτικού τομέα. Θεωρώ ότι αυτή η δέσμευση κατέστη ιδιαίτερα σαφής σε προηγούμενες συνόδους κορυφής. Πρέπει να συνεχίσουμε να τηρούμε αυτήν τη δέσμευση και να τιμούμε τις υποσχέσεις που έχουμε ήδη δώσει τόσο σε παγκόσμιο όσο και -στη δική μας περίπτωση- σε ευρωπαϊκό επίπεδο.
<P>
Από την άποψη αυτή συμφωνώ με όσους είπαν σήμερα το πρωί στη συζήτηση ότι δεν πρέπει να ανάγονται όλα στο ζήτημα των αμοιβών. Ωστόσο, συμφωνώ επίσης απόλυτα με εκείνους που είπαν πως το θέμα των αμοιβών είναι εξαιρετικά σημαντικό από οικονομική, κοινωνική, πολιτική και ηθική άποψη. Θεωρώ ότι η Ευρώπη δείχνει πως ηγείται στο θέμα αυτό -όπως έκανε και σε άλλα θέματα της ημερήσιας διάταξης της G20- τόσο μέσω καθενός από τους αρχηγούς κρατών και κυβερνήσεων όσο και μέσω των ίδιων των ευρωπαϊκών θεσμικών οργάνων, της Προεδρίας της Ευρωπαϊκής Ένωσης και της Επιτροπής.
<P>
Δεν πρέπει να λησμονούμε ότι τον Απρίλιο τρέχοντος έτους η Ευρωπαϊκή Επιτροπή παρουσίασε στα κράτη μέλη συστάσεις για τις αμοιβές που είναι σχεδόν ακριβώς ίδιες με αυτές που προτείνει τώρα ολόκληρος ο κόσμος. Πρέπει να συνεχίσουμε να δίνουμε προσοχή στα προβλήματα του χρηματοπιστωτικού συστήματος -περισσότερο κεφάλαιο, αναδιάρθρωση και διόρθωση των τραπεζικών ισολογισμών- τόσο σε ευρωπαϊκό όσο και σε παγκόσμιο επίπεδο.
<P>
Όταν υπάρχει ένα πλήρως διασυνδεδεμένο χρηματοπιστωτικό σύστημα, δεν έχει νόημα να λύνουμε εμείς τα προβλήματά μας εντός των συνόρων μας εάν κανένας άλλος δεν λύνει ταυτόχρονα τα δικά του προβλήματα. Θυμηθείτε πως πριν από έναν χρόνο, την προηγουμένη της κρίσης της Lehman Brothers, πιστεύαμε ακόμα ότι θα μπορούσαμε να αποφύγουμε τα χειρότερα προβλήματα της χρηματοπιστωτικής κρίσης που δημιουργήθηκε στις "νωμένες Πολιτείες. Ταυτόχρονα, όπως είπαν πολλοί από εσάς, είναι απόλυτα αληθές ότι τελικά ο πολιτικός σκοπός δεν είναι απλά να τακτοποιηθούν οι ισολογισμοί μιας τράπεζας ή να κεφαλαιοποιηθεί το παθητικό της. Τα θεμελιώδη προβλήματα είναι η απασχόληση, η κατάσταση των μικρών και μεσαίων επιχειρήσεών μας και η βιωσιμότητα των συστημάτων δημοσίων υπηρεσιών και κοινωνικής πρόνοιας μας.
<P>
Ωστόσο, χωρίς ένα λειτουργικό χρηματοπιστωτικό σύστημα δεν μπορεί να διατηρηθεί τίποτα άλλο. Αυτή είναι η πρόκληση την οποία πρέπει να αντιμετωπίσει η σύνοδος κορυφής του Πίτσμπουργκ ή την οποία πρέπει να συνεχίσει να αντιμετωπίζει η G20 στη σύνοδο κορυφής του Πίτσμπουργκ.
<P>
Τέλος, θα ήθελα να σχολιάσω ένα θέμα που εθίγη σε πολλές από τις αγορεύσεις σας. Ενώ συμφωνώ με άλλα θέματα της ημερήσιας διάταξης της G20 που ανέφεραν πολλοί από εσάς, θα ήθελα να αναφερθώ μόνο σε ένα: το θέμα των φορολογικών παραδείσων και των μη συνεργάσιμων δικαιοδοσιών.
<P>
Είναι αλήθεια ότι στη σύνοδό της στο Λονδίνο, η G20 δεν κατάφερε να βρει λύσεις για όλα τα προβλήματα που δημιουργούν οι φορολογικοί παράδεισοι. Θα ήταν πολύ δύσκολο να βρεθούν σε μία μόνο ημέρα όλες οι λύσεις για ένα πρόβλημα που υπάρχει εδώ και πολλά χρόνια. Όμως είναι επίσης απόλυτα αληθές ότι μετά τη σύνοδο κορυφής που έγινε τον Απρίλιο στο Λονδίνο, μέσα σε αυτούς τους έξι μήνες λύθηκαν πολύ περισσότερα προβλήματα από αυτά που λύθηκαν ή θα μπορούσαν να έχουν λυθεί μέσα σε πολλά χρόνια πριν από τη σύνοδο κορυφής του Λονδίνου. Ως προς το συγκεκριμένο αυτό σημείο, επιτεύχθηκε συμφωνία για την ανταλλαγή των πληροφοριών που απαιτούνται για την αποφυγή της φοροδιαφυγής και της απόκρυψης οικονομικών και χρηματοπιστωτικών δραστηριοτήτων από τις δημόσιες αρχές με τη χρήση της προστασίας που προσφέρουν οι φορολογικοί παράδεισοι. Επομένως, είναι σωστό πως δεν λύθηκαν όλα τα θέματα σε αυτούς τους έξι μήνες, αλλά μέσα σε αυτούς τους έξι μήνες επιτύχαμε πολλά σε ένα θέμα που έχει μεγάλη σημασία προκειμένου αυτές οι χρηματοπιστωτικές δραστηριότητες που αποκρύπτονται από τις ρυθμιστικές και εποπτικές αρχές να μην δημιουργήσουν ξανά στρεβλώσεις του συστήματος. Αυτό έχει επίσης εξαιρετική σημασία αναφορικά με το μήνυμα που στέλνουμε στους πολίτες μας σχετικά με τον καταμερισμό ευθυνών και τις προσπάθειες που απαιτούνται για την αντιμετώπιση αυτής της κρίσης.
<P>
Τέλος, κάποιος είπε πως η φωνή της ΕΕ πρέπει να ακουστεί δυνατότερα από τις φωνές των ευρωπαϊκών μελών της G20. Μπορώ να σας διαβεβαιώσω ότι υπό την σουηδική Προεδρία και χρησιμοποιώντας τη φωνή της Ευρωπαϊκής Επιτροπής, η φωνή της ΕΕ ακούγεται. Την παρακολουθούν με μεγάλη προσοχή και σεβασμό διότι η Ευρώπη, όχι μόνο μία ή δύο ευρωπαϊκές χώρες, αλλά η Ευρωπαϊκή Ένωση ήταν η οργάνωση που ξεκίνησε αυτήν τη διαδικασία παγκόσμιου συντονισμού. Αυτό δείχνει ξεκάθαρα ότι όταν υπάρχει πραγματικός συντονισμός μπορούν να επιτευχθούν καλύτερα αποτελέσματα.
<SPEAKER ID="043" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την πρώτη περίοδο συνόδου του Οκτωβρίου.
<P>
Γραπτές δηλώσεις (άρθρο 149 του Κανονισμού)
<SPEAKER ID="044" NAME="András Gyürk" LANGUAGE="HU">
Αναμένεται ότι η επικείμενη σύνοδος κορυφής της G20 θα δώσει μεγάλη έμφαση στις συνομιλίες της Κοπεγχάγης για το κλίμα. Υπάρχουν ακόμα πολλά ανεπίλυτα ζητήματα που εμποδίζουν μια συμφωνία για την μετά το Κιότο εποχή. Επιτρέψτε μου να εκφράσω ορισμένες σκέψεις μου για το ζήτημα αυτό. Πρώτον: αντί για αόριστες μακροπρόθεσμες υποσχέσεις χρειαζόμαστε μεσοπρόθεσμες δεσμεύσεις που πρέπει να είναι ρεαλιστικές, δίκαιες και υπεύθυνες. Κατά την ανάληψη αυτών των δεσμεύσεων είναι σημαντικό να λαμβάνεται υπόψη, εκτός από παράγοντες όπως η οικονομική ανάπτυξη και οι φυσικοί πόροι, και ο βαθμός στον οποίο έχουν εκπληρωθεί μέχρι τώρα οι δεσμεύσεις του Κιότο.
<P>
Δεύτερον: πρέπει να υποστηριχθεί η ιδέα ότι η ΕΕ πρέπει να ενισχύσει τις αναπτυσσόμενες χώρες τόσο οικονομικά όσο και αναφορικά με την επίτευξη των στόχων της πολιτικής τους για το κλίμα. Για να επιτευχθεί αυτό απαιτείται μια ειδική οικονομική δέσμευση. Για να εξασφαλιστεί ωστόσο η διαφάνεια, οι αναπτυσσόμενες χώρες πρέπει να αναλάβουν και αυτές δεσμευτικές υποχρεώσεις και να καταρτίσουν αναλυτικά σχέδια δράσης.
<P>
Τρίτον: οι μηχανισμοί ευελιξίας πρέπει να συνεχίσουν να κατέχουν σημαντικό ρόλο. Προκειμένου να προωθηθούν οι επενδύσεις, πρέπει να επιτευχθεί το συντομότερο δυνατόν συμφωνία σχετικά με τον τρόπο με τον οποίο μπορούν να συμπεριληφθούν τα πιστωτικά μόρια από τα έργα που εκτελέστηκαν ως τώρα.
<P>
Τέταρτον: στο μετά το Κιότο σύστημα πρέπει να δοθούν μεγαλύτερα περιθώρια σε μέσα βασισμένα στην αγορά. Για παράδειγμα, η επέκταση του συστήματος εμπορίας δικαιωμάτων εκπομπών ή των συστημάτων πράσινων πιστοποιητικών μπορεί να βοηθήσει στην επίτευξη μείωσης των εκπομπών σε μέρη όπου αυτό θα έχει το μικρότερο κόστος. Θεωρώ ότι η οικονομική κρίση δεν συνιστά εμπόδιο στον συμβιβασμό της Κοπεγχάγης. Μια αξιοπρεπής μεσοπρόθεσμη συμφωνία μπορεί να δώσει τρόπον τινά μια ώθηση στην ανταγωνιστικότητα της ευρωπαϊκής οικονομίας μειώνοντας παράλληλα την επιβάρυνση του περιβάλλοντος.
<SPEAKER ID="045" NAME="Edit Herczog  " LANGUAGE="HU">
Πριν από πέντε χρόνια, όλα τα νέα κράτη μέλη της ΕΕ δεσμεύθηκαν κατά την προσχώρησή τους να υιοθετήσουν το ευρώ. Σήμερα, τέσσερα από αυτά το έχουν ήδη επιτύχει. Οι άλλες χώρες παρεξέκλιναν και υπολείπονται στον τομέα αυτόν εξαιτίας διαφόρων παραγόντων και σφαλμάτων που αφορούν την οικονομική πολιτική, ενώ επιπροσθέτως βρέθηκαν σε ευάλωτη θέση λόγω της οικονομικής και χρηματοπιστωτικής κρίσης. " οικονομική ύφεση πυροδότησε φιλοδοξίες προστατευτισμού που απειλούν να υπονομεύσουν τη λειτουργία της ενιαίας αγοράς.
<P>
" σημερινή οικονομική κρίση κατέδειξε ότι το ευρώ έχει λάβει εξέχοντα ρόλο στους στενούς οικονομικούς δεσμούς που συνήφθησαν μεταξύ των μελών της ευρωζώνης, όμως τα κράτη που ελπίζουν να υιοθετήσουν το ευρώ κατέληξαν τώρα σε μια εξαιρετικά ευάλωτη θέση εξαιτίας της μακράς προετοιμασίας. Πολλοί, μεταξύ των οποίων και εγώ, πιστεύουν ότι στην κρίσιμη νομισματική κατάσταση που έχει δημιουργηθεί, το κλειδί για τη λύση θα ήταν η επιτάχυνση της καθιέρωσης του ευρώ σε αυτά τα κράτη μέλη. Ωστόσο, για να γίνει αυτό πρέπει να θεσπιστούν όροι οικονομικής πολιτικής, αλλά ακόμα και με τους προηγούμενους όρους θα χρειάζονταν πολλά χρόνια για να καθιερωθεί το ευρώ.
<P>
Κατά την άποψή μου δεν πρέπει μόνο να εξασφαλίσουμε ότι τα κριτήρια σύγκλισης θα μείνουν αμετάβλητα, αλλά και ότι η ΕΕ θα χειρίζεται με πιο ευέλικτο τρόπο από σήμερα τον κανονισμό που καθορίζει τον χρόνο παραμονής στον μηχανισμό συναλλαγματικών ισοτιμιών ERM II. Επίσης, νομίζω ότι είναι πολύ σημαντικό να εξετάσουμε πώς μπορεί να επισπευσθεί η διαδικασία προσχώρησης στην ευρωζώνη με παράλληλη εκπλήρωση εκείνων των όρων που είναι δυνατό να εκπληρωθούν. Αυτό θα μπορούσε στη συνέχεια να σταθεροποιήσει την κατάσταση στις εν λόγω χώρες, καθώς και να διαφυλάξει ολόκληρη την εσωτερική αγορά της ΕΕ. Διαφορετικά, η ενδεχόμενη διεθνής αφερεγγυότητα των χωρών εκτός της ζώνης του ευρώ μπορεί στη χειρότερη περίπτωση να παρασύρει στην πτώση της και τη ζώνη του ευρώ.
<SPEAKER ID="999" NAME="Liisa Jaakonsaari  " LANGUAGE="FI">
Κύριε Πρόεδρε, η οικονομία της αγοράς είναι καλός υπηρέτης, αλλά κακός κύριος. Τελευταία, όμως, υπάρχει μάλλον μια σύγχυση των ρόλων. Στις διεθνείς διασκέψεις συνηθίζεται να λέγονται κοινοτυπίες, τώρα όμως χρειαζόμαστε δράση, και μάλιστα γρήγορα. Ο κόσμος έχει τώρα στη σύνοδο κορυφής της G20 στο Πίτσμπουργκ μια ιστορική ευκαιρία να συμφωνήσει ξανά σχετικά με τους κανόνες της παγκόσμιας οικονομίας. Συζητήθηκαν πολλά στον Τύπο σχετικά με τα bonus των τραπεζικών, όμως αυτά είναι μόνο η κορυφή του παγόβουνου. " παγκόσμια οικονομία χρειάζεται πλήρη ανανέωση και η λέξη κλειδί είναι η διαφάνεια. Πρέπει να προσπαθήσουμε να απαλλαγούμε από την οικονομία ανάληψης κινδύνου και να κινηθούμε προς την πραγματική οικονομία. Μόνο δεσμευτικοί διεθνείς κανόνες μπορούν να εξασφαλίσουν ότι δεν θα επαναληφθεί η οικονομία τύπου καζίνο που είδαμε τα τελευταία χρόνια. Στο μέλλον οι φορολογούμενοι δεν θα πρέπει να καλούνται να πληρώσουν τη ζημιά. Με μηχανισμούς όπως οι φόροι περιουσίας υπάρχει πάντα ο κίνδυνος κάποιος στην παγκόσμια οικονομία να μετατραπεί σε παράσιτο. Ωστόσο, νομίζω ότι πρέπει τουλάχιστον να εξετάσουμε πόσο σημαντικοί μπορεί να είναι.
<SPEAKER ID="046" NAME="Wojciech Michał Olejniczak  " LANGUAGE="PL">
" σύνοδος κορυφής της G20 στο Πίτσμπουργκ θα διεξαχθεί ουσιαστικά στην πρώτη επέτειο της κατάρρευσης της τράπεζας Lehman Brothers. Με αυτό το δεδομένο θα έπρεπε να ενεργούν οι παγκόσμιοι ηγέτες. Οι επιπτώσεις της κρίσης έγιναν αισθητές στους κατοίκους σχεδόν κάθε τόπου στον πλανήτη μας. Πρωταρχικός στόχος της συνόδου κορυφής της G20 πρέπει να είναι η ελαχιστοποίηση του κινδύνου επανάληψης της κρίσης που προκλήθηκε από την απορρύθμιση των χρηματοπιστωτικών αγορών. Το καθήκον που πρέπει να φέρουν εις πέρας οι ηγέτες της G20 είναι η δημιουργία ρύθμισης που θα εμποδίσει την εμφάνιση περαιτέρω κερδοσκοπικών τραπεζών ή, για να το πούμε ξεκάθαρα, την εξαπάτηση εκατομμυρίων πελατών χρηματοπιστωτικών οργανισμών σε ολόκληρο τον κόσμο.
<P>
Τους τελευταίους μήνες ακούγαμε ολοένα συχνότερα κακά νέα που αφορούσαν μάνατζερ οι οποίοι οδηγούσαν τις εταιρίες τους στα όρια της κατάρρευσης κατασπαταλώντας κρατικές ενισχύσεις. Τα τελευταία χρόνια, εμείς στην Ευρώπη διαπιστώσαμε μια άνευ προηγουμένου απόκλιση ως προς τα εισοδήματα, άγνωστη ως τότε για το ευρωπαϊκό κοινωνικό πρότυπο. Ένα από τα καθήκοντα της G20 θα πρέπει να είναι η εξομάλυνση των εισοδηματικών διαφορών στην Ευρώπη και σε παγκόσμια κλίμακα. Ο χρηματοπιστωτικός κλάδος πρέπει να έχει κανόνες σύμφωνα με τους οποίους τα bonus δεν θα εξαρτώνται από βραχυπρόθεσμα κέρδη, αλλά από μακροπρόθεσμες αποδόσεις επενδύσεων.
<P>
Στο Πίτσμπουργκ θα είναι παρόντες οι ηγέτες διαφόρων ευρωπαϊκών χωρών και ολόκληρης της Ευρωπαϊκής Ένωσης. Για τον λόγο αυτόν, η Ευρώπη πρέπει να μιλήσει με μία φωνή στη σύνοδο κορυφής. Απευθύνω έκκληση προς τους εκπροσώπους της Ευρωπαϊκής Ένωσης να θυμούνται πως τα συμφέροντα της Κοινότητας συμπεριλαμβάνουν τα συμφέροντα και εκείνων των κρατών μελών που δεν θα έχουν εθνικούς εκπροσώπους στη σύνοδο κορυφής.
<SPEAKER ID="047" NAME="Sirpa Pietikäinen  " LANGUAGE="FI">
Τη Δευτέρα αυτής της εβδομάδας, το να εργαζόμαστε σε μια ημέρα, τρόπον τινά, επετείου αποτέλεσε μια αμφιλεγόμενη τιμή: ακριβώς πριν από ένα χρόνο κατέρρευσε η τράπεζα επενδύσεων Lehman Brothers. Θεωρείται ότι αυτή η κατάρρευση προκάλεσε τη σημερινή βαθιά παγκόσμια ύφεση και την χρηματοπιστωτική κρίση.
<P>
Σε μια χρονική στιγμή που βρίσκεται τόσο κοντά στην επέτειο αυτή και στην επικείμενη σύνοδο κορυφής της G20 στο Πίτσμπουργκ, αξίζει να σταθούμε για να αναλογιστούμε τι μάθαμε και τι μπορούμε ακόμα να μάθουμε από την κρίση. Θεωρώ ότι από την κρίση αναδύεται κάτι καίριο, δηλαδή μια ευκαιρία διεξοδικής επανεξέτασης της δομής του διεθνούς χρηματοπιστωτικού συστήματος. Έχουν ήδη γίνει κάποια βήματα προς αυτήν την κατεύθυνση. " διάσκεψη της G20 την περασμένη άνοιξη απετέλεσε μια καλή βάση δράσης και κατευθύνσεων σχετικά με την παγκόσμια συναίνεση για τα απαιτούμενα μέτρα. Οι "ΠΑ εξήγγειλαν πολύ πρόσφατα μια μεγάλη νομοθετική δέσμη για τον χρηματοπιστωτικό τομέα. " Ευρωπαϊκή Επιτροπή αναμένεται να παρουσιάσει την ερχόμενη εβδομάδα πρόταση για τη δομή του ευρωπαϊκού χρηματοπιστωτικού συστήματος και την εποπτεία του. " φράση-κλειδί εδώ είναι η "παγκόσμια προσέγγιση".
<P>
Πρέπει να θεσπίσουμε διεθνώς δεσμευτικούς κανόνες για τη μεταρρύθμιση του Διεθνούς Νομισματικού Ταμείου, κανόνες για τη φερεγγυότητα και νέους κανόνες για τα δικαιώματα προαίρεσης. " νομοθεσία πρέπει να περιλάβει όλα τα χρηματοπιστωτικά προϊόντα και να είναι ευέλικτη προκειμένου να μπορεί πάντα να αντιδράσει σε έναν μεταβαλλόμενο κλάδο και σε έναν κλάδο που εγκαινιάζει νέα προϊόντα.
<P>
Εν μέσω μιας κρίσης που πλήττει τη βασική ασφάλεια, τους βιοτικούς πόρους και την ευημερία των ανθρώπων, είναι επίσης εποικοδομητική η εξέταση νέων τρόπων για τη μέτρηση του πλούτου. Τα τελικά συμπεράσματα που εξέδωσε η επιτροπή την οποία διόρισε πρόσφατα ο πρόεδρος Sarkozy συνιστούν τη μετάβαση από τη μέτρηση της ευημερίας βάσει του ΑΕγχΠ σε νέες μεθόδους που θα λαμβάνουν ιδίως υπόψη την οικονομική ικανότητα μιας κοινωνίας να εξασφαλίζει την ευημερία των πολιτών της και τη βιωσιμότητα του περιβάλλοντος.
<SPEAKER ID="998" NAME="Catherine Stihler  " LANGUAGE="EN">
Συμφωνώ με όσους αναφέρθηκαν στην ανάγκη μιας παγκόσμιας συντονισμένης προσέγγισης. Αυτό είναι ουσιαστικής σημασίας προκειμένου να αλλάξουμε τις δομές ισχύος του παγκόσμιου χρηματοπιστωτικού συστήματος. Ωστόσο, ούτε η Επιτροπή ούτε το Συμβούλιο σχολίασαν την έννοια των "δηλώσεων επιθυμητών ενεργειών σε περίπτωση πτώχευσης" για τον τραπεζικό τομέα. Αυτήν την εβδομάδα είναι η επέτειος της κατάρρευσης της Lehman Brothers. Εκτιμάται ότι για την εκκαθάριση αυτής της τράπεζας επενδύσεων θα χρειαστεί μία δεκαετία, σε αντίθεση με την Dunfermline Building Society που διέθετε δήλωση επιθυμητών ενεργειών σε περίπτωση πτώχευσης, η οποία έδινε τη δυνατότητα σαφούς ταυτοποίησης του ενεργητικού της. " διαφάνεια είναι ουσιαστική εάν θέλουμε να ανακτήσουν οι καταναλωτές την εμπιστοσύνη τους στον τραπεζικό τομέα.

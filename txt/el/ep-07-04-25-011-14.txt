<CHAPTER ID="011-14">
14. Έκθεση προόδου 2006 σχετικά με την Κροατία (ψηφοφορία) 
<P>
- Έκθεση Swoboda
<P>
- Πριν από την ψηφοφορία επί της τροπολογίας 18
<SPEAKER ID="164" NAME="Hannes Swoboda " AFFILIATION="PSE">
εισηγητής. - (DE) Κύριε Πρόεδρε, είχαμε συμφωνήσει με τους σκιώδεις εισηγητές, αντί για "την κυβέρνηση και την τοπική αυτοδιοίκηση" να γράψουμε απλά "τις κροατικές αρχές".
<P>
(Εγκρίνεται η προφορική τροπολογία)
<P>
- Πριν από την ψηφοφορία επί της τροπολογίας 24
<SPEAKER ID="166" NAME="Hannes Swoboda " AFFILIATION="PSE">
εισηγητής. - (DE) Κύριε Πρόεδρε, θέλω να κάνω άλλη μία διασαφήνιση σε συμφωνία με τους σκιώδεις εισηγητές: η διάταξη αυτή έχει ως στόχο να ισχύει για όλα τα μεθοριακά προβλήματα. Ως εκ τούτου, παρακαλώ να προστεθεί η φράση "με τις γειτονικές χώρες". Επομένως, αυτή η διάταξη καταφυγής στις υπηρεσίες τρίτων πρέπει να ισχύει καταρχήν για όλα τα άλυτα μεθοριακά προβλήματα.
<P>
(Εγκρίνεται η προφορική τροπολογία)
<SPEAKER ID="167" NAME="Πρόεδρος">
Ολοκληρώθηκαν οι ψηφοφορίες.
<SPEAKER ID="169" NAME="Reinhard Rack" AFFILIATION="PPE-DE">
(DE) Κύριε Πρόεδρε, έχω μία ερώτηση. Την Τρίτη έχουμε πάντα σχετικά λίγες ψηφοφορίες και την Τετάρτη έχουμε πάντα πάρα πολλές. Γιατί να έχουμε τις πανηγυρικές συνεδριάσεις πάντα την Τετάρτη; Δεν θα μπορούσαμε να τις έχουμε την Τρίτη; Αυτό θα ήταν εξίσου λειτουργικό και θα μπορούσαμε να οργανώσουμε πολύ καλύτερα το πρόγραμμά μας.
<SPEAKER ID="170" NAME="Πρόεδρος">
Θα διαβιβάσω την παρατήρησή σας στους αρμόδιους και θα προσπαθήσω να σας δώσω μία απάντηση.

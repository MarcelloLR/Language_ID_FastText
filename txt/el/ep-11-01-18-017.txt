<CHAPTER ID="017">
Κρίση στην Καμπανία στον τομέα των αποβλήτων (συζήτηση)
<SPEAKER ID="627" NAME="Πρόεδρος">
" ημερήσια διάταξη προβλέπει τη συζήτηση:
<P>
της προφορικής ερώτησης προς την Επιτροπή των βουλευτών Margrete Auken και Eva Lichtenberger, εξ ονόματος της Ομάδας Verts/ALE, με θέμα την κρίση στην Καμπανία σχετικά με τη διαχείριση των αποβλήτων - B7-0667/2010),
<P>
της προφορικής ερώτησης προς την Επιτροπή των βουλευτών Bairbre de Brún και Willy Meye, εξ ονόματος της Ομάδας GUE/NGL, σχετικά με την κρίση αποβλήτων στην Καμπανία - B7-0801/2010),
<P>
της προφορικής ερώτησης προς την Επιτροπή των βουλευτών Judith A. Merkies και Victor Boştinaru, εξ ονόματος της Ομάδας S&D, σχετικά με την κρίση των αποβλήτων στην Καμπανία της Ιταλίας - B7-0805/2010), και
<P>
της προφορικής ερώτησης προς την Επιτροπή των βουλευτών Mara Bizzotto και Lorenzo Fontana, εξ ονόματος της Ομάδας EFD, σχετικά με την κρίσιμη κατάσταση στον τομέα των αποβλήτων στη Νάπολη και την Περιφέρεια Καμπανίας και τη χρήση των ευρωπαϊκών πόρων - B7-0806/2010).
<SPEAKER ID="628" NAME="Margrete Auken" LANGUAGE="DA">
Κυρία Πρόεδρε, ευχαριστώ θερμά τον Επίτροπο Potočnik για το γεγονός ότι φαίνεται να έχει επιτευχθεί επιτέλους κάποιος βαθμός συνέπειας από πλευράς της Επιτροπής. Θα ήθελα δε να φανεί αυτό και στην πράξη. Έχω μεγάλες προσδοκίες από την απάντηση που θα μας δοθεί σήμερα διότι, αν δεν γίνει τίποτε συγκεκριμένο τώρα και δεν επιβληθεί αυστηρό πρόστιμο στην Ιταλία γι' αυτό το ζήτημα, όπου προβλέπεται κάτι τέτοιο, θα αντιμετωπίσουμε το ίδιο πρόβλημα σε πολλές άλλες περιοχές. " Ιταλία δεν είναι η μόνη χώρα που αντιμετωπίζει σοβαρά προβλήματα ως προς τη διαχείριση των αποβλήτων. Αν δοθεί σε όλους η εντύπωση ότι δεν θα υπάρξει καμία συνέπεια εάν χρησιμοποιούν μόνον χωματερές, θα βρεθούμε αντιμέτωποι με μια πολύ σοβαρή καταστροφή. Αναμένω, λοιπόν, με ανυπομονησία την απάντησή σας.
<P>
Θέλω να χρησιμοποιήσω τον υπόλοιπο χρόνο ομιλίας μου για να αναφερθώ στο θέμα της Ιταλίας. Αντιλαμβάνομαι ότι η κυβέρνηση της Ιταλίας δεν εκπροσωπείται άμεσα στην Αίθουσα, είναι ωστόσο σημαντικό να αρχίσει η ίδια η Ιταλία να αναγνωρίζει ότι το πρόβλημα αυτό πρέπει να επιλυθεί αμέσως. Ενώ είναι μια αξιόλογη χώρα, κινδυνεύει να πνιγεί στα σκουπίδια. Βγαίνουν στην επιφάνεια πολλές συγκρούσεις και, προσφάτως, η κατάσταση επιδεινώθηκε ουσιαστικά. " Ιταλία δεν πρέπει να οδηγηθεί στην περαιτέρω επιβάρυνση των πολιτών της μέσω της επιβολής προστίμων. Απεναντίας, πρέπει να μεριμνήσει για την υλοποίηση ενός σχεδίου το οποίο θα είναι αξιόπιστο και, ως εκ τούτου, θα αξιοποιεί την προσφορά των πολλών ενεργών πολιτών ως μέρος της λύσης, αντί να τους κάνει διαρκώς στόχους ποινικοποίησης κ.ο.κ. Δεν μπορούμε να λύσουμε το πρόβλημα των αποβλήτων αν δεν έχουμε στο πλευρό μας τους πολίτες, και υπάρχουν πολλοί πολίτες οι οποίοι είναι εξαιρετικά πρόθυμοι να προσφέρουν πολύ καλές υπηρεσίες στην Ιταλία.
<P>
Ας χρησιμοποιηθούν ο στρατός και η αστυνομία -όχι για την καταστολή του πληθυσμού, όχι για τον αποκλεισμό των τοπικών αρχών- αλλά για τη σύλληψη των πραγματικών ενόχων. Βεβαίως, μία πλευρά που ωφελείται από αυτήν την κατάσταση είναι η μεγάλης κλίμακας βιομηχανία στη βόρεια Ιταλία, η οποία αντλεί εξαιρετικά κέρδη από το γεγονός ότι μπορεί να ξεφορτωθεί φθηνά τα σκουπίδια της, αντί να καταβάλει το απαιτούμενο κόστος. Άλλοι παράγοντες που ωφελούνται από αυτήν την κατάσταση είναι οι εγκληματίες της Μαφίας, οι οποίοι αντλούν επίσης τεράστια κέρδη. Επομένως, πρέπει να τεθεί τέρμα σε αυτό το φαινόμενο, και ευελπιστώ ότι η Ιταλία θα αρχίσει να αντιμετωπίζει το θέμα με σοβαρότητα.
<SPEAKER ID="629" NAME="Søren Bo Søndergaard" LANGUAGE="DA">
Κυρία Πρόεδρε, όταν μια αντιπροσωπεία της Επιτροπής Ελέγχου του Προϋπολογισμού επισκέφθηκε το περασμένο φθινόπωρο την Ιταλία, συναντηθήκαμε με τον πρόεδρο της περιφέρειας της Καμπανίας. Όταν τον ρωτήσαμε γιατί δεν έχει ακόμη επιλυθεί η καταστροφική κατάσταση με τα απόβλητα στην Καμπανία, μου απάντησε ότι το πρόβλημα ήταν πολιτικό.
<P>
" απάντηση αυτή εξηγεί πολλά. Βεβαίως, θα μπορούσε να είχε ισχυριστεί οτιδήποτε - ότι το πρόβλημα είναι τεχνικό, λογιστικό ή οικονομικό. Όχι, το πρόβλημα είναι πολιτικό. Το πρόβλημα είναι η έλλειψη πολιτικής βούλησης. Λόγω αυτής ακριβώς της έλλειψης πολιτικής βούλησης απέτυχε η Ιταλία να τηρήσει τις υποχρεώσεις της στο πλαίσιο της οδηγίας για τα απόβλητα. Λόγω αυτής, άλλωστε, της έλλειψης πολιτικής βούλησης μπορεί να διαπιστώσουμε τον Οκτώβριο ότι δεν θα έχει υλοποιηθεί καμία από τις βελτιώσεις τις οποίες έχει απαιτήσει το Δικαστήριο της Ευρωπαϊκής Ένωσης. Και πάλι, εξαιτίας της ίδιας έλλειψης πολιτικής βούλησης, έως τα τέλη του έτους, η ΕΕ δεν είχε λάβει ακόμη σχέδιο διαλογής αποβλήτων.
<P>
Αντιθέτως, είδαμε ότι οι αρχές είχαν την πολιτική βούληση να κρατήσουν μυστικά αυτά τα σκάνδαλα με τη χρήση μέτρων ασφαλείας. Συνεπώς, η πολιτική μας Ομάδα έχει λάβει σαφή θέση επί του θέματος. Υποστηρίζουμε όλες και όλους -και υπάρχουν πολλοί και πολλές- τους έντιμους Ιταλούς και Ιταλίδες που αγωνίζονται υπέρ της διαφάνειας στον τομέα αυτόν, καθώς και προκειμένου να λογοδοτήσουν όσοι ευθύνονται για το ότι η κατάσταση έφτασε στο σημερινό σημείο. Ωστόσο, πιστεύουμε επίσης ότι, για να συμβεί αυτό, πρέπει να απορρίψουμε κατηγορηματικά κάθε απόπειρα να πληρώσουν οι ευρωπαίοι φορολογούμενοι έστω και ένα ευρώ επιπλέον για το φιάσκο των αποβλήτων στην Ιταλία. Δεν πρέπει να σπαταλούμε χρήματα για την κάλυψη τέτοιων αδυναμιών.
<SPEAKER ID="630" NAME="Judith A. Merkies" LANGUAGE="NL">
Κυρία Πρόεδρε, κύριε Επίτροπε, πέρυσι επισκεφθήκαμε την Καμπανία και τη Νάπολη, μαζί με την Επιτροπή Αναφορών, για να ελέγξουμε ιδίοις όμμασι την κρίση στον τομέα των αποβλήτων, την οποία πολλοί αναφέροντες είχαν περιγράψει ως εξαιρετικά σοβαρή. Διαπιστώσαμε και εμείς ότι η κατάσταση είναι όντως πολύ σοβαρή. Είδαμε μια χωματερή που βρισκόταν μέσα σε εθνικό πάρκο στην κορυφή του Βεζουβίου. Είδαμε πολλούς παράνομους χώρους απόρριψης και φλεγόμενους σωρούς σκουπιδιών. Εντόπισα ακόμη και βιομηχανικά απόβλητα σε ένα βουνό που είχε οριστεί ως χωματερή οικιακών αποβλήτων, ενώ επισκεφθήκαμε επίσης έναν εκτός λειτουργίας αποτεφρωτήρα, ή τουλάχιστον αυτή ήταν η εικόνα που αποκομίσαμε.
<P>
Ένα πράγμα είναι σαφές: επί του παρόντος, το σύστημα στην περιοχή δεν λειτουργεί, και συμφωνώ με τους προηγούμενους ομιλητές ως προς το ότι φαίνεται να υπάρχουν έντονες πολιτικές αντιμαχίες σχετικά με το ποιος ακριβώς ευθύνεται γι' αυτήν την κατάσταση. Κατ' ουσίαν, καλέσαμε τους πολιτικούς και τους πολίτες της περιοχής να αφήσουν κατά μέρος τις πολιτικές τους διαφορές και να ενώσουν τα χέρια, προκειμένου να διευθετήσουν την κατάσταση.
<P>
Έκτοτε, όμως, δεν έχω εντοπίσει το παραμικρό δείγμα λύσης, ούτε έχω δει να καταρτίζεται εδώ κανένα σχέδιο -τουλάχιστον όχι δημοσίως- και ελπίζω ότι θα μπορέσετε να μας διευκρινίσετε αν υφίσταται όντως αντίστοιχο σχέδιο. Πέρυσι, οι πολίτες της Καμπανίας μας είπαν ξεκάθαρα τα ακόλουθα: "Έχουμε απευθύνει εκκλήσεις για βοήθεια στους πάντες, χτυπήσαμε κάθε λογής πόρτες, εδώ στην επαρχία μας και στην περιφέρεια, σε όλη την Ιταλία και απευθείας στην ιταλική κυβέρνηση, παντού· γυρίζαμε, όμως, πάντα με αδειανά χέρια. " Ευρωπαϊκή Ένωση είναι η τελευταία μας ελπίδα και, σε μια περίοδο στην οποία κανένας άλλος δεν μας άκουγε, η Ευρωπαϊκή Ένωση ήρθε για να ακούσει τι είχαμε να πούμε".
<P>
Έχουν εναποθέσει τις ελπίδες τους σε εσάς και σε εμάς, με την ελπίδα ότι θα μπορέσουμε επιτέλους να βρούμε λύση για την περιφέρειά τους, με τον έναν ή τον άλλο τρόπο. Βεβαίως, την κατάσταση σε τοπικό επίπεδο πρέπει να την επιλύσουν οι ίδιοι. Παρότι, δυστυχώς, δεν μπορούμε να πάμε εκεί για να καθαρίσουμε τα σκουπίδια με τα ίδια μας τα χέρια, ο ρόλος μας στην υπόθεση αυτή είναι καίριος. Μπορείτε να διευκρινίσετε αν υφίσταται σχέδιο· αν ναι, κατά πόσον είναι ποιοτικό σχέδιο και, αν όχι, τι σκοπεύετε να πράξετε για την αντιμετώπιση του προβλήματος; Ποιες είναι οι προθεσμίες; Μέχρι πότε πρέπει να ξεκινήσει η υλοποίησή του και πόσο είστε διατεθειμένος να περιμένετε; Πότε θα ασκήσετε εν τέλει πιέσεις για την επιβολή κυρώσεων από το Δικαστήριο της Ευρωπαϊκής Ένωσης και τι ισχύει ως προς το θέμα των διαρθρωτικών ταμείων που παραμένουν μέχρι σήμερα παγωμένα;
<P>
Δεν έχουμε να κάνουμε εν προκειμένω με απλή κρίση αποβλήτων· αυτές οι καταστάσεις θα μπορούσαν να οδηγήσουν ακόμη και σε φαινόμενα που είναι επικίνδυνα για την ανθρώπινη υγεία. Ποια είναι η θέση της Ευρωπαϊκής Επιτροπής επί του θέματος αυτού; Μπορεί αυτό να μην είναι το πεδίο αρμοδιότητάς σας, ίσως όμως να μπορούσατε να μας πείτε, ούτως ή άλλως, αν έχετε ξεκινήσει την αντιμετώπιση αυτών των πτυχών ή όχι.
<P>
Προφανώς, στο πρόβλημα αυτό εμπλέκεται και η μαφία. Πρέπει να λεχθεί, ωστόσο, ότι δεν είναι ούτε δική μας ούτε της Ευρωπαϊκής Επιτροπής αρμοδιότητα να χειριστούμε ευθέως αυτό το ζήτημα· το μόνο που μπορούμε σε τελευταία ανάλυση να κάνουμε είναι να παρακολουθούμε την εφαρμογή των οδηγιών μας στην Ευρωπαϊκή Ένωση. Πώς θα μπορούσαμε να προσφέρουμε περαιτέρω στήριξη, ίσως με την ανταλλαγή βέλτιστων πρακτικών; Πώς μπορούν τα κράτη μέλη να βοηθήσουν το ένα το άλλο σε αυτόν τον τομέα; Δεν συμφωνείτε ότι, στην προκειμένη περίπτωση, τα απόβλητα δεν πρέπει να αντιμετωπίζονται ως πρόβλημα αλλά ως ευκαιρία; " Καμπανία θα μπορούσε να πραγματοποιήσει ένα τεράστιο άλμα εν μια νυκτί προς την κατεύθυνση της μετατροπής της σε κοινότητα ανακύκλωσης. Είμαι της άποψης ότι πρέπει να ταχθούμε υπέρ της ολικής απαγόρευσης, σε ευρωπαϊκό επίπεδο, της απόρριψης αποβλήτων, καθώς και υπέρ της απαγόρευσης των χωματερών.
<SPEAKER ID="631" NAME="Mara Bizzotto" LANGUAGE="IT">
Κυρία Πρόεδρε, κυρίες και κύριοι, δυστυχώς, όλοι γνωρίζουν πλέον την κατάσταση που αντιμετωπίζει επί σειρά ετών ο πληθυσμός της Καμπανίας και ειδικότερα της Νάπολης, η δε Ευρωπαϊκή Ένωση έχει κληθεί επανειλημμένα να εξετάσει αυτό το ζήτημα.
<P>
Ενόψει αυτής της παράδοξης, σήμερα, τριτοκοσμικής κατάστασης, θέλω να μας ενημερώσει η Επιτροπή για τις συνέπειες που θα αντιμετωπίσει η Ιταλία υπό τους όρους του ευρωπαϊκού δικαίου και ποιες χρηματικές ποινές μπορεί να της επιβληθούν εάν δεν επιλυθεί οριστικά και σύντομα η κρίση στον τομέα των αποβλήτων στην Καμπανία.
<P>
Θέλω επίσης να ρωτήσω την Επιτροπή αν μπορεί να μας προσφέρει λεπτομερείς πληροφορίες σχετικά με τις ευρωπαϊκές χρηματοδοτήσεις που έχει λάβει μέχρι στιγμής η περιφέρεια της Καμπανίας για τη δημιουργία του ολοκληρωμένου συστήματος συλλογής και διάθεσης αποβλήτων. Βλέπετε, κύριε Επίτροπε, συνήθως, όταν μιλάμε για κρίσεις, αναφερόμαστε σε τραγικές, ακραίες καταστάσεις, οι οποίες όμως διευθετούνται σε εύλογο χρονικό διάστημα. Όταν μια λεγόμενη "κρίση" διαρκεί πάνω από 15 χρόνια, είναι προφανές ότι κάτι δεν πάει καλά.
<P>
Τα τελευταία χρόνια, η ιταλική κυβέρνηση χρησιμοποίησε όλα τα μέσα για να επιλύσει το μακροχρόνιο πρόβλημα του συστήματος συλλογής και διάθεσης αποβλήτων. Ωστόσο, είναι προφανές ότι για το γεγονός ότι οι δρόμοι της Νάπολης είναι σήμερα πνιγμένοι σε τόνους σκουπιδιών ευθύνονται, πρωτίστως, οι ίδιες οι τοπικές αρχές της Καμπανίας και η απόλυτη ανικανότητα ή απροθυμία τους να εργαστούν για την εξεύρεση λύσης.
<P>
Είναι σαφές -ξεκάθαρο, θα έλεγα- ότι οι συνθήκες που επικρατούν στη Νάπολη και την Καμπανία οφείλονται στην ευθυνοφοβία των δημοτικών, επαρχιακών και περιφερειακών αρχών επί σειρά πολλών ετών όσον αφορά τη διαχείριση των αποβλήτων. " κεντρική κυβέρνηση δεν μπορεί να κατηγορηθεί για το ότι δεν επιβλήθηκε η χωριστή συλλογή των αποβλήτων, δηλαδή το πρώτο και κρίσιμο στοιχείο ενός αποτελεσματικού συστήματος διαχείρισης αποβλήτων. " κεντρική κυβέρνηση είναι σαφές ότι δεν μπορεί να κατηγορηθεί για το γεγονός ότι υποχρεώθηκε να στείλει τον στρατό πριν από λίγες εβδομάδες -αλλά και σε προηγούμενες περιπτώσεις- για να αντικαταστήσει εκατοντάδες συλλέκτες απορριμμάτων οι οποίοι αρρώστησαν ξαφνικά την ίδια περίοδο.
<P>
Το γεγονός ότι η κρίση πλήττει τη Νάπολη, ενώ η κατάσταση είναι πολύ διαφορετική στην υπόλοιπη Ιταλία -παραδείγματος χάριν στην περιφέρειά μου, το Veneto, όπου η χωριστή διαλογή εφαρμόζεται επί χρόνια χωρίς κανένα πρόβλημα και με πολύ υψηλό ποσοστό ανακύκλωσης- σημαίνει ότι την ευθύνη για την κρίση φέρουν οι πολιτικοί ιθύνοντες της Καμπανίας, οι αξιωματούχοι της τοπικής αυτοδιοίκησης και, πάνω από όλα, το σοβαρό πρόβλημα της συνενοχής με τον υπόκοσμο, ο οποίος πάντα προσπαθούσε να κερδοσκοπήσει στον τομέα της διαχείρισης αποβλήτων χάρη στη διείσδυση της Καμόρας στην τοπική πολιτική σκηνή και στην τοπική διακυβέρνηση.
<SPEAKER ID="632" NAME="Janez Potočnik" LANGUAGE="EN">
Κυρία Πρόεδρε, καταρχάς, θέλω να ευχαριστήσω όλους τους βουλευτές που επέστησαν την προσοχή μου και την προσοχή των υπηρεσιών μου σε αυτό το πολύ σοβαρό ζήτημα. Χαίρομαι διότι το Ευρωπαϊκό Κοινοβούλιο ανέλαβε ενεργό ρόλο στην παρακολούθηση της κατάστασης όσον αφορά τη διαχείριση των αποβλήτων στην Καμπανία, όπως φαίνεται, λόγου χάρη, από την έκθεση την οποία ενέκρινε η Επιτροπή Αναφορών μετά την επίσκεψή της στην Καμπανία τον περασμένο Απρίλιο. Το Κοινοβούλιο έχει όντως σημαντικό ρόλο σε αυτόν τον τομέα και τον ανέλαβε πλήρως.
<P>
Αμέσως μετά την έκδοση της απόφασης του Δικαστηρίου, στις 4 Μαρτίου 2010, η Ευρωπαϊκή Επιτροπή απηύθυνε επιστολή στις ιταλικές αρχές ερωτώντας ποια μέτρα είχαν λάβει ή σχεδίαζαν να λάβουν για να συμμορφωθούν με την απόφαση. Κατόπιν τούτου, η Επιτροπή είχε σειρά επαφών και συναντήσεων με τις ιταλικές αρχές, με τελευταία την αποστολή αντιπροσωπείας της Γενικής Διεύθυνσης Περιβάλλοντος που επισκέφθηκε τη Νάπολη στις 22 και 23 Νοεμβρίου 2010.
<P>
" άποψή μας είναι ότι οι ιταλικές αρχές έχουν ακόμη πολύ δρόμο να διανύσουν ώστε να εκτελέσουν την απόφαση. Ειδικότερα, πρέπει, πρώτον, να επεκτείνουν και να αναβαθμίσουν τις εγκαταστάσεις διαχείρισης των αποβλήτων στο σύνολο της περιφέρειας της Καμπανίας και, δεύτερον, να καταρτίσουν ένα αποτελεσματικό σχέδιο διαχείρισης των αστικών αποβλήτων στην Καμπανία, λαμβάνοντας υπόψη, μεταξύ άλλων, την ιεραρχημένη διαχείριση αποβλήτων της ΕΕ.
<P>
" Ευρωπαϊκή Επιτροπή δεν είναι ικανοποιημένη από τα μέτρα που της έχουν γνωστοποιήσει οι ιταλικές αρχές μετά την έκδοση της απόφασης του Δικαστηρίου επειδή δεν περιλαμβάνουν λεπτομερές χρονοδιάγραμμα το οποίο να αναφέρει συγκεκριμένες προθεσμίες για τις εργασίες κατασκευής των προβλεπόμενων εγκαταστάσεων.
<P>
Θεωρούμε ότι το σχέδιο διαχείρισης των αποβλήτων στην Καμπανία πρέπει να συμμορφώνεται πλήρως με το περιβαλλοντικό δίκαιο της ΕΕ και πρέπει να δίνει προτεραιότητα στη μείωση των αποβλήτων, την επαναχρησιμοποίηση και την ανακύκλωση· να διασφαλίζει την εφαρμογή της χωριστής συλλογής σε όλη την περιφέρεια· να προσφέρει στην Καμπανία τις απαραίτητες δυνατότητες κομποστοποίησης· και να προβλέπει μέτρα για την ασφαλή διάθεση, σε εύλογα χρονικά περιθώρια, περισσοτέρων των επτά εκατομμυρίων τόνων δεματοποιημένων αποβλήτων που είναι αποθηκευμένα σε διάφορες πόλεις της Καμπανίας, γεγονός που σημαίνει επίσης ότι οι ιταλικές αρχές πρέπει να διενεργήσουν ανάλυση των δεματοποιημένων αποβλήτων, των λεγόμενων "οικομπαλών", προτού αποφασιστεί ο ασφαλέστερος τρόπος διάθεσής τους.
<P>
Αν δεν υπάρχει επαρκές και αποτελεσματικό σχέδιο διαχείρισης αποβλήτων, η Επιτροπή θα προσφύγει εκ νέου στο Δικαστήριο και θα προτείνει την επιβολή προστίμων. Κατά συνέπεια, πρέπει να αξιολογήσουμε προσεκτικά το προσχέδιο προγράμματος διαχείρισης αποβλήτων που μόλις υπέβαλαν οι αρχές της Καμπανίας στην Επιτροπή -και το "μόλις" σημαίνει πραγματικά "μόλις" και να παρακολουθήσουμε εκ του σύνεγγυς την πραγματική έγκριση και υλοποίηση του προγράμματος. " απόφαση για το αν και πότε πρέπει να κινηθούν οι διαδικασίες του άρθρου 260 κατά της Ιταλίας θα εξαρτηθεί κατά κύριο λόγο από το περιεχόμενο του σχεδίου διαχείρισης αποβλήτων και τον προγραμματισμό των μέτρων που θα χρησιμοποιηθούν για την άμεση αντιμετώπιση του προβλήματος με πειστικό τρόπο.
<P>
Όσον αφορά τις υφιστάμενες χωματερές, η Επιτροπή έχει ξεκινήσει σχετική έρευνα και έχει ζητήσει από τις ιταλικές αρχές να της παράσχουν πληροφορίες σχετικά με τους χώρους υγειονομικής ταφής αποβλήτων στις περιοχές Terziano και Cicciano. " ιταλική απάντηση αναμένεται και, όταν παραληφθεί, θα υποβληθεί σε αξιολόγηση από την Επιτροπή.
<P>
Στο παρόν στάδιο, η Επιτροπή δεν έχει στη διάθεσή της στοιχεία από τα οποία να προκύπτει παραβίαση του περιβαλλοντικού δικαίου της Ευρωπαϊκής Ένωσης. Το γεγονός ότι ο χώρος υγειονομικής ταφής βρίσκεται σε ζώνη προστασίας του περιβάλλοντος δεν αποτελεί καθαυτό παραβίαση της νομοθεσίας της ΕΕ, υπό την προϋπόθεση, βεβαίως, ότι τηρούνται όλοι οι υπόλοιποι κανόνες και ότι οι αρμόδιες εθνικές αρχές έχουν διενεργήσει κατάλληλη εκτίμηση περιβαλλοντικών επιπτώσεων και εφαρμόζουν τα απαιτούμενα μέτρα αντιστάθμισης καθώς και αποζημιώσεων.
<P>
Όσον αφορά τη συγχρηματοδότηση μέτρων διαχείρισης αποβλήτων στην Καμπανία, την περίοδο προγραμματισμού 1994-1999 διατέθηκαν 88,1 εκατ. ευρώ για έργα διαχείρισης αποβλήτων, τα οποία συγχρηματοδοτήθηκαν σχεδόν κατά 49% από το ΕΤΠΑ. Ωστόσο, χρησιμοποιήθηκε μόνον το 90% των συνολικών κονδυλίων λόγω προβλημάτων που σχετίζονται, μεταξύ άλλων, με την κρίση στον τομέα της διαχείρισης των αποβλήτων και την εφαρμογή από τις ιταλικές αρχές του καθεστώτος έκτακτης διαχείρισης το 1994.
<P>
Την περίοδο προγραμματισμού 2002-2006, διατέθηκαν κονδύλια συνολικού ύψους 140 εκατ. ευρώ, και πάλι με συγχρηματοδότηση ύψους 50% από το ΕΤΠΑ, τα οποία εστιάζονταν σε έργα διαχείρισης αποβλήτων. Ωστόσο, μετά την κρίση στον τομέα της διαχείρισης των αποβλήτων, η Επιτροπή αποφάσισε να λάβει ειδικά μέτρα προκειμένου να διασφαλιστεί η ορθή χρήση των πόρων του ΕΤΠΑ που διατίθενται υπέρ της Καμπανίας.
<P>
Πρώτον, από 1ης Ιανουαρίου 2005, η διαχείριση δαπανών κρίθηκε μη επιλέξιμη για συγχρηματοδότηση. Δεύτερον, μετά την επίσημη κοινοποίηση στην Ιταλία της έναρξης διαδικασίας επί παραβάσει για το θέμα της διαχείρισης αποβλήτων στις 29 Ιουνίου 2007, η Επιτροπή ενημέρωσε τις ιταλικές αρχές ότι δεν θα εγκριθεί καμία περαιτέρω συγχρηματοδότηση στον τομέα της διαχείρισης αποβλήτων.
<P>
Το περιφερειακό επιχειρησιακό πρόγραμμα για τα έτη 2007-2013 στην Καμπανία προβλέπει συνολικό επίπεδο επενδύσεων 270 εκατ. ευρώ, το οποίο και πάλι συγχρηματοδοτείται κατά 50% από το ΕΤΠΑ, για τη διαχείριση αποβλήτων. Ωστόσο, η εκταμίευση χρηματοδοτήσεων της ΕΕ για έργα στον τομέα των αποβλήτων έχει ως ειδική προϋπόθεση να καταρτίσουν οι ιταλικές αρχές περιφερειακό σχέδιο διαχείρισης αποβλήτων, το οποίο πρέπει, φυσικά, να εγκριθεί από την Ευρωπαϊκή Επιτροπή.
<P>
Αύριο, θα δημοσιεύσουμε στην Επιτροπή την έκθεση για την εφαρμογή θεματικής στρατηγικής σχετικά με την πρόληψη και την ανακύκλωση των αποβλήτων. " έκθεση αυτή παρουσιάζει ουσιαστικές διαφορές μεταξύ των κρατών μελών όσον αφορά τις επιδόσεις τους στον τομέα της διαχείρισης των αποβλήτων. Καταδεικνύει σαφώς ότι, με την εφαρμογή κατάλληλης στρατηγικής διαχείρισης των αποβλήτων, η χρήση της μεθόδου της υγειονομικής ταφής μπορεί να περιοριστεί σε σχεδόν μηδενικό επίπεδο και ότι η αποτέφρωση μπορεί να μειωθεί δραστικά μέσω της αύξησης της κομποστοποίησης και της ανακύκλωσης. Εκτός από τη μετατροπή των αποβλήτων σε χρήσιμους πόρους, έτσι δημιουργούνται θέσεις εργασίας και τονώνεται η οικονομική δραστηριότητα, ενώ μειώνεται ο περιβαλλοντικός αντίκτυπος της διαχείρισης των αποβλήτων. Εύχομαι, λοιπόν, ειλικρινά ότι αυτή η κρίση θα εξελιχθεί εν τέλει σε ευκαιρία από τις αρμόδιες αρχές, μέσω της δρομολόγησης σοβαρών προγραμμάτων χωριστής συλλογής και ανακύκλωσης στην Καμπανία.
<P>
Με άλλα λόγια, η Επιτροπή ευελπιστεί ότι το πρόγραμμα διαχείρισης αποβλήτων για την Καμπανία θα είναι πειστικό. Μέχρις ότου βεβαιωθούμε ότι θα εφαρμοστεί ένα αποτελεσματικό σχέδιο για τη δημιουργία ενός συστήματος το οποίο θα συνοδεύεται από τις αναγκαίες υποδομές και θα παρέχει σοβαρές εγγυήσεις ως προς την αποτελεσματική υλοποίηση των προγραμμάτων, η χρηματοδότηση της Επιτροπής για αντίστοιχα σχέδια διαχείρισης αποβλήτων στην Καμπανία διακόπτεται.
<P>
Θα απαντήσω σε ορισμένα από τα ερωτήματα που μου θέσατε ήδη στην καταληκτική μου παρέμβαση.
<SPEAKER ID="633" NAME="Erminia Mazzoni" LANGUAGE="IT">
Κυρία Πρόεδρε, κυρίες και κύριοι, ευχαριστώ τον Επίτροπο για την προσπάθειά του να επισημάνει ότι η Επιτροπή Αναφορών εγγυήθηκε τον ενεργό ρόλο του Κοινοβουλίου σε αυτήν την υπόθεση, καταδεικνύοντας έτσι ότι όσοι λαμβάνουν τον λόγο σε τούτο το Σώμα, καθώς και οι πολιτικές Ομάδες τις οποίες εκπροσωπούν, έχουν κάθε συμφέρον να διαχειριστούν αυτήν την κατάσταση υπεύθυνα, να καταστήσουν διαφανείς όλες τις διαδικασίες και να εξασφαλίσουν τη συμμετοχή των πολιτών σε δημόσιο διάλογο ο οποίος θα καλλιεργήσει σε όλους αίσθημα ευθύνης.
<P>
Όπως έχει ήδη επισημανθεί, ο περιφερειακός εκτελεστικός φορέας που, σας υπενθυμίζω, συστήθηκε μόλις τον Μάιο του 2010, ανέπτυξε τους τελευταίους μήνες στενό διάλογο με την Ευρωπαϊκή Επιτροπή, εγκαινιάζοντας μια διαδικασία η οποία οφείλουμε να παραδεχτούμε ότι συνιστά ρήξη με την κατάσταση των προηγούμενων ετών. Δεν έγιναν θαύματα, πάντως· απλώς, αναλήφθηκε η ευθύνη για ένα σοβαρό πρόβλημα το οποίο έχει εδραιωθεί μετά από μια 15ετία αναποτελεσματικής ή ανύπαρκτης δράσης. Σας υπενθυμίζω ότι η Ιταλία καταδικάστηκε από το Δικαστήριο της Ευρωπαϊκής Ένωσης τον Μάρτιο του 2010, αλλά για ενέργειες που ανακαλύφθηκαν και αντιμετωπίστηκαν το 2007.
<P>
Έκτοτε, η κατάσταση έχει μεταβληθεί. Ο αρμόδιος αντιπεριφερειάρχης έχει ήδη επισκεφθεί τρεις φορές τις Βρυξέλλες και έχει ήδη ολοκληρώσει μεγάλο μέρος του προγράμματος εργασιών που είχε καθοριστεί στο πλαίσιο ακρόασης η οποία διεξήχθη τον Ιούλιο ενώπιον της Επιτροπής Αναφορών. Θα αναφέρω εν συνόψει τον σχετικό κατάλογο: ενέκρινε το σχέδιο διαχείρισης των ειδικών αποβλήτων· οριστικοποίησε το σχέδιο διαχείρισης των στερεών αστικών αποβλήτων· και, στις 31 Δεκεμβρίου, παρουσίασε ένα ακόμη σχέδιο με τις διορθώσεις που ζήτησε η Ευρωπαϊκή Επιτροπή, το οποίο θα εγκριθεί έως την 30ή Απριλίου, όπως έχει ήδη ανακοινωθεί.
<P>
Το σχέδιο έχει ήδη εφαρμοστεί εν μέρει: η μονάδα παραγωγής ενέργειας από απόβλητα στην Acerra έχει τεθεί σε λειτουργία· οι διαδικασίες προκήρυξης διαγωνισμού για τη μονάδα στο Σαλέρνο έχουν ολοκληρωθεί· η σύμβαση για τη μονάδα στην ανατολική Νάπολη έχει ανακοινωθεί· ενώ έχουν τεθεί σε πλήρη λειτουργία 182 χώροι διαχωρισμού και ανακύκλωσης αποβλήτων, 7 εγκαταστάσεις ανάκτησης, 9 εγκαταστάσεις κομποστοποίησης, 4 εγκαταστάσεις διαχωρισμού πολλαπλών υλικών, 1 μονάδα επεξεργασίας αποβλήτων ηλεκτρικού και ηλεκτρονικού εξοπλισμού, 2 εγκαταστάσεις αεροβικής διαχείρισης, 34 εγκεκριμένες πλατφόρμες και 5 μονάδες υγειονομικής ταφής, οι οποίες χαίρομαι που θα τεθούν υπό την εποπτεία της Επιτροπής.
<P>
Έχει συναφθεί συμφωνία με τις πέντε επαρχίες ώστε να διασφαλιστεί η διάθεση των συσσωρευμένων τους αποβλήτων, ενώ έχουν συναφθεί συμφωνίες με πέντε περιφέρειες στις οποίες προβλέπεται η προσωρινή μετεγκατάσταση των αποβλήτων τους, έως ότου επιτευχθεί η οριστική υλοποίηση του σχεδίου. " διαδικασία έκτακτης διαχείρισης έχει πλέον τερματιστεί, και έχουν διατεθεί ορισμένοι πόροι από τον περιφερειακό προϋπολογισμό.
<P>
Όπως ανέφερε η κ. Bucella στην πρόσφατη ακρόασή της ενώπιον της Επιτροπής Περιβάλλοντος, Δημόσιας Υγείας και Ασφάλειας των Τροφίμων, η προθεσμία για τη συμμόρφωση με την απόφαση του Δικαστηρίου κυμαίνεται από 12 έως 24 μήνες, οπότε βρισκόμαστε εντός προθεσμίας. Ωστόσο, η Επιτροπή έχει τη διακριτική ευχέρεια να εκτιμήσει αν πρέπει να παραταθεί η προθεσμία, έτσι ώστε να συμβαδίζει ρεαλιστικά με την πρόοδο των εργασιών.
<P>
Εκτιμώ ότι έχουν προσφερθεί ήδη απαντήσεις σε όλα τα ερωτήματα που τέθηκαν και ότι, όπως ανέφερε ο Επίτροπος, δεν υπάρχουν βάσιμοι λόγοι επιβολής επιπλέον χρηματικών ποινών. " Επιτροπή ορθώς βρίσκεται σε εγρήγορση, και ευελπιστώ ότι η συζήτηση αυτή δεν θα γίνει αντικείμενο εκμετάλλευσης για την περαιτέρω υπονόμευση των θεσμών και των πολιτικών κομμάτων.
<P>
Αν πρόκειται για σοβαρή συζήτηση η οποία έχει ως στόχο να βοηθηθεί η περιφέρεια της Καμπανίας και να αναζητηθούν λύσεις σε ένα μακροχρόνιο πρόβλημα, τότε σίγουρα το ψήφισμα επί του οποίου θα κληθούμε να ψηφίσουμε τον Φεβρουάριο θα είναι κοινό. Διαφορετικά, θα σπαταλήσουμε για μία ακόμη φορά τον χρόνο μας και θα προκληθεί ακόμη μεγαλύτερη ζημιά.
<SPEAKER ID="634" NAME="Mario Pirillo" LANGUAGE="IT">
Κυρία Πρόεδρε, κυρίες και κύριοι, δεν μπορούμε παρά να εκφράσουμε ανησυχία για τη σοβαρή κρίση στον τομέα της διαχείρισης των αποβλήτων που μαστίζει επί σειρά ετών την Καμπανία, ιδίως αν λάβουμε υπόψη τον σοβαρό αντίκτυπό της στην ποιότητα ζωής του τοπικού πληθυσμού.
<P>
Ως ευρωπαϊκό θεσμικό όργανο, έχουμε καθήκον να παρέμβουμε για να διασφαλίσουμε ότι δεν θα διαιωνιστεί η κατάσταση αυτή. Πρέπει να επαγρυπνούμε διαρκώς και να παρακολουθούμε στενά τις ενέργειες των τοπικών αρχών, καλώντας τις να λάβουν επειγόντως αξιόπιστα μέτρα τα οποία θα επιτρέψουν στην Καμπανία να θέσει τέρμα σε αυτήν τη σοβαρή κρίση.
<P>
" αλήθεια είναι ότι μιλήσαμε επί μακρόν για την κρίση στον τομέα των αποβλήτων, χωρίς να γνωρίζουμε τα πραγματικά δεδομένα. " περιφέρεια της Καμπανίας ανέλαβε τη δέσμευση να παρουσιάσει ένα περιφερειακό σχέδιο έως το 2010, το οποίο όμως έχει πλέον αναβληθεί έως τον Μάρτιο του 2011. Αν υπάρξουν περαιτέρω καθυστερήσεις, η διαχείριση της κατάστασης θα είναι αδύνατη: οι κίνδυνοι για τη δημόσια υγεία αυξάνονται, ενώ το οργανωμένο έγκλημα συνεχίζει να κερδοσκοπεί από τις κρίσεις.
<P>
Με βάση το νομοθετικό διάταγμα αριθ. 195/2009, η ιταλική κυβέρνηση κήρυξε το τέλος της κρίσης και μετέθεσε τις αρμοδιότητες διαχείρισης των αποβλήτων στις επαρχίες. Δεν υποστηρίζουμε αυτήν την απόφαση· η εφαρμογή της θα είναι δύσκολη σε μια επαρχία όπως η Νάπολη, όπου ζει το 52% του πληθυσμού της Καμπανίας.
<P>
Οι δήμοι πρέπει να αποτελέσουν τον κεντρικό πυρήνα της προσπάθειας, καθόσον μόνον αυτοί είναι σε θέση να προσφέρουν εστιασμένες και αποτελεσματικές λύσεις. Διάφορα συνδικάτα της Καμπανίας έχουν ξεκινήσει διαδικασίες χωριστής συλλογής, καταβάλλοντας μεγάλες προσπάθειες και επιτυγχάνοντας ουσιαστικά αποτελέσματα. Πρέπει να τους δοθούν οι πόροι που έχουν ήδη μεταφερθεί στο επίπεδο της περιφέρειας.
<P>
Είναι πιο σημαντικό από οποιαδήποτε άλλη φορά να ακουστεί η φωνή των τοπικών αρχών: βρίσκονται στην πρώτη γραμμή και έχουν πραγματική, συνολική εποπτεία της περιφέρειάς τους. Αυτές κρούουν τον κώδωνα του κινδύνου για την υπερχείλιση των χώρων υγειονομικής ταφής. Τα επόμενα έτη, θα απαιτηθούν νέοι χώροι υγειονομικής ταφής και νέοι αποτεφρωτήρες, οπότε πρέπει να εντοπιστούν και οι αντίστοιχες τοποθεσίες. Αυτό οφείλεται εν μέρει στον αποκλεισμό του λατομείου Vitiello στο Terzigno, τον οποίο ζήτησαν η τοπική κοινότητα και το Κοινοβούλιό μας προκειμένου να αποφευχθεί ο κίνδυνος διακοπής της λειτουργίας ολόκληρου του συστήματος συλλογής αστικών αποβλήτων.
<P>
Τώρα αναμένουμε την απάντηση της Επιτροπής για το σχέδιο που παρουσίασε η περιφέρεια της Καμπανίας.
<SPEAKER ID="635" NAME="Sonia Alfano" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι, παρά την προπαγάνδα της ιταλικής κυβέρνησης, την οποία διέψευσε πολύ γρήγορα η Επιτροπή, η κρίση των αποβλήτων στην Καμπανία είναι διαρθρωτικό πρόβλημα το οποίο απέχει πολύ από τη λύση του.
<P>
Αφήνοντας κατά μέρος τους αμφιλεγόμενους καταλόγους, πρέπει να συνειδητοποιήσουμε ένα πράγμα: ο πληθυσμός της Καμπανίας συνεχίζει να ζει -και να πεθαίνει- τριγυρισμένος από σκουπίδια. Οι τοπικοί, περιφερειακοί και εθνικοί πολιτικοί, τόσο της Δεξιάς όσο και της Αριστεράς, φέρουν τεράστιες ευθύνες. " ευθύνη της επίλυσης του προβλήματος δεν μπορεί να μετατίθεται στις πλάτες των πολιτών, οι οποίοι ζουν ήδη υπό εξαιρετικά ανθυγιεινές συνθήκες. " Ευρωπαϊκή Ένωση πρέπει να επιμείνει στην ανάγκη εξεύρεσης μιας αξιόπιστης λύσης, ειδάλλως η παρέμβασή της θα αποδειχθεί μάταιη.
<P>
" κατασκευή αποτεφρωτήρων -οι οποίοι, παρεμπιπτόντως, χρηματοδοτούνται ως ανανεώσιμες πηγές ενέργειας και, ως εκ τούτου, παραβιάζουν την ισχύουσα ευρωπαϊκή νομοθεσία- δεν θα επιλύσει το πρόβλημα. Τα απόβλητα θα μετατρέπονται σε στάχτη, προκαλώντας επιβλαβείς και θανατηφόρες εκπομπές. Σύμφωνα με την οδηγία για τα απόβλητα, οι αποτεφρωτήρες πρέπει να αποτελούν την τελευταία επιλογή σε μια ιεραρχία ολοκληρωμένων συστημάτων διαχείρισης αποβλήτων η οποία περιλαμβάνει πρόσφορες εναλλακτικές οι οποίες δεν δημιουργούν προβλήματα δημόσιας υγείας ή περιβαλλοντικά προβλήματα, αλλά δημιουργούν θέσεις απασχόλησης.
<P>
Όσον αφορά τη διείσδυση της Μαφίας, νομίζω ότι πρέπει να αναγνωριστεί ότι, ενώ το φαινόμενο αυτό, ιδίως στον τομέα των αποβλήτων, εμφανίζεται όντως και στον Νότο, χαρακτηρίζει κυρίως τον Βορρά. Αυτό ισχύει ιδιαίτερα κατά τη διάρκεια των τελευταίων ετών.
<P>
Θέλω, λοιπόν, να απευθύνω τρία ερωτήματα στην Επιτροπή: ποια μέτρα σκοπεύει να λάβει για να διασφαλίσει ότι η λύση στο πρόβλημα δεν θα πλήττει την υγεία του πληθυσμού, και πώς σκοπεύει να αποτρέψει την επιβολή αποφάσεων στον τοπικό πληθυσμό και τη στρατιωτικοποίηση ολόκληρων περιοχών;
<P>
Θεωρεί μήπως ότι η άμεση δρομολόγηση ενός μητρώου καρκίνου για το σύνολο της περιφέρειας πρέπει να είναι ένας από τους όρους για τον τερματισμό της διαδικασίας επί παραβάσει;
<P>
Πώς αξιολογεί η Επιτροπή τον νόμο αριθ. 210 του 2008 και, ειδικότερα, το άρθρο 9 σχετικά με την παροχή κινήτρων για την κατασκευή αποτεφρωτήρων, το οποίο παραβιάζει κατάφορα την ευρωπαϊκή νομοθεσία για τις κρατικές ενισχύσεις;
<SPEAKER ID="636" NAME="Eva Lichtenberger" LANGUAGE="DE">
Κυρία Πρόεδρε, μετά τα παραμύθια που ακούσαμε από τους ιταλούς βουλευτές της Ομάδας του Ευρωπαϊκού Λαϊκού Κόμματος (Χριστιανοδημοκράτες), είναι ίσως καιρός να επιστρέψουμε στον πλανήτη Γη. " πραγματικότητα είναι ότι κινήθηκε διαδικασία κατά της Ιταλίας, και για πολύ βάσιμους λόγους. Το Δικαστήριο εξέδωσε καταδικαστική για την Ιταλία απόφαση - και πάλι, για πολύ βάσιμους λόγους. " Ιταλία δεν τήρησε την προθεσμία. Προφανώς, η κυβέρνηση υπέβαλε ένα σχέδιο, το οποίο όμως δεν κοινοποιήθηκε εγκαίρως. Επιστρέφουμε διαρκώς στην ίδια κατάσταση. Εύλογα, λοιπόν, δημιουργείται η εντύπωση ότι οι αρμόδιοι καθυστερούν διαρκώς μέχρις ότου προκύψει κατάσταση έκτακτης ανάγκης, έτσι ώστε να μπορούν στη συνέχεια να αντιδράσουν λαμβάνοντας αποφάσεις με βάση την ιταλική νομοθεσία για καταστάσεις έκτακτης ανάγκης - η οποία υπερισχύει κάθε άλλης πρόβλεψης. Αν συγκεντρωθούν πολλά σκουπίδια στους δρόμους και αν αυτά αναμιχθούν επίσης με βιομηχανικά απόβλητα από τον Βορρά και τον Νότο, τότε μπορούν γρήγορα να απορριφθούν σε κάποια αφύλακτη χωματερή χωρίς να ληφθούν, ή να είναι δυνατόν να ληφθούν, οι απαιτούμενες προφυλάξεις. Στους αξιότιμους βουλευτές από την Ιταλία, θέλω να πω ότι η συζήτηση αυτή δεν αφορά την Ιταλία. Είναι μια συζήτηση για τη μη τήρηση και τη μη εφαρμογή του ευρωπαϊκού δικαίου.
<P>
Αν αυτός ο τρόπος διαχείρισης των δημοσίων υποθέσεων εξαπλωνόταν και σε άλλες χώρες, οι συνέπειες θα έπλητταν το σύνολο της Ευρώπης. Αυτό που συμβαίνει εκεί κάτω δεν είναι ευχάριστος κυριακάτικος περίπατος. Είναι μείζον σκάνδαλο. " λύση δεν είναι να ορίζονται συνεχώς 536 νέοι χώροι και, μέσω της χρήσης αστυνομικής βίας, να εμποδίζονται οι διαδηλώσεις πολιτών οι οποίοι δεν θέλουν να πετάγονται έξω από την πόρτα τους οικιακά απόβλητα τα οποία έχουν αναμιχθεί με τοξικά βιομηχανικά απόβλητα. Αυτό είναι απαράδεκτο. Πρέπει να υπάρξουν συνέπειες, και οι συνέπειες αυτές πρέπει να γίνονται αισθητές. Ευτυχώς που οι χρηματοδοτικοί πόροι σε αυτόν τον τομέα δεν μπορούν πλέον να χρησιμοποιηθούν όπως στο παρελθόν. Αρκετά χρήματα σπαταλήθηκαν ήδη. Πρέπει να επιβάλουμε άπαξ διά παντός συγκεκριμένες συνέπειες, διότι αυτό που μας απασχολεί εν προκειμένω είναι η εφαρμογή ορθολογικής, αναγκαίας και θετικής ευρωπαϊκής νομοθεσίας.
<SPEAKER ID="637" NAME="Oreste Rossi" LANGUAGE="IT">
Κυρία Πρόεδρε, κυρίες και κύριοι, το σχέδιο διαχείρισης των αποβλήτων που έχει καταρτιστεί πρέπει να εφαρμοστεί έτσι ώστε να προβλέπει μέτρα χωριστής συλλογής και ανακύκλωσης, και μόνον ως ύστατη επιλογή την αποτέφρωση.
<P>
Θα ήταν λάθος να επιδιώξουμε την επιβολή περαιτέρω ποινών. Εξάλλου, σας υπενθυμίζω ότι η ευθύνη δεν βαρύνει ούτε τον Βορρά ούτε άλλες πολιτικές Ομάδες· ένας από τους προηγούμενους υπουργούς ανήκε μάλιστα στην Ομάδα των Πρασίνων/Ευρωπαϊκή Ελεύθερη Συμμαχία, της οποίας είστε μέλος· σας παρακαλώ, λοιπόν, να σκέφτεστε τι ακριβώς υποστηρίζετε. Επί δεκαετίες, πολύς κόσμος μιλάει για την κρίση των αποβλήτων στη Νάπολη και την περιφέρεια της Καμπανίας. Παρότι έχουν διατεθεί σημαντικοί πόροι, είναι αλήθεια ότι η κατάσταση εξακολουθεί να είναι κρίσιμη. Δεν υπάρχουν, όμως, δικαιολογίες. Το να λέμε ότι ευθύνεται η βόρεια Ιταλία, ή ακόμη -όπως ανέφερε συνάδελφος σε προηγούμενη παρέμβαση- ότι απόβλητα από τον Βορρά βρίσκονται σήμερα στους δρόμους της Νάπολης, πολύ απλά δεν ανταποκρίνεται στην πραγματικότητα.
<P>
" ευθύνη βαρύνει ξεκάθαρα τις προηγούμενες τοπικές αρχές, οι οποίες, αφενός, επέτρεψαν στο οργανωμένο έγκλημα να διακινεί χωρίς έλεγχο απόβλητα και, αφετέρου, δεν μπόρεσαν να εξασφαλίσουν κατάλληλους χώρους συλλογής και διάθεσης.
<P>
Εκείνο που απαιτείται τώρα είναι να επιδείξουν τόλμη οι πολίτες της Καμπανίας και της Νάπολης, και να ψηφίσουν υπέρ της αντικατάστασης των ανίκανων εκπροσώπων τους, όπως έχει ήδη συμβεί σε περιφερειακό επίπεδο.
<SPEAKER ID="638" NAME="Angelika Werthmann" AFFILIATION="NI">
(DE) Κυρία Πρόεδρε, κυρίες και κύριοι, η κρίση των αποβλήτων στην αστική περιοχή της Νάπολης διαρκεί ήδη εδώ και 14 ολόκληρα χρόνια.
<P>
Οι υπάρχοντες χώροι υγειονομικής ταφής έχουν ξεχειλίσει, ενώ η κατασκευή νέων εγκαταστάσεων εμποδίζεται από τις ενδιαφερόμενες κοινότητες. Ωστόσο, η δυσπιστία των πολιτών έναντι οιουδήποτε προγράμματος διαχείρισης αποβλήτων μπορεί να ερμηνευθεί με βάση το γεγονός ότι, ενώ έχουν δοθεί πολλές υποσχέσεις αυτήν την περίοδο σε πολιτικό επίπεδο, πρακτικά δεν έχει τηρηθεί καμία από αυτές.
<P>
Στην πράξη, το πρόβλημα αυτό αντιμετωπίζεται μέχρι στιγμής μέσω βραχυπρόθεσμων προσωρινών λύσεων. Έχουν συσταθεί ειδικές επιτροπές, οι οποίες όμως δεν ήταν καν υποχρεωμένες να τηρούν ενήμερες τις τοπικές αρχές και τους κατοίκους. Από την άλλη πλευρά, τα αναλώσιμα υλικά είναι μέρος της καθημερινότητας στην Ιταλία. Κατά συνέπεια, η καθημερινή παραγωγή αποβλήτων στη χώρα υπερβαίνει κατά πολύ τον ευρωπαϊκό μέσο όρο, ενώ συγχρόνως δίνεται ελάχιστη αξία στον διαχωρισμό και την ανακύκλωση των αποβλήτων.
<P>
Το θλιβερό αποτέλεσμα αυτής της έλλειψης περιβαλλοντικής ευαισθησίας και από τις δύο πλευρές είναι ότι η Καμπανία είναι σήμερα μια περιφέρεια με εκτεταμένες εστίες μόλυνσης, ενώ τα ποσοστά καρκίνου μεταξύ των κατοίκων της και τα ποσοστά αναπνευστικών νοσημάτων μεταξύ των παιδιών στην αστική περιοχή της Νάπολης είναι πολύ υψηλότερα από τον μέσο όρο της Ιταλίας.
<P>
Επομένως, απαιτούνται επειγόντως λύσεις, οι οποίες πρέπει μάλιστα να εφαρμοστούν στην πράξη.
<SPEAKER ID="639" NAME="Crescenzio Rivellini" AFFILIATION="PPE">
(IT) Κυρία Πρόεδρε, κυρίες και κύριοι, είμαι ευγνώμων στον κ. Seeber και σε όλους τους συναδέλφους μου βουλευτές για το έργο που μου ανατέθηκε, όμως θέλω να υπογραμμίσω, αν μου επιτρέπετε, ότι στην Καμπανία λαμβάνονται ήδη ορισμένα εξαιρετικά θετικά μέτρα.
<P>
Εκτιμώ, συνεπώς, ότι η επίκληση του άρθρου 260 της συνθήκης για την επιβολή οικονομικών ποινών, στην οποία κατέφυγαν ορισμένοι ομιλητές, ισοδυναμεί με εκμετάλλευση της κατάστασης. Το περιφερειακό συμβούλιο, το οποίο ανέλαβε καθήκοντα πριν από λίγους μήνες, έχει ήδη καταρτίσει το σχέδιο για τα επικίνδυνα απόβλητα, καθώς και το σχέδιο για το ολοκληρωμένο σύστημα διαχείρισης αποβλήτων. Επιπλέον, έχει δρομολογηθεί μια πολιτική χωριστής συλλογής, ενώ έχουν αναληφθεί πρωτοβουλίες για τη μείωση του συνολικού όγκου των παραγόμενων αποβλήτων. Βρίσκεται σε εξέλιξη διαδικασία δημοσίου διαγωνισμού για την κατασκευή ενός αποτεφρωτήρα στο Σαλέρνο, ενώ οι διαδικασίες όσον αφορά την πρόσκληση εκδήλωσης ενδιαφέροντος για τον αποτεφρωτήρα στην ανατολική Νάπολη βρίσκονται σε προχωρημένο στάδιο.
<P>
Τέλος, οι εφαρμοζόμενες πολιτικές αποβλέπουν όχι μόνον στον καθαρισμό της πόλης, αλλά και στον σχεδιασμό ενός ολοκληρωμένου συστήματος διαχείρισης αποβλήτων το οποίο θα περιλαμβάνει τη χωριστή συλλογή, τη μείωση των αποβλήτων, την κατασκευή σύγχρονων εγκαταστάσεων -προκειμένου κυρίως να καταργηθούν οι "οικομπάλες", ή τεράστιοι σωροί συμπιεσμένων αποβλήτων- και την ανάπλαση παλαιών χώρων υγειονομικής ταφής.
<P>
Οι άνθρωποι που ευθύνονται για ό,τι συνέβη στο παρελθόν πρέπει να τιμωρηθούν. Περιλαμβάνουν οπωσδήποτε πρώην δημόσιους αξιωματούχους της Καμπανίας που ανήκουν στην Αριστερά και, ειδικότερα, στους Πράσινους, αλλά και ορισμένους αξιωματούχους οι οποίοι, στη βόρεια Ιταλία, χρησιμοποίησαν τον τοπικό υπόκοσμο προκειμένου να μπορούν να ξεφορτώνονται τα τοξικά απόβλητα που παρήγαγαν.
<P>
" Ευρωπαϊκή Ένωση πρέπει να βοηθήσει την Καμπανία, χωρίς προκαταλήψεις, και καλώ όλους να εργαστούν υπέρ, όχι κατά - μην παρεμβαίνετε αρνητικά μόνο και μόνο για να προβάλετε την εικόνα του κόμματος ή της ιδεολογίας σας στα μέσα ενημέρωσης. Πιστεύετε ειλικρινά ότι, αν επιβληθούν οικονομικές ποινές στην Καμπανία, θα διευθετηθεί η κρίση;
<SPEAKER ID="640" NAME="Luigi de Magistris" AFFILIATION="ALDE">
(IT) Κυρία Πρόεδρε, κυρίες και κύριοι, μετά τις ψευδείς δηλώσεις της κυβέρνησης Berlusconi, η οποία ανέλαβε την εξουσία το 2008 λέγοντας στους Ιταλούς ότι το πρόβλημα των αποβλήτων είχε λυθεί, η Ευρωπαϊκή Ένωση ορθώς αρνείται να χορηγήσει χρηματοδότηση στην Ιταλία μέχρις ότου αυτή υποβάλει ένα φιλικό για το περιβάλλον σύστημα διαχείρισης αποβλήτων που θα στηρίζεται στην ανακύκλωση και την κομποστοποίηση.
<P>
Ένα τέτοιο σύστημα είναι σίγουρο ότι δεν εξασφαλίζεται με το σχέδιο του κ. Caldoro, το οποίο στηρίζεται για μία ακόμη φορά σε ανεξέλεγκτες χωματερές όπως αυτές που βρίσκονται στις περιοχές Chiaiano, Taverna del Re και Terzigno -η χωματερή του Terzigno βρίσκεται μάλιστα εντός του Εθνικού Πάρκου Βεζουβίου- ούτε από τη λειτουργία αποτεφρωτήρων, οι οποίοι προκαλούν θανάτους, καρκίνους και εκτεταμένες κρίσεις δημόσιας υγείας. Τα 13 χρόνια που διαρκεί αυτή η περιβαλλοντική κρίση, τα δημόσια ταμεία της Καμπανίας έχουν χρησιμοποιηθεί για την ενίσχυση των εγκληματικών διασυνδέσεων μεταξύ πολιτικών, τόσο της Αριστεράς όσο και της Δεξιάς, επιχειρηματιών και της Καμόρας.
<P>
Άλλωστε, τα περιβαλλοντικά προβλήματα δεν λύνονται με την ποινικοποίηση της διαφωνίας ή τοπικών κοινοτήτων, οικογενειών και περιφερειών, όπως έκανε η ιταλική κυβέρνηση, η οποία χρησιμοποίησε τα αστυνομικά ρόπαλα για να καταστείλει τις διαμαρτυρίες όσων υπερασπιζόταν το περιβάλλον και τη γη.
<SPEAKER ID="641" NAME="Francesco Enrico Speroni" AFFILIATION="EFD">
(IT) Κυρία Πρόεδρε, κυρίες και κύριοι, η Ευρώπη, καθώς είναι συγκεντρωτικός και γραφειοκρατικός οργανισμός, δεν αναγνωρίζει τις διαφορές μεταξύ των περιφερειών καθώς και μεταξύ των επιμέρους διοικητικών επιπέδων στο εσωτερικό των κρατών μελών.
<P>
" ευθύνη για την καταστροφική κατάσταση στην Καμπανία βαρύνει πρωτίστως τον πληθυσμό της Καμπανίας, και εγώ, ως κάτοικος της Παδανίας, απορρίπτω αυτές τις κατηγορίες και τις επιστρέφω σε όσους πολίτες της Καμπανίας εξέλεξαν τοπικούς εκπροσώπους οι οποίοι στάθηκαν ανίκανοι να επιλύσουν το πρόβλημα, και επανέλαβαν μάλιστα το σφάλμα τους εκλέγοντάς τους και πάλι σε επόμενες εκλογές. " Παδανία είναι πρόθυμη να βοηθήσει τον λαό της Καμπανίας, όμως δεν ανέχεται τις κατηγορίες που εκτοξεύονται εναντίον της.
<SPEAKER ID="642" NAME="Raffaele Baldassarre" AFFILIATION="PPE">
(IT) Κυρία Πρόεδρε, κύριε Επίτροπε, κυρίες και κύριοι, με την ομιλία μου δεν επιδιώκω σε καμία περίπτωση να αρνηθώ τη σοβαρότητα μιας κατάστασης η οποία υπήρξε αναπόφευκτη συνέπεια προφανών διοικητικών και πολιτικών αδυναμιών, οι οποίες δημιούργησαν -και συνεχίζουν να δημιουργούν- τον κίνδυνο να θαφτεί κάτω από τόνους σκουπιδιών μια ολόκληρη πόλη και η γύρω περιοχή της.
<P>
Κύριε Søndergaard και κυρία Lichtenberger, η κρίση στην Καμπανία ξεκίνησε και, στη συνέχεια, προσέλαβε τις σημερινές τραγικές διαστάσεις εξαιτίας της αδυναμίας ενός περιφερειακού συμβουλίου και ενός αριστερού δημοτικού συμβουλίου της Νάπολης, σε συνδυασμό με αναπληρωτές δημάρχους των Πρασίνων, να λάβουν αποφάσεις -περιλαμβανομένων μη αρεστών αλλά τολμηρών αποφάσεων- για τη δημιουργία ενός φιλικού για το περιβάλλον συστήματος συλλογής και διάθεσης αποβλήτων. " ανευθυνότητα, η αναποφασιστικότητα, το πολιτικό όφελος, η συνενοχή και η σπατάλη ήταν τα χαρακτηριστικά μιας πολιτικής και διοικητικής φάσης η οποία αποτελεί πλέον οριστικό παρελθόν.
<P>
Θέλω να διαβεβαιώσω τους συναδέλφους που υπέβαλαν τις ερωτήσεις και τις πολιτικές Ομάδες που τους υποστήριξαν ότι η πολιτική κατάσταση είναι βιώσιμη και έχει μεταβληθεί δραστικά. " εθνική κυβέρνηση και το νέο περιφερειακό συμβούλιο ανέλαβαν τις ευθύνες τους και έχουν την πολιτική βούληση να επιλύσουν την κρίση. Μέσω διαλόγου με τους πληθυσμούς της περιοχής, καθώς και με την απαιτούμενη αποφασιστικότητα, ξεπερνούν τα εμπόδια και τις αντιρρήσεις που συχνά οφείλονται στο σύνδρομο NIMBY, ή στην ιδέα ότι κανείς δεν θέλει τα σκουπίδια των άλλων στην αυλή του.
<P>
Ως εκ τούτου, έχουν καταρτίσει ένα ολοκληρωμένο σχέδιο συλλογής και διάθεσης αποβλήτων το οποίο πολύ σύντομα θα προσφέρει κίνητρα υπέρ της χωριστής συλλογής και της κατασκευής των αναγκαίων εγκαταστάσεων.
<P>
Θα ήταν λοιπόν εξαιρετικά άδικο, αντιπαραγωγικό και ιδιοτελές να πράξουμε αυτό που ζητεί ο κ. De Magistris: να επιβάλουμε σήμερα ανασχετικές ποινές και μέτρα τα οποία θα βλάψουν φορείς που συνεργάζονται πλήρως με την Ευρωπαϊκή Ένωση στην προσπάθειά τους να κλείσουν αυτό το θλιβερό κεφάλαιο στην παμπάλαια ιστορία της Νάπολης και της Καμπανίας μέσω της αποδοτικής αξιοποίησης ευρωπαϊκών και εθνικών πόρων.
<SPEAKER ID="643" NAME="Horst Schnellhardt" AFFILIATION="PPE">
(DE) Κυρία Πρόεδρε, κυρίες και κύριοι, επιθυμώ -και ελπίζω ότι θα τα καταφέρουμε-η σημερινή συζήτηση να αποτελέσει το εναρκτήριο λάκτισμα για τη συνολική αναθεώρηση του συστήματος διαχείρισης των αποβλήτων στην Καμπανία. " απόφαση ή εντολή του Ευρωπαϊκού Δικαστηρίου πρέπει να εφαρμοστεί οριστικά, καθώς πρέπει να εφαρμοστούν επιτέλους σε αυτήν την περιφέρεια οι ευρωπαϊκοί κανόνες για τη συλλογή και διάθεση των αποβλήτων.
<P>
Δεύτερον, πρέπει να αντιμετωπιστεί επίσης το πρόβλημα των ζημιών τις οποίες προκαλεί η λειτουργία των παράνομων χωματερών. Γνωρίζω για τι πράγμα μιλάω. Στην Ανατολική Γερμανία, ακόμη και σήμερα -είκοσι χρόνια μετά την επανένωση- αντιμετωπίζουμε προβλήματα ρύπανσης τα οποία δημιουργήθηκαν λόγω παράνομης ή κακοσχεδιασμένης διάθεσης αποβλήτων.
<P>
Ωστόσο, νομίζω ότι η προσπάθεια αυτή δεν μπορεί να αποδώσει καρπούς αν δεν αντιμετωπίσουμε τη ρίζα του προβλήματος. Μιλήστε όσο θέλετε για διαχείριση· γεγονός είναι ότι σε αυτόν τον χώρο λειτουργούν μαφιόζικοι μηχανισμοί. Αν δεν τους καταστρέψουμε, δεν πρόκειται να τα καταφέρουμε.
<P>
Με κάθε ειλικρίνεια, εγώ θα έθετα τέσσερις προϋποθέσεις. Πρώτον, πρέπει να καταρτιστεί ένα σχέδιο διαχείρισης. Όπως φαίνεται, αυτό έχει πλέον καταρτιστεί. Ωστόσο, σε αυτό πρέπει να βοηθήσει και η Επιτροπή. Δεύτερον, πρέπει να διατεθούν χρηματοδοτικοί πόροι για τη δημιουργία νέων εγκαταστάσεων ανακύκλωσης και διαχείρισης αποβλήτων. Τρίτον, πρέπει να θεσπιστούν αυστηρότερες ποινές για τις παράνομες απορρίψεις, και εκτιμώ επίσης -το σχόλιο αυτό το απευθύνω ειδικά στην Επιτροπή- ότι οι Europol και Eurojust πρέπει να συνδράμουν τις αστυνομικές και εισαγγελικές αρχές της Ιταλίας για την καταπολέμηση του οργανωμένου εγκλήματος.
<P>
Οι διαθέσιμοι πόροι πρέπει να δεσμευτούν μέχρις ότου εκπληρωθούν αυτές οι προϋποθέσεις. Τότε θα ψήφιζα πολύ ευχαρίστως υπέρ της τελικής αποδέσμευσής τους.
<SPEAKER ID="644" NAME="Lara Comi" AFFILIATION="PPE">
(IT) Κυρία Πρόεδρε, κύριε Επίτροπε, κυρίες και κύριοι, λαμβάνοντας τον λόγο, θέλω να δηλώσω κατηγορηματικά ότι η κατάσταση στην Καμπανία στον τομέα των αποβλήτων έχει βελτιωθεί σε σύγκριση με το παρελθόν και ακολουθεί πορεία επίλυσης.
<P>
Το θέμα είναι εξαιρετικά σύνθετο· συνοδεύεται από διαφόρους τύπους προβλημάτων, και η εξεύρεση κατάλληλης, οριστικής λύσης απαιτεί χρόνο. Στις προφορικές ερωτήσεις τις οποίες συζητούμε ζητείται να εφαρμοστεί η διαδικασία του άρθρου 260 της Συνθήκης, όμως η επιβολή χρηματικής ποινής δεν πρόκειται να λύσει το πρόβλημα της Καμπανίας. Αν επιλέξουμε αυτήν την προσέγγιση, κινδυνεύουμε να καταδικάσουμε ένα κράτος μέλος για μια παράβαση σε καθαρά αντικειμενική βάση, απλώς και μόνον επειδή δεν έχει ακόμη εκπληρώσει μια αντικειμενική υποχρέωση που απορρέει από το ευρωπαϊκό δίκαιο.
<P>
Πρέπει, όμως, να ληφθεί συγχρόνως υπόψη η υποκειμενική συμπεριφορά του εν λόγω κράτους. Αναμφίβολα δεν μπορεί να υποστηριχθεί ότι η Ιταλία δεν εκπλήρωσε την υποχρέωσή της για ειλικρινή συνεργασία· όπως όμως επιβεβαίωσε ο Επίτροπος, το προσωπικό της Επιτροπής βρίσκεται σε διαρκή επαφή με τις ιταλικές εθνικές και περιφερειακές αρχές και παρακολουθεί στενά την εξέλιξη της κατάστασης.
<P>
Κανείς δεν μπορεί να αρνηθεί την πολιτική βούληση και την προσήλωση της Ιταλίας σε αυτήν τη διαδικασία. Είναι σημαντικό να τονιστεί ότι ο επιχειρησιακός ρόλος έχει μετατεθεί από τις περιφέρειες στις επαρχίες, έτσι ώστε να επιτραπεί η ανάπτυξη ενός σχεδίου που θα ανταποκρίνεται στις επιμέρους ανάγκες της περιοχής. " Ευρώπη πρέπει να επιδείξει αλληλεγγύη προς την Ιταλία, επιδιώκοντας την απολύτως αρμονική συνεργασία των δύο πλευρών.
<P>
Θέλω, εν κατακλείδι, να επισημάνω ότι στο περιφερειακό συμβούλιο της Καμπανίας συμμετείχε κάποτε και το κόμμα της Ιταλίας των Αξιών, το οποίο φαίνεται σήμερα έχει βραχεία μνήμη - πολύ βραχεία για να θυμάται τι έκανε, ή μάλλον τι δεν έκανε.
<SPEAKER ID="645" NAME="Barbara Matera" AFFILIATION="PPE">
(IT) Κυρία Πρόεδρε, κυρίες και κύριοι, δεν λαμβάνω τον λόγο μόνο και μόνο για να υπερασπιστώ την περιφέρειά μου. Απεναντίας, θέλω να μοιραστώ μαζί σας την ιταλική αντίδραση στην παραβίαση του κοινοτικού δικαίου, και να επισημάνω ότι μέλημά μας είναι να υπερασπιστούμε τα συμφέροντα των πολιτών και του λαού μας.
<P>
" περιφέρεια της Καμπανίας και, γενικώς, το ιταλικό κράτος εργάζονται για τη δημιουργία ενός δικτύου εγκαταστάσεων διαχείρισης αποβλήτων, σύμφωνα με το ευρωπαϊκό δίκαιο. Θέλω να τονίσω ότι οι ευρωπαϊκοί πόροι που έχουν δεσμευτεί για τη διαχείριση των αποβλήτων στην Καμπανία έχουν χρησιμοποιηθεί για το μέτρο 1.7 του περιφερειακού επιχειρησιακού προγράμματος (ΠΕΠ) 2000-2006 και για τον επιχειρησιακό στόχο 1.1 του ΠΕΠ 2007-2013.
<P>
Όσον αφορά το ΠΕΠ 2000-2006, η περιφέρεια της Καμπανίας έχει λογοδοτήσει για τη χρηματοδοτική δέσμη 140 εκατ. ευρώ που της διατέθηκε: τα χρήματα αυτά αξιοποιήθηκαν για τη δημιουργία εγκαταστάσεων αποθήκευσης, επεξεργασίας και ανάκτησης, μονάδων παραγωγής ενέργειας από απόβλητα, καθώς και εγκαταστάσεων διαχωρισμού ξηρού και υγρού κλάσματος, για την ασφάλιση χώρων υγειονομικής ταφής, για την κατασκευή, ή την επέκταση, μονάδων ανάκτησης υλικών, καθώς και για την εφαρμογή μέτρων χωριστής συλλογής. Όσο για το ΠΕΠ 2007-2013, έχουν προβλεφθεί 110 εκατ. ευρώ για την κατασκευή μονάδων επεξεργασίας αποβλήτων, καθώς και 50 εκατ. ευρώ για τη χρηματοδότηση δημοτικών εγκαταστάσεων διαλογής.
<P>
Οι δραστηριότητες που προωθούνται στο πλαίσιο του στόχου 1.1 του ΠΕΠ ΕΤΠΑ 2007-2013 και του μέτρου 1.7 του ΠΕΠ 2000-2006 έχουν περιοριστεί σε μεγάλο βαθμό λόγω των όρων εκταμίευσης που έχουν επιβληθεί εξαιτίας της διαδικασίας επί παραβάσει που κινήθηκε ενόψει της κατάστασης ως προς τη διαχείριση των αποβλήτων στην Καμπανία. Κατά συνέπεια, μέχρι στιγμής έχει δεσμευτεί ένα ποσό από το ταμείο υποχρησιμοποιούμενων περιοχών (FAS) για τη διασφάλιση της συνέχισης των δραστηριοτήτων που υπόκεινται σε ευρωπαϊκή αρνησικυρία ως προς τη χορήγηση πόρων του ΠΕΠ.
<P>
Εν κατακλείδι, θεωρούμε ότι είναι σημαντικό να μπορούν να παρουσιαστούν στην Επιτροπή και το Κοινοβούλιο οι πραγματικές δυσκολίες που υφίστανται όσον αφορά την ταχεία συμμόρφωση με την απόφαση του Δικαστηρίου.
<SPEAKER ID="646" NAME="RadvilMorkūnaitė-Mikulėnien" AFFILIATION="PPE">
(LT) Κυρία Πρόεδρε, θέλω απλώς να εκμεταλλευτώ την ευκαιρία αυτή για να επιστήσω την προσοχή σε ορισμένα άλλα προβλήματα διαχείρισης αποβλήτων στην Ευρωπαϊκή Ένωση. Τα προβλήματα αυτά οφείλονται, κυρίως, στην αμέλεια που επιδεικνύουν οι φορείς της κεντρικής και των τοπικών διοικήσεων έναντι των προτεραιοτήτων στον τομέα της διαχείρισης των αποβλήτων. Για παράδειγμα, σε μία από τις πόλεις της Λιθουανίας, ορισμένοι επιχειρηματίες που θέλουν να κατασκευάσουν έναν αποτεφρωτήρα αποβλήτων παραπλανούν τους πολίτες υποστηρίζοντας ότι η αποτέφρωση των αποβλήτων είναι ίδια ή και καλύτερη από άλλες μεθόδους διαχείρισης, όπως είναι η αποφυγή και η διαλογή. Δυστυχώς, οι φορείς της τοπικής αυτοδιοίκησης και οι αρμόδιοι για τη διαχείριση των αποβλήτων φορείς δεν εφιστούν επαρκώς την προσοχή σε τέτοια φαινόμενα παραπληροφόρησης. Συνεπώς, κατά την αντιμετώπιση προβλημάτων ως προς τη διαχείριση των αποβλήτων στην Ευρωπαϊκή Ένωση, καλώ την Επιτροπή να εφιστά την προσοχή σε τέτοιες παραβιάσεις, οι οποίες συνίστανται στη μη τήρηση των προτεραιοτήτων που έχουν τεθεί στην οδηγία της Ευρωπαϊκής Ένωσης για τα απόβλητα όσον αφορά τις μεθόδους διαχείρισης των αποβλήτων, ή στην ενθάρρυνση της μη εφαρμογής τους.
<SPEAKER ID="647" NAME="Peter Jahr" AFFILIATION="PPE">
(DE) Κυρία Πρόεδρε, διαπίστωσα ιδίοις όμμασι την κατάσταση στον τομέα της διαχείρισης των αποβλήτων στην Καμπανία, ως μέλος αντιπροσωπείας της Επιτροπής Αναφορών. Πρέπει να λεχθεί ότι οι φορείς της περιοχής βρίσκονται αντιμέτωποι με ένα εξαιρετικά δύσκολο έργο. Πέραν του ότι πρέπει να αντιμετωπίσουν τα προβλήματα διαχείρισης αποβλήτων του παρελθόντος -ένα ιδιαίτερο ζήτημα είναι οι λεγόμενες "οικομπάλες" οφείλουν επίσης να διαχειριστούν τα αντίστοιχα προβλήματα του παρόντος και του μέλλοντος. " εντύπωση την οποία αποκόμισα από αυτό το ταξίδι ήταν ότι η διαχείριση των σημερινών αποβλήτων είχε σε μεγάλο βαθμό διευθετηθεί κατά τον χρόνο της επίσκεψής μας, εν μέρει χάρη σε παρεμβάσεις με χρήση στρατιωτικών μέσων. Είχε διευθετηθεί κατά την έννοια ότι τα απόβλητα απομακρύνονταν από την πόλη και μεταφέρονταν σε χώρους υγειονομικής ταφής· δυστυχώς, πρέπει να το πούμε, κάποιες φορές οι εν λόγω χώροι ήταν παράνομοι. Εκείνο που χρειαζόμαστε είναι στρατηγικές λύσεις για το παρελθόν, αλλά κυρίως για το μέλλον.
<P>
" προσφορά της ΕΕ είναι θετική, ολοκληρωμένη και δίκαιη. Εφόσον η περιφέρεια παρουσιάσει ένα συνεκτικό σχέδιο διαχείρισης αποβλήτων, η Ευρωπαϊκή Ένωση θα αποδεσμεύσει τους πόρους. Πρέπει να ενθαρρύνουμε τις τοπικές αρχές προς αυτήν την κατεύθυνση. Θα το επαναλάβω: κατά τη δική μου τουλάχιστον γνώμη, ούτε η Επιτροπή ούτε το Ευρωπαϊκό Κοινοβούλιο ενδιαφέρονται για την επιβολή χρηματικών ποινών. Μας ενδιαφέρει να αντιμετωπιστούν σε τοπικό επίπεδο τα προβλήματα διαχείρισης των αποβλήτων στην Καμπανία. Πρέπει να συμφωνήσουμε επ' αυτού και να συνεργαστούμε.
<SPEAKER ID="648" NAME="Crescenzio Rivellini" AFFILIATION="PPE">
(IT) Κυρία Πρόεδρε, κυρίες και κύριοι, οι πόροι τους οποίους ενδέχεται να δεσμεύσει η Ευρωπαϊκή Ένωση προορίζονται ειδικά για εγγειοβελτιωτικά έργα.
<P>
Αναρωτιέμαι πώς μπορεί κανείς ακόμη και να σκέφτεται να παγώσει αυτούς τους πόρους, και καλώ ιδιαίτερα τους ιταλούς βουλευτές στο ΕΚ -κυρίως όσους έχουν εκλεγεί από τον λαό της Καμπανίας- να μην τυφλωθούν από ιδεολογικό μίσος και να μην τιμωρήσουν τους συμπολίτες τους.
<P>
Τους καλώ να εκπροσωπήσουν τα συμφέροντα της κοινότητάς τους και όχι τα ιδιοτελή τους συμφέροντα.
<SPEAKER ID="649" NAME="Janez Potočnik" LANGUAGE="EN">
Κυρία Πρόεδρε, ευχαριστώ θερμά όλους τους βουλευτές για τις απόψεις που παρουσίασαν στη σημερινή συζήτηση.
<P>
Ήθελα να σχολιάσω τρία με τέσσερα ζητήματα. Καταρχάς, υπάρχει το θέμα που έθιξαν με ιδιαίτερο πάθος πολλοί από τους ομιλητές. " κατάσταση είναι κρίσιμη· δεν υπάρχουν εύκολες λύσεις. Έχουν καταγραφεί ορισμένες θετικές εξελίξεις, όμως είναι προφανές ότι απαιτείται να δοθεί συστημική λύση στο πρόβλημα. Αυτό δεν είναι εύκολο, αλλά είναι επιβεβλημένο. Κατ' αυτήν την έννοια, ο εταίρος μας στην προσπάθεια εξεύρεσης λύσης είναι, φυσικά, η Ιταλία, όμως στον συγκεκριμένο τομέα είναι απολύτως απαραίτητη η συνεργασία με τις περιφερειακές αρχές.
<P>
Προσβλέπω, λοιπόν, με μεγάλο ενδιαφέρον στην αξιολόγηση του νέου σχεδίου προγράμματος για τη διαχείριση των αποβλήτων, το οποίο ευχόμαστε ειλικρινά ότι θα ανταποκρίνεται στις προσδοκίες όλων μας. Θα αξιολογηθεί από τις υπηρεσίες μου, από τους εμπειρογνώμονες, και μπορώ να σας διαβεβαιώσω ότι αυτό θα γίνει κατά τρόπο που να διασφαλίζει την ίση μεταχείριση της Ιταλίας με όλα τα υπόλοιπα κράτη μέλη, καθότι έχει ζωτική σημασία να διαφυλάξουμε την αμοιβαία εμπιστοσύνη μεταξύ των κρατών μελών σε αυτήν τη διαδικασία.
<P>
Όταν αναφερόμαστε λοιπόν στις προσπάθειες αντιμετώπισης αυτών των προβλημάτων, η προσέγγισή μου θα μπορούσε να περιγραφεί με τέσσερις λέξεις. Θέλω να είμαι εποικοδομητικά αυστηρός και αυστηρά εποικοδομητικός. Στόχος μας είναι, φυσικά, να μην επιβληθούν πρόστιμα. Όπως ανέφεραν ορισμένοι βουλευτές, επιδίωξή μας είναι να λύνουμε τα προβλήματα, ακόμη όμως και με την επιβολή προστίμων όταν δεν υπάρχουν άλλες λύσεις, διότι αυτό είναι το καθήκον μου.
<P>
Επομένως, προσπαθώ ειλικρινά να αξιοποιήσω κάθε δυνατή μέθοδο συνεργασίας με τις ιταλικές αρχές, έτσι ώστε να βρούμε πρόσφορες λύσεις. Αυτή είναι η ειλικρινής ελπίδα μου. Σε τελική ανάλυση, μιλάμε για την υγεία των ιταλών πολιτών και για το φυσικό περιβάλλον της Ιταλίας.
<P>
Το δεύτερο ζήτημα που θέλω να σχολιάσω αφορά την οδηγία πλαίσιο για τα απόβλητα. Είναι μια νέα οδηγία η οποία εγκρίθηκε πρόσφατα. " οδηγία αυτή καθιστά σαφές ότι όλες ανεξαιρέτως οι χώρες έχουν νομική υποχρέωση να καθιερώσουν μια ιεραρχία διαχείρισης των αποβλήτων. Αυτό σημαίνει ότι τα καλύτερα απόβλητα είναι η αποφυγή της δημιουργίας αποβλήτων· και ακολουθούν η επαναχρησιμοποίηση, η ανακύκλωση, η παραγωγή ενέργειας και, αν δεν υπάρχει άλλη επιλογή, η υγειονομική ταφή.
<P>
Αυτή είναι η εικόνα που αποκομίζεται από την έκθεση που θα δημοσιευθεί αύριο σχετικά με το πόσο αποτελεσματικά είναι τα κράτη μέλη της Ευρωπαϊκής Ένωσης. Αφορά τις τάσεις στον τομέα της υγειονομικής ταφής των δημοτικών αποβλήτων, μιας και τα πιο αξιόπιστα στοιχεία που έχουμε στη διάθεσή μας αφορούν δημοτικά απόβλητα.
<P>
Είτε το πιστεύετε είτε όχι, υπάρχουν πέντε κράτη μέλη στα οποία η μέθοδος της υγειονομικής ταφής εφαρμόζεται για λιγότερο από το 5% των δημοτικών αποβλήτων, ενώ υπάρχουν επίσης επτά κράτη μέλη στα οποία η υγειονομική ταφή χρησιμοποιείται σε ποσοστό άνω του 80%, οπότε βρισκόμαστε απέναντι σε όντως πολύ διαφορετικές καταστάσεις στην Ευρώπη όταν εξετάζουμε αυτά τα προγράμματα, και θεωρούμε ότι πρέπει να αντιμετωπίσουμε αυτό το ζήτημα. Αυτή η εικόνα περιγράφει την κατάσταση μεταξύ των ετών 1995 και 2007, και ένα ουσιαστικό στοιχείο που μπορούμε να αντλήσουμε εν προκειμένω είναι πως, όταν οι χώρες το επιθυμούν, μπορούν να αλλάξουν. Αν οργανωθούν με κατάλληλο τρόπο, μπορούν να αλλάξουν πραγματικά.
<P>
Κατ' ουσίαν, η Ευρώπη σήμερα μπορεί να χωριστεί σε δύο τμήματα: ένα τμήμα αντιμετωπίζει τα απόβλητα ως πρόβλημα και ένα τμήμα τα αντιμετωπίζει ως εξαιρετική ευκαιρία για εξασφάλιση πόρων και αποκόμιση νέων οικονομικών κερδών, διότι αυτή είναι η πραγματικότητα. Έχω ακούσει πολλά παραδείγματα περιπτώσεων στις οποίες το ποιος θα παραλάβει τα απόβλητα αποφασίζεται μέσω του συστήματος δημοσίων προμηθειών, επειδή είναι μεγάλος ο αριθμός των χρηστών που επιθυμούν να τα αξιοποιήσουν. Ωστόσο, για τον σκοπό αυτόν, τα απόβλητα πρέπει να έχουν διαχωριστεί από την αρχή. Αυτή είναι η θεμελιώδης και σημαντικότερη ανάγκη.
<P>
Το τελευταίο σχόλιό μου αφορά την επισήμανση του αξιότιμου βουλευτή που δήλωσε ότι πρέπει να προσέξουμε περισσότερο τα προβλήματα διαχείρισης των αποβλήτων σε άλλες περιοχές της Ευρωπαϊκής Ένωσης. Μεταξύ των περιπτώσεων για τις οποίες κινήθηκαν διαδικασίες επί παραβάσει ανά τομέα το 2009, τα απόβλητα αντιστοιχούν στο 19%, το νερό στο 20%, το φυσικό περιβάλλον στο 19%, ο αέρας στο 16%, και τα υπόλοιπα θέματα σε μικρότερα ποσοστά. Εξετάζουμε οριζοντίως όλα τα προβλήματα υλοποίησης και έχουμε υποχρέωση να το πράττουμε. Σας διαβεβαιώνω, λοιπόν, ότι το ίδιο θα συνεχίσουμε να πράττουμε και στο μέλλον.
<P>
Εν κατακλείδι, πρέπει να καταβάλουμε πραγματικά κάθε δυνατή προσπάθεια, εσείς ως βουλευτές του Ευρωπαϊκού Κοινοβουλίου και εγώ ως Επίτροπος Περιβάλλοντος, ώστε να διαδώσουμε σε όλη την Ευρώπη το μήνυμα της διαχείρισης των αποβλήτων ως ευκαιρία για το μέλλον. Έχουμε απόλυτη ανάγκη αυτό το μήνυμα ενόψει του καθημερινού περιορισμού των πόρων που έχουμε στη διάθεσή μας. " αποδοτική αξιοποίηση των πόρων είναι το πρόβλημα και η αποδοτική αξιοποίηση των πόρων αποτελεί τον πυρήνα της μελλοντικής μας ανταγωνιστικότητας στην Ευρώπη. Αν δεν με πιστεύετε, ξαναρωτήστε με μετά από 10 χρόνια. Σας εγγυώμαι ότι θα συνεχίσει να ισχύει ακριβώς το ίδιο.
<SPEAKER ID="650" NAME="Πρόεδρος">
" συζήτηση έληξε.
<P>
" ψηφοφορία θα πραγματοποιηθεί κατά τη διάρκεια της επόμενης περιόδου συνόδου.

<CHAPTER ID="002">
Δηλώσεις του Προέδρου (σύνθεση του Κοινοβουλίου· ETA) 
<SPEAKER ID="006" NAME="Πρόεδρος">
Κυρίες και κύριοι, σήμερα καλωσορίζω με μεγάλη χαρά εδώ στο Σώμα δεκαοκτώ συναδέλφους από τη Βουλγαρία - τα πρώτα άμεσα εκλεγέντα μέλη του Ευρωπαϊκού Κοινοβουλίου.
<P>
(Χειροκροτήματα)
<P>
Στις 20 Μαΐου 2007, οι πολίτες της Βουλγαρίας προσήλθαν στις κάλπες και εξέλεξαν με δημοκρατικές διαδικασίες τους εκπροσώπους τους στο Ευρωπαϊκό Κοινοβούλιο. Αυτή ήταν μία σημαντική ημέρα για τη Βουλγαρία, που έγινε μέλος της Ευρωπαϊκής Ένωσης την 1η Ιανουαρίου 2007. Έτσι, μετά από την πτώση του κομμουνισμού, ολοκληρώθηκε η ενσωμάτωση της Βουλγαρίας στην ευρωπαϊκή οικογένεια.
<P>
Χρειάστηκαν περισσότερα από 60 χρόνια για να επιστρέψει η Βουλγαρία στην ελεύθερη Ευρώπη και να ενωθεί ξανά η ήπειρός μας. " Βουλγαρία έχει αρχαίο πολιτισμό και βρίσκεται σε κομβικό σημείο μεταξύ Ανατολής και Δύσης. Λέγεται ότι εκεί ιδρύθηκε το 681 μία από τις αρχαιότερες πόλεις της Ευρώπης. " Βουλγαρία είναι η χώρα του Ορφέα και της Ευρυδίκης, η πατρίδα των Θρακών και του Διονύσου, και φέρνει μαζί της μία πλούσια πολιτιστική και πνευματική κληρονομιά που θα συμβάλει στον αμοιβαίο εμπλουτισμό της Ευρωπαϊκής Ένωσης και της Βουλγαρίας.
<P>
Πρέπει να ευχαριστήσουμε θερμά τη Βουλγαρία, και κυρίως τον πληθυσμό της, για τις προσπάθειές τους και την προθυμία τους για μεταρρυθμίσεις κατά τα τελευταία χρόνια. Σημειώθηκαν μεγάλες πρόοδοι και έγιναν πολλές μεταρρυθμίσεις μέσα σε σχετικά σύντομο διάστημα. Τώρα είναι θέμα των νέων μας συναδέλφων να βοηθήσουν ώστε να διεξαχθούν με την ίδια αποφασιστικότητα οι περαιτέρω μεταρρυθμίσεις που απαιτούνται.
<P>
Σας εύχομαι να προσαρμοστείτε γρήγορα και με επιτυχία στις εργασίες του Ευρωπαϊκού Κοινοβουλίου προκειμένου να μπορέσετε με την εργασία και τον ζήλο σας να συνεισφέρετε εποικοδομητικά για το καλό των ψηφοφόρων σας και της Ευρώπης. Εσείς θα είσαστε η φωνή των βουλγάρων πολιτών στο Ευρωπαϊκό Κοινοβούλιο και θα εκπροσωπείτε τα συμφέροντά τους. Ας συνεργαστούμε για την περαιτέρω ανάπτυξη της Ευρωπαϊκής μας Κοινότητας!
<P>
(Χειροκροτήματα )
<P>
Αγαπητοί συνάδελφοι, θα ήθελα μετά από συμφωνία με τους προέδρους των Ομάδων και ολόκληρο το Σώμα -και επειδή βλέπω ανάμεσά μας την κ. Dührkop Dührkop- να κάνω την εξής δήλωση εξ ονόματος του Ευρωπαϊκού Κοινοβουλίου.
<P>
" τρομοκρατική οργάνωση ETA ανακοίνωσε ότι διακόπτει την "εκεχειρία" που είχε κηρύξει στις 22 Μαρτίου 2006. Σε αυτή τη δύσκολη περίοδο θα ήθελα να εκφράσω την αλληλεγγύη μου προς ολόκληρο τον λαό της Ισπανίας και τα δημοκρατικά θεσμικά του όργανα. Το Ευρωπαϊκό Κοινοβούλιο καταδικάζει με αποφασιστικότητα τη χρήση βίας ως μέσο για την επίτευξη οποιουδήποτε σκοπού. Σήμερα περισσότερο παρά ποτέ, το Ευρωπαϊκό Κοινοβούλιο απευθύνει έκκληση προς όλα τα κράτη μέλη να υποστηρίξουν με αποφασιστικότητα τις αρχές της Ισπανίας στην καταπολέμηση της τρομοκρατίας, που μπορεί να διεξαχθεί μόνο με βάση τη νομιμότητα, με όλη τη δύναμη του νόμου και με ισχυρούς δημοκρατικούς θεσμούς.
<P>
Αυτήν την ώρα θυμόμαστε τα θύματα της τρομοκρατίας, για τα οποία αισθανόμαστε συμπάθεια και αλληλεγγύη.
<P>
(Χειροκροτήματα )

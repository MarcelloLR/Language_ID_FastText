<CHAPTER ID="006-20">
20. Τροποποίηση του άρθρου 81 του Κανονισμού του Ευρωπαϊκού Κοινοβουλίου (ψηφοφορία) 
<P>
- Πριν από την ψηφοφορία:
<SPEAKER ID="099" NAME="Richard Corbett" AFFILIATION="PSE">
(ΕΝ) Κύριε Πρόεδρε, η ψηφοφορία αυτή προσαρμόζει τις διαδικασίες μας για την πλήρη αξιοποίηση των νέων αρμοδιοτήτων του Ευρωπαϊκού Κοινοβουλίου στο πλαίσιο της επιτροπολογίας, νέων αρμοδιοτήτων που κατοχυρώθηκαν νωρίτερα φέτος με τη διοργανική συμφωνία που διαπραγματευτήκαμε ο κ. Daul και εγώ. Αυτό σημαίνει ότι όταν αναθέτουμε εκτελεστικές αρμοδιότητες στην Επιτροπή μέσω της νομοθεσίας που εγκρίνουμε σύμφωνα με τη διαδικασία της συναπόφασης, για οποιαδήποτε μετέπειτα εκτελεστικά μέτρα οιονεί νομοθετικής φύσης, το Κοινοβούλιο μπορεί να προβάλει βέτο. Το γεγονός αυτό αποτελεί τη σημαντικότερη αύξηση των αρμοδιοτήτων του Ευρωπαϊκού Κοινοβουλίου από τη Συνθήκη της Νίκαιας και πιθανώς τη μόνη ουσιαστική αύξηση στη διάρκεια της τρέχουσας νομοθετικής περιόδου. Το νέο άρθρο θα διευκολύνει την αξιοποίηση αυτής της νέας αρμοδιότητας από εμάς.

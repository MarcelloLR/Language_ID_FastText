<CHAPTER ID="013">
Ειδική έκθεση του Ευρωπαίου Διαμεσολαβητή μετά το σχέδιο σύστασης προς την Ευρωπαϊκή Επιτροπή σχετικά με την καταγγελία 3543/2005/GG (συζήτηση) 
<SPEAKER ID="777" NAME="Πρόεδρος">
" ημερήσια διάταξη προβλέπει την έκθεση του Proinsias De Rossa, εξ ονόματος της Επιτροπής Αναφορών, σχετικά με την ειδική έκθεση που συνέταξε ο Ευρωπαίος Διαμεσολαβητής κατόπιν του σχεδίου σύστασης προς την Ευρωπαϊκή Επιτροπή για την καταγγελία 3453/2005/GG.
<SPEAKER ID="401" NAME="Proinsias De Rossa">
εισηγητής. - (EN) Κύριε Πρόεδρε, είναι μεγάλη η χαρά μου που βρίσκομαι εδώ απόψε, αν και θα ήταν καλύτερα αν είχα έρθει λίγο νωρίτερα. Ωστόσο, είναι σημαντικό που η συγκεκριμένη έκθεση θα συζητηθεί στο Κοινοβούλιο.
<P>
Αυτή η έκθεση αφορά μια καταγγελία για κακή διοίκηση κατά της Επιτροπής. " υπόθεση παραπέμφθηκε στο Ευρωπαϊκό Κοινοβούλιο μέσω ειδικής έκθεσης από τον Ευρωπαίο Διαμεσολαβητή. " παραπομπή μιας ειδικής έκθεσης στο Ευρωπαϊκό Κοινοβούλιο είναι η τελευταία ουσιαστική ενέργεια στην οποία μπορεί να προβεί ο Διαμεσολαβητής αναζητώντας μια ικανοποιητική απάντηση εξ ονόματος κάποιου πολίτη. Δεν είναι επομένως και τόσο συχνό το φαινόμενο να εξετάζονται εδώ τέτοιου είδους εκθέσεις.
<P>
" έκθεσή μου, εξ ονόματος της Επιτροπής Αναφορών, προσυπογράφει το συμπέρασμα του Διαμεσολαβητή ότι η πολυετής και αδικαιολόγητη, όπως αντικειμενικά διαπίστωσε ο Διαμεσολαβητής, καθυστέρηση της Επιτροπής να εξετάσει την καταγγελία του αναφέροντα, συνιστά περίπτωση κακής διοίκησης.
<P>
Θα τόνιζα εν προκειμένω ότι η συγκεκριμένη έκθεση δεν εξετάζει το περιεχόμενο της ευρωπαϊκής νομοθεσίας αλλά τον τρόπο με τον οποίο η Επιτροπή αντιμετώπισε ή δεν αντιμετώπισε μια καταγγελία, και για αυτόν τον λόγο θέλω να επισημάνω ότι δεν δέχομαι τη μοναδική τροπολογία που κατατέθηκε από την Ομάδα GUE/NGL στη συγκεκριμένη έκθεση, η οποία επιδιώκει να εισάγει στοιχεία σχετικά με την ίδια τη νομοθεσία.
<P>
Στην αρχική του καταγγελία προς την Επιτροπή το 2001, ο καταγγέλλων, ιατρός που εργάζεται στη Γερμανία, ζήτησε από την Επιτροπή να κινήσει διαδικασία επί παραβάσει κατά της Γερμανίας, ισχυριζόμενος ότι η εν λόγω χώρα έχει παραβιάσει την οδηγία 93/104/EΚ, που είναι ευρέως γνωστή ως "οδηγία για τον χρόνο εργασίας". Σύμφωνα με τον καταγγέλλοντα, η μεταφορά της συγκεκριμένης οδηγίας από τη Γερμανία σε ό,τι αφορά τη δραστηριότητα των ιατρών και των νοσοκομείων, ειδικά σχετικά με τον χρόνο των εφημεριών των εν λόγω ιατρών, παραβίαζε την οδηγία. Κατά την άποψη του καταγγέλλοντα, το γεγονός αυτό ενείχε πολύ σημαντικό κίνδυνο τόσο για το προσωπικό όσο και για τους ασθενείς.
<P>
Ο Διαμεσολαβητής κατέληξε σε σχέση με τη συγκεκριμένη καταγγελία, ότι το γεγονός ότι η Επιτροπή άρχισε να εξετάζει την καταγγελία αφού πρώτα πέρασαν 15 μήνες συνιστά περίπτωση κακής διοίκηση.
<P>
Εν τω μεταξύ, θεσπίστηκε νέα γερμανική νομοθεσία για την ορθή εφαρμογή της οδηγίας, και η Επιτροπή ενημέρωσε τον καταγγέλλοντα ότι χρειαζόταν χρόνο για να εξετάσει τη νέα αυτή νομοθεσία προκειμένου να εξακριβώσει, αφενός μεν τη συμβατότητά της με την κοινοτική νομοθεσία, αφετέρου δε αν η αντιμετώπιζε αποτελεσματικά τα θέματα που αποτελούν το αντικείμενο της καταγγελίας.
<P>
Στη συνέχεια, το 2004, η Επιτροπή πληροφόρησε τον καταγγέλλοντα ότι είχε εγκρίνει νέες προτάσεις για την τροποποίηση της αρχικής οδηγίας, και ότι θα εξέταζε την καταγγελία υπό το πρίσμα των εν λόγω προτάσεων. Έναν χρόνο αργότερα, το 2005, ο καταγγέλλων χρειάστηκε να απευθυνθεί εκ νέου στον Διαμεσολαβητή δεδομένου ότι η Επιτροπή αγνοούσε τα προηγούμενα συμπεράσματα του Διαμεσολαβητή.
<P>
Δεν υπάρχει κάποια ένδειξη, από τότε που καταρτίστηκε η συγκεκριμένη πρόταση, το 2004, ότι η Επιτροπή έχει προβεί σε πρόσθετες ενέργειες προκειμένου να συνεχίσει τη διερεύνηση της καταγγελίας του ιατρού. Αντί να λάβει τη μία από τις δύο δυνατές αποφάσεις - είτε να κινήσει επίσημα τη διαδικασία επί παραβάσει, είτε να κλείσει την υπόθεση - η Επιτροπή απείχε από οποιαδήποτε ενέργεια σε ό,τι αφορά τη διερεύνησή της υπόθεσης. Πράγματι, το γεγονός ότι η οδηγία επρόκειτο να τροποποιηθεί (κάτι το οποίο, παρεμπιπτόντως, δεν έχει ακόμα συμβεί - και βρισκόμαστε σήμερα στο 2008) σε καμία περίπτωση δεν αφορά την καταγγελία. " κοινοτική νομοθεσία δεν προβλέπει το ενδεχόμενο αγνόησης υφιστάμενων νόμων και αποφάσεων με το σκεπτικό ότι νέοι κανόνες είναι υπό εξέταση και ενδέχεται να θεσπιστούν.
<P>
" έκθεσή μου ζητεί επιπλέον από την Επιτροπή να προσκομίσει έναν κατάλογο των κρατών μελών των οποίων η νομοθεσία δεν είναι συμβατή με τις διατάξεις της οδηγίας για τον χρόνο εργασίας και να αναφέρει διεξοδικά τη δράση που αναλαμβάνει σχετικά με το συγκεκριμένο ζήτημα. Παροτρύνει την Επιτροπή να αναλάβει άμεσα δράση βάσει των δικαιωμάτων της για όλες τις περιπτώσεις και σε όλα τα κράτη μέλη στα οποία η μεταφορά των οδηγιών εφαρμογής ή η εφαρμογή των υπαρχουσών οδηγιών δεν είναι συμβατή με τη νομοθεσία που έχει καταρτιστεί από τον νομοθετικό βραχίονα και το Ευρωπαϊκό Δικαστήριο. Συνιστώ τη συγκεκριμένη έκθεση στο Σώμα.
<SPEAKER ID="403" NAME="Vladimír Špidla">
Μέλος της Επιτροπής. - (CS) Κυρίες και κύριοι, σας ευχαριστώ που μου επιτρέπετε να εκθέσω τις απόψεις μου σχετικά με την ομιλία του μέλους και να εκθέσω γενικότερα τις απόψεις μου για την υπόθεση που συζητάμε. " καταγγελία που αφορά την οδηγία για τον χρόνο εργασίας συνδέεται με τις αποφάσεις του Δικαστηρίου στις υποθέσεις SIMAP και Jaeger σχετικά με τον χρόνο των εφημεριών, όπως έχει ήδη ειπωθεί. Πρόκειται για ένα ζήτημα που δεν αναφέρεται ρητά στην οδηγία. Επιπλέον, σύμφωνα με πολλά κράτη μέλη, η ερμηνεία του Δικαστηρίου οδήγησε σε σημαντικά προβλήματα και είχε εκτεταμένες συνέπειες στη χρηματοδότηση και στην οργάνωση της δημόσιας υγειονομικής περίθαλψης και των υπηρεσιών έκτακτης ανάγκης.
<P>
Σε μια προσπάθεια να αντιμετωπίσει τα προβλήματα που προκάλεσαν οι εν λόγω αποφάσεις, το 2004 η Επιτροπή ξεκίνησε εκτεταμένες διαβουλεύσεις. Κατέληξε στο συμπέρασμα ότι η κατάλληλη λύση θα ήταν να υποβάλει μια τροπολογία που θα αποσαφήνιζε την εφαρμογή της οδηγίας σε ό,τι αφορά τον χρόνο των εφημεριών και την αντισταθμιστική ανάπαυση. " τροπολογία υποβλήθηκε από την Επιτροπή το 2004. Δεδομένης της εξαιρετικής σημασίας των εν λόγων ζητημάτων για τις δημόσιες υπηρεσίες υγειονομικής περίθαλψης, η Επιτροπή αποφάσισε το 2004 ότι δεν θα κινούσε διαδικασίες επί παραβάσει της νομοθεσίας στις περιπτώσεις εκείνες που η νομοθεσία επρόκειτο να αλλάξει λόγω της προτεινόμενης τροπολογίας. " Επιτροπή αναγνωρίζει ότι, στην προκειμένη περίπτωση, ο χρόνος που χρειάστηκε ήταν ασυνήθιστα μεγάλος αλλά εξήγησα τους λόγους.
<P>
Δεδομένου ότι το υφιστάμενο κεκτημένο παραμένει σε ισχύ μέχρι τη στιγμή που η προτεινόμενη τροπολογία τεθεί σε ισχύ, η Επιτροπή δεν είχε κατασταλάξει σε ό,τι αφορά τον τρόπο αντιμετώπισης τόσο της συγκεκριμένης όσο των και άλλων καταγγελιών που αφορούσαν το ίδιο θέμα. Επιπλέον, σε δικαιολογημένες υποθέσεις, κίνησε διαδικασίες επί παραβάσει της νομοθεσίας σε σχέση με καταγγελίες που αφορούσαν την οδηγία για τον χρόνο εργασίας, που όμως δεν ενέπιπταν στο πεδίο της τροπολογίας.
<P>
" Επιτροπή παρακολουθεί επίσης και εξετάζει προσεκτικά τις συνακόλουθες τροποποιήσεις των εθνικών νομοθεσιών σε όλα τα κράτη μέλη και τις αντιδράσεις των νομοθετών, των εθνικών δικαστηρίων και των εκπρόσωπων των εργαζομένων και των εργοδοτών στις αποφάσεις του Δικαστηρίου. Αυτό είναι πολύ σημαντικό αφού τα ζητήματα που περιλαμβάνει η σημερινή καταγγελία στην οποία αναφέρεται η έκθεση είναι στην πραγματικότητα επίκαιρα για περισσότερα από ένα κράτη μέλη.
<P>
" Επιτροπή θα υποβάλει προσεχώς στο Κοινοβούλιο σε περίπου δύο μήνες λεπτομερή έκθεση σχετικά με την εφαρμογή της οδηγίας για τον χρόνο εργασίας, παραθέτοντας σύνθετα και επικαιροποιημένα στοιχεία για τη συμμόρφωση με το κεκτημένο, συμπεριλαμβανομένων των αποφάσεων SIMAP-Jaege, και για τα 27 κράτη μέλη. " έκθεση θα περιέχει επίσης αντιδράσεις σε πολλές προτάσεις της σημερινής έκθεσης.
<P>
Σχετικά με τα συμπεράσματα για τον γενικότερο χειρισμό των διαδικασιών επί παραβάσει της νομοθεσίας, η Επιτροπή πιστεύει ότι, υπό το πρίσμα του ειδικού πλαισίου της καταγγελίας στο πλαίσιο των όρων της οδηγίας για τον χρόνο εργασίας που αφορούν τις αλλαγές στον χρόνο των εφημεριών, η εξαγωγή γενικών συμπερασμάτων για τον χειρισμό των διαδικασιών επί παραβάσει της νομοθεσίας που κατά κανόνα κινεί η Επιτροπή, θα ήταν άτοπη. Το χρονικό διάστημα του ενός έτους για να καταλήξει η Επιτροπή σε κάποια απόφαση σχετικά με κάποια καταγγελία που έχει λάβει είναι συνήθως αρκετό, αλλά αναφέρεται ρητά ως γενική αρχή, η οποία όμως δεν μπορεί να ισχύει σε όλες τις περιπτώσεις.
<SPEAKER ID="405" NAME="Alejandro Cercas">
συντάκτης γνωμοδότησης της Επιτροπής Απασχόλησης και Κοινωνικών Υποθέσεων. - (ES) Κύριε Πρόεδρε, κύριε Επίτροπε, μιλώ για λογαριασμό μου αλλά και εξ ονόματος των 34 μελών της Επιτροπής Απασχόλησης που υπερψήφισαν τον περασμένο Μάιο την έκθεση που εκπονήσαμε με δική μας πρωτοβουλία για τη συγκεκριμένη συζήτηση. Συμφωνούμε όλοι μας με την έκθεση και εκτιμούμε το έργο του κ De Rossa, ο οποίος έχει την ολόψυχη στήριξή μας.
<P>
Θα θέλαμε να αναφέρουμε εν συντομία ότι δεν προβληματιζόμαστε μόνο για τα στοιχεία που αφορούν τον χρόνο εργασίας που διαθέτουν για τις εφημερίες οι ιατροί και την οδηγία για τον χρόνο εργασίας, αλλά και επειδή είμαστε αντιμέτωποι με μια κατάσταση που είναι ανησυχητική για εμάς: οι ευρωπαίοι πολίτες δεν παίρνουν κάποια απάντηση από την Επιτροπή.
<P>
Δεύτερον, είμαστε προβληματισμένοι επειδή η Επιτροπή φαίνεται να γνωρίζει ότι υπάρχει νομοθετικό κενό όταν κινεί διαδικασίες για την τροποποίηση οδηγιών.
<P>
Αν και ο χρόνος που έχω είναι λίγος, οφείλω να ενημερώσω τον Επίτροπο ότι ανεξάρτητα από το τι πιστεύουμε εμείς ή η Επιτροπή για τη νομολογία ή την ισχύουσα νομοθεσία, έχουμε την υποχρέωση να εφαρμόζουμε τις συνθήκες και να συνεχίζουμε και ότι η Επιτροπή δεν έχει κανένα δικαίωμα να διατηρεί σε ισχύ κάποιον κανόνα ή οτιδήποτε άλλο που να μπορεί να θέτει σε αχρηστία το κοινοτικό κεκτημένο.
<SPEAKER ID="407" NAME="Mairead McGuinness">
εξ ονόματος της Ομάδας PPE-DE. - (EN) Κύριε Πρόεδρε, θα ήθελα να ευχαριστήσω τον κ. De Rossa για την έκθεσή του.
<P>
Άκουσα πολύ προσεκτικά την απάντηση της Επιτροπής και θα ήθελα να επαναλάβω ότι η συγκεκριμένη έκθεση αφορά τον τρόπο με τον οποίον χειρίστηκε η Επιτροπή μια καταγγελία. Αν και το θέμα ήταν προφανώς πολύ αμφιλεγόμενο και επίκαιρο, αυτό που συζητάμε εδώ απόψε στη συγκεκριμένη συζήτηση είναι πώς χειρίζεται η Επιτροπή το θέμα των καταγγελιών. Υποστηρίζουμε τα συμπεράσματα του Διαμεσολαβητή σε σχέση με την υπερβολική καθυστέρηση την οποία παραδέχτηκε και η Επιτροπή απόψε.
<P>
Θα ήθελα μόνο να πω σχετικά με το θέμα των καταγγελιών ότι οι άνθρωποι επικοινωνούν με την Επιτροπή επειδή έχουν κάποιο πρόβλημα και περιμένουν κάποια απάντηση - που μπορεί να μην είναι άμεση, χωρίς όμως βέβαια κάτι τέτοιο να σημαίνει ότι χρειάζονται μήνες και χρόνια.
<P>
Θα ήθελα να επιστήσω την προσοχή σας σε ένα θέμα που αφορούσε την Equitable Life, όπου είχαμε μια ήπια ρύθμιση και όπου δεν κατέστη εντελώς ξεκάθαρο το πώς η κοινοτική νομοθεσία εφαρμόστηκε τελικά - και είδαμε τις δυσμενείς συνέπειες του συγκεκριμένου θέματος.
<P>
Τέλος, υπάρχει μια καταγγελία προς την Επιτροπή σχετικά με την εφαρμογή της ιρλανδικής χωροταξικής νομοθεσίας. Αν και η Επιτροπή υπήρξε πολύ δραστήρια και ένθερμη στην αρχή, νομίζω ότι τώρα επικρατεί η σιωπή. Θα ήθελα να σημειωθεί κάποια πρόοδος στο συγκεκριμένο ζήτημα.
<SPEAKER ID="409" NAME="Μαρία Ματσούκα">
εξ ονόματος της Ομάδας PSE. - Κύριε Πρόεδρε, η έκθεση αυτή, αν και μη νομοθετικού περιεχομένου, είναι ιδιαίτερα σημαντική για την ερμηνεία και την εξέλιξη του ευρωπαϊκού δικαίου. Για το λόγο αυτό συγχαίρω το Διαμεσολαβητή για την πρωτοβουλία σύνταξης της ειδικής έκθεσης, όσο και το συνάδελφό μου κ. De Rossa για τη στήριξη της θέσης ότι η διακριτική ευχέρεια της Επιτροπής, όταν αφορά τον χειρισμό των καταγγελιών, δεν επιδέχεται αυθαίρετες ερμηνείες και μάλιστα σε βάρος των πολιτών.
<P>
" εμπιστοσύνη που επιθυμούμε να έχουν οι ευρωπαίοι πολίτες στην Ένωση χτίζεται όχι μόνο με τη θέσπιση νομοθεσίας που προστατεύει τα δικαιώματά τους, αλλά κυρίως με την ορθή εφαρμογή της.
<P>
" Επιτροπή οφείλει να τιμά το ρόλο της ως θεματοφύλακα των Συνθηκών και να μην επιτρέπει η κωλυσιεργία στις αποφάσεις του Συμβουλίου σύμφωνα με την αναθεώρηση του ευρωπαϊκού δικαίου να καταλύει την εφαρμογή του ισχύοντος δικαίου. " Ευρωπαϊκή Ένωση οφείλει επιπλέον να είναι άμεσα αποτελεσματική όπου οι διαδικασίες το επιτρέπουν.
<P>
" Επιτροπή υποχρεούται να καταδεικνύει την απροθυμία ή την αδυναμία των κρατών να εφαρμόσουν την ευρωπαϊκή νομοθεσία. Έτσι, αφενός οι πολίτες θα μάθουν να ελέγχουν τις εθνικές τους αρχές ως προς τις ευρωπαϊκές τους υποχρεώσεις, αφετέρου δε οι κυβερνήσεις θα υποχρεούνται επιτέλους να λογοδοτούν για τις δεσμεύσεις αυτές.
<SPEAKER ID="411" NAME="Marian Harkin">
εξ ονόματος της Ομάδας ALDE. - (EN) Κύριε Πρόεδρε, θα ήθελα να συγχαρώ τον εισηγητή, τον κ. De Rossa, για την εξαιρετική του έκθεση. Ως μέλος της Επιτροπής Αναφορών, γνωρίζω καλά ότι για πολλούς πολίτες της ΕΕ είμαστε το πρόσωπο της ΕΕ. Όταν λέω "είμαστε", εννοώ την ίδια την Επιτροπή Αναφορών και την Ευρωπαϊκή Επιτροπή, η οποία επίσης αξιολογεί αναφορές. Στην προκειμένη περίπτωση, ο καταγγέλλων στην ουσία αγνοήθηκε και η ετυμηγορία του Διαμεσολαβητή ήταν ότι αυτό συνιστούσε κακή διοίκηση.
<P>
Με πολύ χαρά βλέπω ότι ο εισηγητής και η Επιτροπή Αναφορών συμφωνούν με αυτή την άποψη. Οι ευρωπαίοι πολίτες έχουν δικαίωμα να περιμένουν από την Επιτροπή, που έχει τον ρόλο του θεματοφύλακα των Συνθηκών, να διασφαλίζει ότι η ευρωπαϊκή νομοθεσία εφαρμόζεται εγκαίρως και αποτελεσματικά. Έχουν το δικαίωμα να περιμένουν μια άμεση όσο και αποτελεσματική απάντηση, και μολονότι η Επιτροπή έχει τη διακριτική ευχέρεια σχετικά με το πώς να προχωρήσει σε μια συγκεκριμένη υπόθεση - δηλαδή αν θα κινήσει ή όχι διαδικασίες επί παραβάσει - δεν διαθέτει τη διακριτική ευχέρεια να μην καταλήξει σε μια θέση μέσα σε ένα λογικό χρονικό διάστημα, όπως συνέβη στην προκειμένη περίπτωση.
<P>
Σχετικά με την τροπολογία 1, πρόκειται για ένα θέμα που πρέπει να εξεταστεί, αλλά ξεχωριστά από τη συγκεκριμένη έκθεση.
<P>
Τέλος, ένα μόνο προσωπικό σχόλιο για το έργο της Επιτροπής Αναφορών: η αποστολή μιας αναφοράς είναι για πολλούς πολίτες της ΕΕ η μοναδική επαφή τους με τα θεσμικά όργανα της ΕΕ. Έχει μεγάλη σημασία το σύστημα να λειτουργεί με αποτελεσματικό και διαφανή τρόπο. " Επιτροπή αποτελεί μέρος της συγκεκριμένης διαδικασίας, όπως άλλωστε και το Κοινοβούλιο. Οφείλουμε να διασφαλίσουμε ότι διατίθενται επαρκείς πόροι στην Επιτροπή Αναφορών για να διεκπεραιώνει το έργο της με αποτελεσματικό και άμεσο τρόπο.
<P>
Για να καταλάβουμε πλήρως το συγκεκριμένο θέμα, πρέπει να μπούμε στη θέση του αναφέροντα και να το δούμε από αυτήν την οπτική γωνία. Ως άτομο ή μικρή ομάδα, τα βάζουν με το σύστημα. Αν το σύστημα δεν λειτουργεί αποτελεσματικά, το βλέπουν ως έναν γραφειοκρατικό εφιάλτη και αυτό απομακρύνει τον αναφέρονται και πιθανόν κάθε άλλον στον οποίον μιλάνε για το συγκεκριμένο θέμα. Για χάρη του κοινού και της ΕΕ, είναι κάτι το οποίο δεν πρέπει να κάνουμε.
<SPEAKER ID="413" NAME="Marcin Libicki">
εξ ονόματος της Ομάδας UEN. - (PL) Κύριε Πρόεδρε, σήμερα μιλώ εξ ονόματος της ένωσης για την Ευρώπη των εθνών αλλά και ως πρόεδρος της Επιτροπής Αναφορών. Με μεγάλη χαρά διαπίστωσα ότι όλοι όσοι έχουν μιλήσει μέχρι στιγμής για το συγκεκριμένο ζήτημα είναι μέλη της Επιτροπής, όπως εξάλλου και το πρόσωπο που προεδρεύει των σημερινών διαδικασιών. Είμαστε έτσι πάρα πολύ εξοικειωμένοι με τα συγκεκριμένα θέματα.
<P>
Κυρίες και κύριοι, ο λόγος για τη σημερινή έκθεση του Proinsias De Rossa, τον οποίον συγχαίρω για το εξαιρετικό του κείμενο, είναι μια έκθεση του Ευρωπαίου Διαμεσολαβητή, με τον οποίον εμείς, ως Επιτροπή Αναφορών, συνεργαζόμαστε σε σταθερή βάση. " συνεργασία μας με τον Ευρωπαίο Διαμεσολαβητή είναι άκρως ικανοποιητική. Όλοι μας ερχόμαστε καθημερινά σε επαφή με τη δουλειά του, δεδομένου ότι η Επιτροπή Αναφορών είναι το όργανο που έχει χριστεί από το Κοινοβούλιο υπεύθυνο για τις σχέσεις με τον Διαμεσολαβητή.
<P>
Όλοι όσοι μιλάμε για το συγκεκριμένο θέμα γνωρίζουμε ότι οι χρονοβόρες διαδικασίες είναι ένας εφιάλτης για τα ευρωπαϊκά θεσμικά όργανα, και ως εκ τούτου προφανώς και για τους πολίτες της Ευρώπης. Πρέπει λοιπόν να ζητήσουμε από την Ευρωπαϊκή Επιτροπή να καταβάλει κάθε δυνατή προσπάθεια για την ταχύτερη διεκπεραίωση των καθηκόντων με τα οποία είναι επιφορτισμένη.
<P>
Θα ήθελα να τονίσω το καίριο σημείο στην έκθεση του Proinsias De Rossa, που δεν είναι άλλο από την πρώτη παράγραφο που αναφέρει ότι "το Ευρωπαϊκό Κοινοβούλιο προσυπογράφει τη σύσταση του Ευρωπαίου Διαμεσολαβητή στην Επιτροπή." Το Κοινοβούλιο προσυπογράφει ως συνήθως τη σύσταση του Διαμεσολαβητή επειδή συνήθως θεωρούμε τα αιτήματά και τα επιχειρήματά του βάσιμα.
<SPEAKER ID="415" NAME="Elisabeth Schroedter">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, θα ήθελα να ξεκινήσω απευθυνόμενη στον Επίτροπο. Σήμερα το πρωί, Επίτροπε, προσπαθήσατε να μας πείτε πόσο καλό είναι το πρόγραμμα που είχε εκπονήσει η Επιτροπή για όλους τους Ευρωπαίους, ένα πρόγραμμα που θα τους προσέφερε καλές θέσεις εργασίας και θα έδειχνε το κοινωνικό πρόσωπο της ΕΕ. Όταν όμως έρχεται η ώρα για την ανάληψη συγκεκριμένης δράσης, η Επιτροπή κάνει πίσω.
<P>
" συγκεκριμένη περίπτωση αφορά μια καταγγελία που υποβλήθηκε από έναν γερμανό ιατρό και τις ενέργειες που αναλήφθηκαν από τους αρμόδιους για να ανταποκριθούν σε αυτήν. Ήταν κάτι το απλό, τουλάχιστον σε ό,τι αφορά την εξέταση της συμμόρφωσης με τα υφιστάμενα πρότυπα που διέπουν τον χρόνο εργασίας στην Ευρωπαϊκή Ένωση. " Επιτροπή δεν κατάφερε ούτε καν αυτό. " αντίδρασή σας πόρρω απείχε από την αντίδραση που θα ανέμενε κάποιος από έναν θεματοφύλακα των Συνθηκών. Δεν λέτε τίποτα για πολλά χρόνια και στη συνέχεια χαλαρώνετε τα πρότυπα. Το κοινό αντιλαμβάνεται έτσι ότι προδίδονται τα δικαιώματά του. Με αυτήν τη σιωπή και τις τροποποιήσεις της οδηγίας για τον χρόνο εργασίας έχετε καταφέρει μεγάλο πλήγμα στο έργο της Ευρωπαϊκής Ένωσης. Αυτό πρέπει να καταστεί σαφές.
<SPEAKER ID="417" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, οι καταγγελίες που υποβάλλονται από τους πολίτες είναι μια σημαντική πηγή πληροφόρησης σχετικά με τις παραβιάσεις της κοινοτικής νομοθεσίας. " περίπτωση που έχουμε εδώ και που εκκρεμούσε επί επτά χρόνια αφορά τη μη ορθή εφαρμογή της οδηγίας για συγκεκριμένες πτυχές της οργάνωσης του χρόνου εργασίας (πρόκειται για την οδηγία 2003/88, που ακύρωσε και αντικατέστησε την οδηγία 93/104) από την πλευρά της γερμανικής κυβέρνησης. Κατά την άποψη του Διαμεσολαβητή, η έλλειψη μιας αποτελεσματικής απάντησης από μέρους της Ευρωπαϊκής Επιτροπής συνιστά κακή διοίκηση.
<P>
Το αδικαιολόγητο χρονικό διάστημα, που μερικές φορές είναι αρκετά χρόνια, το οποίο χρειάζεται η Επιτροπή για να επεξεργαστεί την απάντησή της στις περιπτώσεις αμέλειας από τη μεριά των κρατών μελών προκαλεί ανησυχία, όπως και οι πολυάριθμες περιπτώσεις μη συμμόρφωσης των κρατών μελών με τις αποφάσεις του Δικαστηρίου. Οι εν λόγω πρακτικές υποσκάπτουν την πίστη σε μια συνεπή εφαρμογή της κοινοτικής νομοθεσίας, απαξιώνουν τους στόχους της Ευρωπαϊκής Ένωσης και μειώνουν την εμπιστοσύνη των πολιτών στα θεσμικά όργανα της ΕΕ. Ο τρόπος με τον οποίο εξετάζονται οι καταγγελίες των πολιτών πρέπει να είναι συμβατός με τις αρχές της χρηστής διοίκησης. Οι καταγγελίες πρέπει να εξετάζονται αποτελεσματικά και στο συντομότερο δυνατόν χρονικό διάστημα.
<SPEAKER ID="419" NAME="Ewa Tomaszewska" AFFILIATION="UEN">
(PL) Κύριε Πρόεδρε, οι καταγγελίες που αφορούν την οργάνωση του χρόνου εργασίας έχουν τον χαρακτήρα του επείγοντος. Σκεφτείτε τι μπορεί να συμβεί αν οι κανόνες για τον χρόνο εργασίας παραβιαστούν στην περίπτωση των ιατρών: οι ιατροί θα πρέπει τότε να πραγματοποιούν περίπλοκες επεμβάσεις αφού προηγουμένως θα έχουν εργαστεί επί 23 ώρες. Είναι πολλά τα επαγγέλματα στα οποία η μη ορθή οργάνωση του χρόνου εργασίας μπορεί να θέσει σε κίνδυνο ανθρώπινες ζωές. Επομένως, είναι εξαιρετικά σημαντικό οι καταγγελίες να αντιμετωπίζονται εντός ενός εύλογου χρονικού διαστήματος.
<SPEAKER ID="421" NAME="Mairead McGuinness" AFFILIATION="PPE-DE">
(EN) Κύριε Πρόεδρε, θα ήθελα να σταθώ σε δύο σημεία. Πρώτον, προσυπογράφω την άποψη της κυρίας Harkin σχετικά με τους πόρους. Υπάρχει ενδεχομένως κάποιο πρόβλημα με την Επιτροπή σε ό,τι αφορά τους πόρους: αν ναι, θα πρέπει να το ακούσουμε.
<P>
Δεύτερον πρέπει να διαθέτει μεγάλο πείσμα κάποιος για να εμμένει στην καταγγελία του που έχει αγνοηθεί, και φοβάμαι για όλους αυτούς που δεν είχαν τον χρόνο, τους πόρους ή ίσως και την ικανότητα για να συνεχίσουν να αντιδρούν στο σύστημα. Πόσοι είναι αυτοί που τα εγκαταλείπουν - τηρείται άραγε κάποιο αρχείο;
<SPEAKER ID="423" NAME="Vladimír Špidla">
Μέλος της Επιτροπής. - (CS) Κυρίες και κύριοι, θα ήθελα μόνο να τονίσω κάποια σημαντικά σημεία τα οποία, κατά την άποψή μου πρέπει να απαντηθούν.
<P>
Στην προκειμένη περίπτωση, εξετάζουμε μια καταγγελία. " συγκεκριμένη καταγγελία δεν αποτελεί τον γενικό κανόνα, αφού η άμεση αντίδραση στις πρωτοβουλίες των πολιτών είναι μια θεμελιώδης, και από τις σημαντικότερες, υποχρεώσεις. Νομίζω ότι αν κοιτάξουμε προσεκτικά την έκταση της ατζέντας, καθίσταται προφανές ότι η Επιτροπή προχωρεί με αυστηρή πειθαρχία σε αυτές τις περιπτώσεις.
<P>
" συγκεκριμένη περίπτωση αποτελεί την εξαίρεση επειδή οι επιπτώσεις της θα μπορούσαν να είχαν επηρεάσει συνολικά πολλά μεμονωμένα κράτη μέλη. Ως εκ τούτου, το 2004 η Επιτροπή χρησιμοποίησε το διακριτικό της δικαίωμα και προχώρησε όπως προχώρησε. Νομίζω ότι ο χρόνος απέδειξε και με το παραπάνω ότι αυτή δεν ήταν η καλύτερη απόφαση, επρόκειτο όμως για μια απόφαση εντός των ορίων διακριτικής ευχέρειας της Επιτροπής.
<P>
Θα ήθελα να πω ότι οι περιπτώσεις παραβίασης που αφορούν την μη τήρηση της νομοθεσίας σε θέματα που άπτονται της οδηγίας για τον χρόνο εργασίας διεκπεραιώνονται με τον συνήθη ρυθμό, αφού όπως ήδη έχω πει, όποιοι και να ήταν οι λόγοι για τη συγκεκριμένη απόφαση, ο χρόνος έδειξε ότι αυτή δεν ήταν η καλύτερη απόφαση.
<SPEAKER ID="425" NAME="Proinsias De Rossa">
εισηγητής. - (EN) Κύριε Πρόεδρε, θα ήθελα να ευχαριστήσω όλους όσοι έμειναν και συμμετείχαν σε αυτήν την αποψινή συζήτηση, καθώς και τον Επίτροπο για την ανταπόκρισή του στη συζήτηση. Το γεγονός ότι και ο ίδιος αναγνωρίζει ότι υπήρξαν όντως εξαιρετικές καθυστερήσεις και ότι πιθανόν δεν θα έπρεπε να είχε συμβεί η συγκεκριμένη καθυστέρηση, είναι θετικό.
<P>
Ωστόσο, εξακολουθεί να υπάρχουν διαφορετικές απόψεις ανάμεσα στην Επιτροπή Αναφορών και στον Διαμεσολαβητή σχετικά με το πώς ερμηνεύει η Επιτροπή το δικαίωμά της να μην εξετάζει μια καταγγελία όταν κρίνει ότι δεν είναι υποχρεωμένη. Είμαστε της άποψης ότι η συγκεκριμένη διακριτική ευχέρεια δεν μπορεί να καλύπτει μια οκταετή καθυστέρηση, για την οποία συζητούμε εδώ τώρα.
<P>
Χαιρετίζω το γεγονός ότι ο Επίτροπος έχει αναγγείλει τη δημοσίευση μιας έκθεσης σε δύο μήνες από σήμερα, η οποία θα σκιαγραφεί τη συμμόρφωση όλων των κρατών μελών, σε ό,τι αφορά μεταξύ άλλων τη συγκεκριμένη καταγγελία που εξετάζουμε εδώ απόψε.
<P>
Νομίζω ότι μια πιο άμεση δράση από την πλευρά της Επιτροπής θα μπορούσε να είχε επισπεύσει την αλλαγή της οδηγίας για τον χρόνο εργασίας και θα μπορούσε ενδεχομένως να είχε ήδη προλάβει τους κινδύνους που διατρέχουν όλα αυτά τα χρόνια οι ασθενείς, και όντως και οι ιατροί και οι νοσοκόμες στις υγειονομικές υπηρεσίες των νοσοκομείων μας, όπου οι ώρες εργασίας και εφημεριών μπορούν να φτάνουν και τις 100 την εβδομάδα.
<P>
Νομίζω ότι η διαμάχη για το συγκεκριμένο θέμα αναδεικνύει την αδυναμία των τρεχουσών διαδικασιών επί παραβάσει, και τον τρόπο με τον οποίον, τόσο τα πολιτικά ζητήματα όσο και τα ζητήματα των πόρων μπορούν να επηρεάζουν ευαίσθητα ζητήματα, τα οποία θα πρέπει να εξετάζονται σύμφωνα με τη νομοθεσία και όχι σύμφωνα με τις πολιτικές ευαισθησίες.
<P>
Τέλος, πρέπει να πούμε ότι συνήθως οι καταγγελίες αυτού του είδους εξετάζονται από κοινού από τον Διαμεσολαβητή και τον Οργανισμό, την Επιτροπή ή και το Συμβούλιο, κατά των οποίων έχουν γίνει οι καταγγελίες. Σπανιότατα ζητείται από το Σώμα να προσυπογράψει την απόφαση του Διαμεσολαβητή κατά της Επιτροπής. Μου λυπεί το γεγονός ότι πρέπει να το κάνουμε αυτό αλλά δυστυχώς έτσι έχουν τα πράγματα.
<P>
Ως εκ τούτου, θα ήθελα από τον Επίτροπο κάποια στιγμή να αναφέρει, να παραδεχτεί και να αναγνωρίσει ότι η καθυστέρηση ήταν απαράδεκτη. Θα ήθελα επίσης να ακούσω από αυτόν μια δέσμευση για την εφαρμογή κάποιων διαδικασιών οι οποίες θα διασφαλίζουν ότι δεν πρόκειται να ξανασυμβεί να εκκρεμούν καταγγελίες για τόσο μεγάλο χρονικό διάστημα .
<SPEAKER ID="426" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 11.00.
<P>
Γραπτές δηλώσεις (άρθρο 142 του κανονισμού).
<SPEAKER ID="776" NAME="Anneli Jäätteenmäki  " AFFILIATION="ALDE">
γραπτώς. - (FI) Κύριε Πρόεδρε, τρομοκρατήθηκα όταν διάβασα την έκθεση του κ. De Rossa για την καταγγελία κατά της Γερμανίας σχετικά με τις ρυθμίσεις για τις ώρες εργασίας των ιατρών.
<P>
Μια διοικητική αρχή, όπως η Ευρωπαϊκή Επιτροπή, είναι εντελώς αναποτελεσματική αν δεν μπορεί να εξετάσει μια καταγγελία κάποιου αναφέροντα χωρίς μια εντελώς αδικαιολόγητη πολυετή καθυστέρηση. " συγκεκριμένη περίπτωση συνιστά κατάφωρη παραβίαση της διακριτικής ευχέρειας που διαθέτει η Επιτροπή όταν ερμηνεύει τις υποχρεώσεις της. " Επιτροπή, αντί να ασκήσει το δικαίωμα της διακριτικής ευχέρειας, φαίνεται ότι έδρασε εντελώς αυθαίρετα.
<P>
Έφτασε η ώρα να έρθει η Επιτροπή ενώπιόν μας και να μας πει πώς σκοπεύει να εξετάζει στο μέλλον καταγγελίες όσο το δυνατόν ταχύτερα και αποτελεσματικότερα.
<P>
Σας ευχαριστώ!

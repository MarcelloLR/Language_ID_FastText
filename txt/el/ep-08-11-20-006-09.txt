<CHAPTER ID="006-09">
9. Ευρωπαϊκή Ένωση και δεδομένα PNR (ψηφοφορία) 
<P>
-Πριν από την ψηφοφορία:
<SPEAKER ID="106" NAME="Jean-Pierre Jouyet">
Προεδρεύων του Συμβουλίου. - (FR) Κυρία Πρόεδρε, κύριε Αντιπρόεδρε της Ευρωπαϊκής Επιτροπής, πρόεδροι των ομάδων, κυρίες και κύριοι, κατ' αρχήν είμαι συγκινημένος που απευθύνομαι σε εσάς την ώρα των ψηφοφοριών.
<P>
Είμαι ιδιαίτερα ευχαριστημένος που η Γαλλική Προεδρία έχει την ευκαιρία να μιλήσει στο Κοινοβούλιο σχετικά με τις Ευρωπαϊκές καταστάσεις ονομάτων επιβατών. Αυτό το έργο θέτει πολλά ερωτήματα, φόβους και προσδοκίες, οι οποίες πρέπει να εξετασθούν με προσοχή.
<P>
Αυτό το έργο αφορά μεγάλο μέρος των δημόσιων και των ιδιωτικών οργανισμών και η εσωτερική ασφάλεια της Ευρωπαϊκής Ένωσης, η άποψή της για τις θεμελιώδεις ελευθερίες και δικαιώματα και ακόμη, από ορισμένες απόψεις, η διεθνής πολιτική της τίθενται σε κίνδυνο.
<P>
Γι' αυτόν το λόγο, αυτό το πρόγραμμα χρειάζεται μεθοδική, συνολική και προοδευτική προσέγγιση.
<P>
Έχουμε διεξάγει ανοικτές συζητήσεις με σωστά επιχειρήματα σχετικά με ειδικά και συγκεκριμένα θέματα τους τελευταίους έξι μήνες. Έχουμε ακούσει τις απόψεις εταιρειών στον τομέα αεροπορικών ταξιδίων, των αρμόδιων υπηρεσιών για την ασφάλεια στα κράτη μέλη και του Συντονιστή κατά της Τρομοκρατίας της ΕΕ. Συνεργασθήκαμε με απόλυτη διαφάνεια με τις αρχές προστασίας δεδομένων και πρέπει να δηλώσω ότι η συμβολή του Ευρωπαίου Επόπτη Προστασίας Δεδομένων ήταν ιδιαίτερα χρήσιμη.
<P>
" Γαλλική Προεδρία διασφάλισε τη γνώμη του Οργανισμού Θεμελιωδών Δικαιωμάτων κι αυτή ήταν η πρώτη πρωτοβουλία.
<P>
Στο ίδιο πνεύμα ειλικρίνειας, το Συμβούλιο κοινοποίησε την επιθυμία του να συνεργασθεί ιδιαίτερα στενά με αυτό το Κοινοβούλιο, ανεξάρτητα από τη νομική βάση ή το θεσμικό πλαίσιο που ισχύει επί του παρόντος. Γι' αυτόν το λόγο προτείναμε σε αυτό το Κοινοβούλιο ότι πρέπει να υπάρχει ανταλλαγή απόψεων όσο το δυνατόν πιο συχνά σχετικά με αυτό το πρόγραμμα. Επίσης, ο εισηγητής σας έλαβε άτυπα λεπτομερείς πληροφορίες σε κάθε βήμα του έργου που διεξάχθηκε τους τελευταίους έξι μήνες.
<P>
Την επόμενη εβδομάδα, η Προεδρία θα παρουσιάσει προς έγκριση μια γραπτή έκθεση προόδου στο Συμβούλιο "Δικαιοσύνη και Εσωτερικές Υποθέσεις". Δεσμεύομαι στο Κοινοβούλιο ότι αυτό το συνοπτικό έγγραφο θα σας αποσταλεί.
<P>
" συζήτηση μεταξύ μας πρέπει να μπορεί να καλύπτει όλα τα σημαντικά θέματα που θίγει αυτό το πρόγραμμα. Τα θέματα αυτά είναι τριών τάξεων.
<P>
Το πρώτο θέμα είναι ότι αυτό το έγγραφο είναι ένα απαραίτητο μέσο, όπως αποδεικνύεται για παράδειγμα από τη χρήση του στην καταπολέμηση των ναρκωτικών. Στη Γαλλία, το πρόγραμμα δεδομένων είναι υπεύθυνο για το ποσοστό ύψους 60% έως 80% των ναρκωτικών που κατάσχονται στα αεροδρόμια. Ενάμισης τόνος ναρκωτικών το χρόνο δεν είναι καθόλου αστείο και αυτό που είναι πολύτιμο στην καταπολέμηση των ναρκωτικών είναι εξίσου πολύτιμο στην καταπολέμηση της τρομοκρατίας. Για τον Συντονιστή κατά της Τρομοκρατίας της ΕΕ, ο οποίος συνεργάζεται στενά με τις αρμόδιες υπηρεσίες των κρατών μελών, τα δεδομένα από αυτό το πρόγραμμα είναι αναμφισβήτητα χρήσιμα, κυρίως λόγω της ιδιαίτερης ανεπάρκειας των τρομοκρατών στη διέλευση των συνόρων.
<P>
Το δεύτερο σημαντικό θέμα είναι ότι προφανώς χρειαζόμαστε ένα σύνολο αρχών ώστε να προστατεύουμε τα δικαιώματα και τις ελευθερίες που θα πρέπει να τηρούμε σε όλη την Ευρώπη, όποτε χρησιμοποιούνται τα δεδομένα. Αυτά τα δεδομένα συγκεντρώνονται και επεξεργάζονται σήμερα χρησιμοποιώντας πολύ διαφορετικές μεθόδους, γεγονός το οποίο είναι μη ικανοποιητικό στο πλαίσιο της Ευρωπαϊκής Ένωσης. Χρειαζόμαστε εναρμονισμένα πρότυπα και οτιδήποτε θεωρείται περιττό ή δυσανάλογο πρέπει ασφαλώς να απορρίπτεται ή να εγκρίνεται.
<P>
Τέλος, το τρίτο σημαντικό θέμα είναι διεθνούς τάξης. Εκδηλώνεται ενδιαφέρον στην ανάπτυξη παγκόσμιας πολιτικής στην καθιέρωση ενός εναλλακτικού μοντέλου σε σχέση με το Αμερικάνικο μοντέλο και η Ευρώπη πρέπει να είναι σε θέση να προωθήσει αυτό το μοντέλο σε διεθνές επίπεδο.
<P>
" Ευρωπαϊκή Ένωση έχει το δικαίωμα να παρεμβαίνει στη συνολική παγκόσμια προσπάθεια, ώστε να επιδρά στον τρόπο με τον οποίο χρησιμοποιούνται και κατοχυρώνονται νομοθετικά αυτά τα δεδομένα και προγράμματα. Είναι θέμα άσκησης επιρροής. Επίσης, είναι θέμα σεβασμού των αξιών μας. Οι αερογραμμές μας και οι συμπολίτες μας μας ζητούν να το πράξουμε αυτό, προκειμένου να περιορίσουμε τα εμπόδια που προκαλούνται από αρκετά διαφοροποιημένες εθνικές απαιτήσεις
<P>
Σχετικά με αυτό το θέμα, κυρία Πρόεδρε, πρόεδροι των επιτροπών, κυρίες και κύριοι, πρέπει να σκεφτούμε από κοινού.
<P>
(Χειροκροτήματα)
<SPEAKER ID="107" NAME="Sophia in 't Veld" AFFILIATION="ALDE">
Κυρία Πρόεδρε, θα είμαι πολύ σύντομη. Ευχαριστώ το Συμβούλιο για τη δήλωσή του. Θέλω να δηλώσω ότι - εξ ονόματος των σκιωδών εισηγητών και άλλων ομάδων - νομίζω ότι το Ευρωπαϊκό Κοινοβούλιο είναι ένας σοβαρός εταίρος, πλήρως διαθέσιμος να έχει απόδοση σε αυτήν τη διαδικασία. Ωστόσο, θα εκδώσουμε μόνο μια επίσημη θέση μόλις υπάρξουν πλήρεις, ικανοποιητικές και λεπτομερείς απαντήσεις σε όλους τους προβληματισμούς και στις αντιρρήσεις που αναφέρθηκαν αρκετές φορές από το Ευρωπαϊκό Κοινοβούλιο, τον Ευρωπαίο Επόπτη Προστασίας Δεδομένων, τις εθνικές αρχές προστασίας δεδομένων, τους οργανισμούς θεμελιωδών δικαιωμάτων και τις αερογραμμές, διότι νομίζω ότι έχουν το δικαίωμα να λάβουν μια αληθινή απάντηση.
<P>
Πολλές φορές το Συμβούλιο δεσμεύθηκε για τις μεταρρυθμίσεις της Συνθήκης της Λισαβόνας. Θέτω το ερώτημα στο Συμβούλιο, ελλείψει αυτών των μεταρρυθμίσεων, να δράσει στο πνεύμα της Συνθήκης της Λισαβόνας και να ακολουθήσει τις συστάσεις αυτού του Κοινοβουλίου ή να δώσει εξηγήσεις - όχι τόσο στο Ευρωπαϊκό Κοινοβούλιο, αλλά στους Ευρωπαίους πολίτες.
<P>
Οκτώ χρόνια μετά τη Συνθήκη της Νίκαιας, η λήψη αποφάσεων σχετικά με αυτά τα θέματα στον τομέα της αστυνομικής συνεργασίας και της συνεργασίας των δικαστικών αρχών δυστυχώς ακόμη επιτελείται μυστικά, χωρίς να υπόκειται σε κάθε σημαντική δημοκρατική διερεύνηση. Ως εκ τούτου, εύχομαι τα κράτη μέλη να επιδείξουν την ίδια αποφασιστικότητα, κουράγιο και να ψηφίσουν τις δημοκρατικές μεταρρυθμίσεις όπως έκαναν με τη χρηματοπιστωτική κρίση.
<P>
Τέλος κάνω έκκληση στους συναδέλφους μου να εγκρίνουν αυτό το ψήφισμα και να στείλουν ένα πολύ ξεκάθαρο πολιτικό μήνυμα στο Συμβούλιο.
<P>
(Χειροκροτήματα)
<SPEAKER ID="108" NAME="Daniel Cohn-Bendit" AFFILIATION="Verts/ALE">
(FR) Κυρία Πρόεδρε, αφού ο Υπουργός κ. Jouyet πρόκειται να αποχωρήσει, νομίζω ότι το Κοινοβούλιο πρέπει να τον ευχαριστήσει. Ήταν ένας από τους πιο αφοσιωμένους υπουργούς που έχουμε συναντήσει. Του εύχομαι καλή τύχη.
<P>
(Θερμά χειροκροτήματα)
<SPEAKER ID="109" NAME="Πρόεδρος">
Σας ευχαριστώ πολύ, κύριε Cohn-Bdit. Έχετε τόσο εύθυμη διάθεση σήμερα!

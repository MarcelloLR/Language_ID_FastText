<CHAPTER ID="011">
Η κατάσταση της ασφάλειας στην περιοχή Σαχέλ (συζήτηση) 
<SPEAKER ID="485" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης προς την Αντιπρόεδρο της Επιτροπής και Ύπατη Εκπρόσωπο της Ένωσης για θέματα εξωτερικής πολιτικής και πολιτικής ασφαλείας των βουλευτών Arnaud Danjean, Ιωάννη Κασουλίδη, Elmar Brok, José Ignacio Salafranca Sánchez-Neyra, Michael Gahler, Krzysztof Lisek και Andrey Kovatchev, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), σχετικά με την κατάσταση της ασφάλειας στην περιοχή Σαχέλ - B7-0808/2010).
<SPEAKER ID="486" NAME="Arnaud Danjean" LANGUAGE="FR">
Κύριε Πρόεδρε, βαρόνη Ashton, το θέμα που συζητούμε σήμερα είναι ένα θέμα που έπρεπε να μας έχει απασχολήσει εδώ και πολλούς μήνες, δεδομένου ότι η κατάσταση της ασφάλειας στην περιοχή Σαχέλ επιδεινώνεται σταθερά εδώ και πάνω από τρία χρόνια. Επίσης, αυτήν την εβδομάδα, που συζητούμε το εν λόγω θέμα, θάψαμε στη Γαλλία δύο αθώα, νεαρά θύματα της ισλαμικής τρομοκρατίας, τα οποία σκοτώθηκαν στα σύνορα Νίγηρα-Μάλι πριν από λίγες εβδομάδες.
<P>
Πέρα από τα έντονα συναισθήματα που προκάλεσαν αυτά τα εγκλήματα, πρέπει να αναγνωρίσουμε τις πραγματικές απειλές που συγκεντρώνονται σε αυτήν την περιοχή στο κατώφλι της Ευρώπης, καθώς η απειλή δεν προέρχεται μόνο από την τρομοκρατία, παρόλο που οι απαγωγές και οι δολοφονίες είναι η δραματικότερη εκδήλωση της επιδεινούμενης κατάστασης στη Μαυριτανία, το Μάλι και τον Νίγηρα. Τα εγκληματικά κυκλώματα είναι ευρύτατα διαδεδομένα. Το λαθρεμπόριο ναρκωτικών, όπλων και ανθρώπων απειλεί τη σταθερότητα αυτών των χωρών, αλλά και της ηπείρου μας. Γιατί, ας μην γελιόμαστε, κατά τον ίδιο τρόπο που η πλειονότητα των θυμάτων των τρομοκρατικών ενεργειών σε αυτήν την περιοχή είναι ευρωπαίοι πολίτες, η Ευρώπη είναι επίσης ο προορισμός στον οποίο καταλήγει αυτό το εμπόριο.
<P>
Ενόψει αυτής της εξαιρετικά ανησυχητικής κατάστασης, η Ευρωπαϊκή Ένωση πρέπει να καταρτίσει ολοκληρωμένη, συνολική στρατηγική που θα συνδυάζει τις πολιτικές ανάπτυξης και ασφαλείας της. Αυτό είναι απολύτως ζωτικής σημασίας. Φυσικά, υπάρχουν ήδη κάποιες πρωτοβουλίες που εφαρμόζονται, μέσω του δέκατου Ευρωπαϊκού Ταμείου Ανάπτυξης (ΕΤΑ) ειδικότερα, και σχεδόν 2 δισ. ευρώ προορίζονται για αυτές τις χώρες, για την καταπολέμηση της φτώχειας, την ανάπτυξη της οικονομίας και την εδραίωση πιο αποτελεσματικής διακυβέρνησης. Ορισμένα κράτη μέλη έχουν επίσης πολιτικές διμερούς συνεργασίας.
<P>
Ωστόσο, τώρα πρέπει να προχωρήσουμε πολύ περισσότερο. Συγκεκριμένα, η δράση μας πρέπει να είναι πολύ πιο συντονισμένη. Πρέπει να ενισχύσουμε την περιφερειακή προσέγγιση και να ενθαρρύνουμε αυτές τις χώρες να συνεργαστούν περισσότερο για να βρουν λύσεις στις κοινές προκλήσεις που αντιμετωπίζουν. Πρέπει επίσης να επεκτείνουμε το φάσμα των πολιτικών που έχει στη διάθεσή της η ΕΕ και να τις ενσωματώσουμε όσο το δυνατόν περισσότερο στους τομείς της ανάπτυξης, της ασφάλειας, της ενίσχυσης των θεσμικών δομών, των τελωνείων, της δικαιοσύνης και της αστυνομίας.
<P>
Βαρόνη Ashton, είναι λίγες οι περιοχές που βρίσκονται τόσο κοντά στην Ευρώπη και ενέχουν τόσο πολλές απειλές για την ασφάλειά μας, και είναι λίγες οι περιοχές στις οποίες η ΕΕ μπορεί επιτέλους να θέσει σε εφαρμογή την ολοκληρωμένη προσέγγιση που προβλέπεται στη Συνθήκη της Λισαβόνας και στην οποία βασίστηκε η σύσταση της Ευρωπαϊκής Υπηρεσίας Εξωτερικής Δράσης, της οποίας είστε επικεφαλής σήμερα.
<P>
Βαρόνη Ashton, μπορείτε, σας παρακαλώ, να μας δώσετε κάποιες λεπτομέρειες σχετικά με τη στρατηγική που σκοπεύετε να εφαρμόσετε σε αυτήν την περιοχή;
<SPEAKER ID="487" NAME="Catherine Ashton" LANGUAGE="EN">
Κύριε Πρόεδρε, θέλω να ξεκινήσω όπως ο κ. Danjean, με την τρομερή είδηση του θανάτου δύο νέων Γάλλων που απήχθησαν πριν από 10 ημέρες στην πρωτεύουσα του Νίγηρα, Niamey, και δολοφονήθηκαν λίγες ώρες αργότερα. Καταδικάσαμε αυτό το πραγματικά αποτρόπαιο έγκλημα, και θέλω να εκφράσω εκ νέου τα συλλυπητήριά μας στις οικογένειές τους, καθώς και στις οικογένειες των αστυνομικών από τον Νίγηρα που σκοτώθηκαν κατά τη διάρκεια της ανταλλαγής πυρών που ακολούθησε. Θέλω να εκφράσω την αλληλεγγύη μου προς τις γαλλικές αρχές και τις αρχές του Νίγηρα.
<P>
Φυσικά, άλλοι πέντε γάλλοι πολίτες εξακολουθούν να κρατούνται όμηροι στην έρημο του βόρειου Μάλι από την Αλ Κάιντα στο Ισλαμικό Μαγκρέμπ. Μόνο τον τελευταίο χρόνο, 10 ευρωπαίοι πολίτες απήχθησαν, και τέσσερις δολοφονήθηκαν.
<P>
" κατάσταση της ασφάλειας στο Σαχέλ είναι ανησυχητική: κυκλώματα οργανωμένου εγκλήματος, αδύναμη κρατική παρουσία στις ζώνες της ερήμου και χαμηλή ικανότητα των δυνάμεων ασφάλειας, επιπρόσθετα στην εκτεταμένη φτώχεια, την ξηρασία και τις ελλείψεις τροφίμων. Αυτές οι απειλές δημιουργούν σοβαρή πρόκληση στο έργο και τις προοπτικές σχετικά με την ανάπτυξη, καθώς έχει γίνει υπερβολικά επικίνδυνο για όσους ασχολούνται με την ανάπτυξη να συνεχίσουν την εργασία τους σε αυτό το περιβάλλον.
<P>
" ΕΕ και τα κράτη μέλη της συνεισφέρουν εδώ και αρκετά χρόνια στην αντιμετώπιση των προβλημάτων της ανάπτυξης και της ασφάλειας σε επιμέρους χώρες της περιοχής Σαχέλ, αλλά οι απειλές για την ασφάλεια υπερβαίνουν τα εθνικά σύνορα, και η μόνη δυνατή, η μόνη αποτελεσματική απόκριση είναι μια περιφερειακή και συνολική απόκριση. Πρέπει να καταστήσουμε τη συνεχιζόμενη ευρωπαϊκή εμπλοκή στο Σαχέλ πιο συνεκτική, πιο συντονισμένη και πιο αποτελεσματική.
<P>
Τον περασμένο Οκτώβριο, το Συμβούλιο Εξωτερικών Υποθέσεων μου ανέθεσε το καθήκον της κατάρτισης, σε συνεργασία με την Επιτροπή, στρατηγικής για την περιοχή Σαχέλ για τις αρχές του τρέχοντος έτους. " στρατηγική αυτή θα βασιζόταν σε μια ολιστική και ολοκληρωμένη προσέγγιση και θα αξιοποιούσε τα διάφορα μέσα που έχουμε στη διάθεσή μας με συνεκτικό τρόπο, ώστε να μπορέσουμε να προάγουμε την ασφάλεια, τη σταθερότητα, την ανάπτυξη και τη χρηστή διακυβέρνηση στο Σαχέλ.
<P>
Πιστεύω ότι, προκειμένου να ανταποκριθούμε στις περίπλοκες προκλήσεις του Σαχέλ, πρέπει να δράσουμε σε πολλά διαφορετικά επίπεδα. Καταρχάς, χρειαζόμαστε μια πολιτική και διπλωματική διάσταση. Αυτό είναι αναγκαίο για να διασφαλιστεί ότι θα διευκολύνουμε τον διάλογο ανάμεσα στις χώρες του Σαχέλ, που εξακολουθούν να τρέφουν αμοιβαία δυσπιστία. Πρέπει να βασιστούμε στις εθνικές στρατηγικές που έχουμε -όπου υπάρχουν- και να ενθαρρύνουμε τη θέσπιση περιφερειακών πρωτοβουλιών και εργαλείων για την από κοινού αντιμετώπιση των απειλών της ασφάλειας.
<P>
Παράλληλα, η ΕΕ πρέπει να ενισχύσει τον διάλογο για την ασφάλεια στο Σαχέλ με τις χώρες του Μαγκρέμπ, τις περιφερειακές οργανώσεις -την Αφρικανική Ένωση, την Οικονομική Κοινότητα των Δυτικοαφρικανικών Κρατών (ECOWAS), την Κοινότητα του Σαχέλ και των Χωρών της Σαχάρας (CEN-SAD)- καθώς και τη διεθνή κοινότητα γενικά, και τα "νωμένα Έθνη, τις "νωμένες Πολιτείες και τον Καναδά ειδικότερα.
<P>
Δεύτερον, πρέπει να βοηθήσουμε τις χώρες του Σαχέλ να βελτιώσουν τις ικανότητες των τομέων της ασφάλειας -στρατός, αστυνομία, δικαιοσύνη και συστήματα συνοριακών ελέγχων- σε κάθε χώρα. Πρέπει να μπορέσουν να εγκαθιδρύσουν εκ νέου το κράτος δικαίου και την ασφάλεια και να ανασυντάξουν την κρατική εξουσία στις πιο ευαίσθητες περιοχές. Θα ενθαρρύνουμε την περιφερειακή συνεργασία ανάμεσα στο Μάλι, τη Μαυριτανία και τον Νίγηρα σε επιχειρησιακό επίπεδο, ώστε να μπορέσουν να αντιμετωπίσουν από κοινού και πιο αποτελεσματικά την απειλή της Αλ Κάιντα στο Ισλαμικό Μαγκρέμπ, το οργανωμένο έγκλημα και την εγχώρια εγκληματικότητα.
<P>
Τρίτον, μακροπρόθεσμα, η ΕΕ πρέπει να συνεχίσει να συμβάλλει στην ανάπτυξη των χωρών του Σαχέλ, προκειμένου να τις βοηθήσει να αυξήσουν τις ικανότητές τους για παροχή κοινωνικών υπηρεσιών και ανάπτυξης στον πληθυσμό. Οι επιμέρους χώρες θα συνεχίσουν να προάγουν την εσωτερική σταθερότητα και να συμβάλλουν στην εξεύρεση τόσο κοινωνικο-οικονομικών λύσεων όσο και λύσεων στις εθνοτικές εντάσεις.
<P>
Τέταρτον, προκειμένου να αποτρέψουμε και να καταπολεμήσουμε τον εξτρεμισμό και τη ριζοσπαστικοποίηση, πρέπει να στηρίξουμε τα κράτη και νόμιμους μη κρατικούς παράγοντες στον σχεδιασμό και την εφαρμογή στρατηγικών και δραστηριοτήτων, με στόχο την καταπολέμηση της ισλαμικής ριζοσπαστικοποίησης και την προαγωγή δημοκρατικών, ανεκτικών και μη βίαιων οραμάτων για την κοινωνία.
<P>
" προσπάθειά μας θα επικεντρωθεί στη χρήση, με συνεκτικό τρόπο, των βραχυπρόθεσμων και μακροπρόθεσμων μέσων που έχουμε στη διάθεσή μας, προκειμένου να εφαρμόσουμε τις διαφορετικές συνιστώσες αυτής της στρατηγικής. " δέσμευση των κρατών μελών να αναπτύξουν τη στρατηγική θα είναι, φυσικά, μέρος αυτής της προσπάθειας.
<P>
Συνεργάζομαι πολύ στενά με τον Επίτροπο Piebalgs, του οποίου η συμμετοχή στην προετοιμασία της στρατηγικής για την ασφάλεια και την ανάπτυξη είναι σημαντική, προκειμένου να εξασφαλιστούν οι αναγκαίοι πόροι για την εφαρμογή της.
<P>
Είμαι πεπεισμένη ότι, αν θεσπίσουμε αυτήν τη νέα ολοκληρωμένη και ολιστική στρατηγική, συνεχίζοντας την πολιτική, διπλωματική και επιχειρησιακή πτυχή της εμπλοκής μας στο Σαχέλ, θα δώσουμε νέα ώθηση στην αντιμετώπιση των πολλαπλών απειλών και προκλήσεων που αντιμετωπίζει αυτή η περιοχή. Προσβλέπω στην κατάλληλη παρουσίαση αυτής της στρατηγικής σε λίγες εβδομάδες και στη συμμετοχή των αξιότιμων βουλευτών του Ευρωπαϊκού Κοινοβουλίου στη συζήτηση.
<SPEAKER ID="488" NAME="José Ignacio Salafranca Sánchez-Neyra" LANGUAGE="ES">
Κύριε Πρόεδρε, όπως αναφέρεται στο κείμενο της προφορικής ερώτησης που καταθέσαμε, τα τελευταία τρία χρόνια έχουμε δει κλιμάκωση της κατάστασης, που αποβαίνει επιζήμια για τα συμφέροντα και τους πολίτες της Ευρωπαϊκής Ένωσης στη νότια Σαχάρα, η οποία έχει γίνει καταφύγιο για τον ισλαμικό κλάδο της Αλ Κάιντα, με σειρά δολοφονιών, απαγωγών, εκβιασμών, λαθρεμπορίου ναρκωτικών και εμπορίας ανθρώπων με θύματα Γερμανούς, Ιταλούς, Ισπανούς και, πιο πρόσφατα, γάλλους πολίτες. Θέλουμε, ως εκ τούτου, να εκφράσουμε την αλληλεγγύη μας στους γάλλους συναδέλφους μας και να πούμε, βαρόνη Ashton, ότι η κατάσταση αυτή απαιτεί σθεναρή, θαρραλέα απάντηση από την Ευρωπαϊκή Ένωση, όπως έχει ζητήσει και ο Πρόεδρος Sarkozy.
<P>
Σε αυτό το πλαίσιο, η απόκριση αυτή πρέπει να καλύπτει την πολιτική, οικονομική και αναπτυξιακή σφαίρα, και ο κ. Danjean μας υπενθύμισε τα πολύ μεγάλα κονδύλια στο Ευρωπαϊκό Ταμείο Ανάπτυξης.
<P>
Βαρόνη Ashton, θα ήθελα να μας δώσετε την εκτίμησή σας για τη διάσκεψη κορυφής της G8 με θέμα την καταπολέμηση της τρομοκρατίας, η οποία πραγματοποιήθηκε τον Οκτώβριο -όταν λάβατε την εντολή του Συμβουλίου- στο Μάλι, και στην οποία δεν συμμετείχε η Αλγερία. Είπατε ότι η απόκριση πρέπει να είναι περιφερειακή. Νομίζω ότι είναι κακό σημάδι το γεγονός ότι δύο από τα μέρη της σύγκρουσης αυτής -το Μαρόκο και η Αλγερία- δεν συνεργάζονται μεταξύ τους, εδικά αν λάβει κανείς υπόψη την ασταθή κατάσταση στην Τυνησία.
<P>
Τέλος, βαρόνη Ashton, θα ήθελα να μας δώσετε την εκτίμησή σας για το κέντρο κατά της τρομοκρατίας που δημιούργησε η Αλγερία 2.000 χιλιόμετρα νότια του Αλγερίου, στο οποίο συμμετέχουν το Μάλι, η Μαυριτανία και ο Νίγηρας, και θα ήθελα να μου πείτε αν συμμερίζεστε την άποψη ότι σκοπός αυτού του κέντρου κατά της τρομοκρατίας είναι να εμποδίσει την παρουσία της Ευρωπαϊκής Ένωσης και των "νωμένων Πολιτειών, προκειμένου να διασφαλιστεί η ασφάλεια στην περιοχή.
<SPEAKER ID="489" NAME="Roberto Gualtieri" LANGUAGE="IT">
Κύριε Πρόεδρε, Ύπατη Εκπρόσωπε, κυρίες και κύριοι, φαίνεται να υπάρχει θετική συμφωνία μεταξύ των παρατηρήσεων του κ. Danjean και όσων είπατε στην ομιλία σας, βαρόνη Ashton, ως προς την ανάλυση της κατάστασης, δηλαδή ότι η κατάσταση στο Σαχέλ είναι κρίσιμη.
<P>
Μιλάμε για μία από τις φτωχότερες περιοχές του κόσμου, που συνορεύει με κάποιες από τις χώρες οι οποίες κλονίστηκαν την περασμένη εβδομάδα από την πιο επικίνδυνη αστάθεια στην ιστορία τους. Είναι επίσης μια περιοχή όπου η τρομοκρατική διείσδυση και το λαθρεμπόριο ναρκωτικών διασυνδέονται σε πραγματικά ανησυχητικό βαθμό. Όλα αυτά κάνουν την κατάσταση μη βιώσιμη και συνιστούν πραγματική απειλή για την Ευρώπη.
<P>
Χρειαζόμαστε, ως εκ τούτου, ένα ποιοτικό άλμα στην πρωτοβουλία της Ευρώπης. " πρωτοβουλία του 2009 για την ασφάλεια και την ανάπτυξη στο Σαχέλ έχει αποδειχθεί μέχρι στιγμής αναποτελεσματική. Αυτό που απαιτείται είναι η νέα στρατηγική για την ασφάλεια στο Σαχέλ, την υιοθέτηση της οποίας ζήτησε το Συμβούλιο των υπουργών Εξωτερικών και την οποία αναμένουμε. Πιστεύω ότι υπάρχουν δύο σημαντικά σημεία που έχουν υπογραμμιστεί: πρώτον, περιφερειακή προσέγγιση· και, δεύτερον, ολοκληρωμένη προσέγγιση που θα μας δώσει τη δυνατότητα να αξιοποιήσουμε με τον καλύτερο δυνατό τρόπο τα διάφορα μέσα που διαθέτει η ΕΕ με συγκεκριμένο, λειτουργικό και συντονισμένο τρόπο. Πρέπει να συνειδητοποιήσουμε, ωστόσο, ότι η πορεία για ενδεχόμενη αποστολή πρέπει να αξιολογηθεί πολύ προσεκτικά, διότι οι αποστολές της κοινής πολιτικής ασφάλειας και άμυνας είναι ένα από τα μέσα που έχουμε στη διάθεσή μας, αλλά δεν μπορούν να αντικαταστήσουν μια πολιτική στρατηγική.
<P>
Ως εκ τούτου, η Ομάδα μας προσυπογράφει πλήρως τη νέα, ανανεωμένη δέσμευση της Ευρώπης για το Σαχέλ, και περιμένουμε εναγωνίως να δούμε τη νέα στρατηγική, να την συζητήσουμε λεπτομερώς και να στηρίξουμε την εφαρμογή της.
<SPEAKER ID="490" NAME="Charles Goerens" LANGUAGE="FR">
Κύριε Πρόεδρε, στην περιοχή Σαχέλ έχει σημειωθεί ανησυχητική αύξηση του είδους των περιστατικών που αναφέρονται στην προφορική ερώτηση.
<P>
Οι άνθρωποι που πλήττονται περισσότερο από τις δραστηριότητες των εγκληματικών κυκλωμάτων και τους τρομοκράτες είναι οι εκπατρισμένοι, πολλοί εκ των οποίων έχουν συμπεριφερθεί με υποδειγματικό τρόπο, όπως, για παράδειγμα, οι δύο γάλλοι υπήκοοι, την τραγική μοίρα των οποίων καταδικάζουμε. Την ίδια στιγμή, κάθε περιστατικό υπονομεύει περαιτέρω την εξουσία των αντίστοιχων κυβερνήσεων, οι οποίες επιχειρούν να αντιμετωπίσουν τα οικονομικά τους προβλήματα και τα προβλήματα που αφορούν την ασφάλεια και την πολιτική συνεργασία εντός περιφερειακού συστήματος, το θεσμικό πλαίσιο του οποίου, ας μην το λησμονούμε, βασίζεται στο ευρωπαϊκό μοντέλο. Τα ζητήματα που εγείρονται σε αυτήν τη συζήτηση είναι εξαιρετικά σημαντικά.
<P>
Αν θέλουμε, ως Ευρωπαϊκή Ένωση, να ανταποκριθούμε στις προσδοκίες πρέπει, πρώτον, να συμφωνήσουμε σε κοινή προσέγγιση για την περιοχή Σαχέλ, συγκεκριμένα, και την Οικονομική Κοινότητα των Δυτικοαφρικανικών Κρατών (ECOWAS), γενικότερα.
<P>
Δεύτερον, πρέπει να εξετάσουμε σοβαρά τόσο τις άμεσες όσο και τις βαθύτερες αιτίες για την επιδείνωση της κατάστασης σε αυτήν την περιοχή. Μία από τις βαθύτερες αιτίες είναι η έσχατη φτώχεια αυτών των κρατών, τα οποία είναι, κατά συνέπεια, αδύναμα και ανίκανα να εκτελέσουν τις κυρίαρχες λειτουργίες τους.
<P>
Τρίτον, πρέπει να καθορίσουμε σαφή ευρωπαϊκή στρατηγική για το θέμα αυτό, και θα ήθελα να ευχαριστήσω τη βαρόνη Ashton για τη σχετική εξαγγελία της.
<P>
Τέταρτον, δεν πρέπει να φανούμε φειδωλοί όσον αφορά τους πόρους που απαιτούνται για να βοηθήσουμε τα εν λόγω κράτη να ανακτήσουν τον έλεγχο της κατάστασης, ιδίως της κατάστασης της ασφάλειας. Θα ήθελα να ολοκληρώσω επισημαίνοντας ότι, αντιμετωπίζοντας τα προβλήματα που αναφέρονται στην ερώτηση του κ. Danjean, μεριμνούμε στην πραγματικότητα για τη δική μας ασφάλεια.
<SPEAKER ID="491" NAME="Sabine Lösing" LANGUAGE="DE">
Κύριε Πρόεδρε, τι ακριβώς αφορά όλο αυτό; Αφορά το οργανωμένο έγκλημα ή την πολιτική και/ή θρησκευτική τρομοκρατία; Αυτό είναι σημαντικό ερώτημα, προκειμένου να αξιολογήσουμε την κατάσταση. Οι εμπειρογνώμονες για αυτήν την περιοχή είναι της άποψης ότι έχει περισσότερη σχέση με το έγκλημα παρά με τη θρησκευτικά υποκινούμενη διεθνή τρομοκρατία. Τα μέτρα κατά της τρομοκρατίας έχουν συχνά ολέθριες συνέπειες για την ειρήνη και τη δημοκρατία και μπορούν να χρησιμοποιηθούν ως πρόσχημα για την προώθηση άλλων συμφερόντων.
<P>
Μπορεί επίσης να έχει σχέση με την Αφρική ως μία από τις περιοχές για τις οποίες ενδιαφέρεται η Ευρώπη. Όπως επεσήμανε ο Gilles de Kerchove, συντονιστής της ΕΕ για την αντιτρομοκρατική δράση, αφορά την Αφρική ως την πίσω αυλή της Ευρώπης. Είμαι αντίθετη σε πολιτικές ασφάλειας που θα συμβάλουν στη στρατιωτικοποίηση της Αφρικής. " περιοχή Σαχέλ μπορεί να καταστεί ασφαλής μόνο, αν βελτιωθεί η κατάσταση του πληθυσμού. " αύξηση των προϋπολογισμών για την ασφάλεια και τους στρατιωτικούς εξοπλισμούς σε χώρες όπου ο λαός υποφέρει από σοβαρή έλλειψη τροφίμων είναι καταστροφική κίνηση.
<P>
Τέλος, θα ήθελα να λάβετε υπόψη το γεγονός ότι η απαγωγή και άλλα εγκλήματα είναι μια υπόθεση στην οποία εμπλέκονται πολλοί άνθρωποι από ποικίλους οργανισμούς. " χρηματοδότηση από τη Δύση για δομές ασφάλειας θα μπορούσε να φέρει αντίθετο από το επιδιωκόμενο αποτέλεσμα στις προσπάθειες για την καταπολέμηση του εγκλήματος και θα μπορούσε να συνεχίσει να θέτει σε κίνδυνο αθώους ανθρώπους στο μέλλον.
<SPEAKER ID="492" NAME="Cristian Dan Preda" AFFILIATION="PPE">
(RO) Κύριε Πρόεδρε, η απαγωγή και θανάτωση των Antoine de Lecour και Vincent Delory στον Νίγηρα μας υπενθυμίζει με οδυνηρό τρόπο την ανάγκη εφαρμογής στρατηγικής για την προώθηση της ασφάλειας, της σταθερότητας και της χρηστής διακυβέρνησης στην περιοχή Σαχέλ. " Ομάδα του Ευρωπαϊκού Λαϊκού Κόμματος (Χριστιανοδημοκράτες) στήριζε στην πραγματικότητα ανέκαθεν μια τέτοια στρατηγική, και θα ήθελα να χαιρετίσω, σε αυτό το πλαίσιο, την ανακοίνωση της Ευρωπαϊκής Επιτροπής για την παρουσίαση, στο τέλος του τρέχοντος μήνα, στρατηγικής που θα συνδυάζει τις πτυχές της ασφάλειας και της ανάπτυξης.
<P>
Πιστεύω πραγματικά ότι πρέπει να εξετάσουμε το ζήτημα της ασφάλειας στο Σαχέλ σε όλες τις διαστάσεις της, διότι ο λόγος που η τρομοκρατία μπόρεσε να ριζώσει σε αυτήν την περιοχή είναι ότι βρήκε εκεί πολιτικές, κυρίως κοινωνικές και προφανώς οικονομικές συνθήκες πρόσφορες για αυτήν την εξέλιξη. Μιλάμε για εξαιρετικά διαπερατά σύνορα και έλλειψη οιουδήποτε αποτελεσματικού κυβερνητικού ελέγχου. Όλοι αυτοί οι παράγοντες διευκόλυναν προφανώς την εξάπλωση του λαθρεμπορίου. Υπάρχουν επίσης ελλείψεις στον τομέα της ανάπτυξης.
<P>
Πιστεύω ότι υπάρχουν δύο εξαιρετικά χρήσιμοι παράγοντες που μπορούν να βοηθήσουν στη διασφάλιση της ασφάλειας της περιοχής Σαχέλ και, κατ' επέκταση, των ευρωπαίων πολιτών. Καταρχάς, απαιτείται μια στρατηγική σε επίπεδο Σαχέλ της Σαχάρας, η οποία θα αποσκοπεί στην αποκατάσταση της εξουσίας των κρατών στην περιοχή επί των εγκαταλελειμμένων εδαφών καθώς και, προφανώς, στην εδραίωση του κράτους δικαίου. Δεύτερον, πιστεύω ότι πρέπει να δρομολογήσουμε κοινά προγράμματα κοινωνικο-οικονομικής ανάπτυξης στις μεθοριακές περιοχές, προκειμένου να δημιουργήσουμε ευκαιρίες απασχόλησης για τους ντόπιους πληθυσμούς.
<SPEAKER ID="493" NAME="Pier Antonio Panzeri" AFFILIATION="S&amp;D">
(IT) Κύριε Πρόεδρε, κυρίες και κύριοι, πολλές φορές διατυπώθηκαν αιτήματα για να συζητηθεί αυτό το θέμα, και κάθε φορά υιοθετήθηκαν δεσμεύσεις για την εφαρμογή των απαιτούμενων πρωτοβουλιών στην περιοχή Σαχέλ, είτε για τη σταθεροποίηση της περιοχής είτε για τη διασφάλιση μεγαλύτερης ασφάλειας.
<P>
Όπως γνωρίζουμε, δεδομένης της έλλειψης συνόρων και του τεράστιου μεγέθους της περιοχής, το Σαχέλ είναι ιδανική περιοχή διέλευσης για τους λαθρεμπόρους ναρκωτικών και τις τρομοκρατικές ομάδες, ιδίως την Αλ Κάιντα στο Ισλαμικό Μαγκρέμπ. Οι αδυναμίες και η αστάθεια των κρατών αυτής της περιοχής είναι το κύριο πρόβλημα, και, όπως επισημάνθηκε, οι απειλές επηρεάζουν άμεσα τους λαούς και τις χώρες της περιοχής, ιδίως τη Μαυριτανία, το Μάλι και τον Νίγηρα.
<P>
Το κύριο καθήκον που καλείται να επιτελέσει η Ευρωπαϊκή Ένωση είναι να καταρτίσει αξιόπιστη στρατηγική ασφάλειας που θα βασίζεται στις διάφορες πτυχές της ενδεχόμενης ευρωπαϊκής δράσης: πολιτική για τη συνεργασία και την ανάπτυξη, περιφερειακά προγράμματα, στρατηγικές συντονισμού της ασφάλειας των οδικών αρτηριών και πολιτικές κατάρτισης στον τομέα της ασφάλειας. Συνεπώς, η Ευρωπαϊκή Ένωση όχι απλώς οφείλει, αλλά πρέπει να παρέμβει το συντομότερο δυνατό, και ως εκ τούτου αναμένουμε από την Επιτροπή να καταρτίσει συνολική στρατηγική, όπως εξαγγείλατε, βαρόνη Ashton, αλλά και να πραγματοποιήσει δυναμική παρέμβαση επιτόπου.
<P>
Εν κατακλείδι, το αίτημά μου είναι σαφές: πρέπει να δώσουμε μεγαλύτερη προσοχή στα όσα συμβαίνουν νοτίως της Ευρώπης, διότι πολλά πράγματα πρόκειται να αλλάξουν, και θα ήταν καλό να μην βρεθούμε απροετοίμαστοι. Το να είναι πιο διορατική δεν μπορεί παρά να κάνει καλό στην ΕΕ.
<SPEAKER ID="494" NAME="Olle Schmidt" AFFILIATION="ALDE">
(SV) Κύριε Πρόεδρε, η επιδείνωση της κατάστασης της ασφάλειας στο Σαχέλ είναι εξαιρετικά σοβαρή. Έχει κοστίσει πολλές ζωές και απειλεί να υπονομεύσει την πολιτική πρόοδο που έχει σημειωθεί τα τελευταία χρόνια στην καταπολέμηση της τρομοκρατίας. Φυσικά, θα ήθελα επίσης να εκφράσω τη συμπάθειά μου σε όλους εκείνους που έχουν πληγεί τόσο άσχημα από αυτήν την τρομερή βία.
<P>
Είναι ιδιαίτερα θλιβερό το γεγονός ότι οι επιθέσεις από την Αλ Κάιντα αυξάνονται στην περιοχή Σαχέλ, όταν μειώνονται σε πολλά άλλα μέρη του κόσμου. Σύμφωνα με τις εκτιμήσεις, το 25% του παγκοσμίου εμπορίου κοκαΐνης που φτάνει στην Ευρώπη από τη Λατινική Αμερική διέρχεται την περιοχή Σαχέλ κάθε χρόνο. Το λαθρεμπόριο ναρκωτικών επιτρέπει τη χρηματοδότηση των τρομοκρατικών δραστηριοτήτων με σταθερά εισοδήματα και καθιστά επίσης δυνατή την απασχόληση νέων στην περιοχή και την ικανοποιητική αμοιβή τους.
<P>
Αυτή η τρομακτική εξέλιξη ανησυχεί και τους συναδέλφους μας στην περιοχή Σαχέλ και, στην τελευταία συνεδρίαση της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ τον Δεκέμβριο, συζητήσαμε ακριβώς το πώς μπορεί να βελτιωθεί η κατάσταση της ασφάλειας σε αυτήν την περιοχή και να μειωθεί το λαθρεμπόριο. Βαρόνη Ashton, οι προσπάθειες της ΕΕ στο θέμα αυτό πρέπει να είναι πολύ σαφείς και επίσης πρέπει να επιταχυνθούν. Μαζί με τις χώρες στη λωρίδα Σαχέλ, πρέπει να επεκτείνουμε και να συντονίσουμε τις προσπάθειές μας μέσω συνολικής περιφερειακής στρατηγικής, όπως αυτή που αναφέρατε. " ΕΕ έχει τεράστια κοινή ευθύνη εδώ να παράσχει συνδρομή υψηλής ποιότητας με σαφή ενίσχυση των δημοκρατικών δυνάμεων.
<SPEAKER ID="496" NAME="Santiago Fisas Ayxela" AFFILIATION="PPE">
(ES) Κύριε Πρόεδρε, όπως γνωρίζετε, στον Νίγηρα, μία από τις κεντρικές χώρες της περιοχής Σαχέλ, θα διεξαχθούν προεδρικές και κοινοβουλευτικές εκλογές στο τέλος αυτού του μήνα. Νομίζω ότι η απόφαση της βαρόνης Ashton να στείλει αντιπροσωπεία της Ευρωπαϊκής Ένωσης σε αυτές τις εκλογές είναι σημαντική χειρονομία στήριξης, και θέλω να την ευχαριστήσω που σκέφτηκε να αναθέσει σε εμένα την προεδρία της αντιπροσωπείας.
<P>
Θα ήθελα καταρχάς να εκφράσω τη θλίψη μου για την πρόσφατη δολοφονία από τρομοκράτες δύο νεαρών Γάλλων στον Νίγηρα, χωρίς να λησμονούμε και τους νιγηριανούς στρατιώτες που έχασαν τη ζωή τους κατά τη διάρκεια της επιχείρησης διάσωσης.
<P>
Ο πληθυσμός της περιοχής απορρίπτει απερίφραστα τη βία και την τρομοκρατία, καθώς είναι οι πρώτοι που υποφέρουν εξ αυτών, αλλά ζητεί από την Ευρωπαϊκή Ένωση να κάνει ό,τι μπορεί για να τους βοηθήσει να εξαλείψουν την τρομοκρατική βία και, μεταξύ άλλων, να παράσχει όπλα και εκπαίδευση για τις ένοπλες δυνάμεις τους, ώστε να μπορούν να απαντήσουν αποτελεσματικά σε αυτές τις τρομοκρατικές εισβολές.
<P>
Επιπλέον, παρά το γεγονός ότι διαθέτει μεγάλο πλούτο φυσικών πόρων, ο Νίγηρας είναι μία από τις λιγότερο αναπτυγμένες χώρες στον κόσμο. " Ευρωπαϊκή Ένωση πρέπει, ως εκ τούτου, να εργαστεί για τη θέσπιση αποτελεσματικής στρατηγικής αναπτυξιακής συνεργασίας, προκειμένου να βοηθήσει τον Νίγηρα και ολόκληρη την περιοχή να βγουν από αυτήν τη δύσκολη κατάσταση στην οποία βρίσκονται. Πιστεύω ότι είναι πολλά τα διακυβεύματα για εμάς σε αυτήν την περιοχή του κόσμου, διότι δεν εξαρτάται μόνο η ευημερία της περιοχής από τη σταθερότητά της, αλλά και η ευημερία της Ευρώπης, δεδομένης της γεωγραφικής εγγύτητας.
<SPEAKER ID="497" NAME="Ana Gomes" AFFILIATION="S&amp;D">
(PT) Κύριε Πρόεδρε, η ανασφάλεια στην περιοχή Σαχέλ απαιτεί αναπτυξιακή προσπάθεια, όπως είπε πριν από λίγες ημέρες ο Επίτροπος Piebalgs. Ωστόσο, η ανάπτυξη, αν και είναι ουσιώδης και μακροχρόνια, δεν επαρκεί από μόνη της. Όπως είπε σήμερα η βαρόνη Ashton, η ΕΕ χρειάζεται ολοκληρωμένη στρατηγική που θα αξιοποιεί όλα τα διαθέσιμα μέσα, συμπεριλαμβανομένων εκείνων που στοχεύουν στη μεταρρύθμιση των τομέων ασφάλειας των χωρών της περιοχής και στην ενίσχυση των δημοκρατικών και θεσμικών ικανοτήτων. " Ευρωπαϊκή Ένωση δεν έχει ενεργήσει κατ' αυτόν τον τρόπο, ωστόσο. Ας δούμε τη γειτονική Γουινέα-Μπισάου, που έχει μετατραπεί σήμερα πρακτικά σε ναρκο-κράτος, από το οποίο η Ευρωπαϊκή Ένωση απέσυρε πρόσφατα αποστολή της ευρωπαϊκής πολιτικής ασφάλειας και άμυνας. Αυτό ήταν λάθος, διότι αυτό που έπρεπε να γίνει ήταν να ενισχυθεί το μέγεθος και η εντολή αυτής της αποστολής, ιδιαίτερα επειδή το κέντρο του οργανωμένου εγκλήματος στη Γουινέα-Μπισάου έχει άμεσο στόχο την Ευρώπη.
<P>
Ένα άλλο παράδειγμα του πώς η Ευρωπαϊκή Ένωση δεν κάνει αυτό που θα έπρεπε στο Σαχέλ είναι ο τρόπος με τον οποίο ένιψε τας χείρας της σχετικά με την αναζήτηση λύσης στη σύγκρουση στη Δυτική Σαχάρα. Αν συνεχίσουμε να αποστρέφουμε το βλέμμα -ιδίως σήμερα με τα ιδιαίτερα τεταμένα γεγονότα στην Τυνησία και τις συνέπειες για ολόκληρη την περιοχή- θα επιδεινώσουμε περαιτέρω την κατάσταση της ασφάλειας στο Σαχέλ και θα παραδώσουμε ακόμη μία ζορισμένη, απεγνωσμένη γενιά σε εγκληματικές και τρομοκρατικές οργανώσεις όπως η Αλ Κάιντα στο Ισλαμικό Μαγκρέμπ, που ήδη λυμαίνονται την περιοχή.
<P>
Δεν μπορούμε να συνεχίσουμε χωρίς αυτήν τη συνεκτική στρατηγική, όπως περιέγραψε η βαρόνη Ashton.
<SPEAKER ID="498" NAME="Mariya Nedelcheva" AFFILIATION="PPE">
(FR) Κύριε Πρόεδρε, βαρόνη Ashton, κυρίες και κύριοι, το Σαχέλ είναι μια περιοχή καίριας σημασίας που βρίσκεται μεταξύ της υποσαχάριας Αφρικής και της Ευρώπης. Το ανησυχητικό επίπεδο ανασφάλειας στην περιοχή μας προβληματίζει όλους.
<P>
Θα ήθελα να επιστήσω την προσοχή σας στο ψήφισμα που εγκρίθηκε στις 4 Δεκεμβρίου του περασμένου έτους από την Κοινοβουλευτική Συνέλευση Ίσης Εκπρoσώπησης ΑΚΕ-ΕΕ, το οποίο ασχολείται με αυτό ακριβώς το θέμα, και στις συστάσεις που διατυπώνει το εν λόγω ψήφισμα.
<P>
Μια κοινή ευρωπαϊκή στρατηγική είναι προφανώς αναγκαία, αλλά η Ευρωπαϊκή Ένωση δεν θα επιτύχει τίποτα, αν λειτουργεί μόνη της. Για τον λόγο αυτόν, οι παράγοντες που έχουν ενεργή παρουσία στην περιοχή πρέπει να εμπλακούν σε εκτεταμένη και συντονισμένη δράση. Μια διάσκεψη κορυφής των αρχηγών κρατών των χωρών της περιοχής, οργανωμένη υπό την αιγίδα του Ο"Ε, της ΕΕ και της Αφρικανικής Ένωσης, θα ήταν μια ευκαιρία να αντιμετωπίσουμε δυναμικά το πρόβλημα και να προσπαθήσουμε να βρούμε λύσεις μέσω ευρείας στρατηγικής.
<P>
Προκειμένου να επιδείξουμε πραγματική πολιτική βούληση, απαιτείται σχέδιο δράσης για την περιοχή αποτελούμενο από δύο φάσεις. " πρώτη φάση θα αντιμετωπίζει την άμεση, επείγουσα κατάσταση και θα περιλαμβάνει τη συγκέντρωση των πόρων και των πληροφοριών που διαθέτουν τα κράτη της περιοχής καθώς και τον συντονισμό των δράσεών τους.
<P>
" δεύτερη φάση θα περιλαμβάνει την ευαισθητοποίηση των ντόπιων κατοίκων σχετικά με το πρόβλημα και την επιδίωξη πρόληψης. Είναι σημαντικό να αποτρέψουμε τη διόγκωση μέρα με τη μέρα των τάξεων των τρομοκρατών ως αποτέλεσμα της απογοήτευσης και της έλλειψης προσανατολισμού των κατοίκων της περιοχής.
<P>
" Ευρωπαϊκή Ένωση δεν μπορεί να παρακολουθεί αμέτοχη και να μην κάνει τίποτα για την αντιμετώπιση του προβλήματος. Θα καλέσω, συνεπώς, τη βαρόνη Ashton να κάνει ό,τι είναι απαραίτητο για να προχωρήσουν οι συζητήσεις και να εξευρεθούν συγκεκριμένες λύσεις σε αυτό το σοβαρό πρόβλημα.
<SPEAKER ID="499" NAME="Corina Creţu" AFFILIATION="S&amp;D">
(RO) Κύριε Πρόεδρε, η επιδείνωση της κατάστασης της ασφάλειας στην περιοχή Σαχέλ δεν αποτελεί πλέον περιφερειακό πρόβλημα. Δυστυχώς, έχει καταστεί πλέον πρόβλημα της Ευρωπαϊκής Ένωσης, καθώς έχει αυξηθεί ο αριθμός των επιθέσεων με θύματα ευρωπαίους πολίτες.
<P>
" περιοχή Σαχέλ αντιμετωπίζει, πρωτίστως, μια τρομοκρατική απειλή, η οποία αυξάνεται σταθερά και τα θύματα της οποίας είναι κυρίως Ευρωπαίοι που απάγονται και δολοφονούνται με τρομακτική συχνότητα. Είναι επίσης περιοχή διέλευσης για λαθρεμπόριο ναρκωτικών και όπλων, καθώς και δίαυλος για τη λαθρομετανάστευση προς την Ευρώπη. Πιστεύω ότι πρέπει να εντατικοποιηθεί η πρακτική συνεργασία με τις αρχές της Βορείου Αφρικής, προκειμένου να αυξηθεί η εμπλοκή των ένοπλων δυνάμεων και δυνάμεων ασφαλείας στην περιοχή όσον αφορά την καταπολέμηση της τρομοκρατίας. Ομοίως, διαθέτουμε σειρά πολιτικών μέσων για την τόνωση της περιφερειακής συνεργασίας, προκειμένου να αντιμετωπιστεί αυτή η απειλή.
<P>
Ελπίζω ότι οι προσπάθειες τεχνικής συνδρομής της Ευρωπαϊκής Ένωσης θα εστιαστούν σε μεγαλύτερο βαθμό στη στήριξη της αναπτυξιακής διαδικασίας, διότι δεν μπορούμε να παραβλέπουμε το γεγονός ότι οι τρομοκρατικές ομάδες βρίσκουν στο Σαχέλ γόνιμο έδαφος στήριξης, ιδιαίτερα λόγω της φτώχειας του πληθυσμού και της εύθραυστης κατάστασης της κυβερνητικής εξουσίας. Πιστεύω ότι η αυξημένη και δεόντως στοχοθετημένη αναπτυξιακή βοήθεια μπορεί να διαδραματίσει καίριο ρόλο στη βελτίωση της κατάστασης στην περιοχή.
<SPEAKER ID="500" NAME="Dominique Vlasto" AFFILIATION="PPE">
(FR) Κύριε Πρόεδρε, βαρόνη Ashton, κυρίες και κύριοι, όλοι συμφωνούμε ότι η κατάσταση στην περιοχή Σαχέλ έχει επιδεινωθεί σημαντικά. Μια άνομη ζώνη που επιτρέψαμε να δημιουργηθεί στο κατώφλι της Ευρώπης συνιστά απειλή που πρέπει να καταπολεμήσουμε αποφασιστικά και άμεσα. Ο αριθμός των εξτρεμιστικών ομάδων αυξάνεται, και απειλούν τις ζωές των πολιτών.
<P>
Καταδικάζω και εγώ την απώλεια ανθρώπινης ζωής και τις απαγωγές και ανησυχώ για τους ευρωπαίους υπηκόους που βρίσκονται στην περιοχή. Μέχρι σήμερα, το Μαρόκο λειτουργούσε ως οχυρό ενάντια στις διάφορες μορφές λαθρεμπορίου από το Σαχέλ. Ωστόσο, οι διακινητές ναρκωτικών, όπλων και ανθρώπων παρακάμπτουν σήμερα το Μαρόκο και περνούν από τη Μαυριτανία και τα Κανάρια Νησιά για να φθάσουν στην Ευρωπαϊκή Ένωση. Θεωρώ ότι είναι ευθύνη της ΕΕ να αναλάβει δράση και να βοηθήσει τα κράτη αυτά να θέσουν τέλος σε αυτές τις απειλές.
<P>
" ασφάλεια της Ευρώπης κρίνεται όχι μόνο στη δική μας επικράτεια αλλά και στις περιοχές που είναι πολύ κοντά μας. Ήρθε ο καιρός να ενεργήσουμε, και καλώ την Επιτροπή και το Συμβούλιο να εφαρμόσουν σχέδιο δράσης που θα συμβάλει στην αποκατάσταση της ασφάλειας στην περιοχή Σαχέλ.
<SPEAKER ID="501" NAME="Gilles Pargneaux" AFFILIATION="S&amp;D">
(FR) Κύριε Πρόεδρε, βαρόνη Ashton, ως βουλευτής του Ευρωπαϊκού Κοινοβουλίου που κατάγεται από τη βόρεια Γαλλία, θα συνταχθώ με τον κ. Danjean όσον αφορά την περιγραφή όχι μόνο των έντονων συναισθημάτων που μας προκάλεσε η δολοφονία αυτών των δύο νεαρών από τη βόρεια Γαλλία, αλλά και του αισθήματος οργής για την αδικία της πράξης αυτής. Αποτίνω φόρο τιμής στη μνήμη τους.
<P>
Συμφωνώ με την εκτίμηση του κ. Danjean για την κατάσταση και χαιρετίζω επίσης τις αρχικές απαντήσεις που έδωσε η βαρόνη Ashton στην έναρξη της συζήτησής μας. Ωστόσο, θα ήθελα να θέσω μια ερώτηση στη βαρόνη Ashton: γνωρίζουμε πόσο διαπερατά είναι τα σύνορα ανάμεσα στο Μάλι και τη νότια Αλγερία και γνωρίζουμε ότι, από την άλλη πλευρά του Σαχέλ, η Δυτική Σαχάρα θα μπορούσε επίσης να γίνει πηγή ανασφάλειας στο μέλλον, όπως συμβαίνει σήμερα με το Σαχέλ.
<P>
Μπορείτε, επομένως, να μας πείτε αν σχεδιάζετε καμία πρωτοβουλία, ιδιαίτερα σε απάντηση του σχεδίου αυτονομίας που παρουσίασε το Βασίλειο του Μαρόκου στα "νωμένα Έθνη, το οποίο πιστεύω ότι θα συμβάλει στο να καταστεί ασφαλής η περιοχή και θα θεσπίσει τον απαραίτητο διάλογο με τις αλγερινές αρχές ειδικότερα;
<SPEAKER ID="502" NAME="Charles Tannock" AFFILIATION="ECR">
(EN) Κύριε Πρόεδρε, δυστυχώς, οι δυνάμεις Salafist που αποτελούν μέρος του παγκόσμιου δικτύου της Αλ Κάιντα βρήκαν καταφύγιο στην περιοχή Σαχέλ, που είναι μια αχανής και απομακρυσμένη έκταση, ιδανική για σκοπούς εκπαίδευσης τρομοκρατών, απαγωγής άτυχων αθώων ανθρώπων -και εδώ θέλω να εκφράσω τα συλλυπητήριά μου στις οικογένειες των δύο γάλλων πολιτών που δολοφονήθηκαν πρόσφατα- και, φυσικά, λαθρεμπορίου ναρκωτικών και οργανωμένου εγκλήματος.
<P>
Αυτό δημιουργεί τεράστια πρόκληση για την ασφάλεια πέρα από τα παρόμοια προβλήματα που αντιμετωπίζουμε ήδη στη μεθοριακή περιοχή Αφγανιστάν/Πακιστάν, στη Σομαλία και στην Υεμένη. " ΕΕ πρέπει τώρα να συνεργαστεί σθεναρά με τους αμερικανούς συμμάχους μας και άλλες δημοκρατικές χώρες όπως η Ινδία και το Ισραήλ, καθώς και με γειτονικές, μετριοπαθείς αραβικές και αφρικανικές κυβερνήσεις, για την εξεύρεση κοινής στρατηγικής που θα εξαλείψει αυτήν την απειλή για την παγκόσμια ασφάλεια.
<P>
Κυρία Ύπατη Εκπρόσωπε, η επιχείρηση Atalanta, στ' ανοιχτά της Σομαλίας, ήταν επιτυχημένη. Ίσως τώρα πρέπει να εξεταστεί κάτι παρόμοιο -υπό την αιγίδα του ΝΑΤΟ, μια αποστολή της κοινής πολιτικής ασφάλειας και άμυνας υπό γαλλική καθοδήγηση, ή κάτι τέτοιο- για να ανατρέψουμε αυτήν την παγκόσμια απειλή, ιδίως στην περιοχή του Μάλι, της Μαυριτανίας και του Νίγηρα, που είναι ήδη εξαιρετικά φτωχές χώρες και χρειάζονται κάθε βοήθεια που μπορούμε να τους προσφέρουμε.
<SPEAKER ID="503" NAME="Catherine Ashton" LANGUAGE="EN">
Κύριε Πρόεδρε, θα είμαι σύντομη, γιατί οι αξιότιμοι βουλευτές με διευκόλυναν πολύ προσφέροντας όχι μόνο στήριξη για το εύρος της προσέγγισης που θα υιοθετήσουμε, αλλά και εγείροντας ειδικά ζητήματα.
<P>
Αν επιλέξω δύο από αυτά, το πρώτο θα είναι -και υπό μία έννοια η κ. Salafranca το έθιξε πρώτη- το πώς πρέπει να στηρίξουμε τις περιφερειακές πρωτοβουλίες, οι οποίες συχνά κυριαρχούνται από μεμονωμένες χώρες και δεν περιλαμβάνουν όλα τα μέλη της περιοχής, και ποιος είναι ο καλύτερος τρόπος για να προσπαθήσουμε να παράσχουμε το είδος της στήριξης που θα διασφαλίζει ότι εμπλεκόμαστε με όλες τις χώρες της περιοχής. Το διατυπώνω λίγο πιο γενικά απ' ό,τι η αξιότιμη βουλευτής, αλλά το κάνω σκοπίμως. Μία από τις προκλήσεις για εμάς είναι η στήριξη πρωτοβουλιών που οι χώρες θα είναι σε θέση να αναλάβουν μεμονωμένα και συλλογικά, αλλά πρέπει να διασφαλίσουμε ότι μπορούν να είναι αποτελεσματικές εξασφαλίζοντας ότι είναι περιεκτικές, είτε από την άποψη του αριθμού των χωρών είτε στην προσέγγιση που υιοθετούν.
<P>
Ένα από τα πράγματα που πρέπει να εξετάσουμε είναι το πώς θα ισορροπήσουμε τις δικές μας δράσεις έναντι της στήριξης δράσεων από τους άμεσα θιγόμενους. Με απασχολεί πάντα πολύ το να βρούμε τρόπους για να παρέμβουμε, μέσω της στήριξής μας και με τα μέσα που έχουμε στη διάθεσή μας, να στηρίξουμε και να ενισχύσουμε πρωτοβουλίες επιτόπου -τοπικές πρωτοβουλίες- καθώς αυτός είναι συχνά αλλά όχι πάντα ο καλύτερος δρόμος για να προχωρήσουμε.
<P>
Όσον αφορά τη Δυτική Σαχάρα και τις προτάσεις που υποβάλλονται, είναι πράγματα τα οποία πρέπει να εξετάσουμε. Πρέπει να δω πού μπορούμε να παράσχουμε τη στήριξή μας με τον καλύτερο τρόπο. Γνωρίζω από διάφορες συζητήσεις με τους αξιότιμους βουλευτές ότι τα ζητήματα αυτά, ιδίως η Δυτική Σαχάρα, έχουν καταστεί πιο εμφανή. Πρέπει να σκεφτούμε αυτήν την προσέγγιση με πολύ περιεκτικό τρόπο. Θα συνεχίσουμε να εργαζόμαστε επ' αυτού. Θα συμπεριληφθεί στις συζητήσεις που έχουμε στο Συμβούλιο Εξωτερικών Υποθέσεων, αλλά θα επανέλθουμε και στο Κοινοβούλιο να το συζητήσουμε, προκειμένου να διασφαλίσουμε ότι έχουμε καταλήξει στη σωστή προσέγγιση.
<P>
Είναι πραγματικά σημαντικό τώρα να προχωρήσουμε σε μια στρατηγική που θα λαμβάνει πραγματικά υπόψη τον βραχυπρόθεσμο, μεσοπρόθεσμο και μακροπρόθεσμο ορίζοντα αλλά και το εύρος του τρόπου με τον οποίο μπορούμε να εμπλακούμε, ως Ευρωπαϊκή Ένωση, ως Κοινοβούλιο, ως Επιτροπή και ως σειρά κρατών μελών ικανών να συνθέσουν όλα αυτά τα στοιχεία σε μια καλοζυγισμένη και μελετημένη στρατηγική για το μέλλον.
<SPEAKER ID="504" NAME="Πρόεδρος">
" συζήτηση έληξε.

<CHAPTER ID="014">
Διάταξη των εργασιών
<SPEAKER ID="024" NAME="Πρόεδρος">
Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίαση της Δευτέρας 19 Απριλίου 2010, σύμφωνα με το άρθρο 137 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
(Πρώτο σκέλος των αλλαγών: βλ. προηγούμενο σημείο)
<SPEAKER ID="025" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, θα ήθελα να προβώ σε παρέμβαση επί της διαδικασίας όσον αφορά την ενημέρωσή σας. Είναι ευγενικό εκ μέρους σας που μας συγχαίρετε για την παρουσία μας εδώ σήμερα. Μολονότι δύσκολο, αυτό είναι το έργο μας. Δεν είναι τίποτα ιδιαίτερο. Θα ήθελα απλώς να συστήσω, την επόμενη φορά, να μας διευκολύνετε λίγο στο έργο μας αυτό, ενημερώνοντάς μας πιο άμεσα και απαντώντας στα μηνύματα ηλεκτρονικού ταχυδρομείου μας, ούτως ώστε να γνωρίζουμε τι είναι πιθανό να συμβεί. Ίσως τότε να έλθουν και όσοι δεν είναι παρόντες σήμερα.
<P>
(Χειροκροτήματα)
<SPEAKER ID="026" NAME="Πρόεδρος">
Οφείλω να ομολογήσω ότι δεν αντιλαμβάνομαι πλήρως την παρατήρησή σας, κύριε Leichtfried, διότι οι βουλευτές αντέδρασαν πολύ καλά. Ας μην συνεχίσουμε, ωστόσο, αυτήν τη συζήτηση.
<SPEAKER ID="027" NAME="John Bufton" AFFILIATION="EFD">
(EN) Κύριε Πρόεδρε, θα ήθελα να συμφωνήσω με τον κύριο εκεί πέρα. Γνωρίζουμε ότι υπάρχει πρόβλημα με τις αεροπορικές μετακινήσεις -ασφαλώς και το γνωρίζουμε· δεν είμαστε ανόητοι-, δεν μπορώ όμως να καταλάβω γιατί χρειάστηκε να καταλήξουμε σε αυτό το συμπέρασμα μόλις σήμερα το βράδυ. Όλοι μας φτάσαμε εδώ σήμερα, είναι μεγάλος ο αριθμός των παρευρισκομένων στην Αίθουσα, και είναι μεγάλος και ο αριθμός των υπαλλήλων. " παρουσία μας εδώ κοστίζει στους φορολογούμενους εκατομμύρια λίρες στερλίνες, και, παρ' όλα αυτά, εσείς αποφασίζετε να την ακυρώσετε την τελευταία στιγμή. Θεωρώ ότι αυτό που κάνετε είναι ανεκδιήγητο.
<P>
Εκτιμώ ότι οι παρόντες είναι αρκετοί για τη διεξαγωγή ψηφοφορίας. Γνωρίζουμε τις δύσκολες συνθήκες, αλλά υποτίθεται ότι το παρόν Σώμα είναι κοινοβούλιο. Τώρα αλλάζετε γνώμη και δηλώνετε ότι δεν πρόκειται να ψηφίσουμε, αλλά μπορούμε να ερχόμαστε και να συζητούμε θέματα, να ανταλλάσσουμε απόψεις, πράγμα που συνήθως δεν έχει κανένα απολύτως νόημα, και στη συνέχεια, όταν πρόκειται για την ψηφοφορία, πληροφορούμαστε ότι δεν μπορούμε να ψηφίσουμε.
<P>
Νομίζω ότι οι φορολογούμενοι στο "νωμένο Βασίλειο θα φρίξουν απολύτως με αυτήν την έκβαση των πραγματων. Στο "νωμένο Βασίλειο, αντιμετωπίζουμε προβλήματα με τα οικονομικά μας, προβαίνουμε σε περικοπές υπηρεσιών, διανύουμε περίοδο βουλευτικών εκλογών, μιλούμε για εξοικονόμηση χρημάτων, και όμως, εδώ, ξοδεύουμε χρήματα με τη σέσουλα. Αναμφίβολα, είναι πλέον καιρός να βάλουμε λουκέτο σε αυτόν τον χώρο.
<SPEAKER ID="028" NAME="Πρόεδρος">
Σας ευχαριστώ για την παρατήρησή σας. Λαμβάνω πολύ σοβαρά υπόψη όλα τα σχόλια, θα ήθελα όμως να σας πω ότι όλες οι πολιτικές ομάδες και οι εκπρόσωποί τους έχουν συμφωνήσει με τις αλλαγές που πρόκειται να προτείνω.
<SPEAKER ID="029" NAME="Sophia in 't Veld" AFFILIATION="ALDE">
(NL) Κύριε Πρόεδρε, νομίζω ότι ήταν συνετή η απόφαση να αναβληθεί η ψηφοφορία διότι, παρότι διαθέτουμε τον απαιτούμενο αριθμό βουλευτών για την απαρτία, δεν έχουμε τη γεωγραφική κατανομή. Ωστόσο, θα πρότεινα να εξετασθούν συνοπτικά τα θέματα της ημερήσιας διάταξης που δεν έχουν καλυφθεί, ούτως ώστε να μπορέσουμε να περατώσουμε τις εργασίες μία ολόκληρη ημέρα νωρίτερα από το κανονικό -δηλαδή στο τέλος του απογεύματος της Τετάρτης, όπως κάνουμε συνήθως την Πέμπτη- και όχι τα μεσάνυχτα της Τετάρτης. Αυτό τουλάχιστον θα επέτρεπε σε όσους είμαστε παρόντες να επιστρέψουμε στις πατρίδες μας και να μην είμαστε αναγκασμένοι να παραμείνουμε εδώ και την Πέμπτη.
<SPEAKER ID="030" NAME="Πρόεδρος">
Κυρίες και κύριοι, θα δώσω τον λόγο στους βουλευτές αφού καθοριστεί η διάταξη των εργασιών.
<SPEAKER ID="031" NAME="Charles Tannock" AFFILIATION="ECR">
(EN) Κύριε Πρόεδρε, χάρη στον νόμο των ακούσιων συνεπειών, η μετάθεση των ψηφοφοριών της τρέχουσας εβδομάδας για τις 6 Μαΐου -ημερομηνία των βουλευτικών εκλογών στο "νωμένο Βασίλειο- σημαίνει ότι πολλοί, αν όχι όλοι, οι βρετανοί βουλευτές του ΕΚ, από όλα τα κόμματα και τις αντιπροσωπείες, δεν θα είναι παρόντες την ημέρα εκείνη, γεγονός που θα στρεβλώσει επίσης το τελικό αποτέλεσμα. Θα μπορούσατε, παρακαλώ, να τις μεταθέσετε για την Τετάρτη 5 Μαΐου, αντί της Πέμπτης 6 Μαΐου;
<SPEAKER ID="032" NAME="Πρόεδρος">
Κυρίες και κύριοι, η πρότασή μου προς εσάς έχει ως ακολούθως: θα ξεκινήσουμε τώρα με την ημερήσια διάταξη, και μετά από την ημερήσια διάταξη, μπορούμε να ασχοληθούμε εκ νέου με όλες τις ερωτήσεις σας για την περίοδο συνόδου στις 5 και 6 Μαΐου. Θα αποφασίσουμε αργότερα, δεν είναι απαραίτητο να λάβουμε σχετική απόφαση τώρα. Το μόνο σίγουρο είναι ότι οι ψηφοφορίες θα διεξαχθούν στις 5 και 6 Μαΐου. Όλες οι αποφάσεις θα ληφθούν αργότερα.
<P>
Θα ξεκινήσουμε με την ημερήσια διάταξη. Δεν θα δεχθώ περαιτέρω παρεμβάσεις επί της διαδικασίας προς το παρόν.
<SPEAKER ID="033" NAME="Πρόεδρος">
Το τελικό σχέδιο της ημερήσιας διάταξης για την περίοδο συνόδου του Απριλίου έχει διανεμηθεί, και έχουν προταθεί οι εξής τροποποιήσεις (άρθρο 140 του Κανονισμού):
<P>
Δευτέρα:
<P>
Δεν έχει προταθεί τροποποίηση.
<P>
Τρίτη:
<P>
" συνεδρίαση θα ξεκινήσει στις 9.00 με δηλώσεις του Συμβουλίου και της Επιτροπής για τη διακοπή της εναέριας κυκλοφορίας στην Ευρώπη.
<P>
" συζήτηση θα συνεχιστεί μέχρι τις 11.00.
<P>
Από τις 11.00 έως τη 1.00, θα συζητηθούν τα ακόλουθα σημεία: δήλωση του κ. Barroso σχετικά με το νομοθετικό πρόγραμμα και το πρόγραμμα εργασίας της Επιτροπής (για το 2010), καθώς και δήλωση της Επιτροπής όσον αφορά τον συντονισμό της ανθρωπιστικής βοήθειας και της ανασυγκρότησης στην Αϊτή.
<P>
Δεν θα πραγματοποιηθούν ψηφοφορίες την Τρίτη.
<P>
Τετάρτη:
<P>
Δεν έχει προταθεί τροποποίηση.
<P>
Δεν θα πραγματοποιηθούν ψηφοφορίες την Τετάρτη.
<P>
Πέμπτη:
<P>
Δεν θα πραγματοποιηθεί συνεδρίαση την Πέμπτη.
<P>
(Καθορίζεται η διάταξη των εργασιών)

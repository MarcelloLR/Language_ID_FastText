<CHAPTER ID="013">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="031" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<P>
Πολλοί βουλευτές είναι εγγεγραμμένοι, αλλά δεν θα μπορέσουν να μιλήσουν όλοι. Θα πρέπει να είμαι αυστηρός με τους χρόνους αγόρευσης και θα ήθελα να σας υπενθυμίσω ότι οι βουλευτές που έχουν μιλήσει είτε στη μία είτε και στις δύο προηγούμενες συνεδριάσεις δεν θα έχουν προτεραιότητα. Οι βουλευτές που δεν μίλησαν ούτε στη συνεδρίαση της 13ης Νοεμβρίου ούτε στη συνεδρίαση της 29ης Νοεμβρίου θα έχουν προτεραιότητα.
<SPEAKER ID="032" NAME="Zita Pleštinská" AFFILIATION="PPE-DE">
(SK) Μόλις η Επιτροπή ανακοίνωσε τον περασμένο Οκτώβριο ότι η ελεύθερη κυκλοφορία των πολιτών από τα νέα κράτη μέλη επρόκειτο να αναβληθεί μέχρι το 2009, εκφράσαμε τις αντιρρήσεις μας στο Ευρωπαϊκό Κοινοβούλιο. Ξεκινήσαμε επίσης διάφορες πρωτοβουλίες, συμπεριλαμβανομένων ερωτήσεων προς το Συμβούλιο και την Επιτροπή, και στη συνέχεια εκπονήσαμε τη δήλωση αριθ. 72, η οποία δεν έχει εγκριθεί ακόμα. Αυτή η δήλωση έχει σκοπό να διασφαλίσει τη συμμόρφωση με την αρχική προθεσμία για την προσχώρηση στον χώρο Σένγκεν.
<P>
Γι' αυτόν τον λόγο, θεωρώ την απόφαση που ελήφθη την περασμένη εβδομάδα, την ημέρα του Αγ. Νικολάου, από τους υπουργούς Εσωτερικών της ΕΕ, η οποία δίνει τη δυνατότητα στους πολίτες από τα εννέα νέα κράτη μέλη να κυκλοφορούν ελεύθερα στην Ευρωπαϊκή Ένωση από την 1η Ιανουαρίου 2008, ως μεγάλη επιτυχία της Ευρωπαϊκής Ένωσης και μια συνέπεια της παρέμβασης των βουλευτών του ΕΚ.
<P>
Αγαπητοί συνάδελφοι, θα ήθελα να σας ευχαριστήσω για την υποστήριξή σας. Είμαι πεπεισμένη ότι όλες οι χώρες, συμπεριλαμβανομένης της Σλοβακίας, θα συμφωνήσουν σύντομα όσον αφορά τις αυστηρές απαιτήσεις ασφαλείας που συνεπάγεται η προσωρινή ανάπτυξη μιας ενισχυμένης έκδοσης του ισχύοντος συστήματος όπως προτείνεται από την Πορτογαλία.
<SPEAKER ID="033" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, την περασμένη εβδομάδα η Τουρκία έκανε μια λεγόμενη "διπλωματική κίνηση" συμφωνώντας να ανοίξει ένα λιμάνι και ένα αεροδρόμιο για το εμπόριο με την Κυπριακή Δημοκρατία.
<P>
Το τάιμινγκ ήταν λίγο περίεργο, αφού έγινε κατά τη διάρκεια της συνάντησης του COREPER. Εντούτοις, η τουρκική αυτή πρόταση δεν είναι παρά ένας άγαρμπος, απαράδεκτος και προκλητικός ελιγμός, που στοχεύει στο να παρακάμψει τις υποχρεώσεις τις οποίες έχει αναλάβει η Άγκυρα απέναντι στην Ευρωπαϊκή Ένωση και τις χώρες μέλη της. " Άγκυρα όχι μόνο εξακολουθεί να αρνείται ουσιαστικά τις υποχρεώσεις της αλλά αλαζονικά θέτει και όρους με στόχο να επιτύχει ανταλλάγματα στην Κύπρο.
<P>
Οι υποχρεώσεις της Τουρκίας έναντι της Ευρωπαϊκής Ένωσης είναι πολύ συγκεκριμένες και δεν υπόκεινται στη λογική παζαρέματος. Με αυτά τα δεδομένα η Ευρωπαϊκή Ένωση θα έπρεπε να απορρίψει χωρίς δεύτερη σκέψη τις λεγόμενες τουρκικές προτάσεις. Πιστεύω ότι το Ευρωπαϊκό Κοινοβούλιο πρέπει, με μια φωνή, να απορρίψει αυτή την απαράδεκτα προκλητική προσφορά.
<SPEAKER ID="034" NAME="Bruno Gollnisch" AFFILIATION="NI">
(FR) Κύριε Πρόεδρε, αυτήν τη στιγμή ξεκινάει η δίκη του κ. Vojislav Seselj, προέδρου του μεγαλύτερου κόμματος της Σερβίας, του σερβικού ριζοσπαστικού κόμματος. Ο κ. Vojislav Seselj παραδόθηκε εθελοντικά τον Ιανουάριο του 2003, πριν από 4 χρόνια, όταν δημοσιεύτηκε το κατηγορητήριο εναντίον του. Αυτό το κατηγορητήριο αναφερόταν μόνο σε ομιλίες και σε ένα πολιτικό σχέδιο συνένωσης όλων των Σέρβων σε ένα ενιαίο κράτος, γεγονός που προκαλεί κάποια ερωτηματικά βέβαια, αλλά γνωρίζουμε ποιες πολύ οδυνηρές καταστάσεις έχει βιώσει αυτή η χώρα. Ο κ. Seselj κρατείται στην απομόνωση από τον Δεκέμβριο του 2004 επειδή παραχώρησε συνεντεύξεις σε σερβικές εφημερίδες, αλλά η εισαγγελέας κ. Uertz-Retzlaff μιλάει ελεύθερα εναντίον του στον Τύπο.
<P>
Ο κ. Seselj απαιτεί να δει την οικογένειά του· θα έπρεπε να του δοθεί το δικαίωμα αυτό και να αποφυλακιστεί. Απαιτεί να επικοινωνεί με το δικαστήριο στα σερβικά, τη μητρική του γλώσσα, το οποίο είναι, επίσης, δικαίωμά του αλλά στερείται αυτού του δικαιώματος. Ως διδάκτορας και καθηγητής δικαίου, επιθυμεί να υπερασπιστεί ο ίδιος τον εαυτό του, κάτι που αποτελεί θεμελιώδες δικαίωμα. Αρνείται να δεχτεί τους δικηγόρους που έχει ορίσει το δικαστήριο, για τους οποίους η εμπειρία δείχνει ότι μεροληπτούν υπέρ της κατηγορούσας αρχής. Τι έχει να πει για αυτό ο πρόεδρος του Διεθνούς Ποινικού Δικαστηρίου για την Πρώην Γιουγκοσλαβία, κ. Alphons Orie; Παραθέτω αυτολεξεί: το Δικαστήριο εκτιμά πως η υπεράσπιση του κατηγορουμένου από τον ίδιο ...
<P>
(Ο Πρόεδρος διακόπτει τον ομιλητή)
<SPEAKER ID="035" NAME="Marianne Mikko" AFFILIATION="PSE">
(ET) Κυρίες και κύριοι, χθες, ο Igor Smirnov, ο οποίος πριν από 15 χρόνια κατέλαβε την εξουσία με τη βοήθεια των ρωσικών δυνάμεων στην Υπερδνειστερία, επανεξέλεξε τον εαυτό του για άλλα πέντε χρόνια πρόεδρο ενός παράνομου καθεστώτος. Ο δικτάτορας, ο οποίος έχει ρωσικό διαβατήριο και εκπαιδεύτηκε από την KGB, αξίωσε το 80% των ψήφων.
<P>
Οι εκλογές οργανώθηκαν από μια παράνομη κυβέρνηση σε μια επικράτεια που ελέγχεται από ξένες στρατιωτικές δυνάμεις. Το αποτέλεσμά τους είναι άκυρο όσον αφορά το διεθνές δίκαιο. Το καθεστώς Smirnov δεν νομιμοποιείται περισσότερο δίνοντας άδεια σε τρεις αδύναμους αντιπάλους να συμμετάσχουν σε ένα αγώνα το αποτέλεσμα του οποίου ήταν γνωστό εκ των προτέρων, καθώς αποφασίστηκε στη Μόσχα το καλοκαίρι. Ο μόνος σοβαρός αντίπαλος του Smirnov, ο κ. Shevchuk, ο αντιπρόσωπος του Ανώτατου Σοβιέτ της Υπερδνειστερίας, απέσυρε την υποψηφιότητά του μετά από επείγον αίτημα του Κρεμλίνου.
<P>
" Ευρωπαϊκή Ένωση πρέπει να συνεχίσει να υποστηρίζει την εδαφική ακεραιότητα της Μολδαβίας. " αποστολή μας συνοριακής συνδρομής αποδείχθηκε επιτυχής όταν το de facto βέτο της Ρωσίας παρέλυσε την αποτελεσματικότητα του ΟΑΣΕ. Το μεγαλύτερο εμπόδιο στην αυτοδιάθεση των κατοίκων της Υπερδνειστερίας είναι η παρουσία των ρωσικών δυνάμεων. Πρέπει να απαιτήσουμε άμεσα την αποχώρησή τους.
<SPEAKER ID="036" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, το άρθρο 49 της Συνθήκης για την Ευρωπαϊκή Ένωση, το οποίο προβλέπει ρήτρα προσχώρησης στην Ευρωπαϊκή Ένωση, ορίζει και το ρόλο των θεσμικών οργάνων της Ένωσης. Σύμφωνα με το εν λόγω άρθρο, αποφασιστικό όργανο διεξαγωγής των διαπραγματεύσεων είναι το Συμβούλιο.
<P>
Θέτω δύο ερωτήματα προς το Σώμα και προς την παρούσα Ευρωπαϊκή Επιτροπή: Πρώτον, με βάση ποιο νομικό υπόβαθρο διεξάγει η Ευρωπαϊκή Επιτροπή διαπραγματεύσεις προσχώρησης στην Ευρωπαϊκή Ένωση υποψηφίων κρατών εξ ονόματος της Ευρωπαϊκής Ένωσης; Δεύτερον, νομιμοποιείται η Ευρωπαϊκή Επιτροπή να διατυπώνει πολιτικές θέσεις που άπτονται του σκληρού πυρήνα της επιλεξιμότητας ή μη ενός υποψηφίου κράτους σε ενδιάμεσα, πλην όμως καθοριστικά στάδια της διαδικασίας διαπραγμάτευσης;
<SPEAKER ID="037" NAME="Ρόδη Κράτσα-Τσαγκαροπούλου" AFFILIATION="PPE-DE">
Κύριε Πρόεδρε, κυρίες και κύριοι συνάδελφοι, θα ήθελα να αναφερθώ στην τραγική εξέλιξη στη Μέση Ανατολή και στην άμεση ανάγκη για μια παρέμβαση γρήγορη και αποτελεσματική. " περιοχή έχει ανάγκη τη σταθεροποίηση ή τουλάχιστον την αποτροπή επιδείνωσης, η οποία θα είχε απρόβλεπτες συνέπειες.
<P>
" Ευρώπη δεν είναι απούσα από την περιοχή. Είναι παρούσα: με τη διπλωματική της δράση, με την αναπτυξιακή και ανθρωπιστική της βοήθεια, με την εταιρική σχέση στη Μεσόγειο, με τη συμμετοχή της στις ειρηνευτικές δυνάμεις. Παρ' όλα αυτά δεν κατάφερε να παίξει έναν ρόλο αποτελεσματικό, και θα πρέπει να το δούμε άμεσα αυτό, διότι οι ελπίδες μας ότι οι στρατιωτικές παρεμβάσεις θα φέρουν μια νέα Μέση Ανατολή με δημοκρατία και σταθεροποίηση δεν ευοδώνονται. Θα πρέπει λοιπόν να εξετάσουμε μια νέα παρέμβαση, πιστεύω δε ότι το Ευρωπαϊκό Κοινοβούλιο πρέπει να προωθήσει το σχετικό διάλογο με απαιτήσεις για αποτέλεσμα που θα επιδράσει θετικά στην ευημερία των λαών της περιοχής και φυσικά σε μας, διότι μας αφορούν όλα όσα γίνονται στη γειτονιά μας.
<SPEAKER ID="038" NAME="Proinsias De Rossa" AFFILIATION="PSE">
(EN) Κύριε Πρόεδρε, λαμβάνω τον λόγο προκειμένου να εκφράσω την ανησυχία μου για την παρέμβαση του Επιτρόπου κ. McCreevy στα πολιτικά πράγματα της Ιρλανδίας την περασμένη εβδομάδα, καθώς προέβη σε δημόσια δήλωση με την οποία αμφισβήτησε την πολιτική της ιρλανδικής κυβέρνησης σχετικά με την ασφάλιση υγείας στην ιρλανδική αγορά. Ο τομέας στον οποίο παρεμβαίνει δεν είναι της αρμοδιότητάς του· είναι αρμόδιος για θέματα εσωτερικής αγοράς, όχι για τον ανταγωνισμό. Επιπροσθέτως, η πολιτική που ασκείται από την κυβέρνηση έχει εγκριθεί από την Επιτροπή και πρόσφατα εγκρίθηκε από τα ιρλανδικά δικαστήρια.
<P>
Το μόνο συμπέρασμά μου είναι ότι ο Επίτροπος κ. McCreevy βοηθά τη φίλη του και πρώην συνάδελφό του υπουργό κ. Harney να μεταβάλει την πολιτική της σχετικά με την ασφάλιση υγείας, μεταθέτοντας την ευθύνη στις Βρυξέλλες. Πρόκειται για απαράδεκτη ευθεία παρέμβαση ενός Επιτρόπου στις διαδικασίες λήψης πολιτικών αποφάσεων της Ιρλανδίας. Σας καλώ, κύριε Πρόεδρε, να γνωστοποιήσετε αυτές τις ανησυχίες στον Πρόεδρο κ. Barroso. Θα σας διαβιβάσω την αλληλογραφία που είχα γι' αυτό το ζήτημα με τον Πρόεδρο της Επιτροπής και τον Επίτροπο κ. McCreevy.
<SPEAKER ID="039" NAME="Πρόεδρος">
Θα διαβιβάσω τις απόψεις σας στον κ. Barroso ώστε να μπορέσει να προβεί στις ενέργειες που κρίνει ενδεδειγμένες, κύριε De Rossa.
<SPEAKER ID="040" NAME="James Nicholson" AFFILIATION="PPE-DE">
(EN) Κύριε Πρόεδρε, ζητώ συγγνώμη που δεν ήμουν παρών την πρώτη φορά που με καλέσατε.
<P>
Προ ετών, εγώ και άλλοι βουλευτές δραστηριοποιηθήκαμε όταν η Ευρώπη χορήγησε κονδύλια για μια μελέτη σχετικά με τη δημιουργία πορθμειακής υπηρεσίας μεταξύ του Ballycastle της κομητείας Antrim στη Βόρεια Ιρλανδία και του Campbeltown στη Σκωτία. " μελέτη διεξήχθη με συνέπεια, αποδείχθηκε καλή και η πορθμειακή υπηρεσία ξεκίνησε και λειτούργησε για σύντομο χρονικό διάστημα.
<P>
Το Κοινοβούλιο της Σκωτίας συμφώνησε να χορηγήσει 700 000 στερλίνες, ενώ η Εκτελεστική Αρχή της Βόρειας Ιρλανδίας προτίθετο να χορηγήσει 300 000 στερλίνες, συγκεντρώνοντας έτσι συνολικό ποσό 1 εκατομμυρίου στερλινών ως αρχική επιδότηση για την έναρξη και λειτουργία της υπηρεσίας. Τώρα πληροφορούμαστε ότι, ενώ η Εκτελεστική Αρχή της Σκωτίας είναι διατεθειμένη να τηρήσει τη δέσμευσή της και να προκαταβάλει το ποσό, η αρμόδια -στο πλαίσιο της άμεσης διακυβέρνησης της Βορείου Ιρλανδίας από το "νωμένο Βασίλειο- υπουργός κ. Maria Eagle αρνείται να υλοποιήσει τη δέσμευση που είχε αναληφθεί από τη δική της πλευρά. Αυτό είναι εντελώς απαράδεκτο και εσφαλμένο. Ανέφερα το θέμα στο υπουργείο Εξωτερικών και στον Επίτροπο κ. Barrot και θα παρακολουθώ όσο το δυνατόν πιο ενεργά την εξέλιξή του.
<SPEAKER ID="041" NAME="Πρόεδρος">
Βλέπω ότι τα ιρλανδικά έδρανα ξυπνούν.
<SPEAKER ID="042" NAME="Brian Crowley" AFFILIATION="UEN">
(EN) Κύριε Πρόεδρε, θέλω να επιστήσω την προσοχή της Επιτροπής -και, αν είναι δυνατόν, να προσπαθήσουμε να εγκρίνουμε κάποιο ψήφισμα επί του θέματος- σε ένα πρόβλημα που αντιμετωπίζουν αυτή την περίοδο οι ιρλανδοί αλιείς εξαιτίας της ανελαστικής ερμηνείας του "κανόνα των 100 χιλιομέτρων", που σημαίνει ότι η εκφόρτωση και μεταποίηση των αλιευμάτων πρέπει να γίνεται εντός ακτίνας 100 χιλιομέτρων. Το πρόβλημα είναι ότι πολλές από τις εγκαταστάσεις μεταποίησης στην Ιρλανδία δεν βρίσκονται ακριβώς δίπλα στις ακτές ή στις αποβάθρες, αλλά περισσότερο στην ενδοχώρα. Το γεγονός αυτό προκαλεί δυσκολίες ως προς τις μεταφορές, καθώς οι οδοί μεταφοράς συνυπολογίζονται στην ακτίνα των 100 χιλιομέτρων.
<P>
Καλώ τον Επίτροπο κ. Borg να μελετήσει πολύ προσεκτικά αυτό το ζήτημα και να μας δώσει μια πιο ελαστική ερμηνεία του κανόνα: τόσο για να μπορεί να συνεχίσει τη λειτουργία της η πολύ επιτυχημένη ιρλανδική αλιευτική βιομηχανία, όσο και επειδή αυτό έχει αντίκτυπο όχι μόνο στα ιρλανδικά αλιεύματα αλλά και στη δυνατότητα άλλων σκαφών, τα οποία δραστηριοποιούνται στα ιρλανδικά ύδατα, να εκφορτώνουν τα αλιεύματά τους στην Ιρλανδία. Αυτό σημαίνει ότι πρέπει να διανύουν μεγαλύτερες αποστάσεις και να καταναλώνουν περισσότερα καύσιμα, ενώ υποχρεώνονται να εκφορτώνουν τα αλιεύματά τους σε άλλες αγορές, γεγονός το οποίο δεν θα είναι απαραίτητα ωφέλιμο για την Ευρωπαϊκή Ένωση συνολικά.
<SPEAKER ID="043" NAME="Jan Tadeusz Masiel" AFFILIATION="UEN">
(PL) Κύριε Πρόεδρε, η Τουρκία έχει την εσφαλμένη εντύπωση ότι την περασμένη Πέμπτη έκανε ένα σημαντικό βήμα προς τη συνέχιση των διαπραγματεύσεων με την Ευρωπαϊκή Ένωση. Το άνοιγμα ενός μόνο αεροδρομίου και ενός λιμένα στους Ελληνοκυπρίους για ένα έτος είναι αστείο και αποτελεί άλλο ένα παράδειγμα της αλαζονικής στάσης του πρωθυπουργού Ερντογάν προς την Ευρώπη.
<P>
" Τουρκία συμπεριφέρεται λες και η Ένωση θέλει να προσχωρήσει στην Τουρκία. Στην πραγματικότητα συμβαίνει το αντίθετο, η Τουρκία ζητά να ενταχθεί στην Ένωση. Από τη στιγμή που η Τουρκία είναι εκείνη που το ζητά, αυτό πρέπει να οφείλεται στο γεγονός ότι θεωρεί τον ευρωπαϊκό πολιτισμό μας που βασίζεται κυρίως στον χριστιανισμό ως ανώτερο από τον δικό της ή τουλάχιστον επιθυμητό κατά κάποιον τρόπο. Σε αυτή την περίπτωση, η Τουρκία θα πρέπει να συμμορφωθεί με τους όρους μας και όχι να επιβάλλει τους δικούς της.
<P>
Δεδομένης της κατάστασης, απαιτείται κάτι περισσότερο από τη μερική αναβολή των ενταξιακών διαπραγματεύσεων με την Τουρκία. Οι διαπραγματεύσεις θα πρέπει να διακοπούν πλήρως.
<SPEAKER ID="044" NAME="Caroline Lucas" AFFILIATION="Verts/ALE">
(EN) Κύριε Πρόεδρε, λαμβάνω τον λόγο για να επιστήσω την προσοχή στη δεινή θέση στην οποία εξακολουθεί να βρίσκεται ο λαός της Δυτικής Παπουασίας. Πριν από μία εβδομάδα περίπου ήταν η "μέρα Ανεξαρτησίας της Δυτικής Παπουασίας, η οποία κατά παράδοση εορτάζεται την 1η Δεκεμβρίου για να τιμηθεί η επέτειος της ολλανδικής υπόσχεσης για παραχώρηση ανεξαρτησίας στη Δυτική Παπουασία, μια υπόσχεση που δόθηκε αρχικά τον Δεκέμβριο του 1961. Φυσικά, αυτή η ανεξαρτησία δεν ήρθε ποτέ· απεναντίας, για περισσότερα από 40 χρόνια εξακολουθεί να υφίσταται καθεστώς στρατιωτικής κατοχής από την Ινδονησία, με τους βασανισμούς, τις εξαφανίσεις, τις φυλακίσεις χωρίς δίκη και τις δολοφονίες Παπούα της Δυτικής Παπουασίας να αποτελούν σύνηθες φαινόμενο.
<P>
Απευθύνω έκκληση σε εσάς, κύριε Πρόεδρε, όπως και στην Επιτροπή και το Συμβούλιο, να εγείρετε το ζήτημα της αυτοδιάθεσης της Δυτικής Παπουασίας στις αρμόδιες ινδονησιακές αρχές, ενώ καλώ τις ινδονησιακές αρχές να κάνουν ό,τι μπορούν για να διασφαλίσουν την απόσυρση του ινδονησιακού στρατού από τη Δυτική Παπουασία και τη διενέργεια ελεύθερου και δημοκρατικού δημοψηφίσματος σχετικά με την αυτοδιάθεση, με συμμετοχή όλων των ιθαγενών της Δυτικής Παπουασίας.
<P>
Ορισμένοι συνάδελφοι έχουν καταθέσει μια γραπτή δήλωση για να συμπέσει αυτή η συνεδρίαση με την "μέρα Ανεξαρτησίας της Δυτικής Παπουασίας, και παρακαλώ όλες και όλους τους συναδέλφους μου να συνυπογράψουν αυτή τη γραπτή δήλωση.
<SPEAKER ID="045" NAME="Mary Lou McDonald" AFFILIATION="GUE/NGL">
(EN) Κύριε Πρόεδρε, όπως ίσως γνωρίζουν οι συνάδελφοι, η ιρλανδική ειρηνευτική διαδικασία εξακολουθεί να κινείται με αργούς ρυθμούς προς την κατεύθυνση της πλήρους εφαρμογής της συμφωνίας της Μεγάλης Παρασκευής, η οποία περιλαμβάνει, μεταξύ άλλων, την αποκατάσταση της κοινής διακυβέρνησης και πανιρλανδικά τοπικά όργανα.
<P>
" σημασία του υπό όρους "ναι" του κ. Ian Paisley, από το Δημοκρατικό Ενωτικό Κόμμα (DUP), στη συγκυβέρνηση με τους ιρλανδούς εθνικιστές και τους ρεπουμπλικανούς δεν πρέπει να υποτιμάται. Εντούτοις, ο δρόμος είναι ακόμη μακρύς και υπάρχουν πολλές προκλήσεις.
<P>
Τώρα είναι σημαντικό να ασχοληθούμε πολύ σοβαρά με την αποκατάσταση των πολιτικών θεσμών, έτσι ώστε ο ντόπιος πληθυσμός να μπορεί να λαμβάνει αποφάσεις σε τοπικό επίπεδο χωρίς την παρέμβαση μη εκλεγμένων και μη υπόλογων υπουργών της βρετανικής κυβέρνησης. Είναι επίσης σημαντικό το Δημοκρατικό Ενωτικό Κόμμα να ξεκινήσει τη διαδικασία συνομιλιών με το Sinn Féin για την επίλυση άλλων εκκρεμών ζητημάτων, όπως αυτό της αστυνόμευσης. Καλώ την Ευρωπαϊκή Ένωση να συνεχίσει να στηρίζει τη διαδικασία αυτή την κρίσιμη χρονική περίοδο.
<SPEAKER ID="046" NAME="Józef Pinior" AFFILIATION="PSE">
(PL) Κύριε Πρόεδρε, πριν από 25 χρόνια, στις 13 Δεκεμβρίου 1981, επιβλήθηκε στρατιωτικός νόμος στην Πολωνία. Αυτό οδήγησε στο να τεθεί εκτός νόμου το συνδικάτο "Αλληλεγγύη". Ουσιαστικά, ο στρατιωτικός νόμος περιελάμβανε τη χρήση βίας, καταστολής και διώξεων εις βάρος ενεργών μελών συνδικάτων, επιστημόνων, καλλιτεχνών και κατά όλων όσοι αρνούνταν να υποδουλωθούν στον ολοκληρωτισμό στην Πολωνία.
<P>
Υπό τον στρατιωτικό νόμο, όταν η Πολωνία διοικούνταν από τον Στρατηγό Jaruzelski, οι παραβιάσεις των ανθρωπίνων, ατομικών και πολιτικών δικαιωμάτων ήταν κοινός τόπος. Πάνω από δέκα χιλιάδες άτομα φυλακίστηκαν ή στάλθηκαν σε στρατόπεδα συγκέντρωσης κατά τη διάρκεια αυτής της περιόδου. Πολλοί άνθρωποι θυσίασαν τη ζωή τους για να υπερασπιστούν την "Αλληλεγγύη".
<P>
Στις 16 Δεκεμβρίου, εννέα εργάτες ορυχείου σκοτώθηκαν ως αποτέλεσμα της βάναυσης διάλυσης διαδηλωτών στο ορυχείο Wujek από ειδικές μονάδες της πολιτοφυλακής ZOMO και 21 άλλοι τραυματίστηκαν.
<P>
Ζητώ από το Ευρωπαϊκό Κοινοβούλιο να αποτίσει φόρο τιμής σήμερα σε όλους όσοι έπεσαν για την ελευθερία και τη δικαιοσύνη. Αναφέρομαι σε όλα τα θύματα δίωξης υπό τον στρατιωτικό νόμο και σε όλους όσοι αρνήθηκαν να υποταχθούν διά της βίας και συνέχισαν την ανεξάρτητη δράση τους, συμβάλλοντας έτσι στον ερχομό της ελευθερίας και της δημοκρατίας στην Πολωνία.
<SPEAKER ID="047" NAME="Richard Corbett" AFFILIATION="PSE">
(EN) Κύριε Πρόεδρε, ο κ. David Wilson, μέλος της εκλογικής μου περιφέρειας, φυλακίστηκε το 2003 επειδή κάποιοι λαθρομετανάστες είχαν κρυφτεί στο πίσω μέρος του φορτηγού του σε έναν ελληνικό λιμένα. Εντός 24 ωρών και με συνοπτικές διαδικασίες του απαγγέλθηκαν κατηγορίες και καταδικάστηκε, χωρίς επαρκή νομική συνδρομή, με έναν ντόπιο μαγαζάτορα για διερμηνέα και χωρίς συνδρομή από τη βρετανική πρεσβεία.
<P>
Καθώς ήταν εντελώς αθώος, απαλλάχθηκε των κατηγοριών κατόπιν έφεσης, όχι όμως πριν να υποστεί τη φρικτή εμπειρία της παραμονής επί σειρά μηνών στη φυλακή μακριά από την οικογένειά του, καθώς και τη μόνιμη απώλεια της εργασίας του. Δεν συνήλθε ποτέ από αυτή την εμπειρία και αυτοκτόνησε με τραγικό τρόπο τον περασμένο μήνα.
<P>
Αυτή η τραγωδία ποτέ δεν θα είχε συμβεί αν είχε ήδη τεθεί σε ισχύ η κοινοτική απόφαση πλαίσιο σχετικά με τα δικονομικά δικαιώματα και τις ποινικές διαδικασίες κατά προσώπων που κατηγορούνται για αξιόποινες πράξεις σε άλλα κράτη μέλη. Αυτή η πρόταση απόφασης θα διασφάλιζε ότι κάθε πρόσωπο εις βάρος του οποίου κινείται ποινική διαδικασία θα έχει πρόσβαση στις προξενικές υπηρεσίες της χώρας προέλευσής του, καθώς και ότι θα του προσφέρεται κατάλληλη νομική συνδρομή. Όλα αυτά δεν ίσχυσαν στην περίπτωσή του.
<P>
Ζητώ από το Συμβούλιο να επισπεύσει τη διαδικασία και να εγκρίνει επειγόντως αυτή την πρόταση.
<SPEAKER ID="048" NAME="Bernadette Bourzai" AFFILIATION="PSE">
(FR) Κύριε Πρόεδρε, θα ήθελα να εκφράσω την αποδοκιμασία μου για τη δήλωση του Ευρωπαίου Επιτρόπου για την υγεία και την προστασία των καταναλωτών, κ. Κυπριανού, κατά τη διάρκεια μιας συνέντευξης Τύπου στις 9 Νοεμβρίου. Πράγματι, ο κ. Επίτροπος συνεχάρη θερμά τέσσερις πολυεθνικές εταιρείες του τομέα των τροφίμων -τις οποίες δεν θα κατονομάσω- για τη δράση τους υπέρ της καταπολέμησης της παχυσαρκίας· τους επέτρεψε, επίσης, να διαφημιστούν με την εγκατάσταση περιπτέρων στην αίθουσα της συνέντευξης Τύπου.
<P>
Πρέπει να έχουμε υπόψη μας ότι ένα στα πέντε παιδιά στην Ευρώπη είναι παχύσαρκο και ότι αυτός ο αριθμός αυξάνεται κάθε χρόνο λόγω των κακών διατροφικών συνηθειών, τις οποίες ενθαρρύνουν η κατανάλωση πρόχειρου φαγητού, αναψυκτικών και σοκολατών, που εμπορεύονται κυρίως αυτές οι τέσσερις πολυεθνικές. Μια δεσμευτική νομοθεσία για την παροχή ενημέρωσης στους ευρωπαίους καταναλωτές σχετικά με τη διατροφική αξία θα τους ωφελούσε περισσότερο από τα εγκώμια προς επιχειρήσεις που συνέβαλαν επί δεκαετίες στην έκρηξη της παχυσαρκίας. Υπάρχουν και άλλοι τρόποι καταπολέμησης της παχυσαρκίας: η κατανάλωση μεγαλύτερης ποσότητας φρούτων και λαχανικών και η συμμετοχή σε αθλητικές δραστηριότητες, που οφείλουμε να προωθήσουμε με καλύτερο τρόπο.
<P>
Επομένως, μπορώ μόνο να συστήσω στον κ. Κυπριανού να συνεργαστεί με τη συνάδελφό του κ. Fischer-Boel για να συμβάλει στη μεταρρύθμιση της κοινής οργάνωσης της αγοράς (ΚΟΑ) οπωροκηπευτικών υπέρ μιας υγιούς και ισορροπημένης διατροφής.
<SPEAKER ID="049" NAME="Avril Doyle" AFFILIATION="PPE-DE">
(EN) Κύριε Πρόεδρε, συγκρίνοντας τις πρόσφατες δηλώσεις σας κατά τις επισκέψεις στην Ιταλία και την Ιρλανδία, προέκυψε σύγχυση σχετικά με τη θέση σας για τη Συνταγματική Συνθήκη.
<P>
Απευθυνόμενος στην ιταλική Βουλή των Αντιπροσώπων και την ιταλική Γερουσία στις 9 Νοεμβρίου 2006, δηλώσατε ότι φαίνεται να υπάρχουν τέσσερα πιθανά σενάρια για τη Συνταγματική Συνθήκη: να διατηρήσουμε το κείμενο με ορισμένες προσθήκες σε επιμέρους σημεία· να διασώσουμε τα κύρια στοιχεία και να καταρτίσουμε μια συντομότερη Συνθήκη· να αρχίσουμε εκ νέου διαπραγματεύσεις για ορισμένα σημεία· ή να εγκαταλείψουμε τη Συνθήκη και να περιμένουμε μια καλύτερη στιγμή για να την επαναδιαπραγματευτούμε.
<P>
Δηλώσατε επίσης κατηγορηματικά ότι δεν υπάρχει αμφιβολία ότι το κείμενο δεν θα τεθεί σε ισχύ ως έχει. Όμως, στο Κάστρο του Δουβλίνου, στις 30 Νοεμβρίου, ζητήσατε από την Ιρλανδία να επικυρώσει το τρέχον κείμενο της Συνταγματικής Συνθήκης. Ασφαλώς αυτό θα είναι άσκοπο αν, όπως δηλώσατε στην Ιταλία, δεν υπάρχει περίπτωση να τεθεί σε ισχύ το τρέχον κείμενο!
<P>
Κύριε Πρόεδρε, εκτίθεστε, το λιγότερο, στη μομφή ότι διατυπώνετε διφορούμενες δηλώσεις ή ότι προσαρμόζετε τη δήλωσή σας για να ταιριάξει στο ακροατήριο στο οποίο απευθύνεστε. Ως βουλευτές του Ευρωπαϊκού Κοινοβουλίου, δικαιούμαστε να είμαστε ενήμεροι για την ξεκάθαρη θέση του Προέδρου μας όσον αφορά αυτό το άκρως σημαντικό ζήτημα. Ως αντιπρόσωπος ενός μικρού κράτους μέλους, θεωρώ πολύ σημαντικό όλα τα κράτη μέλη να συμμετάσχουν στη διαδικασία προβληματισμού. Δεν θέλω να καταλήξουμε να ζητηθεί η γνώμη μόνο των μεγαλύτερων κρατών μελών, όπως η Ιταλία, τα οποία θα αποφασίσουν εν τέλει για το μέλλον του Συντάγματος -και της ίδιας της Ευρώπης- ενώ από τα μικρότερα κράτη μέλη θα ζητηθεί απλώς να επικυρώσουν το κείμενο στη μορφή στην οποία θα τους παρουσιαστεί. Κύριε Πρόεδρε, θέλω να ακούσω τις απόψεις σας επί του θέματος.
<SPEAKER ID="050" NAME="Πρόεδρος">
Ευχαριστούμε πολύ. Πιστεύω ότι αυτό κατέστη απολύτως σαφές κατά τη διάρκεια μιας ενδιαφέρουσας συζήτησης που διεξήχθη στην Ιρλανδία, στην οποία δεν μπορέσατε να παραστείτε, για πολύ σημαντικούς λόγους, είμαι σίγουρος. Μιλάω για το Ευρωπαϊκό Φόρουμ στην Ιρλανδία, στο οποίο είχα την ευκαιρία να απαντήσω σε ερωτήσεις παρόμοιες με τη δική σας.
<P>
Πιστεύω ότι κατέστη απολύτως σαφές και ότι όλοι οι βουλευτές που ήταν παρόντες κατάλαβαν, αλλά όλοι ξέρουμε ότι είναι πολύ δύσκολο να κάνουμε ανθρώπους που δεν θέλουν να καταλάβουν να καταλάβουν. Είπα πολλές φορές στο Ευρωπαϊκό Συμβούλιο εξ ονόματος του Ευρωπαϊκού Κοινοβουλίου ότι κάθε χώρα πρέπει να προσπαθήσει να επικυρώσει τη Συνθήκη. Αυτή είναι η θέση του Ευρωπαϊκού Κοινοβουλίου: να ζητήσει από όλες τις κυβερνήσεις να προσπαθήσουν να επικυρώσουν τη Συνθήκη.
<P>
Απ' όσο γνωρίζω, αυτή είναι και η θέση της Ομάδας σας, όπως εξηγεί συχνά ο αρχηγός της. Αυτό, και μόνον αυτό, είπα: ότι κάθε χώρα πρέπει να προσπαθήσει να επικυρώσει τη Συνθήκη. Εξακολουθείτε να έχετε αμφιβολίες, κυρία Doyle;
<SPEAKER ID="051" NAME="Luís Queiró" AFFILIATION="PPE-DE">
(PT) Όπως γνωρίζει η Επιτροπή, η υπηρεσία αερομεταφορών στα νησιά του Ατλαντικού Μαδέρα και Πόρτο Σάντο είναι δημόσια, με την πορτογαλική κυβέρνηση να επιδοτεί την εταιρεία που παρέχει κατ' αποκλειστικότητα αυτή την υπηρεσία.
<P>
Πρόσφατα, ωστόσο, οι τιμές των εισιτηρίων για τις πτήσεις μεταξύ αυτών των νησιών και της πορτογαλικής ενδοχώρας αυξήθηκαν δραματικά, λόγω της αύξησης της τιμής του πετρελαίου. Αυτή η απόφαση της πορτογαλικής κυβέρνησης προκαλεί ερωτηματικά, κατά τη γνώμη μας, διότι αντίκειται στο πνεύμα του κανονισμού του Συμβουλίου που διέπει αυτή τη μορφή υποχρέωσης παροχής δημόσιας υπηρεσίας. Γιατί οι επιβάτες σε αυτές τις πτήσεις υποχρεώνονται να πληρώσουν για την αύξηση στην τιμή του πετρελαίου, αντιμετωπίζοντας έτσι εμπόδια στην κυκλοφορία τους, ειδικά τώρα που η τιμή του πετρελαίου πέφτει και το ευρώ γίνεται ισχυρότερο; Επιπροσθέτως, η πορτογαλική κυβέρνηση και τα όργανα της Κοινότητας γνωρίζουν ότι οι επιβάτες για τα νησιά Μαδέρα και Πόρτο Σάντο δεν έχουν εναλλακτική θαλάσσια σύνδεση με τη στεριά.
<P>
Αυτός ο λόγος είναι επαρκής για το Κοινοβούλιο και την Επιτροπή προκειμένου να εξετάσουν και να ελέγξουν αυτό το μέτρο, το οποίο τιμωρεί τους πολίτες μιας από τις πιο απομακρυσμένες περιοχές της ΕΕ. Θέλουμε να διευκρινιστεί αυτό το θέμα και να αλλάξει η κατάσταση, γι' αυτό και το θέσαμε υπόψη της Επιτροπής.
<SPEAKER ID="052" NAME="Chris Davies" AFFILIATION="ALDE">
(EN) Κύριε Πρόεδρε, ζητώ τη βοήθειά σας. Στις 17 Οκτωβρίου υπέβαλα γραπτή ερώτηση προτεραιότητας προς την Επιτροπή αναφορικά με τη διεξαγωγή πειραμάτων σε ζώα βάσει του REACH. Δεν έκανα την ερώτηση για το καλό της υγείας μου· την έκανα προκειμένου να ενημερωθούμε, πριν από την ψηφοφορία την ερχόμενη εβδομάδα, για τον αριθμό των ζώων που πιθανόν θα θανατωθούν ως συνέπεια της διαδικασίας πειραμάτων βάσει του REACH.
<P>
Έπρεπε να είχα λάβει απάντηση, πιστεύω, μέχρι τις 18 Νοεμβρίου. Πληροφορούμαι ότι η απάντηση καθυστερεί για κάποιον λόγο στις υπηρεσίες της Επιτροπής, κάτι που ορισμένοι θεωρούν ίσως ότι είναι βολικό για την Επιτροπή ενώ συγχρόνως αποτελεί απόπειρα διαχείρισης της πληροφόρησης. Τα στοιχεία αυτά πιθανότατα θα είναι οδυνηρά για όσους νοιάζονται για τα πειράματα σε ζώα. Ζητώ λοιπόν τη βοήθειά σας ώστε να λάβω απάντηση στην ερώτηση αυτή πριν από την ψηφοφορία της Τετάρτης.
<SPEAKER ID="053" NAME="Ιωάννης Γκλαβάκης" AFFILIATION="PPE-DE">
Κύριε Πρόεδρε, αγαπητοί συνάδελφοι, στις 2 Μαΐου του 2006 κατετέθη ο ετήσιος προϋπολογισμός στο κοινοβούλιο του Καναδά και προτείνει 100% μείωση της φορολογίας για τα κρασιά και τις μπύρες καναδικής παραγωγής. Ο προϋπολογισμός αυτός είναι υπό συζήτηση. Ένας τέτοιος όμως προϋπολογισμός θα δημιουργήσει αθέμιτο ανταγωνισμό όσον αφορά τα κρασιά και τις μπύρες της Ευρωπαϊκής Ένωσης. Αυτό είναι αντίθετο στις αρχές του ΠΟΕ. Οι εξαγωγές στον Καναδά έχουν ιδιαίτερη σημασία για την Ευρωπαϊκή Ένωση. Συγκεκριμένα, το 2005 η Ευρωπαϊκή Ένωση εξήγαγε κρασιά αξίας 446 εκατ. ευρώ και μπύρες αξίας 110 εκατ. ευρώ.
<P>
" Επιτροπή πρέπει να αναλάβει πιο ενεργητικό ρόλο και να προχωρήσει στις αναγκαίες ενέργειες, για να υποχρεωθεί η κυβέρνηση του Καναδά να εφαρμόσει τις δεσμεύσεις της προς τον ΠΟΕ.
<P>
Εμείς πάντα εφαρμόζουμε ό,τι δεσμευθήκαμε στον Παγκόσμιο Οργανισμό Εμπορίου. Το ίδιο πρέπει να κάνουν και τα υπόλοιπα κράτη.
<SPEAKER ID="054" NAME="Carlos José Iturgaiz Angulo" AFFILIATION="PPE-DE">
(ES) Κύριε Πρόεδρε, στις 2 Ιουλίου, πριν από περισσότερους από πέντε μήνες, διεξήχθησαν οι προεδρικές εκλογές στο Μεξικό. Όπως γνωρίζετε όλοι, ο νικητής ήταν ο Felipe Calderón, ο σημερινός μεξικανός Πρόεδρος.
<P>
Από τις εκλογές, ο υποψήφιος της αντιπολίτευσης της αριστεράς, López Obrador, δεν έχει αναγνωρίσει ούτε έχει αποδεχτεί την ήττα του και το χειρότερο είναι ότι η Αριστερά προσπάθησε να σαμποτάρει την ανάληψη του αξιώματος του Πρόεδρου Calderón και εξακολουθεί να απειλεί τη νόμιμη κυβέρνηση και να προκαλεί ταραχές, διαδηλώσεις και να τη σαμποτάρει. Επομένως, θα ήθελα να καταδικάσω αυτήν την αντιδημοκρατική στάση της Αριστεράς υπό την ηγεσία του κ. López Obrador και θα ήθελα επίσης να καταδικάσω το άνευ προηγουμένου και αδικαιολόγητο μποϊκοτάρισμα από την πλευρά της Αριστεράς στο Μεξικό.
<P>
Τα ευρωπαϊκά θεσμικά όργανα δεν μπορούν να εθελοτυφλούν και το Ευρωπαϊκό Κοινοβούλιο ειδικά πρέπει να υποστηρίξει τη νόμιμη κυβέρνηση του Προέδρου Calderón στο Μεξικό. Εμείς στο Κοινοβούλιο πρέπει να αναλάβουμε πρωτοβουλίες για να διασφαλίσουμε ότι η δημοκρατία γίνεται σεβαστή στο Μεξικό και ότι η Αριστερά θα αναγνωρίσει την ήττα της και θα ασκήσει δημοκρατική και εποικοδομητική αντιπολίτευση αντί για αντιδημοκρατική αντιπολίτευση.
<SPEAKER ID="055" NAME="Milan Gaľa" AFFILIATION="PPE-DE">
(SK) Χαιρέτισα την έκθεση στην οποία ο Πρόεδρος των "ΠΑ, Τζορτζ Μπους, ανακοίνωσε ότι θα προσπαθήσει να χαλαρώσει τις απαιτήσεις των θεωρήσεων για τα νέα κράτη μέλη της ΕΕ της κεντρικής Ευρώπης. " απόφαση του Προέδρου Μπους να ξεκινήσει αυτό το πρόγραμμα είναι, μεταξύ άλλων, αποτέλεσμα της μακροχρόνιας πίεσης που άσκησαν τα νέα κράτη μέλη. Οι ηγέτες τους εκμεταλλεύτηκαν κάθε ευκαιρία για να υπενθυμίσουν στον Πρόεδρο Μπους το γεγονός ότι θέλουν την απλούστευση ή την πλήρη ακύρωση των απαιτήσεων για τις θεωρήσεις, δίνοντας έτσι τη δυνατότητα στους πολίτες τους να ταξιδέψουν στις "ΠΑ στο πλαίσιο του προγράμματος απαλλαγής από την υποχρέωση θεώρησης, όπως ακριβώς οι πολίτες των χωρών της δυτικής Ευρώπης.
<P>
Όσον αφορά τη Σλοβακία, θα πρέπει να επισημανθεί ότι, ως αποτέλεσμα των μεταρρυθμίσεων που πραγματοποιήθηκαν από την κυβέρνηση του Mikuláš Dzurinda, η χώρα σημείωσε σημαντική οικονομική πρόοδο. Δεν υπάρχουν πλέον τόσο κρίσιμοι οικονομικοί λόγοι ώστε να παραβιάσουν οι Σλοβάκοι το καθεστώς των θεωρήσεών τους και να μεταναστεύσουν παράνομα στις "ΠΑ. " διευκόλυνση της κυκλοφορίας και η ακύρωση των απαιτήσεων θεώρησης για τους πολίτες των νέων κρατών μελών θα πρέπει να συνοδευτούν, μεταξύ άλλων, από τη συμμόρφωση με νέες, αυστηρότερες απαιτήσεις ασφάλειας. Πιστεύω ότι ο Πρόεδρος Μπους θα καταφέρει να πείσει το Κογκρέσο να δεχθεί αυτό το πρόγραμμα.
<SPEAKER ID="056" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, πολλά ειπώθηκαν σε αυτήν την Αίθουσα για την επίτευξη των στόχων της Λισαβόνας και για τη δυνατότητα της Ευρωπαϊκής Ένωσης να ανταγωνιστεί τις μεγαλύτερες οικονομίες στον κόσμο, όπως των "νωμένων Πολιτειών, της Κίνας ή της Ινδίας. Οι συζητήσεις μας, ωστόσο, δεν έχουν ακόμα αποφέρει πρακτικό αποτέλεσμα και τα όνειρά μας για υψηλή οικονομική ανάπτυξη ενδέχεται να μην πραγματοποιηθούν ποτέ, καθώς μπορεί να μην υπάρχει κανείς για να βοηθήσει στην επίτευξη της επιθυμητής ανάπτυξης.
<P>
Σύμφωνα με μια πρόσφατη έκθεση του Ο"Ε, μέχρι το 2050 θα υπάρχουν εκατό εκατομμύρια λιγότεροι ευρωπαίοι πολίτες απ' όσους υπάρχουν σήμερα. Γεννιούνται λίγα παιδιά, η ευρωπαϊκή κοινωνία γηράσκει και ένας ολοένα μειούμενος αριθμός εργαζομένων στηρίζει έναν ολοένα αυξανόμενο αριθμό συνταξιούχων.
<P>
Οι στόχοι της Λισαβόνας πρέπει να συνοδεύονται από μια κατάλληλη δημογραφική πολιτική για την Ένωση. Αυτή η πολιτική θα μπορούσε ίσως να διαμορφωθεί βάσει των μέτρων που έλαβαν η Φινλανδία, η Γαλλία και η Λετονία. Αυτές οι χώρες βιώνουν επί του παρόντος μια αύξηση των γεννήσεων, λόγω της παροχής των κατάλληλων κινήτρων και διευκολύνσεων στους γονείς που επιθυμούν να αποκτήσουν παιδιά αλλά θέλουν επίσης να μπορούν και να τα στηρίξουν και στους οποίους δόθηκε η δυνατότητα να συνδυάσουν τις γονικές ευθύνες τους με την αμειβόμενη απασχόληση.
<P>
" Ευρώπη πρέπει να στηριχθεί στην ποιότητα και στην ποσότητα του εργατικού δυναμικού της προκειμένου να επιτύχει οικονομική ανάπτυξη. Είναι λοιπόν ζωτικής σημασίας να δημιουργηθεί μια κοινοτική πολιτική για την ανάπτυξη της ευρωπαϊκής κοινωνίας, η οποία θα περιλαμβάνει τόσο τη δημογραφική πτυχή όσο και τη μετανάστευση των ειδικευμένων εργαζομένων που προέρχονται από χώρες εκτός της Ένωσης.
<SPEAKER ID="057" NAME="Γεώργιος Καρατζαφέρης" AFFILIATION="IND/DEM">
Κύριε Πρόεδρε, κύριοι συνάδελφοι, γίνεται πολλή συζήτηση τον τελευταίο καιρό για το αν θα πρέπει να είναι η έδρα του Ευρωπαϊκού Κοινοβουλίου και της Ευρωπαϊκής Ένωσης οι Βρυξέλλες ή το Στρασβούργο. Είναι λάθος και τα δύο. Έδρα της Ευρώπης πρέπει να είναι η πόλη στην οποία λαμβάνονται οι αποφάσεις, και τελευταίως οι αποφάσεις για το μέλλον της Ευρωπαϊκής Ένωσης λαμβάνονται στην Άγκυρα. Αυτή είναι η πραγματικότητα! Όταν έμπαιναν μεγάλες χώρες στην Ευρώπη, όπως η Αγγλία, τους όρους τούς έβαζε η Ευρώπη. Τώρα, για να μπει η Τουρκία, βάζει η Τουρκία όρους στην Ευρώπη. Δεν μπορεί το ένα, δεν αναγνωρίζει το 25ο κράτος, θέλει ένα λιμάνι, θέλει δύο λιμάνια και εμείς όλοι παρακολουθούμε παθητικά! Επιτέλους, δεν θα καταλάβουμε ότι αυτή η πολιτική ενισχύει την αλαζονεία της Άγκυρας; Δεν μπορούμε να καταλάβουμε ότι είναι το κακό παιδί πριν καν μπει μέσα; Για φανταστείτε αύριο το πρωί να έρθει η Τουρκία του Ερντογάν να μπει στην Ευρώπη με την ψήφο τη δική μας! Τότε θα μας καταργήσει από την πρώτη στιγμή.
<SPEAKER ID="058" NAME="Andrzej Jan Szejna" AFFILIATION="PSE">
(PL) Κύριε Πρόεδρε, το έβδομο Συνέδριο του Κόμματος των Ευρωπαίων Σοσιαλιστών διεξήχθη στο Πόρτο από τις 7 έως τις 9 Δεκεμβρίου, με σύνθημα "Μια νέα κοινωνική Ευρώπη". Κατά τη διάρκεια του συνεδρίου τέθηκαν πολλά βασικά θέματα για το μέλλον της Ευρώπης και της Ευρωπαϊκής Ένωσης. Αναγνωρίστηκε ότι η παροχή κατάλληλης και προσιτής παιδικής μέριμνας αποτελεί θέμα προτεραιότητας, προκειμένου να δοθεί η δυνατότητα στους νέους γονείς να συνεχίσουν την αμειβόμενη απασχόληση. " επένδυση στο μέλλον των παιδιών μας είναι επένδυση στο δικό μας μέλλον.
<P>
Εγκρίθηκαν πολλά έγγραφα. Τα κυριότερα εξ αυτών ήταν ένα ψήφισμα που καθόριζε δέκα αρχές για μια Νέα Κοινωνική Ευρώπη, ένα ψήφισμα για τη Μέση Ανατολή, ένα ψήφισμα για τη Λευκορωσία και ένα ψήφισμα για μια νέα σοσιαλδημοκρατική πολιτική ενέργειας. " τελευταία θεωρώ ότι είναι απολύτως συναφής και ιδιαίτερα σημαντική λόγω της αυξανόμενης εξάρτησης της Ευρώπης από έναν μικρό αριθμό προμηθευτών ενεργειακών πόρων.
<P>
Κύριε Πρόεδρε, αυτό το συνέδριο απέδειξε για άλλη μια φορά ότι οι Σοσιαλιστές είναι η πιο σημαντική πολιτική δύναμη στην Ευρώπη. Αυτοί αποτελούν την κινητήριο δύναμη για τη διασφάλιση του μέλλοντος της Ευρώπης.
<SPEAKER ID="059" NAME="Witold Tomczak" AFFILIATION="IND/DEM">
(PL) Κύριε Πρόεδρε, πριν από 25 χρόνια, τη νύχτα της 12ης Δεκεμβρίου, επιβλήθηκε στρατιωτικός νόμος στην Πολωνία. Τα τανκς βγήκαν στους δρόμους, το έθνος έχασε την ελευθερία του και αθώοι Πολωνοί υπέστησαν ξυλοδαρμούς και σκοτώθηκαν.
<P>
Όλα αυτά έγιναν από άτομα της εξουσίας που πίστευαν ότι γνώριζαν καλύτερα από το ίδιο το έθνος ποιες ήταν οι ανάγκες του. Πίστευαν ότι η διατήρηση μιας συμμαχίας με ένα ξένο καθεστώς, ή καλύτερα η διατήρηση της υποτέλειας σε αυτό, ήταν πάνω από τη βούληση του λαού. Ουσιαστικά, αυτό που τους ενδιέφερε ήταν να κρατήσουν την εξουσία και όλα τα πλεονεκτήματα που προκύπτουν από αυτή. Αυτά τα διεφθαρμένα άτομα υποστηρίχθηκαν από ξένους που επεδίωξαν τις δικές τους ιμπεριαλιστικές φιλοδοξίες εις βάρος ενός υποδουλωμένου έθνους.
<P>
Ελπίζω ότι η επέτειος αυτού του γεγονότος θα αποτελέσει μια αφορμή για να εξετάσει η Ευρώπη τη συνείδησή της. Πιστεύουμε πραγματικά ότι δεν υπάρχουν αυτοχαρακτηριζόμενοι σοφοί ανάμεσά μας που νομίζουν ότι ξέρουν τι χρειάζονται τα άλλα έθνη καλύτερα από αυτά τα ίδια έθνη; Δεν είναι αλήθεια ότι οι ηγέτες εξακολουθούν να συνάπτουν συμφωνίες επιζήμιες για το καλό των χωρών τους και ότι η επιθυμία για εξουσία και για τα οφέλη της συχνά αποτελεί προτεραιότητα εις βάρος του καλού των εθνών που υποτίθεται ότι υπηρετούν οι πολιτικοί;
<P>
" ζωή, η ελευθερία και η αξιοπρέπεια κάθε ατόμου πρέπει να ιερές και απαραβίαστες για εμάς.
<SPEAKER ID="060" NAME="Jörg Leichtfried" AFFILIATION="PSE">
(DE) Κύριε Πρόεδρε, κυρίες και κύριοι, υπάρχουν δύο πράγματα που με ανησυχούν ως ευρωπαίο πολίτη και ως ευρωπαίο πολιτικό. Το πρώτο είναι το γεγονός των διαρθρωτικών ελλειμμάτων στην ενεργειακή πολιτική της Ευρωπαϊκής Ένωσης, για τις συνέπειες των οποίων έγινε εκ νέου αναφορά προσφάτως στις αρχές Νοεμβρίου.
<P>
Δεύτερον, είναι η ποιότητα των σχέσεων της Ευρώπης με τη Ρωσία. Είναι προφανώς εντελώς αφελές να αρνηθούμε την τωρινή μας εξάρτηση από προμηθευτές ενέργειας που δεν είναι μόνο στο εξωτερικό, αλλά ανήκουν και σε ξένα κράτη. Το λυπηρό γεγονός είναι ότι το επόμενο πράγμα που θα συμβεί είναι ότι τα οικονομικά και πολιτικά συμφέροντα θα συνενωθούν και θα αρχίσουν να επηρεάζουν οτιδήποτε συμβαίνει στο πολιτικό πεδίο.
<P>
Αξιώσαμε να εμμείνουμε, σε όλες μας τις σχέσεις, στην αρχή ότι οι ευρωπαϊκές αξίες δεν πρέπει ποτέ να έπονται των οικονομικών συμφερόντων, καθώς και ότι αυτή η αρχή αποτελεί τον ακρογωνιαίο λίθο στην Κοινότητά μας. Στις σχέσεις μας με τη Ρωσία, η προσδοκία να καρποφορήσουν οι συζητήσεις μας για την ενέργεια δεν πρέπει να εξαρτάται από την αποσιώπηση των φόβων μας σε σχέση με τις παραβιάσεις των ανθρωπίνων δικαιωμάτων και της ελευθερίας του Τύπου. Αυτό που πρέπει να μας είναι απολύτως ξεκάθαρο είναι ότι είτε θα υπάρξει μια Ευρώπη βασισμένη σε αξίες είτε σύντομα δεν θα υπάρχει καν Ευρώπη.
<SPEAKER ID="061" NAME="Ryszard Czarnecki" AFFILIATION="UEN">
(PL) Κύριε Πρόεδρε, αυτή είναι μια κάρτα τακτικού επιβάτη της British Airways. Προσπάθησα να κάνω κάτι μ' αυτή όταν πρόσφατα 100 μέλη της βρετανικής Βουλής των Κοινοτήτων διαμαρτυρήθηκαν σε σχέση με τη μεροληπτική μεταχείριση που δέχθηκε μια υπάλληλος της British Airways η οποία φορούσε έναν μικρό σταυρό.
<P>
Κατά τη γνώμη μου, αντιδράσεις αυτού του είδους είναι απαράδεκτες στην Ευρώπη, η οποία βασίζεται στα θεμέλια μιας χριστιανικής κληρονομιάς αιώνων. Ως εκ τούτου, θα ήθελα να εκφράσω την αλληλεγγύη μου προς όλους τους βρετανούς συναδέλφους βουλευτές και προς όλους τους βρετανούς πολιτικούς και δημοσιογράφους που διαμαρτυρήθηκαν γι' αυτήν την κατάσταση.
<SPEAKER ID="062" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, στα τέλη του 2000 εγκαινιάστηκαν στην Τουρκία φυλακές απομόνωσης τύπου F για πολιτικούς κρατούμενους, με σκοπό την ψυχολογική συντριβή και στη συνέχεια την αναμόρφωση των φυλακισμένων. Τα τελευταία έξι χρόνια, 28 άνθρωποι έχουν σκοτωθεί, 122 έχουν πεθάνει από απεργία πείνας, ενώ έχουν εκδηλωθεί χιλιάδες αντιδράσεις τόσο εντός όσο και εκτός της Τουρκίας.
<P>
Ο κ. Behiç Aşçı, δικηγόρος στην Κωνσταντινούπολη ο οποίος εκπροσωπεί φυλακισμένους σε κελιά τύπου F, πραγματοποιεί απεργία πείνας εδώ και 251 ημέρες. Κύριε Πρόεδρε, εσείς ο ίδιος, πράγμα που καθένας αναγνωρίζει, προβήκατε σε δηλώσεις διαμαρτυρίας πριν από λίγες εβδομάδες, αλλά οι τουρκικές αρχές εξακολουθούν να κωφεύουν πεισματικά. Ο κ. Aşçı βρίσκεται πολύ κοντά στον θάνατο. Σας εκλιπαρώ να έρθετε επειγόντως σε άμεση επικοινωνία με τον τούρκο πρωθυπουργό και να ζητήσετε να επιληφθεί ο ίδιος της υπόθεσης του κ.Aşçı σε μια τελευταία προσπάθεια να σωθεί η ζωή ενός τούρκου ιδεαλιστή με ευρωπαϊκό φρόνημα.
<SPEAKER ID="063" NAME="Gerard Batten" AFFILIATION="IND/DEM">
(EN) Κύριε Πρόεδρε, εφέτος το καλοκαίρι η ρωσική Δούμα θέσπισε δύο νόμους οι οποίοι επιτρέπουν τη λήψη μέτρων εναντίον Ρώσων και μη Ρώσων πολιτών στο εξωτερικό. Εξουσιοδοτημένες βάσει απόφασης του Προέδρου της Ρωσικής Ομοσπονδίας, οι κατ' ευφημισμόν ονομαζόμενες "μονάδες ειδικών αποστολών" των ομοσπονδιακών υπηρεσιών ασφαλείας μπορούν να χρησιμοποιηθούν κατά υποτιθέμενων τρομοκρατών ή ανθρώπων οι οποίοι υποτίθεται ότι εξύβρισαν το κράτος. Αυτοί οι νόμοι ισοδυναμούν με άδεια εκτέλεσης, και η πρώτη δημόσια εκτέλεση ενός βρετανού υπηκόου πραγματοποιήθηκε τον περασμένο μήνα με τη δηλητηρίαση και τον θάνατο του Alexander Litvinenko στο Λονδίνο. Εντούτοις, η δολοφονία κατέληξε σε φιάσκο, καθώς το μονοπάτι των ραδιενεργών αποδεικτικών στοιχείων εκτείνεται από το Λονδίνο ως τη Μόσχα.
<P>
" αντίδραση του κ. Τόνι Μπλερ ήταν να δηλώσει ότι τίποτε δεν πρέπει να διαταράξει τις σχέσεις της Βρετανίας με τη Ρωσία. " αντίδραση των Ρώσων ήταν να δηλώσουν ότι κανένας ύποπτος, όποια και αν είναι τα αποδεικτικά στοιχεία, δεν θα εκδοθεί στη Βρετανία. Όμως η αντίδραση του κόσμου πρέπει να είναι ο αποκλεισμός της Ρωσίας από την πολιτισμένη κοινότητα των εθνών μέχρις ότου τερματίσουν τη δράση τους τα διεθνή εκτελεστικά της αποσπάσματα.
<SPEAKER ID="064" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, μόνο σήμερα μπορώ να πω αυτό που θέλω. Σήμερα, 11 Δεκεμβρίου, συμπληρώνονται 60 χρόνια από την ίδρυση της UNICEF και γιορτάζουμε την Παγκόσμια "μέρα του Παιδιού. Έχουν υπογραφεί η Διακήρυξη για τα Δικαιώματα του Παιδιού, η Σύμβαση για τα Δικαιώματα του Παιδιού -αν και μένουν κράτη που δεν την έχουν ακόμη υπογράψει- και η Επιτροπή έχει κιόλας παρουσιάσει τη Στρατηγική για τα Δικαιώματα του Παιδιού σε ευρωπαϊκό επίπεδο.
<P>
Ευχόμαστε λοιπόν μια συντονισμένη ενέργεια στις εξωτερικές και στις εσωτερικές πολιτικές της Ευρωπαϊκής Ένωσης αλλά και προσπάθεια από κάθε κράτος μέλος για την προστασία των δικαιωμάτων του παιδιού που βλέπουμε ότι δεν κινδυνεύει μόνο από τη φτώχεια, τον αναλφαβητισμό, τις συρράξεις σε χώρες έξω από την Ένωση, αλλά κινδυνεύει και μέσα στις ίδιες τις πολιτισμένες χώρες μας από τις κακόβουλες επιθέσεις ατόμων που δεν έχουν συλλογική ευθύνη.
<SPEAKER ID="065" NAME="Françoise Castex" AFFILIATION="PSE">
(FR) Κύριε Πρόεδρε, η Ευρωπαϊκή Επιτροπή στις 22 Ιουνίου 2006 κατέθεσε ανακοίνωση για να απαντήσει στην κρίση της υπερπαραγωγής στον ευρωπαϊκό οινοπαραγωγικό τομέα. " Επιτροπή προτείνει την εκρίζωση 400 000 εκταρίων αμπελώνων στα επόμενα πέντε χρόνια, δηλαδή σχεδόν το 12 % των 3,4 εκατομμυρίων εκταρίων αμπελώνων της Ευρωπαϊκής Ένωσης.
<P>
Σήμερα θα ήθελα να επιστήσω την προσοχή σας στην ύπαρξη παράνομων αμπελώνων στην Ευρώπη, που εκτιμάται ότι καλύπτουν έκταση 150 000 εκταρίων στην Ευρωπαϊκή Ένωσης συνολικά. Σύμφωνα με τα στοιχεία της Επιτροπής σε μια έκθεση του Μαρτίου του 2004, αυτοί οι παράνομοι αμπελώνες αντιστοιχούν σε παραγωγή 5 έως 8 εκατόλιτρων τη στιγμή που η υπερπαραγωγή οίνου στην Ευρώπη υπολογίζεται σε 12 εκατομμύρια εκατόλιτρα. " οριστική εκρίζωση αυτών των παράνομων αμπελώνων θα επέτρεπε την αποκατάσταση ενός μέτρου ισορροπίας.
<P>
Επομένως, πριν από οποιαδήποτε απόφαση σχετικά με τα μέτρα εκρίζωσης, ζητώ από την Επιτροπή να καθορίσει το ακριβές μέγεθος αυτών των παράνομων αμπελώνων.
<SPEAKER ID="066" NAME="DanutBudreikait" AFFILIATION="ALDE">
(LT) Κύριε Πρόεδρε, κυρίες και κύριοι, το πιο σημαντικό θέμα της ατζέντας της Ευρωπαϊκής Ένωσης εξακολουθεί να είναι η ενεργειακή ασφάλεια και η κοινή ενεργειακή πολιτική. Ωστόσο, η διαμόρφωση και η εφαρμογή αυτής της πολιτικής αποτελεί μακροπρόθεσμο έργο.
<P>
" Γερμανία και η Ρωσία συνήψαν διμερή συμφωνία για την κατασκευή ενός αγωγού αερίου κατά μήκος του βυθού της Βαλτικής Θάλασσας, ενός αγωγού που μόνο ασφαλής δεν είναι από οικολογικής άποψης, αν λάβουμε υπόψη τα θραύσματα από τον Β' Παγκόσμιο Πόλεμο στον πυθμένα που απειλούν τα κράτη της Βαλτικής με φοβερές συνέπειες. Στο μεταξύ, η ΕΕ απαιτεί να κλείσουν ασφαλείς, εκσυγχρονισμένοι πυρηνικοί αντιδραστήρες.
<P>
Οι επιστήμονες εκτιμούν ότι μέχρι το 2010 θα υπάρχει έλλειψη 3,5 δισ. κιλοβάτ ηλεκτρικής ενέργειας στην περιοχή της Βαλτικής. Πού θα τα βρούμε, πόσο θα τα πληρώσουμε και θα αισθανόμαστε άραγε ασφαλείς; Έχει υπολογίσει κανείς τον βαθμό στον οποίο η έλλειψη ηλεκτρικής ενέργειας θα επηρεάσει την ανταγωνιστικότητα της ΕΕ;
<P>
Καλώ όλα τα κράτη μέλη, λαμβάνοντας υπόψη τις αλλαγές στην αγορά ενέργειας, να υποστηρίξουν την εφαρμογή από τη Λιθουανία του άρθρου 37 της Συνθήκης προσχώρησης στην ΕΕ εξετάζοντας το ενδεχόμενο παράτασης της λειτουργίας του πυρηνικού σταθμού Ignalina.
<SPEAKER ID="067" NAME="Mairead McGuinness" AFFILIATION="PPE-DE">
(EN) Κύριε Πρόεδρε, ελπίζω να είχατε χρόνο να απολαύσετε λίγο περπάτημα στους λόφους στο διάστημα κατά το οποίο επισκεφθήκατε την Ιρλανδία.
<P>
Ένα από τα ζητήματα το οποίο ίσως δεν αντιληφθήκατε κατά την επίσκεψή σας είναι η βαθιά ανησυχία στις αγροτικές περιοχές για τον τρόπο με τον οποίο η Επιτροπή πραγματοποιεί επιτόπιους ελέγχους στα αγροκτήματα σε σχέση με την κοινή γεωργική πολιτική και την πολλαπλή συμμόρφωση. Υπάρχει μεγάλο χάσμα μεταξύ των όσων δηλώνει ότι πράττει η Επιτροπή όσον αφορά τις πρωτοβουλίες απλούστευσης και της κατάστασης που επικρατεί επιτόπου σχετικά με τους ελέγχους πολλαπλής συμμόρφωσης.
<P>
Ο κατάλογος των κανονισμών με τους οποίους οι κτηνοτρόφοι πρέπει να συμμορφώνονται είναι πολύ μεγάλος και περίπλοκος. Εκτός αυτού, επικρατεί πραγματικός φόβος ότι, εάν παραβεί κανείς κάποιον από τους κανονισμούς, θα του επιβληθεί πρόστιμο με τη μορφή μείωσης των πληρωμών που επρόκειτο να του καταβληθούν. Οι καταναλωτές δικαιούνται να γνωρίζουν ότι οι κτηνοτρόφοι εφαρμόζουν υψηλά πρότυπα ασφάλειας και παραγωγής τροφίμων· θέλω, όμως, να ρωτήσω αν αυτόν τον στόχο μπορούμε να τον επιτύχουμε μέσω των εξονυχιστικών εκτάκτων δειγματοληπτικών ελέγχων τους οποίους περιέγραψα. " ίδια η ιρλανδική κυβέρνηση είναι υπεύθυνη για τη μεγάλη καθυστέρηση στην εφαρμογή της οδηγίας για τα νιτρικά άλατα, με αποτέλεσμα να είμαστε αναγκασμένοι τώρα να εντείνουμε τους επιτόπιους ελέγχους στα αγροκτήματα στα τέλη του 2006.
<P>
Μπορώ να ζητήσω από την Επιτροπή να προσδιορίσει με σαφήνεια τι ακριβώς ζητεί από τους κτηνοτρόφους και να διασφαλίσει ότι όλα τα κράτη μέλη συμμορφώνονται με τους κανόνες;
<SPEAKER ID="068" NAME="Margarita Starkevičiūt" AFFILIATION="ALDE">
(LT) Θα ήθελα να επιστήσω την προσοχή σας στο έργο των καλών μεταφραστών μας, στην ποιότητα του έργου τους. Τελευταία ακούγονται πολλές δυσαρεστημένες φωνές που λένε ότι η ποιότητα των μεταφράσεων μειώνεται. Αναμφίβολα γνωρίζετε, κύριε Πρόεδρε, ότι διαθέτουμε μεγάλα ποσά χρημάτων για τις μεταφράσεις και ορθώς καμαρώνουμε για τη δυνατότητα χρήσης διαφόρων γλωσσών στα ευρωπαϊκά θεσμικά όργανα. Πιστεύω ότι ένα από τα προβλήματα που προκαλεί αύξηση των παραπόνων για την ποιότητα των μεταφράσεων είναι το γεγονός ότι στο Κοινοβούλιο το σύστημα ποιοτικού ελέγχου των μεταφράσεων δεν είναι κατάλληλα αναπτυγμένο και δεν λειτουργεί επαρκώς. Μάλιστα, η ποιότητα των μεταφράσεων ελέγχεται συνήθως από συναδέλφους, δηλαδή ο ένας ελέγχει τη δουλειά του άλλου, κάτι που δεν είναι ίσως και πολύ αντικειμενικό. Οι ερωτήσεις από βουλευτές του Κοινοβουλίου συχνά δεν λαμβάνουν απάντηση από το προσωπικό της Μεταφραστικής Υπηρεσίας. Τουλάχιστον εγώ δεν έλαβα ποτέ καμία απάντηση. Ελπίζω ότι το Προεδρείο του Κοινοβουλίου θα θέσει αυτό το θέμα υπόψη τους.
<SPEAKER ID="069" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, πρέπει να είμαστε διαρκώς σε εγρήγορση όσον αφορά την κατάσταση πέρα από τα ανατολικά σύνορα της Ευρώπης, δηλαδή, στη Ρωσία και στην Ουκρανία. Εστιάσαμε ιδιαίτερα στις διαπραγματεύσεις με τη Ρωσία πρόσφατα, αλλά ζητώ από το Σώμα να μην αμελήσει τα γεγονότα στην Ουκρανία.
<P>
Θα ήθελα να στείλει το Κοινοβούλιο ένα σαφές μήνυμα ότι είμαστε δίπλα στην Ουκρανία και υποστηρίζουμε την πρόοδό της προς τη δημοκρατία. Με άλλα λόγια, δεν θέλουμε να αναπτυχθούν αντιδημοκρατικές διαδικασίες και να συγκεντρώσουν δύναμη. " Ουκρανία είναι ένας μεγάλος γείτονάς μας και μας ενδιαφέρει. Δεν πρέπει να παραγκωνιστεί.
<P>
Συνεπώς, πιστεύω ότι κάθε μήνυμα που στέλνει αυτό το Σώμα ή τα μέλη άλλων θεσμικών οργάνων στην κυβέρνηση της Ουκρανίας και, συγκεκριμένα, στην ουκρανική κοινωνία είναι εξαιρετικά σημαντικό.
<SPEAKER ID="070" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, το προσεχές έτος θα γιορτάσουμε την 50ή επέτειο των Συνθηκών της Ρώμης. Πιστεύω ότι αυτό θα αποτελέσει μια ιδανική ευκαιρία για ώριμη σκέψη και για συζήτηση σχετικά με το μέλλον της Ευρωπαϊκής Ένωσης. Ενθυμούμενοι τις θεμελιώδεις αρχές που διέπουν την έννοια της ολοκλήρωσης θα μπορέσουμε να βρούμε την απάντηση σε βασικά ερωτήματα, όπως το πού κατευθύνεται η Ευρώπη και ποιες είναι οι πιθανότητες για μελλοντική διεύρυνση. " πολιτική μας προς τα βαλκανικά κράτη, την Ουκρανία, την Τουρκία, καθώς και τη Γεωργία και τη Μολδαβία πρέπει να καθοριστεί με σαφήνεια. " Ένωση θα πρέπει να συνεργαστεί πιο στενά με αυτές τις χώρες και να παράσχει ισχυρότερη υποστήριξη για τις αλλαγές που πραγματοποιούνται στις χώρες αυτές.
<P>
Το πιο σημαντικό θέμα που πρέπει να αντιμετωπίσουμε επί του παρόντος είναι η εσωτερική μεταρρύθμιση της Ένωσης, η οποία περιλαμβάνει την ενίσχυση του ρόλου του Ευρωπαϊκού Κοινοβουλίου και τη βελτίωση του συστήματος λήψης αποφάσεων. Κατά τη διάρκεια των έξι προσεχών μηνών υπό τη γερμανική Προεδρία, θα πρέπει να εργαστούμε επίσης για μια λύση όσον αφορά το μέλλον της Συνταγματικής Συνθήκης και το θέμα της ενεργειακής ασφάλειας.
<SPEAKER ID="071" NAME="Πρόεδρος">
Λοιπόν, αυτή είναι η τελευταία λέξη και είναι επίσης η τελευταία φορά που είχα την τιμή να προεδρεύω στις παρεμβάσεις ενός λεπτού επί σημαντικών πολιτικών θεμάτων. Αυτός είναι ο λόγος που ήμασταν πιο γενναιόδωροι με τον χρόνο ομιλίας και ζητώ από την Επιτροπή και το Συμβούλιο την κατανόησή τους. Σας ευχαριστώ για την υπομονή σας, αλλά στο τέλος του πάρτι τα ποτά είναι δωρεάν, και θα ήθελα να εκμεταλλευτώ αυτή την ευκαιρία για να ζητήσω συγγνώμη από εκείνους που επιθυμούσαν να μιλήσουν σε προηγούμενες περιπτώσεις αλλά δεν μπόρεσαν να το κάνουν.
<P>
Οι παρεμβάσεις ενός λεπτού έληξαν.

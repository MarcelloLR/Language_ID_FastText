<CHAPTER ID="018">
Έκθεση δραστηριότητας EURES 2004-2005: Προς μια ενιαία ευρωπαϊκή αγορά εργασίας (συζήτηση)
<SPEAKER ID="126" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης (http://www.europarl.europa.eu/sides/getDoc.do?type=OQ&reference=O-2007-0038&language=PL" - B6-0136/2007) του κ. Andersson προς την Επιτροπή, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την έκθεση δραστηριότητας EURES 2004-2005: Προς μια ενιαία ευρωπαϊκή αγορά εργασίας.
<SPEAKER ID="127" NAME="Jan Andersson">
συντάκτης. - (SV) Κύριε Πρόεδρε, μιλήσαμε νωρίτερα για τη σημασία της κινητικότητας για την ανάπτυξη και την απασχόληση στην Ευρώπη. Αναφερθήκαμε στην κινητικότητα των εργαζομένων που συμμετέχουν σε προγράμματα περαιτέρω κατάρτισης, αναζητούν νέες θέσεις εργασίας στη χώρα τους, αλλάζουν επάγγελμα μέσω της περαιτέρω κατάρτισης, και στη γεωγραφική κινητικότητα στο εσωτερικό χωρών, αλλά και στη διασυνοριακή γεωγραφική κινητικότητα. Εάν κοιτάξουμε την Ευρώπη, θα διαπιστώσουμε ότι αυτό είναι σημαντικό για την ανάπτυξη. Ορισμένες από τις χώρες με τη μεγαλύτερη κινητικότητα έχουν επίσης τα υψηλότερα ποσοστά ανάπτυξης και απασχόλησης στην Ευρώπη. Αυτό είναι πολύ σημαντικό.
<P>
Ποια είναι η κατάσταση στην Ευρώπη; " κατάσταση διαφέρει σημαντικά από τη μια χώρα στην άλλη, αλλά την ίδια στιγμή διαπιστώνουμε βελτιώσεις. Είδαμε βελτιώσεις τα τελευταία χρόνια. Προέρχομαι από μια συνοριακή περιοχή μεταξύ δύο σκανδιναβικών χωρών όπου η κινητικότητα δεν ήταν παλιότερα ιδιαίτερα έντονη, σημείωσε όμως ραγδαία αύξηση τα τελευταία χρόνια. Είναι σημαντικό για την ανάπτυξη και την απασχόληση οι άνθρωποι στη μια πλευρά ενός εθνικού συνόρου να μπορούν να μετακινηθούν στην άλλη πλευρά. Ίσως να μην μπορούσαν να βρουν εργασία στη χώρα τους, αλλά να βρουν στην άλλη πλευρά των συνόρων. Αυτό αυξάνει την ανάπτυξη στην περιφέρεια συνολικά και είναι καλό μακροπρόθεσμα.
<P>
Αντιμετωπίζουμε επίσης πολλά εμπόδια. Το έχω ζήσει αυτό. Υπάρχουν εμπόδια που απορρέουν από τα διαφορετικά συστήματα κοινωνικής ασφάλισης, φορολογίας και λοιπά, και από την έλλεψη ενημέρωσης. Όσον αφορά την ενημέρωση για το θέμα αυτό, έχουμε τη συνεργασία μας για τις υπηρεσίες απασχόλησης, τη συνεργασία EURES. " συνεργασία EURES αναπτύχθηκε τα τελευταία χρόνια. Εν μέρει με τα ειδικά όρια, αλλά ίσως πάνω απ' όλα μέσω της διαδικτυακής πύλης της, στην οποία έχουν πρόσβαση οι πολίτες προκειμένου να αναζητούν πληροφορίες για διαθέσιμες θέσεις εργασίας, αλλά και για την κατάσταση της κοινωνικής ασφάλισης. Ποια είναι η κατάσταση σε ό,τι αφορά τη φορολογία; Τι χρειάζεται να κάνω, εάν πρόκειται να διασχίσω ένα σύνορο;
<P>
Στον τελευταίο προϋπολογισμό στο Ευρωπαϊκό Κοινοβούλιο προωθήσαμε αύξηση της τάξης των 2 εκατ. ευρώ για τη συνεργασία EURES. Αυτός είναι ο λόγος για τον οποίο υποβάλλουμε την προφορική ερώτηση και το ψήφισμα. Μπορούμε να δούμε αρκετές ανάγκες που υπάρχουν για την περαιτέρω αύξηση της κινητικότητας. Στην προφορική ερώτησή μας εστιάζουμε στους υπηκόους τρίτων χωρών. Το βλέμμα είναι στραμμένο στο μέλλον. Γνωρίζουμε ότι η Ευρώπη χρειάζεται περισσότερους εργαζόμενους, μεταξύ άλλων και υπηκόους τρίτων χωρών. Υπάρχουν ήδη και οφείλουμε να ενισχύσουμε τη συνεργασία -ιδίως με γειτονικές χώρες με τις οποίες συνεργαζόμαστε ως γείτονες- και να δημιουργήσουμε μεγαλύτερες ευκαιρίες για αυτούς, ώστε να λαμβάνουν πληροφορίες σχετικά με την κατάσταση της απασχόλησης, των συστημάτων κοινωνικής ασφάλισης και τη φορολογία.
<P>
Το δεύτερο μέρος αφορά τους εποχικούς εργαζόμενους. Υπάρχουν εποχικοί εργαζόμενοι στην Ένωση εδώ και πολύ καιρό και οι εποχικοί εργαζόμενοι χρειάζονται επίσης περισσότερες πληροφορίες για την κατάσταση, τις κοινωνικές παροχές και τους κανόνες που ισχύουν. Αυτές μπορούν να ληφθούν μέσω της πύλης EURES.
<P>
Τέλος, θα ήθελα να θέσω επίσης το ζήτημα εάν η Επιτροπή έχει ιδέες για τη βελτίωση της κινητικότητας από άλλες απόψεις. Πραγματοποιήσαμε μεγάλη συζήτηση για τους μεταβατικούς κανόνες και την κινητικότητα μεταξύ των νέων και των παλιών κρατών μελών. Υπάρχουν ακόμη αρκετές χώρες στην ΕΕ που εφαρμόζουν τους μεταβατικούς κανόνες. Ελπίζω αυτή η περίοδος να είναι όσο το δυνατόν συντομότερη και γρήγορα να είμαστε σε θέση να εφαρμόσουμε πλήρως την ελεύθερη κινητικότητα, ώστε να εξαλειφθούν οι μεταβατικές διατάξεις. Είναι επίσης σημαντικό να προσπαθήσουμε να κοιτάξουμε γύρω μας και να δούμε πώς θα είναι η κατάσταση σε περίπτωση μεγαλύτερης κινητικότητας για τις χώρες που δεν εφάρμοσαν μεταβατικούς κανόνες, επειδή η κινητικότητα δεν είναι ιδιαίτερα εκτεταμένη. Δεν είναι εκτεταμένη και υπάρχουν πιθανώς λόγοι για τη βελτίωση γενικά της ενημέρωσης. Εάν, όπως ελπίζω, οι μεταβατικές διατάξεις εξαλειφθούν, πρέπει επίσης να βελτιώσουμε την ενημέρωση των μεμονωμένων εργαζομένων για κενές θέσεις εργασίας και για τα προσόντα που χρειάζονται, καθώς και για τις απαιτήσεις σε σχέση με την κοινωνική ασφάλιση, την φορολογία και ούτω καθεξής.
<P>
Αυτά είναι τα ερωτήματα που πρέπει να θέσουμε στην Επιτροπή. Γνωρίζω ότι η Επιτροπή έχει τους ίδιους στόχους με το Ευρωπαϊκό Κοινοβούλιο, αλλά τι σχεδιάζει να κάνει η Επιτροπή;
<SPEAKER ID="128" NAME="Vladimír Špidla">
μέλος της Επιτροπής. - (CS) Κύριε Πρόεδρε, κυρίες και κύριοι, πριν απαντήσω σε καθένα από τα ερωτήματα που θέσατε, θα ήθελα να σας υπενθυμίσω τι είναι το σύστημα EURES.
<P>
Πρόκειται για ένα σύστημα, ένα μοναδικό σύστημα, το μεγάλο πλεονέκτημα του οποίου έγκειται στο ότι συνδυάζει ένα δίκτυο αποτελούμενο από περισσότερους από 800 ειδικευμένους συμβούλους με μια αποτελεσματική διαδικτυακή πύλη, που διευκολύνει την πρόσβαση σε δεδομένα και τη διαδραστική ανταλλαγή δεδομένων.
<P>
Από το 2006, η πύλη EURES έχει προσφέρει εύκολη πρόσβαση σε όλες τις προσφορές θέσεων εργασίας στην Ευρωπαϊκή Ένωση καθώς και στις εθνικές δημόσιες υπηρεσίες απασχόλησης στις χώρες του ευρωπαϊκού οικονομικού χώρου σε 25 ευρωπαϊκές γλώσσες. Κατά μέσο όρο, η πύλη παρέχει πρόσβαση σε περισσότερες από 1 200 000 προσφορές. Παράλληλα, οι σύμβουλοι του EURES είναι διαθέσιμοι για την παροχή συμβουλών στους εργαζόμενους και τις οικογένειές τους που σχεδιάζουν να αξιοποιήσουν τις ευκαιρίες που προσφέρει η κινητικότητα.
<P>
Θα απαντήσω πρώτα στις επιμέρους ερωτήσεις σας.
<P>
Θα ξεκινήσω με την πρώτη ερώτησή σας που αφορά την πιθανή επέκταση του EURES σε υπηκόους τρίτων χωρών.
<P>
Όπως γνωρίζετε, το EURES αρχικά δημιουργήθηκε προκειμένου να ωφελήσει τους πολίτες του ευρωπαϊκού οικονομικού χώρου βοηθώντας τους να βρουν εργασία εκτός των χωρών τους και αυξάνοντας έτσι την κινητικότητα. Επί του παρόντος, η Επιτροπή σχεδιάζει να καταστήσει το σύστημα EURES διαθέσιμο και σε εργαζόμενους από άλλες χώρες: με τον τρόπο αυτό δεν θα ανταποκριθεί απλώς στις δικές τους προσδοκίες, αλλά θα ωφελήσει και την Ένωση. Δεδομένης της γήρανσης του πληθυσμού και της δημογραφικής συρρίκνωσης στην Ευρώπη, πρέπει να είμαστε έτοιμοι για ελλείψεις στο ευρωπαϊκό εργατικό δυναμικό στο προσεχές μέλλον, που θα έχουν αντίκτυπο σε βασικούς τομείς της οικονομίας και του τρόπου ζωής μας. Πέραν αυτού, το σύστημα EURES μπορεί επίσης να συμβάλλει στην επίλυση του προβλήματος της μετανάστευσης από τρίτες χώρες.
<P>
Ως αποτέλεσμα, μια νέα κατεύθυνση προστέθηκε στις γενικές αρχές του EURES για την περίοδο 2007-2010, που προβλέπει τη δυνατότητα διεύρυνσης των πληροφοριών που προσφέρονται μέσω του δικτύου EURES, προκειμένου να καλυφθούν οι ανάγκες εργαζομένων από τρίτες χώρες.
<P>
Σε συνέχεια του σχεδίου δράσης της Επιτροπής για τη νόμιμη μετανάστευση, θέλουμε τώρα να αναλύσουμε λεπτομερώς τις δυνατότητες επέκτασης του συστήματος EURES σε αυτήν την κατεύθυνση. Στην αρχική φάση μπορούμε να εξετάσουμε το ενδεχόμενο συμπλήρωσης των υπαρχουσών ενοτήτων που παρέχουν πληροφορίες για τις "Συνθήκες ζωής και εργασίας" με πληροφορίες προσαρμοσμένες στις ανάγκες πολιτών από τρίτες χώρες που επιθυμούν να εισέλθουν στην ευρωπαϊκή αγορά, και παροχής πληροφοριών και στις γλώσσες αυτών των χωρών.
<P>
Το δεύτερο ερώτημά σας αφορά τη συμπερίληψη εποχικών και σύντομης διάρκειας, προσωρινών προσφορών θέσεων εργασίας στο σύστημα EURES. Αληθεύει ότι οι αρχικές αναλύσεις που πραγματοποιήθηκαν για το σύστημα EURES δεν αναφέρονταν στην ανάγκη και στο επίπεδο της ζήτησης για σύντομης διάρκειας εργασία στο εξωτερικό. Τα στατιστικά στοιχεία που είχαμε στη διάθεσή μας κάλυπταν μόνο την πολύ μικρή χρονική περίοδο ενός έτους, και η ζήτηση για εποχική εργασία ή εργασιακή εμπειρία και πρακτική άσκηση δεν ελήφθησαν υπόψη.
<P>
Ωστόσο, σε συνέχεια της σύστασης του Ευρωπαϊκού Κοινοβουλίου για την αύξηση του προϋπολογισμού του EURES για το 2007, έγινε έρευνα στους κόλπους του συστήματος, προκειμένου να διαπιστωθεί η ανάγκη και η σκοπιμότητα της δημιουργίας τέτοιας υπηρεσίας. Αρκετές χώρες αντέδρασαν πολύ θετικά. Ορισμένοι εταίροι είχαν ήδη εμπειρία από υπηρεσίες τέτοιου είδους στους τομείς του τουρισμού, των κατασκευών και της γεωργίας. Στο μέλλον, όταν αναπτύσσονται σχέδια για περαιτέρω ανάπτυξη του συστήματος EURES, θα εξετάζεται αυτόματα η δυνατότητα επέκτασης αυτής της υπηρεσίας.
<P>
Όσον αφορά το τρίτο ερώτημά σας, η Επιτροπή πιστεύει επίσης ότι τόσο η επαγγελματική όσο και η γεωγραφική κινητικότητα μπορούν να διαδραματίσουν θετικό ρόλο στη βελτίωση του τρόπου λειτουργίας της ευρωπαϊκής αγοράς εργασίας, και επομένως είναι σημαντικό να στηριχθεί και να ενισχυθεί αυτή η κινητικότητα.
<P>
Για τον σκοπό αυτό, η Επιτροπή αναπτύσσει σχέδιο δράσης βάσει των αποτελεσμάτων του Ευρωπαϊκού έτους κινητικότητας των εργαζομένων 2006, που αποσκοπεί στην αύξηση της κινητικότητας στο πλαίσιο της ευρωπαϊκής αγοράς εργασίας και στην εξάλειψη των κυρίων εμποδίων για την περαιτέρω ανάπτυξή της.
<P>
Αυτό το σχέδιο δράσης θα συνιστά την ενίσχυση του ρόλου του EURES, καθιστώντας το το κύριο μέσο για τη στήριξη της κινητικότητας των εργαζομένων σε ολόκληρη την Ευρωπαϊκή Ένωση και την αύξηση της ενημέρωσης για αυτή. Θα έχει τρεις κύριους στόχους:
<P>
1. την ενίσχυση της στρατηγικής διάστασης του EURES, ενισχύοντας τις αναλυτικές δυνατότητές του όσον αφορά τις ροές κινητικότητας και τις αλλαγές στην ευρωπαϊκή αγορά εργασίας·
<P>
2. τη βελτίωση της ποιότητας των υπηρεσιών του προσφέροντας στους μετακινούμενους εργαζόμενους και τις οικογένειές τους πιο ολοκληρωμένες υπηρεσίες·
<P>
3. την αύξηση της επιχειρησιακής κάλυψής του, ενισχύοντας τις σχέσεις του με άλλους παρόχους παρεμφερών υπηρεσιών -ή τον ιδιωτικό τομέα- και σταδιακά ανοίγοντας τις δραστηριότητές του σε εργαζόμενους από άλλες περιοχές του κόσμου, όπως ήδη εξήγησα στην απάντησή μου στο πρώτο ερώτημά σας.
<P>
Το τέταρτο και τελευταίο ερώτημά σας αφορά τα διασυνοριακά σχέδια EURES και τον ρόλο τους στην παροχή βοήθειας στα κράτη μέλη, προκειμένου να άρουν τα προσωρινά μέτρα.
<P>
" αντιμετώπιση των ιδιαίτερων προβλημάτων που ανακύπτουν στις διασυνοριακές σχέσεις αποτελούσε ανέκαθεν σημαντική προτεραιότητα για το EURES. Διαθέτουμε πλέον 20 σχέδια διασυνοριακής συνεργασίας, με τελευταία τα σχέδια μεταξύ Τσεχικής Δημοκρατίας και Ουγγαρίας και μεταξύ Σλοβακίας και Ουγγαρίας. Επιπλέον, επί του παρόντος εκπονούνται 14 μελέτες σκοπιμότητας για τον προσδιορισμό νέων σχεδίων και υπηρεσιών, είτε μεταξύ των "νέων" κρατών μελών είτε μεταξύ των "παλαιών" και των "νέων" κρατών μελών.
<P>
Ωστόσο, κυρίες και κύριοι, πιστεύω ότι έχει έρθει ο καιρός να εγκαταλείψουμε την έννοια των "παλαιών" και των "νέων" κρατών: υπό μια έννοια, η Ισπανία είναι αναμφίβολα "νέο κράτος", το ίδιο και η Ελλάδα, και θα μπορούσα να αναφέρω και άλλα παραδείγματα. Διερωτώμαι για πόσο ακόμη θα συνεχίσουμε να καταφεύγουμε σε τέτοιου είδους κατηγοριοποίηση σε σχέση με ισότιμα κράτη μέλη της Ευρωπαϊκής Ένωσης.
<P>
Εν πάση περιπτώσει, εκπονούνται 14 μελέτες σκοπιμότητας με στόχο τον προσδιορισμό νέων σχεδίων. Πρόκειται για πρακτικά σχέδια, το οποία σχεδιάζονται για να διευκολύνουν τους πολίτες -εργοδότες και διασυνοριακούς εργαζομένους- στην καθημερινότητά τους. Οι εταίροι θα μπορούσαν να είναι συνδικαλιστικές ενώσεις, οργανώσεις εργοδοτών, δημόσιες υπηρεσίες απασχόλησης ή οποιοσδήποτε άλλος συμμετέχων σε τοπικό ή περιφερειακό επίπεδο. Μέσω των σχεδίων αυτών ευελπιστούμε να διευκολύνουμε την ανταλλαγή εργαζομένων μέσω των κρατών εταίρων και να τα ενθαρρύνουμε να προβούν στις αναγκαίες ενέργειες σε σχέση με τα προσωρινά μέτρα.
<P>
Κυρίες και κύριοι, θα ήθελα να ολοκληρώσω επισημαίνοντας μια ακόμη σημαντική πτυχή του έργου του EURES, που συνίσταται στον περιορισμό της δυνατότητας κοινωνικού ντάμπινγκ. Είναι προφανές ότι άνθρωποι που είναι καλά ενημερωμένοι όταν φτάνουν σε μια άλλη χώρα βρίσκονται σε πολύ πλεονεκτικότερη θέση από εκείνους που δεν διεθέτουν την ίδια ενημέρωση. Και από την άποψη αυτή, επομένως, το EURES είναι ένα μοναδικό και πολύ αποδοτικό εργαλείο.
<SPEAKER ID="129" NAME="Philip Bushill-Matthews">
εξ ονόματος της Ομάδας PPE-DE. - (EN) Κύριε Πρόεδρε, επιτρέψτε μου να ξεκινήσω λέγοντας ότι επί της ουσίας συμφωνώ με τον συνάδελφο κ. Andersson, στην αντίθετη πτέρυγα του Κοινοβουλίου, παρακαλώ όμως αυτό να μην εκληφθεί ως προηγούμενο σε άλλες περιπτώσεις στο μέλλον. Αξίζει να καταγραφεί ότι στην επιτροπή υπήρξε σημαντική στήριξη για το ψήφισμα αυτό. Εμείς, ως Ομάδα, δεν καταθέτουμε τροπολογίες στο ψήφισμα αυτό και ελπίζω ότι συνάδελφοι από όλες τις πολιτικές ομάδες και όλες τις εθνικότητες θα στηρίξουν κάτι που αξίζει να στηριχθεί, που είναι η αρχή ότι η ΕΕ έχει να κάνει με τους ανθρώπους και με την παροχή περισσότερων ευκαιριών σε περισσότερους ανθρώπους, και το EURES μπορεί να διαδραματίσει ιδιαίτερο ρόλο στην εκπλήρωση αυτού του σκοπού.
<P>
Έχω, ωστόσο, δύο δευτερεύουσες ερωτήσεις τις οποίες ο Επίτροπος θα μπορούσε να απαντήσει είτε στη δευτερολογία του αργότερα, είτε με επιστολή. Πρόκειται για δύο δευτερεύοντα ζητήματα, ελπίζω όμως όχι άνευ σημασίας.
<P>
Το ένα αφορά τη χρήση της πύλης στην πράξη. Πληκτρολογώντας "επαγγελματική κινητικότητα στην Ευρώπη" κατευθύνεται κανείς απευθείας στην πύλη EURES, που είναι μια πολύ καλή διαδικτυακή πύλη και εύκολη στην πλοήγηση. Ωστόσο, προκειμένου να φτάσεις εκεί πρέπει να γνωρίζεις τις λέξεις κλειδιά "επαγγελματική κινητικότητα". Εάν πληκτρολογήσει κανείς απλώς "εργασία στην Ευρώπη", θα δει έναν ολόκληρο κατάλογο άλλων πυλών, όπως οι Eurojobs, Jobpilot, Topjobs, Careers in Europe κλπ. Μπορεί να είναι αξιόλογες, αλλά το βασικό είναι να γίνει σύνδεση με το EURES. Για τον λόγο αυτό, το ερώτημά μου είναι: μπορεί να γίνει κάτι παραπάνω, ώστε να βεβαιωθούμε ότι η πύλη EURES θα γίνει ευρύτερα διαθέσιμη σε όσους δεν απευθύνονται απαραιτήτως σε κέντρα αναζήτησης εργασίας αλλά προτιμούν να αναζητήσουν οι ίδιοι εργασία στο Διαδίκτυο;
<P>
Το δεύτερο ζήτημα είναι ότι παρατηρώ ότι μια από τις πτυχές του EURES -την οποία επίσης επικροτώ- είναι η υποενότητα σχετικά με τη διά βίου μάθηση, και εκεί υπάρχει μια πύλη που ονομάζεται PLOTEUS. Το PLOTEUS μου κίνησε το ενδιαφέρον, επειδή -και αυτό προς ενημέρωση των συναδέλφων μου που μπορεί, όπως εγώ, να μην το γνώριζαν μέχρι τώρα- είναι η πύλη για τις ευκαιρίες εκπαίδευσης γενικά. Ω! μα πρόκειται πράγματι για μια μεγάλη προσπάθεια: όχι απλώς στην Ευρώπη αλλά γενικά! Το κοίταζα γιατί, αν και πολλά από τα ζητήματα που σχετίζονται με την κινητικότητα έχουν να κάνουν με την παροχή ευκαιριών στους φίλους και συναδέλφους μας στην Ανατολική και Κεντρική Ευρώπη να μετακινηθούν προς τη Δύση, πιστεύω επίσης ότι πρέπει να δοθεί μεγαλύτερη προσοχή σε ευκαιρίες μετακίνησης από τη Δύση προς την Ανατολική και την Κεντρική Ευρώπη. Ένας από τους περιορισμούς -και μιλώ φυσικά ως Άγγλος- είναι η εκμάθηση γλωσσών και η προσαρμοστικότητα σε διαφορετικές γλώσσες, και οτιδήποτε μπορεί να κάνει το πρόγραμμα PLOTEUS για να ενθαρρύνει την εκμάθηση γλωσσών είναι -ελπίζω ότι ο Επίτροπος θα συμφωνήσει- πολύ σημαντική πτυχή της επαγγελματικής κινητικότητας.
<P>
Αυτό που θέλω να πω με αυτές τις δύο παρατηρήσεις για το PLOTEUS και την πρόσβαση στο Διαδίκτυο είναι: οπωσδήποτε να νοιαζόμαστε για τις ευκαιρίες γενικά, ας προσγειώσουμε όμως τις προσδοκίες μας από την πύλη αυτή, ώστε να ανταποκρίνεται σε περισσότερες περιπτώσεις στις ανάγκες πραγματικών ανθρώπων.
<SPEAKER ID="130" NAME="Stephen Hughes">
εξ ονόματος της Ομάδας PSE. - (EN) Κύριε Πρόεδρε, το EURES έχει τεράστιες δυνατότητες, πολλές όμως από αυτές μένει να αξιοποιηθούν. Ακόμη αντιμετωπίζει αρκετούς περιορισμούς. " ερώτησή μας αναφέρει ότι η πύλη πρέπει να γίνει μια μονοαπευθυντική υπηρεσία για τη γεωγραφική και επαγγελματική κινητικότητα των εργαζομένων, πρέπει όμως να είμαστε ειλικρινείς και να παραδεχθούμε ότι πόρρω απέχει από το να γίνει κάτι τέτοιο. Θα έπρεπε, ωστόσο, να είναι δυνατό να δημιουργηθεί τέτοια μονοαπευθυντική υπηρεσία τη σημερινή ηλεκτρονικά προηγμένη εποχή.
<P>
Οι εργαζόμενοι που σχεδιάζουν με μετοικήσουν αλλού στην Ευρώπη σε αναζήτηση εργασίας χρειάζονται πρόσβαση σε αναλυτικές και προσαρμοσμένες στα τοπικά δεδομένα γνώσεις που θα τους δώσουν την εμπιστοσύνη να μετοικήσουν με τις οικογένειές τους - αναλυτικές πληροφορίες μέχρι, για παράδειγμα, για τα σχολεία που υπάρχουν σε μια συγκεκριμένη περιοχή, τις επιδόσεις των σχολείων αυτών, τους αριθμούς των μαθητών και τις κενές θέσεις. Το ίδιο ισχύει στον τομέα της υγειονομικής περίθαλψης, της εύρεσης στέγης και σε πληθώρα άλλων ζητημάτων.
<P>
" πύλη περιλαμβάνει πληροφορίες στις ενότητες αυτές, αλλά πληροφορίες πολύ γενικού χαρακτήρα, και παρέχει μόνο μια σύντομη εθνική επισκόπηση. Μπορεί να φαίνεται τεράστιο έργο να συγκεντρωθούν αναλυτικές και ειδικές για κάθε περιοχή πληροφορίες στην πύλη, αλλά αυτό δεν αληθεύει απαραίτητα. Μεγάλο μέρος αυτών των αναλυτικών πληροφοριών υπάρχει ήδη στις ιστοθέσεις τοπικών αρχών, υγειονομικών αρχών, τοπικών εκπαιδευτικών αρχών και κρατικών υπηρεσιών. Μπορούν να ενσωματωθούν στην πύλη δικτυακοί σύνδεσμοι προς αυτές τις ιστοθέσεις που θα κατευθύνουν τους χρήστες που χρειάζονται περισσότερες πληροφορίες στις εν λόγω ιστοθέσεις.
<P>
Όλο και συχνότερα, οι πληροφορίες που διατίθενται σε τοπικό επίπεδο παρέχονται επίσης σε περισσότερες γλώσσες. Στην περιοχή μου, για παράδειγμα, έχουμε τα πάντα, από πληροφορίες για την εγγραφή στους εκλογικούς καταλόγους έως πληροφορίες για την εύρεση στέγης, διαθέσιμες στα πολωνικά και σε σειρά άλλων γλωσσών.
<P>
Τέλον, συχνά υπάρχουν πληροφορίες σε σειρά γλωσσών τρίτων χωρών, κάτι που συνδέεται με το ζήτημα που ανέφερε ο Επίτροπος. " μετανάστευση από τρίτες χώρες δεν μπορεί να αντιμετωπίσει τις δυσκολίες που δημιουργεί η δημογραφική αλλαγή για την ΕΕ, μπορεί όμως να βοηθήσει. Για τον λόγο αυτό, άκουσα με ικανοποίηση όσα είπε για τα σχέδια να εφοδιαστεί το EURES, ώστε να διαδραματίσει σημαντικό ρόλο στη διαδικασία αυτή.
<SPEAKER ID="131" NAME="DanutBudreikaitė">
εξ ονόματος της Ομάδας ALDE. - (LT) " ελεύθερη κυκλοφορία των εργαζομένων είναι μια από τις τέσσερις αναγκαίες προϋποθέσεις της ύπαρξης και της επιτυχούς λειτουργίας της ενιαίας αγοράς της ΕΕ. " ενιαία αγορά εργασίας, η οποία δεν έχει αναπτυχθεί ακόμη, θα έδινε τη δυνατότητα σε όσους αναζητούν εργασία να αποκτήσουν νέες δεξιότητες και εμπειρία και θα τους παρείχε την ευκαιρία να επιλέξουν μια θέση εργασίας και να αξιοποιήσουν τις δεξιότητές τους, οι δε εργοδότες θα μπορούσαν να επιλέγουν από μεγάλο αριθμό εργαζομένων τους ειδικευμένους ανθρώπους που χρειάζονται. Το δίκτυο EURES (Ευρωπαϊκές Υπηρεσίες Απασχόλησης) είναι ένα μέσο που αποσκοπεί στη δημιουργία ενιαίας αγοράς εργασίας διευκολύνοντας την κυκλοφορία των εργαζομένων στην ΕΕ, στις χώρες του ευρωπαϊκού οικονομικού χώρου και στην Ελβετία (δεν θα αναφέρω τρίτες χώρες στο σημείο αυτό). Στο πλαίσιο του δικτύου συνεργάζονται εθνικές υπηρεσίες απασχόλησης, συνδικαλιστικές ενώσεις, οργανώσεις εργοδοτών και περιφερειακές και τοπικές αρχές. Οι δραστηριότητές τους συντονίζονται από την Ευρωπαϊκή Επιτροπή. Αποστολή του δικτύου EURES είναι να ενημερώνει, να παρέχει συμβουλές και να συνδράμει εργαζόμενους που ενδέχεται να μετακινηθούν σε άλλη χώρα σχετικά με ευκαιρίες απασχόλησης στο εξωτερικό και σχετικά με τις συνθήκες ζωής, εργασίας και σπουδών στις χώρες του ευρωπαϊκού οικονομικού χώρου και να βοηθά εργοδότες που επιθυμούν να προσλάβουν εργαζομένους από άλλες χώρες.
<P>
" πύλη EURES άρχισε να λειτουργεί το 2006 και προσφέρει ένα εκατ. κενές θέσεις εργασίας σε ολόκληρη την Ευρώπη. Μέχρι σήμερα, 8 000 εργοδότες και 184 000 αναζητούντες εργασία έχουν εγγραφεί στη δικτυακή πύλη. Παρότι το δικαίωμα στην ελεύθερη κυκλοφορία όταν κάποιος ζει και εργάζεται στο εξωτερικό είναι ένα από τα βασικά δικαιώματα των ευρωπαίων πολιτών που κατοχυρώνεται στη Συνθήκη της Ρώμης, πολλά από τα παλαιά κράτη μέλη εξακολουθούν να εφαρμόζουν μεταβατικές περιόδους για τις χώρες που εντάχθηκαν στην ΕΕ το 2004 και το 2007. " Γερμανία σχεδιάζει να επεκτείνει τη μεταβατική περίοδο για το άνοιγμα της αγοράς εργασίας έως το 2011 λόγω του υψηλού ποσοστού ανεργίας στη χώρα. Ορισμένες πηγές αναφέρουν ότι αντιμετωπίζουμε έλλειψη εργατικού δυναμικού στην ΕΕ, άλλες πάλι υψηλά ποσοστά ανεργίας. Στη δικτυακή πύλη EURES διαφημίζονται ένα εκατ. κενές θέσεις εργασίας, την ίδια στιγμή που περιορίζεται η ελεύθερη κυκλοφορία των εργαζομένων. Πόσο αποτελεσματικό είναι το EURES; Θα αναφέρω το παράδειγμα της χώρας μου, της Λιθουανίας. Σύμφωνα με επίσημα στατιστικά στοιχεία, 34 000 εργαζόμενοι εγκατέλειψαν τη Λιθουανία μέσα σε τέσσερα χρόνια, αλλά μόλις 405 από αυτούς το έκαναν μέσα σε δυόμισι χρόνια με τη βοήθεια των υπηρεσιών του EURES. Τα μέσα ενημέρωσης παρουσιάζουν συχνά συγκλονιστικές πληροφορίες σχετικά με τις συνθήκες δουλείας υπό τις οποίες εργάζονται μετανάστες στην Ιταλία, την Ισπανία και το "νωμένο Βασίλειο, όπου εργαζόμενοι από τις νέες χώρες έρχονται αντιμέτωποι με απάνθρωπες συνθήκες εργασίας και ζωής. Δεν αποτελεί αυτό αδυναμία του συστήματος EURES; Οι ενδιαφερόμενοι δεν λαμβάνουν επαρκείς πληροφορίες για τις συνθήκες εργασίας και ζωής και δεν γνωρίζουν πού να απευθυνθούν, όταν αντιμετωπίζουν προβλήματα. Οι δραστηριότητες το 2006 έδειξαν ότι έχουν προκύψει νέα εμπόδια στην ελεύθερη κυκλοφορία των εργαζομένων. Πρόκειται για πρακτικά προβλήματα, που σχετίζονται με τη στέγαση, τη γλώσσα, την απασχόληση του συντρόφου ή του συζύγου και τις ψυχολογικές δυσκολίες που συνεπάγεται η προσαρμογή σε μια νέα χώρα και ο σχεδιασμός της επιστροφής στην πατρίδα. Είναι ευχάριστο το γεγονός ότι η Επιτροπή θα αρχίσει να εφαρμόζει σχέδιο δράσης για την κινητικότητα το 2007, το οποίο θα συμβάλει στην επίλυση των προβλημάτων που έχουν ανακύψει. Ένα σύστημα πληροφόρησης για τη γεωγραφική και επαγγελματική κινητικότητα βασισμένο στην αρχή της μονοαπευθυντικής εξυπηρέτησης θα συνέβαλλε επίσης σε αυτό.
<SPEAKER ID="132" NAME="Ryszard Czarnecki">
εξ ονόματος της Ομάδας UEN. - (PL) Κύριε Πρόεδρε, υπόσχομαι ότι, σε αντίθεση με τον κ. Bushill-Matthews, τον προηγούμενο αγορητή, δεν θα μιλήσω για τον κυβερνοχώρο και τις ευκαιρίες που η πλοήγηση σε αυτόν μπορεί να ανοίξει για τους πολίτες της Κεντρικής και της Ανατολικής Ευρώπης.
<P>
Το σχέδιο ψηφίσματος εγκωμιάζει το EURES, την Ευρωπαϊκή Υπηρεσία Απασχόλησης. Πρέπει, ωστόσο, να θυμόμαστε ότι, για ορισμένους παρατηρητές, το EURES είναι ένα παράδειγμα υπερβολικής ευρωπαϊκής γραφειοκρατίας. Όπως επισήμανε μόλις η συνάδελφός μου από τη Λιθουανία, μόλις το 8% των Λιθουανών που μετακινήθηκαν στο εξωτερικό για να εργαστούν έκαναν χρήση των μέσων που προσφέρει το EURES. Αυτό είναι πράγματι πολύ χαμηλό ποσοστό.
<P>
Ίσως δεν πρόκειται για περίπτωση υπερβολικής γραφειοκρατίας, αλλά η υπόθεση θα ήταν πολύ πιο ξεκάθαρη, αν η ευρωπαϊκή αγορά εργασίας ελευθερωνόταν πλήρως σταδιακά. Τότε οι Ευρωπαίοι θα είχαν τη δυνατότητα να αναζητήσουν εργασία με τον συνήθη τρόπο και δεν θα χρησιμοποιούσαν απαραίτητα το EURES.
<P>
Φυσικά όλες οι μέθοδοι πρέπει να στηρίζονται, περιλαμβανομένης της επίσημης πληροφόρησης για κενές θέσεις εργασίας για εποχικούς ή προσωρινούς εργαζόμενους. Αυτό πρέπει καταρχήν να αφορά τους πολίτες των κρατών μελών της Ένωσης. Οι πολίτες τρίτων χωρών πρέπει να έρχονται δεύτεροι, περιλαμβανομένων υπηκόων χωρών που συνεργάζονται με την Ένωση στο πλαίσιο της ευρωπαϊκής πολιτικής γειτονίας.
<P>
Πριν από δύο χρόνια και δύο μήνες, όταν εγκρίναμε τις κατευθυντήριες γραμμές για την πολιτική απασχόλησης στα κράτη μέλη, τονίσαμε την ανάγκη άρσης όλων των εμποδίων στην ελεύθερη κυκλοφορία των εργαζομένων στην Ευρώπη, όπως προβλέπουν οι Συνθήκες. Είναι λυπηρό το γεγονός ότι η Γερμανία, η Αυστρία και ορισμένα άλλα κράτη μέλη δεν αποδέχθηκαν την έκκληση αυτή και διατηρούν ακόμη εμπόδια στην πρόσβαση στην αγορά εργασίας. Αυτό αντίκειται στις θεμελιώδεις ελευθερίες στις οποίες βασίζεται η Ευρωπαϊκή Ένωση, όπως δήλωσε η συνάδελφός μου. " ελεύθερη πρόσβαση θα γίνει τελικά πραγματικότητα, όμως στο μεταξύ θα έχει σπαταληθεί πολύτιμος χρόνος. Πρέπει να συζητήσουμε γενικές λύσεις εδώ και τώρα, όχι ημίμετρα.
<SPEAKER ID="133" NAME="Elisabeth Schroedter">
εξ ονόματος της Ομάδας Verts/ALE. - (DE) Κύριε Πρόεδρε, είναι σωστό αυτό που είπαν οι συνάδελφοι: το EURES γράφει ευρωπαϊκή ιστορία επιτυχίας. Χωρίς το συμβουλευτικό δίκτυο του EURES, η γεωγραφική και επαγγελματική κινητικότητα στην Ευρώπη δεν θα ήταν δυνατή στο μέτρο που είναι σήμερα, και μάλιστα για εργαζομένους που γνωρίζουν τα δικαιώματά τους και γι' αυτό τα ασκούν. " τέταρτη ελευθερία της Ευρωπαϊκής Ένωσης θα ήταν απλώς θεωρία χωρίς το EURES.
<P>
Γι' αυτό δεν καταλαβαίνω, κύριε Επίτροπε, γιατί δεν δείχνετε μεγαλύτερη διάθεση να βελτιώσετε το EURES, δηλαδή να δημιουργήσετε περισσότερες συμβουλευτικές υπηρεσίες και να βελτιώσετε την ποιότητα, για παράδειγμα με πρότυπα βέλτιστων πρακτικών στις παραμεθόριες περιοχές. Βασικά θα έπρεπε να δημιουργούνται σε μεγάλο αριθμό, προκειμένου να συνεχίσετε να επιδιώκετε τους στόχους σας στο έτος της κινητικότητας και να αυξήσετε τη γεωγραφική κινητικότητα στην Ευρώπη. Εδώ χρειάζεται πραγματικά μεγαλύτερος ζήλος. Ειδικά οι περιφέρειες όπου υπάρχει έλλειψη ειδικευμένου εργατικού δυναμικού θα κέρδιζαν από τη διευκόλυνση της κινητικότητας στην Ευρώπη. Φυσικά, όμως, εκείνα που πατάνε φρένο εδώ είναι κυρίως τα κράτη μέλη - και το Συμβούλιο λάμπει και πάλι δια της απουσίας του.
<P>
" αμοιβαία αναγνώριση των συστημάτων κοινωνικής ασφάλισης δεν έχει φθάσει ακόμα στο απαραίτητο επίπεδο για να μπορούν οι εργαζόμενοι να εργαστούν σε άλλο κράτος μέλος χωρίς απώλεια κοινωνικής ασφάλισης. Ακόμα δυσκολότερα είναι τα πράγματα για εργαζομένους σε κράτη μέλη που εξακολουθούν να εμμένουν στον προσωρινό περιορισμό της ελεύθερης κυκλοφορίας -όπως η πατρίδα μου- όπου η ελεύθερη κυκλοφορία είναι παράνομη και οι σχέσεις εργασίας εύθραυστες, ενώ η παράνομη εργασία καθορίζει την αμοιβή και την ασφάλεια. " καταπολέμηση του κοινωνικού αποκλεισμού όμως μπορεί να γίνει μόνο, εάν η ελεύθερη κινητικότητα είναι νόμιμη.
<P>
Γι' αυτό δεν καταλαβαίνω γιατί κυβερνήσεις όπως η γερμανική από τη μια κάνουν πρώτο θέμα την έλλειψη ειδικευμένου εργατικού δυναμικού και από την άλλη δεν έχουν το θάρρος να προσφέρουν ελεύθερη κυκλοφορία στους ανθρώπους από τις χώρες της Ανατολικής Ευρώπης για να εκτονωθεί επιτέλους η εν μέρει παράλογη κατάσταση που επικρατεί στα σύνορα. Απευθύνω επίσης έκκληση προς τους κοινωνικούς εταίρους να κάνουν περισσότερα υπέρ της ελεύθερης κυκλοφορίας στις διάφορες χώρες και να αποκαλύψουν με δημόσιους ελέγχους τα μαύρα πρόβατα, ώστε να μην κερδίζουν από τον κοινωνικό αποκλεισμό.
<SPEAKER ID="134" NAME="Derek Roland Clark">
εξ ονόματος της Ομάδας IND/DEM. - (EN) Κύριε Πρόεδρε, η Ευρώπη περιλαμβάνει περιοχές με διαφορετική γεωγραφία, έδαφος και κλίμα, διαφορές που έχουν οδηγήσει στη δημιουργία πολλών διαφορετικών τρόπων ζωής και οικονομιών. Συγκεκριμένα, πάντα υπήρχε ευρύ φάσμα εργασιακών πρακτικών, και οι εργατικές νομοθεσίες αναπτύχθηκαν διαφορετικά. Διαφορετικοί άνθρωποι εργάζονται με διαφορετικούς τρόπους. " ποικιλία είναι το αλατοπίπερο της ζωής. Όποιος τα βάλει μαζί της θα το κάνει με δικό του κίνδυνο, γιατί βρίσκεται στην καρδιά της πλήρους απασχόλησης και της εργατικής νομοθεσίας.
<P>
" πλήρης ονομασία της Επιτροπής Απασχόλησης είναι Επιτροπή Απασχόλησης και Κοινωνικών Υποθέσεων, και σίγουρα η σημαντικότερη κοινωνική παροχή τόσο για το άτομο όσο και για την κοινωνία είναι οι άνθρωποι να έχουν εργασία. Τον Απρίλιο του 2005, η Γερμανία είχε 10% ανεργία, ενώ το αντίστοιχο ποσοστό στο "νωμένο Βασίλειο ήταν 4,5%, αλλά από την άλλη το "νωμένο Βασίλειο έχει υιοθετήσει μικρότερο μέρος της εργατικής νομοθεσίας της ΕΕ. Πολλές χώρες της Ανατολικής Ευρώπης έχουν υψηλά ποσοστά ανεργσίας. Έχουν σημειώσει πρόοδο, έχουν βελτιωθεί κάπως, αλλά το τελευταίο που θέλουν είναι να αντικαταστήσουν τη σοβιετική οικονομία που διαχειρίζονταν μη εκλεγμένοι κομισάριοι με τις κεντρικές αποφάσεις των μη εκλεγμένων Επιτρόπων της ΕΕ.
<P>
" Ευρώπη δεν έχει ανάγκη την επιβολή κοινής εργατικής νομοθεσίας από την ΕΕ. Ένας τέτοιος ζουρλομανδύας μόνο σε αύξηση της ανεργίας μπορεί να οδηγήσει, με αποτέλεσμα κοινωνικές αναταραχές σαν αυτές που έχουμε ξαναδεί. Ελπίζω ότι κανείς μας δεν θέλει να τις ξαναδεί.
<SPEAKER ID="135" NAME="Csaba Őry" AFFILIATION="PPE-DE">
(HU) Έχουν γίνει πολλές συζητήσεις σχετικά με την αύξηση της γεωγραφικής και επαγγελματικής κινητικότητας στην Ένωση, ως βασικού παράγοντα για τη μείωση της ανεργίας και την αύξηση της οικονομικής ανταγωνιστικότητας.
<P>
" Ένωση των 27 μελών διαθέτει μια πολύ μεγάλη δεξαμενή εργατικού δυναμικού, αλλά εξαιτίας της άνισης γεωγραφικής κατανομής των διαθέσιμων θέσεων εργασίας δεν μπορεί να παράσχει ευκαιρίες απασχόλησης σε σημαντικό ποσοστό όσων τώρα ξεκινούν τη σταδιοδρομία τους και εργαζομένων άνω των 50 ετών. Επομένως, η επιτάχυνση της μετανάστευσης προς αρκετά κράτη μέλη εργαζομένων από τρίτες χώρες, παρότι υπάρχει κατάλληλο και ειδικευμένο εργατικό δυναμικό στο εσωτερικό της Ένωσης, είναι πλέον ζήτημα επείγοντος χαρακτήρα.
<P>
Το δίκτυο EURES διαδραματίζει εξέχοντα ρόλο στη σχέση μεταξύ προσφοράς και ζήτησης, αλλά είναι λυπηρό το γεγονός ότι, ακόμη, δεν έχει λάβει επαρκή στήριξη από τους πόρους της ΕΕ που διατίθενται για σκοπούς ανάπτυξης. Είναι πολύ σαφές: άκουσα ότι υπάρχουν 700 σύμβουλοι EURES, ενώ ο κ. Špidla ανέφερε 800 - εάν δούμε αυτόν τον αριθμό σε σχέση με τα 20 εκατ. πολίτες που αδυνατούν να βρουν εργασία στα 27 κράτη μέλη, ο αριθμός αυτός είναι ασήμαντος. Μόλις 25-26 σύμβουλοι ανά χώρα, μια σταγόνα στον ωκεανό, και σε καμία περίπτωση αρκετοί για να φέρουν σε πέρας το συγκεκριμένο έργο.
<P>
Ένα άλλο ζήτημα που θεωρώ προβληματικό είναι ότι, αν και στην πύλη υπάρχουν πληροφορίες για τους αναζητούντες εργασία, είναι πολύ λιγότερες οι διαθέσιμες πληροφορίες για εταιρείες που παρέχουν ευκαιρίες απασχόλησης. Συνολικά 11 000 εταιρείες εκπροσωπούνται στο EURES, σύμφωνα με τα τελευταία στοιχεία. Χρειάζεται μια πολύ μεγαλύτερη ενημερωτική εκστρατεία, προκειμένου οι οικονομικοί φορείς να εμπλακούν περισσότερο από ό,τι σήμερα. Θεωρώ ότι η ανάπτυξη του δικτύου και της δικτυακής πύλης EURES είναι προς το κοινό συμφέρον της Ευρώπης και γι' αυτό προτρέπω να εγκριθούν οι προτάσεις.
<SPEAKER ID="136" NAME="Proinsias De Rossa" AFFILIATION="PSE">
(EN) Κύριε Πρόεδρε, αναμφίβολα, το πρόγραμμα EURES είναι πολύ σημαντικό και λειτουργεί καλά, χρειάζεται όμως βελτίωση.
<P>
Θέλω να αναφερθώ σε ένα συγκεκριμένο ζήτημα που σχετίζεται με την κινητικότητα, που όλοι συμφωνούμε ότι είναι αναγκαία και καλή για την Ευρώπη. Το πρόβλημα στο οποίο αναφέρομαι συγκεκριμένα είναι αυτό που αντιμετωπίζουν πολίτες της ΕΕ που έρχονται στην Ιρλανδία και έχουν σύζυγο που δεν προέρχεται από χώρα της ΕΕ.
<P>
Τις τελευταίες εβδομάδες, η ιρλανδική κυβέρνηση εξέδωσε εντολές απέλασης για 120 τέτοιους συζύγους. Γνωρίζω ότι πολύ περισσότεροι ενημερώθηκαν από τις ιρλανδικές αρχές ότι η αίτησή τους για άδεια διαμονής έχει ανασταλεί εν αναμονή της έκδοσης απόφασης σε δικαστική υπόθεση, η οποία δεν αναμένεται πριν από το 2009. Αυτό αποτελεί σαφές εμπόδιο στην κινητικότητα στην Ευρώπη για τους πολίτες της Ευρωπαϊκής Ένωσης που επιθυμούν να μετοικήσουν στην Ιρλανδία για να καταλάβουν κάποια διαθέσιμη θέση εργασίας και διαπιστώνουν ότι αντιμετωπίζουν περιορισμούς, επειδή είναι παντρεμένοι με άτομα που δεν είναι πολίτες της ΕΕ.
<P>
Μου φαίνεται ότι αυτό είναι άδικο για εκείνους που μπορεί να επιθυμούν να μετοικήσουν, αλλά είναι διπλά άδικο για εκείνους που έχουν ήδη μετοικήσει και ζουν -σε ορισμένες περιπτώσεις για μεγάλο χρονικό διάστημα- στην Ιρλανδία με τους συζύγους τους και τώρα απελαύνονται. Προτρέπω τον Επίτροπο να επικοινωνήσει κατεπειγόντως με τον ιρλανδό υπουργό και να τον προτρέψει να αποσύρει τις εντολές απέλασης και να χορηγήσει προσωρινές άδειες διαμονής στις ενδιαφερόμενες οικογένειες, θέτοντας έτσι τέλος στην αβεβαιότητα που αντιμετωπίζουν σχετικά με το μέλλον τους.
<P>
Αν ήμασταν σοβαροί για την κινητικότητα στην Ευρώπη, δεν θα προέκυπταν τέτοια ζητήματα. Είμαι πεπεισμένος ότι η ισχύουσα ιρλανδική νομοθεσία που έχει αυτό το αποτέλεσμα παραβιάζει την οδηγία της Ευρωπαϊκής Ένωσης του 2004 για την κινητικότητα και τη διαμονή και επίσης παραβιάζει τη νομοθεσία της Ευρωπαϊκής Ένωσης για την απαγόρευση των διακρίσεων, επειδή εφαρμόζεται μόνο στους συζύγους πολιτών της ΕΕ που δεν είναι ιρλανδοί υπήκοοι. Πρόκειται για δύο σοβαρά ζητήματα, και προτρέπω τον Επίτροπο να προβεί αμέσως και επειγόντως σε διαβήματα προς τις ιρλανδικές αρχές, συγκεκριμένα προς τον υπουργό Brian Lenihan, προκειμένου το ζήτημα αυτό να επιλυθεί χωρίς καθυστέρηση.
<SPEAKER ID="137" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, θα ήθελα να επιστήσω την προσοχή σε δύο ζητήματα στο πλαίσιο του διαλόγου αυτού. Πρώτον, είναι αναγκαίο να εφαρμοστεί πλήρως μια από τις θεμελιώδεις ελευθερίες στις οποίες βασίζεται η ευρωπαϊκή ενιαία αγορά, δηλαδή η ελεύθερη κυκλοφορία των εργαζομένων. Στην περίπτωση των εργαζομένων από τα νέα κράτη μέλη, η ελευθερία αυτή περιορίζεται σημαντικά, για παράδειγμα από τη Γερμανία και την Αυστρία. Είναι σαφές ότι η κατάσταση αυτή είναι επιζήμια για την κινητικότητα των εργαζομένων σε ολόκληρη την επικράτεια της Ευρωπαϊκής Ένωσης.
<P>
Δεύτερον, απαιτείται έντονη στήριξη, ιδίως για τα νέα κράτη μέλη, προκειμένου να επιτευχθεί αύξηση των ποσοστών απασχόλησης στις εν λόγω χώρες. Για παράδειγμα, στη χώρα μου, την Πολωνία, το ποσοστό είναι 51% για τους άνδρες και μόλις 46% για τις γυναίκες. Για λόγους σύγκρισης, στις "νωμένες Πολιτείες και τις Σκανδιναβικές χώρες, για παράδειγμα, οι δείκτες αυτοί υπερβαίνουν ήδη το 70%.
<SPEAKER ID="138" NAME="Gunnar Hökmark" AFFILIATION="PPE-DE">
(EN) Κύριε Πρόεδρε, νομίζω ότι είναι ευρέως αντιληπτή η σημασία της αυξημένης κινητικότητας, και όλες οι εμπειρίες είναι εξαιρετικά καλές για εργαζόμενους, ερευνητές - για όλους. " επιτυχία έχει να κάνει σε μεγάλο βαθμό με την κινητικότητα και την ευρωπαϊκή συνεργασία, και γνωρίζουμε ότι είναι σημαντικό για την ποιότητα της απασχόλησης, για την αποδοτικότητα των αγορών εργασίας, γνωρίζουμε ότι πρόκειται για μια πραγματικά ευρωπαϊκή ιδέα και επίσης γνωρίζουμε ότι έχει εξαιρετική σημασία για τις ευκαιρίες του ατόμου. Ωστόσο, εξακολουθούμε να είμαστε αντιμέτωποι με σειρά εμποδίων.
<P>
Είναι σημαντικό να στηρίξουμε το EURES και να διασφαλίσουμε ότι μπορεί να κάνει καλή δουλειά. Ταυτόχρονα όμως, πρέπει να διασφαλίσουμε ότι τα εμπόδια, για παράδειγμα οι μεταβατικοί κανόνες, θα αρθούν το συντομότερο δυνατό, επειδή είναι παράδοξο η μία πλευρά να προσπαθεί να αυξήσει την κινητικότητα και η άλλη να αποδέχεται να εμποδίζεται η κινητικότητα.
<P>
Το δεύτερο πράγμα που θεωρώ σημαντικό να αναφέρω σχετικά είναι ότι, ακόμη και όταν αρθούν αυτά τα εμπόδια, η κινητικότητα θα εξακολουθεί να είναι πολύ μικρή. Αυτό ισχύει τόσο στην εγχώρια αγορά εργασίας μας καθώς και στη διασυνοριακή. Νομίζω ότι το EURES μπορεί να χρησιμοποιηθεί όχι μόνο για να ενημερώνει και να βελτιώνει την ασφάλεια για εκείνους που επιθυμούν να μετοικήσουν σε άλλη χώρα και σε άλλη αγορά εργασίας, όπως επισήμανε νωρίτερα ο κ. Andersson, αλλά και για να ενημερώνει όλα τα όργανα λήψης αποφάσεων σχετικά με τα εναπομένοντα εμπόδια στις αγορές εργασίας της Ευρώπης, επειδή το χάσμα μεταξύ οράματος και θεωρίας, αφενός, και πραγματικότητας, αφετέρου, είναι αρκετά μεγάλο. Και πιστεύω ότι το EURES μπορεί να διαδραματίσει ρόλο και στην ενημέρωση με δύο τρόπους: για εκείνους που επιχειρούν να μετακινηθούν σε άλλες αγορές εργασίας αλλά και για όλους εμάς και για τα κράτη μέλη, προκειμένου να γίνει στην πραγματικότητα πιο εύκολο να μετακινείται κανείς. Αυτή είναι η πρόκληση που θα μπορούσαμε να συζητήσουμε περαιτέρω σήμερα.
<SPEAKER ID="139" NAME="Vladimír Špidla">
μέλος της Επιτροπής. - (CS) Κυρίες και κύριοι, νομίζω ότι η συζήτηση έδειξε σαφώς ότι το EURES είναι ένα καλό εργαλείο, το οποίο έχει έναν ρόλο και είναι χρήσιμο: συμβάλλει πραγματικά στην ελεύθερη κυκλοφορία του εργατικού δυναμικού, βοηθώντας την κινητικότητα, βοηθώντας ανθρώπους να μάθουν για την αγορά εργασίας σε ολόκληρη την Ευρωπαϊκή Ένωση και να ενημερωθούν για τα δικαιώματά τους.
<P>
Από την άλλη πλευρά, και αυτό αναδείχθηκε επίσης από τη συζήτηση, δεν έχουμε φτάσει σε μια ιδανική ή οριστική κατάσταση, και είναι αναγκαίο να συνεχίσουμε να αναπτύσσουμε περαιτέρω το EURES.
<P>
Στο πλαίσιο της συζήτησης τέθηκαν ορισμένα ζητήματα τα οποία δεν θα σχολιάσω μεμονωμένα αυτήν τη στιγμή, επειδή είναι πολύ ειδικού και οργανωτικού χαρακτήρα, και πιστεύω ότι καθένα από αυτά αξίζει να εξεταστεί επί της ουσίας από ειδικούς.
<P>
Αυτό που γίνεται σαφές από τη συζήτηση είναι ότι η γενική ιδέα της Επιτροπής για την ανάπτυξη αυτής της δικτυακής πύλης και το γενικό όραμα του Ευρωπαϊκού Κοινοβουλίου για τον σκοπό και την ανάπτυξη της πύλης αυτής λίγο πολύ συμπίπτουν και μας δίνουν την ευκαιρία πραγματικά αποδοτικής και επωφελούς μακροπρόθεσμα συνεργασίας και αμοιβαίας έμπνευσης.
<P>
Θα ήθελα επίσης να επισημάνω ότι διατυπώθηκαν πολλές ιδέες που δεν περιορίζονται στο αντικείμενο της συγκεκριμένης κοινοβουλευτικής ερώτησης, για παράδειγμα το ζήτημα της εθνικής νομοθεσίας, αλλά πρόκειται για ζητήματα τα οποία φυσικά έλαβα υπόψη και θα εξετάσω περαιτέρω.

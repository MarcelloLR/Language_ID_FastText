<CHAPTER ID="002">
Ανακοίνωση της Προεδρίας
<SPEAKER ID="006" NAME="Πρόεδρος">
Προς μεγάλη μας λύπη ενημερωθήκαμε για τα δραματικά γεγονότα στο Kauhajoki της δυτικής Φινλανδίας, όπου 11 άνθρωποι έχασαν τη ζωή τους σε ένα τραγικό περιστατικό σε σχολείο. Εκτός αυτού, αρκετοί άνθρωποι τραυματίστηκαν σοβαρά από το δράστη, ο οποίος στη συνέχεια έστρεψε το όπλο στον εαυτό του.
<P>
Εκ μέρους του Ευρωπαϊκού Κοινοβουλίου, θα ήθελα να εκφράσω τα θερμά συλλυπητήρια και την αλληλεγγύη μας προς τις οικογένειες και όλους τους συγγενείς των θυμάτων. Όλα τα θύματα ήταν αθώοι σπουδαστές σε σχολή επαγγελματικής κατάρτισης, όπου φοιτούσαν για να σταδιοδρομήσουν στον τομέα των υπηρεσιών.
<P>
" τραγωδία αυτή συνέβη λιγότερο από ένα χρόνο μετά από παρόμοιο περιστατικό δολοφονικής μανίας στο γυμνάσιο Jokela. Όπως γνωρίζουμε όλοι, η Φινλανδία θεωρείται μια από τις πλέον φιλειρηνικές και ασφαλείς χώρες της Ευρώπης. Επομένως, κατανοούμε το λαό της Φινλανδίας ο οποίος έχει συγκλονιστεί βαθύτατα και συμμεριζόμαστε τη συντριβή του.
<P>
Δυστυχώς, βλέπουμε συχνά να επαναλαμβάνονται παρόμοιες πρακτικές σε τέτοιες πράξεις αιματοχυσίας. Στην περίπτωση αυτή, παρότι ο δράστης δημοσίευσε απειλητικά βίντεο στο Διαδίκτυο πριν από το ξέσπασμα της δολοφονικής του μανίας, δεν στάθηκε δυνατό να αποτραπεί η τραγωδία. Ως υπεύθυνοι πολιτικοί στην Ευρώπη και σε όλα τα κράτη μέλη, πρέπει να καταβάλουμε κάθε δυνατή προσπάθεια για να διασφαλίσουμε ότι τέτοιου είδους πράξεις βίας εντοπίζονται και αποτρέπονται εγκαίρως.
<P>
Για άλλη μια φορά, εκ μέρους του Ευρωπαϊκού Κοινοβουλίου, θα ήθελα να εκφράσω τα θερμά συλλυπητήρια και την αλληλεγγύη μας προς τα θύματα και τις οικογένειές τους.

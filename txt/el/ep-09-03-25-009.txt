<CHAPTER ID="009">
Εξαμηνιαία αποτίμηση του διαλόγου ΕΕ-Λευκορωσίας (συζήτηση) 
<SPEAKER ID="351" NAME="Πρόεδρος">
- " ημερήσια διάταξη προβλέπει τις δηλώσεις του Συμβουλίου και της Επιτροπής για την εξαμηνιαία αποτίμηση του διαλόγου ΕΕ-Λευκορωσίας.
<SPEAKER ID="352" NAME="Alexandr Vondra">
Προεδρεύων του Συμβουλίου. - Κύριε Πρόεδρε, θα ήθελα να ευχαριστήσω τα Μέλη του Κοινοβουλίου για την ευκαιρία που δίνουν στο να υπάρξει ενημέρωση για τις εξελίξεις στη Λευκορωσία, και ιδιαίτερα για την έκθεση συμπερασμάτων της συζήτησης της προηγούμενης Δευτέρας για αυτό το ζήτημα στο Συμβούλιο.
<P>
Όπως πολλοί θα γνωρίζετε, έπειτα από την απόφαση του Συμβουλίου του προηγούμενου Οκτωβρίου για προσωρινή και εν μέρει αναστολή του καταλόγου προσώπων στα οποία δε χορηγείται θεώρηση, έχει σημειωθεί ένας αριθμός θετικών εξελίξεων στη Λευκορωσία. Θα σημείωνα ιδιαίτερα την αναγνώριση του κινήματος 'For Freedom' (Για την Ελευθερία) και του Κέντρου Πρωτοβουλιών για το Τσέρνομπιλ, την εκτύπωση και τη διανομή ανεξάρτητων εφημερίδων όπως η Narodnaya Volya και η Nasha Niva, τη στρογγυλή τράπεζα για τον έλεγχο του Διαδικτύου με τον Αντιπρόσωπο του ΟΑΣΕ για την Ελευθερία των ΜΜΕ, τις διαβουλεύσεις εμπειρογνομώνων που βρίσκονται σε εξέλιξη με το Γραφείο των Δημοκρατικών Θεσμών και των Ανθρωπίνων Δικαιωμάτων του ΟΑΣΕ για τη βελτίωση της εκλογικής νομοθεσίας, και τη δημιουργία Γνωμοδοτικών Συμβουλίων, συμπεριλαμβανομένου και ενός για θέματα ανθρωπίνων δικαιωμάτων, που φέρνει σε επαφή εκπροσώπους της κοινωνίας των πολιτών καθώς και μέλη της αντιπολίτευσης.
<P>
Αυτά τα βήματα, αν και μπορεί να φαίνονται σχετικά ασήμαντα σε ορισμένους, είναι σημαντικά αν τα δούμε στο πλαίσιο της Λευκορωσίας. Αυτό έχει αναγνωριστεί από εκπροσώπους της κοινωνίας των πολιτών στη Λευκορωσία.
<P>
Ωστόσο, έχουν υπάρξει και ανησυχητικά γεγονότα. Ο σημαντικός ΜΚΟ ανθρωπίνων δικαιωμάτων, Viasna, δεν έχει αναγνωριστεί, υπάρχουν προβλήματα με τη διαπίστευση ορισμένων ανεξάρτητων ΜΜΕ και αν και υπάρχουν λιγότερες παρενοχλήσεις από ότι πριν, κατά της κοινωνίας των πολιτών και ακτιβιστών της αντιπολίτευσης, συνεχίζουν να παρατηρούνται κρατήσεις μικρής χρονικής διάρκειας. Εξετάζουμε επίσης παράπονα από την αντιπολίτευση για "βίαιες στρατολογήσεις".
<P>
Δεν μπορούμε έτσι να αρνηθούμε ότι η κατάσταση είναι ανάμεικτη. Ωστόσο, πιστεύουμε ότι πρέπει να συνεχίσουμε την πολιτική προσέγγισης και να στηρίξουμε τις θετικές εξελίξεις. Αυτό θα βοηθήσει στην προώθηση των σχέσεών μας με τη Λευκορωσία. Πρέπει να έχουμε κατά νου τα ευρύτερα στρατηγικά μας συμφέροντα στην περιοχή καθώς και την επίδραση της οικονομικής κρίσης όταν εξετάζουμε τη μελλοντική κατεύθυνση στην πολιτική μας.
<P>
Αυτοί ήταν οι παράγοντες που επηρέασαν την απόφασή μας στις 16 Μαρτίου. Αυτή η απόφαση, αν και παρατείνει τα περιοριστικά μέτρα για ένα χρόνο, διατηρεί την αναστολή της εφαρμογής των ταξιδιωτικών περιορισμών που έχουν επιβληθεί σε ορισμένους αξιωματούχους της Λευκορωσίας για εννιά μήνες.
<P>
Αυτή η εις βάθος αξιολόγηση που αναμένεται στο τέλος αυτής της περιόδου των εννιά μηνών, θα επικεντρωθεί στους πέντε τομείς που ορίστηκαν στα συμπεράσματα του Συμβουλίου τον Οκτώβριο 2008. Αυτοί είναι η εκλογική μεταρρύθμιση και άλλες συγκεκριμένες δράσεις προς το σεβασμό των δημοκρατικών αξιών, του κράτους δικαίου, των ανθρωπίνων δικαιωμάτων και των θεμελιωδών ελευθεριών, συμπεριλαμβανομένης της ελευθερίας έκφρασης και των ΜΜΕ και το δικαίωμα του συνέρχεσθαι και της ενασχόλησης με την πολιτική.
<P>
Πιστεύουμε ακράδαντα ότι η συνέχιση της αναστολής που συμφωνήθηκε την προηγούμενη εβδομάδα θα μας επιτρέψει να επιδιώξουμε τους στόχους της πολιτικής μας. Θα μας δώσει την ευκαιρία να συνεχίσουμε να συζητούμε με τους εταίρους μας από τη Λευκορωσία εξελίξεις που μας αφορούν στον τομέα των ανθρωπίνων δικαιωμάτων. " έναρξη του διαλόγου για τα ανθρώπινα δικαιώματα, τον επόμενο μήνα, θα είναι ένα ιδιαίτερα σημαντικό γεγονός.
<P>
Έπειτα από την άρση των απαγορεύσεων στις διμερείς πολιτικές επαφές, έλαβε χώρα ένας αριθμός επισκέψεων υψηλού επιπέδου, συμπεριλαμβανομένης της Τρόικας των Υπουργών στο τέλος Ιανουαρίου. Ο στόχος των διαφόρων αυτών συναντήσεων ήταν η ενθάρρυνση της Λευκορωσίας και η δημιουργία κλίματος κατανόησης ως προς τις διαφορές στις προσδοκίες. Ελπίζουμε ότι ο διάλογος θα συνεχισθεί τους επόμενους μήνες.
<P>
Πιστεύουμε ότι πρέπει να είμαστε εποικοδομητικοί με το Μινσκ. Παραμένουμε ρεαλιστές και δεν αναμένουμε δραματικές αλλαγές. Οι μεταρρυθμίσεις χρειάζονται χρόνο, και είναι προς το κοινό μας συμφέρον να χρησιμοποιήσουμε κάθε ευκαιρία για να ενθαρρύνουμε περαιτέρω θετικές εξελίξεις.
<P>
Είναι σημαντικό ότι υπήρξε ανοιχτή στήριξη στην πολιτική συνεργασίας μας από εκπροσώπους της κοινωνίας των πολιτών στη Λευκορωσία, οι οποίοι έλαβαν μέρος πρόσφατα σε μια πολύ χρήσιμη συζήτηση με τους Ευρωβουλευτές. Διατηρούμε επίσης στενές επαφές με εκπροσώπους τοπικών κοινωνιών της Λευκορωσίας και σκοπεύουμε να συνεχίσουμε αυτό το διάλογο καθώς και τη στήριξή μας στις κοινωνίες αυτές και τα ανεξάρτητα μέσα στη Λευκορωσία.
<P>
Επιτρέψτε μου να ολοκληρώσω με λίγα λόγια για την Ανατολική Εταιρική Σχέση, η οποία υιοθετήθηκε την προηγούμενη εβδομάδα από το Ευρωπαϊκό Συμβούλιο και θα ξεκινήσει η εφαρμογή της στη Διάσκεψη Κορυφής του Μαΐου. " Λευκορωσία αποτελεί μία από τις έξι χώρες της Ανατολικής Εταιρικής Σχέσης. Πιστεύουμε ακράδαντα ότι η Λευκορωσία πρέπει να συμμετέχει σε αυτή τη νέα πρωτοβουλία από την αρχή. Αλλά το εύρος της συμμετοχής της σε διμερές επίπεδο θα εξαρτηθεί από έναν αριθμό παραγόντων, συγκεκριμένα την πρόοδο σε ορισμένους τομείς που αναφέρθηκα.
<P>
Είμαι ευγνώμων για τη δημόσια στήριξη που παρείχε το Κοινοβούλιο στο αποτέλεσμα του Συμβουλίου της προηγούμενης Δευτέρας. " εις βάθος αξιολόγηση που θα διεξαχθεί σε εννιά μήνες θα αποτελέσει ξεκάθαρα καθοριστικό παράγοντα για όποιες περαιτέρω αποφάσεις, και θα έχει σημαντική επίπτωση γενικότερα στις μελλοντικές σχέσεις μας με τη Λευκορωσία. Το Συμβούλιο είναι έτοιμο να συνεχίσει την ενημέρωση του Κοινοβουλίου όσον αφορά τις εξελίξεις, και χαιρετίζει την ευκαιρία που σας δίνεται να συνεχίσετε να συμβάλλετε σε αυτή τη συζήτηση.
<SPEAKER ID="353" NAME="Benita Ferrero-Waldner">
Μέλος της Επιτροπής. - (FR) Κύριε Πρόεδρε, η Λευκορωσία βρίσκεται σε ένα σταυροδρόμι.
<P>
Βρισκόμαστε έπειτα από μια απόφαση του Συμβουλίου που επικυρώνει την προσωρινή αναστολή της απαγόρευσης χορήγησης θεώρησης μέχρι το τέλος του έτους, και πριν την υιοθέτηση ενός ψηφίσματος από το Ευρωπαϊκό Κοινοβούλιο. Πρέπει να κάνουμε μια αρχική εκτίμηση της πολιτικής μας για τη Λευκορωσία έπειτα από έξι μήνες αναστολής των κυρώσεων - από τον Οκτώβριο 2008 - και να εξετάσουμε τα μελλοντικά βήματα για τους επόμενους εννιά μήνες.
<P>
Προσωπικά πιστεύω ότι η απόφαση που λήφθηκε από την Ευρωπαϊκή Ένωση τον προηγούμενο Οκτώβριο για αναστολή των κυρώσεων ήταν σωστή και η αναστολή αυτή έδωσε ώθηση για θετικές διαδικασίες.
<P>
" Λευκορωσία έχει λάβει μέτρα που κινούνται αναμφισβήτητα προς περισσότερη δημοκρατία. Αναφέρομαι συγκεκριμένα στην επανακυκλοφορία δύο ανεξάρτητων εφημερίδων, στο γεγονός ότι ακόμη και η οργάνωση του κυρίου Milinkevich επιτέλους νομιμοποιήθηκε, στη συνεργασία με το Γραφείο των Δημοκρατικών Θεσμών και των Ανθρωπίνων Δικαιωμάτων του ΟΑΣΕ για τον εκλογικό νόμο, και στα διάφορα συνέδρια των κομμάτων της αντιπολίτευσης ή ΜΚΟ - όπως η Ένωση των Πολωνών της Λευκορωσίας - που μπόρεσαν να διεξαχθούν. Ομολογουμένως, η πρόοδος αυτή είναι περιορισμένη και ανεπαρκής, αλλά είναι επίσης χωρίς προηγούμενο και μπορούμε να παραδεχτούμε γενικότερα το γεγονός ότι έχει υπάρξει πρόοδος.
<P>
Για αυτό το λόγο η μικτή αυτή έκθεση έτυχε μικτής απόκρισης από την Ευρωπαϊκή Ένωση, με την ισορροπημένη απόφαση να λαμβάνεται στο τελευταίο Συμβούλιο Γενικών Υποθέσεων και Εξωτερικών Σχέσεων. " αναστολή των κυρώσεων για μεγαλύτερο χρονικό διάστημα μας επιτρέπει να διατηρήσουμε το διάλογο, όπως ήταν το κατηγορηματικό αίτημα της κοινωνίας των πολιτών, καθώς και στο φόρουμ που διεξήχθη στο Ευρωπαϊκό Κοινοβούλιο στις 4 Μαρτίου.
<P>
Την ίδια στιγμή, το εργαλείο αυτό βρίσκεται στη διάθεσή μας, καθώς οι κυρώσεις μπορούν να ξαναεπιβληθούν στο τέλος του έτους, εάν θεωρήσουμε ότι η πρόοδος που έγινε δεν είναι επαρκής, ενώ θα συνεχίσουμε να παρακολουθούμε και την κατάσταση επί τόπου ως προς την πρόοδο στους πέντε νευραλγικούς τομείς που ορίστηκαν στα συμπεράσματα του Συμβουλίου Γενικών Υποθέσεων και Εξωτερικών Σχέσεων του προηγούμενου Οκτωβρίου. Επιπλέον, χάρη στους αντιπροσώπους μας στο Μινσκ, η Επιτροπή παίζει έναν ενεργό ρόλο στην ανάλυση της κατάστασης επί τόπου.
<P>
Κυρίες και κύριοι, χαιρετίζω την πρωτοβουλία του Ευρωπαϊκού Κοινοβουλίου να στείλει μια αντιπροσωπεία μελών της Επιτροπής Εξωτερικών Υποθέσεων και της Αντιπροσωπείας του Ευρωπαϊκού Κοινοβουλίου για τις σχέσεις με τη Λευκορωσία, οι οποίοι θα μεταβούν στο Μινσκ σε 10 ημέρες για να συναντηθούν με τις αρχές και τα διάφορα μέρη και να σχηματίσουν μια εικόνα της κατάστασης επί τόπου.
<P>
Θα στείλω επίσης και τον διευθυντή που είναι υπεύθυνος για την περιοχή την ίδια περίοδο, ο οποίος θα έχει στενή συνεργασία με την αντιπροσωπεία του Ευρωπαϊκού Κοινοβουλίου. " δημιουργία ενός νέου διαλόγου για τα ανθρώπινα δικαιώματα με την Λευκορωσία είναι ένα ακόμη σημαντικό βήμα προς τα εμπρός που θα μας δώσει τη δυνατότητα να διατυπώσουμε καλύτερα τα αιτήματά μας και να προχωρήσουμε σε βάθος τις συζητήσεις μας.
<P>
Το πρώτο μέρος αυτού του διαλόγου θα λάβει χώρα τις επόμενες ημέρες στο Μινσκ, και η Ευρωπαϊκή Ένωση θα θέσει όλα τα ζητήματα στο τραπέζι. Θα συναντηθούμε με μέλη της κοινωνίας των πολιτών πριν και μετά το διάλογο, προκειμένου να επωφεληθούμε από την εμπειρία τους.
<P>
Κυρίες και κύριοι, η ανάπτυξη των σχέσεών μας με τη συγκεκριμένη γειτονική χώρα που βρίσκεται στην καρδιά της Ευρώπης, απαιτεί από εμάς να σκεφτούμε μακροπρόθεσμα την πρόοδο που έχει επιτευχθεί στη Λευκορωσία. Μια διαδικασία που θα μας δώσει τη δυνατότητα να φέρουμε τη Λευκορωσία πιο κοντά στην Ευρωπαϊκή οικογένεια και της αξίες της, και για να γίνει αυτό, όπως δήλωσε και ο Προεδρεύων του Συμβουλίου, το Ευρωπαϊκό Συμβούλιο έλαβε την απόφαση την προηγούμενη Παρασκευή να δεχτεί τη Λευκορωσία στην Ανατολική Εταιρική Σχέση, και πιο συγκεκριμένα, στην πολυμερή συνιστώσα της, τις πλατφόρμες. " Εταιρική Σχέση θα δώσει στη Λευκορωσία την ευκαιρία να αποκτήσει στήριξη και δίκτυα ανταλλαγής με όλους τους γείτονές της, συμπεριλαμβανομένης και της κοινωνίας των πολιτών της Λευκορωσίας, η οποία επιθυμεί να θέσει ένα τέλος στην απομόνωσή της και να λάβει μέρος στο φόρουμ της κοινωνίας των πολιτών.
<P>
Όσον αφορά τη συμμετοχή της Λευκορωσίας στο διμερές σκέλος της Ανατολικής Εταιρικής Σχέσης, το κείμενο της πρότασης της Επιτροπής είναι σαφές: η εξέλιξη των διμερών σχέσεων μεταξύ Ευρωπαϊκής Ένωσης και Λευκορωσίας εξαρτάται, και θα εξαρτάται, από την εξέλιξη της πολιτικής κατάστασης στη χώρα.
<P>
Τέλος, υπό το φως της οικονομικής κρίσης που επηρεάζει σημαντικά τους ανατολικούς γείτονές μας, προσωπικά είμαι υπέρ των μέτρων οικονομικής στήριξης της Λευκορωσίας. Ένα σημαντικό πρώτο βήμα έγινε από το ΔΝΤ, με την ενεργή στήριξη των Ευρωπαϊκών μελών του, και αυτό ήταν ένα δάνειο USD 2 δισεκατομμυρίων για την αντιμετώπιση των άμεσων επιπτώσεων της κρίσης, δηλαδή να θέσει ένα τέλος στο ισοζύγιο πληρωμών. Το δεύτερο στάδιο θα είναι να μπορέσει η Λευκορωσία να αποκτήσει πρόσβαση σε δάνεια της Ευρωπαϊκής Τράπεζας Επενδύσεων και στα πιο σημαντικά δάνεια της Ευρωπαϊκής Τράπεζας Ανασυγκρότησης και Ανάπτυξης προκειμένου να χρηματοδοτήσουν σχέδια που συνδέονται με δι-Ευρωπαϊκά δίκτυα, βοηθώντας παράλληλα στη διαφοροποίηση των οικονομικών δεσμών της χώρας.
<P>
Την ίδια στιγμή, η Επιτροπή βρίσκεται σε διαδικασία ενδυνάμωσης των τεχνικών διαλόγων με τη Λευκορωσία σε τομείς κοινού ενδιαφέροντος όπως η ενέργεια, οι μεταφορές, οι τελωνειακές αρχές, τα πρότυπα και μακροπρόθεσμα, η οικονομία.
<P>
Για να ολοκληρώσω, προκειμένου να ενδυναμωθούν αυτοί οι διάλογοι κυρίες και κύριοι, το Κοινοβούλιο την επόμενη εβδομάδα, θα υιοθετήσει ένα ψήφισμα για τη Λευκορωσία και η Επιτροπή θα δώσει μεγάλη προσοχή στις συστάσεις σας. Από την πλευρά μου, ελπίζω ειλικρινά να συνεχίσουμε τη στενή συνεργασία τους επόμενους μήνες για την εκτίμηση της κατάστασης και του διαλόγου μας με τη Λευκορωσία, τις αρχές της και την κοινωνία των πολιτών της, και ελπίζω αυτό το πρώτο βήμα να μας οδηγήσει να κάνουμε μια εις βάθος κοινή δέσμευση με βάση την πρόοδο που έχει επιτευχθεί.
<SPEAKER ID="354" NAME="Charles Tannock">
εξ ονόματος της Ομάδας PPE-DE. - Κύριε Πρόεδρε, οι σχέσεις της ΕΕ με τη Λευκορωσία οδηγούνται από ρεαλιστικές εκτιμήσεις και στις δύο πλευρές. Χρόνια πολιτικής απομόνωσης δεν οδήγησαν πουθενά, όπως κάπως καθυστερημένα συμπέρανε τώρα το Συμβούλιο. Σίγουρα δεν είχε αποτέλεσμα στη μείωση της δύναμης που είχε ο τελευταίος δικτάτορας της Ευρώπης, ο Πρόεδρος Alexander Lukashenko.
<P>
Πριν από δύο εβδομάδες, εδώ στο Στρασβούργο, είχα την τιμή να συναντηθώ με δύο εξέχοντες αντιφρονούντες από τη Λευκορωσία για να συζητήσουμε τις πολιτικές εξελίξεις στη χώρα τους. Ο ένας από αυτούς, ο Alexander Kazulin, είχε πρόσφατα απελευθερωθεί όντας πολιτικός κρατούμενος, ένας από τους λόγους για τους οποίους η ΕΕ έχει ξεκινήσει να αντιμετωπίζει πιο θετικά τον Lukashenko.
<P>
Παρόλα αυτά, η πολιτική καταστολή παραμένει ακόμη ένα σημαντικό πρόβλημα στη Λευκορωσία. Είναι έτσι ανοιχτό προς συζήτηση το κατά πόσο αυτή η εμφανής αναθέρμανση των σχέσεων μεταξύ ΕΕ και Λευκορωσίας θα μας οδηγήσει πουθενά, καθώς ο Lukashenko μπορεί να παίζει κάποιο παιχνίδι με τη Ρωσία, κλίνοντας περισσότερο προς την ΕΕ. Αλλά είναι καλύτερα από την εμμονή μας στην αποτυχημένη πολιτική αποκλεισμού της προηγούμενης δεκαετίας.
<P>
Είναι σημαντικό το Συμβούλιο να διατηρήσει μια προσέγγιση καρότου και μαστιγίου με τη Λευκορωσία: εάν ο Lukashenko έχει ξεκάθαρα κίνητρα για εσωτερικές πολιτικές μεταρρυθμίσεις, μπορεί να αντιδράσει θετικά. Αλλά, πρέπει επίσης να γνωρίζει ότι δεν μπορεί να συνεχίσει όπως προηγουμένως και οποιοδήποτε σημάδι αυταρχισμού και καταπίεσης θα έχει ως αποτέλεσμα την παύση της προσέγγισης και τη μείωση της στήριξης από την ΕΕ για την υποψηφιότητα της Λευκορωσίας στον ΠΟΕ. Σε αυτό το σημείο, η πρόσκληση στον Lukashenko να παραστεί στη Διάσκεψη Κορυφής το Μάιο στην Πράγα για την έναρξη της Ανατολικής Εταιρικής Σχέσης, ίσως να είναι υπερβολική. Για να αλλάξει κατεύθυνση το καθεστώς, πρέπει να υπάρξουν δεσμεύσεις για χειροπιαστούς στόχους.
<P>
" Λευκορωσία πρέπει να πειστεί ότι η αναγνώριση των Γεωργιανών περιοχών της Απχαζίας και της Νότιας Οσετίας ως ανεξάρτητων κρατών - κάτι που προς το παρόν συμβαίνει μόνο με τη Ρωσία - είναι απαράδεκτη. Πιστεύω ότι η Λευκορωσία προσπαθεί να αποσπαστεί από το Ρωσικό έλεγχο και πρέπει να επωφεληθούμε από αυτή την ευκαιρία. Αναμφίβολα, η προώθηση πραγματικής αλλαγής στη Λευκορωσία απαιτεί υπομονή και δέσμευση εκ μέρους της ΕΕ, αλλά το έπαθλο - η επιστροφή της Λευκορωσίας στην Ευρωπαϊκή οικογένεια των εθνών - αξίζει την προσπάθεια.
<SPEAKER ID="355" NAME="Jan Marinus Wiersma">
εξ ονόματος της Ομάδας PSE. - (NL) Κύριε Πρόεδρε, και εμείς είμαστε ευτυχείς για τη στήριξη της συνέχισης της πολιτικής της Ευρωπαϊκής Ένωσης στη δημιουργία διαλόγου και στενότερης συνεργασίας με το καθεστώς της Λευκορωσίας. Εργαζόμαστε σε αυτή την κατεύθυνση ήδη έξι ή επτά μήνες και θέλουμε να δούμε κατά πόσο οι προσπάθειες της Ευρωπαϊκής Ένωσης θα αποφέρουν καρπούς το επόμενο διάστημα. Αυτό δεν αλλάζει το γεγονός ότι θα συνεχίσουμε να έχουμε αμφιβολίες για τις προθέσεις μιας κυβέρνησης που είναι γνωστή για τις αντιδημοκρατικές πρακτικές της. Προσωπικά είχα την τιμή να έρθω σε επαφή με το καθεστώς σε ορισμένες περιπτώσεις και, πιστέψτε με, ο κύριος Lukashenko δεν έγινε δημοκράτης σε μία βραδιά.
<P>
Το γεγονός ότι επιθυμεί μεγαλύτερη συνεργασία με την Ευρωπαϊκή Ένωση έχει να κάνει και με άλλους παράγοντες, αλλά το γεγονός ότι επιθυμεί κάτι τέτοιο, αποτελεί ένα στοιχείο που μπορούμε να χρησιμοποιήσουμε για να ασκήσουμε πίεση προκειμένου να προχωρήσει στο δρόμο που ξεκίνησε, λαμβάνοντας έναν αριθμό θετικών βημάτων στον τομέα των ανθρωπίνων δικαιωμάτων. Συμφωνώ με τον κύριο Tannock, ότι είναι πολύ νωρίς για να κρίνουμε αν πρέπει να ανταμειφθεί με την Ανατολική Εταιρική Σχέση. Χρειάζεται ακόμη να υπάρξει ένας πραγματικός διάλογος για τα ανθρώπινα δικαιώματα ενώ παραβιάσεις των ανθρωπίνων δικαιωμάτων συνεχίζουν να λαμβάνουν χώρα.
<P>
Όταν αναφερόμαστε στο διάλογο για τα ανθρώπινα δικαιώματα, πιστεύουμε ότι η αντιπολίτευση πρέπει να μπορέσει να διαδραματίσει ένα σημαντικό ρόλο. Έχουμε υποστηρίξει την αντιπολίτευση με όλους τους τρόπους τα τελευταία χρόνια, συμπεριλαμβανομένης και της απονομής δύο βραβείων Sakharov. Το Μινσκ πιστεύει ότι είναι απαράδεκτη μια τέτοια υποστήριξη στην αντιπολίτευση. Υπάρχει παρόλα αυτά, προηγούμενο: για έξι ή επτά χρόνια, εγώ προσωπικά ήμουν μέρος μιας προσπάθειας, μαζί με τον Οργανισμό για την Ασφάλεια και τη Συνεργασία στην Ευρώπη (ΟΑΣΕ) και το Συμβούλιο της Ευρώπης, για να υπάρξει διάλογος με την κυβέρνηση της Λευκορωσίας και την τότε αντιπολίτευση. Αυτή η προσπάθεια δε στέφτηκε με επιτυχία, αλλά αποτελεί προηγούμενο για τέτοιου είδους προσπάθειες.
<P>
" Ευρωπαϊκή πολιτική που επιθυμούμε πρέπει ξεκάθαρα να συμβάλει σε μεγαλύτερη ελευθερία και διαφάνεια. Τα σημεία που πιστεύουμε ότι είναι σημαντικά, αναφέρονται επίσης στο ψήφισμα που βρίσκεται υπό διαπραγμάτευση. Εάν υπάρξει πρόοδος σε αυτά τα σημεία τους επόμενους μήνες, πιστεύουμε ότι μπορούν να αρθούν επιπλέον περιορισμοί της ΕΕ.
<P>
Υπάρχουν και κάποια άλλα σημεία που θα ήθελα να προσθέσω. Καταρχάς, πιστεύουμε ότι η Επιτροπή χρειάζεται να λάβει υπόψη επίσης το γεγονός ότι η Λευκορωσία δε γνωρίζει πολλά πράγματα για την Ευρωπαϊκή Ένωση και ότι μια δορυφορική τηλεόραση δε θα άλλαζε την κατάσταση αυτή. Πρέπει να γίνουν περισσότερα από την ίδια τη χώρα και στην ίδια τη χώρα. Δεύτερον, καλώ να ερωτηθούν οι αρχές στο Μινσκ κατά πόσο ήρθε επιτέλους η ώρα να αρθούν όλοι οι ταξιδιωτικοί περιορισμοί για τα παιδιά του Τσέρνομπιλ.
<P>
Το τελευταίο μου σχόλιο είναι λίγο πιο προσωπική φύσης. " νέα κατάσταση είχε ως αποτέλεσμα, ένα, τουλάχιστον, γεγονός, ότι δηλαδή μου χορηγήθηκε για πρώτη φορά έπειτα από έξι ή επτά χρόνια, θεώρηση, δίνοντας τη δυνατότητα σε εμένα και μια αντιπροσωπεία από το Κοινοβούλιο να ταξιδέψουμε στη Λευκορωσία για ορισμένες εβδομάδες, μια ευκαιρία που θα χαρώ να αδράξω.
<SPEAKER ID="356" NAME="Janusz Onyszkiewicz" LANGUAGE="PL">
Όταν άρθηκαν οι κυρώσεις κατά της Λευκορωσίας, είχαμε την ελπίδα ότι η διαδικασία άμβλυνσης του συστήματος θα προχωρούσε. Ωστόσο, όπως αποδείχτηκε, δεν έγινε κάτι τέτοιο. Όσοι έχουν μιλήσει σήμερα το έχουν αναφέρει, αλλά θα ήθελα να έχουμε κατά νου ότι δεν έχουν αναγνωριστεί άλλα πολιτικά κόμματα, δεν έχει αρθεί η απειλή ακύρωσης της αναγνώρισης των ήδη υπαρχόντων κομμάτων, εφημερίδες που θα μπορούσε να τους έχει δοθεί η άδεια διανομής τους, δεν έχουν τη σχετική άδεια, και επαναλαμβάνονται διαδικτυακές επιθέσεις σε ιστοσελίδες, όπως στην ιστοσελίδα Radio Free Europe. Επιπλέον, ο Πρόεδρος Lukashenko αποφάσισε να φύγει από το Μινσκ και έτσι η κυρία Ferrero-Waldner δε μπόρεσε να πραγματοποιήσει την επίσκεψή της. Δεν πιστεύω ότι αυτή ήταν μια φιλική χειρονομία, και δεν αποτελεί ένδειξη ότι σέβεται και κατανοεί τη σημασία των επαφών με την Ευρωπαϊκή Ένωση.
<P>
Είναι αλήθεια ότι ο Πρόεδρος Lukashenko δεν έχει αναγνωρίσει την Απχαζία και την Οσετία, αλλά έχει επισκεφτεί την Απχαζία και φαίνεται ότι θα υπάρξει στενή οικονομική συνεργασία μεταξύ των δύο εταίρων - δε θα πω κράτη, γιατί φυσικά για εμάς η Απχαζία δεν είναι κράτος. Ως προς την αντιπολίτευση, ο Πρόεδρος Lukashenko την αποκαλεί "πέμπτη φάλαγγα", και δε διακρίνουμε κάποια προθυμία να την αναγνωρίσει, όπως γίνεται σε κάθε χώρα, ως ένα σημαντικό στοιχείο της πολιτικής αντίθεσης.
<P>
Πιστεύω ότι ως προς αυτό, πρέπει ωστόσο να διατηρήσουμε μιας μορφής διάλογο. Συμφωνώ με όσα είπε ο κύριος Tannock, ότι ο Πρόεδρος Lukashenko δεν πρέπει να παρευρίσκεται στην Πράγα. Αυτό θα ήταν υπερβολικό, αλλά πρέπει να χρησιμοποιήσουμε πιο αποτελεσματικά ένα άλλο μέσο που έχουμε στη διάθεσή μας, δηλαδή το οικονομικό εργαλείο της χρηματοδότησης για δημοκρατική και οικονομική ανάπτυξη. Ως προς αυτό, θα ήθελα να θέσω ένα ερώτημα - όχι τι ποσά διατέθηκαν, αλλά τι ποσά ξοδεύτηκαν για τη στήριξη της δημοκρατίας στη Λευκορωσία πέρυσι και το 2007, εξαιρώντας τη στήριξη για το ραδιόφωνο;
<SPEAKER ID="357" NAME="Konrad Szymański" LANGUAGE="PL">
Κυρία Επίτροπε, το πείραμα με την αναστολή των κυρώσεων κατά της Λευκορωσίας πρέπει να συνεχιστεί, έτσι ώστε να δοκιμάσουμε κάθε πιθανότητα διαλόγου με τη χώρα. Οι αρχές της Λευκορωσίας πρέπει ωστόσο να γνωρίζουν ότι ο χρόνος για αυτό το πείραμα είναι περιορισμένος, και ότι δεν πρόκειται να περιμένουμε επ' αόριστον με τις προτάσεις μας.
<P>
Πρέπει επίσης να είμαστε πολύ προσεκτικοί. Οι πρώτοι μήνες μας έδωσαν μόνο μια θολή εικόνα των προθέσεων των αρχών στο Μινσκ. Την ίδια στιγμή, συνεχίζεται η καταπίεση κατά της Ένωσης των Πολωνών στη Λευκορωσία, Καθολικοί ιερείς εκδιώκονται, και η Τηλεόραση Belsat, η μόνη ανεξάρτητη τηλεόραση που εκπέμπει στη Λευκορωσία, δεν της χορηγήθηκε άδεια για ένα γραφείο στο Μινσκ. Αυτοί είναι επαρκείς λόγοι για να μην προσκληθεί ο Alexander Lukashenko στη Διάσκεψη Κορυφής της ΕΕ, σε απάντηση των αιτημάτων της αντιπολίτευσης στη Λευκορωσία.
<SPEAKER ID="358" NAME="Jacek Protasiewicz" AFFILIATION="PPE-DE">
- (PL) Κύριε Πρόεδρε, κύριε Πρωθυπουργέ, κυρία Επίτροπε, συμφωνώ με την Επίτροπο ότι η απόφαση του Συμβουλίου να επεκτείνει τις κυρώσεις κατά της Λευκορωσίας κατά ένα χρόνο και ταυτόχρονα να τις αναστείλει για εννιά μήνες ήταν μια συνετή λύση. Καλούμε τη Λευκορωσία να συνεργαστεί μαζί μας, αλλά δεν ξεχνούμε ότι συνεχίζει να είναι η τελευταία μη-δημοκρατική χώρα στην Ευρώπη.
<P>
Παρά τις θετικές αλλαγές που έλαβαν χώρα πρόσφατα στη Λευκορωσία και για τις οποίες μίλησε ο κύριος Vondra, δεν μπορεί να ειπωθεί ότι υπάρχει σεβασμός των θεμελιωδών ανθρωπίνων δικαιωμάτων, όπως της ελευθερίας του λόγου, του δικαιώματος έκφρασης πολιτικών απόψεων, ή του σεβασμού των εθνικών και θρησκευτικών μειονοτήτων. Παρόλα αυτά, προσφέρουμε στη Λευκορωσία δυνατότητα συμμετοχής στην Ανατολική Εταιρική Σχέση, καθώς πιστεύουμε ότι αυτό θα αποφέρει οφέλη, κυρίως στο λαό της Λευκορωσίας.
<P>
" Ανατολική Εταιρική Σχέση σηματοδοτεί την ευκαιρία για φθηνότερες θεωρήσεις, καλύτερη οικονομική συνεργασία και οικονομική στήριξη της κοινωνίας των πολιτών. Αυτοί αποτελούν τρόπους με τους οποίους η Λευκορωσία μπορεί να επωφεληθεί από τη νέα πολιτική, έπειτα από πολλά χρόνια απομόνωσης. Παρόλα αυτά, όσον αφορά το κόστος, υπάρχει αναμφισβήτητα μια κυνική κατάχρηση της καλής μας θέλησης να παρέχουμε αξιοπιστία σε ένα μη-δημοκρατικό καθεστώς. " Κυβέρνηση της Λευκορωσίας, η οποία ελέγχει τα κύρια ΜΜΕ και τα χρησιμοποιεί όχι για πληροφόρηση, αλλά για προπαγάνδα, ανακοινώνει ήδη θριαμβευτικά ότι η Ευρωπαϊκή Ένωση δέχεται το "μοντέλο της Λευκορωσίας", σύμφωνο με το οποίο, η δημοκρατία και η ελευθερία μπορούν να περιορίζονται. Πρέπει να δηλωθεί σαφώς στο Σώμα ότι οι Λευκορώσοι έχουν τα ίδια δικαιώματα με τους πολίτες των άλλων ελεύθερων Ευρωπαϊκών χωρών, και αυτό περιλαμβάνει το δικαίωμα ελεύθερων διαδηλώσεων σήμερα στο Μινσκ, την 91η επέτειο της Ανεξαρτησίας της Λευκορωσίας. " συμμετοχή στην Ανατολική Εταιρική Σχέση έχει ως σκοπό την πραγματοποίηση αυτών των δικαιωμάτων, και εάν οι αρχές της Λευκορωσίας εμποδίσουν αυτή τη διαδικασία, δε θα μπορούν να στηρίζονται στην εταιρική σχέση και τις καλές σχέσεις με τη Δύση, ειδικά όχι στο υψηλό επίπεδο στο οποίο αναφέρθηκε ο κύριος Vondra, και ειδικά όχι όταν συζητούμε για τη Διάσκεψη Κορυφής του Μαΐου, που αφορά την Ανατολική Εταιρική Σχέση.
<P>
Όσο οι πολιτικοί ακτιβιστές θα παραμένουν υπό κράτηση στη Λευκορωσία, όσο νεαροί ακτιβιστές της δημοκρατικής αντιπολίτευσης στρατολογούνται με τη βία, και όσο οι διαδηλώσεις διαλύονται βίαια από το στρατό και ανεξάρτητοι δημοσιογράφοι τιμωρούνται για τα λόγια τους και τις δημοσιεύσεις τους, οι ηγέτες της Λευκορωσίας δεν έχουν το δικαίωμα να αναμένουν εταιρική σχέση και συμβιβαστική προσέγγιση από τους Ευρωπαίους ηγέτες, από το Συμβούλιο, από την Επιτροπή και το Κοινοβούλιο.
<SPEAKER ID="359" NAME="Justas Vincas Paleckis" AFFILIATION="PSE">
- (LT) " Λευκορωσία βρίσκεται στο κέντρο της Ευρώπης και πιστεύω ότι πρέπει να ενδιαφέρεται να έχει καλές σχέσεις τόσο με την Ευρωπαϊκή Ένωση όσο και με τον άλλο γείτονά της, τη Ρωσία. " Συμμετοχή στο Πρόγραμμα Εταιρικής Σχέσης της Ευρωπαϊκής Ένωσης προσφέρει τέτοιες ευκαιρίες.
<P>
Μια ανεξάρτητη, σταθερή Λευκορωσία, που κάνει βήματα προς τη δημοκρατία, τη διάδοση των ανθρωπίνων δικαιωμάτων και την κοινωνική οικονομία της αγοράς, ενδιαφέρει την Ευρωπαϊκή Ένωση και ιδιαίτερα τους άμεσους γείτονές της, τη Λιθουανία, τη Λετονία και την Πολωνία. Πιστεύω ότι ο λαός της Λευκορωσίας επιθυμεί κάτι τέτοιο όλο και περισσότερο.
<P>
" πολιτική απομόνωσης της Λευκορωσίας ήταν αδικαιολόγητη, και αυτό πρέπει να ειπωθεί δυνατά και καθαρά. Από την άλλη πλευρά, όσο υπάρχουν περιορισμοί στην ελευθερία του λόγου και της γνώμης, των δραστηριοτήτων των κομμάτων και της αντιπολίτευσης, δεν μπορεί να υπάρξει πραγματικός διάλογος ή κατανόηση μεταξύ των Βρυξελλών και του Μινσκ.
<P>
Δεν είμαι σίγουρος κατά πόσο ήρθε η ώρα να στρώσουμε το κόκκινο χαλί στις Βρυξέλλες για τους ηγέτες της Λευκορωσίας.
<P>
" Λευκορωσία είναι το μόνο κράτος στην Ευρώπη που πραγματοποιεί ακόμη εκτελέσεις, αν και ο αριθμός τους, σύμφωνα με υπολογισμούς οργανώσεων για την υπεράσπιση των ανθρωπίνων δικαιωμάτων, έχει μειωθεί δραστικά. Πιστεύω ότι όλα τα Μέλη του Ευρωπαϊκού Κοινοβουλίου, ανεξάρτητα από την ομάδα στην οποία ανήκουν, δεν είναι ευχαριστημένοι από αυτή την κατάσταση και ζητούν από το Μινσκ την εξάλειψη της θανατικής ποινής όσο το δυνατόν συντομότερα.
<P>
Σε επτά χρόνια, η Λευκορωσία σχεδιάζει να κατασκευάσει ένα πυρηνικό εργοστάσιο κοντά στα σύνορα με τη Λιθουανία. Θα ήθελα να υπενθυμίσω ότι η Ευρωπαϊκή Επιτροπή δεσμεύτηκε να παρακολουθήσει προσεκτικά την τήρηση των κανόνων του Διεθνή Οργανισμού Ατομικής Ενέργειας και άλλων διεθνών οργανισμών, από την κυβέρνηση της Λευκορωσίας, και να διασφαλίσει ότι ο σταθμός πυρηνικής ενέργειας συμμορφώνεται με όλες τις τελευταίες απαιτήσεις ασφαλείας.
<SPEAKER ID="360" NAME="Πρόεδρος">
- " ημερήσια διάταξη προβλέπει την περίοδο "έκτακτων παρεμβάσεων".
<P>
Έχουν ζητήσει πάρα πολλοί ομιλητές να παρέμβουν, ένας μεγάλος αριθμός των οποίων προέρχεται από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Θα δώσω το λόγο σε μόνο τρεις Βουλευτές.
<SPEAKER ID="361" NAME="Christopher Beazley" AFFILIATION="PPE-DE">
- Κύριε Πρόεδρε, η διαδικασία "έκτακτων παρεμβάσεων" που έχει συμφωνηθεί από το Σώμα, δεν προβλέπει ότι ο Πρόεδρος μπορεί να επιλέγει τους Βουλευτές ανάλογα με την ομάδα στην οποία ανήκουν. " διαδικασία "έκτακτων παρεμβάσεων", όπως την κατανοώ εγώ, είναι ευκαιρία για κάθε Βουλευτή να παρέμβει. Είναι λυπηρό αυτό που είπατε ότι θα επιτρέψετε σε μόνο τρεις Βουλευτές της Ομάδας PPE-DE να μιλήσουν. Αυτό δε συνάδει με τον Εσωτερικό Κανονισμό μας.
<SPEAKER ID="362" NAME="Πρόεδρος">
- Κύριε Beazley, ο κανονισμός ήταν πάντα έτσι και θα συνεχίσει να είναι όσο προεδρεύω εγώ.
<P>
Καθώς υπάρχουν ταυτόχρονα αιτήματα, αφού σχεδόν όλοι οι Βουλευτές ζητούν το λόγο την ίδια στιγμή - και καθώς περιορίζομαι σε πέντε αιτήματα ομιλητών - δεν μπορώ να επεκτείνω την περίοδο αυτή χωρίς να παραβιάσω τις διαδικασίες που ακολουθούνται σε άλλες συζητήσεις. Επιπλέον, αυτή είναι η πρακτική που έχει ακολουθηθεί στο παρελθόν, και εάν μεταβληθεί τώρα θα δημιουργήσει διαφορές από προηγούμενες συνεδριάσεις.
<P>
Κύριε Beazley, οι παρατηρήσεις επί της εφαρμογής του Κανονισμού διευκρινίστηκαν. Δεν υπάρχει λόγος να επιμένετε, δε θα σας δώσω το λόγο. Δε θα σας δώσω το λόγο. Οι παρατηρήσεις επί της εφαρμογής του Κανονισμού διευκρινίστηκαν.
<SPEAKER ID="363" NAME="Laima Liucija Andrikien" AFFILIATION="PPE-DE">
- (LT) Σήμερα, ο λαός της Λευκορωσίας εορτάζει την "μέρα της Ανεξαρτησίας. Θα ήθελα να σας υπενθυμίσω ότι η Λευκορωσία αυτοανακηρύθηκε δημοκρατία στις 25 Μαρτίου 1918. Αυτή τη στιγμή, που λαμβάνει χώρα η συζήτησή μας, στο Μινσκ, στην πλατεία απέναντι από την Ακαδημία Επιστημών, γίνεται μια διαδήλωση που ξεκίνησε η δημοκρατική αντιπολίτευση. Πέντε χιλιάδες άνθρωποι έχουν συγκεντρωθεί στην πλατεία. Ελπίζω ότι δε θα χρησιμοποιηθούν κατασταλτικά μέτρα εναντίον τους. Έτσι, όπως έχω κάνει ξανά, αλλά ειδικά σήμερα, θα ήθελα να εκφράσω την αλληλεγγύη μου σε όλους τους Λευκορώσους στον κόσμο, και πάνω από όλα στους Λευκορώσους που έχουν συγκεντρωθεί σε μία από τις πλατείες του Μινσκ, σε όσους πιστεύουν στο πνεύμα της ανεξαρτησίας και της ελευθερίας.
<P>
Όσον αφορά το διάλογο με τη Λευκορωσία, αυτός είναι απαραίτητος, αλλά όχι με οποιοδήποτε κόστος. Αυτό που εμείς, ως Ευρωπαϊκή Ένωση, μπορούμε να κάνουμε, χωρίς παραχωρήσεις προς το καθεστώς, αλλά μέσω ενθάρρυνσης του διαλόγου με την κοινωνία των πολιτών, είναι η επίλυση του ζητήματος της τιμής των θεωρήσεων Σένγκεν όσο το δυνατόν συντομότερα. " θεώρηση Σένγκεν, που κοστίζει EUR 60, είναι πολύ ακριβή για αρκετούς Λευκορώσους. Θα ήθελα να σας υπενθυμίσω ότι για Ρώσους πολίτες η θεώρηση Σένγκεν βρίσκεται στη μισή τιμή.
<SPEAKER ID="364" NAME="Czesław Adam Siekierski" AFFILIATION="PPE-DE">
- (PL) Είναι σημαντικό να συνεχίσουμε να χτίζουμε νέες σχέσεις μεταξύ Ευρωπαϊκής Ένωσης και Λευκορωσίας. Είναι σίγουρα απαραίτητο να φτάσουμε σε μια κατάσταση όπου θα υπάρχει σεβασμός των θεμελιωδών δικαιωμάτων των Λευκορώσων πολιτών, και δεν είναι αποδεκτό σήμερα που δεν υπάρχει σεβασμός της ελευθερίας της έκφρασης, της ελευθερίας της γνώμης ή του δικαιώματος εκλογών ή ανεξάρτητης δικαιοσύνης.
<P>
Συμφωνώ έτσι με τη φιλοσοφία της ενθάρρυνσης της Λευκορωσίας να καταβάλει κάθε προσπάθεια να κινηθεί στην κατεύθυνση της δημοκρατίας, και χαίρομαι με την απόφαση συμπερίληψης της Λευκορωσίας στο νέο πρόγραμμα ενδυνάμωσης της Ανατολικής πολιτικής της ΕΕ μέσω της Ευρωπαϊκής Πολιτικής Γειτονίας. Πιστεύω ότι αυτό θα βοηθήσει τη Λευκορωσία να επιτύχει σταθερότητα και ασφάλεια, και να ανεβάσει το βιοτικό επίπεδο των πολιτών της. " Κοινότητα θα πρέπει να συνεχίσει να παρέχει οικονομική βοήθεια στους αναξιοπαθούντες της περιοχής, και να παρεμβαίνει όταν παραβιάζονται τα δικαιώματα των πολιτών. Επαναλαμβάνω: να παρεμβαίνει όταν παραβιάζονται τα δικαιώματα των πολιτών.
<SPEAKER ID="365" NAME="Árpád Duka-Zólyomi" AFFILIATION="PPE-DE">
- (HU) " Ευρωπαϊκή πολιτική στο ζήτημα της Λευκορωσίας ήταν ξεκάθαρη. Τα ανθρώπινα δικαιώματα και η διαδικασία εκδημοκρατισμού ήταν οι προτεραιότητες. Δεν απορρίψαμε την προσέγγιση, αλλά οι όροι μας ήταν επίσης ξεκάθαροι· σήμερα ωστόσο, η κατάσταση έχει αλλάξει σημαντικά.
<P>
Είναι αλήθεια ότι Λευκορώσοι πολιτικοί ακτιβιστές και ανεξάρτητοι ειδικοί δηλώνουν: το καθεστώς δεν έχει αλλάξει ριζικά, έχουν γίνει μόνο επιφανειακές αλλαγές. Παρόλο που έχουν απελευθερωθεί ορισμένοι πολιτικοί κρατούμενοι, έχουν αντικατασταθεί από νέους, και οι νέοι ακτιβιστές δεν πηγαίνουν στη φυλακή αλλά στο στρατό. Έχουν αλλάξει άλλα πράγματα, όχι το καθεστώς.
<P>
Πολλοί στην ΕΕ πιστεύουν ότι η επιτυχία της Ανατολικής Εταιρικής Σχέσης εξαρτάται και από τη Λευκορωσία. Οι Βρυξέλλες πρέπει να καλύψουν το κενό που άφησε η αβεβαιότητα της Ουκρανίας, και για αυτό το σκοπό ακόμη και ο Πρόεδρος Lukashenko μπορεί να φανεί αποδεκτός. Τα θεσμικά όργανα της ΕΕ κατάφεραν να ακυρώσουν τους όρους τους. Το έργο της Επιτροπής επί πολλά χρόνια κατέρρευσε με μία επίσκεψη του Javier Solana. Ο Πρόεδρος Lukashenko πίστεψε ότι είχε την ισχύ να ακυρώσει την επίσκεψη της κυρίας Ferrero-Waldner. Αντί να αποδεχτεί τους όρους, το Μινσκ βρήκε έναν εταίρο στον οπαδό του συμβιβασμού, τον Javier Solana.
<SPEAKER ID="366" NAME="Elisabeth Schroedter" AFFILIATION="Verts/ALE">
- (DE) Κύριε Πρόεδρε , κυρίες και κύριοι, κυρία Επίτροπε, κύριε Προεδρεύων, σας άκουσα με μεγάλη προσοχή. Οι Πράσινοι είναι υπέρ του διαλόγου, αλλά είμαστε υπέρ ενός κριτικού διαλόγου, με άλλα λόγια ενός διαλόγου που δε δίνει υποκριτική αφοσίωση σε κάποιον δικτάτορα.
<P>
Ο διάλογος πρέπει να χρησιμοποιείται για την επίτευξη προόδου στην πολιτική ανθρωπίνων δικαιωμάτων της χώρας, έτσι ώστε, για παράδειγμα, το Ευρωπαϊκό Πανεπιστήμιο Ανθρωπιστικών Σπουδών να μπορεί να επανέλθει νόμιμα ή να μην περιορίζεται πλέον η ελευθερία της έκφρασης ή να μπορούν να λαμβάνουν χώρα, ανεμπόδιστα, διαδηλώσεις όπως η σημερινή. Ο διάλογος πρέπει να ενδυναμώσει τις δημοκρατικές δυνάμεις. Τότε μόνο έχει νόημα. Δεν πρέπει να μαχαιρώνει πισώπλατα τις δημοκρατικές δυνάμεις. Τα ζητήματα των ανθρωπίνων δικαιωμάτων πρέπει να αντιμετωπιστούν ως προτεραιότητα αυτή τη στιγμή και να επιτραπεί η πρόσβαση στη χώρα στα όργανα της ΕΕ για τα ανθρώπινα δικαιώματα.
<P>
Πιστεύω επίσης ότι μια εταιρική σχέση είναι πρώιμη. Παρόλα αυτά, το κόστος για τις θεωρήσεις πρέπει να μειωθεί.
<SPEAKER ID="367" NAME="Erna Hennicot-Schoepges" AFFILIATION="PPE-DE">
- (FR) Κύριε Πρόεδρε, όλα τα μέτρα που αναφέρθηκαν από το Συμβούλιο και την Επίτροπο έχουν εγκριθεί καθώς βελτιώνουν την κατάσταση των ανθρώπων.
<P>
Είναι ωστόσο σωστό να επιτρέπεται σε έναν δικτάτορα να διατηρεί τη θέση του στην ηγεσία; Δεν αποτελεί προσβολή σε όσους έχουν φυλακιστεί ξανά πρόσφατα και σε όσους βρίσκονται ακόμη φυλακισμένοι; Επίτροπε, Υπουργέ, θα ήθελα να σας θέσω ένα ειλικρινές ερώτημα: είναι πιθανό να έχει υπάρξει κάποια πίεση στις Ευρωπαϊκές αρχές από τη Λευκορωσία για να επιτύχει την πρόσκληση στη Διάσκεψη της Πράγας, μια πρόσκληση που θεωρώ δυσανάλογη και ανάρμοστη;
<SPEAKER ID="368" NAME="Πρόεδρος">
- Κυρίες και κύριοι, καθώς υπάρχει λίγος χρόνος ακόμη, μπορώ να δώσω το λόγο σε ορισμένους ομιλητές από την κατάσταση. Αυτό δεν έχει να κάνει με ότι ειπώθηκε νωρίτερα. Είναι απλά ζήτημα ισορροπημένης διαχείρισης που εφαρμόζω πάντα στην περίοδο "έκτακτων παρεμβάσεων".
<SPEAKER ID="369" NAME="Alessandro Battilocchio" AFFILIATION="PSE">
- (IT) Κύριε Πρόεδρε, κυρίες και κύριοι, (...) ικανοποίηση για τη νέα βούληση της Λευκορωσίας να συνεργαστεί με την Ευρωπαϊκή Ένωση και τη διεθνή κοινότητα. Είμαστε πολύ προσεκτικοί στη συμπεριφορά μας με τον Πρόεδρο Lukashenko, αλλά είναι ευπρόσδεκτη μια νέα κατεύθυνση σε αυτό τον τομέα. Δε θα σταματήσουμε να τονίζουμε την ανάγκη για εκτενή και ουσιαστική στροφή ως προς το σεβασμό των ανθρωπίνων δικαιωμάτων.
<P>
Σε ένα σημείο πιστεύω ότι η Επιτροπή θα μπορούσε να ζητήσει πιο ξεκάθαρη και συνεπή στάση από το Μινσκ: αναφέρομαι στην κατάσταση των δεκάδων χιλιάδων παιδιών που μένουν με Ευρωπαϊκές οικογένειες για ορισμένους μήνες. Για πολλά χρόνια, η Κυβέρνηση της Λευκορωσίας δρούσε παράλογα, ορισμένες φορές ακατανόητα, ακυρώνοντας συχνά τις επισκέψεις των παιδιών την τελευταία στιγμή, ντροπιάζοντας τις οικογένειες που θα τα φιλοξενούσαν και δίνοντας ένα ηχηρό ράπισμα σε παιδιά τα οποία, συχνά ορφανά από περίπλοκες οικογένειες, απεχθάνονταν την όλη διαδικασία. Ας προσπαθήσουμε να υπάρξει μια αλλαγή σε αυτό όσο το δυνατόν συντομότερα.
<SPEAKER ID="370" NAME="Zita Pleštinská" AFFILIATION="PPE-DE">
- (SK) " Σλοβακία τιμά σήμερα την 21η επέτειο της Διαδήλωσης των κεριών στη Μπρατισλάβα. Στις 25 Μαρτίου 1988 Χριστιανοί που διαδήλωναν ειρηνικά για ελεύθερο τύπο και θρησκευτική ελευθερία, διαλύθηκαν βίαια από την αστυνομία και το στρατό. " διαδήλωση των κεριών σηματοδότησε την ιστορική αρχή της πολυαναμενόμενης ελευθερίας της Σλοβακίας και κατανοώ έτσι τους φόβους που εκφράστηκαν από τους συναδέλφους μου σχετικά με την αλλαγή στάσης της ΕΕ προς τον Πρόεδρο Lukashenko.
<P>
Πιστεύω ακράδαντα ότι ο Πρόεδρος Lukashenko δεν πρέπει να έρθει στην Πράγα. Με βάση την προσωπική μου εμπειρία με το ολοκληρωτικό καθεστώς της Σλοβακίας, δεν πιστεύω ότι ένας ολοκληρωτικός ηγέτης μπορεί να μεταμορφωθεί σε δημοκράτη. Αυτό μπορεί να συμβεί μόνο όταν κινητοποιείται από ρεαλιστικούς λόγους να το κάνει. Κυρίες και κύριοι, πρέπει να δώσουμε μεγαλύτερη προσοχή στην αντιπολίτευση της Λευκορωσίας, στον Alexandr Milinkevich, και μόνο εάν διασφαλίσουμε ότι η Λευκορωσία έχει γίνει πραγματικά δημοκρατική, να άρουμε τότε όλες τις κυρώσεις εναντίον της Λευκορωσίας.
<SPEAKER ID="371" NAME="Πρόεδρος">
- Ο κύριος Beazley βρίσκεται επίσης στην κατάσταση, αλλά προφανώς έχει φύγει από την αίθουσα οργισμένος μαζί μου. Δεν μπορώ έτσι να του δώσω το λόγο.
<SPEAKER ID="372" NAME="Alexandr Vondra">
Προεδρεύων του Συμβουλίου. - Κύριε Πρόεδρε, θα ήθελα να σας ευχαριστήσω όλους για τις παρεμβάσεις σας. Όπως είπα στην εισαγωγή μου, τους τελευταίους μήνες έχουν γίνει βήματα από τις αρχές της Λευκορωσίας με κατεύθυνση τις προσδοκίες που διατυπώθηκαν στα συμπεράσματα του Συμβουλίου τον Οκτώβριο 2008. Αυτά τα βήματα είναι σημαντικά στο πλαίσιο της Λευκορωσίας. Την ίδια στιγμή, η εικόνα είναι ανάμεικτη, και πιστεύω ότι η συζήτηση εδώ το επιβεβαίωσε αυτό. Θα θέλαμε να δούμε περισσότερα βήματα, όπως αλλαγές στο ποινικό δικαστήριο, δημιουργία και άλλων ΜΜΕ και ΜΚΟ στη Λευκορωσία.
<P>
Στην επόμενη αναθεώρηση των περιοριστικών μέτρων, θα ληφθούν υπόψη η κατάσταση στη Λευκορωσία και τα βήματα που ελήφθησαν από την Κυβέρνηση. Θα εκτιμηθεί η πρόοδος σε τομείς που περιλαμβάνονται στα συμπεράσματα του Συμβουλίου του Οκτωβρίου 2008· ήδη γίνεται αυτό σε μόνιμη βάση, ενώ συζητείται και η πρόοδος που έχει επιτευχθεί, με τα μέλη της αντιπολίτευσης - για παράδειγμα, συναντήθηκα με τον Alexander Kazulin στην Πράγα πριν από μία εβδομάδα.
<P>
Είμαστε έτοιμοι να εμβαθύνουμε τις σχέσεις μας με τη Λευκορωσία υπό τον όρο ότι θα υπάρξει πρόοδος ως προς τη δημοκρατία, τα ανθρώπινα δικαιώματα και το κράτος δικαίου. Πιστεύω ότι μπορούμε να προσφέρουμε απτά κίνητρα στη Λευκορωσία εντός της Ανατολικής Εταιρικής Σχέσης, αλλά όχι μόνο.
<P>
Επιτρέψτε μου τώρα να στραφώ στη συζήτηση για την εναρκτήρια διάσκεψη για την Ανατολική Εταιρική Σχέση και συγκεκριμένα για το επίπεδο της συμμετοχής της Λευκορωσίας. Ακούστε προσεκτικά: δεν έχει ληφθεί καμία απόφαση για αυτό το ζήτημα, το οποίο απαιτεί συναίνεση στην ΕΕ. Θα εξεταστεί λίγο πριν τη διάσκεψη και δε θέλω να κάνω εικασίες σε αυτό το στάδιο. Αλλά η ίδια η πίεση είναι το γεγονός ότι δεν υπήρξε πρόκληση.
<P>
Θα ήθελα να σας ευχαριστήσω ακόμη μία φορά για την ενδιαφέρουσα αυτή συζήτηση και την πολύτιμη συμβολή σας. Εκτιμούμε πάρα πολύ το ενδιαφέρον και την ενεργό συμμετοχή του Ευρωπαϊκού Κοινοβουλίου στη Λευκορωσία. Είναι ενθαρρυντική επίσης η στήριξή σας στην πολιτική προσέγγισης της ΕΕ. " Λευκορωσία είναι ένας σημαντικός γείτονας της ΕΕ και έτσι, οι εξελίξεις εκεί μας αφορούν όλους. Είναι σημαντικό να στείλουμε ένα σαφές και σταθερό μήνυμα στο Μινσκ και χαίρομαι για τη στήριξη που μας παρείχε σε αυτό, το Κοινοβούλιο.
<P>
" δέσμευση είναι σημαντική καθώς αποτελεί τον καλύτερο δρόμο για τη διασφάλιση των αλλαγών που επιθυμούμε να δούμε στη Λευκορωσία και που είσαι σημαντικές για το ευρύτερο συμφέρον της ΕΕ. Όπως είπα και στην εναρκτήρια ομιλία μου, σκοπεύω να ενημερώνω το Κοινοβούλιο για τις εξελίξεις, και είμαι σίγουρος ότι ισχύει το ίδιο και για τις μελλοντικές προεδρίες, σε σχέση και με τη μελλοντική, εις βάθος εκτίμηση που συμφωνήθηκε από το Συμβούλιο την προηγούμενη εβδομάδα.
<SPEAKER ID="373" NAME="Benita Ferrero-Waldner">
Μέλος της Επιτροπής. - (FR) Κύριε Πρόεδρε, αξιότιμοι Βουλευτές, θα είμαι, για μία ακόμη φορά, σύντομη.
<P>
Όπως γνωρίζουμε, η Λευκορωσία έχει επιτύχει πρόοδο, αλλά μένουν πολλά ακόμη να γίνουν. Είναι επίσης σαφές ότι η πολιτική απομόνωσης της Λευκορωσίας δεν απέδωσε και ότι ο διάλογος είναι ο μόνος αποτελεσματικός τρόπος που μπορούμε να επηρεάσουμε το δημοκρατικό μέλλον της χώρας.
<P>
Φυσικά, κυρία Schroedter, αυτός είναι κριτικός διάλογος· είναι απολύτως ξεκάθαρο. " Ευρωπαϊκή Ένωση έχει δεσμευτεί ως προς αυτό, να παρακολουθεί δηλαδή στενά τις εξελίξεις στους ακόλουθους πέντε σημαντικούς τομείς: πολιτικοί κρατούμενοι, εκλογικός νόμος, ελευθερίων των ΜΜΕ, ελευθερία των ΜΚΟ και δικαίωμα του συνέρχεσθαι. Αυτή τη στιγμή, καταρτίζονται περιοδικές εκθέσεις και θα θεσμοθετηθούν από τους επικεφαλής των αποστολών μας στο Μινσκ, ενώ ο διάλογος για τα ανθρώπινα δικαιώματα θα συμπληρώσει αυτή τη διαδικασία.
<P>
Φυσικά, παραμένουν ανοιχτά και άλλα ζητήματα, ανάμεσα στα οποία και το ζήτημα του πανεπιστημίου. Έχουμε ζητήσει την εκτίμηση της προόδου που έχει επιτευχθεί σε σχέση με τα προαναφερθέντα πέντε σημεία, και πιστεύω ότι αυτό είναι απαραίτητο. Είναι σημαντικό επίσης να δώσουμε το λόγο μας, με το οποίο εννοώ ότι, εάν δούμε να γίνεται πρόοδος, να κάνουμε τότε κάποια πρώτα βήματα.
<P>
Από την πλευρά μας, αυτή είναι όντως μια απαραίτητη διαδικασία που βρίσκεται ακόμη στα πρώιμα στάδια και που απαιτεί τη συνεχή προσοχή μας. Για αυτό το σκοπό, απαιτείται παρακολούθηση.
<P>
Θα ήθελα να πω επίσης σε αυτό το σημείο - και ελπίζω να έχουμε συνειδητοποιήσει ότι αυτό είναι απολύτως δίκαιο και ειλικρινές - ότι εν τω μεταξύ, έχουν συναφθεί διμερείς συμφωνίες μεταξύ της Λευκορωσίας και ορισμένων χωρών, ιδιαίτερα με την Ιταλία, για ζητήματα που αφορούν τα παιδιά. Πιστεύω ότι αυτό είναι πολύ σημαντικό, και παρόλα αυτά, παρατηρείται κάποια πρόοδος.
<P>
Όσον αφορά τις θεωρήσεις, η κατάσταση είναι το ίδιο ξεκάθαρη. Μεμονωμένα Κράτη Μέλη μπορούν να μειώσουν το κόστος για τις θεωρήσεις σε συγκεκριμένες κατηγορίες, συμπεριλαμβανομένων και των πολιτών. Παρόλα αυτά, μια γενική συμφωνία για την απλούστευση της έκδοσης θεωρήσεων δεν μπορεί να υπάρξει ακόμη καθώς θα χρειαζόταν να εφαρμοστεί ολόκληρη η Ανατολική Εταιρική Σχέση ή η Πολιτική Γειτονίας.
<P>
Τέλος, για το ζήτημα της ατομικής ενέργειας, μπορώ να σας πω ότι, τον προηγούμενο Νοέμβριο, μια αντιπροσωπεία της Επιτροπής μετέβη στη Λευκορωσία. Είχαμε ένα διάλογο για την ενέργεια και ανταλλάξαμε απόψεις για το ζήτημα της διεθνούς ασφάλειας στο υψηλότερο επίπεδο. Φυσικά, θα διατηρήσουμε αυτή τη θέση.
<SPEAKER ID="374" NAME="Πρόεδρος">
- " συζήτηση έληξε.
<P>
" ψηφοφορία θα διεξαχθεί στην επόμενη περίοδο συνόδου.

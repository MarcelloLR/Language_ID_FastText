<CHAPTER ID="006">
Καλωσόρισμα
<SPEAKER ID="039" NAME="Πρόεδρος">
Αγαπητοί συνάδελφοι, έχω τη χαρά να σας ανακοινώσω ότι μια αντιπροσωπεία της Εθνοσυνέλευσης της Δημοκρατίας της Κορέας παρίσταται στο θεωρείο των επισήμων.
<P>
Καλωσορίζω θερμά την κορεάτικη αντιπροσωπεία, η οποία βρίσκεται εδώ για να συμμετάσχει στη δέκατη διακοινοβουλευτική συνεδρίαση του Ευρωπαϊκού Κοινοβουλίου και της Κορέας. Ο κ. Lee Sang-Deuk ηγείται της κορεάτικης αντιπροσωπείας, η οποία αποτελείται από έξι μέλη της Εθνοσυνέλευσης.
<P>
Τα τελευταία χρόνια, ο διάλογός μας έχει αποκτήσει μεγαλύτερο βάθος και ομαλότητα. Τώρα έχει καταστεί εξολοκλήρου πολιτικός και περιλαμβάνει ένα ευρύ φάσμα θεμάτων, από την περιφερειακή και διεθνή ασφάλεια έως και τις καθημερινές ανησυχίες των πολιτών, παράλληλα με την αύξηση του ενεργού ρόλου της Ευρωπαϊκής Ένωσης και της Νότιας Κορέας στη διεθνή κοινότητα.
<P>
Είμαστε περισσότερο από ευτυχείς γι' αυτή τη γόνιμη και σταθερή συνεργασία με τη Δημοκρατία της Κορέας, το βάθος της οποίας αυξάνεται διαρκώς.

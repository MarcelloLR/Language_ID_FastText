<CHAPTER ID="015">
Ώρα των ερωτήσεων (ερωτήσεις προς την Επιτροπή)
<SPEAKER ID="524" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0307/2010).
<P>
Οι ακόλουθες ερωτήσεις απευθύνονται προς την Επιτροπή.
<P>
Πρώτο μέρος
<P>

<P>
Θέμα: Διεξαγωγή και έκβαση εκλογών τοπικής αυτοδιοίκησης στη Λευκορωσία
<P>
Στο τέλος Απριλίου 2010 διεξήχθησαν στη Λευκορωσία εκλογές για την ανάδειξη συμβουλίων τοπικής αυτοδιοίκησης. Υπήρξαν πληροφορίες για παραβιάσεις των δημοκρατικών εκλογικών αρχών και διαδικασιών. Αν και ο αριθμός των εδρών υπερέβαινε τις 21.000 στα τοπικά συμβούλια, 360 μόνο, κατ' εκτίμηση, υποψήφιοι της αντιπολίτευσης συναγωνίσθηκαν τους κυβερνητικούς υποψήφιους.
<P>
Τι θέση έλαβε η Επιτροπή σε σχέση με τις εν λόγω εκλογές; Έχει σημειωθεί κάποια βελτίωση σε ό,τι αφορά τα δημοκρατικά πρότυπα σε σύγκριση με τις προηγούμενες εκλογές; Ποια είναι η θέση της Επιτροπής σχετικά με τις συνεχιζόμενες παραβιάσεις των ανθρωπίνων δικαιωμάτων στη χώρα; Πώς εκτιμά η Επιτροπή την κατάσταση των πολιτικών και των ανθρωπίνων δικαιωμάτων στη Λευκορωσία ενόψει των προεδρικών εκλογών το 2011;
<SPEAKER ID="526" NAME="Štefan Füle" LANGUAGE="EN">
Για να απαντήσω στο σημαντικό και επίκαιρο ερώτημα της κ. Andrikienė, επιτρέψτε μου να πω ότι η Επιτροπή έχει πλήρη επίγνωση όλων των παραβιάσεων των δημοκρατικών αρχών και διαδικασιών που καταγγέλθηκαν από διάφορες ΜΚΟ στο πλαίσιο των εκλογών τοπικής αυτοδιοίκησης στη Λευκορωσία. Οι επικεφαλής της αποστολής της Ευρωπαϊκής Ένωσης στο Μινσκ έχουν επίσης επισημάνει ασυνέπειες, ακόμη και ανακολουθίες, ιδιαίτερα στην καταμέτρηση των ψήφων.
<P>
Πριν από τις εκλογές έγιναν κάποιες τροποποιήσεις στον εκλογικό κώδικα της Λευκορωσίας. Σύμφωνα με τη γνωμοδότηση του Γραφείου Δημοκρατικών Θεσμών και Δικαιωμάτων του Ανθρώπου του ΟΑΣΕ, η οποία εκδόθηκε στις 3 Ιουνίου 2010, αυτό αποτέλεσε, -και παραθέτω- "ένα βήμα προς την εξάλειψη ορισμένων αδυναμιών" του εκλογικού κώδικα. Ωστόσο, η έκθεση δηλώνει ότι οι τροποποιήσεις αυτές είναι απίθανο να ανταποκριθούν στις ανησυχίες ότι, ακόμη και με βάση τον αναθεωρημένο εκλογικό κώδικα, δεν είναι δυνατόν να διεξαχθούν πραγματικά δημοκρατικές εκλογές.
<P>
Υπό το πρίσμα αυτό, κατά τη διάρκεια της επίσκεψης που πρόκειται να πραγματοποιήσω στο Μινσκ τον Ιούλιο, θα μεταφέρω στις αρχές το σαφές μήνυμα ότι πρέπει να σημειωθεί πρόοδος σε μια σειρά τομέων που είναι καίριας σημασίας για τον εκδημοκρατισμό αν η Λευκορωσία επιθυμεί σοβαρά την εκ νέου προσέγγιση με την Ευρωπαϊκή Ένωση.
<P>
Ένας από τους τομείς αυτούς είναι η εκλογική νομοθεσία, που αποτελεί μία από τις πιο εμφανείς δοκιμασίες των δημοκρατικών προτύπων. Εν προκειμένω, θα προτρέψω το Μινσκ να συνεχίσει να συνεργάζεται με τον ΟΑΣΕ για τη μεταρρύθμιση του εκλογικού κώδικα ενόψει των επόμενων προεδρικών εκλογών. Κατά την περίοδο πριν από τις εκλογές αυτές, η Επιτροπή θα δώσει επίσης ιδιαίτερη προσοχή σε άλλες σημαντικές πτυχές του εκδημοκρατισμού, ήτοι στην ελευθερία του συνέρχεσθαι, των μέσων ενημέρωσης και των ΜΚΟ και της κοινωνίας των πολιτών, γενικότερα, όπου δεν έχει αναφερθεί καμία πρόοδος τον τελευταίο καιρό.
<SPEAKER ID="527" NAME="Laima Liucija Andrikien" AFFILIATION="PPE">
(LT) Σας ευχαριστώ πολύ για την απάντησή σας, αλλά έχω μία συμπληρωματική ερώτηση. Ο κόσμος αντιδρά με διαφόρους τρόπους στα γεγονότα που διαδραματίζονται στη Λευκορωσία. Στις 8 Ιουνίου, η κυβέρνηση των "ΠΑ έλαβε την απόφαση να παρατείνει για ακόμη ένα έτος τις κυρώσεις εναντίον υψηλόβαθμων λευκορώσων αξιωματούχων, περιλαμβανομένου του προέδρου Alexander Lukashenko.
<P>
Έχω την αίσθηση ότι αυτό αποτελεί απάντηση στις αντιδημοκρατικές τοπικές εκλογές στη Λευκορωσία και θα ήθελα να ακούσω την εκτίμησή σας. Επίσης, προτίθεται η Ευρωπαϊκή Ένωση να λάβει παρόμοια μέτρα ως αντίδραση στις παραβιάσεις ατομικών, πολιτικών και άλλων ανθρωπίνων δικαιωμάτων στη Λευκορωσία; Με άλλα λόγια, τι θέση σκοπεύει να πάρει η Ευρωπαϊκή Ένωση;
<SPEAKER ID="528" NAME="Štefan Füle" LANGUAGE="EN">
Στο παρελθόν, δοκιμάσαμε μια πολιτική προσέγγισης και μια πολιτική απομόνωσης και, ειλικρινά, καμία από αυτές τις πολιτικές δεν λειτούργησε άψογα, ούτε πέτυχε αυτά που επιθυμούσαμε στη σχέση μας με τη Λευκορωσία. Αυτό που προσπαθούμε να κάνουμε τώρα είναι να δημιουργήσουμε μια βάση γι' αυτό που θα ονόμαζα επικριτική προσέγγιση. " Επιτροπή επεξεργάζεται το κοινό προσωρινό σχέδιο, το οποίο θα περιέγραφα ως ένα πλαίσιο που μπορεί να βρει εφαρμογή τόσο στους καλούς όσο και στους χαλεπούς καιρούς στη σχέση μεταξύ της Ευρωπαϊκής Ένωσης και της Λευκορωσίας. Παρέχει ένα πλαίσιο για τα βήματα προς τον εκδημοκρατισμό και τη σταδιακή προσέγγιση από την πλευρά της Ευρωπαϊκής Ένωσης. Θα κοινοποιηθεί στο Ευρωπαϊκό Συμβούλιο και, φυσικά, στο Ευρωπαϊκό Κοινοβούλιο, και πιστεύω ακράδαντα ότι αποτελεί την πλέον κατάλληλη απάντηση στις παραβιάσεις ανθρωπίνων δικαιωμάτων που βλέπουμε να σημειώνονται στη Λευκορωσία.
<SPEAKER ID="529" NAME="Janusz Władysław Zemke" AFFILIATION="S&amp;D">
(PL) Κύριε Füle, θα ήθελα να σας ευχαριστήσω γι' αυτήν την πληροφορία, αλλά πρέπει να θέσω δύο ζητήματα. Καταρχάς, προγραμματίζετε μία επίσκεψη στη Λευκορωσία το προσεχές διάστημα, και έχουμε ένα ειδικό αίτημα όσον αφορά τις εθνικές μειονότητες. Έχουμε μια κατάσταση στη χώρα αυτή όπου οι λευκορώσοι πολίτες είναι συχνά άνθρωποι που προέρχονται από πολύ διαφορετικές εθνικές ομάδες. Το πρόβλημα αφορά τη μεταχείριση των λευκορώσων πολιτών πολωνικής καταγωγής. Το δεύτερο ζήτημα είναι το αίτημα να δοθεί μεγαλύτερη έμφαση στο πλαίσιο όλων αυτών των μέτρων στη θέσπιση υποτροφιών για τους νέους από τη Λευκορωσία, διότι αυτή είναι η σημαντικότερη δράση που μπορεί να αναληφθεί σήμερα.
<SPEAKER ID="530" NAME="Štefan Füle" LANGUAGE="EN">
Μέρος του προγράμματος προβλέπει την εστίαση της προσοχής στην επαφή με τους ανθρώπους, με τους νέους και τους σπουδαστές. Από την άλλη πλευρά, αυτό που κυριαρχεί στην ατζέντα μου για τις συνομιλίες στο Μινσκ δεν είναι μόνο τα γενικά ζητήματα που αφορούν τις παραβιάσεις των ανθρωπίνων δικαιωμάτων, αλλά και ειδικά ζητήματα που αφορούν τις μειονότητες. Δίνω ιδιαίτερη προσοχή σε αυτό το ζήτημα. Είχα μια συνάντηση με την κ. Andżelika Borys και άλλους εκπροσώπους της αντιπολίτευσης της Λευκορωσίας στην οποία συζητήσαμε όχι μόνο την κατάσταση της πολωνικής μειονότητας στη Λευκορωσία, αλλά και τους τρόπους με τους οποίους η Επιτροπή και η Ευρωπαϊκή Ένωση θα μπορούσαν να τους βοηθήσουν.
<P>
Δεν θεωρώ ότι πρόκειται για απομονωμένο ζήτημα. Δεν θεωρώ ότι πρόκειται για εκλογικό ζήτημα, όπως μπορεί να το παρουσιάσουν κάποιοι. Είναι πράγματι ένα σοβαρό ζήτημα. " σχέση μεταξύ των αρχών και των μειονοτήτων θα τεθεί προς συζήτηση κατά τη διάρκεια των συνομιλιών μου στο Μινσκ.
<P>
Θέμα: Επιπτώσεις των δημοσιονομικών προσαρμογών στην αξιοπιστία του κοινού ευρωπαϊκού νομίσματος
<P>
Για την εισαγωγή του ευρώ στη ζωή των ευρωπαϊκών κρατών και των ευρωπαίων πολιτών, η Επιτροπή διεξήγαγε μεγάλη ενημερωτική εκστρατεία σε όλα τα κράτη μέλη της ευρωζώνης, η οποία έφερε θετικά αποτελέσματα. Σήμερα, κυρίως λόγω δημοσιονομικών προβλημάτων κρατών της ευρωζώνης αλλά και της ανεξέλεγκτης κερδοσκοπίας των αγορών, το ευρώ περνά κρίση αξιοπιστίας και δημιουργεί ανησυχία και αμφιβολίες σε σημαντική μερίδα των ευρωπαίων πολιτών, όπως φαίνεται από δημοσκοπήσεις σε εθνικό επίπεδο. " Επιτροπή ερωτάται:
<P>
εάν υπάρχουν ιδιαίτερες μελέτες που να αναδεικνύουν την άποψη της ευρωπαϊκής κοινής γνώμης κατά κατηγορίες,
<P>
σε ποιες ενέργειες αναμένεται να προβεί για τη βελτίωση της εικόνας του κοινού νομίσματος και της εμπιστοσύνης των πολιτών απέναντί του,
<P>
εάν θα συνεχιστεί απρόσκοπτα η ένταξη νέων κρατών στην ευρωζώνη.
<SPEAKER ID="532" NAME="Olli Rehn" LANGUAGE="EN">
Θέλω να ευχαριστήσω την κ. Κράτσα-Τσαγκαροπούλου για την πολύ συναφή ερώτηση -ή μάλλον σειρά ερωτήσεων- διότι η εικόνα και η αξιοπιστία του ευρώ είναι ένα ζήτημα μείζονος ανησυχίας για όλους εμάς τους Ευρωπαίους σε αυτήν την κρίσιμη συγκυρία και σε αυτούς τους χαλεπούς καιρούς. Το ευρώ δεν είναι μόνο μια νομισματική συμφωνία· είναι και ένα κεντρικό πολιτικό εγχείρημα -αν όχι το κεντρικό πολιτικό εγχείρημα- της Ευρωπαϊκής Ένωσης. Ως εκ τούτου, η μοίρα του ευρώ, η εικόνα του ευρώ, η αξιοπιστία του ευρώ έχει σημαντικές επιπτώσεις στο σύνολο του ευρωπαϊκού εγχειρήματος.
<P>
Έχω μπροστά μου ένα προσεκτικά ζυγισμένο σχέδιο απάντησης τεσσάρων σελίδων το οποίο ζήτησα από τις υπηρεσίες μου να ετοιμάσουν. Μπαίνω στον πειρασμό να σας το διαβάσω, αλλά θα έπαιρνε περίπου δώδεκα λεπτά από τον χρόνο σας. Ωστόσο, είμαι διατεθειμένος να σας το μοιράσω και μπορώ επίσης να το αναρτήσω στον ιστότοπό μου. Δεν είναι μόνο θέμα δράσεων και εκστρατειών μέσω των μέσων ενημέρωσης -όσο σημαντικές και αν είναι-, είναι επίσης θέμα πολιτικών και συγκεκριμένων δράσεων προκειμένου να υπερασπιστούμε το ευρώ από τις συστημικές επιθέσεις που δέχεται τελευταία.
<P>
Θα ήθελα απλώς να πω εν παρόδω ότι διεξάγουμε τακτικές ποσοτικές έρευνες. Έχουμε ειδικές έρευνες του Ευρωβαρομέτρου τις οποίες διεξάγουμε σε τακτικά διαστήματα σε όλα τα κράτη μέλη - το έχουμε κάνει σε διάφορα κύματα. Χρησιμοποιούμε κάθε ευκαιρία για να κοινοποιήσουμε αποτελεσματικά τις τελευταίες εξελίξεις και τις δράσεις πολιτικής που έχουν αναληφθεί σε σχέση με το ευρώ και την οικονομική και νομισματική ένωση.
<P>
Οι ανησυχίες των πολιτών απαντώνται μέσω όλων των διαθέσιμων διαύλων, όπως ιστότοποι, δημοσιεύσεις, ερωταποκρίσεις, φυλλάδια καθώς και διάφορα δίκτυα που ασχολούνται με τη χάραξη οικονομικής πολιτικής, συνδικαλιστικές ενώσεις, οργανώσεις εργοδοτών και ούτω καθ' εξής. Εργαζόμαστε σε όλα τα μέτωπα μαζί με τα κράτη μέλη για να μεταδώσουμε το μήνυμα όσον αφορά το ευρώ.
<P>
Όσον αφορά τις πολιτικές που βρίσκονται στο επίκεντρο του ζητήματος, και αυτό αφορά το β) σκέλος της ερώτησης της κ. Κράτσα-Τσαγκαροπούλου: σε ποιες ενέργειες αναμένεται να προβεί η Επιτροπή για τη βελτίωση της εικόνας του κοινού νομίσματος και της εμπιστοσύνης των πολιτών απέναντί του;
<P>
Θέλω να κάνω τρεις παρατηρήσεις επ' αυτού. Πρώτον, αποφασίσαμε τη θέσπιση ενός πολύ σημαντικού χρηματοδοτικού προστατευτικού μέσου, το οποίο ονομάζεται ευρωπαϊκός μηχανισμός και μέσο διευκόλυνσης χρηματοοικονομικής σταθερότητας -σχεδόν 500 δισεκατομμύρια ευρώ- που, μαζί με τη δέσμη μέτρων διάσωσης για την Ελλάδα για συντονισμένη χρηματοδοτική βοήθεια υπό όρους, συνέβαλε στην ανάσχεση της πυρκαγιάς της αβεβαιότητας προτού εξαπλωθεί σε ολόκληρη την Ευρώπη. Προβαίνουμε σε συγκεκριμένες ενέργειες προκειμένου να διασφαλίσουμε τη χρηματοπιστωτική σταθερότητα και το ευρώ στην Ευρώπη.
<P>
Δεύτερον, τα κράτη μέλη μας καταβάλλουν μεγάλες προσπάθειες με στόχο τη δημοσιονομική εξυγίανση. Στην πραγματικότητα, υπάρχει ένα κύμα δημοσιονομικής εξυγίανσης και διαρθρωτικών μεταρρυθμίσεων που εξελίσσονται στην Ευρώπη, προκειμένου να αποκατασταθεί και να ενισχυθεί η εμπιστοσύνη στο ευρώ και η αξιοπιστία του, καθώς και η οικονομική και νομισματική ένωση.
<P>
Όλα αυτά δεν τα κάνουμε χωρίς προσεκτικό υπολογισμό, αλλά με συντονισμένο και διαφοροποιημένο τρόπο, έτσι ώστε οι χώρες με μηδενικά ή ελάχιστα δημοσιονομικά περιθώρια, όπως η Ελλάδα, η Ισπανία και η Πορτογαλία, να πρέπει να επιταχύνουν τη δημοσιονομική εξυγίανση. Ενώ πολλές άλλες χώρες έχουν ακόμη κάποια δημοσιονομικά περιθώρια, δεν θα πρέπει να αρχίσουν την εξυγίανση πριν από το επόμενο έτος, και αυτό για να διασφαλιστεί ότι δεν θα καταπνίξουμε τη σημερινή εν εξελίξει οικονομική ανάκαμψη.
<P>
Μόλις σήμερα, παρουσιάσαμε συνολικά 15 διαδικασίες υπερβολικού ελλείμματος, και βάσει της εκτίμησής μας, οι στρατηγικές δημοσιονομικής εξυγίανσης των κρατών μελών μας συνάδουν με αυτήν τη συντονισμένη και διαφοροποιημένη στρατηγική εξόδου από τη δημοσιονομική κρίση.
<P>
Τέλος, η ενίσχυση της οικονομικής διακυβέρνησης είναι απολύτως απαραίτητη προκειμένου να ενισχυθεί η αξιοπιστία του ευρώ, και υπολογίζω πράγματι στη στήριξή σας όταν θα ψηφίσετε επί του ψηφίσματος για την Ευρώπη 2020 και την ενίσχυση της οικονομικής διακυβέρνησης. Χρειαζόμαστε τη στήριξή σας προκειμένου να πείσουμε το Ευρωπαϊκό Συμβούλιο -να πείσουμε τα κράτη μέλη- και να διατηρήσουμε τη δυναμική, έτσι ώστε να μπορέσουμε να έχουμε θέσει σε λειτουργία αυτά τα αυστηρότερα συστήματα δημοσιονομικής και οικονομικής εποπτείας και συντονισμού πολιτικής έως τις αρχές του επόμενου έτους.
<SPEAKER ID="533" NAME="Ρόδη Κράτσα-Τσαγκαροπούλου" AFFILIATION="PPE">
Κύριε Πρόεδρε, κύριε Επίτροπε, σας ευχαριστώ πολύ για την απάντησή σας και την ευκαιρία που δώσατε να θυμηθούμε όλοι την πολιτική για τη στήριξη του ενιαίου νομίσματος και την επιβίωση της ευρωζώνης.
<P>
Το πνεύμα της ερώτησής μου αφορούσε περισσότερο την επικοινωνία που πρέπει να εφαρμόσουμε, γιατί οι πολίτες δεν καταλαβαίνουν αυτά τα τεχνικά και τα πρωτόγνωρα στην οικονομική ζωή της Ευρώπης θέματα και δεν τα συμμερίζονται και υπάρχει κίνδυνος να αισθάνονται ότι η στήριξη του ευρώ έχει ένα κόστος και όχι σίγουρο μέλλον. Σε αυτό δε συμβάλλουν και τα σενάρια και οι απειλές για έξοδο κάποιων χωρών από το ενιαίο νόμισμα.
<P>
Είναι συνυπευθυνότητα των κρατών μελών και των ευρωπαϊκών οργάνων να στηρίξουν αυτό το επίτευγμα που είναι το ευρώ, αλλά η κοινή γνώμη έχει ανάγκη υποστηρικτικών μέτρων που δεν έχουν να κάνουν μόνο με τη δημοσιονομική προσαρμογή των χωρών τους.
<SPEAKER ID="534" NAME="Olli Rehn" LANGUAGE="EN">
Συμφωνώ με τον συλλογισμό σας και νομίζω ότι είναι σημαντικό να θεωρηθεί το ευρώ καίριο μέσο πολιτικής για την οικονομική πολιτική και την αειφόρο ανάπτυξη στην Ευρώπη και, την ίδια στιγμή, να το αντιμετωπίσουμε όχι μόνο ως ένα σύμβολο αλλά και ως έναν δεσμό που ενώνει τους Ευρωπαίους στο πλαίσιο της οικοδόμησης ενός κοινού ευρωπαϊκού οίκου. Από αυτήν την άποψη, έχουμε οργανώσει ένα ευρύ φάσμα δράσεων επικοινωνίας.
<P>
Για παράδειγμα, το πρώτο εξάμηνο του 2010 -θα σας αναφέρω μόνο τα σημαντικότερα σημεία- πραγματοποιήσαμε μια ενημερωτική εκστρατεία για τα κύρια οφέλη του ευρώ σε δέκα χώρες της ευρωζώνης: Γερμανία, Γαλλία, Ιταλία, Πορτογαλία, Κάτω Χώρες, Ισπανία, Αυστρία, Φινλανδία, Μάλτα και Βέλγιο. Διοργανώσαμε επίσης το Οικονομικό Φόρουμ των Βρυξελλών, το οποίο είναι αφιερωμένο σε οικονομικά και δημοσιονομικά ζητήματα και διεξήχθη πριν από δύο εβδομάδες. Το Φόρουμ κατέληξε σε συμφωνία για έναν αριθμό τομέων πολιτικής που αποτελεί ρεκόρ, δηλαδή περισσότερους από 1.000, και το γεγονός είχε ευρεία κάλυψη στα μέσα μαζικής ενημέρωσης. Πρόκειται σαφώς για μια περίπτωση προσέγγισης των παραγόντων που διαμορφώνουν γνώμη και απόπειρας για την ύπαρξη πολλαπλασιαστικού αποτελέσματος μέσω αυτού του σημαντικού φόρουμ. Θα μπορούσα να συνεχίσω τον κατάλογο.
<P>
Συμμετέχουμε σε αυτές τις δραστηριότητες και πιστεύω ότι για να επιτύχουμε τα βέλτιστα δυνατά αποτελέσματα πρέπει να έχουμε ορθές πολιτικές και το κατάλληλο είδος εκστρατειών, προκειμένου να εξασφαλιστεί ότι οι πολίτες μας θα είναι καλά ενημερωμένοι.
<P>
Όταν ήμουν νέος, εκπαιδεύτηκα για να γίνω πωλητής ανταλλακτικών· ξεκίνησα την καριέρα αυτή στα 12 και την τελείωσα στα 20. Είχαμε πάντα μια πολύ ξεκάθαρη φιλοσοφία: ότι πρέπει το προϊόν να είναι καλό πριν μπορέσεις να το προωθήσεις αποτελεσματικά: χρειάζονται και τα δύο. Χρειάζεσαι ένα δυνατό προϊόν, σταθερές πολιτικές και μια αποτελεσματική εκστρατεία προώθησης για να κερδίσεις το μυαλό και την καρδιά των ανθρώπων.
<SPEAKER ID="535" NAME="Νικόλαος Χουντής">
συντάκτης. - Κύριε Πρόεδρε, κύριε Επίτροπε άκουσα με πολλή προσοχή την απάντησή σας. Δεν γνωρίζω αν το υπόμνημα των δώδεκα σελίδων που αναφέρατε περιλαμβάνει απάντηση και σε ένα σκέλος της ερώτησης της συναδέλφου, συγκεκριμένα στην ένταξη νέων χωρών στην ευρωζώνη και στην προοπτική αυτής της ένταξης.
<P>
Γνωρίζω - και εσείς γνωρίζετε - ότι το νέο μέλος είναι η Εσθονία. Αυτό που παρατηρούμε είναι ότι, προκειμένου αυτές οι χώρες να μπούνε στη ζώνη του ευρώ, εφαρμόζουν σκληρά προγράμματα δημοσιονομικής εξυγίανσης, με συνέπεια σήμερα στην Εσθονία να εφαρμόζονται δραστικές περικοπές στο μισθό των δημοσίων υπαλλήλων, η ανεργία να έχει φτάσει στο 20% και η ανεργία των νέων να είναι πολλαπλάσια.
<P>
Το ερώτημά μου είναι: αυτή η εικόνα ενός προθαλάμου για την ευρωζώνη είναι ελκυστική; Είναι αξιόπιστη; Δημιουργεί προϋποθέσεις περαιτέρω βιωσιμότητας;
<SPEAKER ID="536" NAME="Olli Rehn" LANGUAGE="EN">
Ο λόγος για τον οποίο η Εσθονία έπρεπε να εφαρμόσει δημοσιονομική πειθαρχία δεν είναι πρωτίστως το ευρώ, αλλά το γεγονός ότι η οικονομία της Εσθονίας αντιμετώπισε μια πολύ σοβαρή χρηματοπιστωτική κρίση, όπως και όλες οι χώρες μας, και η οικονομική ανάπτυξη διεκόπη. Καταγράφηκε αρνητική οικονομική ανάπτυξη, πράγμα που σήμαινε ότι τα δημόσια οικονομικά της Εσθονίας απλώς δεν ήταν πλέον σε βιώσιμη βάση.
<P>
Το επίπεδο χρέους της Εσθονίας είναι πολύ χαμηλό: 7,2% επί του παρόντος, ενώ ο ευρωπαϊκός μέσος όρος είναι 75%, αλλά η τάση ήταν πολύ ανησυχητική και η κοινή λογική σε οικονομικά ζητήματα υπαγόρευε ότι έπρεπε να διασφαλιστεί ότι η Εσθονία θα είναι σε θέση να συνεχίσει τις προσανατολισμένες στη σταθερότητα πολιτικές της και να διασφαλιστεί η βιωσιμότητα των δημοσίων οικονομικών της. Αυτή ήταν η δημοκρατική απόφαση που έλαβε πρόσφατα το κοινοβούλιο της Εσθονίας και αυτή ήταν η πολιτική που ακολουθήθηκε στην Εσθονία με αρκετή επιτυχία.
<SPEAKER ID="537" NAME="Justas Vincas Paleckis" AFFILIATION="S&amp;D">
(LT) Κύριε Επίτροπε, όπως γνωρίζουμε, η Ελλάδα είναι ο πιο αδύναμος κρίκος στην αλυσίδα του ευρώ και χρειάστηκαν δύο μήνες για να χορηγηθεί στην Ελλάδα ένα πακέτο βοήθειας. " καθυστέρηση αυτή οφειλόταν σε μεγάλο βαθμό στη Γερμανία και κόστισε 100 εκατομμύρια ευρώ, ενώ αποδυνάμωσε αναμφίβολα το ίδιο το νόμισμα του ευρώ. Πώς βλέπει τα ζητήματα αυτά η Επιτροπή και σε τι ενέργειες θα προβεί ώστε να αποφευχθεί στο μέλλον η επανάληψη τέτοιων καθυστερήσεων;
<SPEAKER ID="538" NAME="Olli Rehn" LANGUAGE="EN">
Δεν επιθυμώ να εμπλακώ σε κανένα παιχνίδι καταλογισμού ευθυνών. " άποψή μου είναι ότι η πολιτική, και η χάραξη της οικονομικής πολιτικής στην Ευρωπαϊκή Ένωση, είναι πάντα θέμα πολιτικής βούλησης αλλά και της τέχνης του εφικτού. Στην προκειμένη περίπτωση, κατέστη δυνατό σε κάποια χρονική στιγμή να ληφθούν αυτές οι αποφάσεις, να παρασχεθεί συντονισμένη χρηματοδοτική βοήθεια υπό όρους στην Ελλάδα και στη συνέχεια να συσταθεί ο Ευρωπαϊκός Μηχανισμός Χρηματοοικονομικής Σταθερότητας. Αυτά είναι τώρα σε λειτουργία.
<P>
Όσον αφορά την Ελλάδα, οι πρώτες δόσεις των 20 συνολικά δισεκατομμυρίων ευρώ από την ΕΕ και το ΔΝΤ εστάλησαν στην Ελλάδα στα μέσα Μαΐου. " Ελλάδα εφαρμόζει το κοινό πρόγραμμα ΕΕ-ΔΝΤ βάσει του χρονοδιαγράμματος και σύμφωνα με το μνημόνιο συνεννόησης. Επίσης, ο ευρωπαϊκός μηχανισμός και μέσο διευκόλυνσης χρηματοοικονομικής σταθερότητας, που αποφασίστηκαν πρόσφατα, είναι άμεσα διαθέσιμα, έτσι ώστε το κοινοτικό μέσο, που ανέρχεται σε 60 δισεκατομμύρια ευρώ, να μπορέσει να χρησιμοποιήσει τον προϋπολογισμό της Ένωσης ως εγγυήσεις δανείων για πιθανές ενέργειες. Αυτά βρίσκονται ήδη σε λειτουργία. Είναι άμεσα διαθέσιμα, αν ζητηθούν και αν είναι πραγματικά αναγκαία.
<P>
Εν τω μεταξύ, ο φορέας ειδικού σκοπού που ανέρχεται σε 440 δισεκατομμύρια ευρώ, η διακυβερνητική συμφωνία που αποκαλείται επίσης Ευρωπαϊκή Διευκόλυνση Χρηματοπιστωτικής Σταθερότητας, πρόκειται να επικυρωθεί έως το 90% του ποσού, που είναι το κριτήριο, έως το τέλος του μήνα και θα είναι έτοιμο να εκταμιευθεί λίγες εβδομάδες μετά. Αυτό σημαίνει ότι αν υπάρξει άμεση και έκτακτη ανάγκη, έχουμε τα εργαλεία να την αντιμετωπίσουμε με αυτόν τον μηχανισμό και αυτήν τη διευκόλυνση.
<P>
" τελευταία μου παρατήρηση είναι ότι με αυτόν τον τρόπο το μόνο που επιτυγχάνουμε είναι να κερδίζουμε χρόνο και η ουσία είναι ότι πρέπει να συμμετάσχουμε σε μια πολύ σοβαρή εκστρατεία δημοσιονομικής εξυγίανσης στην Ευρώπη, όπου τα δύο τελευταία χρόνια έσβησαν 20 χρόνια δημοσιονομικής εξυγίανσης.
<P>
Θέμα: Τα διαρθρωτικά ταμεία της ΕΕ και η χρηματοδότηση του κοινωνικού αποκλεισμού
<P>
" ΕΕ, ως συμβαλλόμενο μέρος της Σύμβασης των "νωμένων Εθνών για τα Δικαιώματα των Ατόμων με Αναπηρία, υιοθετεί τα βασικά στοιχεία της - καταπολέμηση των διακρίσεων, ισότητα ευκαιριών και ενεργά μέτρα ένταξης - στη δική της στρατηγική για τα άτομα με αναπηρία.
<P>
Τον Μάρτιο του 2010, η Επιτροπή εκπροσωπήθηκε σε συνέδριο στις Βρυξέλλες υπό την αιγίδα του Ευρωπαϊκού Συνασπισμού για τη Συνύπαρξη, με θέμα "Χρηματοδότηση του κοινωνικού αποκλεισμού με την προώθηση της κοινωνικής ένταξης; " χρήση των κονδυλίων της Ευρωπαϊκής Ένωσης για την υποστήριξη της θεσμοποίησης της αναπηρίας".
<P>
" Επιτροπή γνωρίζει τις ανησυχίες των ΜΚΟ για το γεγονός ότι γίνεται χρήση μέρους των Ευρωπαϊκών διαρθρωτικών ταμείων για την ανακαίνιση, ή τη δημιουργία νέων, οικοτροφείων μακράς παραμονής για άτομα με αναπηρία, κάτι που συνιστά παραβίαση των δικαιωμάτων αυτών των πολιτών.
<P>
Δεδομένης της ισχυρής σύγκλισης των στόχων της συνολικής Ευρωπαϊκής Στρατηγικής για τα Άτομα με Αναπηρία και της Σύμβασης των "νωμένων Εθνών, σε ποιες ενέργειες θα προβεί η Επιτροπή για να αντιμετωπίσει αυτό το πρόβλημα και να διασφαλίσει ότι τα κονδύλια της ΕΕ θα πάψουν να χρησιμοποιούνται κατά αυτόν τον ανάρμοστο τρόπο, αλλά αντιθέτως θα διατίθενται για την υποστήριξη για την ένταξη των ατόμων με αναπηρία στην κοινωνία;
<SPEAKER ID="540" NAME="Viviane Reding" LANGUAGE="EN">
Θέλω να απαντήσω στην προφορική ερώτηση που κατέθεσε η κ. McGuinness λέγοντας ότι, αν και η ευθύνη οργάνωσης και διαχείρισης της κατ' οίκον περίθαλψης ανήκει στα κράτη μέλη, η Επιτροπή επιθυμεί να προωθήσει το δικαίωμα των ατόμων με αναπηρία να ζουν ανεξάρτητα μέσω υποστηρικτικών υπηρεσιών στην κοινωνία ως εναλλακτική λύση στη διαβίωσή τους σε ιδρύματα.
<P>
Έως το τέλος του έτους, η Επιτροπή θα έχει εγκρίνει μια ευρωπαϊκή στρατηγική για τα άτομα με αναπηρία για την περίοδο 2010-2020, η οποία θα καθορίσει ένα συνεκτικό πλαίσιο για την εφαρμογή της Σύμβασης των "νωμένων Εθνών για τα δικαιώματα των ατόμων με αναπηρία. " παροχή υποστήριξης στα άτομα με αναπηρία για να ζουν ανεξάρτητα και η αποϊδρυματοποίηση όλων των συστημάτων συγκαταλέγονται στις προτεραιότητες. Ειδικότερα, θα αναδείξει τον δυνητικό ρόλο των διαρθρωτικών ταμείων στο θέμα αυτό.
<P>
Οι προτεραιότητες για τη χρήση των διαρθρωτικών ταμείων καθορίζονται, φυσικά, σε εθνικό και περιφερειακό επίπεδο, αλλά η Επιτροπή θα συνεργαστεί με τα κράτη μέλη για την ανταλλαγή βέλτιστων πρακτικών και κατευθυντήριων γραμμών όσον αφορά τον καλύτερο τρόπο χρησιμοποίησης αυτών των πόρων, προκειμένου να προαχθεί η προσωπική αυτονομία και το δικαίωμα των ατόμων με αναπηρία να ζουν ανεξάρτητα.
<P>
Θα ήθελα επίσης να αναφέρω το Ευρωπαϊκό Κοινωνικό Ταμείο ως μέσο για την εξάλειψη των φραγμών στη συμμετοχή των ατόμων με αναπηρία ως ισότιμων μελών της κοινωνίας. Το Κοινωνικό Ταμείο μπορεί να χρηματοδοτήσει, μεταξύ άλλων πραγμάτων, συμβουλευτική, κατάρτιση προσαρμοσμένη στις ειδικές ανάγκες των ατόμων με αναπηρία, αποκατάσταση, δημιουργία θέσεων εργασίας σε τομείς όπως η κοινωνική οικονομία, ειδική στήριξη για την προώθηση της επιχειρηματικότητας μεταξύ των ατόμων με αναπηρία, και εκστρατείες ευαισθητοποίησης για την καταπολέμηση των διακρίσεων. Μπορεί να παράσχει επίσης κατάρτιση και επιμόρφωση προσωπικού για να διευκολύνει τη μετάβαση από την ιδρυματική φροντίδα σε υπηρεσίες που παρέχονται σε επίπεδο τοπικής κοινωνίας.
<P>
Το Ευρωπαϊκό Ταμείο Περιφερειακής Ανάπτυξης μπορεί να χρησιμοποιηθεί παράλληλα για την ανάπτυξη κοινωνικών υποδομών που θα στηρίζουν αυτές τις νέες υπηρεσίες.
<P>
Εν προκειμένω, η Επιτροπή έχει καταρτίσει ένα σύνολο εργαλείων για τη χρησιμοποίηση των διαρθρωτικών ταμείων, προκειμένου να διασφαλίσει την πρόσβαση των ατόμων με αναπηρία και τη μη διακριτική μεταχείρισή τους. Αυτό το σύνολο εργαλείων έχει σχεδιαστεί έτσι ώστε να επιτρέψει στις αρχές διαχείρισης, στους ενδιάμεσους φορείς ή στους αναδόχους των έργων να προετοιμάσουν, να υλοποιήσουν, να παρακολουθήσουν και να αξιολογήσουν τα προγράμματα και τα έργα στο πλαίσιο των διαρθρωτικών ταμείων.
<SPEAKER ID="541" NAME="Seán Kelly" AFFILIATION="PPE">
(EN) Εξ ονόματος της κ. McGuinness, που κατέθεσε την ερώτηση, σας ευχαριστώ για την ειλικρινή και λεπτομερή απάντησή σας. Έχω μια-δυο σύντομες ερωτήσεις. Καταρχάς, λαμβάνει η Επιτροπή μέτρα εναντίον εκείνων που έχουν χρησιμοποιήσει κατά ανάρμοστο τρόπο τα διαρθρωτικά ταμεία, ιδίως στον τομέα όπου συζητάμε την παροχή ευκολιών για τα άτομα με αναπηρία; Δεύτερον, πόσο σύντομα μπορούμε πράγματι να εξαλείψουμε αυτές τις πρακτικές στα κράτη μέλη;
<SPEAKER ID="542" NAME="Viviane Reding" LANGUAGE="EN">
Αν υπάρχει κατάχρηση των πόρων των διαρθρωτικών ταμείων γενικά, η Επιτροπή μπορεί να παρέμβει, αλλά υπάρχει, φυσικά, η θεμελιώδης υποχρέωση και ευθύνη των κρατών μελών να προωθήσουν το πρόγραμμα πολιτικής τους και να οργανώσουν τα δικά τους συστήματα κοινωνικής προστασίας, μεταξύ άλλων και για τα άτομα που βρίσκονται σε ιδρύματα μακροχρόνιας μέριμνας. Το ερώτημα, φυσικά, είναι το εξής: θα μπορούσαμε να προβάλουμε αρνησικυρία αν τα κράτη μέλη εξακολουθήσουν να επενδύουν με διαφορετικό τρόπο; Γνωρίζετε ότι οι πόροι των διαρθρωτικών ταμείων δαπανώνται βάσει ενός συστήματος κοινής ευθύνης της Επιτροπής και των κρατών μελών. Ωστόσο, εναπόκειται στα κράτη μέλη και στις περιφέρειές τους να διαχειρίζονται τα προγράμματα και να τα υλοποιούν επιλέγοντας προγράμματα και σχέδια.
<P>
Εντούτοις, ακόμη και αν δεν μπορέσουμε να προβάλουμε αρνησικυρία, συνεργαζόμαστε ήδη με τα κράτη μέλη προκειμένου να αλλάξουμε την πολιτική στα κράτη μέλη. Για παράδειγμα, με τη βουλγαρική κυβέρνηση, εφαρμόσαμε για δύο χρόνια μια προσέγγιση συνεργασίας στο πλαίσιο της οποίας η κυβέρνηση δεν χρησιμοποίησε τα χρήματα για οικοτροφεία, αλλά δεσμεύθηκε ότι δεν θα δαπανιούνταν ευρωπαϊκά κονδύλια για επενδύσεις σε υπάρχοντα οικοτροφεία και ότι για οποιαδήποτε επένδυση σε αυτούς τους τομείς, θα ακολουθούνταν η αρχή της αποϊδρυματοποίησης.
<SPEAKER ID="543" NAME="Ádám Kósa" AFFILIATION="PPE">
(HU) Καταρχάς, θα ήθελα να ευχαριστήσω την Επίτροπο για την απάντησή της και για την προσήλωσή της στον αγώνα των ατόμων με αναπηρία. Έχω δύο πρόσθετες σχετικές ερωτήσεις. Το κύριο πρόβλημα όσον αφορά τη χρήση των διαρθρωτικών ταμείων όντως ανέκυψε, και αυτό αποτελεί κατά κύριο λόγο πρόβλημα στην Ανατολική Ευρώπη. Στο παρελθόν, κάστρα που είχαν εθνικοποιηθεί στη διάρκεια της κομμουνιστικής περιόδου στέγαζαν ανθρώπους με αναπηρία, κυρίως άτομα με διανοητικά προβλήματα. Ένα από τα προβλήματα είναι ότι χρήματα από τα διαρθρωτικά ταμεία δαπανήθηκαν για την ανακαίνιση αυτών των κάστρων, και έπειτα τα κάστρα έκλεισαν και τα άτομα με αναπηρία απομακρύνθηκαν. Τι θα απογίνουν αυτά τα κτίρια; Σχεδιάζει η Επιτροπή να εξετάσει αυτό το ζήτημα από ευρύτερη σκοπιά, σε σχέση με τον τουρισμό και τη δημιουργία θέσεων εργασίας;
<SPEAKER ID="544" NAME="Viviane Reding" LANGUAGE="EN">
Γνωρίζω πολύ καλά ότι μια αλλαγή καθεστώτος σημαίνει και αλλαγή στον τρόπο που προσεγγίζει κανείς τα κατάλοιπα της προηγούμενης πολιτικής.
<P>
Φυσικά, εναπόκειται στις κυβερνήσεις να αποφασίσουν τι είδους μέριμνα θα λάβουν για τα ιδρύματά τους και αν θέλουν ή όχι να ανακαινίσουν την ιδιοκτησία τους και να της δώσουν άλλη χρήση. Το μόνο που μπορώ να σας πω είναι ότι, όσον αφορά την αποϊδρυματοποίηση ώστε τα άτομα με αναπηρία να ενταχθούν στην κοινωνία και να μην μείνουν στα ιδρύματα, προσπαθήσαμε να καταστήσουμε το προσωπικό της Επιτροπής υπεύθυνο για συζητήσεις με τα κράτη μέλη που είναι ευαισθητοποιημένα σε σχέση με αυτά τα θέματα.
<P>
Στις 29 Απριλίου 2010 η ΓΔ Περιφερειακής Πολιτικής πραγματοποίησε ένα σεμινάριο για το προσωπικό της Επιτροπής με τον τίτλο "Θα το λέγατε αυτό σπίτι;", στο οποίο παρουσιάστηκαν οι βέλτιστες και οι χείριστες πρακτικές όσον αφορά τη χρησιμοποίηση των κοινοτικών πόρων για την αποδιάρθρωση των ιδρυμάτων μακράς παραμονής, έτσι ώστε το προσωπικό μας να κατανοήσει ποιες πολιτικές πρέπει να εφαρμοστούν στην προσπάθεια αλλαγής της νοοτροπίας στις επαφές τους με τις αρχές των κρατών μελών.
<P>
Υπήρξε επίσης πολύ καλή συνεργασία μεταξύ της ΓΔ Περιφερειακής Πολιτικής και της ΓΔ Απασχόλησης σχετικά με περαιτέρω ενέργειες που θα μπορούσαν να γίνουν, διότι πιστεύουμε ότι οι επενδύσεις του Κοινωνικού Ταμείου θα πρέπει να εξυπηρετούν τον πληθυσμό σε αυτές τις περιοχές. Δεν θα πρέπει να χρησιμοποιούνται μόνο για την ανακαίνιση κτιρίων, αλλά και για τη δημιουργία θέσεων εργασίας και ανάπτυξης στις εν λόγω περιοχές.
<SPEAKER ID="545" NAME="Νικόλαος Χουντής" AFFILIATION="GUE/NGL">
Κύριε Πρόεδρε, κυρία Επίτροπε, θέλω να σας θέσω ένα πολύ επίκαιρο, πιστεύω, και συγκεκριμένο θέμα. Στη χώρα μου, στην Ελλάδα, και ενδεχομένως και σε άλλες χώρες λόγω των προγραμμάτων λιτότητας περικόπτονται κοινωνικές δαπάνες και πολλές φορές σταματά η χρηματοδότηση κέντρων και ιδρυμάτων που προσφέρουν υπηρεσίες σε ανάπηρους.
<P>
Έχω μπροστά μου ένα τέτοιο πρόσφατο παράδειγμα: ένα μοναδικό κέντρο που προσφέρει υπηρεσίες σε άτομα και κυρίως παιδιά που έχουν προβλήματα όρασης και άλλης αναπηρίας. Πενήντα παιδιά αφέθηκαν στην τύχη τους λόγω έλλειψης χρημάτων. Σας ερωτώ: αυτά τα πενήντα παιδιά μπορούν να ελπίζουν ότι αυτό το ίδρυμα θα είναι επιλέξιμο στο πλαίσιο της χρηματοδότησης του Ευρωπαϊκού Κοινωνικού Ταμείου; Τι μπορούμε να κάνουμε για αυτό;
<SPEAKER ID="546" NAME="Viviane Reding" LANGUAGE="EN">
Είναι σαφέστατο ότι, στον τομέα της κοινωνικής πολιτικής, τα κράτη μέλη είναι υπεύθυνα για την οργάνωση των δικών τους συστημάτων κοινωνικής προστασίας, περιλαμβανομένου του σχεδιασμού, της χρηματοδότησης και του ποιοτικού ελέγχου των υπηρεσιών που παρέχονται σε ιδρύματα μακροχρόνιας μέριμνας.
<P>
Δεν μπορούμε να παρέμβουμε ή να αναγκάσουμε μια κυβέρνηση να αλλάξει την πολιτική της. Μπορούμε μόνο να λάβουμε γενικά μέτρα για να ωθήσουμε μια κυβέρνηση να μεριμνήσει για τον πληθυσμό της.
<P>
Ένα από τα πράγματα που μπορούμε φυσικά να κάνουμε με το Κοινωνικό Ταμείο είναι να εκπαιδεύσουμε το προσωπικό και να συμβάλουμε στη βελτίωση της μέριμνας γι' αυτούς τους ανθρώπους, αλλά η βασική απόφαση για το αν θα δημιουργηθεί ένα οικοτροφείο ή όχι λαμβάνεται από τις κυβερνήσεις των κρατών μελών.
<P>
Δεύτερο μέρος
<P>
Θέμα: Διασφάλιση των περιβαλλοντικών στόχων της ΕΕ
<P>
Συμφωνεί η Επιτροπή ότι οι πολυάριθμες συζητήσεις στους κόλπους της ΕΕ και η έλλειψη συντονισμού του συνόλου των διπλωματικών πηγών της ανά τον κόσμο, είχαν ως αποτέλεσμα να μη διασφαλιστούν οι στόχοι της ΕΕ τόσο όσον αφορά τη Διάσκεψη του Ο"Ε στην Κοπεγχάγη για την κλιματική αλλαγή (UNFCCC) όσο και τη συνεδρίαση των συμβαλλομένων μερών της σύμβασης CITES στην Ντόχα;
<P>
Θα αναφέρει η Επιτροπή τις ενέργειες στις οποίες πρόκειται να προβεί για τη βελτίωση του έγκαιρου σχεδιασμού και συντονισμού της με στόχο την ενίσχυση της απόδοσής της και τη διασφάλιση θετικότερων αποτελεσμάτων σε μελλοντικές περιβαλλοντικές συνεδριάσεις;
<SPEAKER ID="548" NAME="Janez Potočnik" LANGUAGE="EN">
Κύριε Davies, η ερώτησή σας εγείρει το σημαντικό ζήτημα της αποτελεσματικότητας της διπλωματίας της Ευρωπαϊκής Ένωσης στις διεθνείς διαπραγματεύσεις για το περιβάλλον, στο πλαίσιο των απογοητευτικών αποτελεσμάτων των διασκέψεων της Κοπεγχάγης για την κλιματική αλλαγή και της Ντόχα για την εμπορία ειδών που κινδυνεύουν να εξαφανιστούν.
<P>
Προφανώς πρέπει να αποκομίσουμε ορισμένα διδάγματα από αυτές τις εμπειρίες, στο πλαίσιο των σχετικών διατάξεων της Συνθήκης της Λισαβόνας. Ωστόσο, προκειμένου να συναγάγουμε μια ισορροπημένη δέσμη συμπερασμάτων για το μέλλον, πιστεύω ότι πρέπει να αναγνωρίσουμε ότι οι λόγοι για την έκβαση αυτών των διασκέψεων είναι πολλαπλοί και πρέπει να αναλυθούν κατά περίπτωση.
<P>
Προφανώς δεν είναι εύκολο να συμφωνηθεί μια κοινή θέση μεταξύ 27 κρατών μελών, τα οποία αντιπροσωπεύουν 500 εκατομμύρια πολίτες, για τις διεθνείς διαπραγματεύσεις σχετικά με περίπλοκα ζητήματα που έχουν άμεσο αντίκτυπο στην οικονομία και την κοινωνία της Ευρωπαϊκής Ένωσης. Εντούτοις, στις διαπραγματεύσεις τόσο για τη σύμβαση CITES όσο και για την κλιματική αλλαγή, αυτό δεν απέτρεψε την ΕΕ από το να συμφωνήσει σε μια κοινή γραμμή και να διεξαγάγει μια σειρά δραστηριοτήτων εξωτερικής προβολής προς τους διεθνείς εταίρους της.
<P>
Για τη συνεδρίαση των συμβαλλομένων μερών στη σύμβαση CITES, η θέση της ΕΕ σε πολλά ζητήματα είχε καθοριστεί περισσότερο από έξι μήνες πριν από τη συνεδρίαση, δραστηριότητες εξωτερικής προβολής σχετικά με σημαντικές ευρωπαϊκές προτάσεις για τους καρχαρίες και τις τίγρεις εκτελούνταν από την ΕΕ και τις αντιπροσωπείες στα κράτη μέλη σε όλο τον κόσμο, και οι εσωτερικές συζητήσεις στην ΕΕ πριν και κατά τη διάρκεια της συνεδρίασης των συμβαλλομένων μερών γι' αυτά τα θέματα κύλησαν ομαλά. Αναγνωρίζω όμως πλήρως ότι, στην περίπτωση του ερυθρού τόνου, οι προϋποθέσεις αυτές δεν πληρούνταν, δυστυχώς, στον ίδιο βαθμό.
<P>
Γενικότερα, η Επιτροπή θεωρεί ότι η ΕΕ θα είναι σε θέση να δράσει αποτελεσματικότερα στο πλαίσιο της CITES όταν θα γίνει πλήρες μέλος της. " Επιτροπή θα εντείνει, ως εκ τούτου, τις προσπάθειές της να πείσει τρίτες χώρες που δεν το έχουν πράξει ακόμη να επικυρώσουν την τροποποίηση της CITES που εγκρίθηκε στην Γκαμπορόνε, η οποία επιτρέπει στην ΕΕ να προσχωρήσει στη σύμβαση.
<P>
Όσον αφορά τις διαπραγματεύσεις για την αλλαγή του κλίματος, η εσωτερική συζήτηση της ΕΕ στο πλαίσιο της Κοπεγχάγης δεν ήταν υπερβολική και η ΕΕ βελτίωσε σημαντικά τον συντονισμό των διπλωματικών πηγών της ανά τον κόσμο.
<P>
" ΕΕ είχε ένα εντατικό χρονοδιάγραμμα δραστηριοτήτων εξωτερικής προβολής προς τρίτες χώρες την περίοδο πριν από τη διάσκεψη της Κοπεγχάγης και κατήρτισε και παρουσίασε μια κοινή θέση για όλα τα σημαντικά ζητήματα κατά τη διάρκεια της διάσκεψης της Κοπεγχάγης. Την περίοδο πριν από τη διάσκεψη της Κοπεγχάγης, η ΕΕ χρησιμοποίησε πολλαπλά συντονισμένα διαβήματα της τρόικας της ΕΕ σε περισσότερες από 40 χώρες, πραγματοποίησε μια σειρά από κοινές αποστολές εξωτερικής προβολής της τρόικας, και παρακολούθησε διάφορες διμερείς και πολυμερείς ανεπίσημες συνομιλίες. Οι τεχνικές διαπραγματευτικές ομάδες της συζήτησαν και ανέπτυξαν περαιτέρω τις θέσεις της ΕΕ κατά τη διάρκεια διαφόρων διμερών επισκέψεων σε τρίτες χώρες.
<P>
Πέρα από τα παραδείγματα των διασκέψεων της Κοπεγχάγης και της Ντόχα, είναι σημαντικό να δούμε ότι ένας από τους κύριους στόχους της Συνθήκης της Λισαβόνας είναι η ενίσχυση της φωνής της Ευρωπαϊκής Ένωσης στον κόσμο. " εφαρμογή της Συνθήκης της Λισαβόνας θα ενισχύσει σημαντικά την εξωτερική εκπροσώπηση της ΕΕ σε διεθνή περιβαλλοντικά θέματα.
<P>
Σε αυτό το πεδίο, η Συνθήκη αναθέτει στην Επιτροπή να διασφαλίσει την εξωτερική εκπροσώπηση της Ένωσης. Σε περίπτωση που το Συμβούλιο κρίνει επιβεβλημένο από πολιτικής απόψεως να συμμετέχει η Ένωση σε διαπραγματεύσεις για διεθνείς συμφωνίες, η Συνθήκη υποχρεώνει το Συμβούλιο να εξουσιοδοτήσει την Επιτροπή να διεξαγάγει αυτές τις διαπραγματεύσεις εξ ονόματος της Ένωσης για θέματα που υπάγονται στην αρμοδιότητα της Ένωσης. Το Συμβούλιο μπορεί να συμπληρώσει αυτήν την εξουσιοδότηση με οδηγίες διαπραγμάτευσης.
<P>
Το Ευρωπαϊκό Κοινοβούλιο ασφαλώς θα συμμετέχει άμεσα και πλήρως σε όλα τα στάδια της διαδικασίας.
<P>
" Επιτροπή συζητά επί του παρόντος με τα κράτη μέλη στο Συμβούλιο πώς θα εφαρμοστεί αυτό το πλαίσιο. Σε αυτές τις συζητήσεις, η Επιτροπή μεριμνά ιδιαίτερα έτσι ώστε η εφαρμογή της Συνθήκης της Λισαβόνας να καταλήξει αποτελεσματικά στην ενίσχυση της ενότητας και της συνεκτικότητας της εκπροσώπησης της ΕΕ σε πολυμερείς διαπραγματεύσεις. Οποιαδήποτε άλλη ερμηνεία της Συνθήκης της Λισαβόνας απλώς διακινδυνεύει και στην πραγματικότητα αποδυναμώνει τη θέση της ΕΕ στη διεθνή σκηνή, κάτι που σίγουρα δεν επεδίωκε η Συνθήκη της Λισαβόνας.
<P>
Αυτό που διακυβεύεται είναι το μέλλον της οργάνωσης και της αποτελεσματικότητας της ΕΕ στις παγκόσμιες διαπραγματεύσεις για το περιβάλλον, και η Επιτροπή υπολογίζει στη στήριξη του Κοινοβουλίου στο θέμα αυτό.
<SPEAKER ID="549" NAME="Chris Davies" AFFILIATION="ALDE">
(EN) Ο Επίτροπος κι εγώ έχουμε αναμφίβολα τους ίδιους στόχους, και υποστηρίζω την Επιτροπή στη μάχη της με το Συμβούλιο, αλλά αν εξετάσουμε διασκέψεις όπως αυτή για τη σύμβαση CITES, βλέπω τους Γιαπωνέζους να πηγαίνουν από τη μία πρεσβεία στην άλλη με μια τσάντα γεμάτη χρυσό. Αυτό θα το περιγράφατε ως δράση εξωτερικής προβολής.
<P>
Θα ήθελα λοιπόν να σας θέσω μία συγκεκριμένη ερώτηση, καθώς θίξατε την ενίσχυση των διπλωματικών ικανοτήτων της Ευρωπαϊκής Ένωσης. Τι συναντήσεις είχατε ή θα έχετε με την Catherine Ashton για να συζητήσετε με ποιον τρόπο η Υπηρεσία Εξωτερικής Δράσης μπορεί να τεθεί στην υπηρεσία της Επιτροπής συνολικά, προκειμένου να διασφαλιστεί ότι οι διπλωματικές μας ικανότητες αξιοποιούνται στο έπακρο;
<SPEAKER ID="550" NAME="Janez Potočnik" LANGUAGE="EN">
Για να απαντήσω στο συγκεκριμένο ερώτημα που θέσατε: δεν είχα καμία συνάντηση με την Catherine Ashton για το θέμα αυτό. Νομίζω ότι αυτό που είναι ξεκάθαρο όσον αφορά τη σύμβαση CITES, και ιδίως τον ερυθρό τόνο, είναι ότι έχουμε κάνει μια σειρά από λανθασμένους υπολογισμούς - αν μπορώ να το θέσω έτσι.
<P>
Πρώτον, η θέση της Επιτροπής εγκρίθηκε απλώς πολύ αργά. Δεύτερον, πιστεύω ότι η συζήτηση στο Συμβούλιο πραγματοποιήθηκε στο τελευταίο Coreper και, ακόμη και αν μπορούσα να συζητήσω το θέμα αυτό με την Catherine, θα ήταν και πάλι πάρα πολύ αργά.
<P>
Ως εκ τούτου, νομίζω ότι θα πρέπει να διδαχθούμε από αυτές τις εμπειρίες. Αλλά, όπως σωστά επισημάνατε, αυτό είναι ένα από τα καθήκοντα που θα πρέπει να φέρουμε σε πέρας μαζί, και πρέπει επίσης να χρησιμοποιήσουμε τη μελλοντική Εξωτερική Υπηρεσία μας -που ελπίζουμε ότι θα λειτουργεί καλά- γι' αυτόν τον σκοπό.
<P>
Θέμα: " διαχείριση των χημικών ουσιών ενδοκρινικής διαταραχής (EDC)
<P>
Σύμφωνα με μελέτες που έγιναν στη Δανία και τη Γερμανία, τα παιδιά αποτελούν ομάδα ιδιαίτερα εκτεθειμένη σε πολλά διαφορετικά μείγματα χημικών ουσιών, και ειδικότερα σε μείγματα που διαταράσσουν την ορμονική λειτουργία, όπως οι φθαλικοί πλαστικοποιητές. Από αυτά τα επιστημονικά ευρήματα προκύπτει ότι η διαδικασία έγκρισης με βάση τον κανονισμό REACH για μεμονωμένες χημικές ουσίες ενδοκρινικής διαταραχής - η οποία λαμβάνει ως βάση τη διατήρηση της περιεκτικότητάς τους κάτω από το επιτρεπτό όριο - δεν είναι πλέον αποτελεσματική, ούτε εγγυάται την ασφάλεια, εφόσον σε συνδυασμό μεταξύ τους αυτές οι χημικές ουσίες δημιουργούν ένα επικίνδυνο μείγμα.
<P>
Με ποιον τρόπο προτίθεται η Επιτροπή να καλύψει αυτό το κενό στις διατάξεις του REACH και να διασφαλίσει ότι δεν θα εγκρίνεται η χρήση των χημικών ουσιών ενδοκρινικής διαταραχής με τη λανθασμένη υπόθεση της έκθεσης σε μεμονωμένες χημικές ουσίες;
<P>
Θέμα: Eνέργειες της ΕΕ για τις χημικές ουσίες που διαταράσσουν το ενδοκρινικό σύστημα
<P>
" στρατηγική της ΕΕ έναντι των χημικών ουσιών που διαταράσσουν την ορμονική λειτουργία εγκρίθηκε πριν από περισσότερο από μια δεκαετία, κυρίως ως αποτέλεσμα μιας έκθεσης πρωτοβουλίας του Ευρωπαϊκού Κοινοβουλίου, το 1997. Από τότε, οι επιστημονικές έρευνες κατέδειξαν ότι υπάρχει μεγάλη σχέση μεταξύ ορισμένων ουσιών που διαταράσσουν τις ενδοκρινικές λειτουργίες και του καρκίνου, της υπογονιμότητας, και, ενδεχομένως, διαταραχών της συμπεριφοράς και της ανάπτυξης. Εντούτοις, παρά τις διάφορες πολιτικές δηλώσεις υπέρ του προγράμματος δράσης της ΕΕ για τους χημικούς ενδοκρινικούς διαταράκτες (EDC), και τη δέσμευση για την κατάρτιση καταλόγου με τις σημαντικότερες παρόμοιες ουσίες, δεν έχει γίνει τίποτα στην πράξη σε επίπεδο ΕΕ ώστε να αποσυρθούν οι χημικές ουσίες που διαταράσσουν το ενδοκρινικό σύστημα από το περιβάλλον μας.
<P>
Σκοπεύει η Επιτροπή να αναλάβει τελικά δράση, λαμβάνοντας υπόψη τα αποτελέσματα της χρηματοδοτούμενης από δημόσιους πόρους έρευνας, για να εξασφαλίσει ότι αυτές οι χημικές ουσίες που αποτελούν κίνδυνο για την ανθρώπινη υγεία θα αντιμετωπισθούν ως θέμα προτεραιότητας στο πλαίσιο του REACH;
<P>
Ποια συγκεκριμένα μέτρα προτείνει η Επιτροπή στην προσεχή της έκθεση για την εφαρμογή της στρατηγικής της ΕΕ στον τομέα των EDC;
<SPEAKER ID="552" NAME="Janez Potočnik" LANGUAGE="EN">
" Επιτροπή έχει υπόψη της σειρά μελετών σχετικά με τα συνδυασμένα αποτελέσματα διαφόρων χημικών ουσιών. Ειδικότερα, στο τέλος του 2009, οι αρχές της Δανίας δημοσίευσαν τα αποτελέσματα σειράς μελετών που εξέταζαν τον σωρευτικό αντίκτυπο διαφόρων ουσιών που διαταράσσουν τις ενδοκρινικές λειτουργίες σε ευαίσθητες ομάδες όπως τα παιδιά και οι εργαζόμενες γυναίκες, όπως αναφέρετε στην ερώτησή σας.
<P>
Στη δανέζικη αυτή μελέτη βασίστηκαν τα συμπεράσματα του Συμβουλίου που εγκρίθηκαν τον Δεκέμβριο του 2009, στα οποία η Επιτροπή καλείτο να εξετάσει πώς η ισχύουσα νομοθεσία της ΕΕ αντιμετώπιζε το θέμα των σωρευτικών επιπτώσεων των διαφόρων ενδοκρινικών διαταρακτών και, γενικότερα, να διερευνήσει το γενικό πρόβλημα του πώς πρέπει να αντιμετωπίζονται οι σωρευτικές επιπτώσεις αυτών των τύπων χημικών ουσιών.
<P>
Όσον αφορά το γενικό ερώτημα των σωρευτικών επιπτώσεων των χημικών ουσιών, η Επιτροπή δημοσίευσε πρόσφατα στο Διαδίκτυο μια επικαιροποιημένη έκθεση για την τοξικότητα των μειγμάτων χημικών ουσιών, η οποία ήταν αποτέλεσμα της διετούς μελέτης που χρηματοδοτήθηκε από τη ΓΔ Περιβάλλοντος.
<P>
" Επιτροπή πραγματοποιεί τώρα διαβουλεύσεις με τους ενδιαφερόμενους φορείς σε σχέση με αυτήν την έκθεση και έχει επίσης υποβάλει επίσημο αίτημα όσον αφορά την τοξικότητα των μειγμάτων χημικών ουσιών στην Επιστημονική Επιτροπή για την Υγεία και τους Περιβαλλοντικούς Κινδύνους, στην Επιστημονική Επιτροπή για τους Ανακύπτοντες ή Προσφάτως Εντοπισθέντες Κινδύνους και στην Επιστημονική Επιτροπή για τα Καταναλωτικά Προϊόντα.
<P>
Έως τις αρχές του 2012 το αργότερο, η Επιτροπή, βασιζόμενη στη μελέτη και τη σχετική διαδικασία διαβούλευσης, θα ολοκληρώσει μια έκθεση αξιολόγησης για το πώς και το αν η σχετική ισχύουσα κοινοτική νομοθεσία, περιλαμβανομένου του REACH, αντιμετωπίζει ικανοποιητικά τους κινδύνους από την έκθεση σε ποικίλες χημικές ουσίες από διάφορες πηγές και οδούς και, σε αυτήν τη βάση, θα εξετάσει κατάλληλες τροποποιήσεις, κατευθυντήριες γραμμές και μεθόδους αξιολόγησης.
<P>
Από τότε που θεσπίστηκε η κοινοτική στρατηγική για τις χημικές ουσίες που διαταράσσουν την ορμονική λειτουργία το 1999, επενδύσαμε μεγάλα ποσά μέσω του κοινοτικού προϋπολογισμού για την έρευνα, προκειμένου να κατανοήσουμε καλύτερα τους μηχανισμούς μέσω των οποίων οι ουσίες επηρεάζουν τη λειτουργία των ενδοκρινικών συστημάτων. Την ίδια περίοδο συμπεριλάβαμε ειδικά μέτρα σχετικά με τους ενδοκρινικούς διαταράκτες σε δύο βασικές νομοθετικές πράξεις για τις χημικές ουσίες, τον κανονισμό REACH και τον κανονισμό για τα φυτοπροστατευτικά προϊόντα. " Επιτροπή συμμετείχε επίσης ενεργά σε διεθνείς πρωτοβουλίες για την ανάπτυξη μεθόδων και στρατηγικών δοκιμής για την ταυτοποίηση των ενδοκρινικών διαταρακτών.
<P>
Τέλος, η Επιτροπή δρομολόγησε πρόσφατα μια μεγάλη μελέτη για να ενοποιήσει όλες τις πρόσφατες επιστημονικές πληροφορίες και να διατυπώσει συστάσεις όσον αφορά τις στρατηγικές και τα κριτήρια δοκιμής για την ταυτοποίηση των ουσιών με ιδιότητες ενδοκρινικής διαταραχής. " μελέτη θα έχει ολοκληρωθεί μέχρι το δεύτερο εξάμηνο του επόμενου έτους. Τα αποτελέσματα αυτής της μελέτης θα ληφθούν υπόψη στην αναθεώρηση της υφιστάμενης κοινοτικής στρατηγικής για τους ενδοκρινικούς διαταράκτες και την παροχή δεδομένων στην εφαρμογή της ισχύουσας νομοθεσίας της ΕΕ, δηλαδή τόσο του κανονισμού για τα φυτοπροστατευτικά προϊόντα όσο και του κανονισμού REACH.
<P>
Επομένως, για να συνοψίσω, η Επιτροπή έχει επίγνωση της σοβαρότητας των ζητημάτων που έθεσαν αμφότεροι οι βουλευτές και εργάζεται εντατικά για να τα αντιμετωπίσει με τον αποτελεσματικότερο τρόπο. Δεν είναι εύκολο, επειδή λείπουν ακόμη πολλές πληροφορίες, αλλά πρόκειται σίγουρα για ένα σύνθετο πρόβλημα που αξίζει την προσοχή και το αμέριστο ενδιαφέρον μας στο μέλλον.
<SPEAKER ID="553" NAME="Dan Jørgensen" AFFILIATION="S&amp;D">
(DA) Κύριε Επίτροπε, λέτε ότι το 2012 θα παρουσιάσετε μια έκθεση στην οποία θα διατυπώνεται ένα συμπέρασμα σχετικά με το αν υπάρχουν λόγοι για την αναθεώρηση της νομοθεσίας λόγω του ότι δεν λαμβάνει υπόψη τις επιδράσεις συνδυασμού παραγόντων. Από αυτήν την άποψη, μπορώ να σας γλιτώσω από τον κόπο, καθώς είμαστε ήδη σε θέση να επιβεβαιώσουμε ότι έτσι έχουν τα πράγματα. " νομοθεσία όντως δεν λαμβάνει υπόψη τις επιδράσεις συνδυασμού παραγόντων. Όσοι από εμάς έχουν εργαστεί για τον κανονισμό REACH και όσοι γνωρίζουν τον REACH λεπτομερώς -όπως ξέρω ότι συμβαίνει- ξέρουν πάρα πολύ καλά ότι οι επιδράσεις συνδυασμού παραγόντων απλώς δεν έχουν ληφθεί υπόψη όσον αφορά τις πλέον επικίνδυνες ουσίες: καρκινογόνες ουσίες και χημικούς ενδοκρινικούς διαταράκτες. Επιπλέον, ο REACH βασίζεται σε δύο θεμελιώδεις αρχές: την αρχή της προφύλαξης και την αρχή της προστασίας των πλέον ευάλωτων καταναλωτών της αγοράς μας, με άλλα λόγια, των παιδιών και των εγκύων γυναικών, μεταξύ άλλων. Οπότε, δεν θα πρέπει η Επιτροπή να υποβάλει τώρα προτάσεις για την αναθεώρηση του REACH και ενδεχομένως άλλων ειδών νομοθεσίας, προκειμένου να οριστεί ότι οι επιδράσεις συνδυασμού παραγόντων πρέπει να λαμβάνονται υπόψη στη διαδικασία έγκρισης βάσει της αρχής της αντικατάστασης;
<SPEAKER ID="554" NAME="Janez Potočnik" LANGUAGE="EN">
Όπως έχω πει, το πραγματικό πρόβλημα σε αυτόν τον τομέα είναι η έλλειψη αδιάσειστων επιστημονικών στοιχείων και δεδομένων. Αναφέρετε σωστά την αρχή της προφύλαξης. " Συνθήκη μάς δεσμεύει να ακολουθήσουμε μέτρα προφύλαξης και στον τομέα του περιβάλλοντος, αλλά και πάλι θα ήθελα να είχαμε όσο το δυνατόν περισσότερα δεδομένα και να βασίσουμε τις προτάσεις σε όσο το δυνατόν πιο ακλόνητα επιστημονικά στοιχεία.
<P>
Από το 1999, έτος κατά το οποίο δρομολογήθηκε αυτή η προσέγγιση, έχουν εκπονηθεί ήδη 84 μελέτες στην Κοινότητα για τις οποίες δαπανήθηκαν περίπου δύο εκατομμύρια ευρώ. Ωστόσο, όταν το συζήτησα χθες με τους συναδέλφους μου, προκειμένου να ενημερωθώ εν συντομία για τις λεπτομέρειες, το κύριο μήνυμα ήταν ακριβώς αυτό: ότι εξακολουθούμε να υστερούμε σε γνώσεις ώστε να λάβουμε πολύ συγκεκριμένα μέτρα. Αλλά να είστε βέβαιοι ότι το θέμα αυτό θα βρίσκεται συνεχώς υπό τη στενή παρακολούθησή μου στο μέλλον.
<SPEAKER ID="555" NAME="Fiona Hall" AFFILIATION="ALDE">
(EN) Σας ευχαριστώ για την απάντησή σας, κύριε Επίτροπε, αλλά διακατέχομαι από ένα τεράστιο αίσθημα απογοήτευσης, επειδή αυτό το θέμα μάς απασχολεί εδώ και 13 χρόνια - 84 μελέτες σε 13 χρόνια. Υπάρχουν ορισμένα τμήματα του πληθυσμού, ιδίως τα αγέννητα παιδιά, τα οποία είναι εξαιρετικά ευάλωτα σε αυτές τις χημικές ουσίες, και οι αλλαγές έχει αποδειχθεί ότι είναι μη αναστρέψιμες, με αποτέλεσμα οι ζωές των ανθρώπων να καταστρέφονται πριν καν τη γέννησή τους εξαιτίας αυτής της κατάστασης.
<P>
Δεδομένων των όσων είπατε για την αρχή της προφύλαξης, τι σταματάει την Επιτροπή από το να προτείνει τουλάχιστον ονόματα για τον κατάλογο του REACH, ώστε να προβούμε στην απαγόρευση αυτών των ουσιών;
<SPEAKER ID="556" NAME="Janez Potočnik" LANGUAGE="EN">
Βασικά θα μπορούσα να επαναλάβω την απάντηση. Είναι δεδομένο ότι, όταν μιλάμε για την αρχή της προφύλαξης, νομίζω ότι είναι εξαιρετικά σημαντικό το πώς την αντιλαμβανόμαστε και τι θεωρούμε ότι είναι στο πλαίσιο αυτής της δραστηριότητας. Θα ήθελα απλώς να έχουμε συγκεντρώσει περισσότερα στοιχεία. Όσον αφορά τη μελέτη που ξεκινήσαμε, ο σκοπός της μελέτης αυτής δεν ήταν να συγκεντρώσουμε την αθροιστική γνώση που έχει συσσωρευθεί μέσω των ευρωπαϊκών ερευνητικών προγραμμάτων, αλλά να κάνουμε μια ανασκόπηση των πάντων, όλης της γνώσης που διαθέτουμε παγκοσμίως. Αυτή είναι η κύρια πρόθεση, όμως μπορώ κάλλιστα να κατανοήσω την απογοήτευσή σας. Όπως ξέρετε, ασχολούμαι με αυτόν τον τομέα εδώ και ένα εξάμηνο, και θα κοιτάξω σίγουρα με προσοχή όλες τις πτυχές που υπογραμμίσατε και θα προσπαθήσω να δω ποιος είναι ο καλύτερος τρόπος για να χειριστούμε αυτό το θέμα στο μέλλον.
<SPEAKER ID="557" NAME="Lena Ek" AFFILIATION="ALDE">
(EN) Κύριε Πρόεδρε, οι σημερινοί κανονισμοί της ΕΕ για τα υλικά που έρχονται σε επαφή με τρόφιμα εξακολουθούν να επιτρέπουν αρκετά υψηλά επίπεδα δισφαινόλης Α. Ως αποτέλεσμα, υπάρχει κίνδυνος η ουσία αυτή να εξαπλωθεί στα τρόφιμα ή, σε ευρύτερες καταναλωτικές χρήσεις που περιλαμβάνουν καθημερινή έκθεση, να μεταφερθούν και στον οργανισμό.
<P>
Πώς θα ληφθούν υπόψη για μελλοντικές δράσεις σχετικά με τη δισφαινόλη Α στο πλαίσιο του REACH τα αποτελέσματα της γνωμοδότησης της Ευρωπαϊκής Αρχής για την Ασφάλεια των Τροφίμων όσον αφορά τη δισφαινόλη Α, τα οποία αναμένονταν στα τέλη Μαΐου του 2010 και νομίζω ότι έχουν υποβληθεί; Σκέφτομαι τα μωρά μας, τα μπουκάλια μας και πολλά άλλα.
<SPEAKER ID="558" NAME="Janez Potočnik" LANGUAGE="EN">
Όπως συμβαίνει με όλα τα επιστημονικά δεδομένα που συνυπολογίζουμε, φυσικά, αν υπάρξουν τέτοια στοιχεία θα τα λάβουμε σοβαρά υπόψη κατά την προετοιμασία των μελλοντικών δράσεων πολιτικής ή όταν εξηγήσουμε πώς θα πρέπει να εφαρμόσουμε τα πράγματα μέσω της τρέχουσας νομοθεσίας που έχουμε λάβει υπόψη επί του παρόντος.
<P>
Έτσι, απλά, βήμα-βήμα, θα πρέπει να ενισχύσουμε την ποιότητα της γνώσης που έχουμε, η οποία υστερεί σε αυτόν τον τομέα. Το πρόβλημα είναι σοβαρό και, όταν λάβουμε υπόψη μας αυτήν τη γνώση, μπορώ να σας διαβεβαιώσω ότι θα αναλάβουμε δράση.
<P>
Θέμα: " μεταφορά της οδηγίας για τις πλημμύρες
<P>
Θα μπορούσε η Επιτροπή να παράσχει ενημερωμένα στοιχεία σχετικά με τη μεταφορά της οδηγίας για τις πλημμύρες (2007/60/ΕΚ), ιδίως όσον αφορά την Ιρλανδία;
<SPEAKER ID="560" NAME="Janez Potočnik" LANGUAGE="EN">
Κύριε Kelly, η οδηγία για τις πλημμύρες εγκρίθηκε το 2007 και η διαδικασία μεταφοράς της είναι σε εξέλιξη. Τον τελευταίο μήνα, νέες πλημμύρες μας υπενθύμισαν τις σοβαρές συνέπειες των πλημμυρών και τη σπουδαιότητα της διαχείρισης του κινδύνου πλημμύρας η οποία εστιάζεται στην πρόληψη, την ετοιμότητα και την προστασία.
<P>
" οδηγία για τις πλημμύρες απαιτεί από όλα τα κράτη μέλη να προετοιμάσουν ολοκληρωμένα σχέδια για τη μείωση των κινδύνων πλημμύρας. Είναι απαραίτητο να πραγματοποιείται διαβούλευση με το κοινό και τα ενδιαφερόμενα μέρη σε σχέση με αυτά τα σχέδια, και τα κράτη μέλη πρέπει να συνεργάζονται όσον αφορά τα διασυνοριακά υδατορρεύματα. Οι πρώτες δύο προθεσμίες μεταφοράς έχουν ήδη λήξει.
<P>
Καταρχάς, η μεταφορά της οδηγίας στο εθνικό δίκαιο έπρεπε να είχε γίνει μέχρι τον Νοέμβριο του 2009. Σήμερα, δώδεκα κράτη μέλη, περιλαμβανομένης της Ιρλανδίας, έχουν τηρήσει αυτήν την προθεσμία. Δέκα κράτη μέλη δεν έχουν ακόμη κοινοποιήσει τη μεταφορά της οδηγίας στο εθνικό τους δίκαιο, και πέντε κράτη μέλη έχουν κοινοποιήσει μόνο μερική μεταφορά της οδηγίας. " Επιτροπή κινεί διαδικασίες επί παραβάσει για να αντιμετωπίσει αυτήν την κατάσταση.
<P>
Όσον αφορά την κοινοποίηση των διοικητικών ρυθμίσεων από τα κράτη μέλη προς την Επιτροπή, η προθεσμία λήγει στις 26 Ιουνίου του τρέχοντος έτους. Είκοσι τρία κράτη μέλη, περιλαμβανομένης της Ιρλανδίας, έχουν προβεί σε κοινοποίηση. " Επιτροπή ελέγχει τώρα ότι όλες οι σχετικές πληροφορίες για τις αρμόδιες αρχές και τη γεωγραφική κάλυψη των μονάδων διαχείρισης είναι σύμφωνες με αυτήν την οδηγία. Τα κύρια ορόσημα της εφαρμογής απέχουν πόρρω ακόμη.
<P>
Σε ολόκληρη την Ευρωπαϊκή Ένωση τα κράτη μέλη προετοιμάζουν τα εξής βήματα: πρώτον, τη διεξαγωγή προκαταρκτικής αξιολόγησης κινδύνων πλημμύρας το 2011 και τον προσδιορισμό περιοχών όπου υπάρχουν δυνητικοί σοβαροί κίνδυνοι πλημμύρας· δεύτερον, την κατάρτιση λεπτομερών χαρτών επικινδυνότητας πλημμύρας και χαρτών κινδύνων πλημμύρας έως το 2013· και τρίτον, την κατάρτιση των πρώτων σχεδίων διαχείρισης των κινδύνων πλημμύρας το 2015. Πρέπει επίσης να πραγματοποιηθεί διαβούλευση με το κοινό και τα ενδιαφερόμενα μέρη για τα εν λόγω σχέδια προτού αυτά εγκριθούν.
<P>
Όσον αφορά την Ιρλανδία, αντιλαμβανόμαστε ότι η μεταφορά είναι σε εξέλιξη και δεν έχουμε λόγους να πιστεύουμε ότι η Ιρλανδία έχει καθυστερήσει στην εφαρμογή της οδηγίας. " Ιρλανδία έχει κοινοποιήσει τη νομοθεσία που μεταφέρει την οδηγία και έχει ενημερώσει σχετικά με τις διοικητικές ρυθμίσεις. Επικροτούμε επιπλέον το γεγονός ότι η Ιρλανδία έχει ήδη αναλάβει πιλοτικές ασκήσεις στη λεκάνη απορροής Dodder στην περιοχή του Δουβλίνου, καθώς και στη λεκάνη απορροής Lee στη Νότια Ιρλανδία, όπου καταρτίστηκε ένα προσχέδιο διαχείρισης των κινδύνων πλημμύρας της υδρολογικής λεκάνης και υποβλήθηκε σε δημόσια διαβούλευση.
<P>
" Ιρλανδία αναλαμβάνει επίσης ενεργό ρόλο σε ευρωπαϊκό επίπεδο στην προώθηση της ανταλλαγής πολύτιμων πληροφοριών μεταξύ των κρατών μελών σε διάφορα θέματα που σχετίζονται με την εφαρμογή της οδηγίας, όπως αστραπιαίες πλημμύρες και πλημμύρες από βροχή, χαρτογράφηση πλημμυρών και ανάπτυξη σχεδίων διαχείρισης των κινδύνων πλημμύρας.
<SPEAKER ID="561" NAME="Seán Kelly" AFFILIATION="PPE">
(EN) Θα είμαι σύντομος από σεβασμό για τους άλλους. Πρώτον, κύριε Επίτροπε, σας ευχαριστώ για την πολύ λεπτομερή και περιεκτική απάντηση, την οποία εκτιμώ βαθύτατα. Έχω απλώς μια συμπληρωματική ερώτηση. Στην περίπτωση χωρών που δεν τηρούν τις προθεσμίες, θα εξέταζε η Επιτροπή το ενδεχόμενο να καταστήσει διαθέσιμο το Ταμείο Αλληλεγγύης στην περίπτωση πλημμυρών που θα συμβούν στο μέλλον ή στο παρελθόν, καθώς έχουμε ήδη λάβει μια αίτηση όσον αφορά πλημμύρες;
<SPEAKER ID="562" NAME="Gay Mitchell" AFFILIATION="PPE">
(EN) Σημειώνω όσα ειπώθηκαν σχετικά με την ανταλλαγή πληροφοριών και, ειδικότερα, σε σχέση με τις αστραπιαίες πλημμύρες. Τυχαίνει να κατοικώ κοντά στον ποταμό Dodder στο Δουβλίνο, και γνωρίζω ότι σχετικά μικροί ποταμοί μπορούν να προκαλέσουν τεράστιες καταστροφές σε πόλεις σε σχετικά μικρή χρονική περίοδο.
<P>
Θα ήθελα να ζητήσω την εκπόνηση ενός εγχειριδίου που θα περιλάμβανε πράγματα όπως, για παράδειγμα, τη διασφάλιση ότι οι υδροφράκτες θα καθαρίζονται και δεν θα φράζονται από αποθέσεις, επειδή τέτοια πράγματα προκαλούν αυτού του είδους τις καταστροφές. Αν υπάρξει ένα εγχειρίδιο, θα πρέπει πραγματικά να εφαρμοστεί από τις τοπικές αρχές, αλλά επίσης θα μπορούσε να γίνει ανταλλαγή των βέλτιστων πρακτικών σε ολόκληρη την Ευρωπαϊκή Ένωση, και θα ενθάρρυνα μια τέτοια εξέλιξη.
<SPEAKER ID="563" NAME="Silvia-Adriana Ţicău" AFFILIATION="S&amp;D">
(RO) " πρόληψη και διαχείριση των πλημμυρών απαιτεί την επίλυση σε διεθνικό επίπεδο των ζητημάτων της Ευρωπαϊκής Ένωσης που σχετίζονται με τα ποτάμια, σε συνδυασμό με τεράστιες επενδύσεις.
<P>
Θέλω να ρωτήσω την Επιτροπή αν εξετάζει το ενδεχόμενο χάραξης μιας κοινής πολιτικής για τα εσωτερικά ύδατα, ακριβώς όπως και η κοινή θαλάσσια πολιτική, η οποία θα ασχολείται, με ολοκληρωμένο τρόπο, με τη χωροταξία, την προστασία του περιβάλλοντος, την προστασία του θαλάσσιου περιβάλλοντος, τις θαλάσσιες μεταφορές και την ανάπτυξη των ζωνών που συνορεύουν με τα εσωτερικά ύδατα ή των παράκτιων περιφερειών.
<SPEAKER ID="564" NAME="Jim Higgins" AFFILIATION="PPE">
(GA) Κύριε Πρόεδρε, οι πλημμύρες κατά τη διάρκεια του θέρους έκαναν μεγάλη ζημιά στην Ιρλανδία, ιδίως στις υποδομές, στα καταστήματα και στις κατοικίες. Συνολικά, οι ζημιές ανήλθαν σε ένα δισεκατομμύριο ευρώ.
<P>
Ωστόσο, δεν μπορούμε να επιρρίψουμε όλη την ευθύνη στις βροχοπτώσεις· το μεγαλύτερο πρόβλημα στην Ιρλανδία ήταν η μη συντήρηση των πλωτών οδών. " οδηγία για τις πλωτές οδούς είναι μια πολύ σημαντική οδηγία. Πέραν τούτου, πολλή ζημιά έχει γίνει -και εξακολουθεί να γίνεται- στην άγρια πανίδα και χλωρίδα και κυρίως στα σπάνια πτηνά, επειδή δεν έχει εφαρμοστεί ούτε η οδηγία για τα πτηνά.
<SPEAKER ID="565" NAME="Janez Potočnik" LANGUAGE="EN">
Καταρχάς, πολλοί από εσάς αναφέρατε τη χρηματοδότηση. Υπάρχουν δύο δυνατότητες: η μία είναι η πρόληψη, οπότε θα πρέπει να στραφούμε στο Ταμείο Συνοχής γι' αυτό, η δεύτερη αφορά τα κονδύλια σε ευρωπαϊκό επίπεδο - το Interreg και όλες τις δραστηριότητες που συνδέονται με αυτό.
<P>
Όταν συμβεί μια καταστροφή, υπάρχει σίγουρα και άλλη μία δυνατότητα -που αναφέρθηκε από τον αξιότιμο βουλευτή- ήτοι το Ευρωπαϊκό Ταμείο Αλληλεγγύης. Το Ταμείο Αλληλεγγύης της Ευρωπαϊκής Ένωσης έχει πολύ σαφείς κατευθυντήριες γραμμές όσον αφορά την εφαρμογή και τον χαρακτήρα της ζημιάς. Στην περίπτωση της ιρλανδικής αίτησης για το Ταμείο Αλληλεγγύης η προκληθείσα ζημιά ήταν κάτω από το κατώτατο όριο, αλλά η Επιτροπή αξιολογεί επί του παρόντος την εν λόγω αίτηση.
<P>
Όταν το μέγεθος της ζημιάς είναι κάτω από το κανονικό κατώτατο όριο του 0,6% για την κινητοποίηση του Ταμείου Αλληλεγγύης, πρέπει να πληρούνται τα ειδικά κριτήρια για έκτακτη κινητοποίηση. Αν εκτιμηθεί ότι πρόκειται για τέτοια περίπτωση, τότε η βοήθεια μπορεί να θεωρείται εγγυημένη. Ωστόσο, δεν θα πρέπει απλώς να μπερδεύουμε αυτά τα δύο πράγματα: τον σκοπό του ενός και τον σκοπό του άλλου.
<P>
Συμφωνώ επίσης με την ανταλλαγή των βέλτιστων πρακτικών, η οποία αναφέρθηκε - πιστεύω ότι είναι σημαντικό να καταρτιστούν σχέδια διαχείρισης με κατάλληλο και ορθό τρόπο. Όσον αφορά το διασυνοριακό στοιχείο, είναι κάτι που υποστηρίζουμε σθεναρά στην οδηγία πλαίσιο για τα ύδατα. " προσέγγιση της λεκάνης απορροής είναι μια προσέγγιση που εφαρμόζεται διασυνοριακά και δημιουργεί ένα είδος σύνδεσης εκεί όπου τα κράτη μέλη θα πρέπει να συνεργάζονται. Απαιτείται από τα κράτη μέλη να συνεργάζονται και, στην πραγματικότητα, είναι υποχρεωμένα να το κάνουν όταν προετοιμάζουν τις διασυνοριακές λύσεις τους.
<P>
Τέλος, θα ήθελα να αναφέρω ότι το 2012 θέλουμε να καταρτίσουμε έναν οδηγό για τα ύδατα και τη διαχείρισή τους. Σε αυτόν τον οδηγό θα υπάρχουν τρία θέματα που θέλουμε να εξετάσουμε. Ένα από τα θέματα που θα μας απασχολήσουν θα είναι οι πλημμύρες.
<P>
Θέμα: Αναθεώρηση της οδηγίας ΕΠΕ (85/337/ΕΟΚ)
<P>
Κατά καιρούς αναφέρονται προβλήματα που προκύπτουν κατά τον σχεδιασμό και την εφαρμογή έργων υποδομής μεγάλης κλίμακας, ιδιαίτερα στον ενεργειακό τομέα. " πλειονότητα των προβλημάτων προκύπτει από την έλλειψη διαφάνειας και αμεροληψίας στην εκτίμηση των επιπτώσεων τέτοιων έργων στο περιβάλλον. " ισχύουσα νομοθεσία (οδηγία 85/337/ΕΟΚ), όπως φαίνεται από την πρόσφατη έκθεση της Επιτροπής, δεν προβλέπει μια πραγματικά ανεξάρτητη περιβαλλοντική εκτίμηση. Δύο κύριες λύσεις προτείνονται σχετικά με αυτό το ζήτημα: πρώτον, στενότερη συμμετοχή της Επιτροπής στη διαδικασία της περιβαλλοντικής εκτίμησης ή, δεύτερον, διασφάλιση ότι η χρηματοδότηση της περιβαλλοντικής εκτίμησης θα είναι ανεξάρτητη από τον κύριο του έργου που υπόκειται σε εκτίμηση.
<P>
Πότε σχεδιάζει η Επιτροπή να παρουσιάσει το αναθεωρημένο κείμενο της οδηγίας ΕΠΕ; Ποια πρόταση είναι πιθανότερο να επιλέξει η Επιτροπή, ώστε να διασφαλίσει την ανεξαρτησία της περιβαλλοντικής εκτίμησης;
<SPEAKER ID="567" NAME="Janez Potočnik" LANGUAGE="EN">
Είναι αλήθεια ότι στο πλαίσιο της οδηγίας για την εκτίμηση των περιβαλλοντικών επιπτώσεων (ΕΠΕ), η ευθύνη για τη συγκέντρωση των απαραίτητων περιβαλλοντικών πληροφοριών και για την υποβολή τους στις δημόσιες αρχές ανήκει στον εργολάβο. Ωστόσο, αυτό δεν έχει ως αποτέλεσμα μια αδιαφανή και μεροληπτική διαδικασία ΕΠΕ, καθώς η οδηγία περιέχει αρκετές διασφαλίσεις που εγγυώνται μια διαφανή και αντικειμενική περιβαλλοντική εκτίμηση των έργων.
<P>
Οι διασφαλίσεις αυτές βρίσκονται, πρώτον, στην περιγραφή των ελάχιστων πληροφοριών που πρέπει να περιλαμβάνονται στην έκθεση της εκτίμησης περιβαλλοντικών επιπτώσεων, σύμφωνα με τις απαιτήσεις της οδηγίας ΕΠΕ και, δεύτερον, στις διαβουλεύσεις με τις αρμόδιες περιβαλλοντικές αρχές και το κοινό. Πράγματι, όλες οι πληροφορίες που παρέχονται από τον εργολάβο πρέπει να κοινοποιούνται στις περιβαλλοντικές αρχές και το κοινό, των οποίων πρέπει να ζητηθεί η γνώμη.
<P>
" ακρίβεια των πληροφοριών αυτών μπορεί να αμφισβητηθεί σε οποιοδήποτε στάδιο των διαβουλεύσεων προτού ληφθεί η τελική απόφαση. Αυτό σημαίνει ότι οι αρμόδιες περιβαλλοντικές αρχές μπορούν να χρησιμοποιήσουν την δικές τους ικανότητες για να προβούν σε κατάλληλη αξιολόγηση των πληροφοριών που παρέχονται, ενώ οι ΜΚΟ ή τα ενδιαφερόμενα μέρη μπορούν -και πολύ συχνά το κάνουν- να αμφισβητήσουν τη συνολική εκτίμηση βάσει των δεδομένων που παρασχέθηκαν, στην περίπτωση που αυτά δεν αντικατοπτρίζουν την πραγματική κατάσταση ή παραλείπουν ξεκάθαρα να συμμορφωθούν με τις απαιτήσεις των διατάξεων για την ΕΠΕ. " τελική απόφαση για τη χορήγηση ή την άρνηση χορήγησης άδειας πρέπει να λαμβάνει υπόψη τα αποτελέσματα των διαβουλεύσεων και τις πληροφορίες που συγκεντρώθηκαν και πρέπει να περιέχει τους κύριους λόγους στους οποίους βασίζεται. Όλα αυτά διατίθενται επίσης στο κοινό.
<P>
Όμως, για να είμαστε ειλικρινείς, η ερώτησή σας είναι πολύ συναφής. Μετά από περισσότερα από 20 χρόνια εφαρμογής, προσδιορίσαμε τους τομείς στους οποίους απαιτούνται βελτιώσεις και καταλήξαμε στο συμπέρασμα ότι η οδηγία ΕΠΕ θα πρέπει να αναθεωρηθεί. Ο σκοπός μου είναι να υποβάλω ένα νέο κείμενο το οποίο θα βελτιώνει περαιτέρω την προστασία του περιβάλλοντος, θα λαμβάνει υπόψη τις προκλήσεις στους τομείς της κλιματικής αλλαγής, της ενέργειας και της βιοποικιλότητας, θα ενσωματώνει τη νομολογία του Ευρωπαϊκού Δικαστηρίου και θα εναρμονίζει και θα απλοποιεί, κατά το δυνατόν, τις υπάρχουσες διαδικασίες.
<P>
Σε αυτό το πλαίσιο, η συνολική ποιότητα των περιβαλλοντικών εκτιμήσεων θα είναι ένα κεντρικό ζήτημα, και υπάρχει σίγουρα περιθώριο βελτίωσης. Από τη μία πλευρά, ο ποιοτικός έλεγχος της τεκμηρίωσης της ΕΠΕ που υποβάλλεται από τον εργολάβο θα μπορούσε να βελτιωθεί. Από την άλλη πλευρά, η ποιότητα της διαδικασίας ΕΠΕ αυτής καθαυτήν θα μπορούσε να ενισχυθεί.
<P>
Οι υπηρεσίες μου έχουν ήδη ξεκινήσει να επεξεργάζονται την αναθεώρηση της οδηγίας ΕΠΕ. Μέχρι το τέλος Ιουνίου, θα δρομολογηθεί ευρεία διαβούλευση με το κοινό και τους ενδιαφερόμενους. Καλείστε, φυσικά, να συμμετάσχετε στη διαβούλευση αυτή, και επίσης να εκφράσετε τις απόψεις σας.
<P>
Μόλις όλα τα σχετικά δεδομένα και πληροφορίες τεθούν επί τάπητος, η Επιτροπή θα προσδιορίσει τις κατάλληλες επιλογές πολιτικής για την τροποποίηση της οδηγίας ΕΠΕ, περιλαμβανομένων τρόπων διασφάλισης της ανεξαρτησίας των περιβαλλοντικών εκτιμήσεων. Οιαδήποτε πρόταση της Επιτροπής θα πρέπει να υπόκειται σε εκτίμηση των νομοθετικών επιπτώσεων. Δεν είμαι ακόμη σε θέση να σας δώσω ημερομηνία για την πρόταση της Επιτροπής, αλλά η πρόθεσή μου είναι ασφαλώς να υποβάλω αυτήν την πρόταση κατά τη διάρκεια της θητείας μου, το συντομότερο δυνατό, αν και φυσικά πρέπει ακόμη να γίνει αρκετή σοβαρή δουλειά προς αυτήν την κατεύθυνση.
<SPEAKER ID="568" NAME="RadvilMorkūnaitė-Mikulėnien" AFFILIATION="PPE">
(LT) Αυτό το πρόβλημα είναι σημαντικό για τα κράτη μέλη, σημαντικό όσον αφορά τα έργα που εκτελούνται τοπικά στα κράτη μέλη και σημαντικό όσον αφορά τα διεθνή έργα, για παράδειγμα τα έργα ενεργειακών υποδομών, όπως το έργο Nordstream στη Βαλτική Θάλασσα. Όπως αναφέρατε, η κοινωνία έχει το δικαίωμα να συμμετέχει και οι οικονομικοί φορείς θα πρέπει να λαμβάνουν υπόψη τις ανησυχίες της κοινωνίας, αλλά κατά κάποιον τρόπο ούτε καν οι πληροφορίες από ανεξάρτητους επιστήμονες δεν έχουν ληφθεί υπόψη. Αυτός είναι ο λόγος για τον οποίο σήμερα συζητούμε την ανάγκη καθιέρωσης ενός ανεξάρτητου μηχανισμού εκτίμησης των επιπτώσεων, και θα ήθελα να ρωτήσω αν πιστεύετε ότι η Ευρωπαϊκή Επιτροπή θα μπορούσε να ρυθμίσει το εθνικό δίκαιο των κρατών μελών σε αυτό το θέμα ή, αν υποθέσουμε ότι πρόκειται για ένα διεθνές σχέδιο, ότι θα μπορούσε η ίδια η Ευρωπαϊκή Επιτροπή να παρέμβει σε μια τέτοια περίπτωση;
<SPEAKER ID="569" NAME="Janez Potočnik" LANGUAGE="EN">
Στην ουσία, για μία ακόμη φορά στρέφεστε προς τη σωστή κατεύθυνση. Αν το έργο ή η επένδυση δεν έχει διασυνοριακές επιπτώσεις, τότε είναι αρκετά ξεκάθαρο πώς θα πρέπει να γίνουν τα πράγματα. " επικουρικότητα είναι σαφώς αυτό που διακυβεύεται εδώ και δεν έχω τίποτε άλλο να προσθέσω.
<P>
Αν η διαδικασία είναι διαφανής, αν όλοι μπορούν να έχουν άποψη -αυτή, παρεμπιπτόντως, ήταν η πρόθεση των τροποποιήσεων της οδηγίας ΕΠΕ στο παρελθόν και, το 2003, αυτό ευθυγραμμίστηκε με τη Σύμβαση του Aarhus, η οποία θα πρέπει να προβλέπει ακριβώς αυτό- τότε η διαδικασία θα πρέπει να οδηγήσει στα πράγματα που αναφέρετε.
<P>
Τα πράγματα είναι λίγο πιο περίπλοκα όταν μιλούμε για τη διασυνοριακή πτυχή. Αυτό που ζητάει επί του παρόντος η οδηγία σε σχέση με τη διασυνοριακή πτυχή είναι να λάβουν χώρα διαπραγματεύσεις ή καλύτερη ανταλλαγή πληροφοριών με τα ενδιαφερόμενα μέρη. Αυτό θα πρέπει να συμβαίνει ήδη στο πλαίσιο της Σύμβασης ESPA, αλλά αν πρόκειται για το πλαίσιο των κρατών μελών της Ευρωπαϊκής Ένωσης τότε, φυσικά, ισχύει αυτή η οδηγία ΕΠΕ.
<P>
Για να είμαι ειλικρινής, η Επιτροπή έχει λίγο-πολύ διαδικαστικό ρόλο εν προκειμένω. Πρέπει να μεριμνήσουμε ώστε να ληφθούν υπόψη όλες οι απαραίτητες διαδικασίες, οι οποίες θα οδηγήσουν σε ιδανική περίπτωση σε μια ανεξάρτητη εκτίμηση των επιπτώσεων, η οποία θα διενεργηθεί από τον ίδιο τον εργολάβο, θα ελεγχθεί, αν κριθεί αναγκαίο, και θα εξεταστεί από τις αρχές των κρατών μελών. Αυτό ακριβώς είναι που εγγυόμαστε. Θα πρέπει να γνωρίζουμε ότι έχουμε εισαγάγει δύο σημαντικά πράγματα μέσω της συμπερίληψης της έννοιας της ΕΠΕ. Το ένα είναι ότι το περιβάλλον λαμβάνεται σοβαρά υπόψη όταν συμβαίνει οποιουδήποτε είδους επένδυση, και το δεύτερο είναι ότι η διαβούλευση με το κοινό συμβαίνει σε όλες τις περιπτώσεις έτσι ώστε να υπάρχει διαφάνεια. Αλλά στοχεύετε προς τη σωστή κατεύθυνση. Νομίζω ότι η ερώτηση, ή αυτό που κρύβεται πίσω από τον συλλογισμό σας, είναι ένα από τα ζητήματα τα οποία πιστεύω ότι πρέπει να αντιμετωπιστούν στο μέλλον, στην αναθεώρηση της οδηγίας ΕΠΕ, αλλά δεν μπορώ να σας δώσω μια απάντηση τώρα ως προς το ποια κατεύθυνση θα ακολουθήσουμε. " συζήτηση ξεκινάει τώρα και σίγουρα θα εξετάσω αυτές τις λεπτομέρειες στο μέλλον.
<SPEAKER ID="570" NAME="Marian Harkin" AFFILIATION="ALDE">
(EN) Κύριε Πρόεδρε, θα είμαι πολύ σύντομη. Θέλω απλώς να ρωτήσω γιατί αποφασίσατε να τεθούν πέντε ερωτήσεις σε έναν Επίτροπο και μόνο μία ερώτηση σε άλλον Επίτροπο.
<P>
Υπάρχει κάποιος λόγος γι' αυτό; Το εύλογο είναι να περιμένουμε ότι θα τεθούν δύο ή τρεις ερωτήσεις σε κάθε Επίτροπο. Θέλω απλώς να μάθω τον λόγο.
<SPEAKER ID="571" NAME="Πρόεδρος">
Αυτή είναι η σειρά με την οποία κατατέθηκαν οι ερωτήσεις.
<SPEAKER ID="572" NAME="Sarah Ludford" AFFILIATION="ALDE">
(EN) Και ο Επίτροπος Dalli; Τον χάσαμε εντελώς; Δεν φαίνεται να υπάρχει πολύ καλή διαχείριση της Ώρας των Ερωτήσεων αν παραβλέπετε εντελώς έναν Επίτροπο.
<SPEAKER ID="573" NAME="Πρόεδρος">
Δύο Επιτρόπους στην πραγματικότητα.
<SPEAKER ID="574" NAME="Malcolm Harbour" AFFILIATION="ECR">
(EN) Κύριε Πρόεδρε, θα ήθελα να το αναφέρετε στο Προεδρείο, και μιλώ ως πρόεδρος της Επιτροπής Εσωτερικής Αγοράς, επειδή δύο από τους αρμόδιους Επιτρόπους για την επιτροπή μου δεν είχαν απόψε την ευκαιρία να απαντήσουν σε ερωτήσεις τόσο από τα μέλη της επιτροπής μου όσο και από άλλους βουλευτές.
<P>
Αν γνωρίζατε από την αρχή της συνεδρίασης, και είναι σαφές ότι το γνωρίζατε, όπως το γνώριζε και η γραμματεία των συνεδριάσεων, ότι ο χρόνος θα ήταν περιορισμένος, ήταν καταρχάς εντελώς περιττό να εξεταστούν στην αρχή δύο ερωτήσεις που δεν είχαν ανατεθεί σε κανέναν Επίτροπο. Οι βουλευτές του Σώματος αυτού καταθέτουν ερωτήσεις συγκεκριμένα στους Επιτρόπους επειδή βρίσκονται εδώ, επομένως αυτές οι δύο θα μπορούσαν να έχουν παραλειφθεί ευθύς εξαρχής. Αν προκύψει ξανά η ίδια κατάσταση, προτείνω να προχωρήσουμε σε μια ανάλογη τροποποίηση του Κανονισμού του Κοινοβουλίου όσον αφορά το θέμα αυτό.
<P>
Δεύτερον, ήταν αρκετά ξεκάθαρο πόσος ήταν ο διαθέσιμος χρόνος, και σε αυτήν την περίπτωση θα έπρεπε να είχατε μοιράσει τις ερωτήσεις μεταξύ των τριών Επιτρόπων που μπήκαν στον κόπο και είχαν την ευγένεια να έρθουν εδώ. Είναι εξωφρενικό το ότι το παρόν Κοινοβούλιο αγνοεί ότι δύο Επίτροποι έρχονται εδώ και δεν θα έχουν καθόλου χρόνο να απαντήσουν σε ερωτήσεις. Επομένως, ως πρόεδρος επιτροπής, επιμένω ότι εσείς, ως Πρόεδρος της παρούσας συνεδρίασης πρέπει να υποβάλετε πλήρη αναφορά στο Προεδρείο και να εκφράσετε την έντονη δυσαρέσκειά μας για την απαράδεκτη διοργάνωση αυτής της συνεδρίασης.
<SPEAKER ID="575" NAME="Πρόεδρος">
Σε όλα τα κοινοβούλια σε ολόκληρο τον κόσμο, ο χρόνος της Ώρας των Ερωτήσεων εξαντλείται και αυτό συνέβη και απόψε. Συμβαίνει κάθε φορά.
<SPEAKER ID="576" NAME="Γεώργιος Παπαστάμκος" AFFILIATION="PPE">
Κύριε Πρόεδρε, επισημαίνω και εγώ την έλλειψη ορθολογικής κατανομής του χρόνου. Κύριε Πρόεδρε, παράλληλα είχα συνεδρίαση στην Επιτροπή Γεωργίας και ψηφοφορίες και άφησα την Επιτροπή Γεωργίας και τις ψηφοφορίες για να είμαι συνεπής την ώρα αυτή του κοινοβουλευτικού ελέγχου. Είναι προφανές ότι δεν κάνατε σωστή κατανομή του χρόνου μεταξύ των μερών του κοινοβουλευτικού ελέγχου. Επιτρέπατε συμπληρωματικές ερωτήσεις κατά τρόπο πάρα πολύ ευέλικτο. Νομίζω ότι και απέναντι στους Επιτρόπους, στον κ. Barnier, πρέπει να δείχνουμε σεβασμό. Αυτό επιτάσσει η κοινοβουλευτική τάξη. Και το λέω σε εσάς, κύριε Πρόεδρε, που προσωπικά σας εκτιμώ. Προέρχεστε από τη χώρα όπου καθιδρύθηκε η σύγχρονη κοινοβουλευτική δημοκρατία. Αλλά η κοινοβουλευτική δημοκρατία έχει και τάξη, έχει και κανονισμό, έχει και αρχές. Λυπούμαι παρά πολύ για αυτό που έγινε απόψε. Δεν τιμά κανέναν και δεν τιμά το Κοινοβούλιο, αλλά δεν τιμά και το Προεδρείο, κύριε Πρόεδρε.
<SPEAKER ID="577" NAME="Πρόεδρος">
" αλήθεια είναι ότι ξεκινήσαμε αργά επειδή κάποιοι Επίτροποι και ορισμένοι βουλευτές δεν ήταν παρόντες. Αυτός είναι εν μέρει ο λόγος για την κατάσταση που δημιουργήθηκε.
<SPEAKER ID="578" NAME="Bernd Posselt" AFFILIATION="PPE">
(DE) Κύριε Πρόεδρε, έχω συμμετάσχει σε όλες τις Ώρες των Ερωτήσεων από το 1994 έως σήμερα, όμως δεν έχω δει ποτέ σκάνδαλο τέτοιων διαστάσεων. " ορθή διαδικασία είναι, όταν μειώνετε τον χρόνο ομιλίας, να το κάνετε για κάθε Επίτροπο.
<P>
Εγώ υπέβαλα την πρώτη ερώτηση προς τον Επίτροπο Dalli, και ήμουν βέβαιος ότι θα ερχόταν η σειρά μου να μιλήσω. Τη στιγμή αυτή ο Πρόεδρος José Barroso ομιλεί ενώπιον της Ομάδας μου και, αφού έφυγα από τη συζήτηση εκείνη πριν από τρία τέταρτα, κάθομαι εδώ 45 λεπτά και περιμένω να έρθει η σειρά μου. Θα μπορούσατε να με έχετε ενημερώσει γι' αυτό που συμβαίνει. Πρέπει πραγματικά να πω ότι διαφωνώ με αυτήν τη διαδικασία και απαιτώ να μην περικόψετε ακόμη περισσότερο την Ώρα των Ερωτήσεων. Είναι το σημαντικότερο πράγμα σε ένα κοινοβούλιο. Δεν είμαστε μηχανή ψηφοφορίας για το κατεστημένο! Κάθε μεμονωμένος βουλευτής του Κοινοβουλίου έχει το δικαίωμα να συμμετέχει στην Ώρα των Ερωτήσεων, είναι ένα θεμελιώδες δικαίωμα που αντιγράψαμε από το βρετανικό κοινοβουλευτικό σύστημα, συγκεκριμένα.
<SPEAKER ID="579" NAME="Πρόεδρος">
Όπως είπα, σε όλα τα κοινοβούλια όλων των χωρών, ο χρόνος της Ώρας των Ερωτήσεων εξαντλείται - και σε εμάς εξαντλήθηκε ο χρόνος. Θα δεχτώ μία τελευταία ερώτηση.
<P>
Θέμα: Οι οδηγίες περί πτηνών και οικοτόπων
<P>
" οδηγία περί πτηνών (79/409/ΕΟΚ) και η οδηγία περί οικοτόπων (92/43/ΕΟΚ) βρίσκεται μονίμως υπό πίεση. Είναι της μόδας να ισχυρίζεται κανείς ότι αποτελούν τροχοπέδη για την οικονομική ανάπτυξη. Ωστόσο, το παράδειγμα του λιμένα της Αμβέρσας αποδεικνύει το αντίθετο. Σχεδόν όλη η περιοχή του λιμένα έχει καθορισθεί ως ειδική περιοχή προστασίας σύμφωνα με την οδηγία περί πτηνών, αλλά η διατήρηση φυσικού περιβάλλοντος και η ανάπτυξη συμβαδίζουν με την οικονομική ανάπτυξη, όπως προσφάτως ο ίδιος ο επίτροπος διαπίστωσε. Έχοντας υπόψη την πίεση που ασκείται για χαλάρωση των εν λόγω οδηγιών, θεωρώ κατάλληλη την ευκαιρία να ερωτήσω τον επίτροπο, φέτος που είναι και το έτος της βιοποικιλότητας, ποια είναι η θέση του όσον αφορά τις συγκεκριμένες οδηγίες.
<P>
Συμφωνεί ο επίτροπος με τον πρόεδρο Barroso, ο οποίος σε επιστολή του προς τον πρωθυπουργό Balkenende δήλωσε ότι δεν χρειάζεται αναθεώρηση των παραπάνω οδηγιών αλλά, αντίθετα, χρειάζεται σταθερότητα στο οικείο νομοθετικό πλαίσιο, και ότι οι εν λόγω οδηγίες εξασφαλίζουν επαρκή χώρο για οικονομική ανάπτυξη;
<SPEAKER ID="581" NAME="Janez Potočnik" LANGUAGE="EN">
Οι οδηγίες της ΕΕ για τα πτηνά και τους οικοτόπους, ως έχουν, παρέχουν την αναγκαία ευελιξία που διασφαλίζει τη συμβατότητα μεταξύ της προστασίας της φύσης και της οικονομικής ανάπτυξης. " Επιτροπή δεν πιστεύει ότι μια αναθεώρηση θα ήταν δικαιολογημένη σε αυτό το στάδιο. Οι λόγοι είναι οι ακόλουθοι:
<P>
" νομοθεσία της ΕΕ για τη φύση καθιερώνει ένα παγκόσμιο μοντέλο για την προστασία της φύσης, το οποίο στηρίζεται στην επιστήμη, επιβάλλεται νομοθετικά και βασίζεται στα οικοσυστήματα, που πρέπει να θεωρούνται οι βασικές μονάδες. Το δίκτυο Natura είναι ένα από τα πιο προηγμένα, τα πιο εκτεταμένα και τα πιο ευέλικτα συστήματα προστασίας της φύσης στον κόσμο. Είναι ένα από τα μεγαλύτερα επιτεύγματα της περιβαλλοντικής πολιτικής της Ευρωπαϊκής Ένωσης.
<P>
" βιοποικιλότητα είναι μια κύρια περιβαλλοντική προτεραιότητα για την Επιτροπή κατά τη διάρκεια της τρέχουσας θητείας της. Τον Μάρτιο του τρέχοντος έτους, το Συμβούλιο επιβεβαίωσε εκ νέου ότι οι προστατευόμενες περιοχές και τα οικολογικά δίκτυα αποτελούν τον ακρογωνιαίο λίθο των προσπαθειών μας να διαφυλάξουμε τη βιοποικιλότητα και τόνισε την ανάγκη να εφαρμοστούν πλήρως οι οδηγίες για τα πτηνά και τους οικοτόπους και να επιταχυνθεί η ολοκλήρωση του δικτύου Natura 2000.
<P>
Βρισκόμαστε τώρα στο κρίσιμο στάδιο της μεταφοράς της νομοθεσίας. Σε όλη την Ευρώπη, η διαδικασία χαρακτηρισμού των τοποθεσιών Natura 2000 πλησιάζει στην ολοκλήρωσή της και η προτεραιότητα είναι τώρα να διασφαλιστεί η αποτελεσματική διαχείριση του δικτύου Natura 2000 και η διάθεση των κατάλληλων πόρων έτσι ώστε να μπορεί να επιτύχει πλήρως τους στόχους του.
<P>
" οδηγία της ΕΕ για τους οικοτόπους αποτελεί ένα μοναδικό, ευέλικτο εργαλείο, το οποίο επιτρέπει στη γεωργία, στην αλιεία, στη δασοκομία, στο κυνήγι, ακόμη και στα μεγάλα αναπτυξιακά έργα να εκτελούνται με τρόπο που δεν καταστρέφει την οικολογική αξία της φυσικής κληρονομιάς μας. Οι τοποθεσίες Natura δεν είναι απαγορευμένες ζώνες στις οποίες δεν επιτρέπονται οι ανθρώπινες δραστηριότητες και η οικονομική ανάπτυξη. Οι περισσότερες τοποθεσίες είναι ζωντανά τοπία που έχουν διαμορφωθεί ως αποτέλεσμα πολλών ετών ανθρώπινης επέμβασης. Ο χαρακτηρισμός της τοποθεσίας Natura δεν σημαίνει ότι οι οικονομικές δραστηριότητες εντός της τοποθεσίας πρέπει να παγώσουν. Αντιθέτως, υπάρχουν πολλά παραδείγματα όπως ο λιμένας της Αμβέρσας -τον οποίο επισκέφτηκα πρόσφατα και ο οποίος αναφέρεται επίσης στην ερώτησή σας- όπου η οικονομική ανάπτυξη συνεχίζεται με επιτυχία παράλληλα με την προστασία της φύσης. " ορθή εφαρμογή των διατάξεων των οδηγιών για τη φύση, η έγκαιρη ένταξη των περιβαλλοντικών ανησυχιών στη διαδικασία προγραμματισμού και η ευρεία πληροφόρηση και συμμετοχή όλων των ενδιαφερόμενων είναι καίριας σημασίας για τέτοιες επιτυχημένες περιπτώσεις.
<P>
Τέλος, λόγω του ότι δεν έχουμε εκπληρώσει τον πολιτικό στόχο της ανάσχεσης της απώλειας της βιοποικιλότητας το 2010, θα πρέπει να αξιολογήσουμε τους λόγους για τους οποίους έχουμε αποτύχει. Σε αυτό το πλαίσιο, θα πρέπει επίσης να αξιολογήσουμε λεπτομερώς αν η εφαρμογή της υφιστάμενης νομοθεσίας μας είναι αποτελεσματική για την επίτευξη της προστασίας της βιοποικιλότητας και να αναλογιστούμε τι είδους βελτιώσεις θα πρέπει τελικά να γίνουν.
<SPEAKER ID="582" NAME="Kathleen Van Brempt" AFFILIATION="S&amp;D">
(EN) Θα είμαι εξαιρετικά σύντομη· αυτή ήταν η απάντηση που ήθελα να ακούσω. Νομίζω ότι όλες οι περιβαλλοντικές οργανώσεις, και πολλοί οικονομικοί φορείς, που πιστεύουν ότι πρόκειται για μια πολύ καλή οδηγία, θα χαρούν να το ακούσουν αυτό από εσάς.
<SPEAKER ID="583" NAME="Πρόεδρος">
Οι ερωτήσεις που δεν απαντήθηκαν λόγω έλλειψης χρόνου θα λάβουν γραπτή απάντηση (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 20.35 και συνεχίζεται στις 21.00)

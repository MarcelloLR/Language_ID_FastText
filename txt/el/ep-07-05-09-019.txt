<CHAPTER ID="019">
Κέρας της Αφρικής: περιφερειακή πολιτική εταιρικής σχέσης της ΕΕ για την ειρήνη, την ασφάλεια και την ανάπτυξη (συζήτηση) 
<SPEAKER ID="189" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Filip Kaczmarek, εξ ονόματος της Επιτροπής Ανάπτυξης, σχετικά με το Κέρας της Αφρικής: μια περιφερειακή πολιτική εταιρική σχέση της ΕΕ για ειρήνη, ασφάλεια και ανάπτυξη.
<SPEAKER ID="190" NAME="Filip Kaczmarek " AFFILIATION="PPE-DE">
εισηγητής. - (PL) Κυρία Πρόεδρε, η έκθεση αυτή σχετικά με τη στρατηγική της Ευρωπαϊκής Ένωσης στην Αφρική και την πολιτική συνεργασία της ΕΕ στο Κέρας της Αφρικής θα αποτελέσει την απόκριση του Ευρωπαϊκού Κοινοβουλίου στο ανακοινωθέν της Ευρωπαϊκής Επιτροπής τον προηγούμενο Νοέμβριο. Σκοπός εκείνου του ανακοινωθέντος ήταν η δημιουργία μιας περιφερειακής πολιτικής συνεργασίας στη χερσόνησο της Σομαλίας ως βάσης για μια συνολική προσέγγιση για την αποτροπή συρράξεων στην περιοχή. Εδράζεται στην προϋπόθεση ότι χωρίς μακροχρόνια ειρήνη είναι αδύνατη η ανάπτυξη, και χωρίς ανάπτυξη είναι αδύνατη η μακροχρόνια ειρήνη.
<P>
Δύο λόγοι συντέλεσαν στην επιλογή της συγκεκριμένης περιοχής ως λυδίας λίθου για την περιφερειακή στρατηγική της ΕΕ στην Αφρική. Ο πρώτος ήταν η στρατηγική σπουδαιότητα της περιοχής για την ΕΕ, και ο δεύτερος ήταν οι τρεις πολιτικώς ιδιαίτερα πολύπλοκες κύριες συρράξεις στην περιοχή, οι οποίες διαπλέκονται: οι συρράξεις στο Σουδάν, την Αιθιοπία, την Ερυθραία και τη Σομαλία, όπου η περιφερειακή προσέγγιση αποτελεί πιθανόν τον μόνο τρόπο επίλυσης των συρράξεων. Με άλλα λόγια, τίποτε δεν πρόκειται να επιλυθεί εάν δεν επιλυθούν πρώτα τα πάντα.
<P>
" στρατηγική που προτείνεται από την Επιτροπή εδράζεται σε μια συνολική προσέγγιση αποτροπής συγκρούσεων στο Κέρας της Αφρικής, με στόχο τη δραστική αντιμετώπιση των βαθύτερων αιτιών της αστάθειας βραχυπρόθεσμα και μεσοπρόθεσμα τόσο σε εθνικό όσο και σε περιφερειακό επίπεδο, και καλλιέργειας της στενότερης συνεργασίας σε περιφερειακό επίπεδο. Ενδέχεται, ωστόσο, να αναρωτηθείτε εύλογα αν κάτι τέτοιο είναι δυνατόν σε μια περιοχή όπου πέντε εκ των επτά κρατών βρίσκονται σε σύρραξη με τους γείτονές τους, όπου κάθε σύρραξη γεννά την επόμενη, όπου καμία χώρα δεν κατόρθωσε να λειτουργήσει ομαλά τα τελευταία 15 χρόνια, και όπου εξαιρετικά υψηλό ποσοστό του πληθυσμού ζει σε ανέχεια. Αποτελεί η συνεργασία στην περιφερειακή μορφή της το φάρμακο για όλα τα κακώς κείμενα τόσο πολυσύνθετων και διαπλεκόμενων προβλημάτων; Πιστεύω ακράδαντα ότι αξίζει την προσπάθεια και ότι, παρά ορισμένες ελλείψεις στο ανακοινωθέν της Επιτροπής, ορισμένες εκ των οποίων ήταν δύσκολο να αποφευχθούν, και τις οποίες θίγουμε στην έκθεση (παράδειγμα αποτελεί η μεγαλύτερη συμμετοχή των βουλευτών και των ιδίων των Αφρικανών στην εκπόνηση της κοινής στρατηγικής), οφείλουμε να συμφωνήσουμε επί των τεσσάρων κυρίων σκελών της εν λόγω στρατηγικής, δηλαδή ότι η αειφόρος ανάπτυξη είναι αδύνατη χωρίς την ειρήνη και τούμπαλιν, ότι χωρίς την τελεσφόρα συμμετοχή των αφρικανικών περιφερειακών θεσμών δεν μπορεί να υπάρξει μακροχρόνια ειρήνη, ότι η περιφερειακή προοπτική -δηλαδή, η συνεννόηση των περιφερειών- είναι αναγκαία για την επίλυση των κατά τόπους συρράξεων, και ότι οι πρωτοβουλίες περιφερειακής ολοκλήρωσης θα τελεσφορήσουν εάν εστιάσουν σε κοινές προκλήσεις παρά σε έναν κατάλογο τρεχουσών συρράξεων. " περιφερειακή ολοκλήρωση πρέπει να εστιάσει σε ζητήματα όπως οι υδάτινοι πόροι, η ερημοποίηση, η ασφάλεια των τροφίμων, και όχι απλώς σε εθνοτικές διαφορές και συρράξεις. Επιπλέον, η Ευρωπαϊκή Ένωση καλείται να διαδραματίσει καίριο ρόλο, εισάγοντας το δικό της δοκιμασμένο πρότυπο ολοκλήρωσης το οποίο έχει επιφέρει μακροχρόνια ειρήνη με αποτελεσματικότητα και το οποίο, στο γενικότερο πλαίσιο της τρέχουσας 50ής επετείου της ΕΕ, είναι, κατά την άποψή μου, ιδιαίτερα σημαντικό.
<P>
Γνωρίζω σαφώς ότι τόσο το ανακοινωθέν της Επιτροπής όσο και η εν λόγω έκθεση του Ευρωπαϊκού Κοινοβουλίου είναι μόνον η αρχή της διαδικασίας, και ότι απώτατος στόχος είναι η εκπόνηση μιας περιφερειακής στρατηγικής για την περιοχή. Πρέπει επίσης να ληφθεί υπόψη ότι συγκεκριμένα κράτη μέλη έχουν αναλάβει δική τους δράση στο Κέρας της Αφρικής· ως εκ τούτου, η έκθεση απευθύνεται όχι μόνο στην Ευρωπαϊκή Επιτροπή, αλλά επίσης στα κράτη μέλη.
<P>
Σκοπός της έκθεσης είναι να συμπληρωθούν οι υπάρχουσες απόψεις του ανακοινωθέντος της Επιτροπής, και επιθυμώ να τονίσω ιδιαίτερα ότι είναι σημαντικό να αποφύγουμε τα ευχολόγια και τη συνονθύλευση θεσμών. Κατά την άποψή μου, πρέπει να βασιστούμε σε υπάρχουσες πρωτοβουλίες και δοκιμασμένες ιδέες. Πρέπει να ορίσουμε έναν ειδικό εκπρόσωπο της Ευρωπαϊκής Ένωσης για το Κέρας της Αφρικής ο οποίος θα ασχολείται με τα μείζονα ζητήματα που αναφέρονται στην έκθεση. Αυτό θα συμβάλει στην αποφυγή των περιττών επαναλήψεων, θα καταστήσει δυνατή την εμβάθυνση στην ανάλυση και την επιδίωξη των ελάχιστων πολιτικών στόχων σε επιμέρους χώρες. Οφείλουμε να αξιοποιήσουμε πλήρως τον διάλογο βάσει του άρθρου 8 του Μνημονίου του Κοτονού, τη συνεργασία μεταξύ του Κοινοβουλίου και της Επιτροπής σχετικά με τη σύσταση μιας κοινής στρατηγικής με τη συμμετοχή της Αφρικής, καθώς και την αναζήτηση λύσεων για την Αφρική και την ενίσχυση των αφρικανικών οργανισμών.
<P>
Θέλω επίσης να ευχαριστήσω όσες και όσους συνέβαλαν σε αυτήν την έκθεση: τους συναδέλφους της Επιτροπής Ανάπτυξης, τη γραμματεία της Επιτροπής Ανάπτυξης, τον σκιώδη εισηγητή, τη γερμανική Προεδρία και τους ειδήμονες και μη κυβερνητικούς οργανισμούς με τους οποίους βρισκόμασταν σε συνεχή διάλογο.
<SPEAKER ID="192" NAME="Louis Michel" AFFILIATION="Μέλος της Επιτροπής" LANGUAGE="FR">
Κυρία Πρόεδρε, κυρίες και κύριοι, στην έκθεσή του ο κ. Kaczmarek συμφωνεί με το μεγαλύτερο μέρος της ανάλυσης της Επιτροπής όσον αφορά την ανάγκη για μια σφαιρική περιφερειακή προσέγγιση. Οι ιδέες που προτείνει ο κ. Kaczmarek όσον αφορά την οδό που πρέπει να ακολουθήσουμε επιβεβαιώνουν τις περισσότερες από τις προτεραιότητες που προτείνει η Επιτροπή, ιδίως σε σχέση με τη λειτουργική συνεργασία και την περιφερειακή συνεργασία.
<P>
" επίλυση και η πρόληψη των συγκρούσεων στο Κέρας της Αφρικής δεν είναι, από τη δική μας σκοπιά, δυνατή παρά μόνο μέσω δράσης σε δύο επίπεδα. Το πρώτο επίπεδο αφορά την καθιερωμένη οδό της διαμεσολάβησης και της διπλωματικής δράσης. " σημερινή κατάσταση στο Κέρας απαιτεί προφανέστατα πολύ πιο δυναμική και, μπορώ να προσθέσω, πολύ πιο ομόφωνη δράση, από το σύνολο της διεθνούς κοινότητας. Το δεύτερο επίπεδο αφορά μια διαρθρωτική δράση για την πρόληψη των συγκρούσεων σε μεσοπρόθεσμο ορίζοντα. Στόχος είναι η αντιμετώπιση των προβλημάτων που ταλανίζουν τις χώρες της περιοχής στη ρίζα τους, προσεγγίζοντας τα κοινά προβλήματα της ανάπτυξης που έχουν επίσης αντίκτυπο από την άποψη της ασφάλειας και της σταθερότητας.
<P>
" δεύτερη αυτή οδός προτείνεται στην περιφερειακή στρατηγική για το Κέρας της Αφρικής, την οποία παρουσίασε η Επιτροπή σε ανακοίνωσή της τον Οκτώβριο του 2006. Θέλω να καταστήσω σαφές ότι πρωταρχικός στόχος της ανακοίνωσης είναι να παράσχει ένα πολιτικό πλαίσιο που θα αναγνωρίζει τον χαρακτήρα των προκλήσεων στην περιοχή του Κέρατος και θα προσδιορίζει τις κύριες πιθανές οδούς δράσης από την Ευρωπαϊκή Ένωση.
<P>
" ανακοίνωση προσδιορίζει τρεις προτεραιότητες για παρέμβαση. Καταρχάς, την ανάληψη δράσης για εθνικά προβλήματα που έχουν περιφερειακές επιπτώσεις· δεύτερον, την αντιμετώπιση περιφερειακών και εγκάρσιων προβλημάτων που είναι πηγές συγκρούσεων και αστάθειας· και, τέλος, την προώθηση της περιφερειακής ολοκλήρωσης. Ακριβώς όπως τονίζει η έκθεση, είναι σημαντικό να υπάρξει πραγματική κυριότητα, μια κατάλληλη πολιτική κυριότητα αυτής της στρατηγικής όχι μόνο από την πλευρά των χωρών του Κέρατος, αλλά επίσης σε ευρωπαϊκό επίπεδο. Για τον λόγο αυτόν, εκτιμούμε για την αληθινή της αξία την ανάμιξη του Ευρωπαϊκού Κοινοβουλίου στο ζήτημα αυτό και την έκθεση του κ. Kaczmarek.
<P>
Από τον περασμένο Οκτώβριο που παρουσιάστηκε η ανακοίνωση της Επιτροπής, έχω παρακολουθήσει με μεγάλο ενδιαφέρον τις συζητήσεις του Κοινοβουλίου για την περιφερειακή στρατηγική για το Κέρας της Αφρικής και συμμετείχα επίσης προσωπικά, τον περασμένο Φεβρουάριο, στη συζήτηση που πραγματοποιήθηκε στους κόλπους της Επιτροπής Ανάπτυξης. Θετικές συζητήσεις διεξάγονται επίσης στο επίπεδο των ομάδων εργασίας του Συμβουλίου από τον Οκτώβριο.
<P>
Πρόκειται, ουσιαστικά, για μια προοδευτική διαδικασία που θέλουμε να δημιουργήσουμε και όχι να επιβάλλουμε. Το σημαντικό είναι ότι η διαδικασία έχει ήδη ξεκινήσει, με τη στήριξη των αρχηγών κρατών και κυβερνήσεων της περιοχής. " Επιτροπή οργάνωσε ήδη, στις 23 Απριλίου, μια διάσκεψη με τους προσωπικούς εκπροσώπους των αρχηγών κρατών και κυβερνήσεων. " συνάντηση αυτή ήταν πολύ εποικοδομητική και ελπιδοφόρα.
<P>
Αυτή η εκτεταμένη και εντατική διαδικασία διαβούλευσης μας δίνει τη δυνατότητα να εισέλθουμε με σιγουριά και συγκρότηση στη φάση της υλοποίησης. Είμαστε, συνεπώς, στον σωστό δρόμο. " έκθεση που θα υιοθετήσετε αύριο θα είναι μια πολύ σημαντική στήριξη και, φυσικά, μια πηγή έμπνευσης και προσανατολισμού κατά τη διεξαγωγή του διαλόγου που θα πραγματοποιηθεί τους αμέσως επόμενους μήνες.
<P>
Θέλω να επισημάνω ότι ο περιφερειακός προγραμματισμός για το 10ο Ευρωπαϊκό Ταμείο Ανάπτυξης για το Κέρας της Αφρικής θα καθοριστεί, φυσικά, σε μεγάλο βαθμό από τα αποτελέσματα αυτής της διαδικασίας προσδιορισμού των δράσεων προτεραιότητας. Θέλω επίσης να επισημάνω ότι η στρατηγική για το Κέρας της Αφρικής, την οποία προτείνει η Επιτροπή, δεν έχει στόχο να εκτοπίσει τις στρατηγικές που καταρτίστηκαν στο πλαίσιο του 10ου Ευρωπαϊκού Ταμείου Ανάπτυξης, αλλά να τις συμπληρώσει, κατά κάποιο τρόπο. Ομοίως, δεν θα αντικαταστήσει την αναγκαία παράλληλη δράση για την επίλυση κρίσεων και συγκρούσεων, η οποία πρέπει να συνεχιστεί σε πολιτικό και διπλωματικό επίπεδο, όπως τόνισα στην αρχή της ομιλίας μου.
<P>
Ως εκ τούτου, προσυπογράφω πλήρως τις συστάσεις της έκθεσης που αφορούν τη διακυβέρνηση και την ενίσχυση του πολιτικού διαλόγου. Υπάρχουν δύο σημεία στην έκθεση που μου φαίνονται επίσης πολύ σημαντικά, αλλά υπερβαίνουν το περιφερειακό πλαίσιο του Κέρατος της Αφρικής και της προτεινόμενης στρατηγικής: η Κοινή Στρατηγική Ευρωπαϊκής Ένωσης-Αφρικής και η αρχιτεκτονική ειρήνης και ασφάλειας στην Αφρική.
<P>
Θα μπορούσα να σχολιάσω και αυτά τα δύο σημεία, όπως επίσης να αναφερθώ σε άλλα θέματα που αφορούν το Κέρας της Αφρικής και τις δράσεις που μπορούμε να αναλάβουμε εκεί, αλλά ο χρόνος ομιλίας δεν μου το επιτρέπει. Ωστόσο, θα έχω ίσως την ευκαιρία να επανέλθω σε αυτά τα θέματα αργότερα, όταν απαντήσω στα σχόλια σας.
<SPEAKER ID="193" NAME="Glenys Kinnock">
εξ ονόματος της Ομάδας PSE. - (EN) Κυρία Πρόεδρε, ευχαριστούμε πολύ τον κ. Kaczmarek και τον Επίτροπο για την απάντησή του στην έκθεση.
<P>
Όσον αφορά το Κέρας της Αφρικής, πολύ εύλογα αναρωτιέται κανείς από πού ακριβώς να ξεκινήσει, διότι αυτό που παρακολουθούμε είναι ένα θανατηφόρο μίγμα συγκρούσεων και φτώχειας, καθώς το κράτος δικαίου είναι σχεδόν ανύπαρκτο, οι έννοιες της δημοκρατίας και των ανθρωπίνων δικαιωμάτων δεν ισχύουν, ενώ πέντε από τις επτά χώρες της περιοχής βρίσκονται σε σύγκρουση με τους γείτονές τους. Συνεπώς, όπως επισημαίνει ο εισηγητής, δεν μπορεί να υπάρξει πραγματική ασφάλεια ούτε ουσιαστικές εξελίξεις χωρίς την ειρήνη. Τα βασικά θέματα σχετίζονται με την οικοδόμηση της ειρήνης και με την πρόληψη και επίλυση των συγκρούσεων. Αυτές είναι οι κεντρικές παράμετροι της έκθεσης.
<P>
Είναι πολύ σημαντικό να επισημανθεί ότι, όπως πολύ καλά γνωρίζει ο Επίτροπος, σε άλλες περιοχές της Αφρικής, όπως λόγου χάρη η δυτική Αφρική -επισκέφθηκα προσφάτως την Ακτή του Ελεφαντοστού- και η περιοχή των Μεγάλων Λιμνών, διαπιστώνουμε τώρα ότι επικρατεί σταδιακά η ειρήνη. Ωστόσο, το Κέρας της Αφρικής παραμένει η μοναδική περιοχή στην οποία δεν έχουμε επιτύχει τη διαχείριση και πρόληψη των συγκρούσεων. Ασφαλώς, η ιδέα ενός απεσταλμένου, καθώς και άλλες προτάσεις, είναι πραγματικά πολύ ευπρόσδεκτες.
<P>
Αυτήν την περίοδο παρακολουθούμε τις χειρότερες περιπτώσεις συγκρούσεων. Στο Νταρφούρ, ο Ο"Ε υποστηρίζει ότι περίπου 200 000 άτομα έχουν χάσει τη ζωή τους και δύο εκατομμύρια έχουν εκτοπιστεί μετά την έναρξη των συγκρούσεων το 2003. " κυβέρνηση του Σουδάν συνεχίζει να αγνοεί τις προσπάθειες διαμεσολάβησης, περιλαμβανομένων των προσπαθειών του Γενικού Γραμματέα του Ο"Ε. Οι συνοριακές διενέξεις μεταξύ της Ερυθραίας και της Αιθιοπίας παραμένουν ανεπίλυτες. " κυβέρνηση της Αιθιοπίας εξακολουθεί να καταστρατηγεί το διεθνές δίκαιο σε αυτόν τον τομέα. Οι ηγέτες της Ερυθραίας και της Αιθιοπίας αρνούνται να δώσουν στους πολίτες το δικαίωμα να επιλέξουν την κυβέρνησή τους και να σεβαστούν τις εκλογές, όπως στην περίπτωση της Αιθιοπίας. Τώρα εντείνονται οι συγκρούσεις στη Σομαλία, όπου έχουν χάσει τη ζωή τους περίπου χίλιοι άνθρωποι και όπου τα στρατεύματα της Αιθιοπίας αναπτύσσουν έντονη δραστηριότητα, πολεμώντας εξ ονόματος της προσωρινής κυβέρνησης της Σομαλίας, αλλά έχοντας βεβαίως -όπως όλοι οφείλουμε να παραδεχτούμε- τη συγκαλυμμένη στήριξη των "νωμένων Πολιτειών. " Ερυθραία, εν τω μεταξύ, υποστηρίζει τις ισλαμικές πολιτοφυλακές.
<P>
Έχω απευθύνει επιστολή στον Επίτροπο για το θέμα αυτό, και θέλω να τον ρωτήσω και τώρα γιατί έχουμε προσφέρει τέτοια στήριξη στην προσωρινή κυβέρνηση της Σομαλίας και γιατί δεν θέτουμε σοβαρά ερωτήματα σχετικά με αυτήν την αιματηρή διαδικασία την οποία, προφανώς, εξακολουθούμε με πολλούς τρόπους να ανεχόμαστε. " Σομαλία απειλείται από το φάσμα μιας ανθρώπινης καταστροφής και εμείς εξακολουθούμε να μην ζητούμε από τους υπευθύνους της προσωρινής κυβέρνησης να λογοδοτήσουν για τις πράξεις τους. Γιατί, κύριε Επίτροπε, δεν θέτουμε ερωτήματα; Μας εμποδίζουν μήπως πολιτικές σκοπιμότητες; Γιατί δεν αποχωρούν τα αιθιοπικά στρατεύματα; Γιατί δεν μπορεί να εδραιωθεί η ασφάλεια στην περιοχή; Γιατί δεν υπάρχει πραγματική συμμετοχή όλων των πλευρών στην άσκηση της εξουσίας, και κατά πόσον επιμένει η ΕΕ στη θέση ότι οι μετριοπαθείς εκπρόσωποι ισλαμικών δικαστηρίων πρέπει να μετέχουν σε όποια λύση επιδιωχθεί να εφαρμοστεί στη Σομαλία;
<P>
Τέλος, οφείλω να θέσω το ερώτημα αν η ΕΕ επιδιώκει σοβαρά την οικοδόμηση κρατών στο Κέρας της Αφρικής ή αν εστιαζόμαστε στην πραγματικότητα σε άλλες προτεραιότητες. Να υποθέσω μήπως ότι οι άλλες προτεραιότητες στο Κέρας της Αφρικής είναι ο λεγόμενος πόλεμος κατά της τρομοκρατίας;
<SPEAKER ID="194" NAME="DanutBudreikaitė">
εξ ονόματος της Ομάδας ALDE. - (LT) Στο ανακοινωθέν της "Στρατηγική για την Αφρική: Μια περιφερειακή πολιτική εταιρική σχέση της Ευρωπαϊκής Ένωσης για ειρήνη, ασφάλεια και ανάπτυξη στο Κέρας της Αφρικής", το οποίο εκδόθηκε το 2006, η Επιτροπή επιδεικνύει την ανικανότητά της να εξεύρει τρόπους επίλυσης των προβλημάτων στο Κέρας της Αφρικής εφόσον δηλώνει ότι χωρίς μακροπρόθεσμη ειρήνη δεν θα υπάρξει ανάπτυξη, και χωρίς ανάπτυξη δεν θα υπάρξει μακροπρόθεσμη ειρήνη. Αυτός είναι ένας φαύλος κύκλος. Και οι δύο παράγοντες χρειάζεται να συντρέχουν ταυτόχρονα· όπως, όμως, διαπιστώνουμε, στην πραγματικότητα αυτό δεν είναι εφικτό. Στο Κέρας της Αφρικής, ούτε η στρατηγική για την Αφρική ούτε τα άρθρα 8 και 11 της Συμφωνίας Κοτονού λειτουργούν. " περιφερειακή αστάθεια και οι στρατιωτικές συρράξεις, στις οποίες εμπλέκονται περισσότερες από μία χώρες, ιδίως η θηριώδης κατάσταση στο Νταρφούρ, καταδεικνύουν ότι απαιτείται ειδικό πρότυπο διαχείρισης κρίσεων για το Κέρας της Αφρικής, το οποίο θα περιλάμβανε την εξουδετέρωση των εστιών στρατιωτικής σύρραξης και τη δημιουργία ειρηνικών συνθηκών οικονομικής, κοινωνικής και πολιτικής διαβίωσης.
<P>
" ΕΕ παρέχει πάνω από το 55% της παγκόσμιας ανθρωπιστικής βοήθειας για την αναπτυξιακή συνεργασία. Εφόσον εξελίσσονται στρατιωτικές δραστηριότητες στο Κέρας της Αφρικής, δεν είναι πράγματι εφικτό να εκτιμηθεί τι είδους ανθρωπιστική βοήθεια απαιτείται, πότε πρέπει να ξεκινήσει αυτή και πότε πρέπει να τελειώσει, και πότε θα καταστεί δυνατόν να προχωρήσουμε στην επίτευξη των πραγματικών στόχων της πολιτικής για την αναπτυξιακή συνεργασία, δηλαδή την υλοποίηση των Στόχων της Χιλιετίας και τη μείωση της φτώχειας στις χώρες του Κέρατος της Αφρικής. Επιθυμώ να τονίσω ότι η ΕΕ πρέπει να συντονίσει τη στήριξή της και τη δράση της στο Κέρας της Αφρικής μαζί με άλλες χώρες, όπως την Κίνα, την Ινδία και τις "ΠΑ, οι οποίες διαθέτουν οικονομικά συμφέροντα στις χώρες του Κέρατος της Αφρικής. Ειδάλλως, θα είναι λίαν απίθανο να υπάρξει πραγματική πρόοδος στη διαμόρφωση συνθηκών ειρήνης και ασφάλειας στην εν λόγω περιοχή. Οι χώρες αυτές, ωσαύτως τα "νωμένα Έθνη και άλλοι οργανισμοί, μαζί με την ΕΕ, πρέπει να δημιουργήσουν ένα ειδικό πρότυπο διαχείρισης κρίσεων για το Κέρας της Αφρικής.
<SPEAKER ID="195" NAME="Józef Pinior" AFFILIATION="PSE">
(PL) Κυρία Πρόεδρε, καταρχάς επιθυμώ να συγχαρώ τον κ. Kaczmarek για την προετοιμασία αυτής της έκθεσης. Πρόκειται για μια δύσκολη και σημαντική έκθεση, για μια περιοχή όπου η Ευρωπαϊκή Ένωση δεν είναι αρκετά προωθημένη. " εν λόγω περιοχή είναι η χερσόνησος της Σομαλίας, οι χώρες της οποίας βρίσκονται σε διαρκή σύρραξη, επικράτεια στην οποία είναι δύσκολο να γίνει λόγος για έννομη τάξη, δημοκρατικούς θεσμούς ή ανθρώπινα δικαιώματα. Είναι από τις λιγότερο ανεπτυγμένες περιοχές σε ολόκληρο τον κόσμο.
<P>
Το σημαντικότερο για την Ευρωπαϊκή Ένωση την παρούσα στιγμή είναι να δημιουργήσει θεσμούς οι οποίοι θα εγγυώνται τον τερματισμό των ενόπλων συρράξεων στη χερσόνησο, θα προστατεύουν σε ορισμένο βαθμό τα ανθρώπινα δικαιώματα και θα έχουν ως έκβαση τη σύσταση κυβερνήσεων σε συνθήκες έννομης τάξης.
<P>
Κυρία Πρόεδρε, θέλω να ανακαλέσω στη μνήμη μας τις μεγάλες πολιτικές παραδόσεις, τις σπουδαίες παραδόσεις του προτύπου ανάπτυξης μετά τον Δεύτερο Παγκόσμιο Πόλεμο, οι οποίες συνόδευσαν τον αγώνα κατά της αποικιοκρατίας από τις χώρες της Ευρώπης και τις "νωμένες Πολιτείες στην εγκαθίδρυση νέων κρατών και δημοκρατικών πολιτευμάτων σε περιοχές οι οποίες ήταν αποικίες. Ενδεχομένως ζητήματα όπως η δημιουργία κράτους, η εγκαθίδρυση εθνικών θεσμών και ισχυρών κυβερνήσεων ικανών να εγγυηθούν το κράτος δικαίου αποτελούν τα βασικά στοιχεία της απόκρισης που θα έπρεπε να έχει επιλέξει η Ευρωπαϊκή Ένωση.
<P>
Συμφωνώ ολόθυμα με τις προτάσεις του κ. Kaczmarek, όπως η θέσπιση ειδικού εκπροσώπου της Ευρωπαϊκής Ένωσης για τη χερσόνησο της Σομαλίας και η αρωγή της ΕΕ προς τις αφρικανικές χώρες με στόχο την εγκαθίδρυση περιφερειακών θεσμών συνεργασίας.
<SPEAKER ID="196" NAME="Louis Michel" AFFILIATION="Μέλος της Επιτροπής" LANGUAGE="FR">
Κυρία Πρόεδρε, αξιότιμοι βουλευτές, η απάντησή μου θα είναι σχετικά σύντομη, μολονότι θα χρειαζόταν μια ολόκληρη συζήτηση, φυσικά, για να εξετάσουμε πλήρως το θέμα αυτό.
<P>
Παρόλο που συμμερίζομαι, βεβαίως, τις αναλύσεις και τις κρίσεις που άκουσα για το θέμα των δημοκρατικών διαπιστευτηρίων ορισμένων χωρών στο Κέρας της Αφρικής, είμαι λίγο πιο επιφυλακτικός όσον αφορά την ανάμιξη της Επιτροπής και της Ευρωπαϊκής Ένωσης.
<P>
Σήμερα, το Κέρας της Αφρικής είναι μια περιοχή για την οποία μπορούμε να πούμε ότι η Επιτροπή είναι απόλυτα αφοσιωμένη σε αυτήν, και είναι αναμφίβολα η περιοχή στην οποία εγώ αφιερώνω τον περισσότερο χρόνο μου. " κ. Kinnock μίλησε, φυσικά, για την Αιθιοπία, και πολύ σωστά έπραξε, διότι υπάρχει ένα πρόβλημα διεθνούς δικαίου με αυτήν τη χώρα, ένα πρόβλημα που, πρέπει να προσθέσω, εγείρω συνεχώς στον πρωθυπουργό της όταν έρχομαι σε επαφή μαζί του κατά τη διάρκεια του έργου μου για τις διμερείς σχέσεις· είναι ένα πρόβλημα, πράγματι, για το οποίο εργάζομαι σχεδόν σε καθημερινή βάση. Μεταφέρω τα μηνύματα που πρέπει να μεταφερθούν, ιδίως όσον αφορά τους πολιτικούς κρατουμένους. Γνωρίζω επίσης ότι γίνονται προσπάθειες από πολύ υψηλά ιστάμενα άτομα για την προώθηση αυτού του ζητήματος.
<P>
Όσον αφορά τη Σομαλία, επιτρέψτε μου να σας εκφράσω την κατάπληξή μου για τον ισχυρισμό ότι δεν λέμε τίποτα στη μεταβατική κυβέρνηση, και επιτρέψτε μου να επισημάνω ότι υποχρεώθηκα κυριολεκτικά να διαθέσω 15 εκατ. ευρώ στην ουγκαντέζικη δύναμη σταθεροποίησης στη Σομαλία, σχεδόν χωρίς όρους και παρά το γεγονός ότι ήμουν εντελώς αντίθετος σε αυτό αν δεν τηρούνταν πρώτα από όλα η αρχή του μη αποκλεισμού. Αφού ξεκαθαρίσαμε τη θέση μας και επέβαλα αυτόν τον όρο, ο πρόεδρος Γιουσούφ μας υποσχέθηκε ότι θα διοργάνωνε ένα εθνικό κογκρέσο συμφιλίωσης. Ακόμη το περιμένουμε. Εφόσον, λοιπόν, μια συζήτηση όπως η σημερινή προσφέρεται για τον σκοπό αυτόν, πρέπει να σας πω ότι αν, στη Σομαλία, τα πράγματα δεν πάνε καλά, ή αν δεν προχωρήσουν με ικανοποιητικό ρυθμό, αυτό θα οφείλεται σε δύο ουσιαστικούς λόγους.
<P>
Ο πρώτος είναι ότι η σύγκρουση στη Σομαλία, και το ζήτημα της Σομαλίας, δεν εξετάζονται στο πλαίσιο του Κέρατος της Αφρικής συνολικά, και ότι η Σομαλία, σε αρκετές περιπτώσεις, έγινε πεδίο μάχης για συγκρούσεις μεταξύ εξωτερικών παραγόντων. Αυτή είναι η αλήθεια· η διένεξη μεταξύ Αιθιοπίας και Ερυθραίας άπτεται του ζητήματος της Σομαλίας.
<P>
" αδυναμία να σημειώσουμε πρόοδο, η αδυναμία να βρούμε μια λύση είναι επίσης ένας δεύτερος λόγος, για τον οποίο η κ. Kinnock έδωσε παραδείγματα. Στη διεθνή κοινότητα, υπάρχουν δύο απόψεις. Όσο και αν προσπαθεί κανείς να ισχυριστεί ότι υπάρχει μόνο μία, η αλήθεια είναι ότι υπάρχουν δύο απόψεις στη διεθνή κοινότητα· η πρώτη είναι αυτή που υιοθετείται από την Ευρωπαϊκή Ένωση και η δεύτερη από τις "νωμένες Πολιτείες. Κάθε φορά που ένας από τους μεγάλους παράγοντες της διεθνούς κοινότητας επιλέγει, βάσει προτίμησης, μια ούτως ειπείν στρατηγική προνομιακής εταιρικής σχέσης με κάποιον άλλον, και όταν εμείς καλούμαστε από τα δικά μας κράτη μέλη να την αντιστοιχίσουμε επακριβώς με τους άλλους διεθνείς εταίρους -όπως μόλις έκανε κάποιος- καταλήγουμε, σε πολλές περιπτώσεις, να έχουμε μείνει πίσω, οπότε θα έλεγα ότι δεν είμαστε σε θέση να αντιδράσουμε με πραγματικά αυτόνομο τρόπο, βάσει του πώς βλέπουμε τα πράγματα εμείς οι ίδιοι και στηριζόμενοι στη δική μας κρίση. Αυτή είναι η αλήθεια. Δεν θέλω πλέον να συνεχίσουμε να ανεχόμαστε αυτήν την κατάσταση διότι είναι πολύ εύκολο πραγματικά να πούμε σε κάποιον "δεν κάνεις αρκετά, πρέπει να εξασφαλίσεις τον συντονισμό με τον εταίρο σου, δηλαδή με τις "νωμένες Πολιτείες". Δεν επικρίνω τις "νωμένες Πολιτείες -που έχουν δικαίωμα στη δική τους στρατηγική- αλλά νομίζω ότι η αν η Ευρωπαϊκή Ένωση ήταν ικανή, κατά καιρούς, να έχει μεγαλύτερη στρατηγική αυτονομία και μεγαλύτερη ανεξαρτησία σε αυτά τα θέματα, θα ήμασταν, αναμφίβολα, πολύ πιο αποτελεσματικοί.
<P>
Αυτά ήθελα να σας πω. Επιτρέψτε μου επίσης να σας πω ότι όλες μου οι ενέργειες τους τελευταίους μήνες, ιδίως όσον αφορά τον πολιτικό διάλογο, ήταν ουσιαστικά αφιερωμένες στο Κέρας της Αφρικής. Ο λόγος για τον οποίο παρουσιάζω αυτήν τη στρατηγική -μέσω μιας έκθεσης που την θέτει σε εφαρμογή και είναι έξοχη παρεμπιπτόντως- είναι ακριβώς γιατί φρονώ ότι η Ευρωπαϊκή Ένωση δεν έχει το δικαίωμα να αποφύγει την ανάληψη πρωτοβουλίας σε αυτό το θέμα και επειδή σκέφτομαι ότι η κατάσταση είναι τόσο περίπλοκη και τόσο δύσκολη που πρέπει να ξεκινήσουμε προσπαθώντας να συγκεντρώσουμε όλους τους ενδιαφερόμενους γύρω από το διαπραγματευτικό τραπέζι προκειμένου να λύσουν τα προβλήματα που έχουν από κοινού και να βρουν κοινές λύσεις, και αυτό με τον απώτερο στόχο να δημιουργήσουμε ένα πλαίσιο με προοπτική διαλόγου - ενός διαλόγου που θα είναι κάτι διαφορετικό από τις συζητήσεις χωρίς τερματισμό των συγκρούσεων ανάμεσά τους. Με άλλα λόγια, ας ανοίξουμε μια προοπτική για το ζήτημα των υποδομών, για την επισιτιστική ασφάλεια, για την ξηρασία, για τη νομαδική κτηνοτροφία, για το νερό, για όλα αυτά τα ζητήματα στα οποία έχουν κοινό συμφέρον και, στη συνέχεια, ίσως να υπάρξει μια ευκαιρία να κάνουν κάτι για τα πολιτικά θέματα.
<P>
Αυτά ήθελα να πω· είναι αλήθεια ότι πρέπει να συντονίσουμε τις δράσεις μας με τους άλλους σημαντικούς παράγοντες λήψης αποφάσεων. Το λέω πολύ ειλικρινά, αλλά σκέφτομαι επίσης ότι πρέπει, από καιρό σε καιρό, να διαμορφώνουμε τη δική μας θέση για θέματα όπως η Σομαλία. Νομίζω ότι, αν είχαμε κατορθώσει να ολοκληρώσουμε τον συλλογισμό μας και να πούμε "δεν θα δώσουμε ούτε ένα λεπτό του ευρώ για τη δύναμη σταθεροποίησης μέχρις ότου δρομολογηθεί το Εθνικό Κογκρέσο Συμφιλίωσης", θα ήμασταν τώρα σε πολύ πιο ισχυρή θέση.
<P>
Θα πω επίσης -και εδώ θα ολοκληρώσω- ότι έστειλα μια επιστολή, διατυπωμένη με εξαιρετική ακριβολογία και αυστηρότητα, στον Πρόεδρο Γιουσούφ για να του υπενθυμίσω τη δέσμευσή του για μη αποκλεισμό στην επίλυση αυτής της σύγκρουσης.
<SPEAKER ID="197" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Πέμπτη.

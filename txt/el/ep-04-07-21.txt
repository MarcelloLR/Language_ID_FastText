<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<P>
(1) 
<SPEAKER ID="2" LANGUAGE="DE" NAME="Martin, Hans-Peter (NI )." AFFILIATION="">
<P>
    Κύριε Πρόεδρε, εχθές εξαγγείλατε επί λέξει, μιλώντας μας πριν από την εκλογή σας, ότι πρέπει να καταργήσουμε όλες τις γκρίζες ζώνες που βλάπτουν το Κοινοβούλιο. Υπάρχει μια απόφαση την οποία πολλοί συνάδελφοι αδυνατούν να κατανοήσουν. Πρόκειται συγκεκριμένα για την απόφαση των κοσμητόρων που ελήφθη στις 26 Μαΐου τρέχοντος έτους και είχε ως επακόλουθο να λάβουν ημερήσια αποζημίωση για εχθές περισσότεροι από 200 βουλευτές που δεν είναι πλέον μέλη του Σώματος. Σας παρακαλώ να διερευνήσετε αυτό το συμβάν, αλλά και το ερώτημα εάν μπορεί να παρακρατηθεί αυτή η ημερήσια αποζημίωση, γιατί έτσι προέκυψε για άλλη μια φορά ζημία για τους φορολογούμενους, το ύψος της οποίας κυμαίνεται μεταξύ 50 000 και 100 000 ευρώ. 
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   – Σας ευχαριστούμε πολύ, κύριε Martin. Θα εξετάσουμε την παρατήρησή σας και θα ληφθούν τα ενδεδειγμένα μέτρα, εφόσον κριθεί απαραίτητο. 
<SPEAKER ID="4" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει την κοινή συζήτηση σχετικά με την έκθεση του Ευρωπαϊκού Συμβουλίου και τη δήλωση της Επιτροπής –Ευρωπαϊκά Συμβούλια της 17ης, 18ης και 29ης Ιουνίου 2004– και τη δήλωση του Συμβουλίου – Εξάμηνο δραστηριοτήτων της ιρλανδικής Προεδρίας. 
<SPEAKER ID="5" LANGUAGE="" NAME="Ahern, Bertie," AFFILIATION="Συμβούλιο">
<P>
(Πρόεδρε Borrell, Πρόεδρε Πρόντι, κυρίες και κύριοι βουλευτές του Ευρωπαϊκού Κοινοβουλίου, κυρίες και κύριοι, είμαι ιδιαίτερα ευτυχής που βρίσκομαι σήμερα εδώ στην πρώτη σύνοδο της Ολομέλειας του νέου Ευρωπαϊκού Κοινοβουλίου. Θα ήθελα να επωφεληθώ αυτής της ευκαιρίας για να συγχαρώ όλους τους βουλευτές, από τα είκοσι πέντε κράτη μέλη της Ευρωπαϊκής Ένωσης, για την εκλογή τους τον προηγούμενο μήνα στη μεγαλύτερη στην ιστορία υπερεθνική άσκηση δημοκρατίας. Είναι καλό να βλέπουμε οικείες φυσιογνωμίες, αλλά και νέα πρόσωπα.)
<P>
Θα ήθελα επίσης, Πρόεδρε Borrell, να σας συγχαρώ για την εκλογή σας στη θέση του Προέδρου του Ευρωπαϊκού Κοινοβουλίου και να σας ευχηθώ καλή επιτυχία. Στην Ιρλανδία, ιδιαίτερα ως απερχόμενη Προεδρία, έχουμε πλήρη συναίσθηση του καθοριστικού και εποικοδομητικού ρόλου που διαδραματίζει το Κοινοβούλιο στο έργο της Ευρωπαϊκής Ένωσης. Κατά τη διάρκεια της Προεδρίας μας, οικοδομήσαμε μια σχέση πολύ καλής συνεργασίας και αμοιβαίας υποστήριξης με το Ευρωπαϊκό Κοινοβούλιο η οποία απετέλεσε ουσιαστικό στοιχείο στην υλοποίηση πολλών από των στόχων της Προεδρίας μας. Σας εύχομαι κάθε επιτυχία στην άσκηση της θητείας σας τα επόμενα χρόνια.
<P>
Βρίσκομαι σήμερα εδώ για να σας ενημερώσω για τα αποτελέσματα του Ευρωπαϊκού Συμβουλίου του Ιουνίου και για το έργο της ιρλανδικής Προεδρίας του Συμβουλίου κατά τη διάρκεια του πρώτου εξαμήνου του 2004. Πριν από αυτό, ωστόσο, θέλω να σκιαγραφήσω τις δύο βασικές αρχές στις οποίες στηρίχθηκε η Προεδρία της Ιρλανδίας και οι οποίες διέπουν τη γενική προσέγγιση της Ιρλανδίας στις ευρωπαϊκές υποθέσεις.
<P>
Όταν μίλησα στο παρόν Σώμα τον Ιανουάριο, περιέγραψα πέντε κύριους τομείς εργασίας για την ιρλανδική Προεδρία. Επιθυμούσαμε την ταχεία και επιτυχή ολοκλήρωση των εργασιών της Διακυβερνητικής Διάσκεψης. Επιθυμούσαμε μια επιτυχημένη διεύρυνση και την πρόοδο των εν εξελίξει διαπραγματεύσεων για τη διεύρυνση. Ήμασταν αποφασισμένοι ότι το εαρινό Ευρωπαϊκό Συμβούλιο θα βοηθούσε στην αναγέννηση και αναζωογόνηση της στρατηγικής της Λισαβόνας. Σχολίασα εκτενώς το ζήτημα αυτό στο Κοινοβούλιο τον Μάρτιο του 2004. Στον τομέα της δικαιοσύνης και των εσωτερικών υποθέσεων, επιθυμούσαμε να τηρήσουμε τις δεσμεύσεις που έχουν αναληφθεί στη Συνθήκη του Άμστερνταμ και στο πρόγραμμα του Τάμπερε. Τέλος, χωρίς αυτό να σημαίνει ότι είναι και λιγότερο σημαντικό, θέλαμε να δώσουμε νέα συνέπεια και ώθηση στην εξωτερική ατζέντα της Ευρωπαϊκής Ένωσης.
<P>
Ένα από τα κύρια ζητήματα στην ατζέντα μας, στο οποίο είμαι στην ευχάριστη θέση να ανακοινώσω ότι είχαμε αίσια έκβαση, ήταν ο ορισμός του νέου Προέδρου της Ευρωπαϊκής Επιτροπής. Ο José Manuel Durão Barroso διαδραμάτισε ενεργό ρόλο στην αναζήτηση του επόμενου Προέδρου της Επιτροπής, και μόνο προς το τέλος της διαδικασίας επέτρεψε να προταθεί το όνομά του ως υποψηφίου για τη θέση του Προέδρου της Επιτροπής. Είμαι, ως εκ τούτου, ιδιαίτερα ευτυχής που το Ευρωπαϊκό Συμβούλιο συμφώνησε ομόφωνα να προτείνει τον κ. Durão Barroso ως υποψήφιο για τη θέση του Προέδρου της Ευρωπαϊκής Επιτροπής.
<P>
Είμαι επίσης ευτυχής που μπορέσαμε να καταλήξουμε σε συμφωνία για άλλα σημαντικά αξιώματα. Ο Χαβιέ Σολάνα, που έχει εκπληρώσει με εξαιρετικό τρόπο τα μέχρι στιγμής καθήκοντά του, θα συνεχίσει από τη θέση του Γενικού Γραμματέα του Συμβουλίου, και ο Pierre de Boissieu θα συνεχίσει ως αναπληρωτής Γενικός Γραμματέας. Όταν θα τεθεί σε ισχύ το Ευρωπαϊκό Σύνταγμα μετά την επικύρωσή του σε κάθε κράτος μέλος, ο Γενικός Γραμματέας και Ύπατος Εκπρόσωπος Σολάνα θα γίνει ο πρώτος υπουργός Εξωτερικών της Ένωσης.
<P>
Μια ιδιαίτερα σημαντική στιγμή της Προεδρίας μας ήταν, φυσικά, η συμφωνία στην οποία καταλήξαμε σχετικά με ένα νέο Σύνταγμα στη Διακυβερνητική Διάσκεψη στις 18 Ιουνίου. Ήταν το αποκορύφωμα δυόμισι και πλέον ετών εργασίας που ξεκίνησε με τη Δήλωση του Λάκεν τον Δεκέμβριο του 2001. Το νέο Σύνταγμα είναι ένας φόρος τιμής στη δέσμευση και την πολιτική βούληση όλων των συμμετεχόντων στην Ευρωπαϊκή Συνέλευση και τη Διακυβερνητική Διάσκεψη.
<P>
Έχω επίσης συναίσθηση ότι σε όλη την πορεία της Διακυβερνητικής Διάσκεψης επετεύχθη η ίδια θετική, ευέλικτη και εποικοδομητική στάση. Θέλω να αναγνωρίσω ιδιαίτερα τη σκληρή δουλειά που έγινε για να βρεθούν λύσεις σε ζητήματα που απασχολούν ιδιαιτέρως το Κοινοβούλιο, και που ήταν ουσιώδη προκειμένου να επιτευχθεί μια γενική συμφωνία. Η τελική συμφωνία δεν θα είχε καταστεί δυνατή χωρίς τη βοήθεια και τη δέσμευση του Κοινοβουλίου. Θέλω να εκφράσω τα ειλικρινέστερα συγχαρητήριά μου σε όλους εσάς, ειδικότερα στον κ. Brok και τον κ. Hänsch, και φυσικά στον τέως πρόεδρο του Ευρωπαϊκού Κοινοβουλίου, κ. Cox. Προσέφεραν τεράστια βοήθεια, αρωγή και αφοσίωση σε εμένα και τον κ. Roche, τον αρμόδιο για ευρωπαϊκά θέματα υπουργό της Ιρλανδίας, που είναι μαζί μου σήμερα εδώ. Εκτιμούμε βαθύτατα όλη τη βοήθειά τους.
<P>
Εγκρίναμε ένα θεσμικό πλαίσιο που σέβεται πλήρως τα δικαιώματα όλων των κρατών μελών σε όλα τα θεσμικά όργανα της Ένωσης. Κάθε κράτος μέλος θα έχει ένα μέλος στην Επιτροπή μέχρι το 2014. Τότε θα περάσουμε σε μια μικρότερη Επιτροπή με μέλη από τα δύο τρίτα των κρατών μελών, τα οποία θα επιλέγονται βάσει μιας απολύτως ίσης περιτροπής, εκτός και αν το Ευρωπαϊκό Συμβούλιο αποφασίσει ομόφωνα να ορίσει ένα διαφορετικό μέγεθος. Δημιουργήσαμε, συνεπώς, τη βάση για μια αποτελεσματική Επιτροπή στο μέλλον, κάτι που –γνωρίζω ότι συμφωνείτε– έχει αποφασιστική σημασία για την Ένωση.
<P>
Πρόκειται για αξιοσημείωτα επιτεύγματα, τα οποία πολλοί θεωρούσαν ανέφικτα στο ξεκίνημα της διαδικασίας της Συνέλευσης. Ευχαριστώ όλους όσοι συμμετείχαν στη Συνέλευση, όλους εκείνους που μας βοήθησαν, τον καλό μου συνάδελφο Πρόεδρο της Επιτροπής, κ. Πρόντι, τους συναδέλφους του που εργάστηκαν τόσο σκληρά για να μας βοηθήσουν στο έργο μας και, φυσικά, τον κ. Ζισκάρ Ντ’ Εστέν, που διετέλεσε Πρόεδρος της Συνέλευσης. Τώρα ξεκινούν οι εργασίες για την προετοιμασία του κειμένου που θα υπογραφεί από τους αρχηγούς κρατών και κυβερνήσεων στις 29 Οκτωβρίου στη Ρώμη. Μετά την υπογραφή, η προσοχή θα επικεντρωθεί στην επικύρωση, που προβλέπεται να έχει ολοκληρωθεί το αργότερο έως την 1η Νοεμβρίου 2006.
<P>
Ορισμένα κράτη μέλη θα πραγματοποιήσουν δημοψηφίσματα, ενώ άλλα θα επικυρώσουν το κείμενο μέσω κοινοβουλευτικών διαδικασιών. Ανεξάρτητα από τις επιλογές που έχουν κάνει τα κράτη μέλη, είναι χρέος όλων μας να εξηγήσουμε τι περιλαμβάνεται στο Σύνταγμα, και γιατί θα είναι τόσο ευεργετικό για την Ένωση, τα κράτη μέλη και ιδιαίτερα για τους πολίτες μας. Τα ερωτήματα που τέθηκαν στο Ευρωπαϊκό Συμβούλιο του Λάκεν τον Δεκέμβριο 2001 –πώς θα κάνουμε την Ευρωπαϊκή Ένωση περισσότερο αποτελεσματική και αποδοτική· πώς θα την προετοιμάσουμε προκειμένου να διαδραματίσει αποτελεσματικότερο ρόλο παγκοσμίως, και πώς θα φέρουμε την Ένωση πιο κοντά στους πολίτες της– έχουν απαντηθεί ικανοποιητικά. Το νέο μας Σύνταγμα θα μας προσφέρει τα εφόδια για να ανταποκριθούμε με αυτοπεποίθηση στις προκλήσεις που αντιμετωπίζει η Ένωση καθώς συνεχίζει να επεκτείνεται σε εύρος και σε βάθος.
<P>
Κατά τη διάρκεια της εξάμηνης Προεδρίας μας, η Ιρλανδία είχε την τιμή και το προνόμιο να καλωσορίσει 10 νέα κράτη μέλη στην Ευρωπαϊκή Ένωση την 1η Μαΐου. Εορτάσαμε την περίσταση αυτή με μια επίσημη και συμβολική τελετή, την “Ημέρα της Υποδοχής” στο Δουβλίνο. Ήταν μια πραγματικά ιστορική στιγμή για την Ευρωπαϊκή Ένωση. Ήταν μια στιγμή μεγάλων ευκαιριών και ελπίδων για όλους τους λαούς της Ευρώπης
<P>
Φυσικά, η διαδικασία της διεύρυνσης δεν έληξε την 1η Μαΐου. Είμαστε ευτυχείς που σημειώσαμε σημαντική πρόοδο στις διαπραγματεύσεις με τη Βουλγαρία και τη Ρουμανία. Το Ευρωπαϊκό Συμβούλιο παρατήρησε με μεγάλη ικανοποίηση ότι η Βουλγαρία είχε καταρχήν ολοκληρώσει τις διαπραγματεύσεις σε όλα τα εκκρεμή κεφάλαια. Επιπλέον, η Ρουμανία σημείωσε σημαντική πρόοδο, ολοκληρώνοντας καταρχήν τις διαπραγματεύσεις σε τρία κεφάλαια του κεκτημένου. Απόδειξη του απτού βήματος που έγινε προς την προσχώρηση είναι ότι άρχισαν οι εργασίες, υπό την ολλανδική Προεδρία, για την εκπόνηση της Συνθήκης Προσχώρησης. Ενθαρρύνουμε και τις δύο χώρες να συνεχίσουν και να επιταχύνουν τις προσπάθειές τους και να προσβλέπουν στην προσχώρησή τους τον Ιανουάριο του 2007, αν είναι έτοιμες.
<P>
Επίσης, τον Ιούνιο το Ευρωπαϊκό Συμβούλιο αποφάσισε ότι η Κροατία είναι υποψήφια για ένταξη και ότι οι διαπραγματεύσεις θα ξεκινήσουν στις αρχές του 2005.
<P>
Η Προεδρία μας ήταν υπεύθυνη για τη διαχείριση της αρχικής φάσης των διαπραγματεύσεων σχετικά με τις μελλοντικές δημοσιονομικές προοπτικές που θα καθορίσουν τη χρηματοδότηση της Ένωσης κατά την περίοδο 2007-2013. Στόχος μας ήταν να εξετάσουμε λεπτομερώς τις ιδέες της Επιτροπής και να ανατροφοδοτήσουμε με τα πορίσματά μας την Επιτροπή προκειμένου να προετοιμάσει τις νομοθετικές της προτάσεις. Αυτό κάναμε, και το Ευρωπαϊκό Συμβούλιο του Ιουνίου θεώρησε την έκθεση που εκπονήσαμε μια χρήσιμη συνεισφορά. Τον Ιούνιο συμφωνήσαμε επίσης να καταλήξουμε σε πολιτική συμφωνία για το θέμα αυτό το προσεχές έτος.
<P>
Το έτος 2004 σηματοδοτεί τη λήξη αυτού του πενταετούς προγράμματος του Τάμπερε. Τον Ιούνιο το Ευρωπαϊκό Συμβούλιο συμφώνησε ότι έχει φτάσει η στιγμή για την έναρξη της επόμενης φάσης της διαδικασίας και η Επιτροπή θα προετοιμάσει τώρα τις προτάσεις που θα υποβάλει προς εξέταση τον Δεκέμβριο.
<P>
Δώσαμε έμφαση στην αποτελεσματική πολυμέρεια, στην πρόληψη των συγκρούσεων και στην ανάπτυξη μιας ευρωπαϊκής πολιτικής ασφάλειας και άμυνας. Εργαστήκαμε για την ενίσχυση και την ανάπτυξη σημαντικών εταιρικών σχέσεων, συμπεριλαμβανομένης της διατλαντικής σχέσης, βάσει των κοινών συμφερόντων και αξιών μας. Εργαστήκαμε σκληρά για να διασφαλίσουμε ότι οι αναπτυξιακοί στόχοι της Χιλιετίας, που δίνουν ιδιαίτερη έμφαση στην εξάλειψη της φτώχειας, την αειφόρο ανάπτυξη και την πανδημία του HIV/AIDS, θα ετύγχαναν της δέουσας προσοχής.
<P>
Είναι μεγάλη τιμή για εμένα να σας ενημερώνω για τους έξι μήνες της ιρλανδικής Προεδρίας, αλλά δεν είναι μόνον αυτοί οι έξι μήνες, διότι σε κάθε Προεδρία υπάρχει μια προπαρασκευαστική περίοδος περίπου 1 έτους. Επομένως, τους τελευταίους 18 μήνες συνεργάζομαι με τους ηγέτες των πολιτικών ομάδων του Κοινοβουλίου. Θα ήθελα να τους ευχαριστήσω για τον χρόνο που μου αφιέρωσαν και για την επίσκεψή τους στο Δουβλίνο τον Δεκέμβριο του 2003. Μου έδωσαν πολύ χρήσιμες συμβουλές. Καθ’ όλη τη διάρκεια της Προεδρίας, τόσο ο υπουργός Cowen όσο και ο υπουργός Roche, ιδιαίτερα, ήταν εδώ πολύ συχνά. Όλοι οι συνάδελφοί μου έγιναν δεκτοί με ευγένεια. Ήμασταν αποφασισμένοι να εργαστούμε στενά μαζί με το Κοινοβούλιο, να του αφιερώσουμε πολύ χρόνο, να ακούσουμε τις απόψεις του και να τις εκφράσουμε μέσω των θεσμικών οργάνων και του έργου μας.
<P>
Η εμπειρία ήταν πάρα πολύ ικανοποιητική. Είναι μια πρόκληση για μια μικρή χώρα. Δεν μπορούμε να φέρουμε 800 υπαλλήλους στις συνεδριάσεις του Ευρωπαϊκού Συμβουλίου, ούτε τρία αεροπλάνα. Δεν έχουμε τεράστια γραφειοκρατία. Έχουμε την πρεσβευτή Anderson και τους συνεργάτες της, που εργάστηκαν πολύ σκληρά στις Βρυξέλλες για λογαριασμό μας, και τους συνεργάτες μας που εργάστηκαν εδώ στο Κοινοβούλιο. Είχαμε δηλαδή μια μικρή ομάδα και κατορθώσαμε να γνωρίσουμε προσωπικά πάρα πολύ κόσμο εδώ στο Κοινοβούλιο. Για τον λόγο αυτόν, θα ήθελα να πω πόσο ευτυχής είμαι που βρίσκομαι σήμερα εδώ, να σας ευχαριστήσω για τη συνεργασία σας και να ευχηθώ στο νέο Κοινοβούλιο “καλή επιτυχία”, ειδικότερα στους νεοεκλεγέντες βουλευτές. Ανοίγουν μια συναρπαστική σελίδα στην πολιτική τους σταδιοδρομία. Θα ήθελα να πω στους παλαιούς βουλευτές ότι ελπίζω πως εμείς, στην Ιρλανδία, θα μπορέσουμε να διατηρήσουμε τις καλές σχέσεις που έχουμε δημιουργήσει. Ειδικότερα, εύχομαι σε όλους τους ιρλανδούς συναδέλφους μου, όλων των πολιτικών πεποιθήσεων, “καλή επιτυχία” για τους έξι επόμενους μήνες.
<P>
Τέλος, όπως σας είπα και στην αρχή, Πρόεδρε Borrell, έχετε να διεκπεραιώσετε ένα δύσκολο έργο –ένα πολύ απαιτητικό έργο– τόσο εντός του Κοινοβουλίου όσο και διεθνώς. Σας εύχομαι κάθε επιτυχία σε αυτό.
<SPEAKER ID="6" LANGUAGE="IT" NAME="Prodi, Romano," AFFILIATION="Πρόεδρος της Επιτροπής">
<P>
Η Ένωσή μας χρειάζεται τώρα τα μέσα που θα της επιτρέψουν να αποφασίζει και να αναλαμβάνει δράση. Αυτό συνδέεται με όσα ανέφερε προ ολίγου ο ιρλανδός πρωθυπουργός σχετικά με τις επιτυχίες της ιρλανδικής Προεδρίας και προπαντός σχετικά με τα αποτελέσματα του Ευρωπαϊκού Συμβουλίου. Θέλω να συγχαρώ την ιρλανδική Προεδρία, και προπαντός τον Bertie και τους συνεργάτες του, για τη διπλωματική δεινότητα, την πολιτική ευθυκρισία και την προσήλωση στο ευρωπαϊκό ιδεώδες.
<P>
Καταρχάς, το προηγούμενο εξάμηνο ολοκληρώθηκε η Διακυβερνητική Διάσκεψη με τη συμφωνία για το Ευρωπαϊκό Σύνταγμα. Ως γνωστόν, το τελευταίο τμήμα της συνταγματικής διαδικασίας είναι πάντα το πιο δύσκολο και η ιρλανδική Προεδρία καθοδήγησε τη Διάσκεψη σεβόμενη τις θέσεις όλων και μελετώντας προσεκτικά κάθε λεπτομέρεια. Πρότεινε ρηξικέλευθες λύσεις, χωρίς να θίγεται η συνολική ισορροπία, και έπεισε όλες τις πλευρές ότι αποτελεί συγχρόνως ένα ισχυρό κείμενο και έναν σοβαρό και ρεαλιστικό συμβιβασμό. Εν ολίγοις, αυτή η Συνταγματική Συνθήκη αποτελεί σήμερα την καλύτερη δυνατή συμφωνία. Δεν πρέπει να υποτιμήσουμε το έργο του κ. πρωθυπουργού, ο οποίος κατέβαλε προσωπικές προσπάθειες για να ξεπεραστούν τα εμπόδια στα πιο λεπτά σημεία. Εξετάζοντας αυτά τα πέντε τελευταία χρόνια, διαπιστώνουμε την εξαιρετική πρόοδο που σημείωσε η Ένωσή μας. Στις 5 Μαΐου 1999, όταν έλαβα για πρώτη φορά τον λόγο σε αυτό το Σώμα, είχε μόλις τεθεί σε ισχύ η Συνθήκη του Άμστερνταμ. Κανείς δεν πίστευε τότε ότι θα μπορούσαμε να αποκτήσουμε ένα νέο Σύνταγμα. Ωστόσο, σήμερα θεωρούμε αυτονόητη όχι μόνο την ύπαρξή του, αλλά και την αναγκαιότητά του, και ο λόγος είναι απλός: το Σύνταγμα επιτρέπει στην Ένωση να λειτουργεί με αποτελεσματικότερο τρόπο προς το συμφέρον των συμπολιτών μας.
<P>
Το Σύνταγμα αποτελεί ασφαλώς έναν στόχο ιστορικής εμβέλειας, αλλά δεν είναι η μόνη απόφαση που έλαβε το τελευταίο Ευρωπαϊκό Συμβούλιο. Μεταξύ των άλλων σημείων υπενθυμίζω την αναγνώριση της Κροατίας ως υποψήφιας χώρας. Η απόφαση αυτή επιβεβαιώνει τη βούληση της Ένωσης να προσφέρει μια προοπτική ένταξης στις μαρτυρικές χώρες αυτής της περιοχής της ηπείρου μας. Τώρα που το Συμβούλιο θεωρεί ότι η Κροατία πληροί τα κριτήρια της Κοπεγχάγης, οι διαπραγματεύσεις μπορούν να ξεκινήσουν από τις αρχές του 2005. Αίτηση ένταξης υπέβαλε επίσης η κυβέρνηση της πρώην Γιουγκοσλαβικής Δημοκρατίας της Μακεδονίας και κινείται με αποφασιστικότητα για να γίνει δεκτή.
<P>
Συγχαίρω τέλος την ιρλανδική Προεδρία για την επίτευξη της συμφωνίας στο πρόσωπο του José Manuel Durão Barroso, ο οποίος συγκέντρωσε την ομόφωνη συναίνεση του Συμβουλίου, συμφωνία την οποία θεωρώ υπόδειγμα δημοκρατικής και πολιτικής ικανότητας. Εκφράζω επίσης τη χαρά μου για την απόφαση διορισμού του Χαβιέ Σολάνα στη θέση του υπουργού Εξωτερικών της Ένωσης όταν τεθεί σε ισχύ το Σύνταγμα.
<P>
Απευθύνω τα θερμά μου συγχαρητήρια στον José Manuel Durão Barroso και στον Χαβιέ Σολάνα, καθώς και τις ειλικρινείς μου ευχαριστίες στον Bertie Ahern και στους συνεργάτες του. 
<SPEAKER ID="7" LANGUAGE="DE" NAME="Poettering (PPE-DE )." AFFILIATION="Taoiseach">
<P>
    Κύριε Πρόεδρε, και απερχόμενε Πρόεδρε του Ευρωπαϊκού Συμβουλίου, κύριε Πρόεδρε της Επιτροπής, κυρίες και κύριοι, θα ήθελα καταρχάς να ευχαριστήσω θερμά την ιρλανδική Προεδρία εξ ονόματος της Ομάδας του ΕΛΚ-ΕΔ. Η Προεδρία σας ήταν πολύ φιλόδοξη, πολύ αποτελεσματική και πολύ συμπαθής και η αγόρευση του έδειχνε χαρά. Εγώ πιστεύω ότι η Ευρώπη χρειάζεται χαρά. Πρέπει να μας δίνει χαρά η προώθηση της Ευρώπης. Η ιρλανδική Προεδρία σημείωσε φοβερή επιτυχία και θέλω να ευχαριστήσω θερμά εξ ονόματος ολόκληρης της Ομάδας μας εσάς προσωπικά, τον της Ιρλανδίας, τον απερχόμενο Πρόεδρο του Ευρωπαϊκού Συμβουλίου, αλλά και τον υπουργό σας για την Ευρώπη Dick Roche.
<P>
Περάσαμε πολύ όμορφα και ο πρώην Πρόεδρος του Ευρωπαϊκού Κοινοβουλίου Pat Cox κάθεται τώρα εκεί – αυτό είναι κάτι διαφορετικό που πρέπει να το συνηθίσουμε. Αγαπητέ Pat, ελπίζω ότι θα υπάρξει ευκαιρία για μια νέα εντατική συνεργασία μας και το γεγονός ότι βρίσκεσαι σήμερα εδώ στην Ολομέλεια δείχνει ότι θα συνεχίσει να σε συνοδεύει το πάθος για την Ευρώπη. Σε ευχαριστώ και πάλι θερμά για το καταπληκτικό έργο που επιτέλεσες ως Πρόεδρος αυτού του Κοινοβουλίου. Θα μας μείνει για πάντα αξέχαστο.
<P>
Θα ήθελα να μνημονεύσω έναν ακόμα Ιρλανδό, τον οποίο ίσως να μην γνωρίζουν όλοι, ειδικά οι νέοι συνάδελφοι. Εσείς όμως τον γνωρίζετε, τον παλιό μας συνάδελφο και φίλο Joe McCartin, ο οποίος ήταν βουλευτής του Ευρωπαϊκού Κοινοβουλίου από το 1979 μέχρι τις πρόσφατες ευρωπαϊκές εκλογές, και είναι το μόνο μέλος της Ομάδας μας που τιμήθηκε με το μετάλλιο Robert Schuman. Χρειαζόμαστε προσωπικότητες σαν τον Joe McCartin, που εκτελούν καθημερινά το καθήκον τους, γιατί μόνον οι συνάδελφοι που εκτελούν καθημερινά το καθήκον τους μπορούν να μας βοηθήσουν ώστε τελικά να σημειώσουμε μαζί επιτυχία.
<P>
Αναφερθήκατε στη Διακυβερνητική Διάσκεψη. Δηλώνω εκ μέρους του Ευρωπαϊκού Λαϊκού Κόμματος ότι το ευρωπαϊκό σύνταγμα είναι πρώτη προτεραιότητα για εμάς. Πρέπει σήμερα, περισσότερο από ποτέ, να πούμε δημοσίως ότι με αυτό δεν ενισχύεται μόνο το Ευρωπαϊκό Κοινοβούλιο, αλλά και τα εθνικά κοινοβούλια, άρα και ο κοινοβουλευτισμός και κατά συνέπεια και η δημοκρατία στην Ευρώπη. Θεωρώ ότι πρέπει να δώσουμε σε αυτό ακόμα μεγαλύτερη έμφαση. Το Συμβούλιο Υπουργών θα αποκτήσει μεγαλύτερη διαφάνεια. Φυσικά, θα θέλαμε στο προοίμιο να μην αναφέρεται μόνο η θρησκευτική κληρονομιά της Ευρώπης, αλλά και η ιουδαιοχριστιανική παράδοσή της. Αυτό δυστυχώς δεν επιτεύχθηκε, πράγμα που μας λυπεί πολύ. Όμως, στο προοίμιο και τον Χάρτη των Θεμελιωδών Δικαιωμάτων περιλαμβάνονται πολλές από τις κοινές αξίες μας. Έτσι λέμε γενικά “ναι” και στη Ρώμη, τη μεγάλη αυτή ευρωπαϊκή πόλη όπου υπογράφηκαν το 1957 οι ομώνυμες συνθήκες, θα υπογραφεί τελικά το σύνταγμα.
<P>
Αναφερθήκατε στον διορισμό δύο προσωπικοτήτων. Έχουν να κάνουν με μεγάλα ιδανικά, τα ιδανικά όμως μπορούν να πραγματοποιηθούν μόνον εάν λειτουργεί τελικά η ίδια η Ευρώπη, όπως ο ίδιος είπατε. Αναφέρατε τον πρώην πρωθυπουργό της Πορτογαλίας José Manuel Durão Barroso, με τον οποίο θα συζητήσουμε σήμερα το απόγευμα. Τον γνώρισα όταν ήταν ακόμα αρχηγός της αντιπολίτευσης και στη συνέχεια έγινε πρωθυπουργός. Δεν έχει αλλάξει. Πολλές φορές, όταν κάποιος αρχηγός της αντιπολίτευσης γίνεται πρωθυπουργός, αλλάζει ως προσωπικότητα. Εκείνος είναι πάντα ο ίδιος και σας συγχαίρω που τον προτείνατε. Είμαι πεπεισμένος ότι, εάν γίνει Πρόεδρος της Επιτροπής, θα ασκήσει με επιτυχία το αξίωμα αυτό.
<SPEAKER ID="8" LANGUAGE="DE" NAME="Hänsch (PSE )." AFFILIATION="Taoiseach">
<P>
Η προσοχή της κοινής γνώμης επικεντρώθηκε τους περασμένους μήνες σε λίγα επίμαχα σημεία, ωστόσο περισσότερο από το 90% του σχεδίου της Συνέλευσης υιοθετήθηκε χωρίς αλλαγές και σχεδόν χωρίς συζήτηση από τη Διακυβερνητική Διάσκεψη. Εγώ δεν μετράω λέξεις όπως έκανε ο πρώην πρόεδρος της Συνέλευσης· αυτό είναι ανόητο ή, για να μην το πω τόσο σκληρά, είναι κάπως παιδαριώδες. Εγώ βλέπω ότι η δομή, η συνοχή και η ουσία του σχεδίου συντάγματος της Συνέλευσης έμεινε άθικτη. Αυτή είναι η πρώτη μεγάλη επιτυχία που δικαιώνει και τη μέθοδο που χρησιμοποίησε η Συνέλευση. Το δεύτερο σημείο είναι η δημοκρατία. Κι εδώ υπάρχουν ορισμένες ελλείψεις. Όμως εγώ θεωρώ ότι αποτελεί επιτυχία και το γεγονός ότι το Ευρωπαϊκό Κοινοβούλιο καθίσταται τώρα απολύτως ισότιμος συννομοθέτης, ότι η εκλογή του Προέδρου της Επιτροπής μελλοντικά δεν θα γίνεται μόνο υπό το πρίσμα των ευρωπαϊκών εκλογών, αλλά και μέσω ενός μηχανισμού διαβούλευσης πριν από τον ορισμό του υποψηφίου.
<P>
Η ικανότητα δράσης και η διαφάνεια της Ευρωπαϊκής Ένωσης ενισχύθηκαν. Επιτρέψτε μου να πω δύο ακόμα πράγματα γενικού χαρακτήρα. Γνωρίζουμε ότι δεν πρόκειται για το σύνταγμα ενός ευρωπαϊκού ομόσπονδου κράτους. Πρόκειται για το σύνταγμα μιας ένωσης πολιτών και κρατών που πάντα θα είναι κάτι περισσότερο από απλές επαρχίες μιας ομοσπονδιακής δημοκρατίας της Ευρώπης. Η Ένωση δεν είναι αντίγραφο του ευρωπαϊκού εθνικού κράτους του τέλους του 19ου και των αρχών του 20ού αιώνα σε ευρωπαϊκό επίπεδο. Είναι κάτι το ιδιαίτερο, γι’ αυτό άλλωστε δεν δίνουμε σημασία σε αυτές τις κριτικές που κάνουν διαρκώς σύγκριση με το αμερικανικό σύνταγμα και ισχυρίζονται ότι το τρέχον σχέδιο συντάγματος είναι πολύ περίπλοκο, πολύ μακροσκελές κλπ. Όλα αυτά δεν είναι σωστά.
<P>
Πρέπει να κρίνουμε το σύνταγμα βάσει αυτών που χρειάζεται η Ευρώπη. Το σύνταγμα πρέπει να κρίνεται με γνώμονα το αν έχει τη δυνατότητα να προσφέρει μια κοινή βάση στην ένωση 25 διαφορετικών λαών και κρατών της Ευρώπης που για αιώνες έκαναν πολέμους και επιθέσεις το ένα στο άλλο, ληστεύοντας, σκοτώνοντας και καταστρέφοντας. Το σύνταγμα πρέπει να κρίνεται με γνώμονα το αν έχει τη δυνατότητα να συνενώσει σε μια κοινή συνταγματική βάση 25 και πλέον διαφορετικούς λαούς και κράτη της Ευρώπης που θέλουν να διατηρήσουν την ταυτότητά τους, τη γλώσσα τους, τον πολιτισμό τους και την ιστορική τους κληρονομιά ενώ τα ενώνει το πολιτικό τους πεπρωμένο.
<SPEAKER ID="9" LANGUAGE="" NAME="Duff (ALDE )." AFFILIATION="(">
<SPEAKER ID="10" LANGUAGE="IT" NAME="Frassoni (Verts/ALE )." AFFILIATION="">
<P>
   – Κύριε Πρόεδρε, ευχαριστώ και εγώ την ιρλανδική Προεδρία για την αβροφροσύνη και την κομψότητα με την οποία διηύθυνε την Προεδρία σε μια ιδιαίτερα δύσκολη περίοδο και ειδικότερα αναγνωρίζω τη γοητευτική αβρότητα του υπουργού Roche, ο οποίος κατόρθωσε τους τελευταίους αυτούς μήνες να μην απαντήσει ποτέ στις ερωτήσεις που του έθεσα. Η Προεδρία διηύθυνε με πραγματική ευγένεια τις διαπραγματεύσεις για τη Διακυβερνητική Διάσκεψη, καταλήγοντας ωστόσο σε ένα αποτέλεσμα το οποίο απέχει από το κείμενο που ενέκρινε η Συνέλευση και το οποίο σε ποσοστό 10% –σημειώστε το αυτό, κύριε Hänsch– είναι πολύ δύσκολο να γίνει δεκτό.
<P>
Ο κ. Ahern μίλησε για τη συμφωνία σχετικά με το άσυλο. Η θλιβερή υπόθεση των τριάντα επτά αφρικανών πολιτών, οι οποίοι παρέμειναν επί εβδομάδες στο γερμανικό πλοίο Cap Anamur έξω από τα ιταλικά χωρικά ύδατα και τώρα κρατούνται παρανόμως, αποδεικνύει καταφανώς ότι η Ευρώπη είναι ακόμη βουβή σε θέματα ασύλου και ότι μεταξύ πολιτικής ασύλου και καταπολέμησης της παράνομης μετανάστευσης, για την οποία μίλησε ο κ. Ahern, επικρατεί ακόμη μια βαθιά και επικίνδυνη σύγχυση.
<P>
Κύριε Ahern, τα δικαιώματα των μεταναστών βρέθηκαν χαμηλά στις προτεραιότητες της Προεδρίας σας, αλλά και η απουσία πρωτοβουλιών για το Γκουαντανάμο και η αδράνεια όσον αφορά το ζήτημα των καταστάσεων με τα ονόματα των επιβατών μάς αποδεικνύουν ότι η Προεδρία σας είχε πιθανώς άλλες προτεραιότητες. Θα ήθελα ωστόσο να σας ευχαριστήσω. Η Ομάδα μας εκτίμησε τη συνεργασία με την Προεδρία σας, αλλά είναι σαφές πως το Συμβούλιο απέδειξε ακόμα μια φορά ότι θέλει να ηγείται της Ευρωπαϊκής Ένωσης, ενώ εμείς θα προτιμούσαμε να μοιραστεί λίγη από την εξουσία του και με τα άλλα όργανα. 
<SPEAKER ID="11" LANGUAGE="DE" NAME="Kaufmann (GUE/NGL )." AFFILIATION="(Χειροκροτήματα)">
<P>
Σύμφωνα με τη Eurostat, περίπου 70% των πολιτών της Ευρωπαϊκής Ένωσης ήθελαν να γίνει επίκεντρο της ευρωπαϊκής πολιτικής και του προεκλογικού αγώνα το θέμα της ανεργίας, στην πραγματικότητα όμως στις συζητήσεις επικράτησαν εθνικά ζητήματα και θεσμικά θέματα της ΕΕ. Η κατάσταση αυτή δεν μπορεί να συνεχιστεί! Κύριε Πρόεδρε της Επιτροπής, έχετε δίκιο όταν λέτε ότι μελλοντικά το κύριο ζητούμενο είναι μια κοινωνική Ευρώπη, όμως είναι σημαντικό να μην περιοριστούμε μόνο στα λόγια. Η Ευρωπαϊκή Ένωση πρέπει να αναλάβει επιτέλους δράση, και για τους πολίτες το μόνο που μετράει είναι οι πράξεις.
<SPEAKER ID="12" LANGUAGE="DA" NAME="Bonde (IND/DEM )." AFFILIATION="passerelles">
<P>
Σε αυτό το Κοινοβούλιο, έχουμε δημιουργήσει μια ομάδα για την ανεξαρτησία και τη δημοκρατία η οποία προσκαλεί το εκλογικό σώμα να απορρίψει το προτεινόμενο Σύνταγμα. Θέλουμε να καλέσουμε τους πολέμιους του Συντάγματος να ιδρύσουν ένα κοινό φόρουμ το οποίο θα βοηθήσει στην οργάνωση της αντίστασης. Παρακαλώ σημειώστε ότι πρόκειται να συναντηθούμε κατά τη διάρκεια της επόμενης συνεδρίασης, την Τρίτη στις 13.00 μετά την ψηφοφορία, εάν επιθυμείτε να βοηθήσετε στην προάσπιση του δικαιώματος της δημοκρατίας μας ενάντια στο νέο σχέδιο Συντάγματος.
<SPEAKER ID="13" LANGUAGE="" NAME="Crowley (UEN )." AFFILIATION="(">
<P>
    Κύριε Πρόεδρε, θα ήθελα να συνταχθώ με τους συναδέλφους μου και να συγχαρώ τον πρωθυπουργό, κ. Bertie Ahern, και την ιρλανδική Προεδρία, για τη φοβερά επιτυχημένη Προεδρία τους. Προώθησε σημαντικές πολιτικές πρωτοβουλίες που είχαν διακοπεί ή καθυστερήσει για μεγάλο διάστημα υπό τις προηγούμενες Προεδρίες. Η πιο συγκινητική εικόνα κατά τη διάρκεια της ιρλανδικής Προεδρίας ήταν η έπαρση των σημαιών των δέκα νέων χωρών εταίρων στο Aras an Uachtarain, την έδρα της ιρλανδικής Προεδρίας. Αυτή η εικόνα αντιπροσωπεύει την οριστική άρση των τεχνητών φραγμών που χωρίζουν εδώ και τόσα χρόνια την Ανατολική από τη Δυτική Ευρώπη.
<P>
Θα ήθελα να επαινέσω τον πρωθυπουργό και τον υπουργό Εξωτερικών, κ. Brian Cowen, για το έργο τους στα ζητήματα αυτά. Θα ήθελα επίσης να αναφέρω τον υπουργό Ευρωπαϊκών Υποθέσεων, κ. Dick Roche, ο οποίος εδώ στο Κοινοβούλιο ήταν τόσο ανοικτός στο να συναντήσει μεμονωμένα άτομα και πολιτικές ομάδες και συνεργάστηκε πλήρως με όλους τους βουλευτές σε όλα τα ζητήματα ή τις συζητήσεις που χρειάστηκε να διεξαχθούν – όχι μόνον όσον αφορά τη Συνθήκη, αλλά επίσης όσον αφορά τις συνεχείς πολιτικές εξελίξεις εδώ στο Κοινοβούλιο. Αποτελεί παράδειγμα για τους άλλους υπουργούς Ευρωπαϊκών Υποθέσεων που έρχονται στο Κοινοβούλιο για το ποιος είναι ο καλύτερος τρόπος για την προσέλκυση και την απόκτηση της στήριξης του Κοινοβουλίου.
<P>
Θα ήθελα επίσης να αναφέρω –όπως έκανα και άλλες φορές σε αυτό το Σώμα– τον ρόλο της πρεσβευτού Anne Anderson και της ιρλανδικής δημόσιας διοίκησης. Απέδειξαν την αποτελεσματικότητα και τον επαγγελματισμό τους στο να συμφιλιώνουν διαφορετικές ιδέες και να εξασφαλίζουν μια απρόσκοπτη πορεία από την έναρξη έως τη λήξη ης Προεδρίας, με την πλήρη τήρηση όλων των δεσμεύσεων και των υποσχέσεων που δόθηκαν. Πράγματι, πρέπει να αναγνωρίσουμε την ενεργητικότητα, τον ενθουσιασμό τους και, πάνω απ’ όλα, τη γενικά καλή τους διάθεση όσον αφορά την αντιμετώπιση δύσκολων ζητημάτων.
<P>
Κατά τη διάρκεια της Προεδρίας πραγματοποιήθηκαν πολλές σημαντικές διασκέψεις κορυφής. Η μεγαλύτερη και σημαντικότερη όλων ήταν η διάσκεψη κορυφής ΕΕ-ΗΠΑ που πραγματοποιήθηκε στο County Clare. Ήταν το πρώτο βήμα για την αποκατάσταση των σχέσεων μεταξύ των ΗΠΑ και της Ευρωπαϊκής Ένωσης. Στην Αμερική πολλοί είναι εκείνοι που αναγνωρίζουν σήμερα ότι η μονομερής προσέγγιση δεν είναι ο κατάλληλος τρόπος για να προχωρήσουμε, ότι απαιτείται η συνεργασία, όχι μόνο σε γεωπολιτικούς όρους, αλλά και στο εμπόριο, καθώς και η διασφάλιση ότι τα Ηνωμένα Έθνη και οι άλλοι διεθνείς οργανισμοί μπορούν να λειτουργήσουν αποτελεσματικά.
<P>
Κύριε πρωθυπουργέ, θέλω να σας συγχαρώ που μπορέσατε να προτείνετε ως υποψήφιο για τη θέση του Προέδρου της Επιτροπής τον πρωθυπουργό κ. Barroso. Ήταν δύσκολο να βρεθεί κάποιος που θα μπορούσε να ενσαρκώσει όλες τις επιθυμίες και τις ευχές όλων των κρατών μελών, κάποιος που θα έχει επίσης τον αναγκαίο βαθμό ανεξαρτησίας ώστε ηγηθεί πολιτικά της Επιτροπής στο μέλλον. Στο πρόσωπο του κ. Barroso έχουμε τον ιδανικό υποψήφιο. Ελπίζω ότι η πλειοψηφία του Σώματος θα στηρίξει την υποψηφιότητά του αύριο, και είμαι ευτυχής που η Ομάδα μας θα προσυπογράψει και θα στηρίξει πλήρως την υποψηφιότητά του για τη θέση του Προέδρου της Επιτροπής.
<P>
Τέλος, κύριε πρωθυπουργέ, αξίζετε ανάπαυση μετά τη σκληρή δουλειά που κάνατε. Ο υπουργός Roche αξίζει μια τόνωση μετά την εντατική του εργασία και, το σημαντικότερο όλων, οι δημόσιοι λειτουργοί αξίζουν όχι μόνο πολλά συγχαρητήρια, αλλά ίσως και λίγα επιπλέον ευρώ ως αποτέλεσμα των νέων συμφωνιών!
<SPEAKER ID="14" LANGUAGE="PL" NAME="Czarnecki, Ryszard (NI )." AFFILIATION="Φάρμα των">
<SPEAKER ID="15" LANGUAGE="" NAME="Doyle (PPE-DE )." AFFILIATION="(">
<P>
    Κύριε Πρόεδρε, εξ ονόματος των συναδέλφων μου στην ιρλανδική αντιπροσωπεία της Ομάδας ΕΛΚ-ΕΔ, σας εύχομαι κάθε επιτυχία στη θητεία σας ως Προέδρου. Θα ήθελα να αναγνωρίσω το καταπληκτικό έργο του ιρλανδού τέως Προέδρου μας, Pat Cox, λέγοντας ότι έχει βάλει πολύ ψηλά τον πήχη για σας. Καλώς ήλθατε!
<P>
Θα ήθελα να καλωσορίσω προσωπικά στο Κοινοβούλιο σήμερα το πρωί τον πρωθυπουργό, τον υπουργό Roche, την πρέσβη Anderson καθώς και τα στελέχη της μόνιμης αντιπροσωπείας της Ιρλανδίας.
<P>
Στις 14 Ιανουαρίου 2004, καλωσορίζοντάς σας κατά την έναρξη της Προεδρίας σας, κύριε πρωθυπουργέ, σας προειδοποίησα ότι οι περισσότερες επιχειρήσεις, ιδίως οι ΜΜΕ στην Ευρώπη, αισθάνονται ότι εξαντλείται ο χρόνος –αν δεν έχει ήδη εξαντληθεί– για τη Λισαβόνα. Είπα ότι χρειαζόμαστε συγκεκριμένες πράξεις και όχι απλώς επαναλήψεις των ευχολογίων και των υποσχέσεων. Τότε ζήτησα από εσάς και από την Προεδρία σας τα στοιχεία και τις λεπτομέρειες που θα έκαναν τα σχέδιά σας πραγματικότητα. Ήταν η όγδοη φορά –και σήμερα η ένατη– που εγώ και οι συνάδελφοί μου παρακολουθήσαμε τη συνηθισμένη πλέον ομολογία πίστης στη Λισαβόνα που πραγματοποιείται δύο φορές τον χρόνο και μένει μόνο στα λόγια. Ποια συγκεκριμένη ενέργεια έγινε υπό την επιτήρησή σας προκειμένου να γίνει πραγματικότητα η ατζέντα της Λισαβόνας – εκτός από τη σύνταξη ενός καταλόγου βάσει του οποίου θα προχωρήσουν οι Ολλανδοί;
<P>
Εσείς, κύριε πρωθυπουργέ, θα πρέπει τώρα να ασχοληθείτε με τα εσωτερικά ζητήματα της χώρας σας. Με μεγάλη μου χαρά αναγνωρίζω τη μεγάλη επιτυχία σας στην Προεδρία του Ευρωπαϊκού Συμβουλίου, αλλά αυτό εντάσσεται σε ένα πλαίσιο αμέλειας όσον αφορά το ιρλανδικό μέτωπο. Πράγματι, ο χθεσινός ορισμός του υπουργού McCreevy ως Επιτρόπου της Ιρλανδίας μου προκάλεσε ένα πικρό χαμόγελο. Του εύχομαι καλή επιτυχία και χαιρετίζω τον διορισμό του, αλλά δεν μπορώ να μην σκεφτώ ότι πρόκειται για κάποιον που μέχρι χθες κατέκρινε τα ευρωπαϊκά θέματα τα οποία σήμερα καλείται να υπερασπιστεί.
<P>
Ευχαριστώ, ειδικότερα, τους συναδέλφους μου, τον κ. McCartin, την κ. Banotti και τον κ. Cushnahan, που συνταξιοδοτήθηκαν κατά τη λήξη της προηγούμενης κοινοβουλευτικής περιόδου. Συγκεκριμένα, θα ήθελα να αναφέρω τον κ. McCartin και την εκτίμηση που εξέφρασε ο κ. Poettering, πρόεδρος της Ομάδας ΕΛΚ-ΕΔ, για το πρόσωπό του όταν κέρδισε το μετάλλιο Schuman για την 25ετή θητεία του στο παρόν Κοινοβούλιο: μια καταπληκτική μαρτυρία της συνεισφοράς του στο Σώμα. Συνολικά, οι τρεις συνάδελφοι υπηρέτησαν 60 χρόνια στο Ευρωπαϊκό Κοινοβούλιο. Εμείς που τους αντικαθιστούμε πρέπει να κάνουμε πολλά για να τους φτάσουμε.
<P>
Σας ευχαριστώ, κύριε πρωθυπουργέ και υπουργέ Roche. Ευχαριστώ επίσης την πρέσβειρα Anderson για το εξαιρετικό έργο που επιτέλεσε εκείνη και η μόνιμη αντιπροσωπεία. Είμαστε πολύ υπερήφανοι για την ιρλανδική Προεδρία σας. 
<SPEAKER ID="16" LANGUAGE="" NAME="De Rossa (PSE )." AFFILIATION="(">
<P>
Κύριε πρωθυπουργέ, δεν είστε εδώ για να λογοδοτήσετε για τις εγχώριες πολιτικές σας. Ωστόσο, μου έχει προκαλέσει φρίκη η απόφασή σας να ορίσετε τον κ. McCreevy ως Επίτροπο της Ιρλανδίας. Είναι ένας από τους πιο δεξιούς υπουργούς Οικονομικών στην Ευρώπη. Είναι ένας από τους υπουργούς Οικονομικών που επιχείρησαν να αρνηθούν σε αυτό το Κοινοβούλιο το δημοκρατικό του δικαίωμα ελέγχου του προϋπολογισμού της Ευρωπαϊκής Ένωσης. Πιστεύει στην παροχή κινήτρων για τους πλούσιους δίνοντάς τους περισσότερα πλούτη, περισσότερα κέρδη και περισσότερα φορολογικά κίνητρα – και στην παροχή κινήτρων για τους φτωχούς δίνοντάς τους μια κλωτσιά στα οπίσθια. Αν πιστεύουμε σε μια Ευρώπη της κοινωνικής αγοράς και όχι σε μια Ευρώπη της υπεραγοράς, δεν πρέπει να επιτρέψουμε στον κ. McCreevy να πλησιάσει στους οικονομικούς μοχλούς αυτής της Ένωσης. 
<SPEAKER ID="17" LANGUAGE="" NAME="Harkin (ALDE )." AFFILIATION="A Uachtaráin, is a cairde, gabhaim buichos libh as an deis seo cupla focal a rá ar an uachtaranacht Eireannach agus sula dtéim nios fuide, ba mhaith liom a rá seo, go n-eirigh go geall léis an iarratais an Gaeilge a aithint mar theanga oifigúil san Aontas Eorpach.">
<P>
Έτσι, περνώντας από το θέμα της γλώσσας στην ιρλανδική Προεδρία, την οποία θεωρώ επιτυχημένη, θα ήθελα να συγχαρώ τον πρωθυπουργό, τους υπουργούς του, και ειδικότερα τον υπουργό Cowen και τον υπουργό Roche, ο οποίος παρευρίσκεται σήμερα εδώ μαζί με τον πρωθυπουργό. Συγχαίρω επίσης την πρέσβη Anderson και την ιρλανδική δημόσια διοίκηση.
<P>
Το μεγαλύτερο επίτευγμα της ιρλανδικής Προεδρίας ήταν η εξασφάλιση μιας συμφωνίας για τη Συνθήκη περί της θέσπισης ενός ευρωπαϊκού Συντάγματος αλλά, σε συνδυασμό με αυτό, μια βασική προτεραιότητα ήταν η καλύτερη ενημέρωση των πολιτών για την Ευρώπη. Σε αυτό έγκειται η ευκαιρία αλλά και ο κίνδυνος: η ευκαιρία εμπλοκής των πολιτών και από τις 25 χώρες στο ευρωπαϊκό σχέδιο, αλλά και ο κίνδυνος της αποτυχίας επίτευξης αυτού του στόχου. Ενώ οι πολιτικοί πρέπει να ηγούνται, η ηγεσία αυτή πρέπει να συνοδεύεται από τη συμμετοχή των πολιτών και την προώθηση της κοινωνίας των πολιτών. Διαφορετικά, όπως έγραψε κάποτε ένας διάσημος ποιητής από την πόλη μου το Sligo, ο W. B. Yeats: “Το κέντρο δεν μπορεί να αντέξει”. Για εμάς και για την Ευρώπη, το κέντρο πρέπει να αντέξει, διότι το μέλλον της Ευρωπαϊκής Ένωσης εξαρτάται από τις προσπάθειές μας να επιτύχουμε τη συμμετοχή των πολιτών μας και να μεταδώσουμε το θετικό μας όραμα για την Ευρώπη.
<SPEAKER ID="18" LANGUAGE="DE" NAME="Voggenhuber (Verts/ALE )." AFFILIATION="(Χειροκροτήματα)">
<P>
    Κύριε Πρόεδρε, κύριε Προεδρεύων του Συμβουλίου, και εγώ σας χαιρετώ εδώ και σας εκφράζω τις ευχαριστίες μου. Γεννήθηκα στο Salzburg, μια πόλη που ξαναχτίστηκε τον 10ο αιώνα από Ιρλανδούς μοναχούς πάνω στα ερείπια της ρωμαϊκής εποχής. Αποξήραναν τα έλη, έθεσαν τα θεμέλια της πόλης και σταμάτησαν τις διενέξεις των ηγεμόνων των διαφόρων φύλων. Καταλαβαίνετε λοιπόν ότι δεν μας προξενεί έκπληξη να εκπολιτίζεται η Ευρώπη από Ιρλανδούς ιεραπόστολους, οι οποίοι αναλαμβάνουν το βασικό καθήκον να αποξηράνουν τα έλη –συμπεριλαμβανομένων αυτών του εθνικού εγωισμού– και να θέσουν θεμέλια – συμπεριλαμβανομένων εκείνων της ευρωπαϊκής δημοκρατίας.
<SPEAKER ID="19" LANGUAGE="" NAME="" AFFILIATION="Αντιπροέδρου">
<SPEAKER ID="20" LANGUAGE="" NAME="McDonald (GUE/NGL )." AFFILIATION="A Uachtaráin, a Uachtaráin in oifig, a Thaoisigh, tá mé mórálach as a bheith anseo inniu mar chuid de chéad-fhoireann Shinn Féin i bParlaimint na hEorpa.">
<P>
Ως ιρλανδοί Δημοκρατικοί, ακολουθώντας την παράδοση του βουλευτού Bobby Sands, είμαστε δεσμευμένοι στην πολιτική της ισότητας, της δικαιοσύνης και της ελευθερίας. Φέρνουμε σε αυτό το φόρουμ την ατζέντα του Σιν Φέιν για την αλλαγή, για την ενότητα της Ιρλανδίας και για την ανεξαρτησία.
<SPEAKER ID="21" LANGUAGE="" NAME="Sinnott (IND/DEM )." AFFILIATION="(">
<P>
Είχαμε την ιρλανδική Προεδρία. Είχαμε το προνόμιο να φιλοξενήσουμε την υποδοχή των δέκα νέων εθνών τον περασμένο Μάιο στο Δουβλίνο. Μοιραστήκαμε τον πρωθυπουργό μας με τον κόσμο. Το σύνθημα του κ. Ahern στην Ιρλανδία είναι “πρέπει να κάνουμε περισσότερα”. Θα λέγαμε στον κ. Balkenende και στη νέα Προεδρία ότι υπάρχουν πολύ περισσότερα να κάνουμε για να προστατεύσουμε καλύτερα τους ευάλωτους λαούς, να εμπεδώσουμε την ισότητα και τον σεβασμό μεταξύ των εθνών, να βοηθήσουμε τις χώρες που υποφέρουν, όπως το Σουδάν, και να κάνουμε το ευρωπαϊκό σχέδιο καθεαυτό περισσότερο δημοκρατικό και διαφανές.
<P>
Στον κ. Ahern θέλω να πω ότι ήρθε η ώρα να επιστρέψει στην πατρίδα. Κι εκεί χρειάζεται να γίνουν περισσότερα. Πρέπει να παρουσιάσετε ένα νομοσχέδιο για τα άτομα με ειδικές ανάγκες, να ασχοληθείτε με το σύστημα υγείας και εκπαίδευσης, με τους αλιείς και τις γυναίκες, τους αγρότες και πολλές μικρές επιχειρήσεις που αντιμετωπίζουν μεγάλες δυσκολίες, και να επιληφθείτε πολυάριθμων περιβαλλοντικών κρίσεων. Δείξατε στον κόσμο τις δυνατότητες που έχει ένα μικρό, δραστήριο και –σας υπενθυμίζω– ακόμη ουδέτερο έθνος. Καιρός τώρα να μεταφέρετε την ενέργειά σας στην πατρίδα.
<P>
Συγχαρητήρια, κύριε πρωθυπουργέ, σε εσάς και στην ομάδα σας. Έχετε να κάνετε κι άλλα. , που σημαίνει “σας ευχαριστώ”. Χαιρετώ επίσης τον κ. Cox και θέλω να πω και σε αυτόν . 
<SPEAKER ID="22" LANGUAGE="LV" NAME="Krasts (UEN )." AFFILIATION="">
<SPEAKER ID="23" LANGUAGE="" NAME="Allister (NI )." AFFILIATION="(">
<P>
Στρεφόμενος στην ιρλανδική Προεδρία, είμαι βέβαιος ότι ο κ. Ahern θα θυμάται τον επιφανή προκάτοχό μου να του λέει πριν από έξι μήνες σε αυτό το Σώμα, με χαρακτηριστικό χιούμορ, ότι το μεγαλύτερο όφελος που είναι πιθανό να προκύψει από την ιρλανδική Προεδρία είναι ότι ο κ. Ahern θα έχει λιγότερο χρόνο να ανακατευτεί στις υποθέσεις της βρετανικής Βόρειας Ιρλανδίας. Και όντως αποδείχθηκε ότι ο χρόνος της παρέμβασης ήταν –ευτυχώς– πάρα πολύ λίγος. Πέρα από αυτό, η κληρονομιά που μας αφήνει η Προεδρία αυτή όσον αφορά το συνταγματικό ζήτημα δεν είναι, κατά τη γνώμη μου, ευπρόσδεκτη ή καλή. Όποιος πιστεύει στον δημοκρατικό έλεγχο και στο ουσιαστικό συμπλήρωμά του, την εθνική κυριαρχία, δεν μπορεί να είναι υπερήφανος για το νέο σύνταγμα, καθώς αποτελεί επίθεση και προσβολή και στα δύο.
<P>
Τέλος, θέλω να συγχαρώ και να καθησυχάσω τον κ. Ahern για την τέλεια γνώση του της αγγλικής γλώσσας έτσι ώστε να αποκτήσει ίσως αυτοπεποίθηση και να εγκαταλείψει την ανόητη ιδέα να σπαταλήσει εκατομμύρια ευρώ από τα χρήματα των φορολογουμένων για να κάνει τα ιρλανδικά επίσημη γλώσσα αυτών των θεσμικών οργάνων. Του λέω να αφήσει αυτές τις αρχαϊκές ανοησίες στο Σιν Φέιν, από το οποίο δεν μπορούμε να περιμένουμε τίποτα καλύτερο. 
<SPEAKER ID="24" LANGUAGE="DE" NAME="Brok (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, ο κ. Allister κατά τη γνώμη μου είπε στη συζήτηση κάτι που προξενεί κατάπληξη: “Είμαι εναντίον των ευρωπαϊκών θεσμικών οργάνων, αλλά είμαι υπέρ του να στείλει η Ευρώπη πολλά χρήματα στη Βόρεια Ιρλανδία”. Δεν νομίζω ότι πρέπει να σκεφτόμαστε έτσι εδώ στο Σώμα.
<P>
Κυρίες και κύριοι, κατάγομαι από μια περιφέρεια η οποία εκχριστιανίστηκε επίσης από έναν Ιρλανδό –όπως και η πατρίδα του κ. Voggenhuber– τον άγιο Βονιφάτιο, που τον ονομάζουμε Απόστολο των Γερμανών. Ελπίζω όμως να μην έχετε την ίδια μοίρα με τον Βονιφάτιο, τον οποίο ως γνωστόν δολοφόνησαν οι Φρίσσιοι, οι περισσότεροι από τους οποίους είναι σήμερα Ολλανδοί. Φυσικά, το γεγονός ότι τώρα έχουμε ολλανδική Προεδρία του Συμβουλίου είναι καθαρή σύμπτωση.
<P>
Θα ήθελα να ευχαριστήσω μέσα από την καρδιά μου τον και το επιτελείο του, τον υπουργό Εξωτερικών Dick Roche, αλλά και μερικά πρόσωπα που βλέπω εδώ στη δεύτερη, την τρίτη και την τέταρτη σειρά του επιτελείου του, τα οποία με τεράστιο ζήλο και ειδική γνώση κατέστησαν δυνατόν να έχουμε ένα ευρωπαϊκό σύνταγμα. Η Ιρλανδία πέρασε χάρη σε αυτό στην ιστορία. Αυτό το σύνταγμα δεν δημιουργεί ένα υπερκράτος· τουναντίον, δημιουργεί ισορροπία μοιράζοντας τις αρμοδιότητες – ρόλος τον οποίο αποφεύγουν τα εθνικά κοινοβούλια. Σκοπός είναι να διαμορφωθεί μια δίκαιη ισορροπία ανάμεσα στα επιμέρους επίπεδα. Εδώ έχουν ρόλο οι πολίτες, γιατί ο Χάρτης των Θεμελιωδών Δικαιωμάτων τους χορηγεί δικαιώματα και έτσι δεν θα μπορεί πλέον μελλοντικά να γίνεται το παιχνίδι σχετικά με τον Πρόεδρο της Επιτροπής που έγινε εφέτος, διότι οι πολίτες θα αποφασίζουν ποιος θα γίνει Πρόεδρος της Επιτροπής. Οι βελτιώσεις που θα γίνουν είναι σημαντικές. Θα υπάρχει ένας κανόνας αξιών. Είναι κυριολεκτικά θαύμα το ότι 25 κράτη θα συμφωνήσουν σε έναν δεσμευτικό κανόνα αξιών που κατά την άποψή μου βασίζεται στη χριστιανική εικόνα για τον άνθρωπο. Αυτό θα μας δώσει τη δυνατότητα να χαράξουμε πραγματικά κοινές πολιτικές αντί να λειτουργούμε μηχανιστικά, όπως προβλεπόταν από τις παλιές συνθήκες, και θα δώσει επιπλέον στην ΕΕ δυνατότητα για δράση.
<SPEAKER ID="25" LANGUAGE="FR" NAME="Goebbels (PSE )." AFFILIATION="">
<P>
   – Κύριε Πρόεδρε, ο κ. Hänsch ανέφερε στην ομιλία του την εξαιρετικά θετική γνώμη των Σοσιαλιστών για τα επιτεύγματα της ιρλανδικής Προεδρίας όσον αφορά τη Διακυβερνητική Διάσκεψη. Συγκρίνοντας το έργο του κ. Ahern με αυτό του κ. Μπερλουσκόνι, θα μπορούσε κανείς να αναρωτηθεί γιατί το μελλοντικό Σύνταγμα δεν προβλέπει την εναλλαγή της Προεδρίας της Ένωσης μεταξύ των μικρότερων χωρών, δεδομένου ότι οι Προεδρίες αυτών των χωρών φαίνεται πως υπήρξαν περισσότερο παραγωγικές σε σύγκριση με ορισμένους αρχηγούς κρατών ή κυβερνήσεων η σπουδαιότητα των οποίων έγκειται μόνο στο μέγεθος των χωρών τους.
<P>
Ωστόσο, κάθε Προεδρία, απλώς, προεδρεύει· δεν λαμβάνει η ίδια αποφάσεις. Η αξία μιας Προεδρίας έγκειται στην ικανότητά της να προτείνει λύσεις και να επιτυγχάνει συμβιβασμούς. Το σχέδιο Συντάγματος είναι κάθε άλλο παρά τέλειο, αλλά τουλάχιστον υπάρχει, και αυτό οφείλεται στην Ιρλανδία. Τούτου λεχθέντος, πρέπει να προσθέσω ότι, αν και η ιρλανδική Προεδρία υπήρξε, σε γενικές γραμμές, θετική, υπάρχουν σημαντικές πτυχές οι οποίες δεν είναι εξίσου ευχάριστες. Ο φίλος μου κ. De Rossa εξέφρασε προ ολίγου τη δυσαρέσκεια των Σοσιαλιστών σχετικά με τις επιδόσεις της ιρλανδικής Προεδρίας στον τομέα της κοινωνικής πολιτικής. Η Ευρωπαϊκή Συνομοσπονδία Συνδικάτων συνέταξε έναν κατάλογο σημείων για τις δραστηριότητες της ιρλανδικής Προεδρίας στον κοινωνικό τομέα. Από τα δέκα σημεία που εξετάστηκαν, τα αποτελέσματα ως προς τα έξι θεωρούνται μάλλον αρνητικά, μεταξύ των οποίων περιλαμβάνονται, ειδικότερα, η αδυναμία ανάληψης δράσης για την επίτευξη των στόχων της ατζέντας της Λισαβόνας, η έλλειψη ενδιαφέροντος για την προστασία των δημοσίων υπηρεσιών και ορισμένες οδηγίες στον τομέα της κοινωνικής πολιτικής. Ο κ. Savary θα αναφερθεί σε ορισμένες άλλες αρνητικές πτυχές της ιρλανδικής Προεδρίας, και συγκεκριμένα στη σκανδαλώδη απόφαση του Συμβουλίου να προσφέρει στην κυβέρνηση Μπους πρόσβαση στα προσωπικά δεδομένα επιβατών που ταξιδεύουν προς τις ΗΠΑ.
<P>
Επιτρέψτε μου, τέλος, κύριε Πρόεδρε, να αναφερθώ σε ένα γεγονός το οποίο δεν σχετίζεται άμεσα με τις επιδόσεις της ιρλανδικής Προεδρίας, αλλά αναμένεται να έχει σημαντικές επιπτώσεις. Αναφέρομαι στην απόφαση του Ευρωπαϊκού Δικαστηρίου σχετικά με το Σύμφωνο Σταθερότητας και Ανάπτυξης. Είμαι ένας από εκείνους που επέκριναν την Επιτροπή για την απόφασή της να παραπέμψει το ζήτημα στο Δικαστήριο, διότι το Σύμφωνο Σταθερότητας είναι πολιτικό θέμα και δεν καθορίζεται μέσω δικαστικών αποφάσεων. Οφείλω, εντούτοις, να παραδεχθώ ότι οι δικαστές του Δικαστηρίου του Λουξεμβούργου απέφυγαν τον πειρασμό να αναμιχθούν στην οικονομική πολιτική της Ένωσης. Με μια σολομώντειο απόφαση, υπενθύμισαν στην Επιτροπή ότι το Συμβούλιο ECOFIN διαθέτει όντως την αρμοδιότητα να αξιολογεί αυτά τα θέματα, αλλά ότι το ECOFIN δεν είναι υποχρεωμένο να ακολουθεί τις συστάσεις της Επιτροπής.
<SPEAKER ID="26" LANGUAGE="IT" NAME="Sbarbati (ALDE )." AFFILIATION="">
<P>
Ευχαριστώ επίσης τον Πρόεδρο Pat Cox και τον Πρόεδρο της Επιτροπής Ρομάνο Πρόντι, που με τις συνεχείς και ειλικρινείς τους προσπάθειες ολοκλήρωσαν την κοινοβουλευτική περίοδο επιτυγχάνοντας παράλληλα δύο μεγάλους στόχους: τη διεύρυνση και το Σύνταγμα. Εμπνεύσθηκαν από ένα διαφορετικό όραμα για την Ευρώπη το οποίο μας χαρίζει σήμερα μια μεγάλη Ευρώπη, ενισχυμένη από τη δημοκρατική νομική βάση που αντιπροσωπεύουν από κοινού ο Χάρτης των Θεμελιωδών Δικαιωμάτων και το Σύνταγμα: την Ευρώπη ως πολιτική δύναμη.
<SPEAKER ID="27" LANGUAGE="" NAME="de Brún (GUE/NGL )." AFFILIATION="A Uachtaráin, a Thaoisigh, Seasann Sinn Féin ar son an athraithe in Éirinn agus ar fud an Aontais Eorpaigh. Táimid ag dúil le bheith ag obair leo siúd ar mhaith leo Eoraip chothrom a fheiceáil, Eoraip dhomhanda fhreagrach.">
<P>
Στην Ιρλανδία έχει ξεκινήσει μια ειρηνευτική διαδικασία στην οποία η Ευρωπαϊκή Ένωση, οι Ηνωμένες Πολιτείες και άλλοι έχουν συμβάλει σημαντικά. Χαιρετίζω την έκκληση της Επιτροπής να εξετάσει το Συμβούλιο την επέκταση της χρηματοδότησης για το πρόγραμμα Ειρήνη II και για το Διεθνές Ταμείο για την Ιρλανδία.
<SPEAKER ID="28" LANGUAGE="" NAME="Evans, Jonathan (PPE-DE )." AFFILIATION="(">
<P>
Η Σύνοδος Κορυφής του Λάκεν του 2001 κάλεσε την Ευρωπαϊκή Συνέλευση και τη ΔΚΔ να εξασφαλίσουν ότι τα αποτελέσματα των εργασιών τους θα φέρουν τα ευρωπαϊκά θεσμικά όργανα πιο κοντά στους λαούς. Δεν νομίζω ότι αυτό συνέβη. Το Σύνταγμα δεν κάνει τίποτα για να επιτύχει τη μεγαλύτερη συμμετοχή των εθνικών κρατών και των λαών στις διαδικασίες λήψης των αποφάσεων της Ένωσης. Πράγματι, με τις μεγάλες επεκτάσεις της λήψης αποφάσεων με πλειοψηφία, οι εξουσίες του κέντρου αυξάνονται σε μεγάλο βαθμό. Πρόκειται για μια άποψη που έχει ίσως υιοθετηθεί με τις παρατηρήσεις που έκανε πρόσφατα ο ολλανδός υπουργός Εξωτερικών, υπονοώντας ότι πρέπει να ξεκινήσουμε μια διαδικασία αυτοεξέτασης προκειμένου να αποφασιστεί αν κάποιοι τομείς πολιτικής πρέπει να μεταφερθούν από το ευρωπαϊκό στο εθνικό επίπεδο. Είναι ενδιαφέρουσες παρατηρήσεις, που έγιναν από την κυβέρνηση που ασκεί σήμερα την Προεδρία της Ένωσης για τους επόμενους έξι μήνες. Αποδεικνύουν ότι δεν είμαι ο μόνος που διατυπώνω αυτές τις ιδέες.
<P>
Χαιρετίζω το γεγονός ότι η Γαλλία πρόκειται να διεξάγει δημοψήφισμα για το Σύνταγμα. Χαιρετίζω τη συζήτηση που έχει ξεκινήσει ο κ. Stoiber σχετικά με το ενδεχόμενο δημοψηφίσματος στη Γερμανία. Είναι σωστό να έχει ο λαός τον τελευταίο λόγο όταν αποφασίζεται το μέλλον του. Ο ηγέτης του κόμματός μου πιστεύει σε μια Ευρώπη στην οποία πρέπει να ανεχόμαστε τους άλλους, δηλαδή μια Ευρώπη όπου αυτοί που επιθυμούν να ενσωματωθούν στενότερα πρέπει να έχουν το δικαίωμα να το πράξουν, υπό τον όρο ότι όσοι από εμάς δεν το επιθυμούν δεν θα είναι υποχρεωμένοι να τους ακολουθήσουν. Όταν διεξαχθούν τα δημοψηφίσματα, ελπίζω και πιστεύω ότι πολλοί λαοί θα αδράξουν την ευκαιρία να ψηφίσουν υπέρ μιας Ευρώπης της ποικιλομορφίας και όχι της ομοιομορφίας, και μιας Ευρώπης που θα σέβεται τα δικαιώματα των κρατών εθνών. 
<SPEAKER ID="29" LANGUAGE="PL" NAME="Grabowska, Genowefa (PSE )." AFFILIATION="">
<P>
    Κύριε Πρόεδρε, κύριε Πρόεδρε της Επιτροπής, κύριε πρωθυπουργέ, κυρίες και κύριοι, στο πλαίσιο της γνωμοδοτικής διαδικασίας, στις 4 Μαΐου του τρέχοντος έτους, το Ευρωπαϊκό Κοινοβούλιο εκφράστηκε επικριτικά απέναντι στο σχέδιο συμφωνίας μεταξύ των Ηνωμένων Πολιτειών και της Ευρωπαϊκής Ένωσης. Η συμφωνία απαιτεί από τους ευρωπαϊκούς αερομεταφορείς να αποκαλύπτουν κάποια δεδομένα που αφορούν τους επιβάτες που ταξιδεύουν προς τις Ηνωμένες Πολιτείες, για παράδειγμα στοιχεία τραπεζικών λογαριασμών. Τα δεδομένα προορίζονται για το γραφείο που είναι υπεύθυνο για την τελωνειακή και συνοριακή προστασία στο Τμήμα Εσωτερικής Ασφάλειας των Ηνωμένων Πολιτειών. Το Κοινοβούλιο δήλωσε ότι η συμφωνία αντιβαίνει στη νομοθεσία της Ευρωπαϊκής Ένωσης. Ειδικότερα, είχε τη γνώμη ότι η συμφωνία διέβρωσε το επίπεδο προστασίας προσωπικών δεδομένων την οποία διασφάλιζε η οδηγία αριθ. 46 του 1995. Συνεπώς, το Κοινοβούλιο αποτάθηκε στο Ευρωπαϊκό Δικαστήριο και ζήτησε τη γνώμη του επί του θέματος. Ωστόσο, το Συμβούλιο οριστικοποίησε τη συμφωνία, αγνοώντας τις εκπεφρασμένες ανησυχίες και επωφελούμενο από τη διακοπή των εργασιών του Σώματος ενόψει των εκλογών για το νέο Κοινοβούλιο.
<P>
Εν κατακλείδι, και με κάπως διαφορετική διάθεση, θα ήθελα να συγχαρώ ειλικρινώς την ιρλανδική Προεδρία για την ολοκλήρωση των διαπραγματεύσεων για τη Συνταγματική Συνθήκη. Ο συμβιβασμός που επιτεύχθηκε αποτελεί επιτυχία για την Προεδρία και προσωπική σας επιτυχία, κύριε πρωθυπουργέ. Στην πραγματικότητα αποτελεί επιτυχία για όλους μας, γιατί η Ευρώπη και όλοι μας χρειαζόμαστε ένα σύνταγμα. Η ιρλανδική Προεδρία πέτυχε να πείσει τις κυβερνήσεις των εικοσιπέντε κρατών μελών να στηρίξουν το Σύνταγμα. Αυτό που μένει να γίνει τώρα, είναι να πεισθούν να το στηρίξουν και τα 450 εκατομμύρια πολιτών της Ευρωπαϊκής Ένωσης. Πρέπει να εργασθούμε όλοι μαζί έτσι ώστε να το διασφαλίσουμε. Τότε θα είναι ίσως δυνατό να τεθεί σε ισχύ το Σύνταγμα την 1η Νοεμβρίου 2009. 
<SPEAKER ID="30" LANGUAGE="IT" NAME="Tajani (PPE-DE )." AFFILIATION="">
<P>
Ωστόσο, το έργο της ιρλανδικής Προεδρίας ήταν θετικό και οδήγησε στην ολοκλήρωση της δραστηριότητας που ανέπτυξε με αξιέπαινο τρόπο η ιταλική Προεδρία, η οποία είχε καταλήξει σε συμφωνία ως προς το 95% του έργου της Συνέλευσης. Δεν είναι τυχαίο πως το αποτέλεσμα αυτό αναγνωρίσθηκε από όλες τις χώρες της Ευρωπαϊκής Ένωσης, οι οποίες αποφάσισαν την υπογραφή της Συνθήκης στην πρωτεύουσα της Ιταλίας –τη Ρώμη– που δεν αντιπροσωπεύει μόνο ένα σημείο αναφοράς για την ιταλική ιστορία, αλλά και για την ιστορία της Ευρώπης και της Ευρωπαϊκής Ένωσης.
<P>
Το δεύτερο σημαντικό και θετικό αποτέλεσμα ήταν η επιλογή του νέου υποψηφίου για την Προεδρία της Ευρωπαϊκής Επιτροπής. Πρόκειται για ένα αποτέλεσμα που συνάδει με τα αποτελέσματα των εκλογών της 13ης Ιουνίου και, συγχρόνως, αποτελεί αναγνώριση της ισορροπημένης θέσης του πορτογάλου πρωθυπουργού, ενός Προέδρου της Επιτροπής που αντιπροσωπεύει την ανανέωση και έναν νέο τρόπο προσέγγισης της άσκησης της εκτελεστικής εξουσίας, η οποία αποδεσμεύεται ολοένα και περισσότερο από τις μικρές υποθέσεις των επιμέρους χωρών και θέτει ως βασικό στόχο τη δημιουργία μιας Ευρώπης συμμάχου των Ηνωμένων Πολιτειών, αλλά και πολιτικώς ισχυρής και πρωταγωνίστριας στη διεθνή σκηνή. 
<SPEAKER ID="31" LANGUAGE="" NAME="" AFFILIATION="Προέδρου">
<SPEAKER ID="32" LANGUAGE="FR" NAME="Savary (PSE )." AFFILIATION="">
<P>
Ειδικότερα, και με την ιδιότητα του μέλους της Επιτροπής Περιφερειακής Πολιτικής, Μεταφορών και Τουρισμού, θέλω επίσης να συγχαρώ την ιρλανδική Προεδρία για τρία πολύ σημαντικά επιτεύγματα. Το πρώτο είναι η έγκριση της δεύτερης δέσμης μέτρων για τους σιδηροδρόμους, το δεύτερο είναι η έγκριση ενός πολύ φιλόδοξου προγράμματος διευρωπαϊκών δικτύων μεταφορών και το τρίτο είναι το πλέγμα δορυφόρων πλοήγησης που απαρτίζουν το Galileo, το ευρωπαϊκό αντίστοιχο του παγκοσμίου συστήματος εντοπισμού στίγματος (GPS). Θέλω, επιπλέον, να συγχαρώ όλους τους διαπραγματευτές της ιρλανδικής πλευράς, οι οποίοι επέδειξαν εξαιρετική τεχνογνωσία και τεράστιες ικανότητες.
<P>
Πάντοτε, όμως, όταν κάποιος αναλαμβάνει ευθύνες, υπάρχουν και γκρίζες ζώνες, καθώς και αποτυχίες. Θα αναφέρω δύο από αυτές, και καταρχάς θα συμφωνήσω με όλα όσα έχουν ακουστεί στο Σώμα όσον αφορά τη συμφωνία με τις Ηνωμένες Πολιτείες σχετικά με τα προσωπικά δεδομένα στο πλαίσιο της ασφάλειας στις διατλαντικές αεροπορικές μεταφορές. Η συμφωνία που έχει συναφθεί έρχεται σε αντίθεση με τις επιθυμίες του Κοινοβουλίου. Πρόκειται για μια άρνηση της δημοκρατίας, την οποία δεν μπορούμε να δεχτούμε. Η εν λόγω συμφωνία θέτει σε κίνδυνο τον σεβασμό των ανθρωπίνων δικαιωμάτων και αποτελεί εκδήλωση της υποτέλειας της Ευρώπης έναντι των Ηνωμένων Πολιτειών σε μια περίοδο κατά την οποία οι Ηνωμένες Πολιτείες δεν επιδεικνύουν ιδιαίτερη ευαισθησία όσον αφορά τα ανθρώπινα δικαιώματα και την προστασία των πολιτών. Σε ορισμένα σημεία μάλιστα έρχεται σε αντίθεση με τις θεμελιώδεις αρχές και τα ιδεώδη του ευρωπαϊκού μας οικοδομήματος. Παρ’ όλα αυτά, χαιρετίζω το γεγονός ότι ο άνθρωπος που προσπάθησε να αντικρούσει αυτή την επίθεση εις βάρος του Ευρωπαϊκού Κοινοβουλίου προσφεύγοντας στο Ευρωπαϊκό Δικαστήριο ήταν επίσης Ιρλανδός, ο κ. Pat Cox.
<SPEAKER ID="33" LANGUAGE="ES" NAME="Méndez de Vigo (PPE-DE )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, οφείλω καταρχάς να εκφράσω τη διαφωνία μου με τον προηγούμενο ομιλητή. Η ιρλανδική Προεδρία υπήρξε μια σημαντική πολιτική, και όχι τόσο τεχνική, Προεδρία· και αυτό συνέβη σε δύσκολες συνθήκες, καθόσον κατά τη διάρκειά της σημειώθηκε επίσης η επίθεση της 11ης Μαρτίου στη Μαδρίτη.
<P>
Κύριε Προεδρεύων του Συμβουλίου, καταφέρατε να επιτευχθεί μια συμφωνία σχετικά με το Ευρωπαϊκό Σύνταγμα. Το Κοινοβούλιο πρόκειται να αποφανθεί σχετικά με αυτό το κείμενο τις προσεχείς εβδομάδες και επομένως –όλοι γνωρίζουν τις απόψεις μου επί του θέματος– δεν επιθυμώ να μιλήσω γι’ αυτό εκ των προτέρων, αλλά σας συγχαίρω διότι δεν ήταν εύκολο να επιτευχθεί μια συμφωνία και, τελικά, η εν λόγω συμφωνία και το Σύνταγμα που χρειάζεται η Ευρώπη βρίσκεται αυτή τη στιγμή επί τάπητος. Θέλω επίσης να σας συγχαρώ, κύριε Πρόεδρε, για την πρόταση να οριστεί ο κ. Durão Barroso ως υποψήφιος για την Προεδρία της Επιτροπής, διότι ούτε αυτή η συμφωνία ήταν εύκολη. Έχουμε έναν σπουδαίο υποψήφιο και, πάνω απ’ όλα, πιστεύω ότι πρέπει να καταβάλουμε προσπάθειες σε πολιτικό επίπεδο προκειμένου να τοποθετηθεί η Επιτροπή στη θέση που της αρμόζει: στο επίκεντρο της κοινοτικής μεθόδου και της ζωής της Ευρωπαϊκής Ένωσης. Ευελπιστώ δε ότι αυτή η σημαντική ψηφοφορία υπέρ του υποψηφίου που μας πρότεινε το Ευρωπαϊκό Συμβούλιο θα κινηθεί επίσης στην κατεύθυνση της αποκατάστασης των σχέσεων μεταξύ της Επιτροπής και του Ευρωπαϊκού Κοινοβουλίου, οι οποίες είναι άκρως σημαντικές.
<P>
Taoiseach, θεωρώ, ωστόσο, ότι το πιο σημαντικό θέμα κατά τη διάρκεια της Προεδρίας σας ήταν η διεύρυνση. Όταν, λίγες εβδομάδες νωρίτερα, εορτάσαμε την επέτειο των Monnet και Spinelli, η Ομάδα μου είχε την τιμή να σας εκπροσωπήσει σε αυτή τη συζήτηση. Σκέφτηκα ότι αν ο Monnet και ο Spinelli βρίσκονταν μαζί μας, αν κάθονταν σε τούτα τα έδρανα, θα σκέφτονταν ότι η διεύρυνση που επιτεύχθηκε κατά τη διάρκεια της ιρλανδικής Προεδρίας, η συρραφή των δύο τμημάτων της Ευρώπης, για να χρησιμοποιήσω την έκφραση του κ. Geremek, ήταν το πιο σημαντικό επίτευγμά μας τα τελευταία χρόνια, και αυτό θα είναι πάντα δικό σας κατόρθωμα.
<P>
Εσείς, Taoiseach, και η Ιρλανδία, υπήρξατε μεγάλοι στην Ευρώπη κατά τη διάρκεια αυτής της Προεδρίας. 
<SPEAKER ID="34" LANGUAGE="PL" NAME="Protasiewicz (PPE-DE )." AFFILIATION="">
<P>
    Κύριε Πρόεδρε του Κοινοβουλίου, κύριε Πρόεδρε της Επιτροπής, κύριε πρωθυπουργέ, κύριε υπουργέ, κυρίες και κύριοι, κάνουμε σήμερα τον απολογισμό των έξι μηνών της ιρλανδικής Προεδρίας, περίοδος η οποία αποδείχθηκε άκρως επιτυχής για την Ευρωπαϊκή Ένωση. Συγκεκριμένα, όπως δήλωσαν αρκετοί προηγούμενοι ομιλητές η σπουδαιότερη διεύρυνση στην ιστορία της Ευρωπαϊκής Ένωσης επιτελέσθηκε κατά τη διάρκεια αυτής της περιόδου. Η διεύρυνση επιτεύχθηκε τελικά σε εορταστικό και πανηγυρικό κλίμα στο Δουβλίνο την 1η Μαΐου. Τον Ιούνιο, όταν οι είκοσι πέντε ευρωπαίοι ηγέτες συμφώνησαν στην επιλογή του υποψηφίου για τη θέση του Προέδρου της Ευρωπαϊκής Επιτροπής, η διευρυμένη Ευρώπη έδειξε ότι θα μπορούσε να λειτουργήσει αποτελεσματικά. Το συγκεκριμένο επίτευγμα είναι άξιο εορτασμού και συγχαίρω με απόλυτη ειλικρίνεια την ιρλανδική Προεδρία για την πρόσθετη αυτή επιτυχία.
<P>
Θα ήθελα επίσης να εκφράσω την εκτίμησή μου για την ανταπόκριση της Προεδρίας στις τραγικές επιθέσεις της 11ης Μαΐου στη Μαδρίτη. Είμαι βέβαιος ότι τα κονδύλια που προβλέπονται στον προϋπολογισμό για την προστασία από επικείμενες τρομοκρατικές ενέργειες στην ήπειρό μας και αυτά που ήδη έχουν διατεθεί θα φέρουν το επιθυμητό αποτέλεσμα. Αυτό θα αποτελέσει τη σημαντική και ιδιαίτερη συνεισφορά της Ιρλανδίας στη δημιουργία μίας ασφαλέστερης Ευρώπης.
<SPEAKER ID="35" LANGUAGE="" NAME="Ahern, Bertie," AFFILIATION="Συμβούλιο">
<P>
    Κύριε Πρόεδρε, θα είμαι σύντομος, αλλά θα ήθελα να ευχαριστήσω τους βουλευτές για τα εποικοδομητικά και θετικά σχόλιά τους. Υπήρξαν κάποια σχόλια για τις ελλείψεις της Προεδρίας μας, και θα τα εκλάβω στο πνεύμα με το οποίο έγιναν. Θέλω να ευχαριστήσω τον κ. Poettering, τον κ. Hänsch, τον κ. Duff, και πολλούς άλλους που χαιρέτισαν τη συμφωνία για το Ευρωπαϊκό Σύνταγμα.
<P>
Θέλω απλώς να αναφερθώ σε ορισμένα από τα ζητήματα που έθιξε ο κ. Poettering. Αυτός και κάποιοι άλλοι ανέφεραν το ζήτημα του χριστιανισμού. Το προοίμιο του κειμένου αναγνωρίζει τη θρησκευτική κληρονομιά της Ευρώπης. Θα προτιμούσαμε να δούμε μια ρητή αναφορά στη χριστιανική κληρονομιά της, αλλά δεν ήταν απλό να επιτευχθεί συναίνεση για την κατάλληλη διατύπωση. Ωστόσο, ένα σημαντικό νέο άρθρο αναγνωρίζει την ειδική συνεισφορά των εκκλησιών και, για πρώτη φορά, προβλέπει την ανοικτή και τακτική συζήτηση με αυτές. Αυτό έγινε ευρέως αποδεκτό από την εκκλησία και τις θρησκευτικές οργανώσεις. Έτσι, αν και δεν υπάρχει ρητή αναφορά στο προοίμιο –πράγμα που εγώ προσωπικά θα ήθελα– ήταν σημαντικό να συμπεριληφθεί αυτό το νέο άρθρο.
<P>
Πολλοί βουλευτές ανέφεραν τη διαδικασία ορισμού του Προέδρου, η οποία γνωρίζω ότι είναι πολύ σημαντική για την κ. Frassoni. Στη συνέλευση, η ιρλανδική κυβέρνηση πρότεινε έναν ριζικό τρόπο διορισμού των μελλοντικών Προέδρων της Επιτροπής. Το όραμά μας ήταν να συμμετέχει το παρόν Κοινοβούλιο και τα κοινοβούλια όλων των κρατών μελών στη διαδικασία εκλογής του νέου Προέδρου της Επιτροπής. Θέλω να ζητήσω από τα νέα μέλη του Κοινοβουλίου να εξετάσουν την πρότασή μας. Δεν λάβαμε καμία στήριξη όταν την παρουσιάσαμε, επομένως δεν μου αρέσει καθόλου να ακούω τους ανθρώπους που δεν μας στήριξαν τότε να μας επικρίνουν σήμερα, αλλά αυτά έχει η πολιτική! Οι βουλευτές πρέπει να εξετάσουν την πρόταση την επόμενη φορά που θα τεθεί προς συζήτηση: μπορεί να είναι περίπλοκη, αλλά είναι μια καλή ιδέα.
<P>
Αξιόλογο έργο έγινε στη Συνέλευση όσον αφορά την ευρωπαϊκή κοινωνική διάσταση. Ο κ. Κατηφόρης ηγήθηκε της ομάδας εργασίας για την Κοινωνική Ευρώπη. Είναι ένας τομέας ιδιαίτερου ενδιαφέροντος για εμένα και για την ιρλανδική Προεδρία διότι εκτιμούμε την κοινωνική αλληλεγγύη που είναι το κεντρικό χαρακτηριστικό του ευρωπαϊκού σχεδίου στην Ιρλανδία. Είμαστε μια χώρα που συμπεριλαμβάνει πλήρως τους εργοδότες και τις συνδικαλιστικές ενώσεις –έναν “εθελοντικό” πυλώνα– σε όλες τις νομοθετικές αποφάσεις. Αυτό το κάνουμε εδώ και 17 χρόνια. Πρέπει να το υπενθυμίσω στην καλή μου φίλη και συνάδελφο κ. Doyle – το σημείο αυτό της έχει ίσως διαφύγει τα τελευταία 17 χρόνια. Εκτιμούμε την ιδέα και ο Πρόεδρος Πρόντι έχει δίκιο: υιοθετήσαμε μια θετική, προοδευτική πτυχή της Συνταγματικής Συνθήκης. Αυτό είναι το Σύνταγμα του ευρωπαϊκού λαού. Πρέπει να υπενθυμίσουμε στους πολίτες μας το γεγονός αυτό. Συμφωνώ με την άποψη της κ. Doyle για τις μικρές επιχειρήσεις: πρέπει να συνεχίσουμε να προσπαθούμε γι’ αυτό προς όφελος των μικρών επιχειρήσεων.
<P>
Ο κ. Czarnecki μίλησε για το ζήτημα της ελεύθερης κυκλοφορίας. Από την πρώτη κιόλας ημέρα εμείς, στην Ιρλανδία, ανοίξαμε τις πύλες μας σε ανθρώπους από όλα τα μέρη της Ευρώπης και δεν κάναμε διάκριση μεταξύ πολιτών από τα παλαιά και πολιτών από τα νέα κράτη μέλη. Είμαστε υπερήφανοι γι’ αυτό.
<P>
Ο κ. Goebbels και αρκετοί άλλοι βουλευτές υπογράμμισαν τη σημασία της ατζέντας της Λισαβόνας και λυπήθηκαν που οι περισσότεροι από τους στόχους της δεν επιτεύχθηκαν. Πρώτος εγώ αναγνωρίζω ότι η ατζέντα της Λισαβόνας είναι ένα έργο που δεν έχει ακόμη περατωθεί. Πρέπει να εντείνουμε τις προσπάθειες και να βελτιώσουμε τις επιδόσεις μας αν θέλουμε να επιτύχουμε τους στόχους που θέσαμε για το 2010. Για τον λόγο αυτόν, ακολουθήσαμε μια τόσο διεξοδική διαδικασία στην ενδιάμεση αναθεώρηση. Περιγράψαμε τι θα θέλαμε να κάνουμε στο μέλλον, αλλά είπαμε επίσης τι κάναμε.
<P>
Όσον αφορά τα πρακτικά αποτελέσματα τους τελευταίους έξι μήνες, και για να δώσω ένα συγκεκριμένο παράδειγμα για το τι μου ζητήθηκε να κάνω, θα πρέπει να κοιτάξετε τις λεπτομέρειες που περιέχονται στο κεφάλαιο της έκθεσης που εκπονήσαμε το οποίο αφορά τη συνεργασία για την ανάπτυξη και την απασχόληση. Μου ζητήθηκε να εξετάσω τον τομέα των χρηματοπιστωτικών υπηρεσιών, ο οποίος οδηγήθηκε με τον πλέον αποτελεσματικό τρόπο προς τα εμπρός υπό την καθοδήγηση του υπουργού McCreevy. Εξασφαλίζοντας μια συμφωνία για τα μέσα των χρηματοπιστωτικών υπηρεσιών, για τις οδηγίες για την αγορά και την οδηγία για τη διαφάνεια, ο υπουργός McCreevy και η ομάδα του –με την εξαιρετική συνεργασία του Κοινοβουλίου– ολοκλήρωσε αυτό το σχέδιο δράσης για τις υπηρεσίες. Πρόκειται για έναν τομέα που μπορεί να διαδραματίσει καθοριστικό ρόλο στη μελλοντική ανάπτυξη της ευρωπαϊκής οικονομίας και έναν τομέα που μπορώ να αναφέρω ως πρακτικό παράδειγμα για το τι έργο επιτελείται όσον αφορά την ατζέντα της Λισαβόνας. Πράγματι, υπογράμμισα τη σημασία που προσδίδω στην ατζέντα της Λισαβόνας με το να διορίσω τον υπουργό McCreevy Επίτροπο της Ιρλανδίας. Είμαι βέβαιος ότι η εμπειρία του θα βοηθήσει στο μέλλον, διότι η ατζέντα της Λισαβόνας αφορά γενικά την ανάπτυξη και τη δημιουργία θέσεων εργασίας στην Ευρώπη, και ο υπουργός γνωρίζει πώς μπορούμε να επιτύχουμε αυτά τα δύο πράγματα. Σας καλώ να κοιτάξετε τις επιδόσεις της Ιρλανδίας σε αυτά τα ζητήματα, πράγμα που θα μπορούσε να αποδειχθεί ωφέλιμο.
<P>
Ο κ. De Rossa έχει δίκιο ότι πρέπει να συζητάμε τα εγχώρια ζητήματα στην πατρίδα, και θα είμαι πολύ χαρούμενος να το κάνω μαζί του οποιαδήποτε στιγμή. Ο υπουργός Οικονομικών μας απήλλαξε τους ιρλανδούς εργαζόμενους από τους υψηλότατους φορολογικούς συντελεστές που καθιερώθηκαν όταν η κυβέρνηση με την οποία συνεργάζεται ο κ. De Rossa ήταν στην εξουσία. Βρίσκω πάντα ενδιαφέρον να μιλάει ένας σοσιαλιστής για ένα “δεξιό άτομο”: οι ορισμοί είναι πάντα ενδιαφέροντες. Ο κ. De Rossa λέει ότι είναι αριστερός και σοσιαλιστής και έδωσε λιγότερα από δύο ευρώ στους ηλικιωμένους. Ο κ. McCreevy είναι δεξιός και δίνει 10 ευρώ κάθε χρόνο στους ηλικιωμένους. Βγάλτε τους ορισμούς μόνοι σας: έχουν πολύ ενδιαφέρον. Είμαι στην πολιτική μόνο 27 χρόνια: θα πρέπει να μείνω περισσότερο για να μπορέσω να καταλάβω τους ορισμούς της δεξιάς και της αριστεράς, που πιστεύω ότι είναι ανόητοι σε κάθε περίπτωση.
<P>
Είναι πραγματική τιμή να βρίσκομαι σήμερα εδώ και να ενημερώνω το Σώμα. Πιστεύω ότι το 2004 θα μείνει στην ιστορία ως μια ιδιαίτερα σημαντική χρονιά για την Ευρωπαϊκή Ένωση. Διευρυνθήκαμε σε 25 κράτη μέλη. Εγκρίναμε ένα Σύνταγμα. Ανανεώσαμε τη δέσμευσή μας να επιτύχουμε τους στόχους της ατζέντας της Λισαβόνας. Ενισχύσαμε τη σχέση μας με τους διεθνείς εταίρους μας. Ενώ το έργο της ιρλανδικής Προεδρίας έχει ολοκληρωθεί, το έργο της Ένωσης προφανώς συνεχίζεται. Εύχομαι στον κ. Balkenende και την ολλανδική Προεδρία κάθε επιτυχία. Εύχομαι επίσης στον Πρόεδρο Πρόντι κάθε επιτυχία για το υπόλοιπο της θητείας του και ελπίζουμε ότι το ίδιο θα ισχύσει για τον κ. Durão Barroso στο μέλλον. Εύχομαι και σε σας καλή επιτυχία, κύριε Πρόεδρε. Σε αυτήν την πρώτη εργάσιμη ημέρα, εύχομαι σε όλους τους παρευρισκόμενους κάθε ευτυχία και επιτυχία στην πολιτική τους σταδιοδρομία στο Ευρωπαϊκό Κοινοβούλιο.
<SPEAKER ID="36" LANGUAGE="IT" NAME="Prodi, Romano," AFFILIATION="Πρόεδρος της Επιτροπής">
<P>
   . – Κύριε Πρόεδρε, ο πρωθυπουργός κ.Ahern απάντησε ήδη σε όλες τις ερωτήσεις. Εγώ πρέπει να παρέμβω σε λίγα λεπτά για να σχολιάσω την έναρξη της ολλανδικής Προεδρίας και, ως εκ τούτου, θα περιοριστώ απλώς στο να ευχαριστήσω τον ιρλανδό πρωθυπουργό και όλα τα μέλη του Κοινοβουλίου.
<P>
Θα ήθελα μόνο να επανέλθω σε μια σκέψη και σε μια πρόταση που διετύπωσε ο κ. Goebbels, ο οποίος μας κάλεσε να επανεξετάσουμε το Σύμφωνο Σταθερότητας και τις μεταρρυθμίσεις του. Είμαι σε θέση να δηλώσω ότι η Επιτροπή, ωθούμενη από την απόφαση του Δικαστηρίου, έχει ήδη αρχίσει να εργάζεται και ότι στις 3 Σεπτεμβρίου θα παρουσιάσουμε τους καρπούς του προβληματισμού μας έτσι ώστε να ξεκινήσει μια εμπεριστατωμένη συζήτηση επί του θέματος. Κατά τα άλλα, ήταν μια συζήτηση που χαρακτηρίσθηκε από σύμπνοια, με ελάχιστες τοποθετήσεις κατά του Συντάγματος, ενώ, όπως είπε ο κ. Sbarbati, η ιδέα μιας Ευρώπης που καθίσταται πολιτική δύναμη τυγχάνει ευρείας αποδοχής και είναι εδραιωμένη σε αυτό το Σώμα.
<P>
Σας ευχαριστώ για την προσοχή σας. Τέλος, θέλω μόνο να πω στον κ. Poettering ότι μπορεί να είναι πράγματι σημαντικό να βρίσκεται κανείς στο κέντρο της φωτογραφίας, αλλά είναι εξίσου σημαντικό και έχει ακόμη πιο ισχυρό πολιτικό συμβολισμό να βρίσκεται ο ένας από τη μια πλευρά και ο άλλος από την άλλη αγκαλιάζοντας τα κράτη της Ένωσης.
<SPEAKER ID="37" LANGUAGE="" NAME="Πρόεδρος." AFFILIATION="(Η συνεδρίαση διακόπτεται για λίγα λεπτά)">
<SPEAKER ID="38" LANGUAGE="" NAME="Hudghton (Verts/ALE )," AFFILIATION="γραπτώς">
<P>
Προσβλέπω στην ημέρα κατά την οποία οι σκώτοι υπουργοί θα καθίσουν δίπλα στους Ιρλανδούς στο Συμβούλιο Υπουργών, ως ίσοι εταίροι με πλήρη δικαιώματα διαπραγμάτευσης και ψήφου, δίνοντας προτεραιότητα στα συμφέροντα της Σκωτίας και όχι, όπως σήμερα, ενεργώντας ως υπηρέτες των αφεντικών του Westminster. 
<SPEAKER ID="39" LANGUAGE="" NAME="Παφίλης (GUE/NGL )" AFFILIATION=",">
<P>
    Οι αποφάσεις, εκτιμήσεις και συμπεράσματα της Συνόδου Κορυφής της ΕΕ στις 17/18 Ιουνίου βρίσκονται σε αντίθεση με τα συμφέροντα των εργαζομένων των λαών της Ευρώπης, που με την ψήφο ή την αποχή στις Ευρωεκλογές στις 13 Ιούνη εξέφρασαν την καταδίκη της ΕΕ και της πολιτικής της.
<SPEAKER ID="40" LANGUAGE="" NAME="" AFFILIATION="Προέδρου">
<SPEAKER ID="41" LANGUAGE="" NAME="" AFFILIATION="Έγκριση από το Συμβούλιο των θέσεων του Κοινοβουλίου που εγκρίθηκαν κατά την πρώτη ανάγνωση (άρθρο 66 του Κανονισμού) – Διαβίβαση από το Συμβούλιο κειμένων συμφωνιών – Σύνθεση των πολιτικών ομάδων – Διάταξη των εργασιών"/>
<SPEAKER ID="42" LANGUAGE="" NAME="Πρόεδρος." AFFILIATION="">
<SPEAKER ID="43" LANGUAGE="NL" NAME="Balkenende," AFFILIATION="Πρόεδρος του Συμβουλίου">
<P>
Θα ήθελα ειδικότερα να συγχαρώ τον κ. Borrell για την εκλογή του ως Προέδρου του Ευρωπαϊκού Κοινοβουλίου· για την εκλογή του σε αυτή τη σημαντική θέση του εύχομαι κάθε επιτυχία.
<P>
Θα ήθελα να ευχαριστήσω την ιρλανδική Προεδρία για το σπουδαίο έργο που επιτέλεσε. Ο κ. Ahern και η ομάδα του έκαναν θαύματα.
<P>
Η επιτυχής ολοκλήρωση της διεύρυνσης με δέκα νέες χώρες, η συμφωνία για ένα νέο Ευρωπαϊκό Σύνταγμα και η κοινή συναινέσει επιλογή ενός πραγματικά εξέχοντος υποψηφίου για τη θέση του Προέδρου της Ευρωπαϊκής Επιτροπής είναι θαυμάσια επιτεύγματα. Στις σχέσεις τους με το Ευρωπαϊκό Κοινοβούλιο επίσης, οι Ιρλανδοί έδωσαν ένα παράδειγμα που μας εμπνέει και το οποίο θέλουμε να ακολουθήσουμε. Επιτρέψτε μου να πω λίγα λόγια για την πρόταση από το Ευρωπαϊκό Συμβούλιο της υποψηφιότητας του José Manuel Barroso για το αξίωμα του Προέδρου της Ευρωπαϊκής Επιτροπής. Θα συζητήσετε αυτό το ζήτημα σήμερα το απόγευμα και αύριο. Θεωρώ τον κ. Barroso έναν άνθρωπο που αγαπά τον διάλογο, αλλά και κάποιον που δεν διστάζει να χαράξει νέους δρόμους. Το Συμβούλιο πιστεύει ότι είναι ο άνθρωπος που μπορεί να βοηθήσει την Επιτροπή να προοδεύσει στη δεδομένη χρονική στιγμή. Κάποιον που, μαζί με τους υπόλοιπους, μπορεί να συμβάλει στην προαγωγή της οικονομικής ανάπτυξης και στην ενίσχυση της ασφάλειας. Ελπίζουμε, ως εκ τούτου, ότι το Ευρωπαϊκό Κοινοβούλιο θα εγκρίνει αύριο την υποψηφιότητά του.
<P>
Καταλαβαίνω ότι η περίοδος που έρχεται είναι για εσάς μια περίοδος κατά την οποία οι νέες εξελίξεις πρέπει να επιβραδυνθούν. Τα μέλη του Ευρωπαϊκού Κοινοβουλίου αυξήθηκαν σε 732. Εισήλθαν στο Κοινοβούλιο 162 αντιπρόσωποι από δέκα νέα κράτη μέλη, που πρέπει να ορθοποδήσουν. Οι πολιτικές οικογένειες αλλάζουν τη σύνθεσή τους και δέχονται νέα μέλη. Είναι ευχάριστο που βλέπουμε ότι στρώνεστε με όρεξη στη δουλειά για να συνεχίσετε το νομοθετικό έργο του Κοινοβουλίου.
<P>
Δεν είναι δυνατόν, στο πλαίσιο αυτής της παρουσίασης, να καλύψουμε όλα τα ουσιώδη ζητήματα που περιέχονται στην ημερήσια διάταξη. Ως εκ τούτου, θα ασχοληθώ απλώς με τα θέματα εκείνα που χρειάζονται ιδιαίτερα την κοινή προσοχή μας. Χωρίς να επιθυμώ να παρέμβω στο έργο των Προεδριών που έπονται, πρέπει σαφώς να αποτολμήσουμε να δούμε πέρα από την 1η Ιανουαρίου 2005. Γνωρίζουμε όλοι πολύ καλά ότι θα χρειαστούν αρκετά χρόνια για να επιτευχθούν οι στόχοι. Η ολλανδική Προεδρία είναι ένας κρίκος σε μια αλυσίδα. Για τον λόγο αυτόν, προσπαθούμε να δημιουργήσουμε τις βέλτιστες δυνατές συνθήκες για το έργο των μελλοντικών προεδριών.
<P>
Πρώτον, υπάρχει το θέμα της ενίσχυσης της Ένωσης. Οι δέκα χώρες που προσχώρησαν στην ΕΕ την 1η Μαΐου του τρέχοντος έτους πρέπει να νιώθουν εντελώς άνετα μέσα στην Ένωση και αυτό πρέπει να γίνει το συντομότερο δυνατόν. Η Προεδρία έχει μια ιδιαίτερη ευθύνη στο σημείο αυτό. Θα κάνουμε ό,τι μπορούμε για να διασφαλίσουμε ότι τα νέα κράτη μέλη θα μπορέσουν να συμμετάσχουν πλήρως σε όλες τις διαδικασίες της Ένωσης το συντομότερο δυνατόν.
<P>
Η απόφαση πρέπει να ληφθεί με εντιμότητα, σύμφωνα με τους κανόνες για τους οποίους δεσμευτήκαμε το 2002. Αυτό σημαίνει σοβαρή εφαρμογή των κριτηρίων που έχουν ορισθεί, αλλά χωρίς να εφεύρουμε νέα κριτήρια.
<P>
Σε αυτό το πλαίσιο πρέπει να δώσουμε ύψιστη προτεραιότητα στην εφαρμογή της στρατηγικής της Λισαβόνας. Κατά τη διάρκεια της ολλανδικής Προεδρίας, γίνονται προετοιμασίες για την ενδιάμεση αναθεώρησή της. Μια ομάδα εργασίας της οποίας προεδρεύει ο κ. Wim Kok εκπονεί επί του παρόντος μια έκθεση για το τι έχουμε επιτύχει μέχρι στιγμής και για το τι μένει να γίνει. Η έκθεση αυτή θα παρουσιαστεί στο Ευρωπαϊκό Συμβούλιο στις 5 Νοεμβρίου.
<P>
Αυτό σημαίνει ότι δεν εκμεταλλευόμαστε ικανοποιητικά τη δύναμη της εσωτερικής αγοράς. Αν συνειδητοποιήσουμε ότι το 1,8% του ΑΕγχΠ της Ευρώπης και 2,5 εκατομμύρια θέσεις εργασίας εξαρτώνται από τη λειτουργία της εσωτερικής αγοράς, έχουμε κάθε λόγο να ενισχύσουμε αυτή την εσωτερική αγορά και να την επεκτείνουμε προς τον τομέα των υπηρεσιών. Η οδηγία για τις υπηρεσίες, η οποία έχει προταθεί από την Επιτροπή, είναι ένα σημαντικό βήμα προς τη σωστή κατεύθυνση. Είναι αυτονόητο ότι η ταχεία έγκριση αυτής της νομοθεσίας μπορεί να δώσει σημαντική ώθηση στην ευρωπαϊκή οικονομία.
<P>
Στην παγκόσμια σημερινή και αυριανή οικονομία, η Ευρώπη όχι μόνο πρέπει να είναι ευέλικτη, πρέπει επίσης να χρησιμοποιεί την τεχνογνωσία της. Η καινοτομική ικανότητα της Ευρώπης δεν είναι αρκετά ισχυρή. Περίπου 400 000 ευρωπαίοι επιστήμονες εργάζονται σήμερα στις Ηνωμένες Πολιτείες. Αντιπροσωπεύουν το 40% της επιστημονικής κοινότητας των Ηνωμένων Πολιτειών. Πρόκειται για μια μεγάλη έξοδο ανθρώπων τους οποίους χρειαζόμαστε πολύ και εμείς στην Ευρώπη. Για τον λόγο αυτόν, πρέπει να συνεχίσουμε δυναμικά να βελτιώνουμε το γνωστικό πλαίσιο στην Ευρώπη. Ένα συγκεκριμένο μέτρο είναι η δημιουργία του Ευρωπαϊκού Συμβουλίου Ερευνών που προορίζεται να προσφέρει επιχειρηματικά κεφάλαια για την έρευνα.
<P>
Είναι σημαντικό που όλοι μαζί συνεχίζουμε να κοιτάζουμε μπροστά. Τώρα που το πρόγραμμα του Τάμπερε πλησιάζει στο τέλος του, είναι αναγκαίο να γίνουν νέα βήματα για να επεκταθεί περαιτέρω ο ευρωπαϊκός χώρος ελευθερίας, ασφάλειας και δικαιοσύνης. Η ολλανδική Προεδρία προσπαθεί να εξασφαλίσει ότι το Ευρωπαϊκό Συμβούλιο της 5ης Νοεμβρίου θα σκιαγραφήσει ένα όραμα που θα είναι όσο το δυνατόν πιο συγκεκριμένο.
<P>
Τον προηγούμενο μήνα, ο Ευρωπαίος Συντονιστής για την καταπολέμηση της τρομοκρατίας, κ. Gijs de Vries, περιέγραψε το πώς η Ευρώπη μπορεί να θέσει αποτελεσματικότερα ένα τέλος στην τρομοκρατία. Η ολλανδική Προεδρία σκοπεύει να προβεί σε δραστικές ενέργειες για να επεξεργαστεί και να εφαρμόσει τα προτεινόμενα μέτρα δράσης.
<P>
Η ολλανδική Προεδρία δίδει επίσης προτεραιότητα σε μια νέα ευρωπαϊκή στρατηγική για τα ναρκωτικά για το 2005-2012. Αυτή θα επικεντρωθεί στην κοινή προσέγγιση όσον αφορά το λαθρεμπόριο ναρκωτικών μεγάλης κλίμακας και επίσης στη βελτίωση της πρόληψης και της υγειονομικής περίθαλψης.
<P>
Πρέπει να επιτυγχάνουμε την ίδια ισορροπία στους τομείς του ασύλου και της μετανάστευσης, που αποτελεί ένα επιπλέον στοιχείο της συνέχειας του Τάμπερε το οποίο θα περιληφθεί στην ημερήσια διάταξη του Ευρωπαϊκού Συμβουλίου της 5ης Νοεμβρίου.
<P>
Εισερχόμαστε σε μια φάση περαιτέρω εναρμόνισης, όπως προβλέπεται στο πρόγραμμα του Τάμπερε. Οι προσπάθειές μας στρέφονται προς ένα κοινό σύστημα ασύλου και τη βελτίωση της προστασίας για τους πρόσφυγες στις περιοχές καταγωγής. Πρέπει να δράσουμε όλοι μαζί, στη βάση της αλληλεγγύης μεταξύ των κρατών μελών, για την καταπολέμηση της παράνομης μετανάστευσης. Αυτό απαιτεί αποτελεσματική επιτήρηση των εξωτερικών συνόρων μας. Η υπηρεσία για τη διαχείριση των εξωτερικών συνόρων μπορεί να διαδραματίσει καθοριστικό ρόλο σε αυτό. Πρέπει, συνεπώς, να εξασφαλίσουμε τώρα ότι θα μπορέσει να λειτουργήσει το 2005.
<P>
Οι διαπραγματεύσεις για το πολυετές δημοσιονομικό πλαίσιο της ΕΕ –τις δημοσιονομικές προοπτικές– θα ολοκληρωθούν το 2005. Πρόκειται για ένα λεπτό ζήτημα, το οποίο μπορούμε να προσεγγίσουμε με πολλούς διαφορετικούς τρόπους. Η ολλανδική Προεδρία θεωρεί καθήκον της να δώσει σε αυτές τις ιδιαίτερα περίπλοκες διαπραγματεύσεις την καλύτερη δυνατή δομή πριν ξεκινήσουν, συμφωνώντας φέτος για τις κατευθυντήριες γραμμές και τις αρχές επί των οποίων πρέπει να βασιστούν. Αυτό αναμένεται ότι θα αυξήσει τις πιθανότητες επιτυχίας τους.
<P>
Είμαστε μια Ένωση 25 αναπτυγμένων χωρών, μια κοινότητα που έχει οικοδομηθεί πάνω στους θεμέλιους λίθους της ελευθερίας, της αλληλεγγύης και του αμοιβαίου σεβασμού, καθώς και ο μεγαλύτερος οικονομικός συνασπισμός στον κόσμο.
<P>
Οι οικονομικές και πολιτικές σχέσεις μας με την Ασία έχουν γίνει πολύ σημαντικότερες τα τελευταία χρόνια. Η ολλανδική Προεδρία θα συνεχίσει να αναπτύσσει τη στρατηγική σχέση με τους ασιάτες εταίρους μας στις προτεινόμενες συνόδους κορυφής με την Κίνα, την Ινδία, τη Νότιο Κορέα και την ASEM (Ευρωασιατική Συνάντηση). Θα εκμεταλλευτούμε επίσης αυτή την ευκαιρία για να εξετάσουμε συγκεκριμένα το λεπτό ζήτημα των ανθρωπίνων δικαιωμάτων.
<P>
Πέρα από το Νταρφούρ, η ΕΕ θα συνεχίσει να αφιερώνει τις προσπάθειές της στην καταπολέμηση του HIV/AIDS και στην πρόληψη των συγκρούσεων στην Αφρική.
<P>
Ένα από τα χαρακτηριστικά της εποχής μας, του 2004, είναι ότι η Ευρωπαϊκή Ένωση είναι αντιμέτωπη με ένα παράδοξο.
<P>
Σε αυτό το πλαίσιο, οι Κάτω Χώρες αποφάσισαν να αναλάβουν την πρωτοβουλία για τη διοργάνωση μιας συζήτησης σχετικά με τη σημασία των ευρωπαϊκών αξιών το 2004. Το γεγονός ότι οι αξίες αυτές κατοχυρώνονται στο Σύνταγμα δεν είναι αρκετό. Πρέπει επίσης να είναι ζωντανές στην καρδιά και το μυαλό των ανθρώπων. Συγκεκριμένα, θα αφιερώσουμε κάποιες συναντήσεις σε αυτό το θέμα και θα αναπτύξουμε πρωτοβουλίες για τη συζήτηση των ευρωπαϊκών θεμάτων με τους πολίτες της Ευρώπης.
<P>
Ένα από τα πρόσωπα αυτά είναι η Ilma Kaulina, μια 39χρονη γραφίστρια από τη Ρίγα. Ο σύζυγός της είναι οδηγός λεωφορείου και έχουν τρία παιδιά.
<P>
Η Ilma Kaulina δεν θεωρεί την Ευρώπη πανάκεια. Αν και είναι επικριτική απέναντι στην Ευρώπη, αναμένει κάποια πράγματα από αυτήν.
<P>
Με αυτόν τον τρόπο θα συνόψιζα την προσέγγισή μας. Μαζί με σας, η ολλανδική Προεδρία θα κάνει ό,τι περνάει από το χέρι της για να μην απογοητεύσει την Ilma Kaulina από τη Ρίγα.
<SPEAKER ID="44" LANGUAGE="IT" NAME="Prodi, Romano," AFFILIATION="Πρόεδρος της Επιτροπής">
<P>
Αργότερα το Σώμα θα έχει την ευκαιρία να ακούσει τον ορισθέντα Πρόεδρο της νέας Επιτροπής, José Manuel Durão Barroso, στον οποίο θέλουμε όλοι μαζί να ευχηθούμε κάθε επιτυχία. Στη νέα αυτή φάση θα έχει ασφαλώς τεράστια σημασία η διασφάλιση της πλήρους και στενής συνεργασίας μεταξύ των τριών οργάνων, με πλήρη σεβασμό των αρμοδιοτήτων κάθε οργάνου. Πράγματι, η συνεργασία μεταξύ των τριών οργάνων αποτελεί ύψιστη προτεραιότητα, ιδίως κατά την περίοδο συγκρότησης των νέων οργάνων. Τα πέντε τελευταία χρόνια εργασθήκαμε καλά, πετύχαμε πολλά και παραδίδουμε μια εντελώς ανανεωμένη θεσμική διάρθρωση. Είχα το μεγάλο προνόμιο να ηγηθώ αυτού του σώματος των Επιτρόπων και οι προσωπικότητες που το αποτελούν σχηματίζουν μια ομάδα εξαιρετικής αξίας, για την οποία όλοι οι ευρωπαίοι πολίτες μπορούν να νοιώθουν υπερήφανοι.
<P>
Το μεγαλύτερο επίτευγμα των πέντε αυτών ετών ήταν η οριστική κατεδάφιση του τείχους που χώριζε την ήπειρο επί μισό αιώνα. Την 1η Μαΐου συντελέσθηκε ένα τεράστιο πολιτικό επίτευγμα, καθώς η Ένωση δεν είχε μπορέσει ποτέ έως τώρα να εκφράσει καλύτερα την ισχύ του προτύπου της και των αξίων στις οποίες στηρίζεται: της ειρήνης, της ελευθερίας και της αλληλεγγύης. Είμαι πεπεισμένος ότι χάρη στη διεύρυνση βελτιώθηκαν οι συνθήκες ασφαλείας και οι προοπτικές ανάπτυξης της Ένωσης, οι οποίες, όπως είπε ο πρωθυπουργός κ. Balkenende, είναι τα προβλήματα που απασχολούν περισσότερο την ολλανδική Προεδρία.
<P>
Παρ’ όλα αυτά, εάν το ευρώ μας εξασφαλίζει την οικονομική σταθερότητα, η μελλοντική μας ανάπτυξη εξαρτάται από τον εκσυγχρονισμό του οικονομικού μας συστήματος όπως προβλέπει το πρόγραμμα δράσης της Λισαβόνας. Όπως γνωρίζετε, αυτό είναι ακόμη ένα ευαίσθητο σημείο καθώς τα αποτελέσματα δεν ανταποκρίνονται στις προσδοκίες, αλλά σας διαβεβαιώνω ότι το πρόγραμμα θα είχε ναυαγήσει πλήρως χωρίς τις συνεχείς μας πιέσεις προς τα κράτη μέλη. Έχουμε φτάσει σχεδόν στο μέσο του χρόνου εφαρμογής της στρατηγικής που εκπονήθηκε για όλη τη δεκαετία και πρέπει ακόμα να γίνουν πολλά. Ευχαριστώ τον πρωθυπουργό Balkenende γιατί δεσμεύθηκε να ακολουθήσει αυτήν τη στρατηγική, η οποία μας έδωσε τα λιγότερα αποτελέσματα σε σχέση με τις προσδοκίες. Η Επιτροπή έθεσε, ωστόσο, γερά θεμέλια για την τελική επιτυχία της προσπάθειας.
<P>
Επειδή το πρόγραμμα δράσης της Λισαβόνας βασίζεται τόσο στον εκσυγχρονισμό της οικονομίας όσο και στη δημιουργία μιας πραγματικά ανταγωνιστικής κοινωνίας της γνώσης, κατεβάλαμε κάθε δυνατή προσπάθεια προκειμένου να αυξηθούν σημαντικά οι πόροι για την έρευνα, την εκπαίδευση και την κατάρτιση στην Ευρώπη. Παράλληλα με τα σχέδια για τη δημιουργία των δικτύων αριστείας, παραδίδουμε στη νέα Επιτροπή την πρότασή μας για διπλασιασμό του κοινοτικού προϋπολογισμού για την έρευνα την περίοδο 2007-2013, δίνοντας έτσι ένα δείγμα αποφασιστικότητας στα κράτη μέλη.
<P>
Όσον αφορά την εκπαίδευση, μια από τις ωραιότερες ημέρες της θητείας μου ήταν η ημέρα που ο εκατομμυριοστός φοιτητής πήγε για σπουδές στο εξωτερικό με το πρόγραμμα Erasmus. Ένα εκατομμύριο είναι ένας εξαιρετικός αριθμός και έως το τέλος της δεκαετίας θα τον έχουμε τριπλασιάσει. Η κατάργηση αυτών των συνόρων συμβάλλει στη δημιουργία της κοινωνίας της γνώσης, αλλά θα χρησιμεύσει και στη δημιουργία μιας γενιάς πραγματικών ευρωπαίων πολιτών, καθόσον η κινητικότητα και η ευρωπαϊκή ιθαγένεια συνδέονται στενά, και για να θέσουμε τις βάσεις της αυριανής Ένωσης πρέπει να στοχεύουμε προπαντός στους νέους και στους φοιτητές. Χαίρομαι λοιπόν ιδιαίτερα που η ολλανδική Προεδρία θεωρεί την κινητικότητα και τους νέους μία εκ των προτεραιοτήτων της.
<P>
Το ίδιο ισχύει και για τα εξωτερικά σύνορα. Είναι αναγκαίο να εκμεταλλευθούμε πλήρως την εξωτερική διάσταση των ευρωπαϊκών πολιτικών για την εκπαίδευση, την κατάρτιση και τους νέους. Για τον λόγο αυτόν η Επιτροπή εκπόνησε τα προγράμματα πανεπιστημιακής συνεργασίας και ανταλλαγών με τη Μεσόγειο, τα Βαλκάνια και την Κεντρική Ασία. Το τελευταίο μέλος αυτής της οικογένειας είναι το Erasmus Mundus, ένα πρόγραμμα καίριας σημασίας που θα οδηγήσει χιλιάδες φοιτητές από όλον τον κόσμο στα πανεπιστήμιά μας και θα χρησιμεύσει για να αποκτήσει και πάλι η Ευρώπη ηγετικό ρόλο στην έρευνα και στην τριτοβάθμια εκπαίδευση. Αυτός ακριβώς είναι ο στόχος που παρουσίασε ο κ. Balkenende προ ολίγου, χωρίς τον οποίο η Ευρώπη δεν θα μπορέσει να επιτύχει τους στόχους της Λισαβόνας.
<P>
Καταρχάς, θα εξακολουθήσουμε να προάγουμε την προετοιμασία των νέων δημοσιονομικών προοπτικών. Όπως γνωρίζετε, την προηγούμενη εβδομάδα η Επιτροπή ενέκρινε μια δέσμη νομοθετικών μέτρων, η οποία αποτελεί συνέχεια του πολιτικού προγράμματος που καταρτίσαμε τον Φεβρουάριο. Η στρατηγική είναι απλή: πρώτα ορίσαμε τις πολιτικές προτεραιότητες για την περίοδο μετά το 2007 και στη συνέχεια εξετάσαμε το πλαίσιο των ελάχιστων αναγκαίων οικονομικών πόρων για την επίτευξη των στόχων αυτών. Επικεντρωθήκαμε συνεπώς στο πολιτικό περιεχόμενο και στους στόχους και όχι μόνο στις οικονομικές πτυχές.
<P>
Είμαι ικανοποιημένος από το τεράστιο έργο που συντελέσθηκε γιατί μπορούμε να ανταποκριθούμε στα νέα καθήκοντα που ανέθεσε το Ευρωπαϊκό Συμβούλιο στην Επιτροπή. Το 2007 η Ένωση θα έχει πάνω από 100 εκατομμύρια νέους πολίτες και μολαταύτα η πρότασή μας αφήνει αμετάβλητο το σημερινό όριο των ιδίων πόρων γιατί χάρη σε μια αυστηρή, πολύ αυστηρή θα έλεγα, δημοσιονομική πειθαρχία και έναν προσεκτικό προγραμματισμό θα μπορούσαμε να αυξήσουμε ακόμη και σε είκοσι επτά τα κράτη μέλη της Ένωσης δαπανώντας κατά μέσο όρο μόνο το 1,14% του ακαθάριστου εθνικού εισοδήματος.
<P>
Οι προσπάθειές μας για την ενοποίηση της Ευρώπης εξακολουθούν και μετά την 1η Μαΐου 2004. Οι διαπραγματεύσεις με τη Βουλγαρία από τεχνική άποψη έχουν ολοκληρωθεί. Όσον αφορά τη Ρουμανία, έχω σκοπό να πράξω ό,τι είναι δυνατόν για την ταχύτερη δυνατή προώθηση των διαπραγματεύσεων, τηρώντας έτσι τις δεσμεύσεις οι οποίες –πρέπει να το επισημάνω σε όλους σας– προβλέπουν την ολοκλήρωση των διαπραγματεύσεων το 2004, αρκεί να είναι έτοιμη η χώρα. Στις αρχές Οκτωβρίου, η Επιτροπή θα εγκρίνει την έκθεση και τη γνωμοδότηση σχετικά με την έναρξη των ενταξιακών διαπραγματεύσεων με την Τουρκία, στην οποία πρόκειται να βασιστεί η απόφαση του Συμβουλίου τον προσεχή Δεκέμβριο.
<P>
Τον Δεκέμβριο του 2002 δέχθηκα χωρίς ενδοιασμούς την εντολή του Ευρωπαϊκού Συμβουλίου να παρουσιάσω την έκθεση αυτή σχετικά με την τήρηση των πολιτικών κριτηρίων της Κοπεγχάγης εκ μέρους της Τουρκίας και να εκπονήσω σχετική γνωμοδότηση. Αυτή τη στιγμή είναι πρόωρο να αποκαλύψω το περιεχόμενό της και μπορώ να πω μόνο ότι συγκεντρώνουμε από όλες τις πλευρές αναλύσεις, γεγονότα και μαρτυρίες. Μπορώ έτσι να σας διαβεβαιώσω ότι το έργο που επιτελούμε διακρίνεται από απόλυτη πληρότητα και αντικειμενικότητα. Εξάλλου, έχουμε καθήκον να επιδείξουμε απόλυτη αμεροληψία, τόσο προς τις κυβερνήσεις και τους συμπολίτες μας όσο και προς τον τουρκικό λαό, ο οποίος ελπίζει να ενταχθεί στην Ένωσή.
<SPEAKER ID="45" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Πρόεδρε της Επιτροπής, κυρίες και κύριοι, κύριε Προεδρεύων του Ευρωπαϊκού Συμβουλίου, το ΕΛΚ-ΕΔ σας καλωσορίζει θερμά, όπως και τον υπουργό σας για την Ευρώπη, κ. Nicolai, και τους συνεργάτες σας. Στις Κάτω Χώρες ανέκαθεν υποστηρίζατε την ένωση της Ευρώπης. Αυτό αποτελεί μια εξαίρετη προϋπόθεση για την επιτυχία της Προεδρίας σας. Επιτρέψτε μου να πω ακόμα ότι στην Ομάδα μας η αντιπροσωπεία των Κάτω Χωρών εργάζεται υποδειγματικά υπό την προεδρία του νέου συναδέλφου Camiel Eurlings και θα φροντίσει ώστε να έχετε από την Ομάδα μας την υποστήριξη που θα χρειαστείτε. Εννοείται ότι θα την έχετε.
<P>
Το σημαντικότερο καθήκον που αντιμετωπίζουμε είναι μάλλον θέμα πολιτικής ψυχολογίας, δηλαδή να ολοκληρώσουμε εσωτερικά τη διεύρυνση της Ευρωπαϊκής Ένωσης και να δημιουργήσουμε αλληλοκατανόηση μεταξύ των 25 κρατών μελών, μεταξύ των υπουργών στο Συμβούλιο Υπουργών, μεταξύ των λαών, να είμαστε πρόθυμοι να μάθουμε ο ένας από τον άλλον, να προσεγγίσουμε ο ένας τον άλλον. Αν έχουμε αυτόν τον σεβασμό, αυτήν την εκτίμηση, είμαι βέβαιος ότι θα σημειώσουμε μεγάλη επιτυχία.
<P>
Αναφερθήκατε στις ευρωπαϊκές αξίες. Συμφωνούμε με το ότι θα συγκαλέσετε ορισμένες διασκέψεις για το θέμα αυτό, πράγμα που θα μας δώσει περισσότερες ελπίδες για την Ευρώπη. Αναφέρατε την Ilma Kaulina από τη Ρίγα που πιστεύει στο μέλλον της Ευρώπης και πιστεύω πως τώρα θα αναφέρεται από όλα τα ευρωπαϊκά μέσα ενημέρωσης. Είμαι βαθύτατα πεπεισμένος ότι, εάν όλοι κάνουν το καθήκον τους, η ήπειρός μας θα έχει ένα λαμπρό μέλλον. Εσείς εργάζεστε γι’ αυτό και η Ομάδα μας σας εύχεται κάθε επιτυχία στο έργο σας.
<SPEAKER ID="46" LANGUAGE="DE" NAME="Schulz (PSE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, κύριε Balkenende, καταστήσατε τη διαδικασία της Λισαβόνας επίκεντρο των οικονομικών και πολιτικών προβληματισμών σας και ως προς αυτό θα τοποθετηθούν διεξοδικότερα εκ μέρους της Ομάδας μας οι συνάδελφοί μου van den Berg και Désir. Ωστόσο, είναι σαφές ότι θέλουμε η διαδικασία της Λισαβόνας να είναι μια κοινωνική διαδικασία. Η οικονομική ανανέωση της Ευρώπης, μια Ευρώπη σε καλύτερη φόρμα, είναι απολύτως απαραίτητη και θέλουμε να μην είναι η Ευρώπη ένας παγκόσμιος παράγοντας μόνον οικονομικά, θέλουμε και πρέπει να έχει επιτυχία. Αυτό γίνεται μόνο με τη διατήρηση της εσωτερικής κοινωνικής συνοχής. Γι’ αυτό όμως χρειαζόμαστε κοινωνική σταθερότητα. Η κοινωνική συνοχή είναι ένα απαραίτητο στοιχείο της διαδικασίας της Λισαβόνας. Εάν την καταστήσετε επίκεντρο των προσπαθειών σας κατά τη θητεία σας, τότε εμείς οι Ευρωπαίοι Σοσιαλιστές θα είμαστε στο πλευρό σας.
<P>
Θα ήθελα να κάνω άλλη μια παρατήρηση που αφορά τη διεύρυνση. Πρέπει να λάβουμε υπόψη πως υπάρχουν δύο στάδια σε σχέση με τη διεύρυνση. Τώρα πρέπει να συζητήσουμε για τη Βουλγαρία και τη Ρουμανία που χτυπούν την πόρτα της Ένωσης. Δόθηκαν σαφείς υποσχέσεις, για τις οποίες πρέπει να συζητήσουμε. Και όταν μιλάμε για δικαιοσύνη, μιλάμε για δικαιοσύνη απέναντι και στις δύο αυτές χώρες, δηλαδή τη Βουλγαρία και τη Ρουμανία. Εμείς, στην Ομάδα των Ευρωπαίων Σοσιαλιστών, επιμένουμε ότι δεν πρέπει να υπάρξει εδώ διάκριση. Επίσης, η Τουρκία πρέπει να αντιμετωπιστεί με δικαιοσύνη. Κύριε Balkenende, ξέρω ότι γνωρίζετε καλά τη σύγχρονη ιστορία της Ομοσπονδιακής Δημοκρατίας της Γερμανίας. Κύριε Poettering, το αγαπημένο απόφθεγμα του Προέδρου της CSU Franz-Josef Strauß πρώτα στο Vilshofen και ύστερα στο Passau ήταν: “”. Οι συνθήκες πρέπει να τηρούνται! Δεν μπορούμε να δίνουμε για 40 χρόνια υποσχέσεις σε μια χώρα σαν την Τουρκία και όταν φθάνει η ώρα να λέμε ότι δεν τα εννοούσαμε έτσι όλα αυτά. Εάν η Ευρωπαϊκή Ένωση θέλει να έχει διεθνή αξιοπιστία, πρέπει να τηρεί τις υποσχέσεις της. Αυτό σημαίνει πως, όταν εκπληρωθούν τα κριτήρια, πρέπει να αρχίσουν οι ενταξιακές διαπραγματεύσεις. Επαναλαμβάνω, όταν εκπληρωθούν τα κριτήρια,
<P>
Κύριε Balkenende, άκουσα με μεγάλη προσοχή ότι θέλετε να επικεντρώσετε τις προσπάθειές σας στην καταπολέμηση της τρομοκρατίας και σε μια νέα πολιτική για τα ναρκωτικά. Αυτό το επικροτούμε απερίφραστα. Όμως, για την καταπολέμηση της τρομοκρατίας απαιτείται επίσης να είναι ικανά να εργαστούν τα αντίστοιχα όργανα της Ευρωπαϊκής Ένωσης. Αυτό το λέω σε εσάς ως ασκούντα την Προεδρία του Συμβουλίου –και όχι ως πρωθυπουργό των Κάτω Χωρών, γιατί με αυτήν σας την ιδιότητα δεν είστε υπεύθυνος γι’ αυτό– ότι εδώ και μήνες η EUROPOL, το όργανο που δημιουργήθηκε για την καταπολέμηση της τρομοκρατίας στην Ευρώπη, είναι ακέφαλη διότι δεν μπορούν να συμφωνήσουν μεταξύ τους δύο κράτη μέλη και αυτό αποτελεί σκάνδαλο στο οποίο περιμένουμε να δοθεί τέλος κατά την Προεδρία σας.
<P>
Βεβαίως, θα μπορούσα να αναφέρω πολλά που είναι απαράδεκτα· αν όμως θέλουμε να ασκήσουμε μια βιώσιμη πολιτική, χρειαζόμαστε το Κιότο. Αν θέλουμε να διασφαλίσουμε περισσότερο την ειρήνη στον κόσμο, χρειαζόμαστε το Διεθνές Ποινικό Δικαστήριο χωρίς ειδικά δικαιώματα ασυλίας. Εφόσον το Κανκούν απέτυχε και θέλουμε να αδράξουμε μια νέα ευκαιρία, χρειαζόμαστε τη συνεργασία με τις ΗΠΑ τόσο ως προς το Κυότο όσο και ως προς το Διεθνές Ποινικό Δικαστήριο. Ίσως βέβαια οι Αμερικανοί ψηφοφόροι να μας κάνουν ένα ωραίο δώρο τον Νοέμβριο. Το ευχόμαστε. Όμως, κύριε Balkenende, περιμένω από τον πρωθυπουργό μιας χώρας που ανέκαθεν υπερασπιζόταν αυτές τις αξίες να επιμείνει σε αυτές η Ευρωπαϊκή Ένωση κατά τις συναλλαγές της με τον μεγαλύτερο εταίρο μας σε παγκόσμιο επίπεδο, συνεπώς και ως προς την επικύρωση του Κυότο και το δίκαιο εμπόριο. Εάν το επιδιώξετε αυτό, τότε εμείς οι σοσιαλδημοκράτες θα υποστηρίξουμε την Προεδρία σας. 
<SPEAKER ID="47" LANGUAGE="" NAME="Watson (ALDE )." AFFILIATION="(">
<P>
Πρέπει να κληρονομήσετε κάποια από την ορμή του προκατόχου σας, χωρίς να παγιδευτείτε στη σκιά του. Η ιρλανδική Προεδρία έχει μεταβιβάσει μια σημαντική κληρονομιά στη δική σας: το ευρωπαϊκό σύνταγμα. Οι Φιλελεύθεροι και οι Δημοκράτες αυτού του Σώματος θα τεθούν επικεφαλής της εκστρατείας για το σύνταγμα και περιμένουμε ότι όλες οι κυβερνήσεις της Ευρώπης θα είναι στην εμπροσθοφυλακή. Αν δεν μπορέσουμε να πείσουμε για την αξία του, τότε δεν άξιζε ούτε ένα ποτήρι σαμπάνια Justus Lipsius.
<P>
Για το υπόλοιπο έργο που έχετε προγραμματίσει, ο χρόνος είναι πολύ λίγος. Λόγω των θερινών διακοπών και του νεοσύστατου Κοινοβουλίου και της νέας Επιτροπής που βιάζονται να ορθοποδήσουν, πρέπει να επιτύχετε σε τρεισήμισι μήνες όσα πολλές Προεδρίες προσπαθούν να επιτύχουν σε έξι. Προσβλέπουμε να εργαστούμε με την καλή σας ομάδα που αποτελείται από τον κ. Nicolaï και τους συναδέλφους του.
<P>
Χαιρετίζουμε τη δέσμευσή σας να προωθήσετε την ατζέντα της δικαιοσύνης και των εσωτερικών υποθέσεων. Χαιρετίζουμε την έναρξη μιας συζήτησης για το ποιος είναι ο καλύτερος τρόπος για την ολοκλήρωση των μεταναστευτικών ελέγχων, κλείνοντας την πόρτα στην παράνομη μετανάστευση και προστατεύοντας παράλληλα αυτούς που δραπετεύουν από την καταπίεση. Χρειαζόμαστε, όμως, την απόφαση με ειδική πλειοψηφία και τη συναπόφαση στο άσυλο, στη μετανάστευση και στη δικαστική συνεργασία, όπως προβλέπεται στο άρθρο 251 της Συνθήκης.
<P>
Οι Φιλελεύθεροι και οι Δημοκράτες συμμερίζονται τον ρεαλισμό σας, αλλά ελπίζουμε ότι συνοδεύεται από μια δόση φιλοδοξίας και οράματος. Πρέπει να αποφασίσετε επί ζητημάτων που θα καθορίσουν το μέλλον της Ένωσής μας, κύριε Προεδρεύων του Συμβουλίου. Βασιζόμαστε στην ηγεσία σας προκειμένου να συγκρατηθεί αυτό το πλοίο στην επιφάνεια και να συνεχίσει να κινείται, τόσο εντυπωσιακά όσο το έργο του Μανέ “Ατμόπλοιο που αναχωρεί από τη Boulogne” το οποίο εκτίθεται στο Μουσείο Βαν Γκονγκ στο Άμστερνταμ.
<SPEAKER ID="48" LANGUAGE="IT" NAME="Frassoni (Verts/ALE )." AFFILIATION="">
<P>
Για το πρώτο ζήτημα η Ομάδα των Πρασίνων/Ευρωπαϊκή Ελεύθερη Συμμαχία διατηρεί σοβαρές ανησυχίες γιατί οι αξίες επί των οποίων επιμένετε δεν γίνονται πράξη υπογράφοντας με ενθουσιασμό την περιβόητη “επιστολή των φειδωλών” ή εξαπολύοντας επιθέσεις κατά της Επιτροπής, η οποία τόλμησε να προτείνει την αύξηση του προϋπολογισμού της Ευρώπης των 25 στο φοβερό ποσοστό του 1,14% του ευρωπαϊκού ΑΕγχΠ.
<P>
Το ευρωπαϊκό οικονομικό σύστημα δεν καθίσταται οικολογικά και κοινωνικά βιώσιμο και ανταγωνιστικό στοχεύοντας αποκλειστικά και μόνο στον περιορισμό του κόστους. Εσείς ο ίδιος φαίνεται να το παραδέχεστε όταν μιλάτε για την ανάγκη ανάκαμψης της ευρωπαϊκής οικονομίας ενισχύοντας την απασχόληση, τον εκσυγχρονισμό και την έρευνα. Χρησιμοποιήσατε επίσης τον όρο βιωσιμότητα, που εσχάτως έχει γίνει πολύ της μόδας, αν και για ελάχιστους έχει κάποιο ουσιαστικό περιεχόμενο. Ωστόσο, πολλά μπορούν να γίνουν τους προσεχείς έξι μήνες, ενθαρρύνοντας όχι μόνο τα παραγωγικά συστήματα, αλλά και τις κυβερνήσεις να λάβουν οικολογικά βιώσιμες αποφάσεις. Θα μπορούσαμε, παραδείγματος χάρη, να εργασθούμε καλύτερα για την εφαρμογή του Πρωτοκόλλου του Κυότο, να αντισταθούμε στις πιέσεις της χημικής βιομηχανίας σχετικά με την οδηγία REACH, να αξιοποιήσουμε πραγματικά το σχέδιο δράσης για την περιβαλλοντική τεχνολογία, να καταργήσουμε τις επιχορηγήσεις στην κηροζίνη των αεροσκαφών και να επαναφέρουμε προς συζήτηση την οδηγία Bolkenstein. Κύριε Προεδρεύων, σε έξι μήνες θα συναντηθούμε και πάλι για να κρίνουμε κατά πόσον ήταν οικολογικά βιώσιμη η Προεδρία σας.
<SPEAKER ID="49" LANGUAGE="FR" NAME="Wurtz (GUE/NGL )." AFFILIATION="">
<P>
Καταρχάς, υπάρχει το σχέδιο οδηγίας, γνωστό και ως “οδηγία Bolkenstein”, σχετικά με την ελευθέρωση των υπηρεσιών. Έχετε δηλώσει ότι η οδηγία κινείται προς τη σωστή κατεύθυνση. Ωστόσο, κεντρικό στοιχείο του κειμένου αποτελεί η αρχή του δικαίου της χώρας προέλευσης, βάσει της οποίας ισχύει παντού το κοινωνικό δίκαιο της προμηθεύτριας χώρας. Κάτι τέτοιο θα δημιουργούσε τις προϋποθέσεις για κάθε είδους καταχρήσεις και κοινωνικό ντάμπινγκ. Θα ίσχυε, έτσι, το φαύλο σύστημα των σημαιών ευκαιρίας σε περισσότερο από το ήμισυ του συνόλου των οικονομικών δραστηριοτήτων. Για τον λόγο αυτόν, θεωρούμε απαράδεκτο το εν λόγω κείμενο.
<P>
Υπάρχει, επίσης, το ζήτημα της μεταρρύθμισης του Συμφώνου Σταθερότητας και Ανάπτυξης. Όσον αφορά τη μεταρρύθμιση, εξακολουθούμε να μην έχουμε ξεπεράσει την εμμονή με τη μείωση των δημοσίων και κοινωνικών δαπανών, ή ακόμη τον μύθο του 3%· τουναντίον. Ακόμη χειρότερα, γίνονται συζητήσεις για μια κρυμμένη πτυχή της μεταρρύθμισης, σύμφωνα με την οποία επιφυλάσσεται ιδιαιτέρως αυστηρή μεταχείριση των χωρών οι οποίες εφαρμόζουν συστήματα συνταξιοδότησης βάσει εισφορών, τα οποία θα αντιμετωπίζονται ως οιονεί κρυφό χρέος. Πρέπει να λάβουμε υπόψη ότι ένα τέτοιο μέτρο θα δημιουργούσε σημαντική κοινωνική δυσαρέσκεια στις ενδιαφερόμενες χώρες.
<P>
Υπάρχει, τέλος, το ζήτημα της αναθεώρησης της στρατηγικής της Λισαβόνας. Η ομάδα εργασίας της οποίας προεδρεύει ο κ. Wim Kok αναμένεται να έχει εκπονήσει την έκθεσή της τον Οκτώβριο, όμως ήδη ζητάτε μεγαλύτερη ευελιξία και απορύθμιση, προς ενίσχυση των χωρών με πολύ χαμηλό κοινωνικό κεκτημένο. Σας καλούμε να αποφύγετε τον πειρασμό να προχωρήσετε σε μια αμιγώς φιλελεύθερη στροφή. Ακόμη και η ίδια η Επιτροπή, στην έκθεσή της προς το Ευρωπαϊκό Συμβούλιο του Μαρτίου, αναγνώρισε με τον τρόπο της την αποτυχία αυτής της στρατηγικής, η οποία αποσκοπούσε να προσφέρει στην Ένωση πλήρη απασχόληση και μια οικονομία δυναμικής ανάπτυξης έως το 2010. Θέλω επίσης να προσθέσω ότι τα άκρως περιοριστικά μέτρα που περιγράψατε όσον αφορά τους αιτούντες άσυλο, τους μετανάστες και τους πρόσφυγες, καθώς και το όραμά σας σχετικά με τις διαπραγματεύσεις στον ΠΟΕ, είναι βέβαιο ότι θα προκαλέσουν εύλογες συζητήσεις.
<SPEAKER ID="50" LANGUAGE="NL" NAME="Blokland (IND/DEM )." AFFILIATION="">
<SPEAKER ID="51" LANGUAGE="LV" NAME="Zīle (UEN )." AFFILIATION="">
<SPEAKER ID="52" LANGUAGE="NL" NAME="Claeys (NI )." AFFILIATION="">
<P>
    Κύριε πρωθυπουργέ, δεν υπάρχει αμφιβολία ότι το πιο ακανθώδες θέμα το οποίο θα κληθείτε να αντιμετωπίσετε κατά τη διάρκεια της ευρωπαϊκής Προεδρίας σας θα είναι η αίτηση προσχώρησης της Τουρκίας. Όχι μόνο επειδή φαίνεται ότι οι απόψεις του Υπουργικού σας Συμβουλίου πάνω σε αυτό το θέμα διίστανται αλλά επειδή επίσης θα δεχθείτε έντονη πίεση προκειμένου να αξιολογήσετε την Τουρκία όχι με βάση την τήρηση των κριτηρίων της Κοπεγχάγης, αλλά απλώς με βάση την πρόοδο που έχει σημειωθεί έως τώρα. Εφόσον αναφερθήκατε σε μια αυστηρή εφαρμογή των κριτηρίων που ορίστηκαν το 2002, ας ελπίσουμε τώρα ότι θα αποδείξετε εμπράκτως τα λεγόμενά σας. Εν πάση περιπτώσει, είναι προφανές ότι η Τουρκία απέτυχε να ικανοποιήσει τα καθορισμένα κριτήρια εχθές, δεν τα ικανοποιεί σήμερα και δεν θα τα ικανοποιεί ούτε τον Δεκέμβριο. Αναφερθήκατε προ ολίγου στους λαούς της Ευρώπης για τους οποίους γίνονται όλα. Θα έπρεπε να προσφέρεται η δυνατότητα σε αυτούς τους ανθρώπους να έχουν λόγο για ένα ουσιώδες, θεμελιώδες ζήτημα όπως η προσχώρηση μιας μη ευρωπαϊκής χώρας στην Ευρωπαϊκή Ένωση. Μιας χώρας η οποία σε είκοσι χρόνια όχι μόνο θα καυχάται για τη μεγαλύτερη έκταση στο πλαίσιο της Ένωσης, αλλά και για τον μεγαλύτερο πληθυσμό. Μιας χώρας της οποίας η προσχώρηση θα αποτελέσει οικονομική και κοινωνική αφαίμαξη και θα πυροδοτήσει νέο και μαζικό κύμα μετανάστευσης. Είστε πεπεισμένος ότι κάτι τέτοιο διαθέτει δημοκρατικό έρεισμα; Μένει επίσης να διαπιστώσουμε κατά πόσον μπορούμε να δώσουμε βάση σε έναν τούρκο πρωθυπουργό ο οποίος ισχυρίζεται ότι θα σεβαστεί το κοσμικό κράτος και τη δημοκρατία αλλά ο οποίος, πριν από λίγα χρόνια, έκανε ακόμη δηλώσεις στη λογική του “τα τζαμιά είναι οι στρατώνες μας, τα τεμένη οι ξιφολόγχες μας, οι τρούλοι τα κράνη μας και οι πιστοί μας οι στρατιώτες μας”. Στην πραγματικότητα, θα έπρεπε να αναλογιστούμε πολύ προσεκτικά κατά πόσον κάτι τέτοιο συνάδει με τις ευρωπαϊκές αξίες μας. Το Ευρωπαϊκό Σύνταγμα θα τεθεί σε δημοψήφισμα σε αρκετά κράτη μέλη. Εάν επιθυμούμε να αποφύγουμε την περαιτέρω απομάκρυνση των Ευρωπαίων από την Ευρωπαϊκή Ένωση, πρέπει να συνδέσουμε αυτό το δημοψήφισμα με το ζήτημα της τουρκικής αίτησης. 
<SPEAKER ID="53" LANGUAGE="NL" NAME="Eurlings (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κατά τη διάρκεια της ολλανδικής Προεδρίας, και οι 25 εταίροι της Ένωσης είναι για πρώτη φορά υπεύθυνοι για την επιτυχία αυτών των έξι μηνών συνεργασίας, των έξι πρώτων κρίσιμων μηνών. Ως Προεδρεύων του Συμβουλίου, ο κ. Balkenende δύναται και οφείλει να δώσει σημαντική ώθηση σε ζωτικούς τομείς. Υπ’ αυτές τις συνθήκες και το ίδιο το Συμβούλιο θα αναγκαστεί να αναπτύξει και να εφαρμόσει νέες και πιο αποτελεσματικές μεθόδους εργασίας. Αυτό είναι απαραίτητο προκειμένου να διασφαλισθεί ότι ο ρυθμός προόδου της Ένωσης των 25 θα είναι ταχύτερος του σαλιγκαριού. Στο ίδιο πάντα πνεύμα, το Συμβούλιο πρέπει μάλλον να εγκρίνει το νέο καθεστώς του Ευρωπαϊκού Κοινοβουλίου παρά να το παρεμποδίσει. Η κοινή γνώμη ευλόγως περιμένει από εμάς δημοκρατική διαφάνεια. Θα ήθελα να ακούσω από τον κ. Balkenende τον τρόπο με τον οποίο προτίθεται να δώσει τα απαραίτητα μηνύματα προσέγγισης και επικοινωνίας. Από την εμπειρία μου ως μέλος του κοινοβουλίου της χώρας μου, γνωρίζω ότι μπορεί να επιδείξει σθένος και επιμονή στην άσκηση της πολιτικής του, ακόμη και αν αυτή θεωρείται αντιλαϊκή και αμφιλεγόμενη. Γι’ αυτόν τον λόγο μπορούμε να βασιστούμε στο πολιτικό του όραμα και την ικανότητά του να κάνει ό,τι είναι απαραίτητο. Ο χθεσινός του λόγος στο Βερολίνο, με τον οποίο απέδωσε τιμή στον Κόμη Klaus von Stauffenberg, ήταν ακόμη μια απόδειξη. Δικαίως ο Προεδρεύων του Συμβουλίου συνέδεσε το πολιτικό και ψυχικό σθένος και την πίστη του Stauffenberg και των ομοϊδεατών του και την ευκαιρία συμφιλίωσης που δόθηκε στην Ευρώπη μετά την απελευθέρωση. Στο ίδιο πνεύμα καλούμαστε τώρα με τη σειρά μας να πράξουμε ό,τι είναι απαραίτητο εν συνεχεία της απελευθερωτικής διεύρυνσης της Ένωσης σε 25 εταίρους. Τι μέλλει γενέσθαι; Η Ευρώπη πρέπει να είναι πιο ορατή. Θα ήταν σημαντικό αντί να αρνούμαστε ότι η δημόσια εικόνα της Ευρώπης μοιάζει μάλλον με αυτή ενός περίπλοκου Μολώχ, να την αλλάξουμε με απτό τρόπο. Η Ευρώπη θα έπρεπε να αντιμετωπίσει ενωμένη τα μεγάλα ζητήματα της εποχής μας που επηρεάζουν άμεσα τον κάθε πολίτη και που κυμαίνονται από την κατανοητή και ανθρωπιστική πολιτική ασύλου που εμποδίζει αποτελεσματικά την παράνομη διακίνηση ανθρωπίνων όντων έως τη σθεναρή αντίσταση στην παγκόσμια τρομοκρατία. Αυτό απαιτεί συγκεκριμένη δράση και την ανταλλαγή πληροφοριών και μηνυμάτων για την ασφάλεια των πολιτών, καθώς και την υιοθέτηση μιας διακριτής γραμμής στην αντιμετώπιση των εγκληματιών και των δικτύων τους –συμπεριλαμβανομένου και του εμπορίου ναρκωτικών– κατά μήκος των εθνικών συνόρων. Στο πλαίσιο της αξιοπιστίας, συμφωνώ ότι δεν πρέπει να προστεθούν νέες απαιτήσεις προς τα νέα κράτη μέλη όπως η Τουρκία. Αντιθέτως, πρέπει να εμμείνουμε στις ήδη προβλεπόμενες απαιτήσεις από το πλαίσιο της Κοπεγχάγης και να μην υποκύψουμε σε οποιαδήποτε σχετική πίεση. Εάν εμείς οι Χριστιανοδημοκράτες επιθυμούμε να διασφαλίσουμε ότι η κοινότητα αξιών δεν θα είναι ευσεβής κοινοτοπία αλλά θέμα της ημερήσιας διάταξης, πρέπει να καθορίσουμε τις κοινές γραμμές και τις συγκεκριμένες πολιτικές τις οποίες πρέπει να ακολουθήσουμε. Από οικονομικής άποψης το κείμενο του κ. Kok, πρώην πρωθυπουργού μας, είναι μάλλον ασαφές. Αναμένω παρά ταύτα σαφείς προτάσεις από το Κοινοβούλιο και την Επιτροπή και ουσιαστικά μέτρα δράσης ούτως ώστε να γίνει μια τονωτική ένεση στην ατζέντα της Λισαβόνας. Είναι απολύτως δικαιολογημένο να απαιτούμε πολλά από την Προεδρία σε αυτούς τους τομείς. Ο κ. Balkenende είναι προικισμένος με έντονη ενεργητικότητα και αποφασιστικότητα και τιμήθηκε με μια σπουδαία ευκαιρία και από αυτούς στους οποίους προσφέρονται πολλά αναμένονται και πολλά. Ο κ. Balkenende γνωρίζει ότι από άποψη αποφασιστικότητας, μπορεί να βασίζεται στην πλήρη εμπιστοσύνη και στήριξη από τα μέλη του Ευρωπαϊκού Κοινοβουλίου, συμπεριλαμβανομένου και εμού. Έχουμε απόλυτη εμπιστοσύνη στο προσωπικό όραμα, το ενδιαφέρον και την αποφασιστικότητα του εν λόγω Προεδρεύοντος του Συμβουλίου, και του ευχόμαστε κάθε επιτυχία.
<SPEAKER ID="54" LANGUAGE="EN" NAME="Van den Berg (PSE )." AFFILIATION="(">
<P>
    Κύριε Πρόεδρε, εξ ονόματος των Ολλανδών και των Ευρωπαίων Σοσιαλδημοκρατών, χαιρετίζω θερμά την ανάληψη της Προεδρίας του Ευρωπαϊκού Κοινοβουλίου από τις Κάτω Χώρες. Ο υπουργός Ευρωπαϊκών Υποθέσεών σας μας ζήτησε, πάνω από όλα, να ηγηθούμε της πολιτικής συζήτησης. Ως Ευρωπαίοι Σοσιαλιστές, με χαρά δεχόμαστε την πρόκληση. Μιλήσατε για εκσυγχρονισμό, για ανταγωνισμό με τις ΗΠΑ και την Ασία και για την επίτευξη των στόχων της Λισσαβόνας. Εμείς οι Σοσιαλιστές φοβόμαστε ότι, με αυτές τις δελεαστικές λέξεις, σκοπεύετε να κάνετε κάτι εντελώς διαφορετικό, δηλαδή να στριμώξετε την Ευρώπη στη γωνιά των συντηρητικών. Παρ’ όλο που πριν από μερικά χρόνια γίνονταν τεράστιες προσπάθειες για να καταπολεμηθεί η ανεργία μέσω της μείωσης των ωρών εργασίας και της εισαγωγής του συστήματος της συναπασχόλησης, τώρα ξαφνικά γίνεται λόγος για επιμήκυνση του ωραρίου και αναφέρετε και συντόμευση των διακοπών. Τι το καινούργιο υπάρχει σε αυτό; Ενώ μας απασχολούσε η ποιότητα της εργασίας, η μέριμνα για τους εργασιακούς χώρους, η πρόληψη των εργατικών ασθενειών και ατυχημάτων μέσω ενός πανευρωπαϊκού κανονισμού, τώρα μιλάτε για απορύθμιση. Μήπως εξαφανίστηκαν, μαζί με αυτά, οι στόχοι για μεγαλύτερη συμμετοχή στην εργασία και μικρότερη αποχή από την εργασία λόγω ασθένειας; Μιλούσαμε για μεγαλύτερη ευελιξία εντός της αγοράς εργασίας με μεγαλύτερη νομική προστασία· τώρα μιλάτε για την απορύθμιση αυτής της προστασίας. Φαίνεται, συνεπώς ότι ο στόχος σας για κατάργηση του διοικητικού φόρτου αποτελεί περισσότερο μια δικαιολογία για την κατάργηση ορισμένων κοινωνικών και διοικητικών κατακτήσεων. Συγχρόνως, αδυνατείτε να αντιμετωπίσετε τους κανονισμούς που διέπουν τις προσφορές σε διαγωνισμούς που στραγγαλίζουν τις μικρές και μεσαίες επιχειρήσεις. Ενώ μιλούσαμε για επένδυση του 3% του ΑΕΠ ανά κράτος μέλος στην έρευνα και την παιδεία, τομείς στους οποίους οι Κάτω Χώρες έως τώρα υστερούν σημαντικά, τώρα μιλάτε μόνο για το Σύμφωνο Σταθερότητας, περιορίζοντας τις δαπάνες και εμμένοντας σταθερά στο έλλειμμα της τάξης του 3% κατ’ ανώτατο, χωρίς να διαθέτετε τους πόρους και τη δικαιοδοσία ώστε να εμμένετε εξίσου σταθερά στο 3% για επένδυση στην έρευνα και την εκπαίδευση. Αυτό είναι κάτι που θα ήθελα να έχω δει να συζητάτε ενώπιον του Δικαστηρίου. Σίγουρα, η έκθεση Kok για “απασχόληση, απασχόληση, απασχόληση” θα το λάμβανε πραγματικά σοβαρά υπόψη. Ενώ το 2000 μιλούσαμε για δημόσιες προμήθειες υψηλής ποιότητας όχι μόνο στις υποδομές, τώρα μιλάτε για ελευθέρωση και ιδιωτικοποίηση του κλάδου των υπηρεσιών, που περιλαμβάνει τον ηλεκτρισμό, την περίθαλψη και τις δημόσιες συγκοινωνίες. Είστε πράγματι έτοιμοι να σταματήσετε αυτές τις καταστροφικές προτάσεις του κ. Bolkestein για ελευθέρωση των υπηρεσιών; Στο κάτω-κάτω θα δώσουν τη δυνατότητα στους Πολωνούς να προσφέρουν τις υπηρεσίες τους στις Κάτω Χώρες σε τιμές Πολωνίας χωρίς να υπόκεινται στις τιμές που ισχύουν στη χώρα μας και αυτό, στην πραγματικότητα θα οδηγήσει σε κοινωνικό ντάμπινγκ. Κατά την άποψη των Σοσιαλδημοκρατών, φαίνεται ότι η ατζέντα της Λισαβόνας χρησιμοποιείται προς όφελός σας για να υιοθετηθεί μια σκληρή συντηρητική οικονομική ατζέντα, υπό τον μανδύα του εκσυγχρονισμού. Κατά την άποψή μας, οπισθοδρομείτε και αρνείστε να δημιουργήσετε θέσεις εργασίας οι οποίες απαιτούν μυαλό και να δεσμευθείτε για ποιότητα, έρευνα, εκπαίδευση και υψηλής ποιότητας δημόσιες υπηρεσίες. Φοβούμαστε ότι, ως αποτέλεσμα αυτού, η ανεργία θα αυξηθεί στην Ευρώπη, ότι τα ασθενέστερα μέλη της κοινωνίας θα πληρώσουν το λογαριασμό των μέτρων περικοπής και ότι εσείς, με τον υποψήφιό σας, τον κ. Barroso, δεν πράττετε σωστά αν θέλουμε να κερδίσουμε τον αγώνα απέναντι στην Ασία και τις ΗΠΑ. Σας πετάμε το γάντι πριν από τον διάλογο και, αν και σας καλωσορίζουμε θερμά, εσάς και την Προεδρία σας, δυσκολευόμαστε εντούτοις να αποδεχτούμε τις πολιτικές επιλογές σας και προσβλέπουμε στη συζήτηση υπό την Προεδρία σας.
<SPEAKER ID="55" LANGUAGE="" NAME="Maaten (ALDE )." AFFILIATION="(">
<P>
    Κύριε Προεδρεύων του Συμβουλίου, σε μια προηγούμενη πολιτική ζωή, ήμουν μέλος του συμβουλίου του Amstelveen, μιας μεσαίου μεγέθους πόλης των Κάτω Χωρών. Ένα άλλο μέλος του συμβουλίου, που τώρα είναι πολύ γνωστός στην Ευρώπη και σε εσάς, μας διασκέδασε κάποτε λέγοντάς μας αυτό που αποκάλεσε το παράδοξο της μέτριας ορχήστρας χάλκινων. Για να μην πολυλογώ, ο μαέστρος αυτής της μέτριας ορχήστρας χάλκινων είχε διπλό καθήκον. Έπρεπε να διασφαλίσει ότι οι μουσικοί ξεκινούσαν και τελείωναν ταυτόχρονα. Το τι συνέβαινε στο ενδιάμεσο δεν είχε τόση σημασία. Κύριε Πρόεδρε, προκύπτει μια αναλογία με το Συμβούλιο των Υπουργών. Το πρόγραμμα της Προεδρίας των Κάτω Χωρών είναι καλό. Το εννοώ. Επιπλέον, χαίρομαι που, μετά την κάπως περίτεχνη ρητορική του κατά τη διάρκεια της προεκλογικής εκστρατείας, ο κ. van den Berg απλώς συνέχισε στον παραδοσιακό σοσιαλιστικό δρόμο.
<SPEAKER ID="56" LANGUAGE="" NAME="Buitenweg (Verts/ALE )." AFFILIATION="(">
<P>
    Θα ήθελα πραγματικά να καλωσορίσω θερμά τον Προεδρεύοντα του Συμβουλίου στο Ευρωπαϊκό Κοινοβούλιο. Στις Κάτω Χώρες, ο Πρόεδρος Balkenende έχει αυτοανακηρυχθεί ως ο άνθρωπος των προτύπων και των αξιών και, στην Ευρώπη επίσης, είναι έτοιμος να αντιμετωπίσει την Προεδρία ως μέσο για τη διεξαγωγή διαλόγου για τα πρότυπα και τις αξίες, κάτι το οποίο επικροτώ. Ελπίζω απλώς ότι ο διάλογος αυτός δεν θα εξελιχθεί σε μια μάταιη και βαρετή συζήτηση. Η Ομάδα μου τάσσεται υπέρ του να τεθούν κανόνες ευπρέπειας στην πολιτική ασύλου. Για παράδειγμα, οι Ολλανδοί επέμειναν να επιτρέπει η ευρωπαϊκή πολιτική ασύλου, την οποία ενέκριναν οι υπουργοί Δικαιοσύνης τον Μάιο, την απέλαση των αιτούντων άσυλο πριν από την οριστική έκβαση της διαδικασίας προσφυγής τους. Αν συμβεί αυτό, θα μπορούν να παρακολουθούν τη διαδικασία προσφυγής τους μέσω τηλεδιάσκεψης, υπό την προϋπόθεση, φυσικά, ότι δεν έχουν, εν τω μεταξύ, φυλακιστεί στη χώρα προέλευσής τους. Αυτό δεν θα έχει κανένα νόημα και δεν θα συμβαδίζει σε καμία περίπτωση με τα διεθνή πρότυπα. Μπορώ να πω ότι η Ομάδα μου θα προτείνει στο Ευρωπαϊκό Κοινοβούλιο την ακύρωση αυτής της οδηγίας από το Ευρωπαϊκό Δικαστήριο.
<SPEAKER ID="57" LANGUAGE="" NAME="Meijer (GUE/NGL )." AFFILIATION="(">
<P>
    Κύριε Πρόεδρε, η ολλανδική κυβέρνηση ζητά να δοθεί προτεραιότητα στην οικονομική ανάπτυξη και στην καταπολέμηση της τρομοκρατίας. Ενστερνίζεται τις παρωχημένες τώρα ψευδαισθήσεις της Συνόδου της Λισαβόνας του 2000, η οποία υποστήριζε ότι η Ευρώπη θα μπορούσε να νικήσει πριν από το 2010 τις Ηνωμένες Πολιτείες και την Ιαπωνία σε μια ανταγωνιστική μάχη κάνοντας τα πράγματα εδώ όσο άσχημα είναι και εκεί. Εν τω μεταξύ, διαφάνηκε ότι οι πόροι για την εκπαίδευση προς όφελος της αναμενόμενης οικονομίας της γνώσης είναι ανεπαρκείς. Τα μειονεκτήματα της Λισαβόνας μπορεί να είναι πιο ορατά τώρα, αλλά δεν συμβαίνει το ίδιο με τα πολυδιαφημισμένα οφέλη της. Το ίδιο ισχύει και με το Σύμφωνο Σταθερότητας. Χωρίς να αντιτίθεται στη δημοκρατία, το κριτήριο του 3% γίνεται ολοένα και πιο ανέφικτο. Οι Κάτω Χώρες θεωρούνται όλο και περισσότερο ως η σιγανοπαπαδιά της Ευρωπαϊκής Ένωσης και του ΝΑΤΟ, λόγω της απαίτησής τους για αυστηρότερο σεβασμό του Συμφώνου Σταθερότητας, της ανάθεσης των δημοσίων συγκοινωνιών σε διεθνείς εταιρείες, της θέσπισης αυξημένων ωραρίων εργασίας, της πίεσης του Επιτρόπου Bolkestein για μια οδηγία για τις υπηρεσίες και της συνεχιζόμενης στρατιωτικής εμπλοκής τους στο αμερικανικό προτεκτοράτο του Ιράκ, κάτι που φέρνει την τρομοκρατική απειλή όλο και πιο κοντά στην Ευρώπη. Ακούω μερικές φορές άλλα κράτη μέλη να παρατηρούν ότι θα ήταν καλό να εγκατέλειπαν οι Κάτω Χώρες την Ευρωπαϊκή Ένωση, διότι η χώρα αυτή αποτελεί πλέον την κινητήρια δύναμη πίσω από τη θλιβερή φιλοδοξία για περιορισμό των δημοσίων δαπανών και κατάργηση των δημοσίων προμηθειών. Η φιλοδοξία αυτή σημαίνει ότι θα εγκαταλείψουμε χαρακτηριστικά γνωρίσματα του ευρωπαϊκού πολιτισμού προς χάριν του σκληρού και ανηλεούς συστήματος της Αμερικής. Αν ο κ. Balkenende θέλει να μεταμορφώσει κατ’ αυτόν τον τρόπο ολόκληρη την Ευρώπη, θα προκαλέσει σημαντικές κοινωνικές συγκρούσεις, διότι η κοινή γνώμη κινείται προς άλλη κατεύθυνση. Αν και η Σύνοδος της Λισαβόνας αποφάσισε να καταργήσει τις δημόσιες υπηρεσίες, το Κοινοβούλιο αποφάσισε στη συνέχεια, ύστερα από πρότασή μου και με μεγάλη πλειοψηφία, να καταργήσει την προϋπόθεση σχετικά με τις δημόσιες συγκοινωνίες. Αντί να αγωνιζόμαστε για απεριόριστη οικονομική ανάπτυξη εις βάρος της κοινωνικής ασφάλισης, των δημοσίων υπηρεσιών και του περιβάλλοντος, είναι προτιμότερο να διατηρήσουμε τους φόρους σε ένα λογικό επίπεδο και να επιδιώξουμε την αναδιανομή του εθνικού και ευρωπαϊκού εισοδήματος προς όφελος των πλέον αδυνάμων, προς όφελος χρήσιμων κοινοτικών έργων, αλλά και προς όφελος της ένταξης των μεταναστών και της εξάλειψης της φτώχειας και της δυστυχίας στον κόσμο, οι οποίες αποτελούν ακόμη πρόσφορο έδαφος για την τρομοκρατία. 
<SPEAKER ID="58" LANGUAGE="" NAME="Farage (IND/DEM )." AFFILIATION="(">
<P>
Οι χρηματοπιστωτικές υπηρεσίες είναι ο μεγαλύτερος και πιο επιτυχημένος κλάδος της Βρετανίας. Το σύνολο αυτής της ατζέντας δεν είναι τίποτα λιγότερο από καταστροφή για το City του Λονδίνου, και είναι μια πολιτική εξώθησης των γειτόνων σας στην επαιτεία διότι οι επενδυτικές και ασφαλιστικές επιχειρήσεις δεν πρόκειται να μεταφερθούν από το Λονδίνο στη Φρανκφούρτη ή το Παρίσι: θα εξαναγκαστούν να μεταφερθούν εκτός της Ευρωπαϊκής Ένωσης. Θα μετακινηθούν προς τα υπεράκτια κέντρα. Ειλικρινά, πρόκειται για μια προμελετημένη πολιτική που ακολουθείται από την Ευρωπαϊκή Ένωση χρόνο με τον χρόνο, και έχει κοστίσει στη χώρα μου πολλά χρήματα.
<P>
Και μετά από όλα αυτά θέλετε να επαναδιαπραγματευτούμε την επιστροφή δασμών της Βρετανίας και να χάσουμε επιπλέον 2 δισεκατομμύρια λίρες τον χρόνο! Όλα αυτά μοιάζουν πολύ άσχημα, αλλά στην πραγματικότητα είναι πολύ καλά διότι το τζίνι της κοινής γνώμης έχει βγει τώρα για τα καλά από το μπουκάλι του. Γνωρίζουμε ότι είναι ένα πολιτικό σχέδιο. Ειλικρινά, αυτό που θα ήθελα να κάνετε είναι να ασκήσετε τόσο έντονη πίεση σε αυτό το πρόγραμμα διότι έτσι θα κάνετε τη βρετανική κοινή γνώμη και την κοινή γνώμη σε πολλά άλλα κράτη μέλη να θυμώσουν τόσο πολύ ώστε, όταν θα μας δοθεί η ευκαιρία να εκφράσουμε τη γνώμη μας σε αυτά τα δέκα δημοψηφίσματα, να πούμε “όχι” και να το πούμε δυνατά. 
<SPEAKER ID="59" LANGUAGE="" NAME="Libicki (UEN )." AFFILIATION="(">
<SPEAKER ID="60" LANGUAGE="" NAME="Belohorská (NI )." AFFILIATION="(">
<P>
Η ολλανδική Προεδρία μάς περιέγραψε ένα πρόγραμμα το οποίο αποτελεί και πρόκληση, δηλαδή την υπογραφή της Συνταγματικής Συνθήκης της Ευρωπαϊκής Ένωσης. Ως μέλος της Ευρωπαϊκής Συνέλευσης, μπορώ να εγγυηθώ ότι αυτή η Συνθήκη περιέχει τις βασικές αρχές για μια μελλοντική ισχυρή και ευημερούσα Ευρώπη. Καθώς κοιτάζουμε προς το μέλλον, αισθάνομαι την υποχρέωση να αναφέρω ορισμένες από τις κινήσεις που έκανε η Δημοκρατία της Σλοβακίας στο παρελθόν. Αυτόν τον μήνα που διανύουμε είναι η 12η επέτειος της υπογραφής από το κοινοβούλιο της Σλοβακίας της ανακήρυξης της κυριαρχίας της Σλοβακικής Δημοκρατίας Αυτό ήταν το πρώτο βήμα για τη δημιουργία ενός ανεξάρτητου σλοβακικού κράτους. Το δεύτερο βήμα ήταν η ψήφιση του Συντάγματος της Σλοβακικής Δημοκρατίας την 1η Σεπτεμβρίου 1992. Η περίοδος αυτή ολοκληρώθηκε το Νοέμβριο του 1992 με τον ειρηνικό διαχωρισμό της ομοσπονδίας της Τσεχοσλοβακίας σε δύο ανεξάρτητα κράτη – τις δημοκρατίες της Τσεχίας και της Σλοβακίας. Μπορώ να σας διαβεβαιώσω ότι, παρά τον διαχωρισμό των κρατών, οι σχέσεις μεταξύ των Τσέχων και των Σλοβάκων έχουν σημαντικά βελτιωθεί. Η εγκαθίδρυση της Σλοβακικής Δημοκρατίας ήταν ένα βήμα προς την κατεύθυνση της ΕΕ και ήταν το δικό μου κόμμα, η Κίνηση για μια Δημοκρατική Σλοβακία, υπό την ηγεσία του κ. Meciar, που υπέβαλε την αίτηση της Δημοκρατίας της Σλοβακίας για ένταξη στην Ευρωπαϊκή Ένωση.
<P>
Θεωρώ επομένως ότι η ένταξή μας στην ΕΕ αποτελεί την εκπλήρωση των στόχων μας, των ιδεών μας και του προγράμματός μας. Μας ενδιαφέρει όχι μόνο να απομακρυνθούν τα σύνορα που εμποδίζουν την ελεύθερη κυκλοφορία των προσώπων, αλλά και να ξεπεραστεί ο διαχωρισμός μεταξύ της παλαιάς και της νέας Ευρώπης ή, όπως άκουσα να λέγεται εχθές, ο διαχωρισμός μεταξύ της Δυτικής και της Ανατολικής Ευρώπης. Οι τρεις βουλευτές που εκπροσωπούμε το HZDS, την Κίνηση για μια Δημοκρατική Σλοβακία, ο κ. Kozlík, ο κ. Baco και εγώ, εργαζόμαστε στην Ομάδα των Μη Εγγεγραμμένων βουλευτών, αλλά θα ήθελα να σας διαβεβαιώσω ότι όλες μας οι προσπάθειες θα είναι στην κατεύθυνση της οικοδόμησης μιας μελλοντικής Ευρώπης η οποία να ευημερεί και να είναι ακόμη πιο ενωμένη. Υποστηρίζουμε τα μέτρα που έλαβε η ολλανδική Προεδρία και το πρόγραμμα που μας παρουσίασε. Ευχαριστώ.
<SPEAKER ID="61" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="62" LANGUAGE="" NAME="Balkenende," AFFILIATION="Προεδρεύων του Συμβουλίου">
<SPEAKER ID="63" LANGUAGE="" NAME="Πρόεδρος." AFFILIATION="">
<SPEAKER ID="64" LANGUAGE="" NAME="Gill (PSE )." AFFILIATION="(">
<SPEAKER ID="65" LANGUAGE="" NAME="Πρόεδρος." AFFILIATION="Χειροκροτήματα">
<P>
   – Σας ευχαριστούμε πολύ, κυρία Gill. Χθες ζητήσατε να μιλήσουν οι υποψήφιοι Κοσμήτορες για ένα λεπτό προκειμένου να τους γνωρίσουν οι βουλευτές καλύτερα και όχι μόνο επιφανειακά, αλλά η πλειονότητα των πολιτικών ομάδων δεν το θεώρησε ενδεδειγμένο.
<P>
Ο κ. James Nicholson
<P>
Η κ. Godelieve Quisthoudt-Rowohl
<P>
Η κ. Mia De Vits
<P>
Η κ. Genowefa Grabowska
<P>
Η κ. Anneli Jäätteenmaki
<P>
Η κ. Astrid Lulling
<P>
Κυρίες και κύριοι, η τεχνολογία έχει επαναστατήσει εναντίον μας. Το σύστημα αρνείται να φορτώσει και δεν μπορώ να σας πω πόση ώρα μπορεί να διαρκέσει αυτό. Υπό τις παρούσες συνθήκες, πιστεύω ότι θα ήταν λογικό να μην συνεχίσουμε να περιμένουμε. Επομένως, είμαι υποχρεωμένος να προγραμματίσω την ψηφοφορία για τις 15.00 και να συνεχίσουμε τη συζήτησή μας. 
<SPEAKER ID="66" LANGUAGE="" NAME="Πρόεδρος." AFFILIATION="">
<P>
   – Κύριε Nassauer, αισθάνομαι υποχρεωμένος να σας δώσω τον λόγο προκειμένου να μην χαθεί περισσότερος χρόνος, αλλά θα ζητήσω από τους αξιότιμους βουλευτές να κάνουν ησυχία.
<SPEAKER ID="67" LANGUAGE="DE" NAME="Nassauer (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, θα ήθελα αρχίζοντας να καλωσορίσω θερμά στο Ευρωπαϊκό Κοινοβούλιο εξ ονόματος της αντιπροσωπείας του CDU/CSU τον νέο Πρόεδρο του Συμβουλίου και να τον διαβεβαιώσω ότι θα τον υποστηρίξουμε όποτε χρειαστεί κοινοβουλευτική υποστήριξη.
<P>
Αυτό φυσικά δεν είναι σε καμία περίπτωση αληθινό. Τουναντίον, ο καθένας εδώ γνωρίζει ότι η Τουρκία αυτή τη στιγμή δεν πληροί τις προϋποθέσεις για την έναρξη διαπραγματεύσεων. Αυτό το καθιστά ήδη φανερό το γεγονός ότι οι ένοπλες δυνάμεις έχουν ακόμα κυρίαρχο ρόλο στην Τουρκία. Επιπλέον, το καθιστά φανερό η προβληματική κατάσταση –και αυτό είναι μια πολύ καλοπροαίρετη διατύπωση– του κράτους δικαίου στην Τουρκία, για να αναφέρω μόνο αυτές τις δύο προϋποθέσεις. Αυτά προφανώς δεν θα αλλάξουν μέχρι το φθινόπωρο, κύριε Schulz. Ως εκ τούτου, φοβάμαι πως ο ισχυρισμός ότι θα αρχίσουμε διαπραγματεύσεις όταν εκπληρωθούν οι προϋποθέσεις είναι παραπλανητικός, αν δεν είναι μάλιστα υποκρισία. Θέλετε στ’ αλήθεια να μας πείσετε ότι αυτό θα συμβεί το φθινόπωρο; Βασικά αυτό δεν μπορώ να το πιστέψω.
<SPEAKER ID="68" LANGUAGE="FR" NAME="Désir (PSE )." AFFILIATION="">
<P>
   – Κύριε Προεδρεύων του Συμβουλίου, η Προεδρία σας είναι επιφορτισμένη με το έργο της προετοιμασίας της ενδιάμεσης αναθεώρησης της στρατηγικής της Λισαβόνας. Το λιγότερο που μπορεί να πει κανείς είναι ότι η Ευρωπαϊκή Ένωση απέχει πολύ από την επίτευξη του στόχου να καταστεί, έως το 2010, η πιο ανταγωνιστική βασισμένη στη γνώση οικονομία παγκοσμίως.
<P>
Όσον αφορά δε τις δημοσιονομικές προοπτικές –έναν ακόμη σημαντικό τομέα δράσης της Προεδρίας σας– επιθυμείτε τη μείωση του προϋπολογισμού της Ένωσης στο 1% του ακαθαρίστου εγχωρίου προϊόντος. Ωστόσο, μια τέτοια πρωτοβουλία έρχεται σε αντίθεση όχι μόνο με τις προσπάθειες που πρέπει να καταβληθούν στον τομέα της έρευνας, θέμα για το οποίο ο Ρομάνο Πρόντι έχει διατυπώσει ορισμένες προτάσεις, αλλά και με την πολιτική εδαφικής συνοχής στη νέα διευρυμένη Ένωση. Απορρίπτετε κάθε ενδεχόμενο αναθεώρησης του συμφώνου προκειμένου να λαμβάνεται περισσότερο υπόψη η κυκλική πορεία της οικονομίας και, ειδικότερα, η ανάγκη δημοσίων επενδύσεων. Κατά τη γνώμη σας, οι πολιτικές δημοσίων επενδύσεων, καθώς και οι ρυθμίσεις στους τομείς της απασχόλησης και του περιβάλλοντος, απλώς εμποδίζουν, επιβαρύνουν άσκοπα και περιορίζουν την ανάπτυξη.
<SPEAKER ID="69" LANGUAGE="" NAME="In 't Veld (ALDE )." AFFILIATION="(">
<P>
    Κύριε Πρόεδρε, θα ήθελα να ευχηθώ κάθε επιτυχία στην Προεδρία των Κάτω Χωρών για τις προτεραιότητές της. Οι εργασίες της Προεδρίας γίνονται με το σύνθημα “ρεαλισμός και προσδοκία”, και αυτό είναι κάτι το οποίο με εκφράζει ιδιαίτερα, διότι, τα τελευταία χρόνια, έχουμε δει μια αυξανόμενη τάση προσθήκης όλο και περισσότερων νέων προτεραιοτήτων στην ατζέντα και, ενώ σε κάθε σύνοδο του Συμβουλίου γίνονται επίσημες δηλώσεις, στην πράξη αποδεικνύονται κούφια λόγια και δεν αναλαμβάνεται καμία δράση. Δεν θα πρέπει επομένως να προκαλεί έκπληξη η δημόσια απογοήτευση και ο σκεπτικισμός, και καμία εκστρατεία δεν μπορεί να κάνει κάτι γι’ αυτό. Είναι συνεπώς καιρός να ανασκουμπωθούμε και αυτό ισχύει και για την ατζέντα της Λισαβόνας, διότι, πριν από λίγο, άκουσα ορισμένους ομιλητές από τα αριστερά του πολιτικού φάσματος, οι οποίοι, κατ’ ειρωνεία, βρίσκονται στα δεξιά μου, να δηλώνουν ότι αυτή η ατζέντα της Λισαβόνας δεν είναι κοινωνική. Ωστόσο, κατά τη γνώμη μου, η ερμηνεία της ατζέντας της Λισαβόνας είναι εξαιρετικά κοινωνική. Αντιμετωπίζουμε στην Ευρώπη ανεργία της τάξης του 9% και ανεργία μεταξύ των νέων ανθρώπων, ορισμένοι από τους οποίους δεν θα βρουν ποτέ δουλειά. Είναι καιρός να εφαρμόσουμε αυτή την ατζέντα και θα ήθελα μάλιστα να επισημάνω ότι πολλά μπορούμε να μάθουμε από τις δέκα νέες χώρες της Ευρωπαϊκής Ένωσης, διότι, παρ’ όλο που εφάρμοσαν πολλές δύσκολες και επίπονες μεταρρυθμίσεις τα τελευταία 15 χρόνια, κατάφεραν στο μεταξύ να επιτύχουν ακόμη μεγαλύτερη οικονομική ανάπτυξη, από την οποία όλοι έχουν να κερδίσουν. Θεωρώ επομένως ότι είναι ακατανόητη και ανεύθυνη η στάση ορισμένων που προσπαθούν να υπονομεύσουν τη στρατηγική της Λισαβόνας. Τέλος, θα πρέπει επίσης να υπάρξουν συμφωνίες σχετικά με τα κονδύλια της ΕΕ. Είναι γνωστό το ότι η ολλανδική κυβέρνηση τάσσεται υπέρ δραστικών οικονομικών περικοπών, και θα ήθελα να μάθω από εσάς πώς συμβαδίζει αυτό με τις προσδοκίες που αναφέρατε στο σύνθημα, διότι, αυτή τη στιγμή, πέρα από ένα αποτελεσματικό ταμείο, αυτό που χρειάζεται περισσότερο από όλα η Ευρώπη είναι το όραμα, η αποφασιστική δράση και η πολιτική ηγεσία· προσβλέπω σε μια επιτυχημένη Προεδρία.
<SPEAKER ID="70" LANGUAGE="" NAME="Turmes (Verts/ALE )." AFFILIATION="(">
<SPEAKER ID="71" LANGUAGE="FR" NAME="Sudre (PPE-DE )." AFFILIATION="">
<P>
   – Κύριε Προεδρεύων του Συμβουλίου, Κύριε Πρόεδρε της Επιτροπής, κυρίες και κύριοι συνάδελφοι, επιτρέψτε μου καταρχάς να συγχαρώ τον ιρλανδό Πρόεδρο, κ. Bertie Ahern, για τη συμβολή του στην επιτυχή ολοκλήρωση μιας προσπάθειας ιστορικής σημασίας, συγκεκριμένα της υπογραφής του ευρωπαϊκού Συντάγματος.
<P>
Στις προτεραιότητες της Προεδρίας των Κάτω Χωρών περιλαμβάνονται η διεύρυνση, η εδραίωση της επανένωσης των είκοσι πέντε χωρών μας και η συνέχιση των διαπραγματεύσεων με τη Βουλγαρία και τη Ρουμανία – και σύντομα με την Κροατία. Πάνω από όλα, ωστόσο, τον Δεκέμβριο το Ευρωπαϊκό Συμβούλιο θα χρειαστεί να λάβει μια κρίσιμη απόφαση σχετικά με το ενδεχόμενο έναρξης διαπραγματεύσεων με την Τουρκία. Ως προς το ζήτημα αυτό, θέλω να σας υπενθυμίσω τη θέση των γάλλων βουλευτών του ΕΚ οι οποίοι ανήκουν στην Ένωση για ένα Λαϊκό Κίνημα (Union pour un Mouvement Populaire), καθώς και μεγάλου τμήματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Τασσόμαστε υπέρ μιας προνομιακής εταιρικής σχέσης με την Τουρκία, αλλά κατά της ένταξής της στην Ένωση. Η θέση μας αυτή συνάδει πλήρως με τις δηλώσεις του κ. Hartmut Nassauer.
<P>
Βασιζόμαστε σε εσάς, κύριε Balkenende, σε εσάς που ηγείστε της χώρας σας με αποφασιστικότητα και επιτυχία, προκειμένου να ενισχύσετε την ευρωπαϊκή οικονομία απαλλάσσοντάς την από τα διοικητικά και δημοσιονομικά εμπόδια που την επιβαρύνουν, προσφέροντας εκ νέου στις επιχειρήσεις μας τη δυνατότητα να προσαρμόζονται σε μια παγκοσμιοποιημένη αγορά σε μια Ευρωπαϊκή Ένωση η οποία χαρακτηρίζεται τόσο από την ελευθερία κυκλοφορίας όσο και από την προάσπιση των ανθρωπιστικών της αξιών. Το περίφημο ευρωπαϊκό πρότυπο δεν είναι ούτε αυταπάτη ούτε μια απλή μαγική συνταγή, αρκεί να εφοδιαστούμε με τα απαραίτητα πολιτικά μέσα. Στα πολιτικά μέσα περιλαμβάνονται επίσης οι οικονομικοί πόροι, καθόσον ο ευρωπαϊκός προϋπολογισμός χαρακτηρίζεται από αλληλεγγύη: αλληλεγγύη μεταξύ νέων και παλαιών κρατών μελών της Ένωσης, μεταξύ περισσότερο και λιγότερο ευνοημένων περιοχών, μεταξύ αμιγώς συνεισφερόντων και αποδεκτών. Θέλω να συγχαρώ την Επιτροπή για τη θαρραλέα απόφασή της να άρει το ταμπού της βρετανικής απαλλαγής, καθώς και το Συμβούλιο των Υπουργών Οικονομικών για την έγκριση, κατά την πρώτη ανάγνωση, ενός φιλόδοξου σχεδίου προϋπολογισμού για το 2005.
<SPEAKER ID="72" LANGUAGE="ES" NAME="Dührkop Dührkop (PSE )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, συμφωνούμε με το έγγραφο προτεραιοτήτων της ολλανδικής Προεδρίας ως προς το σημείο στο οποίο αναφέρεται ότι, όσον αφορά τις νέες δημοσιονομικές προοπτικές, οι διαπραγματεύσεις αναμένεται να είναι περίπλοκες, ενώ πρέπει να ξεκινήσουν εγκαίρως προκειμένου να καταστεί δυνατή η ολοκλήρωσή τους πριν από την έναρξη του δημοσιονομικού κύκλου του 2007.
<P>
Χωρίς να υπεισέλθω σε λεπτομέρειες, εφόσον ο χρόνος δεν το επιτρέπει, θα ήθελα να πω ότι η Ομάδα των Σοσιαλιστών θεωρεί ότι οι προτεραιότητες στο πλαίσιο αυτών των νέων προοπτικών είναι, σε γενικές γραμμές, η συνοχή μεταξύ των διαφόρων περιφερειών, η οποία έχει καταστεί ακόμη πιο σημαντική με την πρόσφατη διεύρυνσή μας, και τις διαφορές στο εισόδημα που έχει επιφέρει, η δημιουργία απασχόλησης και, τέλος, η αναπτυξιακή βοήθεια προς τρίτες χώρες, η σημερινή κατηγορία 4, η κατηγορία στην οποία έχει σημειωθεί η μικρότερη αύξηση από το 1999, έτος έναρξης των τρεχουσών δημοσιονομικών προοπτικών, παρά τις πολλές νέες υποχρεώσεις. 
<SPEAKER ID="73" LANGUAGE="" NAME="Barsiné Pataky (PPE-DE )." AFFILIATION="(">
<P>
   – Το πρόγραμμα της Προεδρίας των Κάτω Χωρών είναι βασισμένο σε πραγματικά δεδομένα και επικροτούμε αυτή την προσπάθεια. Ένα από αυτά τα πραγματικά δεδομένα είναι η ένταξη την 1η Μαΐου των δέκα κρατών στα θεσμικά όργανα της Ένωσης, με άλλα λόγια, ένα μεγάλο βήμα προς την επανένωση της Ευρώπης. Από αυτή την άποψη, θα ήθελα να ασχοληθώ με δύο στόχους της Προεδρίας.
<P>
Με αυτό σχετίζεται ο δεύτερος σημαντικός στόχος: η προετοιμασία της Ατζέντας 2007. Ο στόχος της Προεδρίας είναι να συζητηθούν έως τον Δεκέμβριο του 2004 οι βασικές αρχές και οδηγίες. Βρισκόμαστε λοιπόν ενώπιον ενδιαφερουσών και συναρπαστικών συζητήσεων. Ωστόσο, θα πρέπει να αποτελεί στόχο όλων μας η επιτυχής ολοκλήρωση να είναι μεταξύ αυτών των αρχών. Για να επαναδιατυπώσω την πρόταση αυτή στο πνεύμα της Προεδρίας των Κάτω Χωρών, θα έλεγα ότι το να αποτελέσει η επιτυχής ολοκλήρωση μια βασική αρχή αποτελεί φιλόδοξο αλλά ρεαλιστικό στόχο.
<SPEAKER ID="74" LANGUAGE="" NAME="Λαμπρινίδης (PSE )." AFFILIATION="">
<P>
Όσον αφορά τις δημοσιονομικές προοπτικές, είναι υποκριτικό να λέμε όλοι μας ότι χρειαζόμαστε στόχους συνοχής και ενσωμάτωση των αγορών και, ταυτοχρόνως, να μην αυξάνουμε τον προϋπολογισμό των ιδίων πόρων. Δεν είναι δυνατόν όμως, να έχουμε και τα δύο! Για εμάς, το 1,24% του ΑΕΠ είναι το ελάχιστο όριο για τη χρηματοδότηση της νέας Ευρωπαϊκής Ένωσης.
<P>
Τέλος, όσον αφορά την τρομοκρατία: φυσικά όλοι την έχουμε ζήσει και όλοι θέλουμε να την αντιμετωπίσουμε, αλλά δεν μπορεί να υπάρχει πρόγραμμα Προεδρίας της Ευρωπαϊκής Ένωσης που να μιλάει για τα αστυνομικά μέτρα μόνο, και να μην αναφέρεται στα ανθρώπινα δικαιώματα και τις ατομικές ελευθερίες που πολλές φορές παραβιάζουν αυτά τα μέτρα. Εμείς, στην Ελλάδα, με τη διοργάνωση των Ολυμπιακών Αγώνων του 2004, ζούμε καθημερινά αυτό το πρόβλημα και προσπαθούμε να βρούμε τη σωστή ισορροπία. Έτσι, θα πρέπει λοιπόν και η Ολλανδική Προεδρία να κάνει το ίδιο και να πάψει να εστιάζει μόνον στην αστυνόμευση. 
<SPEAKER ID="75" LANGUAGE="DE" NAME="Karas (PPE-DE )." AFFILIATION="">
<P>
Το δεύτερο βάρος που αναλάβατε είναι η μειωμένη συμμετοχή στις ευρωπαϊκές εκλογές. Χρειαζόμαστε μια ενιαία στρατηγική ενημέρωσης και επικοινωνίας μεταξύ των περιφερειών, των κρατών μελών και των ευρωπαϊκών θεσμικών οργάνων. Η υπογραφή της συνταγματικής συνθήκης σας προσφέρει μια τέτοια ευκαιρία. Αξιοποιήστε την για να εγκαινιάσετε μια επαγγελματική εκστρατεία ενημέρωσης και επικοινωνίας. Φροντίστε να γίνει ένα πανευρωπαϊκό δημοψήφισμα αντί να επανεθνικοποιείται αυτό το μεγάλο ευρωπαϊκό σχέδιο. Χρησιμοποιήστε τις δημοσιονομικές προοπτικές για έναν σχεδιασμό πολιτικών προτεραιοτήτων μέχρι το 2013, χρησιμοποιήστε την εξέταση της έκθεσης της Επιτροπής για την ένταξη της Τουρκίας για μια συζήτηση σχετικά με τα γεωγραφικά σύνορα της Ευρωπαϊκής Ένωσης και τα όρια του εφικτού και παρουσιάστε εναλλακτικά πρότυπα για την πλήρη ένταξη της Τουρκίας. Σας παρακαλώ να οδηγήσετε το Συμβούλιο σε μια ενιαία θέση στην πολιτική μεταφορών προκειμένου να μπορέσουμε να ολοκληρώσουμε σύντομα την οδηγία για το κόστος υποδομής. 
<SPEAKER ID="76" LANGUAGE="" NAME="Thyssen (PPE-DE )." AFFILIATION="(">
<P>
Πρώτα από όλα, τις δημοσιονομικές προοπτικές. Στη Φλάνδρα έχουμε ένα ρητό “de gierigheid bedriegt de wijsheid” – ακριβός στα πίτουρα και φτηνός στο αλεύρι. Υπάρχει μεγάλη δόση αλήθειας σε αυτό, και είμαι πεπεισμένη ότι στα βόρεια των συνόρων, και ακόμα και στα βόρεια της Ολλανδίας, θα το καταλάβουν.
<SPEAKER ID="77" LANGUAGE="" NAME="Kirkhope (PPE-DE )." AFFILIATION="(">
<SPEAKER ID="78" LANGUAGE="" NAME="Balkenende," AFFILIATION="Προεδρεύων του Συμβουλίου">
<P>
   . Κύριε Πρόεδρε, επιτρέψτε μας να ξεκινήσουμε εκφράζοντας για ακόμη μια φορά τις ευχαριστίες και την εκτίμησή μας προς τον Πρόεδρο της Επιτροπής, κ. Πρόντι, και τους Επιτρόπους του. Πραγματικά επισημάνατε ότι πολλά επιτεύχθηκαν τα τελευταία χρόνια: το ευρώ, η διεύρυνση, η νέα Συνταγματική Συνθήκη και, ως προς αυτό, και η Επιτροπή διαδραμάτισε σημαντικό ρόλο. Γι’ αυτά, σας ευχαριστούμε πολύ, και προσβλέπω στη συνεργασία μαζί σας έως την εγκατάσταση της νέας Επιτροπής. Ακούσατε λόγια εκτίμησης, από τον κ. Poettering για παράδειγμα, ο οποίος προτείνει επίσης την αναβάθμισή σας όσον αφορά την ομαδική φωτογραφία του Ευρωπαϊκού Συμβουλίου – το ίδιο ισχύει εξάλλου και για τον Πρόεδρο του Ευρωπαϊκού Κοινοβουλίου. Μου φαίνεται καλή ιδέα να εξετάσουμε πιο προσεκτικά και πάλι αυτή την πρόταση. Θα ήθελα επίσης να ευχαριστήσω τους ομιλητές για τις παρεμβάσεις τους. Σας ευχαριστώ για την υποστήριξη που εκφράσατε προς την Προεδρία των Κάτω Χωρών, αλλά σας ευχαριστώ και για τις κριτικές παρατηρήσεις σας.
<P>
Όταν μίλησα νωρίτερα, είπα ότι η κριτική δεν είναι καθόλου κακή, ότι αποτελεί ενιαίο και αναπόσπαστο μέρος της δημοκρατίας. Πολύ χειρότερη είναι η αδιαφορία, και σήμερα δεν διαπίστωσα να υπάρχει καθόλου αδιαφορία· αυτό σημαίνει ότι ενδιαφερόμαστε για τα ίδια πράγματα σήμερα εδώ και γι’ αυτό σας ευχαριστώ από τα βάθη της καρδιάς μου. Τότε ο κ. Watson μας είπε ότι πράγματι πρόκειται για μια σύντομη Προεδρία –τρεισήμισι μήνες στην πραγματικότητα– εν μέρει λόγω της καλοκαιρινής διακοπής. Αυτό σημαίνει ότι πρέπει να εργαστούμε αποτελεσματικά κατά τη διάρκεια της Προεδρίας μας, και φυσικά σημαίνει επίσης ότι, γι’ αυτόν τον λόγο, χαιρόμαστε που συνεργαζόμαστε μαζί σας, για παράδειγμα όσον αφορά την πρόοδο στη νομοθετική διαδικασία. Εξ ονόματος του υπουργού Ευρωπαϊκών Υποθέσεων, θα ήθελα επίσης να σας καλέσω να συνεργαστείτε όσο το δυνατόν περισσότερο σε αυτή τη νομοθετική διαδικασία.
<P>
Στη συνέχεια είπατε ότι έχετε λίγο λιγότερο από δέκα λεπτά. Έλαβαν τον λόγο 26 ομιλητές, οπότε λογικά θα αναλογούσαν περίπου 23 δευτερόλεπτα στον καθένα. Μου φαίνεται ότι είναι προτιμότερος ο κατά κάποιο τρόπο συνδυασμός των θεμάτων και θα ήθελα να το κάνω όσον αφορά τα τρία θέματα που και εσείς αναφέρατε. Πιστεύω ότι υπάρχουν τρία σημαντικά σημεία για την Ευρώπη του μέλλοντος. Πρώτα από όλα, η αξιοπιστία και η τήρηση των κανόνων, δεύτερον ο προσανατολισμός προς το μέλλον και τρίτον το να έχουμε χρόνο για τους πολίτες της Ευρώπης.
<P>
Πρώτον, λίγα λόγια στο θέμα της αξιοπιστίας και της τήρησης των κανόνων: επιτρέψτε μας να ξεκινήσουμε με τις συζητήσεις των κριτηρίων της Κοπεγχάγης. Εφόσον έχουν τεθεί κριτήρια, πρέπει να τα παίρνουμε σοβαρά. Αυτό αληθεύει για μια χώρα όπως η Ρουμανία. Μίλησα γι’ αυτό στον πρωθυπουργό κ. Nastase. Η επόμενη κίνηση είναι δική τους και πρέπει να κάνουν αλλαγές στη νομοθεσία τους και αλλού. Η ίδια αξιοπιστία και η τήρηση των κανόνων πρέπει να χαρακτηρίζει τον διάλογο για την Τουρκία. Σας άκουσα προσεκτικά. Υπάρχουν διαφορετικές απόψεις στο Ευρωπαϊκό Κοινοβούλιο, αλλά για την ώρα θα ήθελα να πω το εξής: ας επικεντρώσουμε την προσοχή μας στη συνέπεια στη λήψη αποφάσεων και τις διαδικασίες. Αναφέρθηκε εδώ ο όρος “” και αφορά μια έντιμη διαδικασία στην οποία είμαστε αυστηροί στην εξακρίβωση των κριτηρίων, αλλά συγχρόνως δεν αλλάζουμε τους κανόνες κατά τη διάρκεια του παιχνιδιού. Αυτό σημαίνει, επιπλέον, ότι θα ακούσουμε με ενδιαφέρον το πόρισμα της Ευρωπαϊκής Επιτροπής όταν ανακοινωθεί στις αρχές Οκτωβρίου, και αυτό θα καθορίσει επίσης τη λήψη της απόφασης τον Δεκέμβριο. Η Προεδρία των Κάτω Χωρών εργάζεται προς την κατεύθυνση μιας απόφασης ούτως ώστε, σε μερικά χρόνια, ο κόσμος να μπορεί να λέει: ήταν μια εύλογη απόφαση και ήταν η σωστή απόφαση.
<P>
Και πάλι όσον αφορά την αξιοπιστία και την τήρηση των κανόνων, δυο λόγια εν συντομία για το Σύμφωνο Σταθερότητας. Πολλοί από εσάς μίλησαν επίσης γι’ αυτό. Όσον αφορά την Προεδρία, το Σύμφωνο Σταθερότητα δεν είναι απλώς θέμα ορισμένων κριτηρίων, έχει να κάνει με τους στόχους που επιδιώκονται με αυτά, και, για παράδειγμα, έχω ακούσει ότι έχει γίνει λόγος για τη μελλοντική αξιόπιστη χρηματοδότηση των συντάξεων· είναι σημαντικό να εξετάσουμε πάλι τους στόχους πίσω από το Σύμφωνο και, γι’ αυτόν εν μέρει τον λόγο, προσαρτήθηκε στην πρόσφατα συμφωνηθείσα Συνταγματική Συνθήκη μια δήλωση η οποία για άλλη μια φορά επιβεβαιώνει ότι πρόκειται για ένα “σύστημα που βασίζεται σε κανόνες” και ότι πρέπει επίσης να λαμβάνουμε σοβαρά υπόψη αυτά τα κριτήρια. Ο διάλογος φυσικά θα συνεχιστεί· η Επιτροπή εργάζεται πάνω σε αυτό, και θα το συζητήσουμε περαιτέρω στο επίπεδο του Ecofin, ενώ ο διάλογος αναμφίβολα θα συνεχιστεί και με εσάς. Είναι φυσικά σημαντικό να λαμβάνουμε σοβαρά υπόψη τους κανόνες ακριβώς επειδή στην τήρησή τους στηρίζεται η αξιοπιστία της Ευρώπης.
<P>
Ένα τρίτο σημείο αφορά την επικύρωση της Συνταγματικής Συνθήκης της Ευρώπης. Πολλοί από εσάς μίλησαν για τα δημοψηφίσματα που θα διεξαχθούν, τον διάλογο που θα πραγματοποιηθεί. Επιτρέψτε μου να εξετάσω πρώτα αυτό που είπε ο κ. Blokland. Λέει: μήπως προτρέχουμε πολύ όσον αφορά το νέο σύνταγμα; Δεν νομίζω ότι μπορούμε να προτρέξουμε στον βαθμό που δεν λαμβάνεται καμία απόφαση που να έχει νομική βάση στο σύνταγμα. Αυτό σημαίνει ότι δεν μπορούμε να προτρέξουμε, από σεβασμό στη διαδικασία επικύρωσης. Από την άλλη μεριά, μπορούμε επίσης να δούμε ότι 25 κυβερνήσεις συμπαρατάχθηκαν με το σύνταγμα, και ότι αυτό θα υπογραφεί στη Ρώμη στις 29 Οκτωβρίου. Και αυτό είναι ένα πολιτικό δεδομένο· στον σχεδιασμό μας θα πρέπει να λάβουμε υπόψη τις προσδοκίες που περιλαμβάνονται στο σύνταγμα. Αυτό αληθεύει, για παράδειγμα, όσον αφορά τη συζήτηση για τη ελεύθερη πρόσβαση του κοινού – η κυρία Buitenweg μίλησε σχετικά. Είναι φυσικά αλήθεια ότι τα θέματα θα διευθετηθούν μόλις υπάρξει νέα συνθήκη, αλλά μπορούμε να δούμε τι θα πρέπει να μπορούμε να κάνουμε – ακόμη και αν προτρέχουμε. Έγινε επίσης λόγος για το αν πρέπει να επιδιώξουμε να γίνουν τα δημοψηφίσματα την ίδια ημέρα. Κατανοώ αυτή την επιθυμία. Το θέμα αυτό τίθεται τακτικά και από την Αυστρία. Θα πρέπει, ωστόσο, να αναφερθώ στο γεγονός ότι οι συνταγματικές παραδόσεις διαφέρουν. Κάθε κράτος μέλος έχει διαφορετική στάση απέναντι στο δημοψήφισμα. Για τον λόγο αυτόν, δεν νομίζω ότι θα είναι δυνατόν να οργανωθούν όλα σε μία ημέρα, απλώς και μόνο επειδή υφίστανται διαφορετικές συνταγματικές παραδόσεις.
<P>
Από την άλλη μεριά, είναι σημαντικό να έχουμε χρόνο για τον συντονισμό, για σωστό διάλογο και, στο πλαίσιο αυτό, θα υπάρξουν συζητήσεις μεταξύ μας γι’ αυτό το θέμα σε σχέση με το RASEP.
<P>
Όσον αφορά την αξιοπιστία και την τήρηση των κανόνων, ακόμη δύο λόγια εν συντομία για τις δημοσιονομικές προοπτικές. Όλοι γνωρίζουμε ότι το θέμα είναι λεπτό, με μεγάλες διαφορές απόψεων. Έγινε αναφορά σε μια επιστολή για το 1%. Δεν βρίσκομαι εδώ ως ο ολλανδός πρωθυπουργός. Βρίσκομαι εδώ ως ο Πρόεδρος του Ευρωπαϊκού Συμβουλίου, ο οποίος είναι υπεύθυνος για μια δίκαιη διαδικασία ανταλλαγής επιχειρημάτων. Μια διαδικασία την οποία πρέπει να χαρακτηρίζει η ειλικρίνεια και η διαφάνεια. Μια διαδικασία την οποία πρέπει επίσης να χαρακτηρίζουν οι καλές επαφές με το Κοινοβούλιό σας. Γνωρίζω ότι εκτιμάτε την ενεργό συμμετοχή του Κοινοβουλίου και, ως μέρος της συνδιαλλαγής, στις 16 Ιουλίου συμφωνήθηκαν επαφές μεταξύ της Προεδρίας και του Ευρωπαϊκού Κοινοβουλίου. Πιστεύω ότι είναι ανάγκη να υπάρξει ειλικρινής διάλογος για το μέλλον και τις προτεραιότητες, για το πώς μπορούμε επίσης να κάνουμε τα πράγματα διαφορετικά στην Ευρώπη, και πιστεύω ότι θα πρέπει επίσης να λάβουμε υπόψη την παρατήρηση από τη Φλάνδρα, “ακριβός στα πίτουρα και φτηνός στο αλεύρι”. Σας άκουσα προσεκτικά. Από την άλλη μεριά, πρέπει επίσης πάντα να φροντίζουμε να χρησιμοποιούμε τα κονδύλια κατά τον καλύτερο δυνατό τρόπο, ώστε να είναι αποδοτικά, και να εξετάζουμε το πώς μπορούμε, μερικές φορές με τα ίδια χρήματα, να πετύχουμε περισσότερα. Όλα αυτά τα στοιχεία πρέπει να έχουν τη θέση τους σε έναν ειλικρινή και ανοικτό διάλογο.
<P>
Έρχομαι τώρα στο δεύτερο σημείο που θέλω να θίξω: τον προσανατολισμό προς το μέλλον. Διότι διαισθάνθηκα σαφώς στις παρεμβάσεις σας ότι λέτε “ας βρούμε χρόνο για την Ευρώπη του εικοστού πρώτου αιώνα, χρόνο για το μέλλον”. Πολλοί ομιλητές μίλησαν για τη σημασία της ευρωπαϊκής οικονομίας και την ενίσχυση της οικονομικής διάρθρωσης και, στο πλαίσιο αυτό, ζητήσατε μεγάλη προσοχή για τη διαδικασία της Λισσαβόνας. Η κυρία In 't Veld για παράδειγμα το έθεσε με σαφήνεια. Καλό είναι να πούμε και πάλι ότι η διαδικασία της Λισαβόνας θα πρέπει να χαρακτηρίζεται από τρία στοιχεία: αφορά την ανάπτυξη και την ενίσχυση της τεχνολογίας, της γνώσης και της καινοτομίας. Κατά δεύτερον, πρέπει να αφορά την κοινωνική συνοχή, την κοινωνική συνοχή για την οποία μίλησαν οι κκ. Wurtz, Poettering, Schulz και άλλοι. Σχεδόν είχα ήδη μια αντιπαράθεση με τον κ. van den Berg, τον αξιότιμο συμπατριώτη μου, ο οποίος διατύπωσε μια σειρά από επικριτικά σχόλια. Επιπλέον, αφού ο κ. Schulz είχε ήδη πει ας αφιερώσουμε χρόνο στην κοινωνική συνοχή, είπατε πάλι “πώς ταιριάζει αυτό με αυτή την ατζέντα”;
<P>
Επιτρέψτε μου να σας υπενθυμίσω την έκθεση του κ. Kok, την πρώτη έκθεση Kok της ομάδας εργασίας για την απασχόληση, την έκθεση που έλεγε “απασχόληση, απασχόληση, απασχόληση”. Κατά τη γνώμη μου η έκθεση αυτή συσχέτιζε πολύ καλά τον δυναμισμό στην Ευρώπη και το κοινωνικό περιεχόμενο και, προετοιμαζόμενος για τη συζήτησή μας εδώ, αλλά και για το έργο μας, είχα αυτή την εβδομάδα επίσης συζητήσεις με τους εκπροσώπους του ευρωπαϊκού συνδικαλιστικού κινήματος. Τους ρώτησα αν συμφωνούν με αυτή την πρώτη έκθεση Kok, την έκθεση της ομάδας εργασίας για την απασχόληση, και εισέπραξα θετική αντίδραση για το περιεχόμενο της έκθεσης από τον Γενικό Γραμματέα του ευρωπαϊκού συνδικαλιστικού κινήματος. Μου φαίνεται ότι μπορούμε να πάμε πολύ μακριά με το περιεχόμενο αυτής της έκθεσης.
<P>
Το τρίτο σημείο που θα θίξω είναι η βιωσιμότητα. Όταν μίλησα νωρίτερα, αναφέρθηκα στη σημασία της φροντίδας για το περιβάλλον. Και αυτό αποτελεί μέρος της ατζέντας της Λισαβόνας· αν μιλάμε, μάλιστα, για την ενίσχυση της οικονομίας, τότε, κύριε van den Berg, αυτή συμπεριλαμβάνει την αναγνώριση της σημασίας της μείωσης του διοικητικού φόρτου. Όλοι γνωρίζουμε ότι μερικές φορές είναι δύσκολο ακόμη και για μια επιχείρηση να είναι καινοτόμος και επιτυχημένη. Ίσως τότε να κάνουμε πολύ καλά αν εξετάσουμε αυτόν τον διοικητικό φόρτο. Προσβλέπω σε έναν καλό διάλογο μαζί σας πάνω σε αυτό το πολύ σημαντικό θέμα, διότι μπορούμε να μιλάμε για μια συνθήκη, μπορούμε να μιλάμε για τον πολίτη, αλλά είναι προς όφελος του πολίτη να υπάρχουν περισσότερες θέσεις εργασίας στην Ευρώπη, να υπάρχουν ευκαιρίες για τα παιδιά και τα εγγόνια μας, και, σε 30 ή 40 χρόνια, η Ευρώπη θα είναι ακόμη σε ισχυρή θέση και σε παγκόσμιο επίπεδο. Πρόκειται πράγματι για έναν συνδυασμό ανάπτυξης, κοινωνικής συνοχής και βιωσιμότητας.
<P>
Ένα δεύτερο σημείο όσον αφορά την προσοχή της Ευρώπης προς το μέλλον, αφορά την ατζέντα του Συμβουλίου Δικαιοσύνης και Εσωτερικών Υποθέσεων: να αναγνωρίσουμε τη σημασία του κράτους δικαίου στην Ευρώπη, να ανταποκριθούμε στα θέματα της ασφάλειας, να καταπολεμήσουμε την τρομοκρατία. Ο κ. Schulz σωστά είπε “βεβαιωθείτε ότι τα θεσμικά όργανα λειτουργούν σωστά”. Στο πλαίσιο αυτό αναφερθήκατε ειδικά στον διευθυντή της Europol. Την περασμένη Δευτέρα αποφασίστηκε η επανέναρξη της διαδικασίας και υπάρχει η δέσμευση όλων των κρατών μελών, ακριβώς λόγω των επιχειρημάτων που αναφέρατε, να οριστεί νέος διευθυντής κατά τη διάρκεια της Προεδρίας των Κάτω Χωρών. Έχετε απόλυτο δίκιο: όταν εργαζόμαστε για την ασφάλεια, τα θεσμικά όργανα πρέπει να λειτουργούν σωστά.
<P>
Το θέμα φυσικά πηγαίνει πιο πέρα όταν μιλάμε για την ατζέντα του Συμβουλίου Δικαιοσύνης και Εσωτερικών Υποθέσεων. Θα πρέπει να υπάρξει συνέχεια στη διαδικασία του Τάμπερε. Θα πρέπει, για παράδειγμα, να διασφαλίσουμε ότι μπορεί να προχωρήσει η συζήτηση για το άσυλο και τη μετανάστευση. Αναφέρθηκε το αν πρέπει να έχουμε περισσότερες ψηφοφορίες με ειδική πλειοψηφία, λήψη αποφάσεων με πλειοψηφία, και πιστεύω ότι καλό είναι να επαναλάβω ότι η γενική φιλοδοξία είναι φυσικά να κινηθούμε προς την κατεύθυνση της ψηφοφορίας με ειδική πλειοψηφία. Ωστόσο, εξαρτόμαστε φυσικά από τα κράτη μέλη και όταν υπάρχει περιθώριο ελιγμών τότε και αυτός ο τομέας θα καταστεί ευκολότερος. Άκουσα προσεκτικά όσους, όπως η κ. Buitenweg για παράδειγμα, είναι επικριτικοί απέναντι σε μια οδηγία σχετικά με το άσυλο. Γνωρίζαμε την άποψή σας, και εδώ την θέσατε για μια ακόμη φορά με σαφήνεια. Το ζήτημα τώρα είναι ότι υπάρχει μια οδηγία η οποία προβλέπει να έχουν οι αιτούντες άσυλο δικαίωμα πραγματικής προσφυγής σε ένδικα μέσα. Επιπλέον, όπως γνωρίζετε, είναι στην ευχέρεια των κρατών μελών το αν μια προσφυγή πρέπει να έχει σταθερό ανασταλτικό αποτέλεσμα. Πώς γίνεται αυτό, διότι τα διάφορα νομικά συστήματα διαφέρουν εξαιρετικά; Γι’ αυτόν τον λόγο επελέγη αυτή η μέθοδος. Αν, επιπλέον, δεν τίθεται θέμα ενός σταθερού ανασταλτικού αποτελέσματος μιας προσφυγής, τότε η οδηγία προβλέπει ότι τα κράτη μέλη αποφασίζουν πότε ένας αιτών άσυλο μπορεί να ζητήσει ανασταλτικό αποτέλεσμα. Όσον αφορά το ζήτημα του αν είναι δυνατόν πρώτα να απελαύνονται οι αιτούντες άσυλο και στη συνέχεια μόνο να τους επιτρέπεται να κάνουν προσφυγή, θα έλεγα το εξής: η οδηγία αναφέρει ότι όλοι οι κανονισμοί πρέπει να είναι σύμφωνοι με το διεθνές δίκαιο, συμπεριλαμβανομένης της Ευρωπαϊκής Συνθήκης για τα Ανθρώπινα Δικαιώματα. Θα πρέπει συνεπώς να τηρούνται οι αρχές που περιλαμβάνονται σε αυτήν και στη νομολογία του Δικαστηρίου.
<P>
Καλό είναι επομένως να αναφερθώ και σε ένα άλλο ζήτημα, το ζήτημα που αφορά το κράτος δικαίου, και στο πλαίσιο αυτό ο κ. Schulz αναφέρθηκε στη βάση του Γκουαντανάμο. Το θέμα αυτό προσελκύει το ενδιαφέρον σας και πολύ σωστά. Η Ευρωπαϊκή Ένωση πάντα επιδείκνυε την ανησυχία της για την κατάσταση στη βάση του Γκουαντανάμο και, σε πολλές περιπτώσεις και σε πολλά επίπεδα στις επαφές της με τις Ηνωμένες Πολιτείες, εκφράστηκε ανοικτά υπέρ του να είναι η μεταχείριση των κρατουμένων σύμφωνη με τα πρότυπα των Συνθηκών της Γενεύης και τα ανθρώπινα δικαιώματα. Την περασμένη μόλις εβδομάδα υπήρξε διαβούλευση σε επίσημο επίπεδο μεταξύ της Ευρωπαϊκής Ένωσης και των Ηνωμένων Πολιτειών κατά την οποία οι ΗΠΑ εξήγησαν τη δημιουργία δικαστηρίων αναθεώρησης του καθεστώτος των μαχητών σε συνέχεια των πρόσφατων αποφάσεων του αμερικανικού Ανωτάτου Δικαστηρίου. Οι εκπρόσωποι της ΕΕ διεμήνυσαν τις ανησυχίες που συνεχίζει να έχει η ευρωπαϊκή πλευρά, συμπεριλαμβανομένων εκείνων που αφορούν τη δημιουργία μιας νέας κατηγορίας κρατουμένων, τους αποκαλούμενους εχθρικούς μαχητές. Το γνωρίζετε αυτό. Στις επαφές της με τις Ηνωμένες Πολιτείες, η Προεδρία των Κάτω Χωρών θα συνεχίσει να εφιστά την προσοχή στις ανησυχίες που υπάρχουν αναφορικά με το καθεστώς και τη μεταχείριση των κρατουμένων στη βάση του Γκουαντανάμο.
<P>
Έρχομαι, τέλος, στο τελευταίο σημείο, το οποίο αναφέρατε σαφώς, την Ευρώπη των πολιτών. Πώς βιώνει ο πολίτης την Ευρώπη; Τι σημαίνει η Ευρώπη για την κοινωνική πρόνοια, για την ευημερία των πολιτών; Και τότε ξεχωρίζω δύο φωνές. Η μία φωνή λέει: βλέπουμε δυσπιστία του πολίτη, υπάρχει ευρωσκεπτικισμός. Υποστηρίζει αρκετά ο πληθυσμός την υλοποίηση της στρατηγικής της Λισαβόνας για παράδειγμα; Αυτό ήταν ένα δείγμα, το επικριτικό σχόλιο. Από την άλλη πλευρά υπάρχουν επίσης φωνές –η φωνή του κ. Eurling ήταν απολύτως ξεκάθαρη– υπέρ μιας αποτελεσματικής Ένωσης η οποία έχει την ικανότητα να αναλαμβάνει δράση, και θα ήθελα να υπογραμμίσω τα λόγια του· αν θέλουμε η Ευρώπη να σημαίνει κάτι για τον πολίτη, τότε πρέπει να σημειώσουμε πρόοδο στους τομείς της ασφάλειας, των θεμάτων ασύλου, της οικονομίας, θέματα τα οποία πρέπει να χειριστούμε με δυναμισμό, και πιστεύω ότι η εμπιστοσύνη του πολίτη κερδίζεται όταν η Ευρώπη είναι μια ζωντανή δύναμη η οποία μπορεί να λειτουργεί με κύρος και η οποία συμβάλλει στην επίλυση θεμάτων που αφορούν τον πολίτη. Περί αυτού πρόκειται.
<P>
Αυτό που μου έκανε εντύπωση στα λόγια του κ. Poettering ήταν ότι είπε ας βρούμε επίσης χρόνο και για την ψυχολογική διάσταση, διότι έχουμε μια Ευρώπη των 25, και τα κράτη μέλη και οι πολίτες πρέπει να μπορούν να ταυτιστούν με την άλλη Ευρώπη, και είναι καλό να έρχεται από καιρού εις καιρόν κοντά αυτή η ψυχολογική διάσταση, διότι έχουμε τόσο πολύ συνηθίσει να μιλάμε με όρους του τι θα μου κοστίσει η Ευρώπη, τι κάνει για μένα η Ευρώπη, πώς πάνε τα οικονομικά; Ωστόσο, ας βρούμε χρόνο και για το ερώτημα του τι μας κάνει Ευρωπαίους; Ποια είναι η ψυχολογική διάσταση όλου αυτού; Ποιες είναι στην Ευρώπη οι αξίες που μας συνδέουν; Συχνά έχουμε πολύ λίγο χρόνο γι’ αυτά. Παρατήρησα το 2002, τις παραμονές της διεύρυνσης, ότι υπήρχε ένα είδος ενθουσιασμού που θα γίνουμε όλοι και πάλι ένα και, στη συνέχεια, μιλούσαμε παγκοσμίως για το Ιράκ και για δύσκολα θέματα, αλλά ας διασφαλίσουμε ότι η ευρωπαϊκή φλόγα ζει μέσα στους ανθρώπους, ότι η Ευρώπη δεν είναι κάτι το αφηρημένο, κάτι το οποίο ανήκει σε γραφειοκράτες στις Βρυξέλλες και το Στρασβούργο, ή ακόμη και σε εμάς τους ίδιους, αλλά ότι είναι κάτι που ζει στην καρδιά και τον νου των ανθρώπων. Κατά τη γνώμη μου, αυτή θα είναι η αντιμετώπιση και αν μιλήσετε για τις αξίες στην Ευρώπη. θα πρέπει να αναλάβουμε πρωτοβουλίες στο θέμα αυτό. Ελευθερία, αλληλεγγύη και σεβασμός.
<SPEAKER ID="79" LANGUAGE="IT" NAME="Prodi, Romano," AFFILIATION="Πρόεδρος της Επιτροπής">
<P>
Ευχαριστώ τον πρωθυπουργό Balkenende για την παρουσίασή του, την απάντησή του και, προπαντός, για το πνεύμα συνεργασίας με τον οποίο ξεκίνησε το εξάμηνο. Αρχίσαμε να εργαζόμαστε από κοινού και συμφωνούμε απόλυτα όσον αφορά τους στόχους.
<SPEAKER ID="80" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 14.00 και συνεχίζεται στις 15.10)">
<SPEAKER ID="81" LANGUAGE="" NAME="Τούσσας Γεώργιος (GUE/NGL )," AFFILIATION="γραπτώς">
<SPEAKER ID="82" LANGUAGE="" NAME="" AFFILIATION="Προέδρου">
<P>
()(1) 
<SPEAKER ID="83" LANGUAGE="" NAME="Bradbourn (PPE-DE )." AFFILIATION="(">
<SPEAKER ID="84" LANGUAGE="" NAME="Πρόεδρος." AFFILIATION="">
<SPEAKER ID="85" LANGUAGE="DE" NAME="Poettering (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, θεωρώ σημαντικό να επισημάνω ότι η Ομάδα μας έχει δύο υποψηφίους για το αξίωμα του κοσμήτορα. Πρόκειται για τους συναδέλφους James Nicholson και Godelieve Quisthoudt-Rowohl. Το προεδρείο, αλλά και ο Πρόεδρος της Ομάδας μας, δεν υποστηρίζουν άλλες υποψηφιότητες. 
<SPEAKER ID="86" LANGUAGE="" NAME="Πρόεδρος." AFFILIATION="">
<SPEAKER ID="87" LANGUAGE="" NAME="Πρόεδρος." AFFILIATION="(Κατόπιν διαδοχικών ψηφοφοριών εξελέγησαν οι εξής Κοσμήτορες του Ευρωπαϊκού Κοινοβουλίου:">
<P>
από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, ο κ. James Nicholson και η κ. Godelieve Quisthoudt-Rowohl,
<P>
από την Ομάδα του Κόμματος των Ευρωπαίων Σοσιαλιστών, η κ. Mia De Vits και η κ. Genowefa Grabowska,
<P>
από την Ομάδα Συμμαχία των Δημοκρατών και των Φιλελευθέρων για την Ευρώπη, η κ. Anneli Jäätteenmaki,
<P>
και, προταθείσα από 46 βουλευτές, η κ. Astrid Lulling.
<P>
(1)
<SPEAKER ID="88" LANGUAGE="" NAME="" AFFILIATION="Απόφαση σχετικά με την αριθμητική σύνθεση των κοινοβουλευτικών επιτροπών"/>
<SPEAKER ID="89" LANGUAGE="" NAME="Πρόεδρος." AFFILIATION="">
<SPEAKER ID="90" LANGUAGE="ES" NAME="Barroso," AFFILIATION="ορισθείς Πρόεδρος της Επιτροπής">
<P>
   . – Κύριε Πρόεδρε, αγαπητέ μου José, σας συγχαίρω θερμά για την εκλογή σας. Εύχομαι σε εσάς και στο θεσμικό όργανο του οποίου προεδρεύετε κάθε επιτυχία. 
<SPEAKER ID="91" LANGUAGE="PT" NAME="" AFFILIATION="">
<P>
 Κύριε Πρόεδρε, κυρίες και κύριοι, αισθάνομαι ιδιαίτερη τιμή που βρίσκομαι ενώπιον του πρώτου δημοκρατικά εκλεγμένου Κοινοβουλίου της διευρυμένης Ευρωπαϊκής Ένωσης. Είστε οι εκπρόσωποι 450 εκατομμυρίων Ευρωπαίων. Η παρούσα Συνέλευση συμβολίζει την αναγέννηση της ελευθερίας και της δημοκρατίας – η οποία εκτείνεται σε ολόκληρη την ήπειρό μας, από τη Μεσόγειο έως τη Βαλτική Θάλασσα. Ποτέ στο παρελθόν δεν υπήρξε πείραμα όπως το δικό μας: η δημιουργία, με δημοκρατικό τρόπο, μιας ένωσης των εθνών της Ευρώπης, τα οποία έχουν τόσο διαφορετικές και πλούσιες παραδόσεις. Είμαστε ενωμένοι διατηρώντας τις διαφορετικές μας ταυτότητες – εθνικές, περιφερειακές, πολιτιστικές, γλωσσικές και πολιτικές. Σε μια περίοδο 50 ετών διαμορφώσαμε έναν νέο και μοναδικό τρόπο συνεργασίας. Συνδυάσαμε την κυριαρχία μας για να αντιμετωπίσουμε κοινές προκλήσεις. Αποδείξαμε ότι τα κράτη μέλη μας είναι ισχυρότερα όταν ενεργούμε από κοινού σε τομείς στους οποίους η Ευρώπη αποφέρει τα καλύτερα αποτελέσματα. Δεν πρέπει ποτέ να υποτιμούμε αυτό το σπουδαίο ευρωπαϊκό επίτευγμα. Το όραμά μας για την ολοκλήρωση προσφέρει ένα παράδειγμα για άλλες περιοχές. Όπως αναφέρει ο Jean Monnet, “la Communauté n’est qu’une étape vers les formes d’organisation du monde de demain” (“η Κοινότητα είναι απλώς ένα στάδιο στην πορεία προς τον οργανωμένο κόσμο του αύριο”).
<SPEAKER ID="92" LANGUAGE="" NAME="" AFFILIATION="(">
<P>
Η εταιρική σχέση που προτείνω πρέπει, ως εκ τούτου, να ανταποκρίνεται στις ανησυχίες των πολιτών μας. Σήμερα δεν είναι η κατάλληλη στιγμή για να αποκαλύψουμε ένα λεπτομερές πρόγραμμα. Αν έχω την υποστήριξή σας, θέλω πρώτα να συζητήσω κάποιες ιδέες στο πλαίσιο της Επιτροπής, στη συνέχεια μαζί σας και με το Συμβούλιο. Η νέα Συνταγματική Συνθήκη προβλέπει ήδη ότι πρέπει να συγκεντρώσουμε τους στόχους μας. Εφόσον εκλεγώ, στις αρχές του 2005 θα φέρω προς συζήτηση στο Σώμα και στο Συμβούλιο προτάσεις για τις γενικές στρατηγικές προτεραιότητες που θα κατευθύνουν το έργο μας για τα επόμενα χρόνια. Μια τέτοια ατζέντα ευημερίας, αλληλεγγύης και ασφάλειας πρέπει να ασχολείται με τις πλέον κρίσιμες προκλήσεις για τους λαούς μας σήμερα.
<P>
Πρέπει επίσης να ανταποκρινόμαστε στις προκλήσεις της παγκοσμιοποίησης, δηλαδή να αντιμετωπίζουμε τον ανταγωνισμό στις παγκόσμιες αγορές. Να διαχέουμε επίσης την ευημερία και τις ευκαιρίες σε ολόκληρο τον κόσμο. Η Ένωση πρέπει να συνταιριάσει τις πολιτικές της φιλοδοξίες με τους οικονομικούς της πόρους. Δεν μπορείτε να έχετε περισσότερη Ευρώπη με λιγότερα χρήματα, ιδιαίτερα αν επιθυμούμε ένα παρόμοιο επίπεδο αλληλεγγύης προς τα νέα κράτη μέλη με αυτό που δείξαμε προς τις λιγότερο αναπτυγμένες χώρες στο παρελθόν. Ωστόσο, πρέπει επίσης να μπορούμε να δείξουμε στους φορολογούμενους ότι τα χρήματα που εμπιστεύονται στην Ευρώπη δαπανώνται με σύνεση. Πρέπει να διασφαλίσουμε ότι θα ενθαρρύνουμε τη σταθερότητα και τις επενδύσεις για την ανάπτυξη. Αυτό σημαίνει υγιή δημόσια οικονομικά, αλλά επίσης δίκτυα του 21ου αιώνα και αποτελεσματικές υπηρεσίες κοινής ωφέλειας για να ενώσουμε τις οικονομίες και την ήπειρό μας.
<SPEAKER ID="93" LANGUAGE="FR" NAME="" AFFILIATION="(Χειροκροτήματα)">
<SPEAKER ID="94" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε υποψήφιε για το αξίωμα του Προέδρου της Ευρωπαϊκής Επιτροπής, κυρίες και κύριοι, η Ομάδα του ΕΛΚ-ΕΔ επικροτεί την ομόφωνη πρόταση των αρχηγών κρατών και κυβερνήσεων των χωρών της Ευρωπαϊκής Ένωσης να γίνει Πρόεδρος της Ευρωπαϊκής Επιτροπής ο José Manuel Durão Barroso. Ο κ. Barroso είπε ότι είναι από την Πορτογαλία, πράγμα που όλοι γνωρίζουμε, από μια χώρα που βρίσκεται βέβαια στην άκρη της Ευρωπαϊκής Ένωσης, αλλά είναι μέσα στην καρδιά της Ευρώπης. Αυτή η διατύπωση μου άρεσε πάρα πολύ γιατί λέει από την αρχή ότι είμαστε Ευρωπαίοι επειδή έχουμε κάπου μια πατρίδα. Και το να είναι κανείς Ευρωπαίος δεν σημαίνει ότι αφήνει πίσω τη χώρα του, την πατρίδα του. Αυτά πάνε μαζί και γι’ αυτό είναι σημαντικό οι άνθρωποι που ζητούν την ανάληψη ευθυνών να δηλώνουν πίστη στη χώρα από την οποία κατάγονται. Και αν η χώρα αυτή βρίσκεται στην καρδιά της Ευρώπης, στο κέντρο της Ευρωπαϊκής Ένωσης, αυτό δείχνει την πίστη στο κοινό έργο της ευρωπαϊκής ένωσης που θέλουμε όλοι μαζί να επιτελέσουμε με επιτυχία.
<P>
Όπως ακούσαμε και σήμερα το πρωί από τον Πρόεδρο του Ευρωπαϊκού Συμβουλίου Jan-Peter Balkenende, η Ευρώπη μας είναι μια Ευρώπη αξιών, και οι αξίες αυτές έχουν σχέση μεταξύ τους και βρίσκονται σε ισορροπία. Περιγράψατε την ισορροπία αυτήν, την ελευθερία, τα ανθρώπινα δικαιώματα, τη δημοκρατία, το δίκαιο, την αλληλεγγύη και την κοινωνική δικαιοσύνη. Και αν παίρνει κανείς στα σοβαρά τις εν λόγω αξίες, αναγκαστικά πρέπει να θεωρεί δεδομένο ότι ο Πρόεδρος της Ευρωπαϊκής Επιτροπής δεν θα προξενήσει διάσπαση αλλά θα ενώνει. Άλλωστε, σε κάθε διαμάχη που έχουμε εδώ στο Σώμα για επιμέρους ζητήματα, ο κοινός τελικός μας στόχος είναι να υπηρετήσουμε την ήπειρό μας. Ταχθήκατε υπέρ μιας ισχυρής και ανεξάρτητης Επιτροπής, της οποίας θέλετε να ηγηθείτε, θέλετε όμως να επεξεργάζεστε ομαδικά τις προτάσεις και αυτό είναι που ζητάμε. Δεν θέλουμε να έχουμε πλέον την εντύπωση ότι ο Πρόεδρος της Επιτροπής έχει μόνο δευτερεύοντα ρόλο στις διασκέψεις με τους αρχηγούς κρατών και κυβερνήσεων. Θέλουμε να διαδραματίζει, μαζί με τον Προεδρεύοντα του Συμβουλίου, τον κύριο ρόλο στις συνόδους κορυφής των χωρών της Ευρωπαϊκής Ένωσης.
<P>
Δηλώσατε υπέρμαχος της αρχής της επικουρικότητας. Δεν θέλω να εμβαθύνω σε αυτό γιατί ο χρόνος ομιλίας μου είναι περιορισμένος, θα ήθελα όμως να σας θυμίσω και πάλι αυτήν τη νεαρή γυναίκα που ανέφερε σήμερα το πρωί ο Jan-Peter Balkenende, την Ilma Kaulina από τη Ρίγα, η οποία είπε ότι πιστεύει στο μέλλον της Ευρώπης. Κυρίες και κύριοι, όλοι πιστεύουμε στο μέλλον της Ευρώπης και γι’ αυτό πρέπει να δώσουμε μια ευκαιρία στον υποψήφιο αυτόν, που μαζί με τη χώρα του είναι μέσα στην καρδιά της Ευρωπαϊκής Ένωσης, προκειμένου να μπορούμε να πούμε αύριο ότι έχουμε νέο Πρόεδρο της Ευρωπαϊκής Επιτροπής. 
<SPEAKER ID="95" LANGUAGE="DE" NAME="Schulz (PSE )." AFFILIATION="(Χειροκροτήματα)">
<P>
    Κύριε Πρόεδρε, κύριε Barroso, κυρίες και κύριοι, πολλά γράφτηκαν ήδη για την υποψηφιότητά σας. Πολλά γράφτηκαν και πολλά συζητήθηκαν για πακέτα, για συμφωνίες κλπ. Πολλά από αυτά δεν ήταν σωστά. Ένα από αυτά ήταν ιδιαίτερα εσφαλμένο: το ότι είσαστε ο υποψήφιος του ΕΛΚ ήταν εντελώς εσφαλμένο. Ο υποψήφιος του ΕΛΚ ονομαζόταν Patten και δεν εγκρίθηκε.
<P>
Είστε ο άνθρωπος που μπορεί να διαμορφώσει τη σχέση της Επιτροπής με τα άλλα θεσμικά όργανα, όπως περιμένουμε ως σοσιαλιστές; Είστε η ισχυρή προσωπικότητα που όταν θα έχει τεθεί σε ισχύ το σύνταγμα θα το υπερασπιστεί ως Πρόεδρος της Επιτροπής; Είστε η προσωπικότητα που θα πει στο πλαίσιο του συντάγματος στους 25 αρχηγούς κρατών και κυβερνήσεων: “Η Ευρωπαϊκή Επιτροπή είναι εδώ προς το συμφέρον της ευρωπαϊκής ολοκλήρωσης. Οφείλω να υπερασπίζομαι τα συμφέροντα της ολοκλήρωσης και δεν είμαι ένα πρώην μέλος του κλαμπ σας”; Είστε το άτομο που θα προωθήσει την ολοκλήρωση γιατί ενισχύει τον ρόλο της Επιτροπής ως ισχυρού θεσμικού οργάνου στο διοργανικό πλέγμα της Ευρώπης;
<SPEAKER ID="96" LANGUAGE="" NAME="Watson (ALDE )." AFFILIATION="(">
<P>
    Κύριε Πρόεδρε, κύριε ορισθέντα πρόεδρε της Επιτροπής, πριν από λίγα χρόνια κάνατε κάποια ενδιαφέροντα σχόλια τα οποία σας εξέθεσαν σε μια συνέντευξή σας η οποία παρουσιάστηκε ευρέως στον ευρωπαϊκό Τύπο. Δεν είμαι βέβαιος τι ακριβώς είναι αυτό που ενέπνευσε το σχόλιό σας, αλλά είπατε: “Φανταστείτε ένα μεγάλο αεροπλάνο, όπου πηγαίνετε στο θάλαμο διακυβέρνησης και βλέπετε ότι δεν υπάρχει κανείς στα όργανα ελέγχου του αεροσκάφους”. Περιγράφοντας την Ευρωπαϊκή Ένωση, είπατε ότι είναι ένα αεροπλάνο χωρίς πιλότο. Τώρα, κύριε Barroso, κάνετε αίτηση για δίπλωμα πιλότου. Πριν σας το χορηγήσουμε, οι Φιλελεύθεροι Δημοκράτες αυτού του Σώματος θέλουν να ακούσουν από εσάς για το σχέδιο πτήσης σας και τον προορισμό σας. Θέλουμε έναν δραστήριο πιλότο στο πηδάλιο της Ευρωπαϊκής Ένωσης.
<P>
Δεν κρύψαμε την αποστροφή μας για το παζάρι του Justus Lipsius που αποφάσισε τον διορισμό σας. Προσβλέπουμε ότι θα έρθει μια ημέρα που οι επιλογές αυτές δεν θα γίνονται κεκλεισμένων των θυρών, αλλά με ανοιχτή συζήτηση, όταν το Κοινοβούλιο και οι ψηφοφόροι της Ευρώπης θα είναι αυτοί που θα αποφασίζουν ποιος είναι ο κατάλληλος υποψήφιος για την εκτελεστική επιτροπή μας και το Συμβούλιο που θα προβαίνει στην έγκριση!
<P>
Είπατε, κύριε Barroso, ότι το αεροπλάνο της Ευρώπης δεν μπορεί να πετάξει με έναν άδειο θάλαμο διακυβέρνησης. Στη δεδομένη χρονική στιγμή δεν έχουμε την πολυτέλεια να έχουμε ασταθή χέρια στο πηδάλιο. Η δίδυμη βαρύτητα του σκεπτικισμού της κοινής γνώμης και της φιλοδοξίας που φορά παρωπίδες μπορούν να μας καθηλώσουν στο έδαφος. Η ανεξαρτησία και η δύναμη της Επιτροπής είναι το κλειδί για την αποτελεσματική ηγεσία στην Ευρώπη. Είπατε ότι θα εργαστείτε για να τις προστατεύσετε και να τις διαφυλάξετε – αλλά η διαδρομή από το Justus Lipsius ως το Berlaymont είναι μεγαλύτερη από τη διάσχιση μιας λεωφόρου των Βρυξελλών. Προέρχεστε από τη διακυβερνητική κουλτούρα του Συμβουλίου – είστε έτοιμος να εκφράσετε την Ευρωπαϊκή Ένωση;
<P>
Σας ζητώ να φανταστείτε ένα μεγάλο αεροπλάνο –καλύτερα ένα Airbus απ’ ότι ένα Boeing– με τον εαυτό σας στο πηδάλιο. Τι είδους πιλότος θα ήσασταν; Τι είδους αεροπλάνο είναι η Ευρώπη σας; Ποιος είναι ο προορισμός σας; Διότι η Ευρώπη χρειάζεται έναν καθολικό μεταφορέα, όχι μια φτηνή αεροπορική εταιρεία που προσφέρει τα στοιχειώδη.
<SPEAKER ID="97" LANGUAGE="FR" NAME="Cohn-Bendit (Verts/ALE )." AFFILIATION="(Χειροκροτήματα από την αριστερή πτέρυγα)">
<P>
Εάν πιστέψουμε τον κ. Barroso, το μέλλον θα είναι εκπληκτικό, θα επικρατεί παντού αλληλεγγύη, η ανάπτυξη θα είναι βιώσιμη, θα σεβόμαστε το περιβάλλον, η Ευρώπη θα είναι ισχυρή αλλά συνετή και θα υποστηρίζει την πολυμέρεια· εν ολίγοις, σε μία πενταετία θα μπορούμε όλοι να συνταξιοδοτηθούμε αφού ο παράδεισος θα έχει γίνει πραγματικότητα για όλους και οι πολιτικοί δεν θα είναι πλέον απαραίτητοι και θα μπορέσουν να σταματήσουν να εργάζονται.
<P>
Ούτε μία φορά δεν άκουσα τη λέξη “πρόβλημα”. Ίσως ο κ. Barroso μπορεί να μας εξηγήσει πώς ένας συντηρητικός μεταρρυθμιστής, ο οποίος έχει συμμαχήσει με ένα κόμμα της άκρας δεξιάς στην Πορτογαλία, έγινε ξαφνικά κεντρώος στην Ευρώπη, εκπροσωπώντας τόσο την κεντροαριστερά όσο και την κεντροδεξιά. Τι μαγική μεταμόρφωση! Ποια καλή νεράιδα τον άγγιξε καθ’ οδόν από το Δουβλίνο στις Βρυξέλλες; Μπορεί κανείς να μου το εξηγήσει για να μπορέσω κι εγώ να καταλάβω τι συμβαίνει;
<P>
Έπειτα, ο κ. Barroso μας δηλώνει ότι επιθυμεί να λειτουργήσει ως έντιμος διαμεσολαβητής. Εγώ δεν εμπιστεύομαι τους ανθρώπους που με διαβεβαιώνουν εκ των προτέρων ότι είναι έντιμοι. Βλέπετε, θέλω έναν πολιτικό ο οποίος μπορεί να ηγείται· θέλω έναν πολιτικό ο οποίος αναλαμβάνει πρωτοβουλίες. Χρησιμοποιώντας την αναλογία του κ. Watson, συμφωνώ ότι πρέπει να υπάρχει ένας πιλότος. Θα αλλάζει, όμως, αυτός ο πιλότος κατεύθυνση κάθε φορά που του το ζητάει ένας από τους επιβάτες ή ο πύργος ελέγχου, και εν προκειμένω φυσικά ο πύργος ελέγχου είναι το Συμβούλιο και οι επιβάτες οι 732 βουλευτές του Ευρωπαϊκού Κοινοβουλίου; Θα ήθελα να μάθω πώς θα λειτουργήσει ένας τέτοιος πιλότος υπό αυτές τις συνθήκες.
<P>
Κάτι ακόμη, κύριε Barroso. Δηλώνετε ότι επιθυμείτε μια Ευρώπη η οποία θα έχει τα τάδε ή τα δείνα χαρακτηριστικά. Δηλώνετε επίσης ότι δεν θα γίνετε υποχείριο του Συμβουλίου· αυτό το σημειώνουμε: δεν επιθυμείτε να γίνετε υποχείριο του Συμβουλίου. Οφείλετε, όμως, να παραδεχθείτε ότι ο τρόπος με τον οποίο αναδειχθήκατε υποψήφιος Πρόεδρος της Επιτροπής προσέφερε ένα δυσάρεστο θέαμα: έντιμοι διαμεσολαβητές παρουσιάστηκαν στην ιρλανδική Προεδρία, η οποία, κεκλεισμένων των θυρών, κι εγώ δεν ξέρω σε ποιες σκοτεινές αίθουσες, παρουσίαζε υποψηφίους από διάφορες πλευρές και προελεύσεις, για να μας ανακοινώσει εν τέλει ότι είχε βρει τον καλύτερο: τον κ. Barroso! Εφόσον είστε ο καλύτερος υποψήφιος, γιατί δεν προταθήκατε πρώτος; Γιατί χρειάστηκε να περιμένουμε εβδομάδες επί εβδομάδων προτού καταλήξουμε σε αυτόν τον εκλεκτό κ. Barroso;
<P>
Μάλιστα, κυρίες και κύριοι, θεωρώ ότι εάν θέλουμε να συνεργαστούμε πρέπει να πούμε ο ένας στον άλλον ορισμένες στοιχειώδεις αλήθειες. Είστε λύση ανάγκης. Δεν σας επικρίνω γι’ αυτό· επικρίνω το Συμβούλιο. Σε αυτό ακριβώς το θέμα θέλω να ζητήσω κάτι από το Σώμα. Εάν το Κοινοβούλιο θέλει να γίνει επιτέλους σεβαστό, πρέπει να αντιτάξει στο Συμβούλιο ένα σαφές και αποφασιστικό “όχι”. Ποτέ το Συμβούλιο δεν υιοθέτησε στην αρχική της μορφή έστω και μία πρόταση του παρόντος Σώματος. Το Συμβούλιο κατακρεούργησε το ήμισυ του κειμένου του Συντάγματος που πρότεινε η Συνέλευση, και, καθώς είμαστε μαζοχιστές, τους συγχαίρουμε και τους ευχαριστούμε. Μας προσφέρετε τον Barroso! Ζήτω ο Barroso! Ούτως ή άλλως, είμαστε υποτακτικοί σας. Ε, λοιπόν, εμείς δεν θέλουμε να είμαστε υποτακτικοί κανενός!
<P>
Γι’ αυτό απευθύνομαι στους Φιλελεύθερους, οι οποίοι ανέκαθεν αγωνίζονταν για το Ευρωπαϊκό Κοινοβούλιο: σήμερα μπορείτε να προσφέρετε μια τεράστια υπηρεσία στην Ευρώπη υποχρεώνοντας το Συμβούλιο να κατανοήσει ότι δεν είμαστε διατεθειμένοι να ανεχθούμε τη συμπεριφορά του. Γι’ αυτό, αφού ακούσαμε τον κ. Barroso, τον κ. Poettering, τον κ. Schulz, καθώς και τον κ. Watson, οι Πράσινοι θα ψηφίσουμε “όχι” στον κ. Barroso.
<SPEAKER ID="98" LANGUAGE="FR" NAME="Wurtz (GUE/NGL )." AFFILIATION="(Χειροκροτήματα από την αριστερή πτέρυγα)">
<P>
Η πολιτική μου ομάδα εκτιμά την ετοιμότητα με την οποία ο κ. Barroso υπέμεινε αυτά τα διασταυρούμενα πυρά, αυτόν τον καταιγισμό ερωτήσεων από βουλευτές που δεν συμπεριλαμβάνονται μεταξύ των στενότερων πολιτικών του φίλων. Αυτή η ικανότητα διαλόγου είναι πραγματικό προτέρημα, αλλά σε καμία περίπτωση δεν επισκιάζει τις γνωστές διαφορές που υφίστανται μεταξύ μας όσον αφορά τους βασικούς προσανατολισμούς της ευρωπαϊκής ολοκλήρωσης.
<P>
Στα θέματα οικονομικής και κοινωνικής πολιτικής, ο κ. Barroso είναι φιλελεύθερος. Το απέδειξε κατά την άσκηση της εξουσίας σε εθνικό επίπεδο. Αν και οι επιλογές του ως επικεφαλής της πορτογαλικής κυβέρνησης δεν συνεπάγονται αυτομάτως ότι θα λάβει τις ίδιες ακριβώς αποφάσεις και από το ευρωπαϊκό αξίωμα για το οποίο προτείνεται, είναι σαφώς ενδεικτικές των προτιμήσεών του· είναι αποκαλυπτικές των προθέσεών του.
<P>
Θα προτιμούσα να ακούσω από τον κ. Barroso ποια είναι τα διδάγματα που έχει αντλήσει από την εμπειρία του σε εθνικό επίπεδο και πώς θα τα χρησιμοποιήσει στην ευρωπαϊκή του θητεία, εφόσον εκλεγεί. Αναφέρω ως παραδείγματα τις σημαντικές περικοπές στις δημόσιες δαπάνες στην Πορτογαλία, συμπεριλαμβανομένου του τομέα της εκπαίδευσης, ή την αδιάλλακτη εφαρμογή στα νοσοκομεία των διαχειριστικών κριτηρίων που συνήθως χρησιμοποιούν οι ιδιωτικές επιχειρήσεις. Ορισμένοι περιέγραψαν αυτά τα μέτρα ως θεραπεία σοκ. Αν και ήταν πραγματικό σοκ για τον πληθυσμό, νομίζω ότι είναι γεγονός ότι η ίδια η θεραπεία ήταν μάλλον αμφίβολης χρησιμότητας για την οικονομία μιας χώρας η οποία έχει περάσει μια σοβαρή ύφεση και πλήττεται από χρόνια έλλειψη επενδύσεων σε ανθρώπινους πόρους, τη στιγμή που αυτές αποτελούν το κλειδί για τη σύγχρονη ανάπτυξη.
<P>
Πώς αξιολογείτε, κύριε Barroso, αυτή την εμπειρία; Θεωρείτε ότι αυτή είναι η πορεία που πρέπει να ακολουθηθεί στο μέλλον, ή μήπως πρέπει να κλείσουμε τα αυτιά μας στις σειρήνες του φιλελευθερισμού;
<P>
Μέχρι και σήμερα, λιγότερο γνωστές μάς είναι οι μείζονες επιλογές του κ. Barroso στον τομέα της διεθνούς πολιτικής, εκτός μιας συγκεκριμένης επιλογής, κάθε άλλο παρά ελάσσονος σημασίας, η οποία τον έφερε στο επίκεντρο του παγκοσμίου ενδιαφέροντος. Αναφέρομαι στην περίφημη –αλήστου μνήμης για την Ομάδα μας– διάσκεψη των Αζορών τον Μάρτιο του 2003.
<P>
Ο κόσμος χρειάζεται την Ευρώπη, αλλά μια Ευρώπη διαφορετική. Γνωρίζουμε ότι έξι εκατομμύρια –μάλιστα, έξι εκατομμύρια– άτομα πέθαναν από AIDS, φυματίωση ή ελονοσία το περασμένο έτος, ότι το φαινόμενο του θερμοκηπίου εξελίσσεται με πολύ ταχύτερους ρυθμούς από ό,τι τα μέτρα που σχεδιάζονται για την αντιμετώπισή του, αφήνοντας κατά μέρος το γεγονός ότι τα εν λόγω μέτρα δεν εφαρμόζονται, ότι ένα δισεκατομμύριο άτομα δεν έχουν εργασία, ότι ένας στους έξι ανθρώπους δεν έχει πρόσβαση σε πόσιμο νερό, ότι η Μέση Ανατολή βρίσκεται στα πρόθυρα του πολέμου, ενώ ο πόλεμος συνεχίζεται στην Τσετσενία και έχει βάψει στο αίμα το Νταρφούρ. Συνεπώς, έχουμε καθήκον, ανεξάρτητα από το επίπεδο στο οποίο λαμβάνονται οι αποφάσεις στην Ευρώπη, να δούμε πέρα από την αγορά, αλλά και πέρα από την απλή διατλαντική αλληλεγγύη.
<P>
Αυτή, κατά την άποψή μου, είναι η πρόκληση που αντιμετωπίζει σήμερα η Ευρώπη. Είναι δε γεγονός ότι δεν στεκόμαστε στο ύψος των περιστάσεων. Γι’ αυτό, εάν αρνηθούμε αύριο να δώσουμε ψήφο εμπιστοσύνης στον κ. Barroso, δεν θα πρόκειται για μια απόφαση που στρέφεται κατά ενός προσώπου, αλλά θα αποτελεί την έκφραση ενός γενικού αιτήματος για αλλαγή.
<SPEAKER ID="99" LANGUAGE="DA" NAME="Bonde (IND/DEM )." AFFILIATION="">
<P>
   – Κύριε Πρόεδρε, αγαπητέ κύριε Barroso, η πολιτική μου ομάδα υπέβαλε τρία ερωτήματα σχετικά με την ενίσχυση της διαφάνειας και τη βελτίωση του ελέγχου. Επισκεφθήκατε την Ομάδα μας και αναγνωρίσατε την απουσία λογοδοσίας από πλευράς των αξιωματούχων. Ευελπιστούμε τώρα ότι θα απαντήσετε με ειλικρίνεια στις ερωτήσεις μας.
<P>
Θέλουμε έναν Πρόεδρο ο οποίος έχει την τόλμη να απαντήσει ο ίδιος στα καίρια ερωτήματα μιας από τις πιο επικριτικές πολιτικές ομάδες σε μια διαδικασία προαποφασισμένη όπως αυτή. Θέλουμε έναν πρόεδρο ο οποίος έχει την τόλμη, και τη δυνατότητα, να απαντήσει ο ίδιος στα ερωτήματα και ο οποίος έχει την τόλμη να αναλάβει την ευθύνη του οργάνου συνολικά. Ζητήσαμε, για παράδειγμα, έναν εσωτερικό κατάλογο των άνω των 1 350 ομάδων εργασίας της Επιτροπής, οι οποίες χρηματοδοτούνται στο σύνολό τους από τους ευρωπαίους φορολογούμενους. Ποια είναι τα μέλη αυτών των ομάδων εργασίας; Ποιοι προσέρχονται στις συνεδριάσεις; Σε ποιους επιστρέφονται τα έξοδα ταξιδίου που καταβάλλουν; Γιατί δεν μπορούμε να πληροφορηθούμε αυτά τα στοιχεία; Γιατί, και με το νέο λογιστικό σύστημα, κανείς δεν θα είναι σε θέση να αποκαλύψει κατά πόσον τα ίδια άτομα εισπράττουν παρόμοιες αποζημιώσεις για περισσότερες από μία συνεδρίαση την ίδια εβδομάδα; Δεν ισχυρίζομαι ότι συμβαίνει κάτι τέτοιο. Αναφέρω, απλώς, ότι δεν μπορούμε να ελέγξουμε εάν όντως συμβαίνει.
<P>
Θέλουμε έναν Πρόεδρο της Επιτροπής ο οποίος είναι διατεθειμένος να θέσει όλες τις πληροφορίες και τα παραστατικά στη διάθεση του Διαμεσολαβητή, του Ελεγκτικού Συμβουλίου και της Επιτροπής Ελέγχου του Προϋπολογισμού. Κύριε Barroso, είμαστε έτοιμοι να εκπλαγούμε ευχάριστα, αλλά οφείλω να αναφέρω ότι είχαμε ακούσει πολύ περισσότερες δεσμεύσεις από τον κ. Πρόντι όταν ανέλαβε καθήκοντα από όσες ακούσαμε από εσάς μέχρι στιγμής, και ο κ. Πρόντι τήρησε τις δεσμεύσεις του. Οι ημερήσιες διατάξεις και τα πρακτικά των συνεδριάσεων της Επιτροπής είναι πλέον στη διάθεση όλων μέσω του Διαδικτύου. Ο κ. Πρόντι χρειάστηκε μια ολόκληρη νομοθετική περίοδο προκειμένου να υλοποιήσει αυτή την υπόσχεση, αλλά τήρησε τον λόγο του. Ο τηλεφωνικός κατάλογος της Επιτροπής είναι επίσης διαθέσιμος μέσω του Διαδικτύου, προσωρινά και σε πειραματική βάση.
<P>
Πρέπει τώρα να προχωρήσουμε περισσότερο και να επιτύχουμε τον πλήρη έλεγχο της νομοθετικής διαδικασίας. Θέλουμε να γνωρίζουμε τι προτείνει η Επιτροπή στις ομάδες εργασίας του Συμβουλίου. Θέλουμε να γνωρίζουμε τι συμβαίνει στην ίδια την Επιτροπή. Θεωρούμε επίσης ότι πρέπει να εγκαινιάσετε μια νέα εποχή αποκαθιστώντας πλήρως τους υπαλλήλους που έχουν το θάρρος να προβούν σε καταγγελίες, όπως οι Paul van Buitenen, Marta Andreasen και Dorte Schmidt-Brown. Οι άνθρωποι αυτοί έβγαλαν τους γραφειοκράτες από τον μακάριο ύπνο τους σπάζοντας την πομφόλυγα στην οποία ζούσαν. Ευελπιστώ ότι ως Πρόεδρος θα αποδειχθείτε ο εφιάλτης των γραφειοκρατών, και μπορώ επ’ αυτού να σας εγγυηθώ την κριτική αντιπολίτευση της Ομάδας μου. Ευελπιστώ ότι θα δούμε έναν Πρόεδρο ο οποίος θα έχει την τόλμη να γνωστοποιήσει έναν κατάλογο των επιτροπών που επεξεργάζονται ιδέες για κάθε είδους θέματα, από τους κανόνες σχετικά με το τι μέγεθος πρέπει να έχουν οι φράουλες μέχρι τη θέσπιση κοινού ποινικού κώδικα. 
<SPEAKER ID="100" LANGUAGE="IT" NAME="Muscardini (UEN )." AFFILIATION="">
<P>
   – Κύριε Πρόεδρε, ο Προεδρεύων του Ευρωπαϊκού Συμβουλίου υπενθύμισε ότι οι εκλογές του Ιουνίου αποτέλεσαν ένα ιστορικό γεγονός με την εκλογή 732 εκπροσώπων 25 λαών της Ευρώπης σε αυτό το Σώμα.
<SPEAKER ID="101" LANGUAGE="FR" NAME="Martinez (NI )." AFFILIATION="">
<P>
   – Κύριε Πρόεδρε, κύριε Barroso, κυρίες και κύριοι συνάδελφοι, τη στιγμή που η Πορτογαλία του Figo δεν κατάφερε να κερδίσει το κύπελλο Ευρώπης, θα μπορέσει η Πορτογαλία του Barroso να κερδίσει την Επιτροπή της Ευρώπης, δεδομένου ότι ο κ. Wurtz και ο κ. Cohn-Bendit δεν είναι Έλληνες; Τούτου λεχθέντος, χαίρομαι προσωπικά για τον ορισμό σας ως υποψηφίου Προέδρου της νέας Επιτροπής, παρ’ όλο που έχετε ελάχιστα περιθώρια ελιγμών στο ζήτημα της Τουρκίας, για παράδειγμα, το οποίο η Επιτροπή Πρόντι έχει ήδη ρυθμίσει: κληρονομείτε την ένταξη.
<P>
Όσον αφορά τις δημοσιονομικές προοπτικές, δεν έχετε να αντιμετωπίσετε μόνο τον περιορισμό του ανωτάτου ορίου του 1,27% ή του 1%. Ως προς το σύμφωνο καταμερισμού του προϋπολογισμού, ενόψει της απόφασης του Ευρωπαϊκού Δικαστηρίου, υπάρχουν ελάχιστες πιθανότητες να κατορθώσετε να ξεφύγετε από τον ασφυκτικό κλοιό που έχει δημιουργήσει και να μας απαλλάξετε από αυτό το μαλθουσιανό κατασκεύασμα, το οποίο ευθύνεται για όλες τις αρνητικές κοινωνικές επιπτώσεις που έχουν οι περικοπές των επενδύσεων στους σιδηροδρόμους, στα νοσοκομεία (ιδίως στην Πορτογαλία), στα πανεπιστήμια κλπ.
<P>
Κληρονομήσατε την αποδιάρθρωση της κοινής γεωργικής πολιτικής, και ως Πορτογάλος γνωρίζετε της επιπτώσεις αυτής της πρωτοβουλίας, κυρίως στους τομείς των ζαχαρότευτλων και της ζάχαρης: η χώρα σας θα είναι ένα από τα θύματα. Θα μπορέσετε να αντιμετωπίσετε το Χονγκ Κονγκ όσον αφορά τις διαπραγματεύσεις της Ντόχας στο πλαίσιο του ΠΟΕ, τις πιέσεις των χωρών του Ειρηνικού, της ομάδας των 15, της Νέας Ζηλανδίας, της Αυστραλίας, της ομάδας των 20, ή των 23 με τη Βραζιλία, θα μπορέσετε να αντισταθείτε στις πιέσεις του Ηνωμένου Βασιλείου και των ΗΠΑ; Θα μπορέσετε πραγματικά να πείτε στους διαπραγματευτές του κ. Μπους ή του κ. Κέρι ότι οι Αμερικανοί πρέπει να εγκαταλείψουν πρώτοι τις δικές τους επιδοτήσεις; Ο Pascal Lamy δεν μπόρεσε να το πράξει στο Κανκούν ή στο Σηάτλ, και δεν γνωρίζω κατά πόσον θα μπορέσει να το πράξει ο δικός σας Επίτροπος.
<P>
Παρά τα όσα μόλις ανέφερα, επειδή προέρχεστε από μια μεγάλη χώρα και από έναν λαό με σπουδαία ιστορία, όπως οι άνδρες και οι γυναίκες της Πορτογαλίας που έβλεπαν τους πλοηγούς να εγκαταλείπουν τις εκβολές του Τάγου ξεκινώντας το ταξίδι τους για την κατάκτηση νέων κόσμων –και παρ’ όλο που φοβούμαι ότι η θεσμική σας καραβέλα θα κάνει κύκλους στη λιμνούλα, ή μάλλον στον βούρκο, των ψευδεπίγραφων οικονομικών ιδεολογιών των Βρυξελλών– θα ευχηθώ ούριο άνεμο στον καπετάνιο Barroso, στην Επιτροπή και στα 24 μέλη του πληρώματός της. Θα υποκύψω, όμως, στον πειρασμό να διατυπώσω μια παρατήρηση. Ο προκάτοχός σας προερχόταν από τη μαργαρίτα, εσείς είστε παιδί της επανάστασης των γαρυφάλλων· τα 450 εκατομμύρια των Ευρωπαίων δεν θα ήθελαν να χρειαστεί να προσφέρουν χρυσάνθεμα. 
<SPEAKER ID="102" LANGUAGE="" NAME="Evans, Jonathan (PPE-DE )." AFFILIATION="(">
<P>
    Κύριε Πρόεδρε, θα ήθελα να ξεκινήσω καλωσορίζοντας τον ορισθέντα Πρόεδρο της Επιτροπής εξ ονόματος της αντιπροσωπείας των Βρετανών Συντηρητικών και των Ευρωπαίων Δημοκρατών συναδέλφων μας. Θέλω να καταστήσω σαφές ότι μιλώ ως ηγέτης του κόμματος που ήταν ο αναμφισβήτητος νικητής των ευρωπαϊκών εκλογών στο Ηνωμένο Βασίλειο με 28 έδρες.
<P>
Όπως καταστήσατε σαφές στις προηγούμενες παρατηρήσεις σας, κύριε Barroso, η ανταγωνιστικότητα και η επιχειρηματικότητα είναι ζωτικά στοιχεία για το οικονομικό μέλλον της Ευρώπης. Η διαδικασία της Λισαβόνας –ακόμη και σύμφωνα με την παραδοχή της ίδιας της Επιτροπής– δεν μπόρεσε να σημειώσει την πρόοδο που υπολογίζατε όταν ξεκινήσατε αυτή τη διαδικασία. Σας συγχαίρω για τον ρόλο που διαδραματίσατε τότε. Ο μελλοντικός ρόλος σας –ο οποίος ελπίζω ότι θα επιβεβαιωθεί αύριο– θα είναι να εξασφαλίσετε ότι οι οδηγίες θα λαμβάνουν πλήρως υπόψη τους την ποικιλομορφία της Ευρώπης και τις συνθήκες των επιμέρους περιφερειών και βιομηχανιών. Πιστεύουμε σθεναρά ότι όλες οι νέες προτάσεις της ΕΕ, συμπεριλαμβανομένων των κοινοβουλευτικών τροπολογιών, θα πρέπει να συνοδεύονται από αξιολογήσεις του αντίκτυπου στις οποίες θα φαίνεται το πραγματικό κόστος των προτάσεων αυτών.
<SPEAKER ID="103" LANGUAGE="DE" NAME="Swoboda (PSE )." AFFILIATION="(Χειροκροτήματα)">
<P>
    Κύριε Πρόεδρε, κύριε Barroso, ο Πρόεδρος της Ομάδας μας, ο κ. Schulz, είπε ήδη ότι η Ομάδα του Κόμματος των Ευρωπαίων Σοσιαλιστών θα διαμορφώσει μόλις τώρα την άποψή της, γιατί αυτό γίνεται βάσει δεδομένων και όχι προκαταλήψεων. Δεν θα ήθελα ωστόσο να σας κρύψω ότι υπάρχουν ορισμένα πολύ κρίσιμα σημεία και ότι ασφαλώς υπάρχει και κάποια δυσπιστία και κριτική που θέλω να επισημάνω ξεκάθαρα εδώ και τώρα.
<P>
Δεύτερον: στην εξωτερική πολιτική θα αναφερθεί στη συνέχεια ο συνάδελφος κ. Wiersma, όμως, κύριε Barroso, δεν μας πείσατε στην ακρόαση για τη συμπεριφορά σας σε σχέση με τον πόλεμο του Ιράκ. Δεν ενδιαφέρομαι για το παρελθόν αλλά για το μέλλον. Πώς θα αντιδράσετε ή πώς θα αντιδρούσατε σε μια παρόμοια περίπτωση; Θα επιτρέπατε να συμβεί κάτι παρόμοιο, να ενεργήσουν διάφοροι αρχηγοί κυβερνήσεων χωρίς να περιμένουν τον συντονισμό μέσω της Επιτροπής ή του Συμβουλίου, όπως συνέβη τότε; Και πώς θα εμποδίσετε να ακολουθήσουμε και πάλι στα τυφλά τις αποφάσεις των ΗΠΑ, και μάλιστα αποφάσεις ειλημμένες βάσει εσφαλμένων τεκμηρίων; Ωστόσο, πολύ καθοριστικό είναι το ερώτημα ποιο ευρωπαϊκό κοινωνικό πρότυπο εκπροσωπείτε, και η απάντησή σας μέχρι τώρα δεν είναι καθόλου ικανοποιητική ούτε ως προς αυτό. Ισχυρίζεστε ότι εκπροσωπείτε κάποιο πρότυπο. Υπογραμμίζετε τη σημασία των δημοσίων υπηρεσιών. Δεν ταχθήκατε ούτε υπέρ οδηγιών πλαίσιο ούτε υπέρ του να προστατευθούν, να επεκταθούν και να ενισχυθούν οι δημόσιες υπηρεσίες στην Ευρώπη προς το συμφέρον των πολιτών. Ο τρόπος που κατανοείτε την κοινωνική Ευρώπη δεν ικανοποιεί τις προσδοκίες μας. Αυτό ισχύει και για τις θέσεις εργασίας. Στην Ευρώπη, πολλοί άνθρωποι φοβούνται ότι θα χαθούν θέσεις εργασίας εξαιτίας της μετεγκατάστασης επιχειρήσεων. Τι θα κάνετε για να διασφαλιστεί ότι θα δημιουργηθούν νέες θέσεις εργασίας, ότι θα διατηρηθούν και θα παραμείνουμε μια ανταγωνιστική και ταυτόχρονα κοινωνική Ευρώπη;
<P>
Τέλος, αισθανθήκαμε βαθιά απογοήτευση όταν παραιτηθήκατε από πρωθυπουργός αμέσως μετά τον ορισμό σας, σαν να είχατε ήδη εκλεγεί. Δηλώσατε ότι σας αρκούν 50% συν μία ψήφος. Αν αυτό σας αρκεί, τότε ίσως κάποιες φορές να λάβετε εδώ στο Σώμα 50% μείον μία ψήφο για τα σχέδια και τις προτάσεις σας. Θα ήταν κρίμα. Δεν ξέρω εάν θα εκλεγείτε αύριο, αλλά είναι πολύ πιθανόν. Πρέπει να καταλάβετε ότι εμείς, ως Ομάδα του Κόμματος των Ευρωπαίων Σοσιαλιστών, θα είμαστε πάντα δίκαιοι, αλλά θα υπάρξουν σκληρές αντιπαραθέσεις γι’ αυτήν την κοινωνική Ευρώπη. Εάν δεν δείξετε περισσότερη αφοσίωση σε αυτήν την “κοινωνική Ευρώπη”, θα έχουμε σοβαρές αντιπαραθέσεις. Παρ’ όλα αυτά, σας εύχομαι καλή τύχη στην αντιπαράθεση που θα έχετε με την Ομάδα μας σε περίπτωση εκλογής σας.
<SPEAKER ID="104" LANGUAGE="FR" NAME="De Sarnez (ALDE )." AFFILIATION="">
<SPEAKER ID="105" LANGUAGE="" NAME="Joan i Marí (Verts/ALE )." AFFILIATION="(">
<P>
   Κύριε Πρόεδρε, συγχαρητήρια για την εκλογή σας. Κύριε Barroso, δώστε σας παρακαλώ στους Καταλανούς μια ευκαιρία να ψηφίσουν “ναι” στο Ευρωπαϊκό Σύνταγμα. Ο λαός της Καταλονίας δεν έχει αναγνωριστεί από την Ισπανία. Η γλώσσα μας δεν είναι επίσημη στο ισπανικό κράτος, και το κράτος αυτό δεν αναγνωρίζει το δικαίωμα αυτοδιάθεσής μας. Είμαστε ευρωπαίοι αυτονομιστές: θέλουμε για τις καταλανικές χώρες τον ίδιο βαθμό αυτονομίας που έχει και η Πορτογαλία στο εσωτερικό της Ευρώπης.
<P>
Ενώ αναμένουμε να αναγνωριστούν τα δικαιώματά μας, θα μπορέσουμε να ψηφίσουμε υπέρ του Ευρωπαϊκού Συντάγματος αν πρόκειται να αναγνωριστεί επισήμως η καταλανική γλώσσα. Αν όχι, πώς μπορούμε να ψηφίσουμε υπέρ ενός κειμένου που δεν αναγνωρίζει τα έθνη χωρίς κρατική υπόσταση –τις καταλανικές χώρες, στην περίπτωσή μας– ούτε δίνει καθεστώς επίσημης γλώσσας σε μια γλώσσα όπως τα καταλανικά, που ομιλούνται από 10 εκατομμύρια ανθρώπους; Θα θέλαμε να δούμε μια Ευρώπη που θα απαρτίζεται από όλους τους αληθινούς της ανθρώπους, μια Ευρώπη που θα είναι ίση όσον αφορά τα δικαιώματα, συμπεριλαμβανομένων των εθνικών δικαιωμάτων για τα έθνη χωρίς κρατική υπόσταση, μια Ευρώπη που θα είναι πλήρως δημοκρατική ή, όπως λέμε στα καταλανικά:· 
<SPEAKER ID="106" LANGUAGE="" NAME="Πρόεδρος." AFFILIATION="">
<P>
   – Θέλω να επισημάνω στο Σώμα ότι ο αξιότιμος βουλευτής άσκησε το δικαίωμά του, βάσει του άρθρου 138 του Κανονισμού, να μιλήσει στην επίσημη γλώσσα της επιλογής του. Τα αγγλικά είναι επίσημη γλώσσα, την οποία επέλεξε να χρησιμοποιήσει διανθίζοντάς την με φράσεις στα καταλανικά, οι οποίες δεν μπορούσαν να μεταφραστούν και να γίνουν κατανοητές από το υπόλοιπο Σώμα. Ως εκ τούτου, δεν θα καταγραφούν στα πρακτικά. 
<SPEAKER ID="107" LANGUAGE="PT" NAME="Figueiredo (GUE/NGL )." AFFILIATION="">
<P>
   – Η χαμηλή προσέλευση των ψηφοφόρων και τα αποτελέσματα των προσφάτων εκλογών για το Ευρωπαϊκό Κοινοβούλιο έδειξαν ότι επικρατεί τεράστια απογοήτευση και αποξένωση έναντι των κοινοτικών πολιτικών και των μέτρων για την ολοκλήρωση που προβλέπονται στο ευρωπαϊκό Σύνταγμα. Κανείς δεν θέλει να παραδεχτεί ότι εξακολουθεί να εφαρμόζεται μια πολιτική αδιαφορίας έναντι της επιδείνωσης της οικονομικής και κοινωνικής κατάστασης· εθελοτυφλούμε έναντι της αύξησης των ποσοστών της ανεργίας, της φτώχειας και του κοινωνικού αποκλεισμού, καθώς και της όξυνσης των κοινωνικών ανισοτήτων, και κωφεύουμε έναντι των διαμαρτυριών των εργαζομένων οι οποίοι απειλούνται από τα προγράμματα μετεγκατάστασης και αναδιάρθρωσης πολυεθνικών. Δεν μπορούμε να αγνοούμε την κατάσταση στη Μέση Ανατολή, στο Ιράκ και στην Παλαιστίνη και τις συνέπειες ενός παράλογου, παράνομου και άδικου πολέμου, ούτε να επιμένουμε σε μια πολιτική απλού παρατηρητή έναντι του αμερικανικού ιμπεριαλισμού που εφαρμόζει η κυβέρνηση Μπους ή να τηρούμε μια διφορούμενη στάση έναντι του Σαρόν και της κρατικής του τρομοκρατίας. Δεν μπορούμε να δεχτούμε να μας δηλώνει ο υποψήφιος Πρόεδρος της Επιτροπής, Δρ Durão Barroso, ότι πρέπει να περιμένουμε τη συνέχιση της ίδιας πολιτικής, παρά το γεγονός ότι η Ένωση έχει δέκα επιπλέον κράτη μέλη με οικονομικές και κοινωνικές δυσκολίες, πράγμα που σημαίνει ότι πρέπει να δώσουμε προτεραιότητα στα θέματα κοινωνικής πολιτικής, και σε μια εκ βάθρων αναθεώρηση των οικονομικών και κοινωνικών μας πολιτικών, με ιδιαίτερη έμφαση στις νέες δημοσιονομικές προοπτικές και στην ουσιαστική ενίσχυσή τους. Η συνταγή που μας προτείνει εξακολουθεί να βασίζεται στη στρατηγική της Λισαβόνας, αλλά οι μόνες αποφάσεις που έχουν ληφθεί σε αυτό το πλαίσιο και έχουν τύχει θετικής ανταπόκρισης αφορούν την ελευθέρωση και τις ιδιωτικοποιήσεις. Είναι απαράδεκτο, στο όνομα της λεγόμενης ανταγωνιστικότητας, να δίνεται έμφαση στη δημιουργία ευέλικτων και επισφαλών συνθηκών εργασίας, στη μείωση του κόστους των μισθών και στη συγκράτηση των μισθών, στην υποβάθμιση των δημοσίων υπηρεσιών, εν ολίγοις στην εφαρμογή του νεοφιλελεύθερου προγράμματος των χρηματοοικονομικών ομίλων, αντί να εστιαζόμαστε στις συνθήκες διαβίωσης και εργασίας, στη βιώσιμη ανάπτυξη, στην ενίσχυση της οικονομικής, κοινωνικής και γεωγραφικής συνοχής, στη βελτίωση της ποιότητας των θέσεων εργασίας σε συνδυασμό με πλήρη δικαιώματα, καθώς και στην αποκατάσταση των δημοσίων και κοινωνικών επενδύσεων, ειδικότερα στους τομείς των σιδηροδρόμων, των υπηρεσιών υγείας, του περιβάλλοντος, της εκπαίδευσης και της έρευνας. Αυτό απαιτεί την αναθεώρηση των οικονομικών και νομισματικών πολιτικών, την αναστολή της ελευθέρωσης και την αναθεώρηση του Συμφώνου Σταθερότητας, χωρίς τα οποία δεν μπορούμε να καταπολεμήσουμε τη φτώχεια και να εγγυηθούμε την κοινωνική ένταξη και την επίτευξη υψηλού επιπέδου διαβίωσης για το σύνολο του πληθυσμού. Αυτό συνεπάγεται την επανεξέταση του περιεχομένου της εντολής της Επιτροπής στο πλαίσιο του Παγκοσμίου Οργανισμού Εμπορίου με σκοπό την ενίσχυση των θεμιτών εμπορικών πρακτικών, της διατροφικής κυριαρχίας, της ευρωπαϊκής βιομηχανίας και των θέσεων εργασίας σε ιδιαιτέρως ευάλωτες περιοχές, και ειδικότερα την ενίσχυση ιδιαιτέρως ευαίσθητων παραδοσιακών τομέων, όπως η υφαντουργία, η υαλουργία, η εξορυκτική βιομηχανία και η ναυπηγία, διασφαλίζοντας την αξιοπρέπεια των εργαζομένων, λαμβάνοντας μέτρα για την προώθηση των ίσων δικαιωμάτων και ευκαιριών και τοποθετώντας την κοινωνική πρόνοια, την κοινωνική πρόοδο, την ενίσχυση της δημοκρατίας, τη συνεργασία και την ειρήνη στο επίκεντρο της διαδικασίας λήψης αποφάσεων σχετικά με τις πολιτικές της Κοινότητας. Αυτοί είναι οι λόγοι για τους οποίους θα ψηφίσουμε αύριο κατά του Δρα Durão Barroso, και η ψήφος μας συνιστά επίσης απόρριψη των πολιτικών που μας εξέθεσε στο παρόν Σώμα. 
<SPEAKER ID="108" LANGUAGE="" NAME="" AFFILIATION="Αντιπροέδρου">
<SPEAKER ID="109" LANGUAGE="FR" NAME="Gollnisch (NI )." AFFILIATION="">
<P>
   – Κυρία Πρόεδρε, θα είμαι πολύ σύντομος. Προ ολίγου, μετά την παρέμβαση του συναδέλφου κ. Joan i Marí, ο κ. Πρόεδρος δήλωσε ότι τα καταλανικά δεν είναι επίσημη γλώσσα των θεσμικών οργάνων. Νομίζω ότι αυτό δεν είναι αληθές. Τα καταλανικά είναι επίσημη γλώσσα· είναι αλήθεια όμως ότι δεν είναι γλώσσα εργασίας.
<SPEAKER ID="110" LANGUAGE="" NAME="Πρόεδρος." AFFILIATION="">
<P>
Ο κ. Poettering δεν θα είχε αντίρρηση να δεχθεί τη βερολινέζικη διάλεκτο της πόλης μου ως επίσημη γλώσσα. Τον ευχαριστώ γι’ αυτό. 
<SPEAKER ID="111" LANGUAGE="LV" NAME="Vaidere (UEN )." AFFILIATION="">
<P>
   – Κυρίες και κύριοι, έχοντας δεχθεί καταιγισμό ερωτήσεων από την πολιτική μας ομάδα, ο κ. Barroso απέδειξε ότι είναι έμπειρος και μεθοδικός πολιτικός, και αποφασίσαμε να στηρίξουμε την υποψηφιότητά του, κυρίως δε επειδή ο κ. Barroso αναφέρθηκε στην Ευρωπαϊκή Ένωση ως ένωση εθνών. Ο κ. Barroso, ωστόσο, απέφυγε με διπλωματικό τρόπο να απαντήσει σε μια ερώτηση σχετικά με τη στάση του έναντι των μελλοντικών σχέσεων με τη Ρωσία. Θέλω να τονίσω ότι ένας σημαντικός διεθνής στόχος είναι η επίτευξη της διεθνούς αναγνώρισης και καταδίκης της κατοχής των χωρών της Βαλτικής, συμπεριλαμβανομένης της Λετονίας, κυρίως από τη Ρωσία ως διαδόχου της ΕΣΣΔ. Αναμφίβολα, αυτό θα καθιστούσε τις σχέσεις μεταξύ της Ευρωπαϊκής Ένωσης, καθώς της Ευρωπαϊκής Επιτροπής, και της Ρωσίας λιγότερο υποκριτικές – να συζητάμε δηλαδή για βότκα και χαβιάρι το απόγευμα της μιας ημέρας, και την επομένη το πρωί να διαπιστώνουμε ότι η Ρωσία έχει απαγορεύσει τις εισαγωγές τροφίμων από την Ευρωπαϊκή Ένωση. Η αναγνώριση της πραγματικότητας θα αποτελούσε μια καλή βάση για πραγματικά εποικοδομητική συνεργασία στο μέλλον. Όσον αφορά τις οικονομικές πτυχές, θέλω να τονίσω ότι κατά την κατάρτιση του προϋπολογισμού πρέπει να αυξηθεί το ποσοστό των πιστώσεων που προορίζονται για την ανάπτυξη της οικονομίας των νέων κρατών μελών – μεταξύ άλλων, μέσω των διαρθρωτικών ταμείων, καθόσον οι διαφορές μεταξύ των παλαιών και των νέων κρατών μελών εξακολουθούν να είναι εξαιρετικά έντονες. Τόσο η φορολογία, η οποία εμπίπτει στο πεδίο αρμοδιότητας των κρατών μελών, όσο και τα διαρθρωτικά ταμεία, για τις υποδομές, την εξάλειψη της φτώχειας και τη στήριξη της οικονομικής ανάπτυξης, πρέπει να χρησιμοποιηθούν με σκοπό την επιτάχυνση της ανάπτυξης. Κύριε Barroso, τρέφουμε μεγάλες προσδοκίες ότι θα χρησιμοποιήσετε το δημιουργικό σας πνεύμα για την αντιμετώπιση αυτών των σημαντικών ζητημάτων. Σας ευχαριστώ. 
<SPEAKER ID="112" LANGUAGE="PT" NAME="Martin, Hans-Peter (NI )." AFFILIATION="">
<P>
   – Καταρχάς, θέλω να πω εύγε στην Πορτογαλία, συγχαρητήρια για την ποδοσφαιρική σας ομάδα. Δεν υπάρχει καμιά αμφιβολία ότι οι παίκτες σας ήταν οι καλύτεροι στο EURO 2004. Παρ’ όλα αυτά, δεν κέρδισαν. Δυστυχώς, εν προκειμένω δεν είστε ο καλύτερος παίκτης στο πολιτικό παιχνίδι, αλλά θα κερδίσετε. Είναι αλήθεια ότι η ζωή δεν είναι δίκαιη. 
<SPEAKER ID="113" LANGUAGE="DE" NAME="" AFFILIATION="freedom of information act">
<SPEAKER ID="114" LANGUAGE="PT" NAME="Pinheiro, João de Deus (PPE-DE )." AFFILIATION="">
<P>
   – Δρ Durão Barroso, όπως και σε άλλες ομιλίες σας στο παρόν Σώμα, το σημερινό σας μήνυμα ήταν ένα μήνυμα για μια νέα ελπίδα. Στην προσφώνησή σας καταφέρατε να αναφερθείτε σε ζητήματα όπως η τρομοκρατία, η υποβάθμιση του περιβάλλοντος, η γήρανση του πληθυσμού, οι περιφερειακές και κοινωνικές ανισότητες, το πρόβλημα της μακροπρόθεσμης ανεργίας, η αποξένωση των πολιτών από το ευρωπαϊκό οικοδόμημα και θέματα τα οποία σχετίζονται με την έγκριση της Συνταγματικής Συνθήκης και με τη στρατηγική της Λισαβόνας. Αναφερθήκατε επίσης, διά της παραλείψεως, στην αδυναμία της κοινής μας εξωτερικής πολιτικής και πολιτικής ασφάλειας, ενώ δεν παραλείψατε να μιλήσετε για τα σοβαρά προβλήματα που αναμένεται να αντιμετωπίσουμε όσον αφορά την ποικιλία και την πολυπλοκότητα μιας Ευρώπης 25, και προσεχώς 27 ή 28, κρατών. Σε αυτό ακριβώς το πλαίσιο είναι άκρως σημαντικό να υποστηρίξουμε την ιδέα ότι είναι εφικτό, ενόψει όλων αυτών των προκλήσεων, να επιτύχουμε συναίνεση, να ενισχύσουμε τον διάλογο και να οικοδομήσουμε γέφυρες, και μάλιστα χωρίς δογματισμούς ή προκαταλήψεις, προσφέροντας συγχρόνως σε όλους, πλούσιους και φτωχούς, μεγάλους ή μικρούς, νέους ή παλαιούς, τη δυνατότητα να μας βοηθήσουν να ορίσουμε τις σχετικές παραμέτρους και τους στόχους της Ευρώπης. Με απλά λόγια, θα μπορούσα να πω ότι χρειαζόμαστε μια Επιτροπή τύπου Ντελόρ, μια Επιτροπή με ηγετικές ικανότητες και φιλοδοξίες, αλλά επίσης μια Επιτροπή αποτελεσματική.
<P>
Δρ Durão Barroso, οι άτολμοι άνθρωποι δεν μένουν στην Ιστορία – αυτό δεν έχει συμβεί ποτέ. Γνωρίζω τα προτερήματά σας, γνωρίζω τις δυνατότητές σας, καθώς και την αποφασιστικότητα, την κοινή λογική και τη μετριοπάθεια που σας χαρακτηρίζουν. Σε συνδυασμό με τη νεότητά σας και με την αγάπη σας για τον κοινοβουλευτικό διάλογο, είμαι βέβαιος ότι η θητεία σας θα εγκαινιάσει μια νέα εποχή στην Ευρώπη, και μια νέα σχέση συνεργασίας μεταξύ του Κοινοβουλίου και της Επιτροπής, η οποία είναι ζωτικής σημασίας εάν θέλουμε η Ευρώπη να κινηθεί προς τα εμπρός, να συνεχίσει να εξελίσσεται και να διαδραματίζει δυναμικό ρόλο. Θέλω, συνεπώς, να σας θέσω ένα ερώτημα: θέλω να μας αναπτύξετε περισσότερο τις ιδέες σας σχετικά με τις σχέσεις μεταξύ μιας ισχυρής Επιτροπής και ενός Ευρωπαϊκού Κοινοβουλίου, η σημαντική ενίσχυση των οποίων είναι και δική μας επιδίωξη. 
<SPEAKER ID="115" LANGUAGE="NL" NAME="Wiersma (PSE )." AFFILIATION="">
<P>
   – Συγγνώμη, κύριε Πρόεδρε, για τη σύγχυση, αλλά υπάρχουν πολλά νέα πρόσωπα στο νέο Κοινοβούλιο. Συγχαρητήρια για την εκλογή σας ως Αντιπροέδρου και για την ταχεία ανάληψη της Προεδρίας κατά τη σημερινή σημαντική συζήτηση. Κύριε Barroso, θα εστιάσω την προσοχή μου σε ένα θέμα, συγκεκριμένα στην εξωτερική πολιτική και πολιτική ασφάλειας. Ο πρόεδρος της πολιτικής μου ομάδας σας έχει ήδη υποβάλει ορισμένες ερωτήσεις, και μια από αυτές αφορούσε αυτό ακριβώς το θέμα. Θεωρούμε ότι η μελλοντική Ευρωπαϊκή Επιτροπή μπορεί να συμβάλει σημαντικά στην περαιτέρω ανάπτυξη μιας ισχυρής ευρωπαϊκής εξωτερικής πολιτικής η οποία θα δίνει έμφαση στα θέματα που μας απασχολούν. Αυτό είναι εφικτό μέσω του συνδυασμού των αρμοδιοτήτων της Επιτροπής με αυτές του Συμβουλίου, ενώ ασφαλώς ο Ύπατος Εκπρόσωπος και ο Πρόεδρος της Επιτροπής μπορούν να διαδραματίσουν σημαντικό ρόλο σε αυτή τη διαδικασία. Θέλουμε μια πιο φιλόδοξη Ευρωπαϊκή Ένωση. Γι’ αυτό είναι απαραίτητη η πολιτική ασφάλειας και, ως εκ τούτου, δεν μπορεί σε καμία περίπτωση να αποτελεί απλή μίμηση του αμερικανικού προτύπου, το οποίο θα μπορούσαμε να περιγράψουμε ως στρατιωτική υπεροχή. Κατά τη δική μας άποψη, οι ευρωπαϊκές χώρες εκπροσωπούν μια διαφορετική παράδοση, καθόσον υποστηρίζουμε μια πολιτική ασφάλειας ευρείας βάσης με προτίμηση στη χρήση ειρηνικών μέσων, ενώ τα στρατιωτικά μέσα αποτελούν σε κάθε περίπτωση λύση έσχατης ανάγκης, και μόνο κατόπιν αποφάσεων της Ευρωπαϊκής Ένωσης. Στο πλαίσιο μιας ευρύτερης πολιτικής ασφάλειας, θέλουμε να προωθήσουμε την ανάπτυξη, την ενίσχυση των αναπτυσσόμενων χωρών, το θεμιτό εμπόριο και την καταπολέμηση όχι μόνο της ανασφάλειας αλλά και των βαθύτερων αιτίων της. Θεωρούμε ότι η πρόληψη των συγκρούσεων αποτελεί έννοια εξίσου σημαντική με την πολυμέρεια. Σε αυτό το πλαίσιο, η ΕΕ πρέπει να έχει το θάρρος να κάνει τις δικές της επιλογές, είτε αυτές αφορούν το Κυότο, το Διεθνές Ποινικό Δικαστήριο ή την αντιμετώπιση της διάδοσης των πυρηνικών όπλων. Κατά προτίμηση, αυτό πρέπει να συμβαίνει σε συνεργασία με τις Ηνωμένες Πολιτείες, και δεν υποτιμούμε την αξία της ουσιαστικής συνεργασίας, αλλά, όταν δεν υπάρχει άλλη επιλογή, πρέπει να δρούμε ανεξάρτητα. Στρέφομαι τώρα σε αυτό που θα μπορούσε να θεωρηθεί το επίμαχο ζήτημα της συζήτησης, σε ένα θέμα το οποίο εξακολουθεί να θεωρεί εξαιρετικά επίκαιρο η Ομάδα του Κόμματος των Ευρωπαίων Σοσιαλιστών· ο ορισθείς Πρόεδρος της Επιτροπής δεν μπόρεσε να μας πείσει ότι και ο ίδιος έχει κατά νου έναν παρόμοιο αυτόνομο ρόλο της Ευρωπαϊκής Ένωσης. Η συντριπτική πλειονότητα των μελών του Κόμματος των Σοσιαλιστών ήταν αντίθετη στον πόλεμο στο Ιράκ. Στη συνέχεια αποδείχθηκε ότι η απόφαση για την πραγματοποίηση αυτού του πολέμου βασιζόταν σε λάθη ή ανεπαρκείς πληροφορίες σχετικά με την κατοχή όπλων μαζικής καταστροφής από το Ιράκ ή όσον αφορά τις σχέσεις του Ιράκ με την Αλ Κάιντα και άλλες τρομοκρατικές οργανώσεις, ενώ συνεχίζουν να γράφονται πολλά επί του θέματος στον καθημερινό Τύπο και αλλού. Επιπλέον, δεν υπήρχε σχετική απόφαση του ΟΗΕ, και θεωρούμε ότι αυτό είναι ένα μείζον ζήτημα. Αργότερα αποδείχθηκε ότι η κάμψη της ιρακινής αντίστασης συντελέστηκε με τεράστιο ανθρώπινο κόστος. Έχουμε επίσης εξαντλήσει αυτό το θέμα κατά τη διάρκεια του περασμένου εξαμήνου. Ο κ. Barroso, ως πρωθυπουργός της Πορτογαλίας, διαδραμάτισε μείζονα ρόλο οργανώνοντας και φιλοξενώντας μια διάσκεψη κορυφής στις Αζόρες, δημιουργώντας έτσι την εντύπωση ότι ταυτιζόταν με τις αμερικανικές θέσεις, τις οποίες θεωρούμε μονομερείς. Έκτοτε δεν αποστασιοποιήθηκε ούτε μία φορά από αυτή την επιλογή. Το ζήτημα είναι κατά πόσον, στην περίπτωση που θα αντιμετωπίσει μια παρόμοια επιλογή, θα αντιδράσει με τον ίδιο τρόπο, και εάν αυτό βασίζεται σε κάποια ουσιαστική και βαθιά πεποίθησή του. Το όλο ζήτημα έχει τεράστια σημασία για την Ομάδα του Κόμματος των Ευρωπαίων Σοσιαλιστών και θα απασχολήσει κατά μείζονα λόγο τις διαβουλεύσεις μας, οι οποίες θα ολοκληρωθούν απόψε. Στον διάλογό του με την Ομάδα των Σοσιαλιστών, ο κ. Barroso επέστησε την προσοχή στους άλλους ευρωπαίους πρωθυπουργούς οι οποίοι είχαν επίσης υποστηρίξει την αμερικανική πολιτική· κατά την αξιολόγηση ενός υποψηφίου έχει ασφαλώς σημασία η πολιτική που έχει ασκηθεί κατά το παρελθόν, αλλά οι πρώην ομόλογοί του πρωθυπουργοί δεν είναι υποψήφιοι πρόεδροι της Ευρωπαϊκής Επιτροπής. Ελπίζω πως αντιλαμβάνεται ότι επιθυμούμε έναν Πρόεδρο ο οποίος θα μπορεί τουλάχιστον να κατανοήσει τις θέσεις μας όσον αφορά την πολιτική ασφάλειας της Ευρωπαϊκής Ένωσης. 
<SPEAKER ID="116" LANGUAGE="NL" NAME="Maaten (ALDE )." AFFILIATION="">
<P>
   – Κύριε Πρόεδρε, θέλω και εγώ να σας συγχαρώ για την εκλογή σας ως Αντιπροέδρου του Κοινοβουλίου. Κύριε Barroso, είστε υποψήφιος για τη θέση του Προέδρου της Επιτροπής και, εφόσον αναλάβετε αυτό το αξίωμα, η Προεδρία σας θα έχει ξεκινήσει σε μια πολύ ιδιαίτερη περίοδο. Στις ευρωπαϊκές εκλογές, περισσότεροι από τους μισούς ψηφοφόρους έμειναν στα σπίτια τους, ενώ ορισμένοι από εκείνους που προσήλθαν τελικά στις κάλπες ψήφισαν κόμματα τα οποία είναι επικριτικά ή ακόμη και εχθρικά έναντι της Ευρώπης. Το μήνυμα που στέλνουν οι ψηφοφόροι στο Κοινοβούλιο, στο Συμβούλιο και στην Επιτροπή είναι ότι η κατάσταση δεν μπορεί πλέον να συνεχιστεί ως έχει. Η Ευρωπαϊκή Ένωση δεν μπορεί να συνεχίσει να λειτουργεί εάν δεν αλλάξει τον τρόπο λειτουργίας της. Υπάρχει τεράστια κρίση εμπιστοσύνης, και αυτό σημαίνει ότι εκείνο που σε καμία περίπτωση δεν πρέπει να επιτρέψουμε να συμβεί είναι να συνεχίσουμε σαν να μην συμβαίνει τίποτε. Γι’ αυτούς επίσης τους λόγους έχουμε δεχθεί τόσες πολλές επικρίσεις για τη διαδικασία που ακολουθήθηκε. Αυτό δεν αποτελεί κριτική για εσάς προσωπικά –τουναντίον, ένα βασικό πλεονέκτημα της υποψηφιότητάς σας είναι η ομόφωνη στήριξη που λάβατε από το Συμβούλιο– αλλά η διαδικασία δεν συνάδει με την εικόνα που πρέπει να παρουσιάζει η Ευρώπη. Εν προκειμένω, το πρόβλημα δεν είστε εσείς, αλλά θα μπορούσατε να αποδειχθείτε η λύση. Εξάλλου, οφείλετε να παραδεχθείτε ότι δεν μπορεί να συνεχιστεί η σημερινή κατάσταση, και ότι οφείλουμε να αλλάξουμε τους τρόπους λειτουργίας μας. Πρέπει να παρουσιάσουμε μια εικόνα διαφορετική από αυτή που παρουσιάζουμε επί του παρόντος προς τα έξω. Το ζήτημα είναι κατά πόσον θα συνεχίσετε τις ίδιες πρακτικές. Οφείλω ίσως να προσθέσω, παρεμπιπτόντως, ότι θεωρώ δεδομένο ότι δεν θα το πράξετε, εν μέρει ενόψει των όσων δηλώσατε νωρίτερα. Προτίθεστε, όμως, να συνεχίσετε την τακτική των παρασκηνιακών συμφωνιών, με λήψη των αποφάσεων από τους υπουργούς στο πλαίσιο ενός ανεπίσημου κύκλου γνωστών, ή θα παραδεχθείτε, όπως και το κοινό, ότι αυτή η κατάσταση δεν μπορεί να συνεχιστεί;
<SPEAKER ID="117" LANGUAGE="SV" NAME="Lundgren (IND/DEM )." AFFILIATION="">
<SPEAKER ID="118" LANGUAGE="IT" NAME="Mussolini (NI )." AFFILIATION="">
<P>
   – Κύριε Πρόεδρε, εύχομαι καλή επιτυχία στον υποψήφιο κ. Barroso. Είπατε πως εμείς, οι 732 βουλευτές, είμαστε η φωνή του λαού· ισχύει ωστόσο ο κανόνας σύμφωνα με τον οποίο εάν δεν ανήκει κανείς σε κάποια κοινοβουλευτική ομάδα έχει ελάχιστες ευκαιρίες να μιλήσει. Αυτό δεν είναι πολύ δημοκρατικό.
<SPEAKER ID="119" LANGUAGE="FR" NAME="Grossetête (PPE-DE )." AFFILIATION="">
<P>
Κύριε Barroso, άκουσα με προσοχή τα όσα μας είπατε και εκτιμώ το όραμα που έχετε για την Ευρώπη και για τον ρόλο που πρέπει να διαδραματίσει η Επιτροπή, μια Επιτροπή η οποία πρέπει να είναι ισχυρή, και η οποία χρειάζεται μια κάποια ανανέωση. Φρονώ ότι θα μπορέσετε να δημιουργήσετε μια νέα εικόνα γι’ αυτό το θεσμικό όργανο, ο ρόλος του οποίου δεν είναι πάντοτε πλήρως κατανοητός από τους συμπολίτες μας, οι οποίοι επιθυμούν να γνωρίζουν τις δραστηριότητες της Κοινότητας και να ενημερώνονται με σαφήνεια για τις προοπτικές και τις προκλήσεις που αντιμετωπίζουμε.
<P>
Κύριε Barroso, σας εύχομαι κάθε επιτυχία όχι μόνο για αύριο αλλά κυρίως για την πενταετία κατά τη διάρκεια της οποίας θα ηγηθείτε της Επιτροπής. Αντισταθείτε στο Συμβούλιο· πολύ συχνά το Συμβούλιο είναι αυτό που οδηγεί την Ευρώπη σε στασιμότητα. Εμπιστευθείτε το Ευρωπαϊκό Κοινοβούλιο. Το Κοινοβούλιο θα είναι σύμμαχός σας εάν φανείτε καλός πλοηγός, σεβόμενος συγχρόνως τις επιθυμίες των συμπολιτών μας. 
<SPEAKER ID="120" LANGUAGE="ES" NAME="Barón Crespo (PSE )." AFFILIATION="">
<P>
   – Κυρία Πρόεδρε, κυρίες και κύριοι, κύριε Durão Barroso, στη μακρά πορεία προς την ευρωπαϊκή ολοκλήρωση, εμφανίζεστε ενώπιον αυτού του Σώματος για να ζητήσετε την ευκαιρία να διευθύνετε την επόμενη φάση της.
<P>
Επιλέξατε να ξεκινήσετε την ομιλία σας με μια γνωστή φράση του Jean Monnet στην οποία αναφέρεται στον ενθαρρυντικό χαρακτήρα της δημιουργίας αυτής της υπερεθνικής δημοκρατίας την οποία οικοδομούμε όλοι μαζί, και χαιρετίζω το θάρρος και την αξία του.
<P>
Ο κ. Poettering έχει διεκδικήσει επανειλημμένα, απειλώντας με την άσκηση αρνησικυρίας, το δικαίωμα της πολιτικής του οικογένειας, ως της μεγαλύτερης μειονότητας –ο εν λόγω συνασπισμός αποτελεί μειονότητα, αλλά είναι η μεγαλύτερη ευρωπαϊκή μειονότητα– να προτείνει υποψήφιο της αρεσκείας της. Αυτό το πετύχατε. Τώρα βρισκόμαστε σε μια άλλη πολιτική φάση. Τώρα πρέπει να κερδίσετε την πλειοψηφία στο Κοινοβούλιο, και σε αυτό κατατείνουν πλέον οι προσπάθειές σας.
<P>
Καταρχάς, ηγείστε ενός σοσιαλδημοκρατικού κόμματος το οποίο ήταν μέλος, αρχικά, της Ομάδας των Φιλελευθέρων και έπειτα της Ομάδας ΕΛΚ-ΕΔ του παρόντος Σώματος. Ποτέ δεν χτυπήσατε την πόρτα της σοσιαλδημοκρατικής Ομάδας των Σοσιαλιστών. Δεν υπερασπίζομαι κανένα “δικαίωμα πνευματικής ιδιοκτησίας”, αλλά θα αντιλαμβάνεστε ότι αυτό δημιουργεί μια κάποια σύγχυση. Κάνατε επίσης μια σύντομη αναφορά στη στρατηγική της Λισαβόνας η οποία εγκρίθηκε κατά τη διάρκεια της πορτογαλικής Προεδρίας τον Μάιο του 2000, με τον Antonio Guterres ως Πρόεδρο. Θα συμφωνήσετε μαζί μου ότι, ενόψει των όσων έχουν συμβεί στην Πορτογαλία και ενόψει των όσων δήλωσε σήμερα το πρωί ο κ. Bolkenende, το μείζον ζήτημα που αντιμετωπίζουμε είναι πώς θα ερμηνεύσουμε τη στρατηγική της Λισαβόνας.
<SPEAKER ID="121" LANGUAGE="PL" NAME="Golik (NI )." AFFILIATION="">
<P>
   – Κυρία Πρόεδρε, θέλω καταρχάς να σας συγχαρώ για την εκλογή σας. Κύριε Barroso, κυρίες και κύριοι, στα τέλη Ιουνίου ο λαός της Πολωνίας και τα μέλη του κόμματός μας αισθάνθηκαν ιδιαίτερη χαρά στο άκουσμα της είδησης ότι εσείς, κύριε Barroso, είχατε συμφωνήσει να θέσετε υποψηφιότητα για τη θέση του Προέδρου της Ευρωπαϊκής Επιτροπής. Σας καλωσορίζουμε θερμά στο παρόν Σώμα και αισθανόμαστε ιδιαίτερη χαρά για τη δυνατότητα που μας δίνεται να στηρίξουμε με τις ψήφους μας την εκλογή σας.
<P>
Θεωρούμε ότι τα Εμπορικά και Βιομηχανικά Επιμελητήρια μας προσφέρουν δυνατότητες τις οποίες πρέπει να εκμεταλλευθούμε περισσότερο. Η παρουσία τους έχει καθιερωθεί στην Ευρώπη ήδη από την εποχή του Ναπολέοντα. Θέλω, συνεπώς, να σας ζητήσω κύριε Barroso, να μεριμνήσετε ιδιαιτέρως για τον τομέα αυτόν κατά τη διάρκεια της θητείας σας. Ευελπιστώ επίσης ότι, στον βαθμό των δυνατοτήτων σας, θα φροντίσετε ώστε τα θεσμικά όργανα της Ευρωπαϊκής Ένωσης να διαθέσουν περισσότερους πόρους και να αναθέσουν περισσότερα καθήκοντα στα Εμπορικά και Βιομηχανικά Επιμελητήρια. Κατ’ αυτόν τον τρόπο, τα επιμελητήρια θα έχουν τη δυνατότητα να διαδραματίσουν τον ρόλο που τους αρμόζει ως αποδέκτες των πόρων της Ένωσης και να υλοποιήσουν τους στόχους της στρατηγικής της Λισαβόνας.
<P>
Σας ευχόμαστε κάθε επιτυχία σε όλους τους τομείς κατά την ανάληψη των καθηκόντων σας, κύριε Barroso. Αναμένουμε ότι θα επιδείξετε ιδιαίτερη μέριμνα ώστε τα όργανα να προωθήσουν τη συνεργασία των επιχειρηματιών. Τέλος, όταν ακούτε παράπονα για έλλειψη πιλότων, να θυμάστε ότι η Πολωνία παράγει εξαίρετους πλοηγούς. 
<SPEAKER ID="122" LANGUAGE="ES" NAME="Mayor Oreja (PPE-DE )." AFFILIATION="">
<P>
   – Κυρία Πρόεδρε, κύριε Durão Barroso, θέλω καταρχάς να συγχαρώ τον κ. Durão Barroso σχετικά με το περιεχόμενο της ανακοίνωσής του σήμερα το απόγευμα και να εκφράσω την ικανοποίησή μου για το γεγονός ότι είναι ο υποψήφιος που προτείνεται ως Πρόεδρος της Ευρωπαϊκής Επιτροπής.
<P>
Ο πρώτος λόγος είναι η διεύρυνση – δεν είμαι σίγουρος ότι αντιλαμβανόμαστε ότι αυτή θα είναι η πρώτη Επιτροπή μετά τη διεύρυνση. Ο δεύτερος λόγος είναι ότι, πριν από πέντε χρόνια, όταν άρχισε η θητεία της προηγούμενης Επιτροπής, οι τρομερές τρομοκρατικές επιθέσεις της 11ης Σεπτεμβρίου, και της 11ης Μαρτίου στη Μαδρίτη, δεν είχαν συμβεί ακόμη. Και, τρίτον, διότι αυτά τα γεγονότα συνοδεύτηκαν από αύξηση της αποχής στις ευρωπαϊκές εκλογές.
<SPEAKER ID="123" LANGUAGE="IT" NAME="Napoletano (PSE )." AFFILIATION="">
<P>
   – Κύριε Barroso, επ’ ευκαιρία της ακροάσεως στην Ομάδα του Κόμματος των Ευρωπαίων Σοσιαλιστών, στην ερώτησή μου σχετικά με την εξωτερική πολιτική και ειδικότερα σχετικά με τις περιστάσεις που καθόρισαν την υποστήριξή σας στην απόφαση της μονομερούς επέμβασης στο Ιράκ, μου απαντήσατε ότι, όντας πολιτικός και όχι τεχνοκράτης, αναγκασθήκατε στην περίπτωση εκείνη να εκτεθείτε λαμβάνοντας θέση.
<P>
Ωστόσο, το ζήτημα που θέλω να σας θέσω σήμερα αφορά κάτι άλλο, εξίσου σημαντικό. Θα γνωρίζετε ότι στις 22 Απριλίου 2004 το Ευρωπαϊκό Κοινοβούλιο ενέκρινε ένα ψήφισμα σχετικά με τους κινδύνους από την παραβίαση της ελευθερίας ενημέρωσης στην Ευρωπαϊκή Ένωση και ειδικότερα στην Ιταλία. Μετά την ψηφοφορία εκείνη συνεχίσθηκε μια τάση συγκέντρωσης μέσων μαζικής ενημέρωσης στη Γαλλία και στα νέα κράτη μέλη, ενώ στην Ιταλία ψηφίσθηκε ένας νόμος για τη σύγκρουση συμφερόντων που αφήνει στα χέρια του πρωθυπουργού τον έλεγχο της τηλεοπτικής αγοράς. Αντιθέτως, το Ευρωπαϊκό Κοινοβούλιο είχε ζητήσει την έκδοση νομικών πράξεων που θα απαγορεύουν σε πολιτικές προσωπικότητες ή υποψηφίους να έχουν μείζονα συμφέροντα στον τομέα της ενημέρωσης. Επίσης, είναι πρόσφατη η τραγική είδηση των δύο δημοσιογράφων που δολοφονήθηκαν στη Ρωσία, και εσείς γνωρίζετε πόσο σοβαρό είναι το πρόβλημα της ελευθερίας του Τύπου στις χώρες με τις οποίες διατηρούμε διεθνείς σχέσεις.
<SPEAKER ID="124" LANGUAGE="DE" NAME="Ferber (PPE-DE )." AFFILIATION="">
<P>
Θα ήθελα όμως να επισημάνω ταυτόχρονα ότι, φυσικά, το ζητούμενο είναι επίσης να μην γίνει αργότερα κατάχρηση αυτής της εμπιστοσύνης. Είναι ο υποψήφιος σε θέση να διατηρήσει την ανεξαρτησία του κατά τη συγκρότηση της ομάδας των συνεργατών του; Θεωρώ απαράδεκτο το γεγονός ότι υπήρξαν και υπάρχουν κράτη μέλη που εξαρτούν την υποστήριξή τους σε εσάς, κύριε Barroso, από το εάν θα ικανοποιηθούν ορισμένες επιθυμίες τους που αφορούν τη διανομή χαρτοφυλακίων στην Επιτροπή και έχω εμπιστοσύνη σε εσάς και στο ότι διαθέτετε την απαραίτητη ανεξαρτησία ώστε να μην συμβεί αυτόματα αυτό. Άλλωστε, το είπατε και σήμερα ξεκάθαρα.
<SPEAKER ID="125" LANGUAGE="" NAME="" AFFILIATION="Αντιπροέδρου">
<SPEAKER ID="126" LANGUAGE="FR" NAME="Poignant (PSE )." AFFILIATION="">
<P>
   – Κύριε πρωθυπουργέ, κανείς μέχρι στιγμής δεν σας έχει προσφωνήσει έτσι! Δεν είναι εύκολο να αποφασίσει κανείς πώς πρέπει να σας προσφωνήσει: υποψήφιο, υποψήφιο Πρόεδρο, κ. Barroso· ο ορισμός σας ως υποψηφίου καθιστά την ίδια την παρουσία σας στο Σώμα μάλλον προβληματική και προξενεί μια κάποια αμηχανία.
<P>
Μας είπατε: “εκλέξτε με αυτή την εβδομάδα και του χρόνου θα σας ανακοινώσω το πρόγραμμά μου”. Η προσαρμογή είναι πάντα δύσκολη για τους βουλευτές. Ωστόσο, εκτιμώ την αναφορά σας στους ψηφοφόρους που δεν προσήλθαν στις κάλπες. Μας είπατε μάλιστα ότι, αν και εκπροσωπούμε 450 εκατομμύρια άτομα, μας εξέλεξαν 150 εκατομμύρια ψηφοφόροι, ενώ άλλα 200 εκατομμύρια έμειναν στο σπίτι τους. Τι να σκέφτονται άραγε σήμερα, πενήντα χρόνια μετά – παρ’ όλο που δεν έχουν ζήσει όλοι 50 χρόνια; Τι σημαίνει γι’ αυτούς η Ευρώπη; Είναι μια υπόσχεση η οποία έχει τηρηθεί: εμπεδώσαμε την ειρήνη και τη δημοκρατία· η αγορά έχει επιτευχθεί· στις τσέπες ορισμένων υπάρχει ήδη το ευρώ.
<P>
Το πρόβλημα που αντιμετωπίζουμε σήμερα, και εμείς και εσείς, είναι το πώς θα δώσουμε περιεχόμενο στο μέλλον. Θεωρώ –όπως και πολλοί άλλοι– ότι το μείζον ζήτημα είναι η κοινωνική πολιτική. Το αναφέρατε μεταξύ πολλών άλλων θεμάτων. Εάν, όμως, δεν δώσετε άμεση προτεραιότητα σε αυτό το ζήτημα, συνδυάζοντάς το με το σύνολο των θεμάτων που θίξαμε στις Ομάδες μας: δημόσιες υπηρεσίες, φορολογική εναρμόνιση, κοινωνικά δικαιώματα κλπ., δεν θα υπάρξει απλώς κοινωνική αδικία, ανισότητα και ανεργία, αλλά, πολύ περισσότερο, οι συμπολίτες μας οι οποίοι ωφελήθηκαν από τα επιτεύγματα των τελευταίων 50 ετών θα εγκαταλείψουν την ίδια την ιδέα της Ευρώπης. Έχετε καθήκον να γράψετε μια νέα σελίδα στην ιστορία μας. Ομολογώ ότι εξακολουθώ να μην είμαι ικανοποιημένος. 
<SPEAKER ID="127" LANGUAGE="" NAME="Titley (PSE )." AFFILIATION="(">
<P>
Η σημαντικότερη προτεραιότητα –και αναγνωρίζω τη δέσμευσή σας σε αυτό, κύριε Barroso– πρέπει να είναι η απασχόληση. Πρέπει να εφαρμόσουμε τις συστάσεις του κ. Wim Kok. Πρέπει να έχουμε κίνητρα για να δημιουργήσουμε θέσεις εργασίας. Πρέπει να εφαρμόσουμε πολιτικές σύμφωνα με τις οποίες η εργασία να ανταμείβεται δεόντως και να πρέπει να δαπανήσουμε χρήματα για την εκπαίδευση και μετεκπαίδευση των εργαζομένων μας, όχι για να τους κρατάμε απλώς εκτός εργασίας. Πρέπει να ενσωματώσουμε τους πλέον περιθωριακούς στην κοινωνία. Η Ευρώπη χρειάζεται όλους τους πολίτες της αν θέλει να ευημερεί. Πρέπει να επενδύσουμε στους ανθρώπους μας διότι δεν μπορούμε να έχουμε οικονομική αποδοτικότητα χωρίς κοινωνική δικαιοσύνη. Πρέπει επίσης να διατηρήσουμε την απαίτηση να εξασφαλιστεί ότι οι ευρωπαϊκοί νόμοι θα εφαρμόζονται δεόντως σε όλα τα κράτη μέλη.
<P>
Στην τελευταία Επιτροπή, ο Επίτροπος Kinnock επιτέλεσε εξαιρετικό έργο όσον αφορά τη μεταρρύθμιση των διαδικασιών της Επιτροπής. Ελπίζω ότι αν εκλεγείτε Πρόεδρος, κύριε Barroso, θα εξασφαλίσετε ότι το έργο του θα συνεχιστεί και θα ολοκληρωθεί έτσι ώστε να έχουμε μια σύγχρονη, υπεύθυνη Επιτροπή που θα εγγυάται ότι θα έχουμε πλήρη ακεραιότητα σε όλα τα επίπεδα. 
<SPEAKER ID="128" LANGUAGE="PT" NAME="Costa, António (PSE )." AFFILIATION="">
<P>
   – Αγαπητέ μου Δρ José Manuel Barroso, θέλω να σας απευθύνω θερμό χαιρετισμό στη γλώσσα της χώρας μας, με την εγκαρδιότητα που μας επιτρέπει το γεγονός ότι υπήρξατε επί σειρά ετών άξιος αντίπαλος των πορτογάλων Σοσιαλιστών. Εν προκειμένω, δεν αμφισβητούνται, φυσικά, οι προσωπικές σας ικανότητες. Σας γνωρίζω αρκετά καλά ώστε να είμαι σε θέση να επιβεβαιώσω ότι έχετε τα αναγκαία προσόντα για να γίνετε Πρόεδρος της Επιτροπής, ενώ είμαι επίσης αρκετά ανεξάρτητος ώστε να το δηλώσω με πλήρη ειλικρίνεια. Επιπλέον, δεν υπάρχει αμφιβολία ότι μας ευχαριστεί το γεγονός ότι ένας από τους συμπατριώτες μας αναλαμβάνει αυτό το αξίωμα. Πρώτον, επειδή και άλλοι πορτογάλοι πολίτες, όπως ο Επίτροπος António Vitorino, θα μπορούσαν να βρίσκονται στην ίδια θέση και, δεύτερον, επειδή –και εσείς στην Επιτροπή και εμείς στο Κοινοβούλιο– έχουμε καθήκον σε αυτό το Σώμα να εκπροσωπούμε τα κοινά συμφέροντα των πολιτών της Ευρώπης. Εκείνο που μας απασχολεί αυτή τη στιγμή είναι το πολιτικό σας πρόγραμμα για την Ευρώπη, και ως προς αυτό οφείλουμε να δηλώσουμε με σαφήνεια ότι διαφωνούσαμε μαζί σας όταν ήσασταν πρωθυπουργός της Πορτογαλίας όσον αφορά τρία άκρως σημαντικά και ευρύτερων επιπτώσεων θέματα: πρώτον, ως προς τον πόλεμο στο Ιράκ· δεύτερον, ως προς την αναθεώρηση του Συμφώνου Σταθερότητας και Ανάπτυξης· και, τρίτον, ως προς την υποβάθμιση της κοινωνικής διάστασης της στρατηγικής της Λισαβόνας. Ως εκ τούτου, θέλω να σας ρωτήσω ευθέως εάν το πρόγραμμά σας ως Προέδρου της Επιτροπής διαφέρει σε αυτούς τους τομείς από τις πολιτικές που ακολουθήσατε ως πρωθυπουργός, έτσι ώστε να έχουμε λόγους να αντιμετωπίσουμε διαφορετικά το τωρινό σας πρόγραμμα σε σύγκριση με τις τότε ενέργειές σας. 
<SPEAKER ID="129" LANGUAGE="FI" NAME="Itälä (PPE-DE )." AFFILIATION="μπορεί">
<P>
   – Κύριε Πρόεδρε, κύριε Barroso, όλοι γνωρίζουμε ότι η ΕΕ θα αντιμετωπίσει τεράστιες προκλήσεις κατά τη διάρκεια της προσεχούς πενταετίας. Περισσότερο από οτιδήποτε άλλο, έχουμε πλέον ανάγκη από ισχυρή ηγεσία και ικανότητες, και γνωρίζω ότι ο κ. Barroso διαθέτει αυτά ακριβώς τα χαρακτηριστικά. Επιπλέον, η εκλογή του συνάδει επίσης, κατά τον προσήκοντα τρόπο, με τα αποτελέσματα των ευρωπαϊκών εκλογών στο πλαίσιο του δημοκρατικού συστήματος της ΕΕ. Αντιπροσωπεύει επίσης τα μικρά κράτη μέλη και τις απομακρυσμένες περιφέρειες, και αυτό αποτελεί έναν θαυμάσιο συμβολισμό.
<P>
Οφείλουμε, ωστόσο, να μην λησμονούμε ότι το έργο μας –το οποίο βρίσκεται στο επίκεντρο του ενδιαφέροντος– πρέπει να έχει διεθνή χαρακτήρα, και να μην στηρίζεται σε κόμματα ή συγκεκριμένα θεσμικά όργανα. Πρέπει να συνεχίσουμε επίσης την προσπάθεια να φέρουμε την Ένωση πιο κοντά στους πολίτες της. Πάνω από όλα, η νέα Επιτροπή πρέπει να καταβάλει προσπάθειες με στόχο την ενίσχυση της οικονομικής ευημερίας, τη δημιουργία νέων θέσεων εργασίας και τη βελτίωση της ανταγωνιστικότητας, σύμφωνα με τη στρατηγική της Λισαβόνας. Είναι ιδιαιτέρως σημαντικό να θέσουμε σήμερα το ζήτημα της ασφάλειας των πολιτών μας, και να συμπεριλάβουμε αυτόν τον στόχο στις πολιτικές της Επιτροπής. Χρειαζόμαστε μια ισχυρή αλλά, πρωτίστως, λειτουργική Ευρώπη. Με την εκλογή του κ. Barroso, το Ευρωπαϊκό Κοινοβούλιο αποδεικνύει στους πολίτες της Ευρώπης ότι η δημοκρατία να λειτουργήσει σε μια διευρυμένη ΕΕ, και ότι, μέσω της στενής συνεργασίας, τα θεσμικά όργανα της Ένωσης θα μπορέσουν να προχωρήσουν προς τα εμπρός.
<P>
Κύριε Barroso, ο φινλανδικός Τύπος περιέγραψε τον ρόλο του Προέδρου της Ευρωπαϊκής Επιτροπής ως το δυσκολότερο επάγγελμα στην Ευρώπη, ίσως και στον κόσμο. Είμαι βέβαιος ότι αυτό είναι αλήθεια, αλλά γνωρίζω ότι θα ανταποκριθείτε στα καθήκοντά σας με εντιμότητα, οπότε σας εύχομαι κάθε επιτυχία και ελπίζω ότι θα αντιμετωπίσετε με υπομονή και νέες ιδέες τις δύσκολες προκλήσεις που μας επιφυλάσσει το μέλλον. Είμαι βέβαιος ότι αύριο το Ευρωπαϊκό Κοινοβούλιο θα σας στηρίξει με τον καλύτερο δυνατό τρόπο.
<SPEAKER ID="130" LANGUAGE="IT" NAME="Cesa (PPE-DE )." AFFILIATION="">
<P>
   – Κύριε Πρόεδρε, κύριε Barroso, κυρίες και κύριοι, για ένα νέο μέλος αυτού του Σώματος όπως εγώ, είναι μεγάλη τιμή να παρεμβαίνω σήμερα σε μια τόσο σημαντική συζήτηση ως αντιπρόεδρος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών.
<P>
Κύριε Barroso, η Ευρώπη που μας περιγράψατε βασίζεται στην ισορροπία μεταξύ της ολοκλήρωσης και του διακυβερνητικού διαλόγου και εγώ εκτιμώ και συμμερίζομαι αυτήν την προσέγγιση. Πράγματι, θα ηγηθείτε μιας Ευρώπης που έχει ανάγκη από μια πολιτική επικεντρωμένη στην ισορροπία μεταξύ εθνικών και υπερεθνικών οργάνων, ικανή να παρεμβαίνει αποτελεσματικά στα διεθνή όργανα και στα μέτωπα εκτός των νέων συνόρων της Ένωσης. Κύριε Barroso, είμαι βέβαιος ότι θα μπορέσετε να εξισορροπήσετε τα συμφέροντα των μικρών και μεγάλων χωρών διαφυλάσσοντας στην ευρωπαϊκή ταυτότητα και μια ουσιαστική μεσογειακή διάσταση.
<P>
Κύριε Barroso, η Ένωση στην εδραίωση της οποίας θέλετε να συμβάλετε κατοχυρώνεται μέσω του ευρωπαϊκού συνταγματικού χάρτη και η κατοχύρωση αυτή θα ήταν πλήρης εάν είχαμε συμπεριλάβει μια αδιαμφισβήτητη πραγματικότητα, το γεγονός δηλαδή ότι οι χριστιανικές ρίζες αποτελούν τον σημαντικότερο παράγοντα ενοποίησης της Ευρώπης. Δεν θα κουραστούμε να το επαναλαμβάνουμε. Η Ευρώπη πρέπει επίσης να προσηλωθεί στον εκσυγχρονισμό των οργάνων και των διαδικασιών λήψης των αποφάσεων. Το απαιτεί η ταχύτητα της οικονομίας στην παγκοσμιοποιημένη κοινωνία. Το ευρωπαϊκό Σύνταγμα βαδίζει ήδη προς αυτήν την κατεύθυνση· ωστόσο, εν αναμονή της επικύρωσης από τα κράτη μέλη, δεν μπορούμε και δεν πρέπει να παραμείνουμε αδρανείς.
<SPEAKER ID="131" LANGUAGE="NL" NAME="Dehaene (PPE-DE )." AFFILIATION="">
<P>
   – Κύριε Πρόεδρε, νομίζω ότι ο προτεινόμενος Πρόεδρος της Επιτροπής γνωρίζει πολύ καλά ότι η επόμενη Επιτροπή βρίσκεται αντιμέτωπη με μείζονες προκλήσεις, μια από τις οποίες είναι και η διεύρυνση μετά την ένταξη δέκα νέων χωρών και την ανάγκη ενσωμάτωσής τους στην ΕΕ. Ορισμένοι εκφράζουν τον φόβο ότι αυτό θα οδηγήσει στην αποδυνάμωση της Ένωσης. Αυτό, όμως, δεν είναι καθόλου αναπόφευκτο: το Σύνταγμα, στη μορφή που του δώσαμε στη Συνέλευση, αποσκοπεί στην αποφυγή αυτού ακριβώς του κινδύνου, ενισχύοντας, παραδείγματος χάριν, την κοινοτική μέθοδο. Πρωτίστως η Επιτροπή οφείλει να αποδείξει την αξία του μελλοντικού Συντάγματος, καθόσον διαδραματίζει κεντρικό ρόλο σε αυτό. Είναι ο θεματοφύλακας των Συνθηκών· καθήκον της είναι η προάσπιση του γενικού συμφέροντος της Ευρώπης. Η άποψη την οποία υποστήριζα πάντα στη Συνέλευση, και όλοι με έχουν ακούσει να υποστηρίζω αυτή την άποψη, είναι ότι η Επιτροπή, στην παρούσα μορφή της, είναι υπερβολικά μεγάλη, και αυτό αποτελεί εμπόδιο στη λειτουργία της ως συλλογικού οργάνου. Από την άλλη πλευρά, θεωρώ ότι, εάν η Επιτροπή επιθυμεί πράγματι να λειτουργήσει με 25 μέλη, ο μόνος τρόπος για να το επιτύχει είναι να διαθέτει μια ισχυρή Προεδρία η οποία χρησιμοποιεί όλες τις εξουσίες που της προσφέρει η Συνθήκη. Παρ’ όλο που άκουσα με ικανοποίηση ότι σχεδιάζεται να το πράξετε ήδη από τη διαδικασία επιλογής των μελών της Επιτροπής, φρονώ ότι το Συμβούλιο θα έχει τον γενικότερο έλεγχο αυτής της διαδικασίας, ενώ το Κοινοβούλιο, το κύρος του οποίου τονίσατε εξαρχής στην ομιλία σας, θα υπερασπιστεί την ανεξαρτησία της Επιτροπής και το σύνολο των εξουσιών του Προέδρου της.
<P>
Αυτό είναι κάτι που πρέπει επίσης να τονίσετε και όσον αφορά το θέμα του συνόλου των χρηματοοικονομικών πόρων. Πιστεύω δε ότι, εάν επιθυμούμε όντως να κάνουμε πραγματικότητα τη διεύρυνση, οφείλουμε να ενισχύσουμε την αλληλεγγύη τόσο μεταξύ των χωρών της ΕΕ όσο και στο εσωτερικό της ΕΕ, όσο αυτό είναι δυνατό. Αυτό είναι αδύνατον εάν εμμείνουμε σε ένα υπερβολικά περιοριστικό δημοσιονομικό πλαίσιο· για παράδειγμα, το όριο του 1% είναι ένα πλαίσιο στο οποίο είναι ανέφικτη η ουσιαστική υλοποίηση της διεύρυνσης με τη μορφή της ολοκλήρωσης. Πιστέψτε με, κύριε Πρόεδρε: θεωρώ ότι η έγκριση του Συντάγματος αποτελεί μια από τις προτεραιότητες των προσεχών ετών, και η επίτευξη αυτού του στόχου θα απαιτήσει τη συνεργασία όλων μας. Θεωρώ επίσης σημαντικό η Επιτροπή, η νέα Επιτροπή, κατά την προσεχή χρονική περίοδο, να προετοιμάζεται για την εφαρμογή αυτού του συντάγματος και να σχεδιάσει τον τρόπο με τον οποίο θα πραγματοποιηθεί η μετάβαση. Ως προς αυτό, έχω κυρίως κατά νου τους τομείς της δικαιοσύνης, της εσωτερικής ασφάλειας, καθώς και της εξωτερικής πολιτικής, στο πλαίσιο της οποίας πρέπει να εκφραζόμαστε πραγματικά με ενιαία φωνή, και σε αυτό πρέπει να συμβάλει ο διορισμός του υπουργού Εξωτερικών. Νομίζω ότι θα σας βοηθήσει το γεγονός ότι είναι πλέον βέβαιο ότι ο ρόλος αυτός θα ανατεθεί στον Χαβιέ Σολάνα, ενώ θεωρώ πολύ σημαντική την εξαρχής πολύ καλή συνεργασία. 
<SPEAKER ID="132" LANGUAGE="FR" NAME="" AFFILIATION="">
<P>
 Με την άδειά σας, κύριε Barroso, θα ολοκληρώσω την ομιλία μου σε μια γλώσσα την οποία γνωρίζετε καλύτερα από τη μητρική μου γλώσσα, για να σας πως τα εξής. Ορισμένοι συνάδελφοι σας προσήψαν ότι η υποψηφιότητά σας ήταν η δεύτερη και όχι η πρώτη επιλογή. Μην λησμονείτε όμως ότι και ο Ζακ Ντελόρ επίσης δεν ήταν η πρώτη επιλογή, αλλά υπήρξε ένας από τους καλύτερους Προέδρους της Επιτροπής· εύχομαι να συμβεί το ίδιο και με εσάς. 
<SPEAKER ID="133" LANGUAGE="MT" NAME="Busuttil (PPE-DE )." AFFILIATION="">
<P>
   – Θέλω καταρχάς να συγχαρώ τον κ. Barroso για τον ορισμό του ως υποψηφίου.
<P>
Βρισκόμαστε αντιμέτωποι με μια μεγάλη πρόκληση, και έχουμε αναλάβει μια τεράστια ευθύνη, τόσο οι βουλευτές όσο και, ειδικότερα, η Ευρωπαϊκή Επιτροπή κατά την προσεχή πενταετία. Είναι μια μεγάλη πρόκληση, αλλά είμαι πεπεισμένος ότι, μέσω της συνεργασίας, μπορούμε να την αντιμετωπίσουμε επιτυχώς. Για τον λόγο αυτόν, κύριε Barroso, ευελπιστώ ότι το Ευρωπαϊκό Κοινοβούλιο θα εγκρίνει αύριο την υποψηφιότητά σας. 
<SPEAKER ID="134" LANGUAGE="HU" NAME="Kósáné Kovács (PSE )." AFFILIATION="">
<SPEAKER ID="135" LANGUAGE="" NAME="" AFFILIATION="Προέδρου">
<SPEAKER ID="136" LANGUAGE="PT" NAME="Barroso," AFFILIATION="ορισθείς Πρόεδρος της Επιτροπής">
<P>
   . – Κύριε Πρόεδρε, δεν έχω τη δυνατότητα να απαντήσω σε όλες τις ερωτήσεις στα πέντε λεπτά που έχω στη διάθεσή μου. Θα προσπαθήσω να απαντήσω αύριο κατά τρόπο περισσότερο συστηματικό, αλλά θέλω σε αυτό το σημείο να σας δώσω μια ιδέα όσον αφορά τις σκέψεις μου σχετικά με τα ζητήματα που, κατά μία έννοια, θεωρώ ότι είναι τα πιο δύσκολα και τα πιο σημαντικά. Αν μη τι άλλο, θέλω να απαντήσω σε όσους και όσες εξέφρασαν επιφυλάξεις σχετικά με την υποψηφιότητά μου. Όσον αφορά, καταρχάς, το Ιράκ, είναι αλήθεια ότι το θέμα αυτό δίχασε την Ευρώπη, προξένησε ρήγματα μεταξύ των χωρών της Ευρώπης και στο εσωτερικό των ίδιων των χωρών μας, ακόμη και μεταξύ των πολιτικών οικογενειών που εκπροσωπούνται στο Κοινοβούλιο. Θεωρώ ότι, στην περίπτωση της Πορτογαλίας, για να απαντήσω στην ερώτηση του κ. Costa, επιτύχαμε σε κάποιον βαθμό να ξεπεράσουμε τις επιμέρους διαφορές που είχαν ανακύψει όταν το Κοινοβούλιό μας μπόρεσε προσφάτως να εγκρίνει καταρχήν ένα ψήφισμα βάσει του οποίου ενώνουμε τις δυνάμεις μας στο πλαίσιο του πρόσφατου ψηφίσματος του Οργανισμού Ηνωμένων Εθνών. Δεν νομίζω ότι είναι χρήσιμο για την Ευρώπη, ή για το έργο της ολοκλήρωσης της Ευρωπαϊκής Ένωσης, να επανερχόμαστε τώρα σε αυτό το θέμα και να προβαίνουμε σε υποθετικές ή αναδρομικές κρίσεις ως προς το ποιος είχε δίκιο και ποιος άδικο. Θεωρώ ότι εκείνο που έχει τώρα σημασία είναι να αποκαταστήσουμε την ενότητα της Ευρώπης, και όχι μόνο στη βάση του ψηφίσματος το οποίο ενέκρινε ομοφώνως το Συμβούλιο Ασφαλείας του Οργανισμού Ηνωμένων Εθνών, διότι έχω την άποψη ότι όλοι στην Ευρώπη ενδιαφερόμαστε εξίσου για τη σταθεροποίηση της κατάστασης στο Ιράκ, για τη δημιουργία ενός πραγματικά ανεξάρτητου Ιράκ, ενός Ιράκ στο οποίο θα επικρατεί εσωτερική ειρήνη και το οποίο θα έχει ειρήνη με τις υπόλοιπες χώρες της περιοχής. Εάν το Ευρωπαϊκό Κοινοβούλιο εγκρίνει την υποψηφιότητά μου για τη θέση του Προέδρου της Επιτροπής, αυτό ακριβώς δεσμεύομαι ότι θα πράξω. Ορισμένα από τα αξιότιμα μέλη του Κοινοβουλίου, ωστόσο, συνδέουν το θέμα του Ιράκ με άλλα ζητήματα, ειδικότερα με τις σχέσεις μεταξύ της Ευρώπης και των Ηνωμένων Πολιτειών, καθώς και με την ευρωπαϊκή πολιτική ασφάλειας και άμυνας, για την εφαρμογή της οποίας δεσμεύομαι απολύτως.
<P>
Το τρίτο ζήτημα που θέλω να θίξω αφορά την έννοια της κοινής πολιτικής ασφάλειας και άμυνας της Ένωσης. Σε αυτό το πλαίσιο, θέλω να διευκρινίσω ότι εξακολουθώ σήμερα να υποστηρίζω τις θέσεις που υποστήριζα και πριν προταθώ για το αξίωμα του Προέδρου της Επιτροπής. Θεωρώ ότι είναι χρήσιμο και αναγκαίο να διαμορφώσουμε μια κοινή ευρωπαϊκή ταυτότητα στα θέματα ασφάλειας και άμυνας. Θεωρώ ότι αυτό είναι σημαντικό και γι’ αυτό ως πρωθυπουργός υποστήριξα όλα ανεξαιρέτως τα μέτρα που ελήφθησαν για την ενίσχυση της ενότητας της Ευρώπης σε αυτούς τους τομείς. Επιπλέον, ως υπουργός Εξωτερικών, είχα την τιμή να υπογράψω ορισμένα από τα έγγραφα με τα οποία η Πορτογαλία δεσμευόταν η ίδια να οικοδομήσει αυτήν ακριβώς την ταυτότητα, και ειδικότερα την ένταξή μας στη Eurofor και τη Euromarfor, πραγματοποιώντας τα πρώτα βήματα της χώρας μου στην κατεύθυνση της ενεργού συμμετοχής σε μια κοινή ταυτότητα ασφάλειας και άμυνας.
<P>
Το δεύτερο ζήτημα αφορά τον ρόλο της Επιτροπής, του Κοινοβουλίου και του Ευρωπαϊκού Συμβουλίου. Σε αυτό το πλαίσιο, θέλω να επαναλάβω τα όσα είχα γράψει και δηλώσει προτού οριστώ υποψήφιος Πρόεδρος της Επιτροπής. Πάντα υπερασπιζόμουν τον ρόλο της Επιτροπής ως υπερεθνικού θεσμικού οργάνου, ως ενός οργάνου το οποίο έχει πραγματικά κοινοτικό χαρακτήρα. Στο πλαίσιο της Διακυβερνητικής Διάσκεψης, οι θέσεις που υποστήριξα αφορούσαν την ενίσχυση της ανεξαρτησίας και της αξιοπιστίας της Επιτροπής. Δεν γνώριζα τότε, και δεν μπορούσα καν να φανταστώ, ότι θα βρεθώ σε αυτή τη θέση, αλλά θεωρούσα και τότε όπως και τώρα ότι η κοινοτική μέθοδος είναι ζωτικής σημασίας. Σήμερα περισσότερο παρά ποτέ, με 25 κράτη μέλη και 27, 28 ή ακόμη περισσότερα στο μέλλον, εάν αρχίσουμε να λειτουργούμε βάσει μιας αμιγώς διακυβερνητικής μεθόδου –και ζυγίζω τα λόγια μου προσεκτικά, αλλά, παρ’ όλα αυτά, θα το πω– θα μπορούσαμε να προκαλέσουμε την κατάρρευση της Ευρωπαϊκής Ένωσης. Εάν υιοθετήσουμε μια αμιγώς διακυβερνητική προσέγγιση, αυτό το ενδεχόμενο είναι πολύ πιθανό. Θα μπορούσαμε να καταλήξουμε σε μια προσέγγιση η οποία θα βασίζεται στη δημιουργία επιμέρους ομάδων, με τη βαλκανιοποίηση των ομάδων στην Ευρωπαϊκή Ένωση, στρέφοντας τους ισχυρότερους κατά των πιο ανίσχυρων, τους πλουσιότερους κατά των φτωχότερων, το κέντρο κατά των απομακρυσμένων περιφερειών, και τους μεγάλους κατά των μικρών. Η μόνη λύση είναι η υιοθέτηση της κοινοτικής μεθόδου, την οποία υποστήριξαν οι ιδρυτές της Ευρωπαϊκής Ένωσης – οι Jean Monnet, Robert Schuman, Konrad Adenauer, Alcide de Gasperi, Paul Henri Spaak, και πολλοί άλλοι. Γι’ αυτό στην ομιλία μου ανέφερα ότι, αν και δεν πρόκειται να αλλάξουμε τις αξίες μας, μπορούμε να αλλάξουμε τον τρόπο εφαρμογής αυτών των αξιών. Η κοινοτική μέθοδος και ο ρόλος της Επιτροπής είναι, συνεπώς, θεμελιώδους σημασίας και, ως εκ τούτου, θεωρώ ότι είναι τόσο σημαντική η εποικοδομητική συνεργασία μεταξύ της Επιτροπής και του Ευρωπαϊκού Κοινοβουλίου στην οποία αναφέρθηκα νωρίτερα.
<P>
Ένας εξέχων βουλευτής, ο Daniel Cohn-Bendit, υποστήριξε ότι οι βουλευτές πρέπει να τιμωρήσουν το Συμβούλιο, και να απορρίψουν τον υποψήφιό του για την Προεδρία της Επιτροπής. Θα έλεγα ότι εάν επιθυμείτε να τιμωρήσετε το Συμβούλιο, κύριε Cohn-Bendit, υπάρχουν άλλοι πολύ πιο πρακτικοί και λιγότερο οδυνηροί τρόποι για να το επιτύχετε, χωρίς να χρειαστεί να τιμωρήσετε εμένα. Έχετε πολλές άλλες ευκαιρίες σε αυτό το Κοινοβούλιο. Ωστόσο, η Επιτροπή μπορεί να γίνει σύμμαχός σας, σύμμαχος του Κοινοβουλίου, και έχω ήδη δηλώσει ότι θα κάνω ό,τι μπορώ προκειμένου να διασφαλίσω αυτή τη συμμαχία, με αμοιβαίο σεβασμό, συγχρόνως, των αρμοδιοτήτων των θεσμικών οργάνων. Προσπάθησα σήμερα από αυτό το βήμα να δείξω τον σεβασμό μου προς το Κοινοβούλιο, όπως ακριβώς και στις ακροάσεις που πραγματοποιήθηκαν με όλες τις πολιτικές ομάδες. Προσπάθησα επίσης να κάνω το ίδιο και στη χώρα μου έναντι της πορτογαλικής Εθνοσυνέλευσης. Μπορώ να σας υποσχεθώ ότι θα τηρήσω πιστά τις αρχές της διαφάνειας στις οποίες αναφέρθηκαν εδώ αρκετοί βουλευτές, μεταξύ άλλων από την Ομάδα της Συμμαχίας Φιλελευθέρων και Δημοκρατών για την Ευρώπη. Θεωρώ, συνεπώς, ότι εφόσον εκλεγώ πρέπει να σφυρηλατήσουμε μια δυναμική συμμαχία μεταξύ όσων βρίσκονται στην εμπροσθοφυλακή της ευρωπαϊκής οικοδόμησης. Γι’ αυτό και ανέφερα ότι, παρ’ όλο που το κόμμα μου ανήκει, ασφαλώς, σε μια συγκεκριμένη πολιτική οικογένεια, θεωρώ ότι ο Πρόεδρος της Επιτροπής δεν πρέπει να είναι Πρόεδρος μιας συγκεκριμένης πολιτικής ομάδας, αλλά οφείλει να επιδιώκει την επίτευξη συναίνεσης μεταξύ όλων όσοι έχουν ουσιαστικά την ίδια πίστη στο κοινό μας ευρωπαϊκό οικοδόμημα. Μπορώ να διακρίνω στο παρόν Σώμα την ίδια πίστη στην Ευρώπη σε διάφορες πολιτικές οικογένειες, στους Σοσιαλιστές, στους Φιλελεύθερους και Δημοκράτες, στην Ομάδα ΕΛΚ-ΕΔ, καθώς και σε άλλους αξιότιμους βουλευτές.
<SPEAKER ID="137" LANGUAGE="" NAME="Πρόεδρος." AFFILIATION="Η συνεδρίαση λήγει στις 18.1">
<P>
   – Η συζήτηση διακόπτεται. Θα συνεχιστεί αύριο στις 9.00.(1)
<P>
()(2) 

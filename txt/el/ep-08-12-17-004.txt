<CHAPTER ID="004">
Ινομυαλγία (γραπτή δήλωση): βλ. Συνοπτικά Πρακτικά
<P>

<SPEAKER ID="064" NAME="Hannes Swoboda" AFFILIATION="PSE">
(DE) Κύριε Πρόεδρε, χθες ένας μεγάλος αριθμός επισκεπτών που είχαν κλείσει θέση δεν κατάφεραν να μπουν στο Κοινοβούλιο. Θα ήθελα να εκφράσω τις θερμές μου ευχαριστίες στις υπηρεσίες του Κοινοβουλίου, που προσπάθησαν να τους επιτρέψουν την είσοδο παρά τις ενστάσεις της αστυνομίας. Ωστόσο, η αστυνομία δεν επέτρεψε την είσοδο στους επισκέπτες, καθώς φορούσαν κόκκινα πανωφόρια. Δεν γνωρίζω ποιος φοβάται τα κόκκινα πανωφόρια. Επιπλέον, ένας από τους συναδέλφους μας χρειάστηκε να βγάλει το πανωφόρι του για να του επιτραπεί η είσοδος στο Κοινοβούλιο.
<P>
Ζητώ να παραπονεθούμε στην αστυνομία λέγοντας ότι απαγορεύεται να παρεμποδίζονται οι επισκέψεις. Θα ήθελα, επίσης, να επαναλάβω ότι οι υπηρεσίες του Κοινοβουλίου προσπάθησαν να επιτρέψουν την είσοδο στους επισκέπτες που είχαν κλείσει θέση, αλλά η αστυνομία τους παρεμπόδισε, παρά την ηρεμία με την οποία συμπεριφέρθηκαν οι επισκέπτες. Ζητώ να πληροφορηθεί η αστυνομία ότι δεν θα έπρεπε να προβάλλει τέτοιες αντιθέσεις προς το Κοινοβούλιο.
<SPEAKER ID="065" NAME="Πρόεδρος">
Ευχαριστούμε πολύ, κ. Swoboda. Θα εξετάσουμε το ζήτημα. Σας ευχαριστώ και πάλι για την παρέμβασή σας.
<SPEAKER ID="066" NAME="Monica Frassoni" AFFILIATION="Verts/ALE">
(IT) Κύριε Πρόεδρε, σας ευχαριστώ που μου δώσατε το λόγο. Θα ήθελα απλά να καλωσορίσω θερμά τον κ. Mohamed Abdelaziz, Πρόεδρο της Λαϊκής Αραβικής Δημοκρατίας της Σαχάρας και γενικό γραμματέα του Μετώπου Πολισάριο και την αντιπροσωπεία που τον συνοδεύει. Επέστρεψαν στο Κοινοβούλιο για να μας υπενθυμίσουν τη σημασία της διαφύλαξης των δικαιωμάτων και της αυτοδιάθεσης του λαού τους.
<SPEAKER ID="067" NAME="Jens Holm">
εξ ονόματος της Ομάδας GUE/NGL. - (SV) Κύριε Πρόεδρε, μιλώ εκ μέρους ολόκληρης της ομάδας μου. Εκφράζουμε την αντίθεσή μας για τη διαδικασία που προτάθηκε. Ήδη στη συνάντηση των εισηγητών των ομάδων ο εισηγητής μας, κ. Wurtz, την χαρακτήρισε απόλυτα απαράδεκτη. " ψηφοφορία για τη δέσμη μέτρων σχετικά με το κλίμα, μια από τις σημαντικότερες ψηφοφορίες της χρονιάς, θα πρέπει να διεξαχθεί ακριβώς όπως οι όλες άλλες ψηφοφορίες. Το γεγονός ότι δεν ψηφίζουμε ξεχωριστά για κάθε έκθεση είναι αντιδημοκρατικό και επονείδιστο. Πρέπει να έχουμε τη δυνατότητα να ψηφίζουμε για κάθε μεμονωμένη έκθεση και, επίσης, πρέπει να έχουμε το δικαίωμα να καταθέσουμε τροπολογίες τις οποίες κατόπιν θα ψηφίσουμε.
<P>
Διαχωρίστε την υπό συζήτηση πρόταση και δώστε μας τη δυνατότητα να ψηφίσουμε για κάθε έκθεση ξεχωριστά καθώς και για τις τροπολογίες που έχουν υποβληθεί. Σας ευχαριστώ.
<SPEAKER ID="068" NAME="Πρόεδρος">
Στο Ευρωπαϊκό Κοινοβούλιο ο καθένας έχει το δικαίωμα να εκφράσει τη γνώμη του. " πλειοψηφία είναι αυτή που αποφασίζει.
<SPEAKER ID="069" NAME="Chris Davies" AFFILIATION="ALDE">
Κύριε Πρόεδρε, μετά από συζήτηση πέντε ωρών για τη δέσμη μέτρων σχετικά με το κλίμα και την ενέργεια χθες, το Κοινοβούλιο έλαβε μια εμπεριστατωμένη απάντηση εκ μέρους της Προεδρίας από τον Υπουργό Borloo και εκ μέρους της Επιτροπής από τους Επιτρόπους Δήμα και Piebalgs, οι οποίοι μίλησαν σε μια αίθουσα όπου παρίσταντο μόνο τέσσερα μέλη παρά το γεγονός ότι 50 ή 60 μέλη είχαν συμμετάσχει στη συζήτηση.
<P>
Θεωρώ ότι το γεγονός αυτό δείχνει έλλειψη ευγένειας τόσο προς την Επιτροπή όσο και προς την Προεδρία και μειώνει την επιρροή που διαθέτει το Σώμα μας. Θα ήθελα να σας ζητήσω να εξετάσετε με τους επί κεφαλής των ομάδων το ενδεχόμενο επιβολής κυρώσεων σε βουλευτές που λαμβάνουν μέρος στις συζητήσεις, αλλά δεν μπαίνουν στον κόπο να παραστούν, ώστε να ακούσουν την απάντηση της Επιτροπής και της Προεδρίας.
<P>
(Χειροκροτήματα)
<SPEAKER ID="070" NAME="Πρόεδρος">
Κύριε Davies, συμφωνώ μαζί σας επί της ουσίας, αλλά να είστε σίγουρος επαληθεύοντάς το και με την ομάδα σας ότι μπορούμε να εγγυηθούμε την παρουσία των μελών.
<SPEAKER ID="071" NAME="Reinhard Rack" AFFILIATION="PPE-DE">
(DE) Κύριε Πρόεδρε, θα ήθελα να απευθύνω ένα αίτημα κατόπιν της χθεσινής συζήτησης με τη Γαλλική Προεδρία. Ορισμένοι πρόεδροι ομάδων έχουν σημαντικά πράγματα να πουν στο πλαίσιο της βαρυσήμαντης αυτής συζήτησης, πράγμα σωστό και δέον. Κάποιοι άλλοι, όμως, πάντα οι ίδιοι, κατά κανόνα υπερβαίνουν το χρόνο που έχουν στη διάθεσή τους για την παρέμβασή τους κατά ένα ή δύο λεπτά .
<P>
Ίσως ο χρόνος αυτός θα μπορούσε απλά να αφαιρείται από τη διάρκεια των παρεμβάσεων της ομάδας τους, καθώς δεν νομίζετε ότι συντελεί στην αλλοίωση της σωστής κατανομής του χρόνου παρέμβασης;

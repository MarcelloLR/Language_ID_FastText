<CHAPTER ID="015">
Η φορολογική μεταχείριση των ζημιών σε περιπτώσεις με διασυνοριακό χαρακτήρα (συζήτηση)
<SPEAKER ID="101" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Piia-Noora Kauppi, εξ ονόματος της Επιτροπής Οικονομικών και Νομισματικών Θεμάτων, σχετικά με τη φορολογική μεταχείριση των ζημιών σε περιπτώσεις με διασυνοριακό χαρακτήρα.
<SPEAKER ID="102" NAME="Piia-Noora Kauppi">
εισηγήτρια. - Κύριε Πρόεδρε, θα ήθελα να ξεκινήσω τονίζοντας ποια είναι η ουσία της έκθεσής μου, η οποία συζητείται σήμερα. Ενώ η έκθεση εκ πρώτης όψεως έχει να κάνει με τη φορολογία, το πραγματικό ζήτημα που διακυβεύεται εδώ είναι η σωστή λειτουργία της εσωτερικής αγοράς της ΕΕ.
<P>
" παγκόσμια οικονομία αναπτύσσεται με έναν τρόπο που ασκεί αυξανόμενη πίεση στην Ευρώπη προκειμένου να διατηρήσει την ανταγωνιστικότητά της, γεγονός που έχει υπογραμμιστεί και έχει συμφωνηθεί ευρέως σε διάφορες περιπτώσεις, ιδιαίτερα στη Στρατηγική της Λισαβόνας και τις αναθεωρήσεις της. Πρέπει να είμαστε διορατικοί ώστε να ανταποκριθούμε στην πρόκληση, και πιστεύω ότι μία πλήρως λειτουργική ενιαία αγορά αποτελεί πρώτη προτεραιότητα για να επιτευχθεί κάτι τέτοιο.
<P>
Εκτός από την ελευθερία κυκλοφορίας αγαθών, προσώπων και υπηρεσιών, αυτό συνεπάγεται αποφασιστικά ίσους όρους ανταγωνισμού για τις ευρωπαϊκές εταιρίες, ώστε να δραστηριοποιηθούν επιχειρηματικά οπουδήποτε στην Ευρώπη, σαν να ήταν μία χώρα, μία εγχώρια αγορά -μία πραγματική εγχώρια αγορά- όπου οι αποφάσεις βασίζονται σε ένα αληθινό οικονομικό πλεονέκτημα και όχι σε ένα στρεβλωμένο που έχει δημιουργηθεί από τις γραφειοκρατικές διατυπώσεις.
<P>
Τα εμπόδια προς αυτήν την ελευθερία δεν οδηγούν μόνο σε μέτριες οικονομικές επιλογές, αλλά εμποδίζουν επίσης την επέκταση των ευρωπαϊκών επιχειρήσεων. Το γεγονός ότι εξακολουθούν να υπάρχουν ορισμένα τέτοια εμπόδια είναι λυπηρό, καθώς μία ευρωπαϊκού εύρους εγχώρια αγορά αποτελεί σκαλοπάτι για την ανάπτυξη των ευρωπαϊκών επιχειρήσεων και απαραίτητη προϋπόθεση για τη δημιουργία περισσότερων Ευρωπαίων παγκόσμιων ηγετών.
<P>
H διασυνοριακή ενοποίηση ζημιών -το θέμα αυτής της έκθεσης- είναι ένα βήμα προς μία τέτοια λειτουργική εγχώρια αγορά. Σήμερα, αναφορικά με αυτό, η φορολογική μεταχείριση ενός ομίλου που δραστηριοποιείται σε ένα μόνο κράτος μέλος είναι άκρως προνομιακή συγκριτικά με μία διασυνοριακή περίπτωση. Σε ένα μεμονωμένο κράτος μέλος μία εταιρία συνήθως μπορεί να αντισταθμίσει ζημιές που προκύπτουν από τα υποκαταστήματα και τις θυγατρικές της με τη φορολόγηση της μητρικής εταιρίας. Ωστόσο, στην περίπτωση των υποκαταστημάτων και των θυγατρικών σε άλλα κράτη μέλη, η εθνική νομοθεσία διαφέρει σημαντικά.
<P>
Στις περισσότερες περιπτώσεις, ακόμα και αν η ενοποίηση των ζημιών για φορολογικούς σκοπούς εντός του ίδιου ομίλου είναι εφικτή, εντούτοις εφαρμόζεται με σημαντικές και ποικίλες καθυστερήσεις. Αυτή η ανακολουθία έχει σοβαρές επιπτώσεις στη σωστή λειτουργία της εσωτερικής αγοράς. Στρεβλώνει τις αποφάσεις για επένδυση, αποτελώντας εμπόδιο για την είσοδο σε ορισμένες αγορές, ενώ υπάρχει η τάση για άδικη μεροληψία υπέρ των μεγάλων αγορών, όπου οι ζημιές μπορούν να απορροφηθούν ευκολότερα. Εμποδίζει ιδιαίτερα την ικανότητα των ΜΜΕ για επέκταση, καθώς συχνά υφίστανται ζημίες στο στάδιο της εκκίνησης των δραστηριοτήτων τους, τις οποίες δεν μπορούν να απορροφήσουν άμεσα - ακόμα και ο παράγοντας του χρόνου έχει μεγάλη σημασία για τις ΜΜΕ. " ύπαρξη διαφορετικής νομοθεσίας των κρατών μελών προφανώς αυξάνει επίσης το κόστος συμμόρφωσης, το οποίο δεν μπορούν να αντέξουν οι ΜΜΕ και το οποίο είναι πρόσφορο στον φορολογικό σχεδιασμό με μεγαλύτερες εταιρίες.
<P>
Τέλος, οι καθυστερήσεις στη φορολογική ελάφρυνση λόγω ζημιών είναι εύλογα δαπανηρές και επαχθείς για όλες τις ευρωπαϊκές εταιρίες. Υπάρχει ένα σημαντικό βάρος κόστους που εμπλέκεται όταν το κεφάλαιο που είναι νόμιμα ανακτήσιμο δεσμεύεται, συχνά για χρόνια, επειδή η ισχύουσα εθνική νομοθεσία για ελάφρυνση λόγω ζημιών δεν θα επιτρέψει ενοποίηση χωρίς καθυστερήσεις.
<P>
" έκθεση παρέχει μια λύση σε αυτό, προωθώντας την πιθανότητα αντιστάθμισης των ζημιών μέσα στο ίδιο φορολογικό έτος, κάτι που απομακρύνει το παράλογο βάρος του χρόνου μακριά από την εταιρία και στον δημόσιο τομέα. Θα εξίσωνε επίσης τους όρους ανταγωνισμού, μειώνοντας ταυτόχρονα το κόστος συμμόρφωσης των εταιριών. Θα σήμαινε επίσης ότι ο φορολογικός τομέας είναι ένας τομέας όπου υπάρχει ακόμα δουλειά για να γίνει, ώστε να αξιοποιηθεί πλήρως η εσωτερική αγορά. Αυτό δεν σημαίνει εναρμόνιση των φορολογικών συντελεστών, αλλά ότι ο φορολογικός ανταγωνισμός είναι ένα υγιές μέλλον για την ευρωπαϊκή οικονομία. Ωστόσο, σημαίνει τη νομοθέτηση για τη διευκόλυνση των διασυνοριακών επιχειρηματικών δραστηριοτήτων, ώστε να δημιουργηθούν ίσοι όροι ανταγωνισμού, όπου οι επενδύσεις θα βασίζονται σε μη στρεβλωμένα οικονομικά οφέλη.
<P>
Για τον λόγο αυτό χαιρετίζω τις ενέργειες της Επιτροπής σε αυτόν τον τομέα, στην προώθηση των μέτρων διασυνοριακής φορολογικής ελάφρυνσης λόγω ζημιών. Θα ήθελα να δω το Κοινοβούλιο να στηρίζει αυτήν την επειγόντως αναγκαία νομοθεσία, και είμαι ευγνώμων για τα μηνύματα υποστήριξης που λάβαμε κατά τη διάρκεια της διαδικασίας. Πιστεύω ότι η γνωμοδότηση του Κοινοβουλίου σε αυτό το ζήτημα θα είναι επίσης πολύ έγκαιρη, επειδή το Ευρωπαϊκό Δικαστήριο έχει ζητήσει επίσης πολιτική καθοδήγηση στο εν λόγω ζήτημα.
<P>
Θα ήθελα να ενθαρρύνω περαιτέρω την Επιτροπή να πιέσει για την πρόταση ΚΕΒΦΕ ως μακροπρόθεσμη λύση, η οποία ελπίζω ότι θα υποστηριχθεί επίσης από αυτό το Σώμα σε αυτήν την έκθεση. Παρόλα αυτά, η ΚΕΒΦΕ είναι ένα μακροπρόθεσμο έργο, η πραγματοποίηση του οποίου αφορά στο μακρινό μέλλον. Εντωμεταξύ, διασυνοριακοί νόμοι, ελάφρυνση και ενοποίηση των ζημιών χρειάζονται επειγόντως ως ενδιάμεση λύση σε κάποια σοβαρά προβλήματα που προκύπτουν στη λειτουργία της εσωτερικής αγοράς.
<SPEAKER ID="103" NAME="László Kovács">
Επιτροπή. - Κύριε Πρόεδρε, πριν από μερικές εβδομάδες, όπως θα θυμάστε, συζητήσαμε τη συμβολή των πολιτικών φορολογίας και τελωνείων στη Στρατηγική της Λισαβόνας για την ανάπτυξη, την απασχόληση και την ανταγωνιστικότητα. " διασυνοριακή φορολογική ελάφρυνση λόγω ζημιών αποτελεί βασικό στοιχείο για την εδραίωση μιας ανταγωνιστικής εσωτερικής αγοράς χωρίς εμπόδια, συμβάλλοντας έτσι στην ανάπτυξη και την απασχόληση.
<P>
Επιτρέψτε μου να εξηγήσω τη σημασία της αναγνώρισης διασυνοριακής φορολογικής ελάφρυνσης λόγω ζημιών για την εσωτερική αγορά. Φανταστείτε μία μικρή ή μεσαία επιχείρηση που λειτουργεί επιτυχώς στην εγχώρια αγορά της. Μόλις σχεδιάσει να επεκτείνει τη λειτουργία της σε άλλα κράτη μέλη, στην εσωτερική αγορά, δεν θα συναντήσει μόνο προβλήματα που αφορούν πρόσθετες δαπάνες συμμόρφωσης. Έτσι λοιπόν, σε πολλές περιπτώσεις, αυτή η ΜΜΕ δεν θα είναι σε θέση να αντισταθμίσει τυχόν αρχικές ζημιές έναντι κερδών που μπορεί να εξακολουθεί να έχει στο κράτος μέλος που εδρεύει.
<P>
Ο μη υπολογισμός των ξένων ζημιών έχει ως αποτέλεσμα τη διπλή φορολογία και αποθαρρύνει πολλές ΜΜΕ από το να επενδύσουν σε άλλα κράτη μέλη. Με τη νέα πρωτοβουλία για διασυνοριακή φορολογική ελάφρυνση λόγω ζημιών οι μεγάλες επιχειρήσεις -αλλά και ιδιαιτέρως οι ΜΜΕ- θα μπορούν πολύ πιο εύκολα να επεκτείνουν τις δραστηριότητές τους στο εξωτερικό και να απολαμβάνουν τα πλήρη οφέλη της εσωτερικής αγοράς.
<P>
" πρωτοβουλία για διασυνοριακή φορολογική ελάφρυνση λόγω ζημιών αποτελεί μία στοχοθετημένη λύση βραχυπρόθεσμα έως μεσοπρόθεσμα και αποτελεί ένα ενδιάμεσο βήμα. Όμως σημειώστε, παρακαλώ, ότι αυτή η πρωτοβουλία θα μπορούσε στο μέλλον να λειτουργεί συμπληρωματικά στην κοινή ενοποιημένη βάση φορολογίας των επιχειρήσεων (ΚΕΒΦΕ), ιδιαίτερα για επιχειρήσεις που δεν καλύπτονται από την ΚΕΒΦΕ.
<P>
" πρωτοβουλία για διασυνοριακή φορολογική ελάφρυνση λόγω ζημιών είναι περισσότερο περιορισμένη σε εύρος από ό,τι θα ήταν η ενοποίηση της βάσης φορολογίας υπό την ΚΕΒΦΕ, καθώς παρέχει αυτόματη και ολοκληρωμένη αντιστάθμιση όλων των κερδών και των ζημιών εντός ενός ομίλου εταιριών.
<P>
Εκτιμώ ιδιαιτέρως τη σθεναρή υποστήριξη που εκφράζεται στην έκθεση της κ. Kauppi για την πρωτοβουλία της Επιτροπής στο πεδίο της διασυνοριακής φορολογικής ελάφρυνσης λόγω ζημιών, για τη συντονιστική προσέγγιση και φυσικά για το έργο μας στην ΚΕΒΦΕ.
<P>
Όπως και εσείς, είμαι πεπεισμένος ότι πρέπει να συνεχίσουμε τις προσπάθειές μας για εξάλειψη των φορολογικών εμποδίων στην εσωτερική αγορά.
<SPEAKER ID="104" NAME="Zsolt László Becsey">
εξ ονόματος της Ομάδας PPE-DE. - (HU) Σας ευχαριστώ, κύριε Πρόεδρε. Θα ήθελα να ευχαριστήσω τον Επίτροπο και την κ. Kauppi για την έκθεση αυτή. Ασχολήθηκαν με ένα σημαντικό ζήτημα, που προκαλεί λεπτά και αντικρουόμενα συναισθήματα.
<P>
Δύο σχόλια: Αφενός, πιστεύω ότι από την άποψη της εσωτερικής αγοράς είναι σημαντικό να μην υπάρχει κίνδυνος μία μητρική εταιρία και μία θυγατρική να βρεθούν σε μειονεκτική θέση απλώς επειδή λειτουργούν σε δύο διαφορετικά κράτη μέλη, σε σύγκριση με τις εταιρίες που λειτουργούν σε ένα μόνο κράτος μέλος.
<P>
Έτσι, ζητώ να καταργηθεί η διπλή φορολογία, όπως είπε ο Επίτροπος, ίσως μέσω του μηχανισμού της ηλεκτρονικής συνεργασίας. Δεδομένων των χρονικών παραγόντων, θα μπορούσαμε να ενθαρρύνουμε την αποτελεσματική διασυνοριακή δραστηριότητα των οικονομικών παικτών και να χρησιμοποιήσουμε μεθόδους πίστωσης και απαλλαγής.
<P>
Ταυτόχρονα, πιστεύω ότι πρέπει να ανησυχούμε όταν μια θυγατρική έχει κέρδος και η μητρική εταιρία έχει ζημίες. Κυρία Kauppi, στα νέα κράτη μέλη, για παράδειγμα, αυτό έχει μεγαλύτερο ενδιαφέρον κατά τη γνώμη μας.
<P>
" δεύτερη παρατήρησή μου για την εξάλειψη της διπλής φορολογίας αφορά στην κοινή ενοποιημένη βάση φορολογίας. Αν και ακόμα το συζητάμε, εντούτοις έχω επιφυλάξεις. Δεν θέλω να υπερασπιστώ τη φορολογική κυριαρχία, όμως δεν μπορώ ακόμα να δω καθαρά το αποτέλεσμα της κοινής ενοποιημένης βάσης φορολογίας Φοβάμαι επίσης ότι θα υπάρξει πολλή πολιτική πίεση για ένα ελάχιστο όριο, όπως με τον ΦΠΑ ή τον φόρο εισοδήματος. Οι προτάσεις που έγιναν από τους Σοσιαλιστές και τους Κομμουνιστές, και ίσως και από τους εκπροσώπους της αριστερής παράταξης, το αποδεικνύουν αυτό, αν και τα κριτήρια του Μάαστριχτ, πιστεύω, βάζουν τέλος σε αυτό.
<P>
Όμως ο φόβος μου εδώ είναι ότι δεν γνωρίζω ποιο θα είναι το αποτέλεσμα στα νέα ανατολικά κράτη μέλη που υστερούν σε κεφάλαιο ενόψει της κίνησης κεφαλαίων στην εσωτερική αγορά. Πού θα είναι η διοίκηση; Θα είναι εφικτό να γίνονται μεμονωμένες φορολογικές παραχωρήσεις ως αντιστάθμισμα σε μία κατάσταση μειονεκτικής υποδομής;
<P>
Για τους λόγους αυτούς θα απέχω από αυτά τα μέρη, όμως θέλω να ευχαριστήσω ξανά τον Επίτροπο και την εισηγήτρια. Σας ευχαριστώ, κύριε Πρόεδρε.
<SPEAKER ID="105" NAME="Donata Gottardi">
εξ ονόματος της Ομάδας PSE. - (IT) Κύριε Πρόεδρε, κύριε Επίτροπε, κυρίες και κύριοι, η πρόταση ψηφίσματος που πρόκειται να ψηφίσουμε αύριο είναι συμπτωματική της ανάγκης για μία φορολογική πολιτική σε επίπεδο ΕΕ.
<P>
Αυτό δεν σημαίνει αποδυνάμωση ή ανάσχεση των εθνικών φορολογικών πολιτικών. Κανένας δεν αμφισβητεί την αρμοδιότητα των μεμονωμένων κρατών μελών σε αυτό το πεδίο. Σημαίνει ωστόσο τη συμπλήρωση και τον συντονισμό τους, ειδικά όταν, όπως στην περίπτωση των εταιρικών ζημιών σε περιπτώσεις διασυνοριακού χαρακτήρα, συγχώνευσης και μετακίνησης, οι αποφάσεις που λαμβάνονται από τις εταιρίες εντός και εκτός της Ευρώπης ξεπερνούν τα εθνικά σύνορα.
<P>
Είναι σαφές ότι δεν είναι ανεπαρκείς μόνο οι εθνικοί κανονισμοί αλλά και οι διμερείς συμφωνίες, δεδομένου ότι σε αυτήν την εποχή των παγκοσμιοποιημένων οικονομικών αγορών και της παγκοσμιοποιημένης παραγωγής τέτοια φαινόμενα συμβαίνουν κατά χιλιάδες και ξεπερνούν τα σύνορα των μεμονωμένων χωρών. Το περιεχόμενο της πρότασης είναι αποτέλεσμα συναίνεσης σε πολλά σημεία, και θα θυμίσω μόνο τα βασικά, με θερμές ευχαριστίες προς την εισηγήτρια για τη σταθερή προθυμία της για συνεργασία.
<P>
Είκοσι επτά διαφορετικά φορολογικά συστήματα εμποδίζουν την ομαλή λειτουργία της εσωτερικής αγοράς και αποτελούν εμπόδιο για τις επιχειρήσεις, ειδικά τις μικρές, όπως ανέφερε ο Επίτροπος Kovács. Ο πρώτος ισχυρισμός που γίνεται στο κείμενο είναι αυταπόδεικτος, εκφράζοντας τη σοβαρότατη ανησυχία για τις αρνητικές επιπτώσεις που έχει η διαφορετική μεταχείριση των ζημιών σε περιπτώσεις διασυνοριακού χαρακτήρα από τα κράτη μέλη στη λειτουργία της εσωτερικής αγοράς.
<P>
" προτεινόμενη λύση εξακολουθεί να είναι μεταβατική και προσωρινή, καθώς η μόνη ιδανική λύση είναι η κοινή ενοποιημένη βάση φορολογίας των επιχειρήσεων (ΚΕΒΦΕ). Για τον λόγο αυτό στηρίζουμε της ανακοίνωση της Επιτροπής ως ένα σημαντικό βήμα για την αντιμετώπιση του προβλήματος, ζητώντας επαρκή συντονισμό μεταξύ των κρατών μελών όσον αφορά στον χρονοπρογραμματισμό και τις λύσεις - παραθέτω απόσπασμα από την παράγραφο 4.
<P>
Είναι σημαντικό να θυμηθούμε την ύπαρξη κοινών ευρωπαϊκών θεσμών, όπως η "ευρωπαϊκή εταιρία" και ο "ευρωπαϊκός συνεταιρισμός", καθώς και διαδικασίες της ΕΕ αναφορικά με ομίλους επιχειρήσεων κοινοτικής κλίμακας. Αυτά πρέπει να ενισχυθούν, διότι μας δίνουν τη δυνατότητα όχι μόνο να επικαλούμαστε τη σύνδεση με τις βιομηχανικές σχέσεις, και άρα τις επιπτώσεις στην απασχόληση, αλλά επίσης να αναγνωρίσουμε τον σχηματισμό ομίλων επιχειρήσεων κοινοτικής κλίμακας που να είναι σταθεροί. Άλλωστε, αυτό που σκοπεύουμε να προαγάγουμε είναι η ανάπτυξη και η καθιέρωση ενός συστήματος παραγωγής με επίκεντρο την Ευρώπη και όχι το μεμονωμένο κράτος μέλος, ένα σύστημα παραγωγής που δεν ακολουθεί τις φωνές των σειρήνων και αποφασίζει σκόπιμα να στραφεί σε άλλες χώρες λόγω των φορολογικών πλεονεκτημάτων, αντισταθμίζοντας τέλη και ζημίες όπου είναι βολικό. Το σύστημα παραγωγής πρέπει να μπορεί να βασίζεται στην ίση μεταχείριση και να αποφεύγει τη διαφοροποιημένη λογιστική ανάλογα με το εάν η υπό έλεγχο επιχείρηση εδρεύει σε μία μόνο χώρα ή έχει παρουσία σε διάφορες χώρες.
<P>
Αυτό το αποτέλεσμα δεν μπορεί να επιτευχθεί χωρίς τους κατάλληλους κανόνες και ομοιόμορφες προϋποθέσεις. " αναγνώριση του ότι ο επικερδής φορολογικός ανταγωνισμός θα υπονόμευε θεμελιωδώς το περιεχόμενο αυτής της πρότασης δεν σημαίνει ότι υψώνουμε κάποια ιδεολογική σημαία εναντίον του.
<SPEAKER ID="106" NAME="Olle Schmidt">
εξ ονόματος της Ομάδας ALDE. - (SV) Ευχαριστούμε την Piia-Noora Kauppi για μια καλή έκθεση. Δίνει μία ισορροπημένη εκτίμηση των προβλημάτων και των δυσκολιών που ανακύπτουν στην εσωτερική αγορά, εφόσον έχουμε 27 διαφορετικά φορολογικά συστήματα. " παγκοσμιοποίηση, που αναφέρθηκε, έχει αυξήσει ακόμα περισσότερο την ανάγκη για μία κοινή προσέγγιση στα φορολογικά ζητήματα στην ΕΕ, ώστε να αποφευχθούν τα εμπόδια για τον ανταγωνισμό. Οι διαφορετικοί κανόνες και η γραφειοκρατία σημαίνουν επίσης απώλεια οικονομικής ισχύος για τις επιχειρήσεις και απώλεια θέσεων εργασίας για την ΕΕ. Χρειαζόμαστε πιο ξεκάθαρους κανόνες και μία προσέγγιση που να ευνοεί την επιχείρηση, όπως αυτή που προτείνει η κ. Kauppi. Ίσως μερικοί από εμάς πρέπει να βγάλουν τις παρωπίδες από τα μάτια.
<P>
Όπως ξέρουμε, οι φόροι είναι ένα πολύ ευαίσθητο θέμα. Οι λέξεις-κλειδιά εδώ είναι ο φορολογικός ανταγωνισμός και η ελευθερία των χωρών να καθορίζουν τους φορολογικούς συντελεστές τους. Ο μακροπρόθεσμος στόχος της Επιτροπής είναι η επίτευξη μιας ενοποιημένης βάσης φορολογίας των επιχειρήσεων. Όσο αυτό δεν είναι εφικτό, πρέπει να αναζητηθούν στοχευμένα μέτρα σε αυτούς τους τομείς, τα οποία να προάγουν την αποτελεσματικότητα στην εσωτερική αγορά.
<P>
" έκθεση εξετάζει διάφορες πιθανότητες για δράση και δείχνει πώς οι μεμονωμένες χώρες έχουν επιλέξει διαφορετικές προσεγγίσεις, κάτι που είναι καλό αλλά δεν είναι αρκετό. Είναι, καταρχήν, λογικό οι επιχειρήσεις να αντισταθμίζουν τις ζημίες διασυνοριακού χαρακτήρα εντός μίας εταιρίας ή μεταξύ εταιριών σε έναν συνεταιρισμό επιχειρήσεων. Προκειμένου να διευκολυνθεί μία τέτοια διευθέτηση, χρειάζεται μία κοινή προσέγγιση σε αυτό που πρέπει να φορολογηθεί, με άλλα λόγια μια ενοποιημένη βάση φορολογίας επιχειρήσεων. Εμείς στην Ομάδα ALDE πιστεύουμε ότι αυτός είναι ο σωστός δρόμος για να ακολουθήσουμε. " εισαγωγή της ΚΕΒΦΕ δεν θα εμποδίσει από μόνη της τον φορολογικό ανταγωνισμό, μάλλον το αντίθετο: η βάση φορολογίας θα είναι κοινή και θα υπάρχει μεγαλύτερη διαφάνεια. Αυτό το νέο σύστημα θα αυξήσει τις πιθανότητες, ιδιαίτερα για τις μικρομεσαίες επιχειρήσεις, να αντισταθμίσουν τις ζημίες τους. Οι ανήσυχοι υπουργοί οικονομικών -και είναι πολλοί- μπορούν να είναι βέβαιοι: η δύναμή σας να φορολογείτε θα παραμείνει η ίδια.
<P>
Αναφορικά με την τροπολογία 1, η Ομάδα μας θα ήθελε ψηφοφορία κατά τμήματα, το πρώτο μέρος της οποίας μπορεί να ασχολείται ξεχωριστά με τους ειδικούς φόρους κατανάλωσης. Όσον αφορά στα υπόλοιπα, κλίνουμε στο να απέχουμε από την ψηφοφορία για την τροπολογία της Donata Gottardi στις αιτιολογικές σκέψεις Ε και ΣΤ, προκειμένου να διευκολύνουμε μια ευρεία συναίνεση και ευρεία υποστήριξη στο Σώμα για αυτήν την εξαιρετική έκθεση.
<SPEAKER ID="107" NAME="Dariusz Maciej Grabowski">
εξ ονόματος της Ομάδας UEN. - (PL) Κύριε Πρόεδρε, αξίζουν συγχαρητήρια στην εισηγήτρια για το έργο της, αλλά πρόκειται για μια αμφιλεγόμενη έκθεση. Θα την καταψηφίσουμε και θα εξηγήσω αμέσως το γιατί.
<P>
Αποτελεί μια απόπειρα ενοποίησης των φορολογικών καθεστώτων εντός της Ένωσης και επιβολής φορολογικών λύσεων στα κράτη μέλη. Επιπλέον, ισοδυναμεί με εύνοια των διασυνοριακών επιχειρήσεων έναντι των ΜΜΕ και αυτό, με τη σειρά του, θα υποχρέωνε πολλές εγχώριες εταιρίες να ιδρύσουν υποκαταστήματα και θυγατρικές σε άλλες χώρες, χωρίς κάποια οικονομική δικαιολογία, απλώς για να ωφεληθούν από τις διατάξεις που ισχύουν για τις διασυνοριακές επιχειρήσεις.
<P>
Θα ήθελα απλώς να επισημάνω ότι για πολλά χρόνια οι διασυνοριακές επιχειρήσεις εκμεταλλεύονταν την έλλειψη προσόντων και τη διαφθορά υπαλλήλων στις μετακομμουνιστικές χώρες, καταφεύγοντας σε φορολογικές και λογιστικές κομπίνες, για να δηλώνουν ζημίες και να αποφεύγουν την καταβολή φόρων. " Ένωση το παρέβλεψε αυτό. " νέα διάταξη θα επιτρέψει τη συνέχιση αυτής της συμπεριφοράς και τη νομιμοποίησή της. Εκπλήσσομαι ιδιαιτέρως, καθώς θα υπήρχαν αρνητικές συνέπειες για τις χώρες της παλιάς Ένωσης, αφού οι φόροι τους θα μειώνονταν.
<P>
Πιστεύω ότι πρέπει πρώτα να λύσουμε το πρόβλημα των φορολογικών και λογιστικών κομπίνων από τις διασυνοριακές επιχειρήσεις μέσα στην Ένωση και να βελτιώσουμε τον φορολογικό μηχανισμό, ειδικά στα νέα κράτη μέλη. Αυτό θα βοηθήσει στην πρόληψη και τον εντοπισμό των φορολογικών αδικημάτων.
<SPEAKER ID="108" NAME="Sahra Wagenknecht">
εξ ονόματος της Ομάδας GUE/NGL. - (DE) Κύριε Πρόεδρε, κυρίες και κύριοι, μπορούμε να συμφωνήσουμε σε κάποιον βαθμό ως προς το εξής: η σημερινή κατάσταση της ΕΕ με 27 διαφορετικά φορολογικά συστήματα που λειτουργούν παράλληλα σε μία ολοκληρωμένη εσωτερική αγορά με απολύτως ελεύθερη κυκλοφορία κεφαλαίου αποτελεί τραγικό λάθος. Εδώ ωστόσο σταματάει η ομοφωνία μας. Ο φορολογικός ανταγωνισμός αποτελεί φορολογικό ντάμπιγκ για τους ισχυρούς και τους πλούσιους και εναποθέτει απλώς μεγαλύτερο φορολογικό φόρτο στους ώμους των μέσων εργαζομένων και καταναλωτών. Δεν προξενεί έκπληξη το γεγονός ότι η κατάσταση αυτή αρέσει πολύ στους ιδιοκτήτες ακίνητης περιουσίας και στις μεγάλες επιχειρήσεις.
<P>
Ωστόσο, αυτό που είναι πραγματικά εκπληκτικό και ανησυχητικό είναι το γεγονός ότι αυτή η πραγματικότητα εξακολουθεί να εξωραΐζεται εδώ σε αυτό το Σώμα, το οποίο θα έπρεπε να εκπροσωπεί τα συμφέροντα περισσότερων ανθρώπων και όχι μόνο των λίγων και εκλεκτών. Παρά τις αποχρώσεις της και τις διαφοροποιημένες αξιολογήσεις της, η έκθεση Kauppi αποτελεί χαρακτηριστικό παράδειγμα παραπλάνησης. Αυτό αφορά τόσο τη θέση που υιοθετείται για τις υποτιθέμενες θετικές επιδράσεις του φορολογικού ανταγωνισμού όσο και τον τρόπο με τον οποίο αντιμετωπίζει το πραγματικό θέμα, δηλαδή τη φορολογική μεταχείριση των ζημιών σε περιπτώσεις με διασυνοριακό χαρακτήρα.
<P>
Είναι κοινό μυστικό ότι οι εταιρείες χρησιμοποιούν τακτικά τον συμψηφισμό των διασυνοριακών απωλειών για να μειώσουν τους φόρους μεταφέροντας τα κέρδη τους σε περιοχές και χώρες με χαμηλή φορολογία. Όπως δείχνουν οι στατιστικές, το καταφέρνουν με μεγάλη επιτυχία: αυτές οι μεταφορές ζημιών συνέβαλαν στη διαρκή μείωση του ποσοστού φόρων στα κέρδη των πολυεθνικών κατά την τελευταία εικοσαετία. Οι αποφάσεις του Ευρωπαϊκού Δικαστηρίου συνέβαλαν στη διευκόλυνση και μόνο αυτής της διευθέτησης των φόρων επεμβαίνοντας έτσι σε τεράστιο βαθμό στη φορολογική ανεξαρτησία των κρατών μελών. Όλα αυτά απλώς ενίσχυσαν την κούρσα για το ντάμπιγκ της φορολογίας των επιχειρήσεων.
<P>
Εκείνοι που υποστηρίζουν αυτή την εξέλιξη, προφανώς θέλουν μια Ευρώπη στην οποία συσσωρεύεται στα ανώτερα στρώματα άπειρος πλούτος, ενώ η φτώχεια στην απέναντι πλευρά μεγαλώνει διαρκώς και οι πρώην μεσαίες τάξεις αγωνίζονται να επιβιώσουν με εισοδήματα που μειώνονται με πραγματικούς όρους. Εμείς θέλουμε μια διαφορετική Ευρώπη και μια κοινωνικά δίκαιη φορολογική πολιτική. Γι' αυτό η Ομάδα μας θα απορρίψει την εν λόγω έκθεση.
<SPEAKER ID="109" NAME="John Whittaker">
εξ ονόματος της Ομάδας IND/DEM. - Κύριε Πρόεδρε, η εισηγήτρια ισχυρίζεται ότι αυτή η πρωτοβουλία θα ενθαρρύνει τις μικρές και μεσαίες επιχειρήσεις να επεκτείνουν τις διασυνοριακές δραστηριότητές τους. Όμως είμαι σχεδόν σίγουρος ότι έχει προωθηθεί έντονα από τις μεγάλες πολυεθνικές, καθώς αυτές είναι που ωφελούνται κατά κύριο λόγο. Στη χώρα μου, τη Βρετανία, η μεγάλη πλειοψηφία των επιχειρήσεων είναι μικρές, και καλύπτουν περίπου το 70% της απασχόλησης. Μόνο μία μικρή μερίδα εξ αυτών ενδιαφέρεται για δραστηριοποίηση στο εξωτερικό. Όμως, η βασική μου ένσταση είναι ότι είναι περισσότερο παρέμβαση από την Ευρωπαϊκή Ένωση σε ζητήματα φορολογίας. Κρίνοντας από το μητρώο της ΕΕ σχετικά με τον φόρο προστιθέμενης αξίας, θα υπάρξουν ατελείωτες αλλαγές στον νόμο. Μέχρι στιγμής είχαμε οκτώ οδηγίες για τον ΦΠΑ, και εξακολουθεί να επικρατεί σύγχυση και να υπάρχει η τάση για απάτη.
<P>
Οι επιχειρήσεις λειτουργούν καλύτερα όταν υπάρχουν απλοί, καλά κατανοητοί κανόνες, όπως μόλις είπε ο κ. Schmidt. " ΕΕ ξέρει να κάνει μόνο ένα πράγμα, και το κάνει τέλεια. Και αυτό είναι να περιπλέκει τα πράγματα. Έτσι, αντίθετα με τις απόψεις άλλων βουλευτών, ένα πολύ καλύτερο σχέδιο θα ήταν να ενθαρρυνθεί ο φορολογικός ανταγωνισμός. Τότε οι χώρες που έχουν τους μικρότερους και απλούστερους φόρους θα προσέλκυαν τις περισσότερες επιχειρήσεις.
<SPEAKER ID="110" NAME="Elisa Ferreira" AFFILIATION="PSE">
(PT) Κύριε Πρόεδρε, η διαφορετική μεταχείριση ζημιών από τα διάφορα κράτη μέλη στρεβλώνει τον ανταγωνισμό στην εσωτερική αγορά, είναι άδικη και ενθαρρύνει την κακή φορολογική πρακτική. Γι' αυτό, λοιπόν, χαιρετίζουμε την πρωτοβουλία της Επιτροπής να προτείνει ένα ελάχιστο επίπεδο εναρμόνισης αυτών των κανόνων, και ελπίζουμε ότι το Συμβούλιο θα συμφωνήσει με αυτήν την πρόταση. Πρόκειται για έναν τομέα όπου η καλύτερη ρύθμιση είναι ουσιώδης, ιδιαίτερα για να εξαλειφθεί η σχετική νομική αβεβαιότητα, που είχε ως αποτέλεσμα επανειλημμένες προσφυγές στο Δικαστήριο των Ευρωπαϊκών Κοινοτήτων και η οποία δημιουργούσε αυξημένη αβεβαιότητα στις οικονομικές σχέσεις, βλάπτοντας με αυτόν τον τρόπο εταιρίες και ΜΜΕ.
<P>
Είναι απολύτως απαραίτητο να διασφαλιστεί η συμβατότητα των φορολογικών πρακτικών με την αποτελεσματική λειτουργία της εσωτερικής αγοράς. " ποιότητα της έκθεσης που εκπόνησε η εισηγήτρια, κ. Kauppi, κατέστησε δυνατή την επίτευξη ευρείας συναίνεσης ανάμεσα στις βασικές πολιτικές ομάδες ως προς τα βασικά στοιχεία της. Ωστόσο, ορισμένες επουσιώδεις πτυχές της έκθεσης, στην αρχική της έκδοση, μπορεί να εμποδίσουν αυτήν τη συμφωνία. Συγκεκριμένα, στη γνωμοδότηση της Ομάδας των Σοσιαλιστών, αυτή η διαδικασία δεν είναι συμβατή με την ανοιχτή υπεράσπιση των πρακτικών φορολογικού ανταγωνισμού. Αυτές οι πρακτικές ενθαρρύνουν φτιαχτές μετακινήσεις εταιριών, κεφαλαίων και προσώπων. Τέτοιες μετακινήσεις συχνά καταλήγουν σε σημάδια κατάρρευσης, τόσο κοινωνικά όσο και περιβαλλοντικά, αλλά και στον παραγωγικό ιστό. Επιπλέον, σε ορισμένες οικονομίες ο φορολογικός ανταγωνισμός προκαλεί σοβαρά προβλήματα για τη μακροοικονομική ισορροπία, με ποικίλες συνέπειες, ιδιαίτερα όσον αφορά στο επίπεδο ποιότητας και ποσότητας της δημόσιας ιδιοκτησίας που διατίθεται από τις εν λόγω χώρες στους πολίτες τους.
<P>
" Ομάδα των Σοσιαλιστών του Ευρωπαϊκού Κοινοβουλίου πιστεύει ότι σε ένα θέμα τέτοιας στρατηγικής σημασίας θα ήταν ιδιαίτερα επωφελές να παρουσιαστεί στην Επιτροπή και το Συμβούλιο μία θέση του Ευρωπαϊκού Κοινοβουλίου με ευρεία υποστηρικτική βάση. Στον τομέα αυτής της πρωτοβουλίας η Ευρωπαϊκή Ένωση έχει ακόμα πολύ δρόμο να διανύσει, ιδιαίτερα σε ό,τι αφορά τη δημιουργία της συχνά αναφερθείσας ΚΕΒΦΕ ή, αλλιώς, κοινής ενοποιημένης βάσης φορολογίας των επιχειρήσεων. Πρέπει να δημιουργήσουμε τις πολιτικές προϋποθέσεις για αυτό το μελλοντικό έργο.
<P>
" συμφωνία γι' αυτήν την έκθεση είναι κάτι που μπορούμε να πετύχουμε. Όταν έλθει η ώρα της τελικής ψηφοφορίας, ελπίζουμε το πνεύμα του συμβιβασμού ανάμεσα στις βασικές πολιτικές ομάδες να επιτρέψει τη διατήρηση της συναίνεσης που επιτεύχθηκε για τα βασικά μηνύματά της, ώστε να υπάρξει μία ευρεία τελική έγκριση. Οι δευτερεύουσες πτυχές που μας χωρίζουν πολιτικά έως έναν βαθμό που δεν είναι αξεπέραστος δεν πρέπει να αποτελέσουν λόγο αποτροπής αυτής της έγκρισης.
<P>
Χαιρετίζουμε την ενεργό συμμετοχή σε αυτήν τη διαδικασία διαφόρων μελών της Ομάδας PPE-DE συγκεκριμένα, συμπεριλαμβανομένης της εισηγήτριας, το πνεύμα συμβιβασμού και ευθύτητάς τους, τα οποία κατέστησαν δυνατή την επίτευξη συναίνεσης στα βασικά ζητήματα αυτής της έκθεσης. Σας ευχαριστώ, κύριε Πρόεδρε.
<SPEAKER ID="111" NAME="Margarita Starkevičiūt" AFFILIATION="ALDE">
(LT) Θα ήθελα να επιστήσω την προσοχή σας σε κάτι για το οποίο μιλάμε πολύ, τις διάφορες ελλείψεις της εσωτερικής αγοράς, και να υπογραμμίσω το γεγονός ότι η ανάπτυξη της εσωτερικής αγοράς μάς παρέχει πολλά πλεονεκτήματα. Αυτό το κείμενο είναι σημαντικό από την άποψη ότι παρέχει πλεονεκτήματα για τη βελτίωση της εργατικής παραγωγικότητας των επιχειρήσεων που δραστηριοποιούνται στην ενιαία αγορά. Ωστόσο, δεν πρέπει να ξεχαστεί μία άλλη πτυχή. Εκπροσωπώ μια χώρα όπου η πλειονότητα των επιχειρήσεων ανήκουν σε ευρωπαϊκές πολυεθνικές εταιρίες· δεν είναι εθνικές. Επομένως, μερικές φορές είναι δύσκολο για εμάς να ελέγξουμε την οικονομία μας υπό τη μακροοικονομική έννοια, καθώς οι εταιρικές στρατηγικές επισκιάζουν τους στόχους της εθνικής οικονομίας, όπως το δημοσιονομικό ισοζύγιο κ.λπ. Πρέπει να βρούμε τον κατάλληλο συμβιβασμό μεταξύ των πλεονεκτημάτων της ανάπτυξης της εσωτερικής αγοράς και της μακροοικονομικής σταθερότητας. Θα ήθελα να επιστήσω την προσοχή του Επιτρόπου στην ανάγκη συντονισμού των πολιτικών με τα οικονομικά ζητήματα και με τον κ. Almunia για άλλη μία φορά.
<SPEAKER ID="112" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, παίρνοντας τον λόγο σε αυτήν τη συζήτηση για τη φορολογική μεταχείριση των ζημιών σε περιπτώσεις με διασυνοριακό χαρακτήρα, θα ήθελα να επισημάνω τα ακόλουθα ζητήματα.
<P>
Πρώτον, η άμεση φορολογία όπως η φορολογία επιχειρήσεων, δεν εμπίπτει στην αρμοδιότητα της Ευρωπαϊκής Επιτροπής. Συνεπώς, καταρχήν, η Επιτροπή δεν πρέπει να ασχολείται με αυτό.
<P>
Δεύτερον, προς έκπληξή μου βλέπω ότι η έκθεση περιέχει δηλώσεις που αποδοκιμάζουν τις μειώσεις στους συντελεστές φόρου επιχειρήσεων που εισήχθησαν σε ορισμένα κράτη μέλη, κυρίως στα νέα.
<P>
Τρίτον, ανησυχώ με την απαίτηση της Επιτροπής για επίσπευση της εργασίας για την εισαγωγή μιας ενοποιημένης βάσης φορολογίας επιχειρήσεων εντός της Ευρωπαϊκής Ένωσης. " φύση μιας τέτοιας φορολογίας, ο συντελεστής της και ο καθορισμός της βάσης φορολογίας είναι μερικά από τα λιγοστά εργαλεία που παραμένουν στη δικαιοδοσία των κρατών μελών και μπορούν να χρησιμοποιηθούν για την επιτάχυνση της οικονομικής ανάπτυξης των λιγότερο ανεπτυγμένων χωρών.
<P>
Τέταρτον, μια μελέτη των προτάσεων της Επιτροπής για μια ενοποιημένη βάση φορολογίας των επιχειρήσεων υποδεικνύει ότι ο στόχος είναι να διασφαλιστεί η ανάπτυξη όλων των κρατών μελών με έναν ρυθμό που προβλέπει κατ' ανώτατο όριο αύξηση 2% του ΑΕΠ ετησίως. Σε ένα τέτοιο σενάριο, πώς θα μπορούσαν ποτέ τα νέα κράτη μέλη, που είναι 20 με 30 χρόνια πίσω από τα πιο ανεπτυγμένα, να προφτάσουν;
<SPEAKER ID="113" NAME="Κατερίνα Μπατζελή" AFFILIATION="PSE">
Κύριε Πρόεδρε, κύριε Επίτροπε, το πρόβλημα της φορολόγησης και δυνατότητας μεταφοράς των ζημιών για ομίλους εταιρειών με διασυνοριακή δράση στην Ευρωπαϊκή Ένωση δεν μπορεί να αντιμετωπίζεται απλά και μόνο με το κριτήριο της διευκόλυνσης της διασυνοριακής δράσης των επιχειρήσεων. Ασφαλώς ο στόχος αυτός είναι σημαντικός για την ομαλή λειτουργία της εσωτερικής αγοράς, αλλά όταν ζητούμενο είναι η φορολογία των επιχειρήσεων, όπως στην περίπτωση της έκθεσης που εξετάζουμε σήμερα, την έκθεση της κ. Kauppi, τότε η διάστασή του θα πρέπει να τεθεί στο γενικότερο πλαίσιο της συζήτησης για μεγαλύτερο φορολογικό συντονισμό στα πλαίσια της Ευρωπαϊκής Ένωσης.
<P>
Όσο δεν υφίστανται ίσοι όροι φορολογικού ανταγωνισμού και δεν υπάρχει η ελάχιστη απαιτούμενη συμφωνία επί της κοινής, ενοποιημένης φορολογικής βάσης επιχειρήσεων- που θα θέτει ομοιόμορφους και διαφανείς κανόνες προσμέτρησης της φορολογικής βάσης- η παροχή δυνατοτήτων όπως αυτή των φορολογικών ελαφρύνσεων για ζημιές διασυνοριακού χαρακτήρα, μας βρίσκει επιφυλακτικούς στη σημερινή φάση διότι ενέχει σοβαρούς κινδύνους διαστρέβλωσης των φορολογικών συστημάτων και εσόδων των κρατών μελών, αλλά και της ίδιας της λειτουργίας της εσωτερικής αγοράς και του ανταγωνισμού μεταξύ επιχειρήσεων.
<SPEAKER ID="114" NAME="Olle Schmidt" AFFILIATION="ALDE">
Κύριε Πρόεδρε, με αυτήν τη νέα μορφή συζήτησης θα μπορούσα φυσικά να χρησιμοποιήσω αυτό το λεπτό για να ρωτήσω τον Επίτροπο ποια είναι η τρέχουσα κατάσταση πραγμάτων αναφορικά με την ΚΕΒΦΕ στο Συμβούλιο, καθώς γνωρίζουμε ότι μερικοί υπουργοί Οικονομικών δεν είναι πολύ ευχαριστημένοι. Θα μπορούσατε, παρακαλώ, κύριε Επίτροπε, να μας πείτε πώς εξελίσσεται η συζήτηση στο Συμβούλιο και τι προτείνουν σήμερα τα 27 κράτη μέλη;
<SPEAKER ID="115" NAME="László Kovács">
Επιτροπή. - Κύριε Πρόεδρε, παρακολούθησα με μεγάλο ενδιαφέρον τη συζήτηση, που επιβεβαίωσε την πεποίθησή μου ότι η εισαγωγή της διασυνοριακής φορολογικής ελάφρυνσης λόγω ζημιών αποτελεί σημαντικό παράγοντα για την εμβάθυνση της εσωτερικής αγοράς.
<P>
Συμμερίζομαι πλήρως τις απόψεις της κ. Kauppi ότι εκ πρώτης όψεως έχει να κάνει με τη φορολογία, αλλά στην πραγματικότητα έχει να κάνει με τη σωστή λειτουργία της εσωτερικής αγοράς.
<P>
Είμαι ιδιαίτερα ευγνώμων για την υποστήριξή σας, με τη διευκόλυνση, ιδιαιτέρως, των διασυνοριακών οικονομικών δραστηριοτήτων των ΜΜΕ, κάτι που με συγκινεί ιδιαίτερα. Θα ήθελα να ευχαριστήσω την εισηγήτρια κ. Kauppi για την πολύ ενθαρρυντική έκθεση, καθώς και την Επιτροπή Οικονομικής και Νοµισµατικής Πολιτικής και την Επιτροπή Νομικών Θεμάτων για την υποστήριξή τους. " Επιτροπή μπορεί να συμφωνήσει με τα περισσότερα συμπεράσματα.
<P>
" υποστήριξη του Κοινοβουλίου είναι καλοδεχούμενη ως παράγοντας που μπορεί να έχει θετικό αντίκτυπο στην επακόλουθη συζήτηση στο Συμβούλιο. Όπως προτείνεται στην έκθεση, μπορώ να σας διαβεβαιώσω ότι συνεχίζουμε τις προσπάθειες για την ΚΕΒΦΕ και τον συντονισμό των συστημάτων άμεσης φορολόγησης των κρατών μελών. " ΚΕΒΦΕ επίσης με συγκινεί ιδιαίτερα και ο λόγος είναι ότι είμαι απολύτως βέβαιος ότι θα έχει μεγαλύτερο σχετικό όφελος στις μικρές και τις μεσαίες επιχειρήσεις, παρά στις μεγάλες πολυεθνικές.
<P>
Ωστόσο, κατανοώ τις ανησυχίες και, για να απαντήσω στην ερώτηση στο τέλος της συζήτησης, θέλω να σας πω ότι στο Συμβούλιο είναι υπό συζήτηση, αλλά όχι ως συγκεκριμένη πρόταση. Για την ώρα, είναι υπό συζήτηση ως ιδέα, και σε ό,τι αφορά την ιδέα, περίπου τα δύο τρίτα των κρατών μελών έχουν εκφράσει την υποστήριξή τους και λιγότερο από το ένα τρίτο εξέφρασε είτε αμφιβολίες είτε αντίθεση.
<P>
Οποιαδήποτε συζήτηση, ιδιαιτέρως μια συζήτηση που θα προκαταλάμβανε την τρέχουσα συζήτηση για το ζήτημα της διασυνοριακής φορολογικής ελάφρυνσης λόγω ζημιών θα ήταν πρόωρη, καθώς για την ώρα δεν υπάρχει συγκεκριμένη νομοθετική πρόταση. Στο πρόγραμμα νομοθετικού έργου της Επιτροπής, ωστόσο, υπάρχει ένα σημείο που αναφέρει ότι στο δεύτερο εξάμηνο του έτους θα παρουσιάσουμε συγκεκριμένη νομοθετική πρόταση -με την απαραίτητη μελέτη επιπτώσεων- για την ΚΕΒΦΕ. Τότε μπορούμε να συζητήσουμε κατά πόσο οι ανησυχίες είναι ουσιώδεις ή όχι.
<P>
Μια παρατήρηση ακόμη: εάν δεν υπάρξει ομόφωνη συμφωνία -και για την ώρα νομίζω ότι δεν θα υπάρξει ομόφωνη συμφωνία- μπορούμε να καταφύγουμε στην ενισχυμένη συνεργασία ως λύση. Έτσι, κανένα μεμονωμένο κράτος μέλος δεν θα εξαναγκαστεί να αποδεχτεί την ΚΕΒΦΕ και να τη χρησιμοποιήσει. Και, ακόμα και σε εκείνες τις χώρες που επέλεξαν την ΚΕΒΦΕ καμία εταιρία δεν θα εξαναγκαστεί να τη χρησιμοποιήσει, επειδή δεν θα υπάρχει νόημα να εξαναγκαστούν εταιρίες που δεν λειτουργούν στην εσωτερική αγορά -που δεν δραστηριοποιούνται στην εσωτερική αγορά- να χρησιμοποιήσουν αυτήν την κοινή βάση φορολογίας. Μπορούν να παραμείνουν στην εγχώρια εθνική βάση που χρησιμοποιούσαν στο παρελθόν.
<P>
Συνεπώς συμμερίζομαι το συμπέρασμά σας ότι προκειμένου να προωθηθεί η συνεκτική ανάπτυξη και η εύρυθμη λειτουργία της εσωτερικής αγοράς, τα εμπόδια που προέρχονται από την ύπαρξη διαφορετικών καθεστώτων του φόρου εταιρειών στα κράτη μέλη πρέπει να αντιμετωπιστούν κατά προτίμηση μέσα από κοινές προσεγγίσεις και συντονισμένες ενέργειες.
<P>
Αναφορικά με την αντιστάθμιση των ζημιών, η έκθεσή σας επισημαίνει αρκετά συγκεκριμένα πεδία όπου πρέπει να γίνει περισσότερη δουλειά, όπως η αντιμετώπιση των ιδιαίτερων αναγκών των ΜΜΕ, ο καθορισμός των ομίλων και το εύρος του αυτοματοποιημένου συστήματος ανταλλαγής πληροφοριών.
<P>
Οι υπηρεσίες μου θα μελετήσουν αυτές τις προτάσεις και τα σχόλια και όπου είναι δυνατόν θα επισπεύσουν τα ζητήματα. " πτυχή των ΜΜΕ αποτελεί ήδη ένα σημαντικό μέρος του έργου του Αντιπροέδρου Günther Verheugen. Μία άλλη πτυχή, ο καθορισμός των ομίλων εταιριών, είναι ουσιώδες στοιχείο του έργου για την ΚΕΒΦΕ.
<P>
Μπορώ επίσης να σας διαβεβαιώσω ότι οι συστάσεις σας για τη διασυνοριακή φορολογική ελάφρυνση λόγω ζημιών στο πλαίσιο εταιριών και ομίλων εταιριών θα καθοδηγήσουν το έργο μας κατά τους προσεχείς μήνες. Στην έκθεσή σας υπάρχουν αρκετές αναφορές στη φοροδιαφυγή. Εδώ πρέπει να σημειωθεί ότι τον περασμένο Δεκέμβριο η Επιτροπή ενέκρινε μία ανακοίνωση για την εφαρμογή αντι-καταχρηστικών μέτρων στον τομέα της άμεσης φορολογίας.
<P>
" Επιτροπή συμμερίζεται τις ανησυχίες για τη φοροδιαφυγή που εκφράζονται στην έκθεσή σας. Τα κράτη μέλη πρέπει να έχουν τη δυνατότητα να αποτρέψουν τη διάβρωση των βάσεων φορολογίας τους εξαιτίας της κατάχρησης και του επιθετικού φορολογικού σχεδιασμού. Ταυτόχρονα, είναι κρίσιμο να διασφαλιστεί το ότι δεν θα υπάρξουν αδικαιολόγητοι περιορισμοί στις ελευθερίες της Συνθήκης. Ξεκινώντας αυτή την τελευταία πρωτοβουλία, η Επιτροπή επιδιώκει να παρακινήσει περαιτέρω συζητήσεις με τα άλλα θεσμικά όργανα για το πώς τα εθνικά αντι-καταχρηστικά μέτρα μπορούν να ανταποκριθούν σε αυτές τις απαιτήσεις. Οι παρατηρήσεις σας για τον κίνδυνο φοροδιαφυγής θα ληφθούν υπόψη.
<P>
Τέλος, σε ό,τι αφορά τις προτεινόμενες τροπολογίες στην έκθεση, η Επιτροπή είναι κατά των τροπολογιών 1, 2, 3, 4, 5 και 6, αλλά θα μπορούσε να στηρίξει τις τροπολογίες 7 και 8, οι οποίες συνάδουν με το πνεύμα της ανακοίνωσης.
<SPEAKER ID="116" NAME="Piia-Noora Kauppi">
εισηγήτρια. - Κύριε Πρόεδρε, θα είμαι πολύ σύντομη. Με χαρά, βεβαίως, σημειώνω ότι οι περισσότερες ομάδες θα στηρίξουν την έκθεση στην αυριανή ψηφοφορία. " Ομάδα μου πρότεινε αποχή αναφορικά με τις τροπολογίες 7 και 8. Πιστεύω ότι αυτό συνάδει με τις συστάσεις της Επιτροπής, καθώς και ότι οι τροπολογίες 7 και 8 πιθανότατα θα εγκριθούν, και αυτό σημαίνει ότι υπάρχει μία πολύ μεγάλη πλειοψηφία που θα στηρίξει την έκθεση αύριο.
<P>
Θα ήθελα επίσης να θυμίσω λίγο το παρελθόν: πόσο δύσκολο ήταν να μιλάμε για αυτά τα θέματα πριν αποδεχτούμε τις πρώτες οδηγίες για τη φορολογία εταιριών - οδηγία για τις μητρικές και θυγατρικές εταιρίες και οδηγία για τους τόκους και τα τέλη για τη χρήση δικαιώματος στη δεκαετία του 1990. Όμως πλέον βρίσκονται εκεί μετά από σοβαρή συζήτηση, και ακόμα πιστεύω ότι μπορούμε να έχουμε όλα τα πρακτικά ζητήματα, όπως τα αντι-καταχρηστικά μέτρα, ότι μπορούμε να βελτιώσουμε την οδηγία για τις μητρικές και θυγατρικές εταιρίες, καθώς και τις διεργασίες του φόρουμ της ΕΕ σχετικά με τις τιμές μεταβίβασης, και τέτοιες πρωτοβουλίες είναι άκρως απαραίτητες.
<P>
Όμως, εντέλει, χρειαζόμαστε μια πολύ μεγάλη λύση και την ΚΕΒΦΕ. Τη δεδομένη στιγμή είναι η καλύτερη διαθέσιμη επιλογή και πρέπει να τη δούμε σοβαρά. Ελπίζω ότι θα τελειώσει κατά τη διάρκεια αυτής της θητείας του Ευρωπαϊκού Κοινοβουλίου, πριν από τις εκλογές του 2009. Πρέπει να γίνει κάτι πριν από τις εκλογές του 2009, και δεν έχουμε την πολυτέλεια να περιμένουμε τα κράτη μέλη να προτείνουν τις επικυρώσεις και τα δημοψηφίσματά τους. Πρέπει να δράσουμε τώρα και πριν λήξει η θητεία αυτού του Κοινοβουλίου.
<SPEAKER ID="117" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

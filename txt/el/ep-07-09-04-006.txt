<CHAPTER ID="006">
Ανακοίνωση της Προεδρίας
<SPEAKER ID="072" NAME="Πρόεδρος">
Κυρίες και κύριοι συνάδελφοι, όπως βλέπετε, στην αίθουσα έχουν εγκατασταθεί δύο νέες ενημερωτικές οθόνες. Είναι μεγαλύτερες και προσφέρουν πολύ περισσότερες δυνατότητες από τις οθόνες τις οποίες αντικαθιστούν.
<P>
Αυτό είναι το πρώτο βήμα σε μια συνεχιζόμενη προσπάθεια βελτίωσης της ποιότητας και της παρουσίασης των πληροφοριών που σχετίζονται με τις διαδικασίες στην Ολομέλεια, τόσο για τους βουλευτές όσο και για το κοινό.
<P>
Ειδικότερα, μετά από κάθε ονομαστική ψηφοφορία, θα εμφανίζεται για σύντομο διάστημα μια γραφική απεικόνιση του Σώματος, στην οποία θα παρουσιάζεται ο τρόπος με τον οποίο ψήφισαν οι βουλευτές. Αυτό το νέο στοιχείο, που είναι γνωστό σε πολλά εθνικά κοινοβούλια, αντικατοπτρίζει απλώς πληροφορίες που ούτως ή άλλως δημοσιεύονται λεπτομερώς στο παράρτημα των πρακτικών της συνεδρίασης με τίτλο "Αποτελέσματα ψηφοφοριών".
<P>
Εντούτοις, κατόπιν απόφασης της Προεδρίας του Κοινοβουλίου εχθές το απόγευμα, η Διάσκεψη των Προέδρων, εν τη σοφία της, θα αποφασίσει την Πέμπτη αν οι πρόεδροι των πολιτικών ομάδων επιθυμούν τη χρησιμοποίηση αυτού του στοιχείου του συστήματος σε μόνιμη βάση στο μέλλον.
<P>
Εν τω μεταξύ, πραγματοποιήθηκε διαβούλευση σήμερα το πρωί με τις πολιτικές ομάδες και συμφωνήθηκε να επιτραπεί η χρήση αυτής της γραφικής απεικόνισης σε πειραματική βάση στη σημερινή ώρα των ψηφοφοριών.

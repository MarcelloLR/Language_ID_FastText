<CHAPTER ID="011">
Διαπραγματεύσεις σχετικά με τη Διαπεριφερειακή Συμφωνία Σύνδεσης με την Mercosur και τη νέα διμερή στρατηγική εταιρική σύμπραξη με τη Βραζιλία (συζήτηση)
<SPEAKER ID="236" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για τις διαπραγματεύσεις σχετικά με τη διαπεριφερειακή συμφωνία σύνδεσης με τη Mercosur και τη νέα διμερή στρατηγική εταιρική σύμπραξη με τη Βραζιλία.
<SPEAKER ID="237" NAME="Manuel Lobo Antunes">
Προεδρεύων του Συμβουλίου. - (PT) Γνωρίζουμε ότι η συμφωνία σύνδεσης μεταξύ της Ευρωπαϊκής Ένωσης και της Mercosur πρέπει να είναι ολοκληρωμένη σε όλες τις πτυχές της, να αποτελεί δηλαδή πολιτική και οικονομική σύνδεση και συνεργασία, με σκοπό όχι μόνο την προαγωγή του εμπορίου και των επενδύσεων, αλλά και την ενίσχυση, με αποφασιστικό τρόπο, της στρατηγικής σχέσης μεταξύ της Ευρωπαϊκής Ένωσης και της περιοχής αυτής. " εν λόγω συμφωνία θα δημιουργήσει τη μεγαλύτερη ζώνη ελευθέρου εμπορίου μεταξύ δύο περιφερειακών ομάδων χωρών, με σχεδόν 700 εκατ. κατοίκους, ενισχυμένη οικονομική και κοινωνική ολοκλήρωση, διευκόλυνση των επενδύσεων και επίτευξη σημαντικής οικονομικής ανάπτυξης και για τις δύο περιοχές.
<P>
Αληθεύει ότι τα αποτελέσματα των διαπραγματεύσεων σχετικά με το αναπτυξιακό πρόγραμμα της Ντόχα επηρέασαν τη διαδικασία των διαπραγματεύσεων. Δεν μπορούμε, ωστόσο, να αντιμετωπίσουμε τη συμφωνία σύνδεσης ως αμιγώς οικονομική συμφωνία· η σημασία της πολιτικής της διάστασης πρέπει επίσης να υπογραμμιστεί.
<P>
Για να κάνουμε το ποιοτικό άλμα που όλοι επιθυμούμε στη σχέση μεταξύ της Ευρωπαϊκής Ένωσης και της Mercosur, επιβάλλεται να ληφθεί υπόψη η ισορροπία μεταξύ των πολιτικών και των οικονομικών συνιστωσών. Οφείλουμε, ωστόσο, να αναγνωρίσουμε ότι μετά από επτά χρόνια διαπραγματεύσεων έχουμε περιέλθει σε αδιέξοδο. Το αδιέξοδο αυτό είναι αποτέλεσμα της αναντιστοιχίας, ή διαφοράς, μεταξύ των εκατέρωθεν προσφορών.
<P>
Αφενός, η προσφορά της Ευρωπαϊκής Ένωσης κάλυπτε όλους τους τομείς και, αφετέρου, η προσφορά της Mercosur παρέλειπε τομείς τους οποίους θεωρεί πολύ σημαντικούς η Ευρωπαϊκή Ένωση. " πορτογαλική Προεδρία αναμένει το πολιτικό ενδιαφέρον που επέδειξε η Mercosur να λάβει τη μορφή βελτιωμένης προσφοράς, ώστε να μπορέσει η Επιτροπή να συνεχίσει τις διαπραγματεύσεις αποβλέποντας στην ταχεία σύναψη συμφωνίας η οποία θα είναι δίκαιη και ισορροπημένη και για τις δύο πλευρές.
<P>
" στρατηγική εταιρική σχέση μεταξύ της Ευρωπαϊκής Ένωσης και της Βραζιλίας που δημιουργήθηκε στη διάσκεψη κορυφής της Λισαβόνας στις 4 Ιουλίου πρέπει να αντιμετωπίζεται όχι μόνο ως όχημα για την ενίσχυση των σχέσεων με τη Βραζιλία αλλά και ως τρόπος ενίσχυσης των στρατηγικών διαπεριφερειακών σχέσεων μεταξύ της Ευρωπαϊκής Ένωσης και της Λατινικής Αμερικής και, ειδικότερα, των διαπραγματεύσεων της ΕΕ με τη Mercosur.
<P>
" κοινή δήλωση που δημοσιεύτηκε μετά τη διάσκεψη κορυφής με τη Βραζιλία καταδεικνύει σαφώς την προσήλωση στον στόχο της ολοκλήρωσης των διαπραγματεύσεων για τη συμφωνία σύνδεσης ΕΕ-Mercosur.
<P>
Όσον αφορά ειδικότερα τη Βραζιλία, και λαμβάνοντας υπόψη την αυξανόμενη στρατηγική σημασία της χώρας αυτής στη διεθνή σκηνή, η εταιρική σύμπραξη που συνήφθη στο πλαίσιο της δραστηριότητας της πορτογαλικής Προεδρίας, αποτέλεσε την αρχή μιας νέας σχέσης μεταξύ της Ευρωπαϊκής Ένωσης και της Βραζιλίας, παρόμοιας με αυτές που βλέπουμε τώρα να αναπτύσσονται με τη Ρωσία, την Ινδία και την Κίνα. " εν λόγω σύμπραξη θα αναπτυχθεί βάσει σχεδίου δράσης το οποίο θα περιλαμβάνει την ενίσχυση του διαλόγου και της συνεργασίας στους τομείς κοινού ενδιαφέροντος που περιγράφονται στην ανακοίνωση της Επιτροπής προς το Συμβούλιο σχετικά με τη στρατηγική εταιρική σύμπραξη ΕΕ-Βραζιλίας, η οποία περιλαμβάνει φυσικά τα θέματα που απασχολούν τις σχέσεις της ΕΕ με τη Mercosur.
<SPEAKER ID="238" NAME="Ján Figeľ">
μέλος της Επιτροπής. - (EN) Κυρία Πρόεδρε, χαίρομαι που μου δίνεται η ευκαιρία να συζητήσουμε το πολύ σημαντικό αυτό ζήτημα. Όπως ορθά τονίστηκε, η απόφαση να θεσπίσουμε στρατηγική εταιρική σύμπραξη με τη Βραζιλία ανάγεται στην πρώτη ανακοίνωση της Επιτροπής σχετικά με τη Βραζιλία, όπου προτείναμε να προαγάγουμε τις σχέσεις μας με τη Βραζιλία, η δε πρώτη διάσκεψη κορυφής ΕΕ-Βραζιλίας στη Λισαβόνα επιβεβαίωσε και εμπέδωσε τη νέα αυτή σχέση.
<P>
Γιατί στενότερες σχέσεις με τη Βραζιλία; " στρατηγική εταιρική σύμπραξη ΕΕ-Βραζιλίας αποτελεί φυσική αντίδραση στα γεωπολιτικά δεδομένα. Σήμερα, η Βραζιλία καθίσταται διεθνής παράγοντας με ειδικό βάρος σε σημαντικά παγκόσμια ζητήματα όπως η αλλαγή του κλίματος, ο αγώνας κατά της φτώχειας, η ειρήνη, η ασφάλεια και η πολυμέρεια. Αποτελεί σεβαστή φωνή στους κόλπους του αναπτυσσόμενου κόσμου, όπως δείχνει η θητεία της ως προέδρου της ομάδας των 20 εντός του ΠΟΕ ή ως ενεργός κήρυκας του διαλόγου μεταξύ των χωρών του Νότου.
<P>
Έχει διαμορφώσει νέες εταιρικές συμπράξεις με όλους τους κεντρικούς παράγοντες: την Κίνα, τη Ρωσία και τις "νωμένες Πολιτείες. " Ευρωπαϊκή Ένωση έχει πολλά να κερδίσει από τη στενότερη εταιρική σύμπραξη με τη Βραζιλία με στόχο την πρόοδο σε παγκόσμια θέματα κοινού ενδιαφέροντος.
<P>
" στρατηγική εταιρική σχέση παρέχει το κατάλληλο πλαίσιο, όπως έχει καταδείξει η εμπειρία από όλα τα υπόλοιπα μέλη της ομάδας κρατών BRIC. Ποιες επιπτώσεις θα έχει αυτή η εταιρική σύμπραξη στη Λατινική Αμερική και, ειδικότερα, στην περιοχή της Mercosur; " προώθηση της περιφερειακής ολοκλήρωσης αποτελεί έναν εκ των ακρογωνιαίων λίθων της εταιρικής σύμπραξης. Αυτό δηλώνεται σαφώς στην ανακοίνωση της Επιτροπής, την ίδια άλλωστε αντίληψη έχει και η Βραζιλία. Ο Πρόεδρος Lula το διευκρίνισε αυτό αρκετά έντονα κατά την πρώτη διάσκεψη κορυφής ΕΕ-Βραζιλίας τον Ιούλιο.
<P>
Δεν μπορώ να τονίσω με επάρκεια τη σημασία του Νοτίου Κώνου για την Ευρωπαϊκή Ένωση. Εκτός από το γεγονός ότι μας ενώνουν πολιτισμικές και πολιτικές αξίες όπως η δημοκρατία, τα ανθρώπινα δικαιώματα και η κοινωνική δικαιοσύνη, υπάρχουν τεράστιες, ανεκμετάλλευτες ακόμη, οικονομικές δυνατότητες μεταξύ των δύο οικονομικά συμπληρωματικών περιοχών. " ΕΕ αποτελεί τον υπ' αριθμόν ένα εμπορικό και επενδυτικό εταίρο της Mercosur. " αξία των αγαθών και των υπηρεσιών μας που διακινούνται από τον ωκεανό ετησίως ανέρχεται στα 50 δισ. ευρώ. Επιπλέον, η συνολική αξία των επενδύσεων της ΕΕ στις χώρες της Mercosur ανήλθε το 2005 σε περίπου 100 δισ. ευρώ.
<P>
Επίσης, και το σημαντικότερο όλων, είμαστε ειλικρινά πεπεισμένοι για τις δυνατότητες μιας οικονομικά και πολιτικά ολοκληρωμένης Mercosur. " πρόσφατη σύσταση του Διαρθρωτικού Ταμείου Σύγκλισης και του Κοινοβουλίου της Mercosur αποτελούν ιδιαίτερα ενθαρρυντικά σημεία. " ΕΕ είναι σταθερός υποστηρικτής αυτής της διαδικασίας ολοκλήρωσης, όχι απλώς στα λόγια αλλά και με συγκεκριμένα έργα.
<P>
" Ευρωπαϊκή Ένωση ήταν και θα συνεχίσει να είναι ο σχεδόν αποκλειστικός χορηγός βοήθειας προς την ολοκλήρωση της Mercosur. Έχει δεσμευτεί το ποσό των 50 εκατ. ευρώ τα τελευταία πέντε έτη, και το ίδιο ποσό διατίθεται για τις τρέχουσες δημοσιονομικές προοπτικές (2007-2013) ως συμβολή στη διαμόρφωση των θεσμών της Mercosur, την ενδυνάμωση της κοινωνίας των πολιτών και την προώθηση της οικονομικής ολοκλήρωσης.
<P>
" σύναψη της συμφωνίας σύνδεσης ΕΕ-Mercosur θα αποτελέσει κολοσσιαίο βήμα προόδου για τη διαδικασία ολοκλήρωσης στην περιοχή. Γι' αυτό και η Ευρωπαϊκή Ένωση παραμένει προσηλωμένη στον στόχο της διεξαγωγής των διαπραγματεύσεων και ενδιαφέρεται να προωθήσει τις διαπραγματεύσεις, μόλις υπάρξει περισσότερη σαφήνεια στον αναπτυξιακό γύρο της Ντόχα.
<P>
" στρατηγική εταιρική σύμπραξη με τη Βραζιλία είναι απόφαση προς όφελος της Βραζιλίας και προς όφελος της Mercosur. Τα δύο επίπεδα σχέσεων -εθνικό και περιφερειακό- θα αλληλοσυμπληρώνονται και αλληλοστηρίζονται. Επ' ουδενί τρόπω η εταιρική σύμπραξη δεν αντικαθιστά τις διαπεριφερειακές διαπραγματεύσεις ΕΕ-Mercosur.
<P>
Συμφωνούμε πλήρως με τη Βραζιλία ότι η Mercosur είναι και θα παραμείνει η μόνη πλατφόρμα για τις διμερείς μας οικονομικές και εμπορικές σχέσεις. Είμαι πεπεισμένος ότι, ξεκινώντας τον διάλογο με τη Βραζιλία, το μεγαλύτερο μέλος της Mercosur, μπορούμε να συμβάλουμε πραγματικά στην περιφερειακή διαδικασία ολοκλήρωσης. " κοινή εμπειρία σε μια κοινή ατζέντα με την ΕΕ θα ενθαρρύνει τη Βραζιλία να στηρίξει καλύτερα τις προσπάθειες της Mercosur για τη δημιουργία μιας κοινής αγοράς και μιας πολιτικής ένωσης.
<SPEAKER ID="240" NAME="Daniel Varela Suanzes-Carpegna">
εξ ονόματος της Ομάδας PPE-DE. - (ES) Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, καταρχάς θέλω να ευχαριστήσω την πορτογαλική Προεδρία και τον Επίτροπο για τα απαραίτητα και σχετικά σχόλιά τους υπό το πρίσμα του κειμένου της σαφούς ερώτησης που διατυπώνει η Επιτροπή Διεθνούς Εμπορίου.
<P>
" Βραζιλία, όπως γνωρίζουμε όλοι, είναι μια μεγάλη και αξιοθαύμαστη χώρα με τεράστιες δυνατότητες που βρίσκεται σε κρίσιμο σημείο στην πολιτική και οικονομική της ανάπτυξη. " αμοιβαία σχέση μας είναι δυνατή, και μπορούμε και πρέπει να την ενισχύσουμε περισσότερο. Οι ιδιαίτεροι δεσμοί της Βραζιλίας με την Πορτογαλία, και οι δεσμοί της Πορτογαλίας με τη Βραζιλία, είναι επίσης γνωστές, αναγνωρισμένες και σεβαστές απ' όλους.
<P>
- (PT) Κατανοούμε καλά τη θέση των καλών και αξιότιμων πορτογάλων φίλων μας, τα συμφέροντα και τις ανησυχίες τους, επειδή τα συμμεριζόμαστε.
<P>
(ES) Ωστόσο, η Ευρωπαϊκή Ένωση, η Επιτροπή, το Συμβούλιο και το Κοινοβούλιο εξέφραζαν πάντα τη στήριξή τους για την εδραίωση της περιφερεριακής ολοκλήρωσης με τη Mercosur, διαπραγματευόμενοι με την ένωση και στηρίζοντας όσο το δυνατόν περισσότερο την περιφερειακή ολοκλήρωση.
<P>
Όπως έχει λεχθεί εδώ, η Βραζιλία διαδραματίζει αναμφισβήτητα ρόλο κλειδί σε αυτό. Αν η ανακοίνωση από την Επιτροπή και η στρατηγική εταιρική σχέση που προτείνεται με τη Βραζιλία οδεύουν προς αυτήν την κατεύθυνση, τόσο το καλύτερο. Αυτό θα ισοδυναμούσε με στήριξη του Ευρωπαϊκού Κοινοβουλίου το οποίο εκφράστηκε εδώ στη συζήτηση και στην ψηφοφορία που διεξήχθη σε σχέση με την έκθεση, της οποίας είχα την τιμή να είμαι εισηγητής, σχετικά με τις διαπραγματεύσεις με τη Mercosur, η οποία εγκρίθηκε πριν από ένα χρόνο, και στην οποία αναφέρομαι.
<P>
Επομένως, λόγω της σύγχυσης που έχει προκύψει από αυτήν την ανακοίνωση, το Κοινοβούλιο πρέπει να διασφαλίσει ότι αυτό το σημείο θα διευκρινιστεί, και ότι θα συνεχίσουμε να ενημερωνόμαστε.
<P>
Γνωρίζουμε επίσης ότι οι προσδοκίες για τη σύναψη φιλόδοξης συμφωνίας μεταξύ της Ευρωπαϊκής Ένωσης και της Mercosur δεν μπορούν να συνεχίζονται αιώνια, και, αν η Mercosur δεν κάνει πρόοδο με την ολοκλήρωσή της, και οι διαπραγματεύσεις της Ευρωπαϊκής Ένωσης με τη Mercosur παραμείνουν στάσιμες, με ή χωρίς συμφωνία της Ντόχα, θα πρέπει να ληφθεί απόφαση σχετικά με αυτές, και για άλλη μια φορά το πιο σημαντικό πράγμα θα ήταν η αποτελεσματικότητα: διμερής συμφωνία με τη Βραζιλία.
<P>
Αλλά αν δεν συμβεί αυτό, κύριε Πρόεδρε, κυρίες και κύριοι, ο στόχος είναι να επιτευχθεί συμφωνία με τη Mercosur. Συνοπτικά, ναι στη Βραζιλία, αλλά χωρίς να ζημιωθούν οι διαπραγματεύσεις με το σύνολο της Mercosur.
<SPEAKER ID="243" NAME="Erika Mann">
εξ ονόματος της Ομάδας PSE. - (DE) Κύριε Πρόεδρε, κύριε Επίτροπε, κύριε Προεδρεύων του Συμβουλίου, ζητήσαμε αυτήν τη συζήτηση στην Επιτροπή Διεθνούς Εμπορίου, επειδή ανησυχούμε ιδιαίτερα, γιατί βλέπουμε ότι συνάπτουμε όλο και πιο πολλές συμφωνίες διαφόρων ειδών που αφορούν όλες την εργασία μας στον τομέα των εξωτερικών οικονομικών σχέσεων και έχουν φυσικά πάντα και διάσταση εξωτερικής πολιτικής. Έχουμε διμερείς συμφωνίες ελευθέρων συναλλαγών, περιφερειακές συμφωνίες ελευθέρων συναλλαγών, συμφωνίες εταιρικής σχέσης και στρατηγικές συμφωνίες, και ανησυχούμε για το πώς μπορούμε να τις συνδυάσουμε, ώστε να έχουμε ενιαία ευρωπαϊκή προσέγγιση για το πώς μπορούμε να αντιδράσουμε στις προκλήσεις της παγκοσμιοποίησης στον τομέα της εξωτερικής πολιτικής και των εξωτερικών οικονομικών σχέσεων.
<P>
Κύριε Επίτροπε, είπατε δικαιολογημένα ότι η Βραζιλία είναι μια σημαντική χώρα για εμάς. Επίσης, ευχαριστώ τον Προεδρεύοντα του Συμβουλίου για την παρουσία του, και φυσικά όλοι θα συμφωνήσουμε σε αυτό. Δεν είναι μόνο μία σημαντική χώρα, αλλά είναι από πολλές απόψεις και μία καταπληκτική χώρα. Το θέμα όμως είναι απλώς πώς μπορεί κανείς να συνδυάσει με εύλογο τρόπο αυτήν τη στρατηγική συμφωνία με την ταυτόχρονη ιδέα της σύναψης περιφερειακής συμφωνίας με τη Mercosur που ακολουθεί έναν τόσο δύσκολο δρόμο. Απλώς δεν ισχύει ότι τα πάμε θαυμάσια στις διαπραγματεύσεις. Τα πράγματα είναι πολύ περίπλοκα.
<P>
Παράλληλα θέλουμε να συνάψουμε πολυμερή συμφωνία στο πλαίσιο του γύρου της Ντόχα. Και αυτήν τη συμφωνία δεν φαίνεται πως θα την ολοκληρώσουμε με εξαιρετική επιτυχία, αν βέβαια καταφέρουμε να την ολοκληρώσουμε. Πώς λοιπόν σκοπεύετε να τα κάνετε όλα αυτά παράλληλα; Αυτό είναι το ερώτημά μας.
<P>
Φυσικά είναι και μία στρατηγική συμφωνία. Ποια είναι τα χαρακτηριστικά μίας στρατηγικής συμφωνίας; Αν την εξετάσουμε, βλέπουμε ότι περιλαμβάνει πάρα πολλά. Για τη Βραζιλία υπάρχουν πάρα πολλές πολιτικές δηλώσεις πρόθεσης που είναι όλες πολύ λογικές. Επίσης, η Ομάδα μου είναι πολύ ικανοποιημένη, διότι περιλαμβάνονται και αυτές, πώς όμως σκοπεύετε να το συνδέσετε αυτό με τα άλλα κράτη μέλη για παράδειγμα τη Λατινική Αμερική με την οποία έχουμε συνάψει συμφωνίες ελευθέρων συναλλαγών; Ή πάλι πώς σκοπεύετε να το παρουσιάσετε, προκειμένου η εμπορική πολιτική μας να διαποτιστεί από μία ενιαία ευρωπαϊκή πολιτική με τρόπο που να μπορούν να το καταλάβουν αυτό και όλοι οι εταίροι;
<SPEAKER ID="244" NAME="Ignasi Guardans Cambó">
εξ ονόματος της Ομάδας ALDE. - (ES) Κύριε Πρόεδρε, κύριε Προεδρεύων του Συμβουλίου, κύριε Επίτροπε, η Mercosur είναι μια πραγματικότητα που οφείλει πολλά στην Ευρωπαϊκή Ένωση. Αναμφίβολα η Mercosur είναι ουσιαστικά ο καρπός της ελεύθερης και κυρίαρχης απόφασης των μελών της, δεν υπάρχει αμφιβολία, των τεσσάρων πλήρων μελών της, σύντομα πέντε, αν, όπως ελπίζουμε, δεν υπάρξουν εμπόδια στην επικύρωση της υποψηφιότητας της Βενεζουέλας για ένταξη που εκκρεμεί.
<P>
Είναι προφανές ότι είναι ο καρπός των μελών που την αποτελούν. Ωστόσο, είναι επίσης προφανές ότι, από τις αρχές της το 1985, με τη δήλωση του Foz de Iguazú και τη Συνθήκη της Ασουνσιόν το 1991, η Ευρωπαϊκή Ένωση ήταν πολύ κοντά σε αυτό που τότε ήταν στα πρώτα του βήματα και είναι τώρα πραγματικότητα. Ήταν πολύ κοντά, στηρίζοντας, συμμεριζόμενη και υπερασπιζόμενη την ύπαρξη της Mercosur και αυτό που αποσκοπούσε να κάνει, επειδή ξέραμε ότι η περιφερειακή σχέση, μεταξύ περιφερειακού πλαισίου και περιφερειακού πλαισίου, είχε πολλά οφέλη για εκείνους και για μας επίσης.
<P>
Γι' αυτό τον λόγο το Ευρωπαϊκό Κοινοβούλιο στήριζε πάντα τη μέγιστη ώθηση στη συμφωνία σύνδεσης μεταξύ της Ευρωπαϊκής Ένωσης και της Mercosur. Μια συμφωνία που μπορεί να σταθεί, που είναι τόσο φιλόδοξη όσο και ισορροπημένη. Μια συμφωνία η οποία, μαζί με την εμπορική διάσταση, την αυστηρά εμπορική διάσταση, έχει επίσης ένα πολιτικό και θεσμικό κεφάλαιο, καθώς και ένα κεφάλαιο που στοχεύει στην προώθηση της αειφόρου οικονομικής και κοινωνικής ανάπτυξης.
<P>
Υπάρχουν αξίες που έχει υπερασπίσει το Ευρωπαϊκό Κοινοβούλιο σε όλη τη διάρκεια της σχέσης του με τη Mercosur. Αυτός είναι ο λόγος που οι βουλευτές του Κοινοβουλίου που ασχολούνται με θέματα εξωτερικού εμπορίου στην Επιτροπή Διεθνούς Εμπορίου εκπλήσσονται, όπως αντικατοπτρίζεται σε διάφορους λόγους, με την ανακοίνωση διμερούς στρατηγικής συμφωνίας με τη Βραζιλία.
<P>
Πάντα πιστεύαμε ότι το περιφερειακό πλαίσιο είναι ο πιο αποτελεσματικός στόχος να επιτευχθούν αυτοί οι στόχοι, και ο αληθινός πυλώνας για να βασίσουμε τις σχέσεις μας. Είναι προφανές ότι ο αυξανόμενος ρόλος της Βραζιλίας δεν αξίζει μόνο σεβασμό, αλλά πραγματικά συγχαρητήρια. Ο Πρόεδρος Lula και η κυβέρνησή του εδραιώνουν ηγετικό ρόλο για τη χώρα, που συμβάλλει σε μεγάλο βαθμό στη σταθερότητα της περιοχής και την πρόοδο για εκατομμύρια ανθρώπους. Όλοι γνωρίζουν, αν κοιτάξουμε τους αριθμούς, πόσο σημαντική είναι η επιρροή της Βραζιλίας στις εμπορικές μας σχέσεις με αυτήν την αγαπητή περιοχή του κόσμου και πόσο όλο και πιο σημαντική θα είναι.
<P>
Ωστόσο, ειδική στρατηγική σχέση μεταξύ της Ευρωπαϊκής Ένωσης και της Βραζιλίας, όπως ανακοινώθηκε στις 30 Μαΐου, διατρέχει τον κίνδυνο να ζημιώσει την περιφερειακή σχέση μεταξύ της Ευρωπαϊκής Ένωσης και της Mercosur.
<P>
Ακούσαμε τον υπουργό Εξωτερικών και τον Επίτροπο να προσπαθούν να μας καθησυχάσουν σε αυτό το θέμα, και δεχτήκαμε αυτές τις εξηγήσεις. Ωστόσο, ζητάμε να συνεχίσει να ενημερώνεται το Κοινοβούλιο σε αυτές τις διαπραγματεύσεις, διότι καταλαβαίνουμε όλοι ότι, θεωρητικά, μια ειδική στρατηγική συμφωνία με τη Βραζιλία είναι δυνατή, αλλά ότι δεν θα θέλαμε και δεν θα στηρίζαμε τίποτα που θα αποδυνάμωνε την περιφερειακή σχέση.
<SPEAKER ID="245" NAME="Liam Aylward">
εξ ονόματος της Ομάδας UEN. - (EN) Κύριε Πρόεδρε, το ζήτημα του βραζιλιάνικου βοείου κρέατος εξακολουθεί να μονοπωλεί την επικαιρότητα, καθώς είναι πρόβλημα που επηρεάζει τους αγρότες και καταναλωτές της Ευρώπης. Ως ιρλανδός βουλευτής του Ευρωπαϊκού Κοινοβουλίου, συναντήθηκα με τον πρέσβη της Βραζιλίας στην Ευρωπαϊκή Ένωση φέτος τον Μάιο και ξανά στα τέλη Αυγούστου με στόχο να προβάλω τις ανησυχίες μου σχετικά με τις εξαγωγές βραζιλιάνικου βοείου κρέατος προς την ΕΕ. Στα θέματα περιλαμβάνονταν η παράνομη αφαίρεση των ετικετών, το μεθοριακό λαθρεμπόριο βοοειδών από περιοχές μολυσμένες από αφθώδη πυρετό και η ορθή εξέταση των βοοειδών.
<P>
" ΕΕ ορθώς έχει υιοθετήσει την πολιτική της περιφερειοποίησης βάσει της οποίας, εάν εμφανιστεί αφθώδης πυρετός σε μια χώρα, από τις εξαγωγές βοείου κρέατος αποκλείεται μόνο η πληγείσα περιοχή. " πολιτική αυτή λειτούργησε αποτελεσματικά στην Ιρλανδία το 2001 και στο "νωμένο Βασίλειο φέτος το καλοκαίρι, καθώς εφαρμόστηκαν αμέσως αυστηρές πολιτικές ανιχνευσιμότητας. Αυτό το επίπεδο ανιχνευσιμότητας δεν υφίσταται στη Βραζιλία, και το γεγονός αυτό είναι απαράδεκτο για την ΕΕ. Στην ΕΕ, οι εκτροφείς βοοειδών υποχρεούνται να τηρούν αυστηρές προδιαγραφές που επιβάλλονται από την Επιτροπή. Προτρέπω λοιπόν την Επιτροπή να διασφαλίσει ότι θα εφαρμοστούν στη Βραζιλία οι ίδιες προδιαγραφές και ρυθμίσεις που ισχύουν σήμερα στην Ευρώπη, ώστε να διασφαλιστεί ένα πλαίσιο ισοτιμίας όρων για όλους. Χαίρομαι που η Επίτροπος Fischer Boel επισκέπτεται τη Βραζιλία τον επόμενο μήνα και ελπίζω ότι μετά την επίσκεψή της θα είναι σε θέση να απαντήσει στις αιτιολογημένες ανησυχίες των κτηνοτρόφων και καταναλωτών της Ευρώπης.
<SPEAKER ID="246" NAME="Alain Lipietz" LANGUAGE="FR">
Κύριε Πρόεδρε, κύριε Προεδρεύων του Συμβουλίου, κύριε Επίτροπε, πιστεύω ότι δεν πρέπει να υπεκφεύγουμε και να καθυστερούμε. Το πρόβλημα δεν είναι ο σεβασμός που οφείλουμε στη μεγάλη αυτή χώρα, τη Βραζιλία· το πρόβλημα είναι η στροφή που έχουν πάρει σήμερα οι διεθνείς σχέσεις.
<P>
Ο κ. Mandelson και, ως φαίνεται, η Γενική Διεύθυνση Εμπορίου έχουν εγκαταλείψει το ιδεώδες της πολυμέρειας και υιοθετήσει την πρακτική της αντιμετώπισης των θεμάτων σε διμερές επίπεδο, την οποία εφαρμόζουν οι "νωμένες Πολιτείες. Το σήμα κατατεθέν της ευρωπαϊκής στάσης στις διεθνείς συναλλαγές ήταν ότι επιδιώκαμε τουλάχιστον τη διαπεριφερειακότητα, δηλαδή τη διεξαγωγή διαλόγου μεταξύ ευρύτερων περιοχών. Τώρα, μας πληροφορούν, συζητούμε με τη Βραζιλία όπως συζητούμε και με την Ινδία: σαν να έπρεπε να αντικαταστήσουμε, κατά κάποιον τρόπο, την ανάμνηση του βρετανικού ιμπεριαλισμού με την ανάμνηση του πορτογαλικού ή ισπανικού ιμπεριαλισμού! Ωστόσο, και διορθώστε με, αν κάνω λάθος, η Ινδία μετρά δυόμισι φορές το μέγεθος της Ευρώπης, μαζί με την Τουρκία. " Ινδία μετρά τρεις φορές ολόκληρη τη Λατινική Αμερική.
<P>
Ο στόχος μας είναι να συμβάλουμε στη διαμόρφωση ενός πολυπολικού κόσμου. Αυτό σημαίνει ότι οφείλουμε να συμβάλουμε καταρχάς στην ενοποίηση της Mercosur και της Κοινότητας των Άνδεων και έπειτα στην ενοποίηση όλης της κοινότητας των εθνών της Νοτίου Αμερικής.
<P>
Στο πλαίσιο αυτό, δεν έχουμε καμία αντίρρηση με τις συζητήσεις, είτε με τη Βολιβία είτε με τη Βραζιλία, ωστόσο δεν πρέπει ποτέ να λησμονούμε ότι πρέπει να επιδιώκουμε την ένωση και όχι τη διαίρεση. Οφείλουμε να τοποθετήσουμε τη Mercosur πριν από τη Βραζιλία στην ατζέντα των προτεραιοτήτων μας, στις δε συζητήσεις μας με τη Βραζιλία οφείλουμε να αναλογιζόμαστε τις ενδεχόμενες συνέπειες τέτοιας προσέγγισης, περιλαμβανομένων των συζητήσεών μας με την Ένωση Κρατών της Νοτιοανατολικής Ασίας για το θέμα της ζάχαρης.
<SPEAKER ID="247" NAME="Helmuth Markov">
εξ ονόματος της Ομάδας GUE/NGL. - (DE) Κύριε Πρόεδρε, κύριε Προεδρεύων του Συμβουλίου, κύριε Επίτροπε, μολονότι οι διαπραγματεύσεις με τη Mercosur προχωρούν αργά, η ΕΕ πρέπει να δώσει στην κυβέρνηση της Βραζιλίας και στους άλλους εταίρους μας το σαφές μήνυμα ότι δεν θα συνάψει διμερείς συμφωνίες με επιμέρους κυβερνήσεις που αντιτίθενται στις διαδικασίες ολοκλήρωσης στις αντίστοιχες περιφέρειες: ούτε με τη Βραζιλία, που είναι μέλος της Mercosur και πιθανό μελλοντικό μέλος της Unasur, ούτε με την Κολομβία ή το Περού, που είναι μέλη της Κοινότητας των Άνδεων και επίσης πιθανά μέλη της Unasur.
<P>
Οι δυσκολίες στις διαπραγματεύσεις με τη Mercosur είναι σημαντικό θέμα. Το μέλλον της γεωργίας, όχι μόνο της μεγάλης γεωργικής βιομηχανίας και του τομέα παροχής υπηρεσιών, η εκβιομηχάνιση, η μεταφορά τεχνολογίας, η πρόσβαση σε φάρμακα, είναι ζητήματα για τα οποία πρέπει να βρούμε λύσεις μαζί με τους εταίρους μας της Λατινικής Αμερικής, εάν μας ενδιαφέρει πραγματικά μια πραγματική συνεργασία με την περιοχή αυτή. Στόχος μας πρέπει να είναι μία διαδικασία συνεργασίας επικεντρωμένη στα συμφέροντα των πολιτών. " συνεργασία δεν πρέπει να περιορίζεται στη διανομή μεριδίων της αγοράς και πρόσβασης στην ενέργεια και στο νερό ή στη χορήγηση διπλωμάτων ευρεσιτεχνίας πνευματικής ιδιοκτησίας.
<P>
" Ομάδα μου επικρότησε θερμά το γεγονός ότι η Βραζιλία έκανε σημαντικά βήματα παρά τις αντιρρήσεις της φαρμακευτικής βιομηχανίας, προκειμένου να βελτιώσει την πρόσβαση σε φάρμακα όπως η Ταϊλάνδη. Αυτά τα βήματα πρέπει να στηριχθούν από την Επιτροπή και το Συμβούλιο. Επίσης, επιδοκιμάζουμε το γεγονός ότι η Βραζιλία δήλωσε ήδη πρόθυμη να συζητήσει το πρόβλημα της καταστροφής του τροπικού δάσους του Αμαζονίου, γιατί αυτό είναι ουσιαστικό για τη σταθεροποίηση του κλίματος.
<P>
" καταστροφή επιβραδύνθηκε βέβαια τα τελευταία δύο χρόνια, όμως δεν έχει σταματήσει. " πίεση τόσο της Ευρωπαϊκής Ένωσης όσο και των "ΠΑ και άλλων παραγόντων για πρόσβαση σε βιοκαύσιμα και ιδίως σε αιθανόλη, αντί για τον καλύτερο έλεγχο της συμπεριφοράς των καταναλωτών τους, είναι ένας ακόμα κίνδυνος για το τροπικό δάσος και την ασφάλεια των τροφίμων.
<P>
Κατά καιρούς ακούμε από τις αρχές της Βραζιλίας ότι η χώρα πρέπει να επεκτείνει τη γεωργική της βιομηχανία για να βελτιώσει την οικονομική της κατάσταση, διότι αντιμετωπίζει το πρόβλημα του εξωτερικού χρέους. Όπως γνωρίζετε, νέες κυβερνήσεις της περιοχής προσπαθούν να βρουν νέους δρόμους για τη λύση αυτού του προβλήματος. " Βολιβία, η Δημοκρατία του Ισημερινού, η Νικαράγουα, η Βενεζουέλα, η Παραγουάη και η Αργεντινή ενώθηκαν για να δημιουργήσουν μία Τράπεζα του Νότου και να ανεξαρτητοποιηθούν με τον τρόπο αυτόν από την Παγκόσμια Τράπεζα και το Διεθνές Νομισματικό Ταμείο. Είναι και αυτό ένα καλό νέο, ακόμα και αν ως Ευρωπαϊκή Ένωση είμαστε μέτοχοι των άλλων τραπεζών και χάνουμε έτσι πιστώσεις. Τότε όμως πρέπει να εγκαταλείψουμε το δικό μας είδος προϋποθέσεων.
<P>
" Ευρωπαϊκή Ένωση δεν πρέπει να παραμείνει παθητικός θεατής αλλά να δραστηριοποιηθεί, να ενισχύσει και να διευρύνει αυτές τις προσεγγίσεις, που είναι απόλυτα συμβατές με τους δικούς μας στόχους της συνεργασίας και της προστασίας του περιβάλλοντος.
<SPEAKER ID="248" NAME="Bastiaan Belder">
εξ ονόματος της Ομάδας IND/DEM. - (NL) Κύριε Πρόεδρε, έχει μεγάλη σημασία το γεγονός ότι η νέα διμερής στρατηγική εταιρική σύμπραξη με τη Βραζιλία επιτεύχθηκε υπό την πορτογαλική Προεδρία. Εκτιμώ τη δυνατότητα που δίνεται σε κάθε κράτος μέλος να αφήσει το ίχνος του στην πολιτική της ΕΕ κατά τη διάρκεια της Προεδρίας του. Θα προσέθετα, ωστόσο, ότι τα κράτη μέλη πρέπει να χρησιμοποιούν αυτήν τη δυνατότητα ελιγμών μόνο στον βαθμό που λαμβάνεται συγχρόνως υπόψη η συνέχεια της τρέχουσας πολιτικής ημερήσιας διάταξης της ΕΕ.
<P>
Γι' αυτόν ακριβώς τον λόγο συμμερίζομαι την ανησυχία που διαβλέπω να υπάρχει σχετικά με το θέμα που συζητούμε εν προκειμένω. Εδώ και κάποιο διάστημα, η Ευρωπαϊκή Ένωση είχε ως στόχο τη σύναψη διαπεριφερειακής συμφωνίας σύνδεσης με τη Mercosur. Ο στόχος αυτός ανατρέπεται από τη διμερή στρατηγική εταιρική σύμπραξη με τη Βραζιλία.
<P>
Πρώτον, οι υπόλοιπες χώρες της Mercosur αισθάνονται ότι έχουν εξαπατηθεί από την Ευρωπαϊκή Ένωση. Αντί διαπεριφερειακής συμφωνίας, η Ένωση προφανώς προτιμά διμερή συμφωνία. Θέλω λοιπόν να ρωτήσω την Επιτροπή ποιες πρωτοβουλίες λαμβάνει για να διασκεδάσει αυτές τις ανησυχίες σε χώρες όπως η Αργεντινή, η Ουρουγουάη και η Παραγουάη. Οι εμπορικές σχέσεις με τις χώρες αυτές είναι εξίσου σημαντικές για την Ένωση.
<P>
Ένας δεύτερος λόγος της ανησυχίας μου όσον αφορά τη Mercosur σχετίζεται με τη σταθερότητα και τον πολιτικό προσανατολισμό αυτής της συνεργασίας. Τα τελευταία χρόνια έχει καταστεί σαφές ότι η Βραζιλία επιθυμεί να προβάλει με πιο δυναμικό τρόπο την παρουσία της σε διεθνές επίπεδο ως φυσικής ηγέτιδας της ηπείρου. Αυτό εκφράζεται όχι μόνο μέσω της υιοθέτησης πιο αποφασιστικού ρόλου εντός του ΠΟΕ, αλλά και μέσω της επιθυμίας, λόγου χάρη, για εξασφάλιση μόνιμης έδρας στο Συμβούλιο Ασφαλείας.
<P>
Ως εκ τούτου, η Βραζιλία ενδιαφέρεται λιγότερο για τον ρόλο της στην ήπειρο. Εξάλλου, η Mercosur καταναλώνει μόλις το 10% των εξαγωγών της Βραζιλίας. " χώρα αυτή εμφανίζεται συνεπώς λιγότερο διατεθειμένη να επενδύσει σε άλλες χώρες της Mercosur. Με την είσοδό της στον παγκόσμιο στίβο, η Βραζιλία δείχνει ότι υπερβαίνει τον ρόλο που είχε στα στενά πλαίσια της περιοχής της.
<P>
" αντίστροφη όψη αυτής της πολιτικής της Βραζιλίας είναι η απειλή για τη σταθερότητα και την πολιτική εξέλιξη της Mercosur. Μετά την απόσυρση της Βραζιλίας, η Βενεζουέλα επιχειρεί να αναλάβει ηγετικό ρόλο εντός της Mercosur και ως εκ τούτου στο σύνολο της ηπείρου. Ο Chávez επιδιώκει να ενισχύσει τον ρόλο του στην περιοχή με τη βοήθεια των πόρων που του εξασφαλίζει το πετρέλαιο και της αντιδυτικής ρητορικής του. " Βενεζουέλα εφαρμόζει προστατευτική, προσανατολισμένη στο εσωτερικό, οικονομική πολιτική, στο πλαίσιο της οποίας μεγάλοι οικονομικοί τομείς απειλούνται με επανεθνικοποίηση. Εν τω μεταξύ, δεν υπάρχει περαιτέρω περιθώριο για το ελεύθερο εμπόριο και το άνοιγμα νέων αγορών. Υποθέτω ότι το Συμβούλιο και η Επιτροπή γνωρίζουν ότι οι εξελίξεις αυτές έχουν επιπτώσεις στις χώρες της Νοτίου Αμερικής, οπωσδήποτε όμως και στα οικονομικά και εμπορικά συμφέροντα της Ένωσης σε αυτήν την περιοχή.
<P>
Καλώ το Συμβούλιο και την Επιτροπή να εκμεταλλευτούν το γεγονός ότι υπάρχει διμερής εταιρική σύμπραξη με τη Βραζιλία, προκειμένου να αντιστρέψουν την τάση που μόλις περιέγραψα. " Ένωση πρέπει να ζητήσει από τη Βραζιλία να χρησιμοποιήσει το νέο πολιτικό κύρος της διμερούς εταιρικής σύμπραξης με την ΕΕ για να αναλάβει εκ νέου ηγετικό πολιτικό ρόλο στη Mercosur και την ήπειρο συνολικά. Πρέπει να συμβάλει έτσι στην αποτροπή της επέκτασης των απομονωτικών πολιτικών χωρών όπως η Βενεζουέλα και η Βολιβία στην υπόλοιπη ήπειρο.
<P>
Τέλος, κύριε Πρόεδρε, θέλω να σχολιάσω το περιεχόμενο της εταιρικής σύμπραξης. Θεωρώ ότι το περιεχόμενο της εταιρικής σύμπραξης της ΕΕ με τη Βραζιλία δεν πρέπει να εστιάζεται αποκλειστικά σε θέματα όπως η βιοαιθανόλη, αλλά και στην προώθηση του γύρου της Ντόχα. Εξάλλου, ο κύριος ρόλος της Βραζιλίας ήταν μέχρι στιγμής η επίτευξη επιμέρους επιτυχιών στον τομέα της γεωργίας, ενώ η χώρα δεν είναι πραγματικά διατεθειμένη να συμφωνήσει επί συμβιβασμού όσον αφορά την πρόσβαση μη γεωργικών προϊόντων στην αγορά και τις υπηρεσίες.
<SPEAKER ID="249" NAME="Małgorzata Handzlik" AFFILIATION="PPE-DE">
(PL) Κύριε Πρόεδρε, έχω την πεποίθηση ότι οι διαπραγματεύσεις μεταξύ της Ευρωπαϊκής Ένωσης και της Mercosur πρέπει να αποτελούν προτεραιότητα στις προσπάθειές μας τους προσεχείς μήνες. Παρά τα πολυάριθμα προβλήματα που αντιμετωπίζουμε αυτήν την περίοδο, η πολυμερής συνεργασία με αυτήν την περιοχή προσφέρει πολύ περισσότερα πλεονεκτήματα, καθόσον επιτρέπει τη διατήρηση της συνεργασίας με όλες τις χώρες που μετέχουν στη Mercosur και ταυτόχρονα την εμβάθυνσή της, ανεξαρτήτως της οικονομικής θέσης των χωρών αυτών στην περιοχή.
<P>
" επιτυχής ολοκλήρωση των διαπραγματεύσεων μεταξύ της Ευρωπαϊκής Ένωσης και της Mercosur προσφέρει τη δυνατότητα της δημιουργίας της μεγαλύτερης ζώνης ελευθέρου εμπορίου στον κόσμο, η οποία συνεπάγεται σημαντική αύξηση του όγκου του εμπορίου και ενίσχυση της θέσης και των δύο εταίρων, της Ευρωπαϊκής Ένωσης και των χωρών της Mercosur, στην παγκόσμια οικονομία. Είναι προφανές ότι περισσότερο ωφελημένες από αυτήν τη συμφωνία θα είναι οι μικρές και μεσαίες επιχειρήσεις, τόσο στην ΕΕ όσο και στη Λατινική Αμερική, και όλοι γνωρίζουμε ότι η ενίσχυση των μικρών και μεσαίων επιχειρήσεων σημαίνει περισσότερες θέσεις απασχόλησης, βελτίωση της ποιότητας των υπηρεσιών και κοινωνική ευημερία.
<P>
Φρονώ ότι η εταιρική σύμπραξη με τη Βραζιλία, που αποτελεί τον μεγαλύτερο εταίρο μας σε αυτήν την περιοχή, είναι πολύ σημαντική, και πρέπει να την αναπτύξουμε περαιτέρω, υπό την αιγίδα όμως της συνεργασίας με τη Mercosur, και αυτό σημαίνει ότι πρέπει πρώτα να δημιουργήσουμε σχέση σύνδεσης στο πλαίσιο της Mercosur, και μόνο τότε, με αυτό ως βάση, πρέπει να αναπτύξουμε τη διμερή συνεργασία με επιμέρους χώρες της Λατινικής Αμερικής. " ανάπτυξη της συνεργασίας με μία μόνο χώρα της περιοχής ενδέχεται να υπονομεύσει τις άτυπες συμφωνίες που έχουν επιτευχθεί στο παρελθόν και να αποτελέσει παράγοντα ο οποίος θα εμποδίσει τις προσπάθειες για συμφωνία σύνδεσης με τη Mercosur.
<P>
Γι' αυτό πιστεύω, και θέλω να το υπογραμμίσω για μια ακόμη φορά, ότι η σύναψη φιλόδοξης συμφωνίας με τη Mercosur που θα είναι ωφέλιμη για όλες τις πλευρές -την ΕΕ και τις χώρες της Λατινικής Αμερικής που συγκροτούν τη Mercosur- πρέπει να αποτελεί προτεραιότητα για εμάς, η δε Βραζιλία, ως η ισχυρότερη χώρα στην περιοχή, πρέπει να είναι ο κινητήρας αυτής της διαδικασίας διαπραγματεύσεων.
<SPEAKER ID="250" NAME="Edite Estrela" AFFILIATION="PSE">
(PT) Κύριε Πρόεδρε, κύριε υπουργέ των Εξωτερικών, κύριε Επίτροπε, κυρίες και κύριοι, η στρατηγική εταιρική σύμπραξη ΕΕ-Βραζιλίας δεν απειλεί την περιφερειακή ισορροπία ούτε τις οικονομικές και εμπορικές σχέσεις της ΕΕ με άλλους εταίρους της Λατινικής Αμερικής. Απεναντίας, ευνοεί τις σχέσεις αυτές, όπως αναφέρεται στην κοινή δήλωση της διάσκεψης κορυφής ΕΕ-Βραζιλίας, της 4ης Ιουλίου.
<P>
Το υπό εξέταση θέμα προσφέρει το πλεονέκτημα ότι προκαλεί συζήτηση σχετικά με τις σχέσεις ΕΕ-Λατινικής Αμερικής και ΕΕ-Βραζιλίας, αμφότερες εκ των οποίων είναι εξαιρετικά σημαντικές. Όπως έχει ήδη αναφερθεί, θεωρώ ότι η εταιρική σύμπραξη ΕΕ-Βραζιλίας καλύπτει ένα κενό. Ήταν απαράδεκτο οι στρατηγικές εταιρικές συμπράξεις της Ευρωπαϊκής Ένωσης με τις χώρες BRIC να αποκλείουν το "Β" της Βραζιλίας. Ορθώς λοιπόν η πορτογαλική Προεδρία προώθησε τη διάσκεψη κορυφής ΕΕ-Βραζιλίας, όπως έπραξε και το 2000, όταν διοργάνωσε την πρώτη διάσκεψη κορυφής ΕΕ-Ινδίας, η οποία δεν έβλαψε τις σχέσεις με τις υπόλοιπες χώρες της περιοχής.
<P>
Συνεπώς, οι σημερινές συνθήκες είναι ευνοϊκότερες για να δώσει νέα ώθηση η Ευρώπη στις σχέσεις με τη Mercosur και στις διαπραγματεύσεις της Ντόχα. " ενίσχυση του διαλόγου μεταξύ της ΕΕ και της Βραζιλίας είναι απολύτως εύλογη, μια και θα καταστήσει δυνατή την ενίσχυση της συνεργασίας σε καίριους τομείς όπως η ενεργειακή ασφάλεια και η αειφόρος ανάπτυξη, η βιοποικιλότητα, η αλλαγή του κλίματος, η καταπολέμηση της φτώχειας και του κοινωνικού αποκλεισμού, η προαγωγή της δημοκρατίας και των ανθρωπίνων δικαιωμάτων κλπ. Το δημογραφικό μέγεθος, η οικονομική ανάπτυξη και η πολιτική σταθερότητα της Βραζιλίας την καθιστούν αναπόφευκτα κεντρικό παράγοντα στη διεθνή σκηνή.
<P>
" Ευρώπη μόνο οφέλη μπορεί να αποκομίσει από την αντιμετώπιση της Βραζιλίας ως στρατηγικού εταίρου. Όπως επεσήμανε ήδη ο υπουργός Εξωτερικών, οι σχέσεις μεταξύ της Ευρωπαϊκής Ένωσης και της Βραζιλίας δεν μπορούν να αναλυθούν μόνο από οικονομική σκοπιά. Μια τέτοια προσέγγιση είναι πολύ περιορισμένη και παραβλέπει τους ιστορικούς δεσμούς, τις πολιτισμικές και γλωσσικές συγγένειες, τη συνεργασία μεταξύ πανεπιστημίων και πολλά κοινά συμφέροντα σε διάφορους τομείς.
<SPEAKER ID="251" NAME="Johan Van Hecke" AFFILIATION="ALDE">
(NL) Κύριε Πρόεδρε, κυρίες και κύριοι, εξακολουθούν οι Νοτιαμερικανοί να πιστεύουν σε διαπεριφερειακή συμφωνία μεταξύ της ΕΕ και της Mercosur; Αυτό, πιστεύω, είναι το ερώτημα που πρέπει να θέσουμε στους εαυτούς μας. " εμπορική στρατηγική των χωρών της Mercosur ακολουθεί δύο διαφορετικές κατευθύνσεις, μία η οποία επιτρέπει την περαιτέρω ανάπτυξη της Mercosur και μια άλλη η οποία, όπως στην περίπτωση της Βραζιλίας, συνίσταται στη σύναψη όσο το δυνατόν περισσότερων διμερών εμπορικών συμφωνιών, προκειμένου να εξασφαλιστεί η θέση μιας χώρας στην αγορά, εν ανάγκη εις βάρος των υπολοίπων μελών της Mercosur. Ορισμένες φορές μοιάζει με συνδυασμό αργεντινού ταγκό με βραζιλιάνικη σάμπα. Παρ' όλα αυτά, εφόσον και η ΕΕ και η Mercosur συνεχίσουν να πιστεύουν στην αξία συνεργασίας ευρείας βάσης μεταξύ των δύο ηπείρων, τότε η ελπίδα δεν έχει σβήσει, παρά τις πιέσεις του κ. Μπους, του Προέδρου των "ΠΑ, για τη δημιουργία ζώνης ελευθέρων συναλλαγών της αμερικανικής ηπείρου. Με 34 χώρες, ο ενθουσιασμός των μελών της Mercosur δεν είναι πολύ μεγάλος. Είναι απογοητευμένες από την έλλειψη στήριξης από μέρους των "νωμένων Πολιτειών κατά τη διάρκεια της πρόσφατης σοβαρής οικονομικής κρίσης. " Ευρώπη είναι ήδη ο μεγαλύτερος εμπορικός εταίρος της Mercosur, εντούτοις εξακολουθούν να υπάρχουν τεράστιες δυνατότητες ανάπτυξης μεταξύ των δύο εμπορικών συνασπισμών. Εάν λοιπόν μπορούμε να κάνουμε κάτι για να επιλύσουμε το πρόβλημα των αμοιβαίων συγκρούσεων μεταξύ των χωρών της Mercosur, για παράδειγμα μέσω της συνεργασίας στο πλαίσιο πολυμερών εμπορικών διαπραγματεύσεων όπως αυτές στους κόλπους του ΠΟΕ, όπου η ΕΕ και η Mercosur έχουν συχνά κοινά συμφέροντα, θα μπορέσουμε ίσως να πλησιάσουμε και πάλι τον στόχο της σύναψης διαπεριφερειακής συμφωνίας.
<SPEAKER ID="252" NAME="Seán Ó Neachtain" AFFILIATION="UEN">
(GA) Κύριε Πρόεδρε, υπάρχει ένα ζήτημα που θέλω να επισημάνω σχετικά με το εμπόριο μεταξύ της Ευρώπης και της Βραζιλίας, και αυτό είναι οι προδιαγραφές που τηρούμε εδώ στην Ευρώπη, ως προς την παραγωγή του κρέατος, καθώς και οι αυστηροί κανόνες που εφαρμόζουμε για το ευρωπαϊκό εμπόριο προϊόντων κρέατος. Παρ' όλα αυτά, δεχόμαστε το κρέας που εισάγεται από τη Βραζιλία, μια χώρα στην οποία δεν ισχύουν παρόμοιοι κανόνες. Φρονώ ότι είναι καιρός να αντιμετωπίσει με δική της πρωτοβουλία η Επιτροπή αυτό το θέμα και να θέσει στον εαυτό της ορισμένα ερωτήματα. Γιατί υπάρχει μεγάλη διαφορά μεταξύ των αυστηρών προδιαγραφών που τηρούνται εδώ στην Ευρώπη και των προδιαγραφών που επιτρέπονται στη Βραζιλία όσον αφορά την ανιχνευσιμότητα του κρέατος, τη σήμανση των κοπαδιών, καθώς και τον αφθώδη πυρετό; Είναι καιρός να θίξει αυτά τα θέματα η Επιτροπή, διότι οι τεράστιες διαφορές όσον αφορά τις προδιαγραφές προκαλούν σοβαρές ανησυχίες στους πελάτες. Άλλο πράγμα είναι το εμπόριο και εντελώς διαφορετικό η μακροχρόνια υγεία.
<SPEAKER ID="253" NAME="José Ignacio Salafranca Sánchez-Neyra" AFFILIATION="PPE-DE">
(ES) Κύριε Πρόεδρε, κύριε Προεδρεύων του Συμβουλίου, κύριε Επίτροπε, πιστεύω ότι είναι σαφές ότι η Βραζιλία, λόγω του μεγέθους, του πληθυσμού, των φυσικών πόρων και, πάνω απ' όλα, του ρόλου της στη διεθνή σκηνή -σκέφτομαι τον ρόλο που διαδραματίζει στη μεταρρύθμιση του συστήματος των "νωμένων Εθνών, τον ρόλο που διαδραματίζει σε σχέση με το συνολικό θέμα της κλιματικής αλλαγής και συζήτηση σχετικά με τους ενεργειακούς πόρους- δικαιολογεί πλήρως την ανακοίνωση που παρουσίασε η Επιτροπή από την άποψη της δυνατότητας να ωφεληθεί από στρατηγική σχέση μεταξύ της Ευρωπαϊκής Ένωσης και της μεγάλης χώρας που είναι η Βραζιλία.
<P>
Και αυτή η στρατηγική εταιρική σχέση πρέπει, κατά τη γνώμη μου, να υπάρχει σε τρία επίπεδα: από μια καθολική προοπτική, από μια περιφερειακή προοπτική και από μια διμερή προοπτική.
<P>
Ωστόσο, άλλο θέμα είναι να δίνουμε στη Βραζιλια τη μεταχείριση που αξίζει ως η μεγάλη χώρα που είναι, και άλλο να μην συνεχίζει η Ευρωπαϊκή Ένωση τη δέσμευσή της στις προσπάθειες που καταβάλλει για τη σύναψη της συμφωνίας μεταξύ της Ευρωπαϊκής Ένωσης και της Mercosur. Δεν πιστεύω ότι ήταν αυτή η πρόθεση της Επιτροπής στην ανακοίνωσή της· πιστεύω ότι μπορούμε να συμπεράνουμε σαφώς από αυτήν την ανακοίνωση ότι οι δύο υποθέσεις είναι απολύτως συμβατές: αφενός, η στρατηγική διάσταση με τη Βραζιλία, και, αφετέρου, η αποφασιστική στήριξη για τις διαδικασίες ολοκλήρωσης, από τις οποίες η Ευρωπαϊκή Ένωση αποτελεί το πιο ολοκληρωμένο και προφανές παράδειγμα.
<P>
Ένα άλλο θέμα είναι ότι η συμφωνία εταιρικής σχέσης μεταξύ της Ευρωπαϊκής Ένωσης και της Mercosur δεν ολοκληρώνεται με τους όρους που θα επιθυμούσαμε όλοι, και είναι μια συμφωνία που έχει καθυστερήσει ήδη πάρα πολύ. Το ερώτημα είναι θεμιτό: πόσο καιρό θα συνεχίσει να περιμένει η Επιτροπή να ολοκληρωθεί αυτή η συμφωνία;
<P>
Πιστεύω ότι πρέπει να στηρίξουμε τις περιφερειακές διαδικασίες ολοκλήρωσης, και μόνο με αυτήν την προοπτική, μόνο σε αυτήν τη διάσταση, θα κατανοήσουμε τα πλεονεκτήματα της ένωσης και της ολοκλήρωσης.
<SPEAKER ID="254" NAME="David Martin" AFFILIATION="PSE">
(EN) Κύριε Πρόεδρε, οι προτεραιότητες του Κοινοβουλίου στις εμπορικές διαπραγματεύσεις είναι σαφείς. Πρώτον, επιθυμούμε έναν επιτυχή πολυμερή γύρο. Δεύτερον, επιθυμούμε επιτυχείς διαπεριφερειακές διευθετήσεις και ως εναλλακτική λύση -ωστόσο, μόνο ως εναλλακτική λύση- επιδιώκουμε τη βελτίωση των διμερών διευθετήσεων.
<P>
Οφείλω να ομολογήσω ότι, μόλις πρωτοάκουσα για την προτεραιότητα που παραχωρείται στη συμφωνία στρατηγικής εταιρικής σύμπραξης με τη Βραζιλία, αισθάνθηκα ότι ανταμείβουμε μια χώρα η οποία είναι ένας εκ των πλέον αμήχανων εταίρων μας στις πολυμερείς διαπραγματεύσεις στον γύρο της Ντόχα. Αισθάνθηκα επίσης ότι θα υπονομεύσει τη Mercosur, όπου ισχύει ότι χωρίς τη Βραζιλία δεν υφίσταται Mercosur. Ωστόσο, αφού άκουσα τις θέσεις του Συμβουλίου σήμερα το πρωί, αφού συζήτησα με τους πορτογάλους συναδέλφους μου, είμαι πεπεισμένος ότι είναι πιθανό μια επιτυχής συμφωνία στρατηγικής εταιρικής σύμπραξης με τη Βραζιλία να διευκολύνει τον γύρο της Ντόχα, εάν καλλιεργήσουμε σχέσεις κατανόησης μεταξύ ημών και ενός πρωταγωνιστή της Ντόχα.
<P>
Μπορεί να διευκολύνει τη σύναψη συμφωνίας, εάν βρούμε λύσεις σε μερικές από τις πλέον δαιδαλώδεις οικονομικές προκλήσεις που αντιμετωπίζουμε, και φυσικά μια καλή συμφωνία με τη Βραζιλία θα της έστελνε το μήνυμα ότι στηρίζουμε την εσωτερική προτεραιότητα της χώρας αυτής, που είναι η αντιμετώπιση του κοινωνικού αποκλεισμού και της φτώχειας. Συνεπώς δεν είμαι εντελώς πεπεισμένος, όμως είμαι μάλλον πεπεισμένος ότι μια συμφωνία μεταξύ της ΕΕ και της Βραζιλίας αποτελεί πλέον πιο επιθυμητό στόχο από ό,τι μερικές εβδομάδες νωρίτερα.
<SPEAKER ID="255" NAME="Nathalie Griesbeck" AFFILIATION="ALDE">
(FR) Κύριε Πρόεδρε, κύριε Επίτροπε, κυρίες και κύριοι συνάδελφοι, σε ένα τόσο μεταβαλλόμενο παγκόσμιο γεωπολιτικό περιβάλλον, το Κοινοβούλιό μας έχει επανειλημμένα εκφράσει την ακλόνητη αποφασιστικότητά του να ενισχύσει τη συνεργασία μεταξύ των δύο ηπείρων μας.
<P>
Κατά τη γνώμη μου, αυτή η νέα οντότητα πρέπει να είναι η Mercosur. Μπορεί να μας βοηθήσει να βρούμε φιλόδοξες, ισορροπημένες και πολιτικές λύσεις στα θέματα του ενεργειακού εφοδιασμού, της μείωσης του φαινομένου του θερμοκηπίου ή ακόμη και της ποιότητας των γεωργικών μας προϊόντων.
<P>
" περιφερειακή ολοκλήρωση της Νοτίου Αμερικής δεν μπορεί να προωθηθεί και δεν μπορεί να είναι αποτελεσματική, εάν επιλέξουμε να διαπραγματευθούμε με ένα από τα μέλη της Mercosur, αντί να συνεργαστούμε ως εταίροι με τη νέα οντότητα συνολικά.
<P>
Εγώ πάντως αγωνίζομαι για την περιφερειακή ολοκλήρωση, την οποία θεωρώ μέσο επίτευξης σταθερότητας και ευημερίας σε αυτήν την περιοχή του κόσμου, αλλά και για εμάς, και γι' αυτό πρέπει να στηριχθεί και να παρακολουθείται προσεκτικά. Θεωρώ επίσης ότι θα ήταν κρίμα να απομακρυνθούν οι χώρες της Mercosur από αυτό το σπουδαίο εγχείρημα λόγω της έλλειψης πολιτικής φιλοδοξίας από τη δική μας πλευρά, και έτσι να μην καταστεί δυνατό να εκμεταλλευτούμε αυτήν την ευκαιρία και για τις δύο ηπείρους, τη Λατινική Αμερική και την Ευρώπη.
<P>
Αυτό θα διαφοροποιήσει με σαφήνεια τη θέση μας από την πολιτική των "ΠΑ, η οποία συνίσταται στη δημιουργία τεράστιας οικονομικής ζώνης ελευθέρων συναλλαγών για το σύνολο της αμερικανικής ηπείρου.
<SPEAKER ID="256" NAME="Luís Queiró" AFFILIATION="PPE-DE">
(PT) Στο ερώτημα ποια είναι η συμβολή στρατηγικής εταιρικής σύμπραξης μεταξύ της Ευρωπαϊκής Ένωσης και της Βραζιλίας στην ανάπτυξη της σχέσης μεταξύ της ΕΕ και της Mercosur, με σκοπό, μεταξύ άλλων, τη σύναψη της πολυπόθητης και επί μακρόν καθυστερημένης συμφωνίας, νομίζω ότι μπορεί να δοθεί μόνο μία απάντηση: ότι η συμβολή αυτή θα είναι μείζονος σημασίας.
<P>
Συγχρόνως, πρέπει να επισημανθεί ότι μια στρατηγική εταιρική σύμπραξη μεταξύ της ΕΕ και της Βραζιλίας θα είναι πάντα εύλογη, και ότι σε αυτό το θέμα το μόνο μειονέκτημα είναι ο χρόνος που έχει ήδη χαθεί. Από τις τέσσερις χώρες BRIC -Βραζιλία, Ρωσία, Ινδία και Κίνα- η Βραζιλία είναι η μόνη χώρα με την οποία η ΕΕ δεν πραγματοποίησε συναντήσεις υψηλού επιπέδου μέχρι τη διάσκεψη κορυφής της 4ης Ιουλίου. " ανακολουθία αυτή είναι πολύ σημαντική, δεδομένου ότι η Βραζιλία είναι η μεγαλύτερη περιφερειακή δύναμη στη Νότιο Αμερική. Είναι μια δημοκρατία, με όλες τις ατέλειες που τείνουν να χαρακτηρίζουν τις νέες δημοκρατίες, η οποία συμμερίζεται το πλαίσιο και τις αξίες που και εμείς στηρίζουμε. Είναι ένας παραδοσιακός και αξιόπιστος σύμμαχος και οικονομικός εταίρος μείζονος σημασίας τόσο σε περιφερειακό επίπεδο όσο και στο πλαίσιο της παγκόσμιας οικονομίας.
<P>
Για όλους αυτούς τους λόγους μια στρατηγική εταιρική σύμπραξη με τη Βραζιλία είναι εύλογη, καθόσον η χώρα αυτή είναι από μόνη της στρατηγικός εταίρος της Ευρωπαϊκής Ένωσης. Εντούτοις, υπάρχουν και πρόσθετοι λόγοι για την ενίσχυση της σχέσης και την ανάπτυξη στρατηγικής εταιρικής σύμπραξης με τη Βραζιλία. Όπως αναφέρεται στην ανακοίνωση της Επιτροπής, η σχέση αυτή μπορεί και πρέπει να λειτουργήσει ως κινητήρια δύναμη για την καλλιέργεια του διαλόγου με τη Mercosur. Οι δύο εταιρικές σχέσεις δεν βρίσκονται σε αντιπαράθεση, αλλά λειτουργούν συμπληρωματικά. " σχέση μπορεί και πρέπει να είναι επίσης παράγοντας ευνοϊκός για την αναζήτηση λύσεων στο πλαίσιο του Παγκοσμίου Οργανισμού Εμπορίου. Κατά τον ίδιο τρόπο, τέλος, η σχέση αυτή μπορεί και πρέπει να αποτελεί απόδειξη της αναγνώρισης από την Ευρωπαϊκή Ένωση της ιδιαίτερης σημασίας της χώρας αυτής στις διεθνείς σχέσεις και της πρόθεσης της ΕΕ να λάβει υπόψη αυτό το γεγονός στο πλαίσιο των συνομιλιών για τη μεταρρύθμιση του Ο"Ε.
<P>
Κύριε Πρόεδρε, είναι όλο και περισσότερο αναγκαίο να ενεργεί η Ευρωπαϊκή Ένωση ως παγκόσμιος οικονομικός εταίρος, και η στρατηγική εταιρική σύμπραξη με τη Βραζιλία καταδεικνύει ότι επιθυμούμε να ακολουθήσουμε αυτήν την πορεία. Αυτήν τη μέθοδο πρέπει να ακολουθήσουμε, αν θέλουμε να επιτύχουμε τη σύναψη συμφωνίας με τη Mercosur. Τυχόν αποκλεισμός της Βραζιλίας από προνομιακές διμερείς σχέσεις θα ήταν άδικος και, πάνω από όλα, θα συνιστούσε σοβαρό πολιτικό σφάλμα.
<SPEAKER ID="257" NAME="Silvia-Adriana Ţicău" AFFILIATION="PSE">
(RO) Κύριε Πρόεδρε, θέλω να υπογραμμίσω τη σημασία αυτού του εγγράφου και, ως βουλευτής της ΕΕ -μέλος της αντιπροσωπείας για τις σχέσεις με τη Mercosur- θέλω να τονίσω τη σπουδαιότητα αυτής της περιοχής. Πρόκειται για περιοχή μεγάλης έκτασης, με σημαντικό πληθυσμό, η οποία είναι πολλά υποσχόμενη και πρέπει να ενισχυθεί στον δρόμο προς την οικονομική ανάπτυξη.
<P>
" περιοχή αυτή διαθέτει πλούσιους φυσικούς πόρους· μάλιστα, η Ευρωπαϊκή Ένωση απορροφά το 25% των εξαγωγών των χωρών που ανήκουν στη Mercosur. Είναι σημαντικό να ενισχυθεί η περιοχή, με σκοπό την οικονομική και βιομηχανική της ανάπτυξη· ο ρόλος της ως προς την αλλαγή του κλίματος θα είναι εξαιρετικά σημαντικός, και, για τον λόγο αυτόν, πρέπει να στηρίξουμε την περιφερειακή ολοκλήρωση.
<P>
Όσον αφορά τη στρατηγική για την περίοδο 2007-2013, το ένα πέμπτο του προϋπολογισμού που διατίθεται για τη σχέση με τη Mercosur θα χρηματοδοτήσει προγράμματα εκπαίδευσης και ανάπτυξης της κοινωνίας της πληροφορίας, και αυτό είναι άκρως σημαντικό, αν λάβουμε υπόψη ότι, στη Βραζιλία, το ποσοστό αναλφαβητισμού είναι περίπου 90%. Επίσης, θεωρώ ότι η Βραζιλία διαδραματίζει σημαντικό ρόλο λόγω του γεγονότος ότι στη χώρα αυτή ζει το ήμισυ σχεδόν του συνολικού πληθυσμού της περιοχής που καλύπτει η Mercosur. Επαναλαμβάνω: η αλλαγή του κλίματος είναι εξαιρετικά σημαντική, και η περιοχή αυτή διαδραματίζει σημαντικό ρόλο.
<SPEAKER ID="258" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, δεν χωρεί αμφιβολία ότι η Βραζιλία αποτελεί σημαντικό εμπορικό δρώντα παγκοσμίως. Ως εκ τούτου, είναι ευκταία η περαιτέρω ενδυνάμωση των οικονομικών σχέσεων μεταξύ της Ευρωπαϊκής Ένωσης και της Βραζιλίας.
<P>
" Ευρωπαϊκή Ένωση αποτελεί τον κυριότερο εμπορικό εταίρο για τη Βραζιλία ενώ, αντιστοίχως, η Βραζιλία συνιστά μόλις τον δωδέκατο, κατά σειρά σπουδαιότητας, εμπορικό εταίρο της Ευρωπαϊκής Ένωσης. " στρατηγική εταιρική σχέση μεταξύ της Ευρωπαϊκής Ένωσης και της Βραζιλίας δεν πρέπει, κατά τη γνώμη μου, να διασπάσει την 'en bloc' προσέγγιση της περιοχής Mercosur.
<P>
Ωστόσο, αυτή η σχέση μπορεί να έχει συμπληρωματικό ρόλο προς δύο κατευθύνσεις: έναντι των πολυμερών διαπραγματεύσεων στον Παγκόσμιο Οργανισμό Εμπορίου και έναντι της ζώνης ελευθέρων συναλλαγών μεταξύ της Ευρωπαϊκής Ένωσης και του Mercosur. Αυτή η ζώνη ελευθέρων συναλλαγών θα αποτελέσει τον μεγαλύτερο διαπεριφερειακό χώρο συνεργασίας αναγνωρίζοντας βεβαίως την έλλειψη προόδου στις εν λόγω πολυμερείς αλλά και διαπεριφερειακού επιπέδου διαπραγματεύσεις, οι πορείες των οποίων είναι σε μεγάλο βαθμό αλληλένδετες.
<P>
" ζώνη ελευθέρων συναλλαγών μεταξύ της Ευρωπαϊκής Ένωσης και του Mercosur, όπως και ο Γύρος της Ντόχα του Παγκοσμίου Οργανισμού Εμπορίου, έχουν εγκλωβισθεί στα ζητήματα του εμπορίου γεωργικών αγαθών. Εν προκειμένω, ο ρόλος της Βραζιλίας διεκδικεί ιδιαίτερη σημασία: " Βραζιλία, με δεδομένη την επιρροή της στην οικονομική σταθερότητα και ολοκλήρωση στην ευρύτερη περιοχή, καλείται να συμβάλει δημιουργικά προς την κατεύθυνση μιας ισόρροπης και φιλόδοξης συμφωνίας μεταξύ της Ένωσης και του Mercosur.
<P>
Στο επίπεδο του Παγκοσμίου Οργανισμού Εμπορίου, η Βραζιλία δεν μπορεί να αναμένει μόνο το περαιτέρω άνοιγμα των αγορών των γεωργικών αγαθών των ανεπτυγμένων κρατών μελών. Οφείλει, κύριε Επίτροπε, κύριε Προεδρεύοντα του Συμβουλίου, όπως εξάλλου και οι λοιπές αναδυόμενες οικονομίες, να αναλάβει το μερίδιο ευθύνης που της αναλογεί στις τρέχουσες διαπραγματεύσεις του Γύρου της Ντόχα, μέσω ουσιαστικών δεσμεύσεων ως προς το άνοιγμα των ιδιαιτέρως προστατευτικών αγορών και τη συμμόρφωση με τους κανόνες και τις πειθαρχίες του ΠΟΕ.
<SPEAKER ID="259" NAME="Józef Pinior" AFFILIATION="PSE">
(PL) Κύριε Πρόεδρε, κύριε Επίτροπε, κύριε υπουργέ, καταρχάς θέλω να εκφράσω την πεποίθησή μου ότι η πορτογαλική Προεδρία ακολουθεί ορθή στρατηγική ως προς την επίτευξη στρατηγικής εταιρικής σύμπραξης μεταξύ της Ευρωπαϊκής Ένωσης και της Βραζιλίας. Θεωρώ ότι η Ευρωπαϊκή Ένωση πρέπει να εγκαινιάσει και να ολοκληρώσει αυτήν την εταιρική σύμπραξη το ταχύτερο δυνατόν. Ο ρόλος της Βραζιλίας στον σύγχρονο παγκοσμιοποιημένο κόσμο είναι σαφής, τόσο από οικονομική όσο και από πολιτιστική άποψη, όπως και ο ρόλος της στους κόλπους των "νωμένων Εθνών.
<P>
Μια στρατηγική εταιρική σύμπραξη μεταξύ της Ευρωπαϊκής Ένωσης και της Βραζιλίας θα καταστήσει δυνατή την προώθηση των αμοιβαίων σχέσεων και θα είναι πολύ πρόσφορη στη σημερινή πολιτική, πολιτιστική και οικονομική τάξη σε παγκόσμια κλίμακα. Επαναλαμβάνω: θα είναι πολύ πρόσφορη ως προς τη βελτίωση της πολιτικής αρμονίας σε παγκόσμιο επίπεδο.
<P>
Δεν νομίζω ότι αυτή η στρατηγική εταιρική σύμπραξη θα αποτελέσει κατά κάποιον τρόπο εμπόδιο στην ανάπτυξη στρατηγικής εταιρικής σύμπραξης με τη Mercosur. " εταιρική σύμπραξη με τη Mercosur απαιτεί στρατηγική εταιρική σύμπραξη με τη Βραζιλία.
<SPEAKER ID="260" NAME="Vasco Graça Moura" AFFILIATION="PPE-DE">
(PT) Εξαρχής το πρόγραμμα της πορτογαλικής Προεδρίας περιελάμβανε τη διοργάνωση διάσκεψης κορυφής με τη Βραζιλία. Κατέστη σαφές ότι οι δύο πλευρές θα πρότειναν τη δημιουργία των βάσεων για τη σύναψη στρατηγικής εταιρικής σύμπραξης. Επομένως δεν έχει νόημα να εκφράζουμε τώρα έκπληξη ή ανησυχία για πιθανή παραμέληση της Mercosur και επίδειξη άστοχης, πρόωρης εύνοιας προς τη Βραζιλία.
<P>
Το μέγεθος της βραζιλιανής εμπορικής αγοράς για τους ευρωπαίους εξαγωγείς δεν πρέπει να υποτιμάται. " Ευρωπαϊκή Ένωση δεν μπορεί να χάσει την ευκαιρία να επιτύχει στρατηγική εταιρική σύμπραξη με τη Βραζιλία. Τα στοιχεία καταδεικνύουν ότι οι σχέσεις της Ευρωπαϊκής Ένωσης με τη Mercosur και τη Βραζιλία αντιστοίχως είναι ήδη καταδικασμένες να κινούνται με διαφορετικές ταχύτητες. Αυτό δεν είναι το ιδεώδες, όμως δεν υπάρχουν στοιχεία από τα οποία να προκύπτει ότι η ταχύτερη εξέλιξη της μιας σχέσης βλάπτει την άλλη. Απεναντίας, μπορεί κάλλιστα να λειτουργεί ως ισχυρό κίνητρο για την επιτάχυνση των εξελίξεων.
<P>
" Βραζιλία είναι σήμερα μια αναδυόμενη παγκόσμια δύναμη, η μόνη ανάμεσα στα κράτη μέλη της Mercosur, με μια αγορά η οποία αντιστοιχεί στο 85% της αγοράς της Mercosur. Είναι αντιπροσωπευτική δημοκρατία. Είναι ένας από τους κυριότερους εμπορικούς εταίρους της Ευρωπαϊκής Ένωσης και μια χώρα 200 εκατ. κατοίκων, οι οποίοι μιλούν μια από τις ευρύτερα διαδεδομένες ευρωπαϊκές γλώσσες στον κόσμο -την πορτογαλική- και των οποίων οι αξίες, ο πολιτισμός και η νοοτροπία έχουν στενή σχέση με την Ευρώπη. Χωρίς να υποτιμώνται τα πλεονεκτήματα που θα προσέφερε στην ΕΕ η επίτευξη ουσιαστικής προόδου στις σχέσεις με τη Mercosur, δεν νομίζω ότι υπάρχει ή ότι διατυπώθηκε ποτέ κάποιο βάσιμο επιχείρημα υπέρ της καθυστέρησης της προώθησης και ενίσχυσης της σχέσης μας με τη Βραζιλία. Δεν είναι άλλωστε ευθύνη της Ευρωπαϊκής Ένωσης να παρακολουθεί τις εσωτερικές διακυμάνσεις στις σχέσεις μεταξύ των χωρών μελών της Mercosur.
<P>
Κάθε άλλη προσέγγιση και τυχόν επ' αόριστον αναβολή των πολύ σημαντικών στόχων της Ένωσης, με κάθε σεβασμό, θα ισοδυναμούσε με προσκόλληση σε ευσεβείς πόθους οι οποίοι είναι ασύμβατοι με την τρέχουσα κατάσταση, καθώς θα συμπεριφερόμασταν σαν να είχαν ήδη υλοποιηθεί τα σχέδια και οι επιθυμίες μας, τη στιγμή που δεν έχουν υλοποιηθεί και δεν γνωρίζουμε πότε θα υλοποιηθούν.
<SPEAKER ID="261" NAME="Sérgio Sousa Pinto" AFFILIATION="PSE">
(PT) Το εγχείρημα περιφερειακής ολοκλήρωσης της Mercosur είναι ουσιαστικά επιτυχημένο τόσο σε οικονομικό όσο και σε πολιτικό επίπεδο. " συμβολή της Mercosur στην εμπέδωση της δημοκρατίας στην περιοχή και στην αύξηση του όγκου των εμπορικών συναλλαγών εντός της εν λόγω συμμαχίας κρατών είναι στοιχεία αδιαμφισβήτητα.
<P>
Είναι αλήθεια ότι επί του παρόντος οι διαπραγματεύσεις μεταξύ της ΕΕ και της Mercosur βρίσκονται σε αδιέξοδο, καθόσον περιμένουμε να προκύψουν δεσμεύσεις και συμφωνίες από τον γύρο της Ντόχα οι οποίες μπορεί να λειτουργήσουν ως νέο σημείο εκκίνησης των διμερών μας εμπορικών διαπραγματεύσεων. Αν και δεν θέλω να φανώ υπερβολικά απαισιόδοξος, κινδυνεύουμε ο γύρος της Ντόχα να έχει ως αποτέλεσμα την απώλεια πολύτιμου χρόνου. " ΕΕ πρέπει να συμβάλει στην επιτυχία της περιφερειακής ολοκλήρωσης της Νοτίου Αμερικής στρέφοντας όλες τις προσπάθειές της στην επιτυχία των διαπραγματεύσεων μεταξύ των δύο συνασπισμών.
<P>
" σχέση μας πρέπει να είναι πολύ πιο εκτεταμένη από μια απλή συμφωνία ελευθέρων συναλλαγών. Εν προκειμένω βρίσκεται υπό συζήτηση διεθνής συμφωνία η οποία προχωρά πολύ περισσότερο από απλούς αριθμούς και ποσότητες προϊόντων προς εμπορία. " συμφωνία σύνδεσης περιλαμβάνει επίσης τη συνεργασία και τον πολιτικό διάλογο, που είναι θεμελιώδεις πυλώνες της μελλοντικής μας σχέσης.
<P>
Κανείς δεν αμφιβάλλει σήμερα για το γεγονός ότι η Ευρωπαϊκή Ένωση χρειάζεται την Ιβηρική Αμερική και το θαυμάσιο μέσο που έχει δημιουργήσει, τη Mercosur, προκειμένου να επιτύχει τον στόχο της ως προς την οικοδόμηση πιο ισορροπημένης και πολυμερούς διεθνούς τάξης.
<P>
" κοινή δήλωση του Προέδρου της Ευρωπαϊκής Επιτροπής και του Προεδρεύοντος της Mercosur και Προέδρου της Ουρουγουάης, κ. Tabaré Vásquez, μετά τη συνάντηση της 19ης Σεπτεμβρίου, η οποία περιλαμβάνει την υπόσχεση ότι θα πραγματοποιηθεί κοινή δημόσια δήλωση από τους δύο συνασπισμούς κρατών έως τα τέλη του έτους σχετικά με το περιβάλλον και την αλλαγή του κλίματος, είναι σημαντικό παράδειγμα αυτής της πολιτικής συνεργασίας. " Mercosur είναι πολλά υποσχόμενη όσον αφορά την οικονομική ολοκλήρωση της Νοτίου Αμερικής και την ενίσχυση της πολιτικής της θέσης στο διεθνές προσκήνιο, όμως αυτό δεν σημαίνει ότι μπορούμε να αγνοήσουμε ή να προσποιηθούμε ότι δεν βλέπουμε αυτό που έχουμε μπροστά στα μάτια μας - την αδιαμφισβήτητη πολιτική παρουσία της Βραζιλίας, βάσει των ψυχρών δεδομένων, ως ηγέτιδας δύναμης στη Νότιο Αμερική. " Βραζιλία είναι η ψυχή και η κινητήρια δύναμη της Mercosur. Με τους 190 εκατ. κατοίκους της και μια οικονομία που αντιπροσωπεύει το 75% περίπου του ΑΕγχΠ της Mercosur, η Βραζιλία είναι η μόνη από τις χώρες BRIC με την οποία η Ένωση δεν είχε μέχρι στιγμής πραγματοποιήσει διάσκεψη κορυφής.
<P>
Κυρίες και κύριοι, είναι παράλογο να πιστεύει κανείς ότι η Ευρωπαϊκή Ένωση μπορεί να διδάξει οτιδήποτε στη Βραζιλία σχετικά με τη σπουδαιότητα της Mercosur ή να αυτοδιοριστεί υπέρμαχος της Mercosur έναντι της Βραζιλίας. Αυτό είναι απολύτως γελοίο. Ομοίως, η Βραζιλία είναι το μόνο κράτος μέλος της Mercosur που φιλοδοξεί να αποκτήσει έδρα στο Συμβούλιο Ασφαλείας των "νωμένων Εθνών, την οποία αξίζει και η οποία θα προσφέρει στο σύνολο της Λατινικής Αμερικής φωνή στους κόλπους του σημαντικού αυτού διεθνούς οργάνου.
<SPEAKER ID="262" NAME="Charles Tannock" AFFILIATION="PPE-DE">
(EN) Κύριε Πρόεδρε, κατά το παρελθόν ήμουν υπέρμαχος της επιδιωκόμενης από την ΕΕ περιφερειακής ολοκλήρωσης στη Λατινική Αμερική μέσω της προτιμησιακής στήριξης των περιφερειακών πολύπλευρων συνασπισμών, όπως της Mercosur. Αλλά δυστυχώς, παρά τη γειτνίαση των συστατικών χωρών της (Αργεντινής, Βραζιλίας, Παραγουάης και Ουρουγουάης) στο πολιτισμικό επίπεδο, η Mercosur παραμένει πολιτικά εξαιρετικά αδύναμη σε σύγκριση με τα εθνικά συμφέροντα, παρακωλύοντας συνεπώς τη διαμόρφωση μιας κοινής αγοράς τύπου ΕΕ στην περιοχή - μολονότι αυτός, βεβαίως, θα έπρεπε να είναι ο μακροπρόθεσμος στόχος μας.
<P>
" λειτουργία της Mercosur επιδεινώνεται από την πρόσφατη απόφαση της Βενεζουέλας να προσχωρήσει σε αυτήν, με τη ρητορική του Chávez κατά της ελεύθερης αγοράς να έχει ως αποτέλεσμα ακόμη περισσότερο προστατευτισμό στη Mercosur, οι συνομιλίες της οποίας με την ΕΕ έχουν περιέλθει σε στασιμότητα το τελευταίο διάστημα. Επομένως, χαιρετίζω το γεγονός ότι η ΕΕ υπεραμύνεται διμερούς στρατηγικής εταιρικής σύμπραξης -όπως συμφωνήθηκε αυτόν τον Ιούλιο- με τη Βραζιλία, η οποία είναι οικονομικός γίγας, αλλά της οποίας το μερίδιο παγκοσμίου εμπορίου παραμένει ακόμη χαμηλό σε σύγκριση με άλλες αναπτυσσόμενες χώρες, απλώς επειδή η Βραζιλία δεν κατόρθωσε να υπογράψει επικερδείς διμερείς συμφωνίες ελευθέρου εμπορίου, επενδύοντας υπερβολική εμπιστοσύνη στη Mercosur.
<P>
Αντίθετα με το Μεξικό, το οποίο έχει συμφωνία με την ΕΕ και αποτελεί τον άλλο κυρίαρχο παράγοντα στη Λατινική Αμερική σήμερα, η γενναιοδωρία των πετροδολαρίων του Chávez προς την Αργεντινή έχει αναγκάσει τον Πρόεδρο της Βραζιλίας Lula να αγνοεί τα θέματα της Mercosur και έδωσε τη δυνατότητα στον Πρόεδρο της Αργεντινής Kirchner να ενισχύσει την προστατευτική στάση του.
<P>
Ο λαϊκίστικος Ισημερινός προκαλεί τώρα θόρυβο, καθώς προσχωρεί στη Mercosur, μολονότι εντάσσεται στη Βολιβιανή Εναλλακτική για την Αμερική (ALBA), η οποία είναι μια εμπορική πρωτοβουλία κατά των "ΠΑ με επικεφαλής τη Βενεζουέλα.
<P>
Πρόσφατη διένεξη μεταξύ Αργεντινής και Ουρουγουάης είναι χαρακτηριστική της έλλειψης αποτελεσματικότητας της Mercosur στην επίλυση των διαφορών μεταξύ των εταίρων της σχετικά με τη μονάδα παραγωγής ξυλοπολτού που κατασκεύαζε φινλανδική εταιρεία της ΕΕ, η Botnia, στις όχθες του ποταμού Ουρουγουάη. Ο Πρόεδρος Kirchner δεν κατόρθωσε να σταματήσει το έργο και ταυτόχρονα ανταγωνίστηκε τη γειτονική του χώρα -και εταίρο στη Mercosur- Ουρουγουάη, αρνούμενος να επιτρέψει στους υπερεθνικούς θεσμούς της Mercosur να διαιτητεύσουν τη διένεξη. Και αντ' αυτού, τι έκανε; Κάλεσε τον βασιλιά της Ισπανίας να διαιτητεύσει.
<SPEAKER ID="263" NAME="David Casa" AFFILIATION="PPE-DE">
(MT) Κύριε Πρόεδρε, έχουμε σήμερα ενώπιόν μας μια συμφωνία η οποία επαναβεβαιώνει και εδραιώνει τον σημαντικό ρόλο της Ευρωπαϊκής Ένωσης στο παγκόσμιο πολιτικό πεδίο - ρόλο στον οποίο πρέπει να δίνουμε μεγαλύτερη σημασία, διότι είναι μέρος της επιτυχίας αυτής της ένωσης κρατών. Στην εν λόγω συμφωνία δίνεται έμφαση στην ενίσχυση της σχέσης όχι μόνο με τις γειτονικές μας χώρες, αλλά και με χώρες που βρίσκονται σε άλλες ηπείρους, ιδίως χώρες στις οποίες ζουν χιλιάδες εκατομμύρια άνθρωποι ευρωπαϊκής καταγωγής όπως στη Λατινική Αμερική και την Κεντρική Αμερική. " συνέχιση της ενίσχυσης αυτών των σχέσεων μέσω του διαλόγου και της ανταλλαγής ιδεών είναι προς το συμφέρον και των δύο πλευρών. Εντούτοις, πρέπει να μεριμνήσουμε, ώστε να διασφαλίζεται η δημοκρατία στις χώρες στις οποίες διαθέτουμε οποιαδήποτε μορφή ενίσχυσης. Πρέπει επίσης να διασφαλίσουμε ότι όλες οι μορφές ενίσχυσης, άμεσης ή έμμεσης, θα εστιάζονται στη μείωση της φτώχειας, στη βελτίωση της ισότητας και, τελευταίο αλλά εξίσου σημαντικό, στη μείωση της ανισορροπίας μεταξύ των δύο περιοχών του κόσμου. Αυτό πρέπει να γίνεται πάντα εντός των ορίων της διαφάνειας και της λογοδοσίας. " προστασία της ελευθερίας της έκφρασης και των θεμελιωδών δικαιωμάτων πρέπει να αποτελεί προτεραιότητα σε όλες τις διαπραγματεύσεις. Ενώ η Ευρωπαϊκή Ένωση πρέπει να παρέχει ενίσχυση σε κάθε χώρα σε συγκεκριμένες περιόδους, αλλά απαιτείται ειδική ενίσχυση, πρέπει να διασφαλίσουμε ότι αυτό θα γίνεται εντός ενός διαρθρωμένου πλαισίου που δεν θα αποκλείει κανέναν και θα επιτυγχάνει τη δίκαιη κατανομή του πλούτου. Ως βουλευτές του ΕΚ, πρέπει όσο μπορούμε να προωθούμε τις σχέσεις μεταξύ της Ευρωπαϊκής Ένωσης και της Mercosur και να διερευνούμε τρόπους ενίσχυσης τυχόν αδύνατων σημείων, ώστε να εγγυηθούμε στο μέτρο του δυνατού την αποτελεσματικότητα και την επιτυχία των σχέσεων αυτών. Δεδομένου ότι στο πρόγραμμά μας δίνουμε όλο και μεγαλύτερη έμφαση σε νέες προκλήσεις όπως η αλλαγή του κλίματος, πρέπει να προσεγγίσουμε τις σχέσεις αυτές ως την έναρξη στρατηγικής εταιρικής σύμπραξης η οποία θα οδηγήσει σε μια περιβαλλοντική διάσταση και στην αειφόρο ανάπτυξη η οποία θα προσφέρει πλούτο και στις δύο πλευρές.
<SPEAKER ID="264" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κύριε Επίτροπε, κυρίες και κύριοι, σας ευχαριστώ θερμά για τις παρεμβάσεις σας.
<P>
Μου δόθηκε ήδη η δυνατότητα στο παρελθόν να εξηγήσω, να δικαιολογήσω και να ενημερώσω το Ευρωπαϊκό Κοινοβούλιο σχετικά με την πρώτη διάσκεψη κορυφής ΕΕ-Βραζιλίας, τα αποτελέσματά της και τους στόχους της. Επιπλέον, η σημασία αυτής της στρατηγικής εταιρικής σύμπραξης με τη Βραζιλία υπογραμμίστηκε επαρκώς από τόσους βουλευτές εδώ σήμερα, ώστε να μην μπορώ παρά να χαιρετίσω το γεγονός ότι οι βουλευτές εκείνοι που εξέφραζαν αρχικά αμφιβολίες ή και διστακτικότητα όσον αφορά τις προθέσεις της πορτογαλικής πρωτοβουλίας, τώρα εμφανίζονται πολύ πιο εγκωμιαστικοί για τη στρατηγική επιλογή της Πορτογαλίας, ως της χώρας που ασκεί την Προεδρία, αλλά και της Ευρωπαϊκής Ένωσης συνολικά, έναντι της Βραζιλίας.
<P>
Φυσικά μιλάμε, και έχουμε μιλήσει, εδώ για την πολιτική και οικονομική σημασία της Βραζιλίας, καθώς και για τη σημασία της όσον αφορά το περιβάλλον και την ενέργεια, που αποτελούν θεμελιώδεις πραγματικότητες του σύγχρονου κόσμου τις οποίες δεν μπορούμε να αγνοήσουμε. Θα ήταν παράξενο, όπως επισημάνθηκε νωρίτερα, αν η Ευρωπαϊκή Ένωση ανέπτυσσε στρατηγικές σχέσεις, στρατηγικές εταιρικές συμπράξεις με τη Ρωσία, την Ινδία και την Κίνα, όχι όμως και με τη Βραζιλία. Θεωρούμε ότι έχουμε γεφυρώσει αυτό το χάσμα και επίσης πιστεύουμε ότι σε λίγα χρόνια όλοι θα επικροτούν ανεπιφύλακτα αυτήν την πρωτοβουλία της πορτογαλικής Προεδρίας. Ωστόσο, καθιστούσαμε πάντα απολύτως σαφές ότι αυτή η στρατηγική εταιρική σύμπραξη την οποία θεωρούμε ότι πρέπει να συνάψει η Ευρωπαϊκή Ένωση με τη Βραζιλία δεν εξαιρεί με κανέναν τρόπο και δεν περιορίζει άλλες σχέσεις τις οποίες επίσης επιθυμούμε να αναπτύξουμε σε οικονομικό και πολιτικό επίπεδο με τη Mercosur.
<P>
Οφείλω να επισημάνω, κυρίες και κύριοι, ότι είμαι αρκετά αισιόδοξος γι' αυτό, διότι η Πορτογαλία ήταν πάντα μεταξύ των χωρών της ΕΕ που επεδίωκαν διαρκώς στενότερη και βαθύτερη σχέση αλληλεγγύης με τις χώρες της Mercosur σε όλες τις πτυχές αυτής της σχέσης. Δεν διστάζουμε συνεπώς και δεν επιθυμούμε να δημιουργηθεί εν προκειμένω η εντύπωση ότι εταιρική σύμπραξη με τη Βραζιλία αποκλείει ή ενδέχεται να αποκλείει στενή εταιρική σύμπραξη με τις χώρες της Mercosur.
<P>
Ένα τέτοιο όραμα, το οποίο αντί να είναι όραμα συμπληρωματικότητας θα μπορούσε να είναι όραμα αποκλεισμού, δεν θεωρούμε ότι είναι πρόσφορο και, πάνω από όλα, δεν φαίνεται να ανταποκρίνεται στην πραγματικότητα - το ακριβώς αντίθετο θα έλεγα. Επιπλέον, όπως επισημάνθηκε στο Κοινοβούλιο, στην ίδια την τελική δήλωση της διάσκεψης κορυφής ΕΕ-Βραζιλίας αναφέρεται ρητώς και κατηγορηματικώς ότι η Ευρωπαϊκή Ένωση και η Βραζιλία θα συνεργαστούν, ώστε η συμφωνία σύνδεσης ΕΕ-Mercosur να καταστεί επιτέλους πραγματικότητα.
<P>
Όλοι γνωρίζουμε τις διακυμάνσεις στην προσπάθεια για επίτευξη της συμφωνίας σύνδεσης ΕΕ-Mercosur. Βρισκόμαστε πραγματικά σε αδιέξοδο το οποίο εν πολλοίς οφείλεται, όπως γνωρίζουμε, σε θέματα εμπορίου μεταξύ της Ευρωπαϊκής Ένωσης και της Mercosur. Ο γύρος της Ντόχα ξεκίνησε εν τω μεταξύ, και όσα συνέβησαν ως προς αυτό το θέμα προφανώς επηρέασαν επίσης την εμπορική διάσταση των διαπραγματεύσεων ΕΕ-Mercosur.
<P>
Θέλω, όμως, να σας διευκρινίσω με κατηγορηματικό τρόπο ότι, όταν η πορτογαλική Προεδρία θεωρήσει ότι πληρούνται οι ελάχιστες προϋποθέσεις για την επανέναρξη αυτής της συζήτησης και σχέσης, δεν θα διστάσουμε· σας βεβαιώνουμε επίσης ότι, αν αυτό δεν πραγματοποιηθεί κατά τη διάρκεια της πορτογαλικής Προεδρίας, τότε η Πορτογαλία ως κράτος μέλος -όπως πάντα έπραττε και όπως πάντα επεδίωκε- δεν θα διστάσει να επιστήσει την προσοχή των εταίρων της στην πραγματική ανάγκη για επανεκκίνηση των διαπραγματεύσεων όσον αφορά τη συμφωνία σύνδεσης με τη Mercosur σε όλες τις διαστάσεις της.
<P>
Εν κατακλείδι, πρέπει να σας πω ότι εξετάζουμε το ενδεχόμενο της διοργάνωσης, ει δυνατόν κατά τη διάρκεια της πορτογαλικής Προεδρίας, συνεδρίασης υψηλού επιπέδου της τρόικας με τις χώρες της Mercosur. Μελετούμε αυτό το ενδεχόμενο και, ούτως ειπείν, ως πιθανότητα στην ημερήσια διάταξη της πορτογαλικής Προεδρίας, η οποία, όπως γνωρίζετε, είναι πολύ γεμάτη και σύνθετη, όμως θα κάνουμε ότι μπορούμε για να προωθήσουμε εκ νέου -και σε πολιτικό επίπεδο- αυτήν τη συζήτηση με τις χώρες της Mercosur.
<SPEAKER ID="265" NAME="Ján Figeľ">
μέλος της Επιτροπής. - (EN) Κύριε Πρόεδρε, και εγώ είμαι ιδιαίτερα ευγνώμων για την ατμόσφαιρα, τη συζήτηση και την πραγματική ειλικρίνεια που παρατηρώ για το συγκεκριμένο ζήτημα. Φρονώ ότι πρέπει να ανταποκριθούμε θετικά στις επιταγές της εποχής και, ευτυχώς, διαθέτουμε πλέον πολύ περισσότερους σημαντικούς εταίρους για πολυμερή συνεργασία από ό,τι ίσως πριν από 10 ή 20 χρόνια. " πραγματικότητα είναι ότι η Βραζιλία είναι η μόνη χώρα που απουσιάζει από την ομάδα κρατών BRIC, μία εκ των πέντε χωρών που προσκαλούνται τακτικά από την G8 στις διασκέψεις κορυφής της, και μια χώρα η οποία αντιπροσωπεύει επενδύσεις από την ΕΕ ισόποσες των επενδύσεων από χώρες της ΕΕ στη Ρωσία, την Κίνα και την Ινδία σωρευτικά, επομένως αποτελεί όντως σημαντικό εταίρο.
<P>
Έχει ακόμη μεγαλύτερη σημασία να προσθέσω ότι η στρατηγική εταιρική σύμπραξη είναι συμπληρωματική προς συνολικά ευρύτερες προτεραιότητες, περιλαμβανομένης της συνεργασίας με τη Λατινική Αμερική και τη Mercosur: στην ίδια την εταιρική σύμπραξη, ένα από τα στρατηγικά κοινά ζητήματα είναι η προαγωγή της περιφερειακής ολοκλήρωσης και συμφωνίας σύνδεσης ΕΕ-Mercosur.
<P>
Ειπώθηκαν πολλά σχετικά με το περιεχόμενό της, και διατυπώθηκαν ορισμένες απόψεις. Τις έχουμε λάβει υπόψη. Για παράδειγμα, στον τομέα της ασφάλειας των τροφίμων κατά το πρώτο ήμισυ του τρέχοντος έτους, υλοποιήθηκε εντατικό πρόγραμμα επιθεωρήσεων, ιδίως όσον αφορά το βόειο κρέας, τα αλιευτικά προϊόντα και τα πουλερικά. Παρακολουθήσαμε σημαντικές βελτιώσεις στην ασφάλεια των τροφίμων, ενώ πολλές ελλείψεις έχουν διορθωθεί σε μεγάλο βαθμό, ωστόσο θα συνεχιστεί βεβαίως το έργο μας, όπως αναφέρατε ορισμένοι από εσάς, ακόμη και σε πολιτικό επίπεδο. Ο Επίτροπος θα επισκεφθεί τη Βραζιλία τον επόμενο μήνα για να συζητήσει σχετικά με τον τομέα αυτόν, ο οποίος είναι πολύ σημαντικός τομέας στενότερης συνεργασίας.
<P>
Αποτελεί κοινό μας στόχο, κοινό μας συμφέρον, να καταλήξει επιτυχώς ο αναπτυξιακός γύρος της Ντόχα. Καταβάλλουμε όλες μας τις προσπάθειες προς αυτήν την κατεύθυνση, και από όλες τις πλευρές, ώστε να επιτευχθεί κατάληξη, ελπίζουμε φέτος.
<P>
Θα σχολιάσω σύντομα τι μπορεί να γίνει για την προώθηση της συνεργασίας με άλλες χώρες. Υπάρχει, για παράδειγμα, ένας τομέας τον οποίο θέλω να αναφέρω ως καλή περίπτωση. " Βραζιλία είναι η πρώτη χώρα από τη Λατινική Αμερική η οποία συνεργάζεται στο ερευνητικό μας πρόγραμμα και, μέσω αυτής της εμπειρίας και γέφυρας, νομίζω ότι σταδιακά μπορούμε να επιτύχουμε περισσότερα σε άλλες χώρες. Συνεπώς, δεν στρέφεται εναντίον άλλων χωρών· είναι μια από τις ηγετικές οικονομίες και εταίρους στην περιοχή, και η συνεργασία μαζί της αυξάνεται συνολικά. " επιδίωξη περισσότερης ολοκλήρωσης στην ήπειρο της Λατινικής Αμερικής θα εξυπηρετήσει τις φιλοδοξίες μας με μεγάλη συμπληρωματικότητα.
<P>
" Επιτροπή θα σας κρατά δεόντως ενήμερους για τη διαδικασία, όπως ζητήσατε. Αναμένουμε τώρα την πολιτική απάντηση στην ανακοίνωση από την πλευρά της Βραζιλίας. Βάσει αυτής της απάντησης, θα προσπαθήσουμε αμφότεροι να συντάξουμε πρόταση σχεδίου δράσης, ελπίζοντας έπειτα να επιτύχουμε την έγκριση και υλοποίηση του συγκεκριμένου σχεδίου δράσης.
<P>
Τέλος, επιθυμώ να εκφράσω την ευγνωμοσύνη μου προς την Προεδρία για την προσήλωσή της και ιδιαίτερα θετική συμμετοχή της, όσον αφορά όχι μόνο την πρώτη ιστορική διάσκεψη κορυφής, αλλά και την ανάπτυξη συνεργασίας μεταξύ της ΕΕ και της Βραζιλίας και μεταξύ της ΕΕ και της Mercosur ως ευρύτερης περιοχής.
<SPEAKER ID="266" NAME="Πρόεδρος">
Ευχαριστούμε πολύ, κύριε Επίτροπε.
<P>
" συζήτηση έληξε.

<CHAPTER ID="003">
Καταστατικό της Ευρωπαϊκής Ιδιωτικής Εταιρίας (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Klaus-Heiner Lehne, εξ ονόματος της Επιτροπής Νομικών Θεμάτων, που περιέχει συστάσεις προς την Επιτροπή σχετικά με το καταστατικό της Ευρωπαϊκής Ιδιωτικής Εταιρείας.
<SPEAKER ID="008" NAME="Klaus-Heiner Lehne " AFFILIATION="PPE-DE">
εισηγητής. - (DE) Κυρία Πρόεδρε, κύριε Επίτροπε, κυρίες και κύριοι, είναι για μένα μεγάλη τιμή, κυρία Πρόεδρε, ότι το θέμα αυτό συζητείται ειδικά σήμερα που εσείς προεδρεύετε για πρώτη φορά στο Σώμα.
<P>
Το σχέδιο δράσης για το εταιρικό δίκαιο προέβλεπε ήδη να εξεταστεί με ποιες άλλες μορφές εταιριών μπορεί να ασχοληθεί η νομοθεσία εντός της Ευρωπαϊκής Ένωσης. Στις μελέτες που διεξήχθησαν εκείνο το διάστημα, τα ερωτήματα αυτά παρέμειναν ουσιαστικά αναπάντητα. " Επιτροπή έθεσε πριν από μερικά χρόνια σε συζήτηση το σχέδιο δράσης για το εταιρικό δίκαιο και προέβη σε πλήρη αναθεώρησή του. Το Σώμα συμμετείχε πλήρως στη συζήτηση αυτή και στη συνέχεια αποφάσισε να εκπονήσει και να συζητήσει έκθεση πρωτοβουλίας για την ευρωπαϊκή ιδιωτική εταιρία.
<P>
Αυτό είναι το ιστορικό του θέματος που έχουμε σήμερα στην ημερήσια διάταξη. Εξετάσαμε με προσοχή το θέμα και διοργανώσαμε σχετική ακρόαση στο Σώμα, η οποία κατέδειξε ότι χρειαζόμαστε πραγματικά αυτό το είδος ευρωπαϊκής ιδιωτικής εταιρίας και ότι η Επιτροπή πρέπει να αναλάβει πρωτοβουλία για την θέσπιση της ανάλογης νομοθεσίας. Ειδικά οι μικρότερες βιομηχανικές επιχειρήσεις, που προσανατολίζονται προς τις εξαγωγές και σήμερα είναι υποχρεωμένες να ιδρύουν θυγατρικές και νέες επιχειρήσεις σε άλλα κράτη μέλη σύμφωνα με το εκεί εταιρικό δίκαιο, θα επικροτούσαν με μεγάλο ενθουσιασμό τη δημιουργία μιας ευρωπαϊκής νομικής μορφής για την οργάνωση των θυγατρικών τους σε ολόκληρη την Ευρωπαϊκή Ένωση. Σήμερα έχουν μεγάλη ανάγκη συμβουλών, αυτό δε μπορεί να είναι καλό για τους δικηγόρους, αλλά κοστίζει πολλά χρήματα, αφού πρέπει να γίνεται επανειλημμένα εξέταση επιμέρους περιπτώσεων για να διαπιστωθεί ποια είναι τα δικαιώματα και τα καθήκοντα των διευθυντών τους και των μελών των εποπτικών οργάνων τους και τι πρέπει να κάνουν για να μην έρθουν σε σύγκρουση με τον νόμο.
<P>
Θεωρώ ότι αυτό θα μπορέσουν να το αποφύγουν αν τους δοθεί μία ενιαία ευρωπαϊκή νομική μορφή που θα ρυθμίζει ενιαία σε ευρωπαϊκό επίπεδο μια σειρά κεντρικών ερωτημάτων, ειδικότερα αναφορικά με τις αρμοδιότητες του διευθυντή και με θέματα ευθύνης, προσφέροντας έτσι κάτι στις επιχειρήσεις. Γι' αυτό άλλωστε δεν τίθεται καν θέμα επιπλέον γραφειοκρατίας, γιατί οι εταιρίες μπορούν να αποφασίσουν οι ίδιες αν θέλουν αυτή τη νομική μορφή ή όχι. Είναι απλά κάτι για το οποίο μπορούν να αποφασίσουν οι ίδιες και το οποίο κλείνει ένα πραγματικό νομικό κενό που είχε προκύψει αφού δημιουργήσαμε την ευρωπαϊκή ανώνυμη εταιρία για τις μεγαλύτερες εταιρίες.
<P>
Επιτρέψτε μου να πω επίσης παρενθετικά ότι μια εξήγηση για τη νομολογία του Ευρωπαϊκού Δικαστηρίου, για παράδειγμα στην περίπτωση Inspire Art, είναι το γεγονός ότι στο παρελθόν δεν σημειώθηκε ικανοποιητική πρόοδος ως προς την εξέλιξη του ευρωπαϊκού εταιρικού δικαίου και εδώ μπορούμε να βοηθήσουμε, δημιουργώντας και προσφέροντας μία υποδειγματική δομή στην Ευρωπαϊκή Ένωση.
<P>
Θεωρώ ότι η Επιτροπή Νομικών Θεμάτων -που ενέκρινε αυτήν την έκθεση με μεγάλη πλειοψηφία ή μάλλον ομόφωνα- κατάφερε να βρει έναν κατάλληλο συμβιβασμό μεταξύ, αφενός, των διαφορετικών προσεγγίσεων όσον αφορά τη δομή τέτοιων εταιριών στην ηπειρωτική Ευρώπη και, αφετέρου, της βρετανικής νομικής σκέψης, ειδικά για το θέμα των ιδίων κεφαλαίων, όπου επιτύχαμε έναν καλό συμβιβασμό βάσει του ότι τα ίδια κεφάλαια πρέπει καταρχήν να υπάρχουν, χωρίς όμως υποχρέωση καταβολής σε μετρητά. Αυτό είναι και ένα μέσον διευκόλυνσης της εγγραφής και, ως εκ τούτου, συνιστά κατά τη γνώμη μου ένα βήμα προς τη σωστή κατεύθυνση και δείχνει επίσης πώς μπορεί η Επιτροπή να υποβάλει μία πρόταση και το Συμβούλιο να μπορέσει μετά να βρει έναν λογικό συμβιβασμό μεταξύ των διαφόρων νομικών παραδόσεων.
<P>
Εμείς ως Επιτροπή Νομικών Θεμάτων -και πιστεύω, και το Σώμα μετά τη σημερινή ψηφοφορία- περιμένουμε να δραστηριοποιηθεί η Επιτροπή σύμφωνα με τις διατάξεις της Συνθήκης, του Κανονισμού μας και της διοργανικής συμφωνίας, και να προβεί σε εύθετο χρόνο σε συγκεκριμένες ενέργειες για να υποβάλει συγκεκριμένη νομοθετική πρόταση στο Σώμα και στο Συμβούλιο.
<P>
Τελειώνοντας, θα ήθελα να αναφερθώ σε μία ακόμα σκέψη που έχει συμπεριληφθεί σε έναν βαθμό στις τροπολογίες, συγκεκριμένα στη συζήτηση για τη συμμετοχή των εργαζομένων στη λήψη αποφάσεων. Θα ήθελα να καταστήσω απόλυτα σαφές κάτι που δεν υπήρξε αντικείμενο αμφισβήτησης στις διαβουλεύσεις μας, ότι δηλαδή κανένας δεν επιδιώκει να περιορίσει με οποιονδήποτε τρόπο τα δικαιώματα των εργαζομένων. Όπως είναι εξασφαλισμένα σε εθνικό επίπεδο, έτσι πρέπει να παραμείνουν εξασφαλισμένα και να διατηρηθούν και στο πλαίσιο της υλοποίησης αυτού του νομοθετικού έργου. Για το θέμα αυτό υποβλήθηκε μια σειρά τροπολογιών που δεν θεωρώ καθοριστικές γιατί όλες έχουν τον ίδιο στόχο: την προστασία των δικαιωμάτων των εργαζομένων.
<P>
Μία τελική παρατήρηση -και το εννοώ αυτό, γιατί τελειώνει το πεντάλεπτό μου: διαπιστώνω με ευχαρίστηση ότι και η γερμανική Προεδρία του Συμβουλίου δήλωσε πως η ευρωπαϊκή ιδιωτική εταιρία είναι μία από τις προτεραιότητές της και έτσι υποθέτω ότι και το Συμβούλιο θα υποστηρίξει το θέμα αυτό, ελπίζω δε ότι το ίδιο θα κάνει η συντριπτική πλειονότητα του Σώματος.
<SPEAKER ID="009" NAME="Charlie McCreevy" AFFILIATION="Μέλος της Επιτροπής" LANGUAGE="EN">
Κυρία Πρόεδρε, καταρχάς θα ήθελα να ευχαριστήσω την Επιτροπή Νομικών Θεμάτων, και ειδικότερα τον εισηγητή, κ. Lehne, για το άριστο έργο που επιτέλεσε στην εκπόνηση της έκθεσης σχετικά με το καταστατικό της Ευρωπαϊκής Ιδιωτικής Εταιρείας, επί της οποίας θα ψηφίσουμε σήμερα. Οι διευθύνσεις μου μελετούν ήδη λεπτομερώς τις προτάσεις και τις συστάσεις που περιλαμβάνει αυτή η έκθεση.
<P>
Πρέπει να καταστήσουμε ευκολότερη και πιο φθηνή τη διεξαγωγή διασυνοριακών επιχειρηματικών δραστηριοτήτων για τις μικρομεσαίες επιχειρήσεις. Είναι σημαντικό να λάβουμε μέτρα που θα βοηθήσουν τις μικρομεσαίες εταιρείες να εκμεταλλευτούν πλήρως τα οφέλη της ενιαίας αγοράς.
<P>
" ανάπτυξη των μικρών επιχειρήσεων είναι ζωτικής σημασίας για την ανταγωνιστικότητα της ευρωπαϊκής οικονομίας. Ένα μέσο για τη διευκόλυνση της επέκτασης των μικρών επιχειρήσεων είναι η απλούστευση του ισχύοντος νομικού πλαισίου και η μείωση των περιττών διοικητικών βαρών. Αυτά τα βάρη είναι ιδιαιτέρως επαχθή για τις ΜΜΕ, οι οποίες δεν διαθέτουν μεγάλα νομικά τμήματα. Για αυτό αποφάσισα να υποβάλω μια ανακοίνωση σχετικά με την απλούστευση του κοινοτικού εταιρικού δικαίου την άνοιξη του τρέχοντος έτους. Αυτή εντάσσεται στο ευρύτερο πρόγραμμα της Επιτροπής για την απλούστευση του κοινοτικού κεκτημένου, το οποίο προβλέπει μείωση 25% στα διοικητικά βάρη έως το 2012.
<P>
Είμαι υπέρ των πρωτοβουλιών που θα παράσχουν στις ευρωπαϊκές εταιρείες, και ειδικότερα στις μικρομεσαίες επιχειρήσεις, ένα ευέλικτο ρυθμιστικό πλαίσιο. Το καταστατικό της ευρωπαϊκής ιδιωτικής εταιρείας θα μπορούσε να αποτελέσει μια χρήσιμη λύση για αυτές εν προκειμένω. " ιδέα υποστηρίχθηκε από τη βιομηχανία στην πρόσφατη δημόσια διαβούλευση όσον αφορά τις μελλοντικές προτεραιότητες για το σχέδιο δράσης σχετικά με το εταιρικό δίκαιο και την εταιρική διακυβέρνηση. Πολλοί συμμετέχοντες τόνισαν ότι αυτή η λύση θα δημιουργούσε περισσότερες επιλογές για τις εταιρείες και θα μείωνε το κόστος συμμόρφωσης για εταιρείες που θέλουν να δραστηριοποιηθούν σε πολλά κράτη μέλη. Ωστόσο, πολλοί συμμετέχοντες αμφισβήτησαν επίσης τη χρησιμότητα ενός τέτοιου μέτρου και, όπως γνωρίζετε, σύμφωνα με τις αρχές της βελτίωσης της νομοθεσίας, η Επιτροπή πρέπει να προβεί σε μια εκτίμηση των επιπτώσεων πριν προταθεί κάποια πρωτοβουλία. Κατά συνέπεια, οι διευθύνσεις μου εξετάζουν τώρα το κόστος και τα οφέλη αυτού του καταστατικού, καθώς και εναλλακτικά μέτρα για την αντιμετώπιση των προβλημάτων που διακυβεύονται. Θα πρότεινα ένα καταστατικό ευρωπαϊκής ιδιωτικής εταιρείας μόνο αν η εκτίμηση των επιπτώσεων δείξει ότι αυτό αποτελεί το προσφορότερο μέσο για την επίλυση των προβλημάτων που αντιμετωπίζουν σήμερα οι ΜΜΕ και ότι η μορφή της ευρωπαϊκής ιδιωτικής εταιρείας θα ήταν χρήσιμη σε αυτές για την επέκταση των δραστηριοτήτων τους και τη διασυνοριακή ανάπτυξη των επιχειρήσεών τους.
<P>
" εμπειρία με το καταστατικό ευρωπαϊκής εταιρείας έχει δείξει ότι η δημιουργία μιας νέα ευρωπαϊκής εταιρικής μορφής μπορεί να είναι μια πολύ χρονοβόρα και σύνθετη διαδικασία. Το τελικό αποτέλεσμα ενδέχεται να είναι νομικά μέσα που δεν είναι πάντα εύχρηστα. Για να αξίζει τον κόπο ένα καταστατικό ευρωπαϊκής ιδιωτικής εταιρείας, θα πρέπει να μην καθυστερήσει η επίτευξη συμφωνίας. Το τελικό αποτέλεσμα θα πρέπει να είναι απλό στη χρήση από τις ΜΜΕ, παρέχοντας έτσι πραγματική προστιθέμενη αξία.
<P>
Παρατηρώ ότι η έκθεσή σας και το οικείο ψήφισμα βασίζονται στο άρθρο 192 της Συνθήκης που ζητεί από την Επιτροπή να υποβάλει νομοθετική πρόταση. Σύμφωνα με τη συμφωνία πλαίσιο, η Επιτροπή δεσμεύτηκε να λαμβάνει υπόψη κάθε αίτημα που υποβάλλεται δυνάμει του άρθρου 192 της Συνθήκης. Προτίθεμαι να ανταποκριθώ σε αυτές τις δεσμεύσεις. Θα αξιολογήσουμε τις πρακτικές προτάσεις της έκθεσης λεπτομερώς. Θέλω οι διευθύνσεις μου να αφιερώσουν τον απαραίτητο χρόνο για να μελετήσουν προσεκτικά όλες τις πιθανές επιλογές προκειμένου να δοθεί η καλύτερη ισορροπημένη λύση για τις ΜΜΕ. Μόλις ολοκληρωθεί η εκτίμηση των επιπτώσεων, θα αναφέρω σε εσάς τα αποτελέσματά της και τα συμπεράσματα πολιτικής που θα αντλήσουμε από αυτήν.
<SPEAKER ID="010" NAME="Andreas Schwab">
εξ ονόματος της Ομάδας PPE-DE. - (DE) Κυρία Πρόεδρε, σας εύχομαι κι εγώ ως πρώην μέλος της Επιτροπής Εσωτερικής Αγοράς και Προστασίας των Καταναλωτών κάθε επιτυχία στην άσκηση των καθηκόντων σας. Αν όλοι οι πρόεδροι διατηρούσαν την αίθουσα τόσο ήσυχη όσο εσείς σήμερα το πρωί, τότε πραγματικά οι διαβουλεύσεις μας θα ήταν πολύ πιο εποικοδομητικές και έτσι, δεν μπορώ παρά να σας ζητήσω να συνεχίσετε με τον ίδιο τρόπο.
<P>
Θα ήθελα να πω στον κ. Επίτροπο ότι οι μικρές και μεσαίες επιχειρήσεις είναι η κινητήρια δύναμη της ευρωπαϊκής εσωτερικής αγοράς. Αυτό ασφαλώς επαναλαμβάνεται διαρκώς, όμως η πρόοδος όσον αφορά την επίτευξη του σκοπού αυτού είναι συχνά πολύ αργή. Ως εκ τούτου, ανήκω κι εγώ σε εκείνους που πιστεύουν ότι η δημιουργία ενός ευρωπαϊκού νομικού πλαισίου που θα αφορά ειδικά τα συμφέροντα των αυτοαπασχολουμένων και των μικρών επιχειρήσεων είναι ένα εξαιρετικά σημαντικό ζήτημα, και για την Επιτροπή Εσωτερικής Αγοράς.
<P>
" έκθεση πρωτοβουλίας του κ. Lehne πρέπει να επικροτηθεί, ιδίως διότι στέλνει ένα σημαντικό μήνυμα προς την Επιτροπή -και, επιτρέψτε μου να προσθέσω, προς το Συμβούλιο- και θα ήθελα να τον ευχαριστήσω για την εξαίρετη εργασία του για το θέμα αυτό.
<P>
Ευτυχώς, πολλές μικρές και μεσαίες επιχειρήσεις δραστηριοποιούνται ήδη σε διασυνοριακό επίπεδο, και είχατε την ευκαιρία να το διαπιστώσετε αυτό ιδίοις όμμασι, κύριε Επίτροπε, όταν επισκεφθήκατε την εκλογική μου περιφέρεια, το Offenburg. Ωστόσο, πολλές φορές, ο ζήλος τους και η ανάπτυξή τους εμποδίζονται από γραφειοκρατικούς περιορισμούς και από την έλλειψη πείρας αναφορικά με την επί τόπου νομική κατάσταση. Μέχρι τώρα, αυτό συνιστά για τις μικρές και μεσαίες επιχειρήσεις των νέων κρατών μελών σημαντικό μειονέκτημα ως προς τον ανταγωνισμό.
<P>
Επομένως, η προσφορά μίας ευρωπαϊκής νομικής μορφής εκ παραλλήλου με τις νομικές μορφές των κρατών μελών δεν εξυπηρετεί μόνο την ολοκλήρωση της ευρωπαϊκής εσωτερικής αγοράς, αλλά διευκολύνει επίσης τις μικρές και μεσαίες επιχειρήσεις στην ίδρυση θυγατρικών σε άλλες ευρωπαϊκές χώρες και συνακόλουθα στην επέκταση των δραστηριοτήτων τους πέρα από τα σύνορα της χώρας τους.
<P>
Το ουσιαστικό είναι εδώ ότι οι δαπάνες για συμβούλους και οι διοικητικές δαπάνες για τη σύσταση και τη λειτουργία μίας εταιρίας μπορούν να μειωθούν σημαντικά και ότι δεν είναι πια ανάγκη να εφαρμόζονται νόμοι περισσοτέρων του ενός κρατών μελών στη διασυνοριακή δραστηριότητα.
<P>
Σύμφωνα με έρευνα του Διεθνούς Εμπορικού Επιμελητηρίου στη Γερμανία -μπορώ να αναφερθώ μόνο σε γερμανικές επιχειρήσεις- οι επιχειρήσεις ήθελαν πολύ να υπάρξει μία ευρωπαϊκή νομική μορφή που θα ανταποκρίνεται στις ανάγκες των μικρών και μεσαίων επιχειρήσεων και οι επιχειρήσεις που ερωτήθηκαν, απάντησαν ότι θεωρούσαν πως θα είναι σαν μία "μικρή αδελφή" της ευρωπαϊκής ανώνυμης εταιρίας και θα πρέπει να είναι κομψή, εφαρμόσιμη και -κυρίως- ευρωπαϊκή.
<P>
Θα ήθελα, επομένως, να πω στον κ. Επίτροπο πως με αυτήν την έκθεση, το Σώμα δηλώνει ότι θέλει να παρουσιάσει η Επιτροπή πριν από το τέλος του χρόνου πρόταση νομοθετικού περιεχομένου βάσει του άρθρου 308. Ασφαλώς χαιρόμαστε ακούγοντάς σας να συνηγορείτε υπέρ της αξιολόγησης επιπτώσεων, όμως έχουμε δει επίσης σε άλλες οδηγίες που αφορούν την εσωτερική αγορά και την προστασία των καταναλωτών ότι όταν υπάρχει πολιτική βούληση, η αξιολόγηση επιπτώσεων μπορεί είτε να γίνει γρήγορα είτε να περιοριστεί σε συγκεκριμένα επιμέρους ζητήματα. Έτσι, σας παρακαλώ να προωθήσετε γρήγορα την αξιολόγηση επιπτώσεων προκειμένου να φθάσουμε το συντομότερο δυνατό σε μια πρόταση νομοθετικού περιεχομένου. Επίσης, ζητώ από τη γερμανική προεδρία του Συμβουλίου να επεξεργαστεί τον φάκελο αυτό το συντομότερο δυνατό και δυναμικά.
<SPEAKER ID="011" NAME="Manuel Medina Ortega">
εξ ονόματος της Ομάδας PSE. - (ES) Κυρία Πρόεδρε, νομίζω ότι είναι η πρώτη φορά που έχω την ευκαιρία να μιλήσω ενώ προεδρεύετε της συνεδρίασης και θα ήθελα να σας συγχαρώ για την εκλογή σας. Είμαι βέβαιος ότι θα εκτελέσετε τα καθήκοντά σας με την ανεξαρτησία που σας χαρακτηρίζει.
<P>
Δεύτερον, θα ήθελα να ευχαριστήσω τον κ. Lehne για την έκθεσή του. Πιστεύω ότι έχει επιτελέσει μία καλή εργασία, αλλά θα ήθελα να επισημάνω μερικά προβλήματα που έχουμε.
<P>
Καταρχάς, δεν πιστεύω ότι η τρέχουσα προσέγγιση της Επιτροπής Νομικών Θεμάτων να παρουσιάζει εκθέσεις σχετικά με ένα θέμα νομοθετικής πρωτοβουλίας με ένα παράρτημα το οποίο δεν έχει συζητηθεί επαρκώς είναι η κατάλληλη νομοθετική τεχνική.
<P>
Μιλάμε για μια αρχική φάση νομοθετικών προτάσεων. Αυτό που κάνουμε είναι να ζητάμε από την Επιτροπή να εξετάσει το ενδεχόμενο υποβολής μιας έκθεσης και πιστεύω ότι σε αυτή τη φάση θα πρέπει να περιοριστούμε στο πρώτο μέρος του ψηφίσματος.
<P>
Δεν πιστεύω ότι το παράρτημα της πρότασης ψηφίσματος έχει συζητηθεί επαρκώς. Επομένως, δεν μπορούμε να υιοθετήσουμε την άποψη ότι αυτά τα συμπεράσματα του παραρτήματος αντανακλούν πραγματικά τη βούληση της Επιτροπής Νομικών Θεμάτων.
<P>
Δεύτερον, πιστεύω ότι ο κ. McCreevy είχε απόλυτο δίκιο επισημαίνοντας ότι δεν πρέπει να νομοθετούμε μόνο για να νομοθετούμε -η αποτυχία μας σε σχέση με την Ευρωπαϊκή Ιδιωτική Εταιρεία πρέπει να μας κάνει να προβληματιστούμε σχετικά με αυτό το θέμα- και συνεπώς η εκτίμηση των επιπτώσεων είναι σαφώς απαραίτητη.
<P>
Επιπλέον, είναι σαφές ότι εμείς στο Κοινοβούλιο πιστεύουμε ότι είναι απαραίτητο να εκπονήσουμε ένα καταστατικό που θα διευκολύνει τη λειτουργία των μικρών επιχειρήσεων και ότι πρέπει να εργαστούμε προς την επίτευξη αυτού του στόχου.
<P>
Στην προσπάθεια αυτή, αντιμετωπίζουμε ορισμένες δυσκολίες: για παράδειγμα, το πρόβλημα της συμμετοχής των εργαζομένων. Έχουμε διεξάγει συζητήσεις σχετικά με το κείμενο της αιτιολογικής σκέψης ". Στην πολιτική μου ομάδα, υπήρξαν ορισμένες επιφυλάξεις για τον τρόπο που τη διατύπωσε ο κ. Lehne.
<P>
Πιστεύω ότι η τελική φόρμουλα που προτείνεται από τον κ. Lehne είναι ικανοποιητική και ελπίζω ότι εμείς στην Ομάδα μου μπορούμε να την εγκρίνουμε.
<P>
Συνοπτικά, πιστεύω ότι η πρόταση του κ. Lehne είναι καλή. Δεν απαιτούμε από την Επιτροπή να τη δεχτεί, αλλά ζητάμε να εξετάσει αυτή την πιθανότητα.
<P>
Ελπίζω ότι ο κ. McCreevy θα κάνει ό,τι μπορεί για να διασφαλίσει ότι θα εκπληρωθεί η επιθυμία του Κοινοβουλίου σε αυτό το θέμα.
<SPEAKER ID="012" NAME="Sharon Bowles">
εξ ονόματος της Ομάδας ALDE. - (EN) Κυρία Πρόεδρε, καταρχάς επιτρέψτε μου να σας συγχαρώ και εγώ για την εκλογή σας και για τη διεύθυνση της πρώτης σας συζήτησης.
<P>
Πρέπει επίσης να ξεκινήσω με μια συγγνώμη προς τον εισηγητή επειδή, αν και παρακολούθησα την ακρόαση επί του θέματος, δεν κατάφερα να συμμετάσχω στη συζήτηση στην επιτροπή και γνωρίζω ότι είναι κάπως ενοχλητικό όταν κάποιος "πετάγεται" μετά στην Ολομέλεια.
<P>
Χαιρετίζω θερμά την ιδέα στην οποία βασίζεται η έκθεση, αλλά έχω ορισμένες ανησυχίες που ελπίζω ότι η Επιτροπή θα διερευνήσει περαιτέρω κατά τη διάρκεια των μελλοντικών εργασιών επί αυτού του θέματος. Κύριε Lehne, είπατε στην αιτιολογική σας έκθεση -και μάλιστα το επανέλαβε μόλις τώρα και ο Επίτροπος και συμφωνώ- ότι το καταστατικό θα πρέπει να εστιάσει στις ανάγκες των ΜΜΕ. Αλλά αυτό φυσικά καλύπτει σχεδόν όλες τις εταιρείες εκτός από τις πολυεθνικές. Για μένα είναι σαφές ότι αν ακολουθήσουμε όλες τις συστάσεις του παραρτήματος, εκείνοι που ενδέχεται να ωφεληθούν ή να επιλέξουν αυτήν τη λύση πλησιάζουν περισσότερο προς το μεσαίο παρά προς το μικρό άκρο του φάσματος των εταιριών. Σίγουρα δεν θα είναι νέες εταιρείες. Οι προτεινόμενες απαιτήσεις κεφαλαίων διασφαλίζουν ότι αυτό θα συμβεί. Δεν θέλω να ειπωθεί ότι "εδώ μιλάς σαν Βρετανίδα που δεν θέλει καμία απαίτηση κεφαλαίων". Αναγνωρίζω ότι το κεφάλαιο δεν χρειάζεται να καταβληθεί υποχρεωτικά και χαιρετίζω τις προσπάθειες εξεύρεσης συμβιβασμού ως προς το θέμα αυτό, αλλά θα εξακολουθεί να έχει επιπτώσεις, ιδιαίτερα στις μικρές επιχειρήσεις.
<P>
Οι μικρότερες επιχειρήσεις, είτε είναι νέες είτε προσπαθούν να επεκταθούν, αντιμετωπίζουν αρκετές δαπάνες και δυσκολίες στην προσπάθεια να παράσχουν διπλές εγγυήσεις στις τράπεζες χωρίς να υπάρχει και το πρόσθετο βάρος των οικονομικών προσδοκιών. Και, μην γελιέστε, το γεγονός ότι οι μέτοχοι θα μπορούσαν δυνητικά να χάσουν 10 000 ευρώ ακόμα και αν δεν τα πλήρωσαν στην αρχή, προσθέτει ένα επιπλέον βάρος οικονομικών προσδοκιών.
<P>
Τώρα, αυτό μπορεί να μην έχει καμία σημασία καθώς είναι προαιρετικό και αν σε κάποιον δεν αρέσει το καταστατικό δεν χρειάζεται να το χρησιμοποιήσει, αλλά θα προτιμούσα όταν προτείνετε κάτι, αυτό να είναι αρεστό, να χρησιμοποιείται και να είναι προσβάσιμο από όλες τις εταιρείες.
<P>
Αν και είπα ότι μπορεί να μην υπάρχει επαρκές κίνητρο σε ορισμένους κύκλους για να το επιλέξουν κάποιοι, αυτό δεν σημαίνει ότι αυτό οφείλεται στο ότι οι μικρές εταιρείες δεν διεξάγουν διασυνοριακές δραστηριότητες ή δεν φιλοδοξούν να το κάνουν. Πολλές αρκετά μικρές εταιρείες εμπλέκονται σε σημαντικές διασυνοριακές επιχειρήσεις και οι αποφάσεις του Ευρωπαϊκού Δικαστηρίου καθιστούν σαφές ότι μπορούν να το κάνουν. Αλλά, επειδή είναι προαιρετικό, ίσως δεν έχει σημασία. Ή μήπως δεν συμβαίνει αυτό; Δεν θα ήθελα να δω μια κατάσταση στην οποία το νέο καταστατικό θα εισάγει έναν παράγοντα διάκρισης βάσει του οποίου οι καταναλωτές θα ανησυχούν ότι αν μια εταιρεία δεν είναι αρκετά μεγάλη ώστε να θεωρεί ότι αξίζει τον κόπο να γίνει ευρωπαϊκή ιδιωτική εταιρεία, τότε δεν είναι αρκετά μεγάλη και για να δραστηριοποιείται στην Ευρώπη. Αυτό θα ήταν τελείως αντίθετο στην έννοια της ενιαίας αγοράς και στην αμοιβαία σημασία της ενίσχυσης και της ανάπτυξης των μικρών επιχειρήσεων στο εσωτερικό αυτής της αγοράς. Σε μια ενιαία αγορά, το μέγεθος δεν πρέπει να μετρά.
<SPEAKER ID="013" NAME="Marek Aleksander Czarnecki">
εξ ονόματος της Ομάδας UEN. - (PL) Κυρία Πρόεδρε, υποστηρίζω πλήρως την άποψη ότι το καταστατικό της Ευρωπαϊκής Ιδιωτικής Εταιρείας πρέπει να βασίζεται στο κοινοτικό δίκαιο και να αποφεύγει τις παραπομπές στο εθνικό δίκαιο. Σκοπός είναι να δημιουργηθεί μια νέα νομική μορφή για τις μικρές και μεσαίες επιχειρήσεις, οι οποίες αποτελούν την κινητήριο δύναμη πίσω από όλες τις ευρωπαϊκές οικονομίες. Μια νέα νομική μορφή θα συμβάλλει και στην ενίσχυση της διασυνοριακής δραστηριότητας.
<P>
Πρέπει επίσης να έχουμε υπόψη τις κοινές δράσεις όσον αφορά την προώθηση της ανάπτυξης της εσωτερικής αγοράς και κατά συνέπεια της οικονομικής ανάπτυξης. Αν δημιουργηθεί μια ενιαία ευρωπαϊκή νομική μορφή, θα μειωθούν οι δαπάνες για συμβούλους. Στις πολλές χώρες που εμπλέκονται, δεν θα ισχύει πλέον το δίκαιο για τις διασυνοριακές δραστηριότητες. Αντ' αυτού, θα έχουμε ένα ενιαίο, ομοιόμορφο καταστατικό. Για να είναι ανταγωνιστικό αυτό το είδος εταιρείας στην αγορά, πρέπει να είναι ευέλικτο και ικανό να προσαρμόζεται στις απαιτήσεις της αγοράς. Αυτό θα μπορούσε να επιτευχθεί αν δίναμε σε αυτή την εταιρεία ένα ευρύ φάσμα δυνατοτήτων μεταβολής.
<P>
Σε αυτό το πλαίσιο, προκύπτει το θέμα της νομικής εναρμόνισης, για παράδειγμα, όσον αφορά τη διασυνοριακή μεταφορά έδρας. Για να είναι δυνατή η λειτουργία μιας επιχείρησης αυτού του είδους με τη μέγιστη δυνατή αποδοτικότητα στην αγορά, ωστόσο, πρέπει να εστιάζει κυρίως στην ασφάλεια των επιχειρηματικών συναλλαγών και να προστατεύει τους πιστωτές των επιχειρήσεων. Πρέπει να μελετήσετε περαιτέρω αυτά τα θέματα.
<SPEAKER ID="014" NAME="Godfrey Bloom">
εξ ονόματος της Ομάδας IND/DEM. - (EN) Κυρία Πρόεδρε, όλη αυτή η συζήτηση είναι εξαιρετικά συναρπαστική! Κάθε φορά που έρχομαι εδώ πρέπει να χαμογελώ. Το τι γνωρίζουμε εδώ για τη λειτουργία των μικρών επιχειρήσεων είναι απίστευτο! Βλέποντας τα βιογραφικά των βουλευτών του Κοινοβουλίου, διαπιστώνω ότι κανείς δεν είχε ποτέ στη ζωή του σοβαρή ευθύνη για μια μικρή εταιρεία. Είναι απίστευτο το τι γνωρίζουμε όλοι για αυτά τα θέματα!
<P>
Το 1992 ξεκίνησα μια μικρή επιχείρηση. Το σκέφτηκα και αγόρασα μερικά παλιομοδίτικα, μεταχειρισμένα έπιπλα. Μετά σκέφτηκα: "Θεέ μου, τι έκανα; Άφησα μια μεγάλη εταιρεία, πού θα πάω από δω και πέρα;" Αυτή η επιχείρηση έχει τώρα παραρτήματα στο Χονγκ Κονγκ, στο Τζέρσεϋ, στις Νήσους της Μάγχης και στη Νότιο Αφρική, καθώς και στο Λονδίνο και στο Γιορκ, το οποίο είναι και η εκλογική περιφέρειά μου.
<P>
Πραγματικά δεν πιστεύω ότι θα μπορούσα να το ξανακάνω. Υπάρχουν τόσοι πολλοί κανονισμοί που είναι απίστευτο. Αν θέλετε πραγματικά να ενισχύσετε τις μικρές επιχειρήσεις στην Ευρωπαϊκή Ένωση και ειδικά στο "νωμένο Βασίλειο, θα πρότεινα αυτοί οι άνθρωποι εδώ και η Επιτροπή να σταματήσουν να χώνουν την καταραμένη μύτη τους στις δουλειές όλων των άλλων και να σταματήσουν να μας λένε πώς να λειτουργούμε τις επιχειρήσεις μας! Απλώς αφήστε μας να προχωρήσουμε, διότι αν δεν το κάνετε, όλο και περισσότερες επιχειρήσεις θα πηγαίνουν στο Ντουμπάι, στις Βερμούδες και στις Νήσους της Μάγχης - εγώ ήδη μεταφέρω τη μισή επιχείρησή μου στις Νήσους της Μάγχης.
<P>
Θα συμβούλευα εσάς και την Επιτροπή να κρατήσετε την κακώς πληροφορημένη μύτη σας έξω από τις μικρές επιχειρήσεις!
<SPEAKER ID="015" NAME="Ashley Mote">
εξ ονόματος της Ομάδας ITS. - (EN) Κυρία Πρόεδρε, αυτή η έκθεση είναι αντιφατική. Οι κυβερνήσεις δεν μπορούν να μικροδιοικούν τις επιχειρήσεις. Πότε ξεκίνησε η Ευρωπαϊκή Ένωση κάτι που να βελτιώνει το εμπόριο, να ελαχιστοποιεί τις δαπάνες, να περιορίζει τη γραφειοκρατία, να παράγει νέο πλούτο, να δημιουργεί νέες θέσεις εργασίας ή να ελευθερώνει τις επιχειρήσεις; Πότε σε ολόκληρη την ύπαρξή της; Οι περισσότερες κυβερνήσεις μπορούν να ελπίζουν ότι θα συμβάλουν στην οικονομική ανάπτυξη μόνο μέσω της άρσης των εμποδίων και της δημιουργίας περιβάλλοντος χωρίς επιχειρήσεις. " κυβέρνηση θα έπρεπε να δίνει τη δυνατότητα στους ανθρώπους και στις πρωτοβουλίες τους να ακμάζουν. Μετά από αυτό θα έπρεπε να στέκεται στην άκρη.
<P>
Το "Β έχει ένα τεράστιο, μόνιμο και αυξανόμενο έλλειμμα με την ΕΕ. Φαντάζεται κανείς από εσάς εδώ σοβαρά ότι με την ανάληψη του ελέγχου του εταιρικού δικαίου που αφορά τις ΜΜΕ, η Ευρωπαϊκή Ένωση θα αλλάξει ή θα βελτιώσει αυτήν την κατάσταση; Πιστεύετε πραγματικά ότι είναι αυτό δυνατόν, ειδικά όταν αυτές οι προτάσεις βασίζονται σε γερμανικές και γαλλικές ιδέες για μια κοινωνική αγορά;
<P>
Υποστηρίζω όσα μόλις είπε ο κ. Bloom. Πόσοι από εσάς εδώ ξεκινήσατε μια νέα επιχείρηση με δικό σας ρίσκο; Δημιουργήσατε θέσεις εργασίας; Τη χρηματοδοτήσατε μόνοι σας και τη λειτουργήσατε με επιτυχία επί 20 χρόνια, ας πούμε; Πόσοι από εσάς το κάνατε αυτό; Πόσοι σε αυτήν την επιτροπή το έχουν κάνει αυτό; Πόσοι γνωρίζετε τι χρειάζεται για να ξεκινήσει κανείς μια νέα επιχείρηση στο "Β; Θα σας πω εγώ λοιπόν. Με λιγότερες από εκατό στερλίνες και με δέκα λεπτά στο τηλέφωνο μπορείς να ανοίξεις επιχείρηση οπουδήποτε. Συγκρίνετε αυτήν τη διαδικασία με αυτές εδώ τις προτάσεις. Έχουμε αιώνες εταιρικού δικαίου στο "Β, ευχαριστούμε πολύ. Και λειτουργεί αποτελεσματικά. Έχουμε επίσης ΜΜΕ που εμπορεύονται σε ολόκληρο τον κόσμο και τα καταφέρνουν μια χαρά. Οι περισσότεροι εφιάλτες τους προέρχονται από παλιές άστοχες προσπάθειες της ΕΕ να "βοηθήσει" με το εμπόριο στην ηπειρωτική Ευρώπη. Στο μεγαλύτερο μέρος της αυτή η "βοήθεια" απλώς παρεμβαίνει στις δραστηριότητές τους και η ιδέα της ακόμα περισσότερης "βοήθειας" θα αντιμετωπιστεί με τρόμο.
<P>
Κατά τη διάρκεια των ετών έχουμε δει αριστουργήματα ακούσιων συνεπειών από αυτή τη θέση. Υπάρχει η οδηγία για τον χρόνο εργασίας, η οποία απέδειξε τελικά σε έναν επιχειρηματία φίλο μου ότι η ΕΕ ήταν κλινικά παράφρων. Υπάρχει η ώθηση για ένα ισότιμο πλαίσιο, η ίδια η αντίθεση του πλούτου και της δημιουργίας θέσεων απασχόλησης, η οποία εξαρτάται απόλυτα από την εξεύρεση διαφορών. Και τώρα έχουμε την αδειοδότηση των εξουσιοδοτημένων οικονομικών φορέων, η οποία ωφελεί σε μεγάλο βαθμό όσους πληρούν τις προϋποθέσεις και υπονομεύει όλους τους άλλους με επιπλέον δαπάνες και γραφειοκρατία. Ακόμα και η σοσιαλιστική βρετανική κυβέρνηση κατάλαβε ότι αυτή η πρόταση αποτελεί δαπανηρή και επικίνδυνη ανοησία και η θέση της βρίσκεται στον κάλαθο των αχρήστων.
<SPEAKER ID="016" NAME="Małgorzata Handzlik" AFFILIATION="PPE-DE">
(PL) Κυρία Πρόεδρε, θα ήθελα να ευχαριστήσω τον εισηγητή για μια πολύ σωστή και λεπτομερή έκθεση. Κατά τη γνώμη μου, δίνει ένα σημαντικό μήνυμα στις μικρές και μεσαίες επιχειρήσεις, υποδεικνύοντας ότι η ανάπτυξή τους και η δραστηριότητα στην κοινή ευρωπαϊκή αγορά θα γίνουν σύντομα πολύ πιο άμεσες. Στέλνει επίσης ένα ακόμα μήνυμα στις ΜΜΕ, δηλαδή ότι οι ευρωπαίοι νομοθέτες αναγνωρίζουν τον ρόλο των ΜΜΕ στην αγορά της Ένωσης και καταβάλλουν προσπάθεια να βελτιώσουν την κατάστασή τους.
<P>
Ο κύριος στόχος των δραστηριοτήτων μας όσον αφορά την κοινή αγορά πρέπει να είναι η δημιουργία μιας βέλτιστης κατάστασης κατά την οποία οι ευρωπαϊκές επιχειρήσεις δεν θα εμποδίζονται από περιττή γραφειοκρατία ή εμπορικά και τεχνικά εμπόδια όταν θα μεταφέρονται από τη μία χώρα στην άλλη ή θα συστήνουν θυγατρικές εταιρείες σε διάφορες χώρες της Ένωσης. Θα πρέπει να είναι εξίσου εύκολο όπως όταν μεταφέρονται από μια περιοχή της χώρας τους σε μια άλλη. Όλες οι εταιρείες πρέπει να είναι σε θέση να λειτουργούν βάσει των ίδιων αρχών σε όλα τα μήκη και τα πλάτη της Ένωσης. Μόνο τότε θα είναι πραγματικά δυνατό να μιλάμε για μια κοινή ευρωπαϊκή αγορά με οφέλη για όλους.
<P>
" έκθεση του κ. Lehne αποτελεί ένα περαιτέρω βήμα στη θέσπιση νομοθεσίας που αποσκοπεί στην ενίσχυση της αποδοτικότητας των δραστηριοτήτων των ΜΜΕ στην κοινή αγορά. Οι συνέπειές της θα συμβάλουν ασφαλώς σημαντικά στην αύξηση της οικονομικής δραστηριότητας των ευρωπαϊκών εταιρειών και, κατά συνέπεια, στη βελτίωση της ζωής όλων μας και στην επίτευξη ενός από τους στόχους της Ατζέντας της Λισαβόνας. Ήμουν κι εγώ επιχειρηματίας στο παρελθόν. Διηύθυνα τη δική μου επιχείρηση για 15 χρόνια και απασχολούσα περίπου 100 άτομα. Γνωρίζω καλά τα προβλήματα που αντιμετωπίζουν οι επιχειρηματίες και είμαι πεπεισμένη ότι η πρόταση για την ανάπτυξη ενός καταστατικού Ευρωπαϊκής Ιδιωτικής Εταιρείας αποτελεί μια άριστη και απαραίτητη λύση για επιχειρήσεις που διεξάγουν διασυνοριακές δραστηριότητες.
<P>
Είναι σημαντικό, ωστόσο, να προχωρήσουμε με προσοχή και να μάθουμε από τα λάθη που έγιναν κατά την ανάπτυξη του καταστατικού ευρωπαϊκής εταιρείας. Οι εταιρείες αυτού του είδους δεν εκπληρώνουν πλήρως τον ρόλο τους ως ευρωπαϊκές εταιρείες λόγω του μεγάλου αριθμού παραπομπών στο εθνικό δίκαιο. Γι' αυτό το καταστατικό της Ευρωπαϊκής Ιδιωτικής Εταιρείας πρέπει να βασίζεται κυρίως στο κοινοτικό δίκαιο, με ελάχιστες παραπομπές στο εθνικό δίκαιο. Αυτή η προσέγγιση θα οδηγήσει σε ένα πιο ομοιόμορφο κείμενο και νομικές διατάξεις. Επίσης, θα παράσχει ασφάλεια δικαίου, η οποία είναι σημαντική για τους επιχειρηματίες. Πρέπει να καταβάλουμε κάθε προσπάθεια για να διασφαλίσουμε ότι το καταστατικό θα είναι όσο το δυνατόν πιο ομοιόμορφο και ότι θα παραπέμπει ελάχιστα σε μεμονωμένα νομικά συστήματα, ενώ θα παραπέμπει στο κοινοτικό δίκαιο όσο το δυνατόν περισσότερο.
<SPEAKER ID="017" NAME="Andrzej Jan Szejna" AFFILIATION="PSE">
(PL) Κυρία Πρόεδρε, θέλω να ξεκινήσω ευχαριστώντας τον κ. Lehne, τον εισηγητή, για όλο το έργο που ανέλαβε σχετικά με ένα θέμα τόσο ζωτικής σημασίας για το μέλλον της ευρωπαϊκής ολοκλήρωσης και την ανάπτυξη της οικονομικής συνεργασίας στο πλαίσιο της εσωτερικής αγοράς. " τρέχουσα κατάσταση σχετικά με την εσωτερική αγορά είναι ότι έχουμε ήδη μια ευρωπαϊκή εταιρεία. Προορίζεται για τις μεγάλες κεφαλαιουχικές εταιρείες. Συνεπώς, μια νομική μορφή που θα διευκολύνει τις μικρές και μεσαίες επιχειρήσεις να διεξάγουν διασυνοριακές δραστηριότητες είναι απαραίτητη.
<P>
Είναι σημαντικό να έχουμε υπόψη ότι οι ΜΜΕ είναι η βασική κινητήριος δύναμη της ευρωπαϊκής οικονομίας και η κύρια πηγή απασχόλησης για τους πολίτες της Ένωσης. Γι' αυτό πρέπει να γίνουν περαιτέρω προσπάθειες γα να ενισχυθούν οι οικονομικές δραστηριότητες που αναλαμβάνουν αυτές οι εταιρείες. Ωστόσο, οι νέες νομικές λύσεις που προτείνουμε στους επιχειρηματίες μας απαιτούν εκτενή μελέτη. Πρέπει να διδαχθούμε από την εμπειρία που αποκομίσαμε κατά την εισαγωγή της νομικής μορφής για την ευρωπαϊκή εταιρεία στην κοινή αγορά. " εκπόνηση αυτού του καταστατικού διήρκεσε πολύ καιρό και ήταν το αποτέλεσμα συμβιβασμού. Μάλιστα, ο τελικός συμβιβασμός δεν αποδείχθηκε απολύτως ικανοποιητικός. Πρέπει λοιπόν να μάθουμε από τα λάθη μας, όπως πρότεινε νωρίτερα η κ. Handzlik.
<P>
Στον βαθμό που είναι δυνατόν, το καταστατικό της Ευρωπαϊκής Ιδιωτικής Εταιρείας πρέπει να είναι μια ενιαία ευρωπαϊκή νομική μορφή. Πρέπει να προβλέπει την απλούστευση των αρχών της σύστασης και της οργάνωσης. Θα είναι σημαντικό να διατηρηθεί μια ισορροπία μεταξύ της προστασίας των καταναλωτών, της ευελιξίας ως προς την εταιρική διάρθρωση και της διασφάλισης της ασφάλειας των επιχειρηματικών συναλλαγών. Για να προστατευθεί η ευελιξία αυτών των επιχειρήσεων, πρέπει να προβλεφθεί η διασφάλιση της διευκόλυνσης των μεταβολών, όπως οι συγχωνεύσεις ή η μεταφορά της έδρας. Ως εκ τούτου, είναι απόλυτα δικαιολογημένη η πρωτοβουλία του Ευρωπαϊκού Κοινοβουλίου που περιέχει συστάσεις προς την Επιτροπή σχετικά με το καταστατικό της Ευρωπαϊκής Ιδιωτικής Εταιρείας.
<SPEAKER ID="018" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, υπάρχουν πολλοί λόγοι για τους οποίους η ανάπτυξη ενός καταστατικού Ευρωπαϊκής Ιδιωτικής Εταιρείας αποτελεί ένα τόσο καίριο σχέδιο για την επιτάχυνση της οικονομικής ανάπτυξης της Ευρωπαϊκής Ένωσης.
<P>
Πρώτον, όσον αφορά την αύξηση του ΑΕγχΠ, ο ρυθμός οικονομικής ανάπτυξης των "νωμένων Πολιτειών είναι διπλάσιος από αυτόν της Ευρωπαϊκής Ένωσης. Αυτό ισχύει εδώ και πολλά χρόνια. Επιπλέον, ο ρυθμός οικονομικής ανάπτυξης των χωρών της Νοτιοανατολικής Ασίας είναι πολλαπλάσιος από αυτόν της Ένωσης. Δεύτερον, εξακολουθούν να υπάρχουν πολλοί εσωτερικοί φραγμοί εντός της κοινής αγοράς που δημιουργούνται από την ελεύθερη κυκλοφορία κεφαλαίων, αγαθών και υπηρεσιών. Τρίτον, το σχέδιο του καταστατικού Ευρωπαϊκής Ιδιωτικής Εταιρείας προορίζεται για τις μικρές και μεσαίες επιχειρήσεις, οι οποίες είναι ο ακρογωνιαίος λίθος των οικονομιών όλων των κρατών μελών της Ευρωπαϊκής Ένωσης. Τέταρτον, μια ευρωπαϊκή ιδιωτική εταιρεία θα αποτελούσε ένα πολύ χρήσιμο μέσο για την εφαρμογή της Στρατηγικής της Λισαβόνας, η οποία δίνει μεγάλη έμφαση στην εξάλειψη των εμποδίων για την ανάπτυξη της ευρωπαϊκής επιχειρηματικότητας.
<P>
Αυτοί οι λόγοι και μόνο καθιστούν εύλογη την υποστήριξη της ανάπτυξης ενός καταστατικού Ευρωπαϊκής Ιδιωτικής Εταιρείας. Είναι σημαντικό, ωστόσο, να μην επαναλάβουμε τα λάθη που έγιναν κατά την κατάρτιση του καταστατικού ευρωπαϊκής εταιρείας. " αγορά αρνήθηκε να δεχθεί την Ευρωπαϊκή Εταιρεία ως μορφή εταιρείας, παρά τη μακρά και δύσκολη διαδικασία που απαιτήθηκε για την ανάπτυξη αυτού του καταστατικού. Πρέπει συνεπώς να γίνει προσπάθεια προκειμένου να διασφαλιστεί ότι το καταστατικό Ευρωπαϊκής Ιδιωτικής Εταιρείας περιέχει τον ελάχιστο αριθμό παραπομπών στην εθνική νομοθεσία των μεμονωμένων κρατών μελών, ώστε να έχει σχετικά ευέλικτο χαρακτήρα και να παρέχει ασφάλεια τόσο για τους ιδιοκτήτες όσο και για τους εργολάβους.
<SPEAKER ID="019" NAME="Achille Occhetto" AFFILIATION="PSE">
(IT) Κυρία Πρόεδρε, κυρίες και κύριοι, η παρούσα νομοθετική πρόταση σχετικά με το καταστατικό της Ευρωπαϊκής Ιδιωτικής Εταιρείας είναι πολύ σημαντική. Είναι, στην πραγματικότητα, θεμελιώδους σημασίας όχι μόνο να άρουμε τους φραγμούς στο εμπόριο, αλλά και να αναπτύξουμε τον παράγοντα της παραγωγής σε κοινοτικό επίπεδο. Για αυτόν τον σκοπό, είναι αναμφίβολα αναγκαίο να δημιουργηθούν ενιαίες νομικές οντότητες, προκειμένου να ξεπεραστεί η σημερινή νομική αβεβαιότητα.
<P>
Δεν πρέπει, ωστόσο, να λησμονούμε ότι η μεταρρύθμιση του εταιρικού δικαίου δεν επιδιώκει μόνο τη διαφάνεια των αγορών και την προστασία των αποταμιευτών, αλλά θα έχει άμεση επίπτωση και στο μέλλον του ευρωπαϊκού κοινωνικού προτύπου. Για αυτόν τον λόγο, αν το να επιτρέψουμε στις εταιρείες να μετακινούνται όπου επιθυμούν προκειμένου να επωφεληθούν από τα πλεονεκτήματα της ενιαίας αγοράς είναι ένας θεμιτός στόχος, πρέπει να επιτευχθεί δίνοντας στους εργαζομένους μας τα ίδια διεθνικά δικαιώματα.
<P>
Αυτό το σκεπτικό αποτελεί τη βάση για ορισμένες από τις τροπολογίες μου, κάποιες από τις οποίες έγιναν δεκτές και οι οποίες στόχευαν στη διαφύλαξη των δικαιωμάτων της συναπόφασης, της ενημέρωσης και της διαβούλευσης, τα οποία υφίστανται από τη στιγμή που μια εταιρεία μετατρέπεται σε ευρωπαϊκή ιδιωτική εταιρεία. Πρόκειται για μια σημαντική ρύθμιση, η οποία θα συνεπάγεται μεγαλύτερη προσοχή στις πτυχές που συνδέονται με την ενίσχυση της κοινωνικής Ευρώπης, ένα από τα θεμελιώδη στοιχεία της οποίας πρέπει να είναι η συμμετοχή των εργαζομένων.
<P>
Γι' αυτόν τον λόγο, κάνουμε δεκτή αυτή τη σημαντική πρόταση και ευχαριστούμε τον κ. Lehne για την εργασία του. Θα θέλαμε να τονίσουμε στην Επιτροπή ότι, αν το να επιτρέψουμε στις εταιρείες να μετακινούνται όπου επιθυμούν προκειμένου να επωφεληθούν από τα πλεονεκτήματα της ενιαίας αγοράς είναι ένας θεμιτός στόχος, αυτός πρέπει να επιτευχθεί χωρίς οι απαιτήσεις της αγοράς να βλάπτουν τις απαιτήσεις της κοινωνικής ισότητας.
<SPEAKER ID="020" NAME="Charlie McCreevy" AFFILIATION="Μέλος της Επιτροπής" LANGUAGE="EN">
Κυρία Πρόεδρε, θα ήθελα να ευχαριστήσω πολύ θερμά όλους τους βουλευτές για τις παρατηρήσεις τους σε αυτό το σημαντικό θέμα. " ανάπτυξη των μικρομεσαίων επιχειρήσεων είναι σημαντική για την ανταγωνιστικότητα της ευρωπαϊκής οικονομίας. Είναι, επομένως, αναγκαίο να διευκολυνθεί η επέκταση αυτών των μικρών επιχειρήσεων. " εξέταση της νομικής μορφής των εταιρειών που δραστηριοποιούνται διασυνοριακά μπορεί να συμβάλει σημαντικά σε αυτήν την προσπάθεια.
<P>
Θα λάβω υπόψη την έκθεση του κ. Lehne. Όπως ορίζει το άρθρο 192 της Συνθήκης, είμαστε υποχρεωμένοι να το κάνουμε άμεσα. Αλλά ακόμα και αν δεν προβλεπόταν από αυτό το άρθρο, και πάλι θα την εξέταζα το ταχύτερο δυνατό. Αναλαμβάνω αυτή τη δέσμευση.
<SPEAKER ID="021" NAME="Πρόεδρος">
Κύριε Επίτροπε, θα ήθελα να σας ευχαριστήσω για τη συμμετοχή σας στη συζήτηση.
<P>
" συζήτηση έληξε.
<P>
" ψηφοφορία θα διεξαχθεί σήμερα στις 11.30.
<P>
Γραπτές δηλώσεις (άρθρο 142 του Κανονισμού)
<SPEAKER ID="022" NAME="Dominique Vlasto" AFFILIATION="PPE-DE">
(FR) " δημιουργία του καταστατικού της ευρωπαϊκής ιδιωτικής εταιρείας έχει την υποστήριξη τόσο των κρατών μελών όσο και της βιομηχανίας, και συγχαίρω τον εισηγητή για την εξαιρετική έκθεσή του και για τις ρεαλιστικές συστάσεις του.
<P>
Τάσσομαι σθεναρά υπέρ της δημιουργίας αυτού του καταστατικού για τουλάχιστον δύο λόγους. Πρώτον, επειδή η έγκριση αυτού του καταστατικού θα συμβάλει στην άρση ενός εκ των εμποδίων στην κινητικότητα των ΜΜΕ. Συχνότατα, αυτοί που ιδρύουν μια εταιρεία διστάζουν να διεξάγουν επιχειρηματική δραστηριότητα επειδή δεν κατανοούν πολύ καλά το νομικό περιβάλλον, ιδιαίτερα δε όταν εγκαθίστανται σε άλλο κράτος μέλος.
<P>
Έπειτα, αυτό το καταστατικό θα μας βοηθήσει σημαντικά να βελτιώσουμε τη νομική διαφάνεια και έτσι να οικοδομήσουμε κλίμα εμπιστοσύνης μεταξύ των διαφόρων οικονομικών παραγόντων. Είναι γεγονός ότι η εμπιστοσύνη είναι παράγων καίριας σημασίας στις εμπορικές σχέσεις και αποτελεί τη βάση για μια ευημερούσα οικονομία.
<P>
Κατά συνέπεια τάσσομαι υπέρ της έκθεσης του κ. Lehne, με μία εξαίρεση: τη σύσταση αριθ. 7. Αν το καταστατικό της ιδιωτικής εταιρείας περιελάμβανε διάταξη σχετικά με νομικά επιλήψιμη συμπεριφορά, αυτό θα σήμαινε τροποποίηση του Τίτλου VI της Συνθήκης και θα περιέπλεκε χωρίς λόγο τη σύνδεση ανάμεσα στο καταστατικό και στις εθνικές νομοθεσίες μας.
<P>
Κατά συνέπεια, εκτιμώ ότι αυτή η διάταξη είναι αντίθετη προς τους στόχους του καταστατικού της ευρωπαϊκής ιδιωτικής εταιρείας: να παραχθεί καλύτερη νομοθεσία και να διευκολυνθεί η ζωή των ευρωπαίων επιχειρηματιών.

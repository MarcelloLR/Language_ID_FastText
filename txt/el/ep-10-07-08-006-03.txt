<CHAPTER ID="006-03">
3. Κοσσυφοπέδιο (
<SPEAKER ID="154" NAME="Jelko Kacin" AFFILIATION="ALDE">
(EN) Κύριε Πρόεδρε, τη Δευτέρα το πρωί πραγματοποιήθηκε απόπειρα δολοφονίας κατά ενός συναδέλφου βουλευτή, του κ. Peter Miletic, μέλους της εθνοσυνέλευσης του Κοσσυφοπεδίου και πολιτικού αρχηγού του φιλελεύθερου κόμματος της σερβικής μειονότητας Samostalna Liberalna Stranka. Πυροβολήθηκε δύο φορές και τραυματίστηκε.
<P>
Είναι συνάδελφός μας· βουλευτής. Κάθε επίθεση κατά οιουδήποτε βουλευτή συνιστά επίθεση κατά της δημοκρατίας. " εν λόγω επίθεση είχε ως στόχο τις προσπάθειες για την επίτευξη βιώσιμης σταθερότητας στην περιοχή των Δυτικών Βαλκανίων. Ο κ. Miletic νοσηλεύεται στη μονάδα εντατικής θεραπείας σε νοσοκομείο της Mitrovica. Ας του ευχηθούμε ταχεία και πλήρη ανάρρωση και ας του εκφράσουμε την πλήρη πολιτική μας στήριξη και τη συμπάθειά μας.
<P>
(Χειροκροτήματα)
<SPEAKER ID="155" NAME="Πρόεδρος">
Συντασσόμαστε όλοι με τη δήλωσή σας.
<P>
Πριν από την ψηφοφορία επί της τροπολογίας 11:
<SPEAKER ID="156" NAME="Pier Antonio Panzeri" AFFILIATION="S&amp;D">
(IT) Κύριε Πρόεδρε, κυρίες και κύριοι, ζητώ να διαγραφούν οι λέξεις "όλος ο λαός" όταν γίνεται κυρίως αναφορά στον διάλογο. Επομένως, η τελική πρόταση θα πρέπει να διαμορφωθεί ως εξής: "θεωρεί ότι αμφότερα τα μέρη πρέπει να επιδείξουν πραγματισμό όσον αφορά τον διάλογο, προς όφελος του Κοσσυφοπεδίου και της Σερβίας".
<SPEAKER ID="158" NAME="Ulrike Lunacek" AFFILIATION="Verts/ALE">
(DE) Θα ήθελα απλώς να συμπεριληφθεί ο επίσημος τίτλος της συμβουλευτικής γνωμοδότησης του Διεθνούς Δικαστηρίου.
<P>
(ΕΝ) Θα την διαβάσω στην αγγλική γλώσσα. " επίσημη διατύπωση είναι η εξής: "το κατά πόσον είναι σύμφωνη με το διεθνές δίκαιο η μονομερής ανακήρυξη ανεξαρτησίας από τους προσωρινούς θεσμούς διακυβέρνησης του Κοσσυφοπεδίου".
<SPEAKER ID="161" NAME="Ulrike Lunacek" AFFILIATION="Verts/ALE">
(ΕΝ) Κύριε Πρόεδρε, το παρόν ψήφισμα αναφέρεται στα πλέον πρόσφατα βίαια επεισόδια στο Κοσσυφοπέδιο, σε ένα εκ των οποίων αναφέρθηκε ήδη ο συνάδελφός μου, κ. Kacin, κατά τη διάρκεια του οποίου πυροβολήθηκε την προηγούμενη Δευτέρα ένας Σέρβος, μέλος της εθνοσυνέλευσης του Κοσσυφοπεδίου, ο κ. Petar Miletić. Του εύχομαι, από κοινού με το παρόν Σώμα, ταχύτατη ανάρρωση.
<P>
Σημειώθηκε ακόμα ένα περιστατικό, στο οποίο δεν κατέστη δυνατόν να γίνει μνεία πριν από το τέλος των τροπολογιών· συνεπώς, θα προχωρήσω στην ανάγνωση της παρούσας προφορικής τροπολογίας: "εκφράζει τη βαθιά ανησυχία του για το θανάσιμο χτύπημα που στοίχισε τη ζωή σε ένα πρόσωπο και τραυμάτισε δέκα, το οποίο έλαβε χώρα στη Βόρεια Μιτρόβιτσα στις 2 Ιουλίου 2010 κατά τη διάρκεια των διαδηλώσεων κατά του ανοίγματος της υπηρεσίας εξυπηρέτησης πολιτών καθώς και για την επίθεση της 5ης Ιουλίου 2010 κατά μέλους της εθνοσυνέλευσης του Κοσσυφοπεδίου· καταδικάζει με σθένος κάθε πράξη βίας και καλεί τα μέρη να ενεργήσουν υπεύθυνα· καλεί μετ' επιτάξεως την EULEX να καταβάλει κάθε προσπάθεια για μείωση της έντασης και πρόληψη περαιτέρω βίας και καλεί την αστυνομία του Κοσσυφοπεδίου, με τη συνδρομή της EULEX, να αρχίσει άμεσα λεπτομερείς και αμερόληπτες έρευνες όσον αφορά τα γεγονότα προκείμενου οι δράστες να προσέλθουν ενώπιον της δικαιοσύνης".

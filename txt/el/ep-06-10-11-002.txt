<CHAPTER ID="002">
Νεκρολογία
<SPEAKER ID="006" NAME="Πρόεδρος">
Πρέπει να ξεκινήσω αυτή τη συνεδρίαση διαβιβάζοντάς σας μερικά άσχημα νέα. Καταρχάς, έχω το θλιβερό καθήκον να σας ενημερώσω για τον θάνατο του κ. Antoni Gutiérrez Díaz, ο οποίος ήταν βουλευτής του Ευρωπαϊκού Κοινοβουλίου για πολλά χρόνια, από το 1987 ως το 1999.
<P>
Όπως γνωρίζετε πολύ καλά όπως και εγώ, καθώς τον γνώρισα πολύ καλά στο πλαίσιο της ισπανικής πολιτικής ζωής ήταν μέλος του Κομμουνιστικού Κόμματος και μετά της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, της οποίας διετέλεσε αντιπρόεδρος από το 1992 ως το 1994.
<P>
Ο κ. Gutiérrez Díaz ήταν επίσης αντιπρόεδρος του Κοινοβουλίου μας από το 1994 ως το 1999 και Πρόεδρος της Επιτροπής Περιφερειακής Πολιτικής, Περιφερειακού Σχεδιασμού και Σχέσεων με τις Περιφερειακές και Τοπικές Αρχές από το 1992 ως το 1994.
<P>
Για όσους τον γνωρίζαμε, ο θάνατός του είναι μεγάλη τραγωδία. Πιστεύω ότι η πολιτική ζωή έχασε έναν από τους καλύτερους εκπροσώπους της.
<P>
Σας ζητώ να τηρήσουμε ενός λεπτού σιγή εις μνήμη του εκλιπόντος συναδέλφου μας.
<P>
(Το Σώμα, όρθιο, τηρεί ενός λεπτού σιγή)

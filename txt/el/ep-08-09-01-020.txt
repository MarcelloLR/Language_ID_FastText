<CHAPTER ID="020">
Κατάσταση στην Γεωργία (συζήτηση)
<SPEAKER ID="115" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την κατάσταση στη Γεωργία.
<P>
Επιτρέψτε μου να καλωσορίσω τον υπουργό Εξωτερικών της Γαλλίας, Προεδρεύοντα του Συμβουλίου και πρώην μέλος του Ευρωπαϊκού Κοινοβουλίου, κ. Kouchner. Καλωσορίζω επίσης τον υφυπουργό Ευρωπαϊκών Υποθέσεων, κ. Jean-Pierre Jouyet και ιδιαίτερα την αρμόδια Επίτροπο, κ. Benita Ferrero-Waldner. Καλωσορίζω επίσης τον κ. Jacques Barrot, ο οποίος δυστυχώς μας εγκαταλείπει.
<P>
Το Ευρωπαϊκό Συμβούλιο μόλις ολοκληρώθηκε, όμως ο υπουργός κ. Bernard Kouchner αναμφίβολα θα μας ενημερώσει ο ίδιος σχετικά.
<SPEAKER ID="118" NAME="Bernard Kouchner">
Προεδρεύων του Συμβουλίου. - (FR) Κύριε Πρόεδρε, κυρίες και κύριοι, περιμένατε υπομονετικά να λήξει το έκτακτο Ευρωπαϊκό Συμβούλιο, έτσι έσπευσα εδώ να σας παρουσιάσω τα αποτελέσματά του. Εμείς, ως γαλλική Προεδρία, θέλαμε να σας ενημερώσουμε άμεσα για τις ληφθείσες αποφάσεις, όχι μόνο επειδή θέλουμε να σας τηρούμε ενήμερους για τις εργασίες μας, αλλά επίσης επειδή το Ευρωπαϊκό Κοινοβούλιο έχει δείξει ότι είναι ιδιαίτερα ενεργό τους τελευταίους μήνες επί του θέματος της Γεωργίας. Σας ευχαριστώ, κυρία Επίτροπε.
<P>
Θέλουμε να σας ευχαριστήσουμε για το ενδιαφέρον σας αυτό και να σας πληροφορήσουμε για όσα διημείφθησαν στο Συμβούλιο της 13ης Αυγούστου, καθώς και στη συνάντηση της Επιτροπής Εξωτερικών Υποθέσεων στις 20 Αυγούστου, των οποίων τα προσωρινά συμπεράσματα θα παρουσιάσει ο Jean-Pierre Jouyet.
<P>
Επιτρέψτε μου να σας υπενθυμίσω ότι η σύγκρουση ξεκίνησε πριν από 20 έτη, το 1991 με 1992. Όμως, η τελευταία φάση της σύγκρουσης αυτής ξεκίνησε κατά τη νύχτα της 7ης προς 8η Αυγούστου. Θα ήταν χρήσιμο να δούμε αυτό το συγκεκριμένο ξέσπασμα. Τα γεγονότα πρέπει να μελετηθούν από δημοσιογράφους και ιστορικούς ώστε να φανούν οι εξελίξεις στην Οσετία και πιο συγκεκριμένα στο Τσχινβάλι, την πρωτεύουσα της Νότιας Οσετίας.
<P>
" μάχη μαινόταν τη νύχτα εκείνη, και κατόπιν στις 9 και 10 Αυγούστου. Αποφασίσαμε, με τον συνάδελφό μου Alexander Stubb, τον φινλανδό υπουργό Εξωτερικών, ο οποίος είναι επίσης πρόεδρος του ΟΑΣΕ, να μεταβούμε στην Τιφλίδα την Κυριακή 10 Αυγούστου. Προτείναμε συμφωνία κατάπαυσης πυρός στον πρόεδρο Σακασβίλι, ο οποίος και την δέχτηκε.
<P>
Καθώς είναι σημαντικό, θα καλύψω εν συντομία όσα βρήκαμε εκεί, όσα είδαμε στο Γκόρι και στους δρόμους κατά το οδυνηρό αυτό επεισόδιο εισβολής και ταχείας προέλασης των ρωσικών στρατευμάτων. Το πρώτο πράγμα που πρέπει να πω είναι ότι φοβόμασταν την άφιξη των ρωσικών στρατευμάτων στην Τιφλίδα. Τα στρατεύματα αυτά βρίσκονταν στο Γκόρι, μόνο 45 ή 50 χιλιόμετρα από την Τιφλίδα. Ο δρόμος ήταν ευθύς και είχε λίγα εμπόδια. Σκεφτήκαμε άρα, εύλογα, ότι ο στόχος των ρωσικών στρατευμάτων ήταν, όπως είχαν πει, να ανταποκριθούν στην πρόκληση και να απελευθερώσουν τη Νότια Οσετία, αλλά και να φτάσουν στην Τιφλίδα και να επιβάλουν αλλαγή κυβέρνησης.
<P>
Είχε, λοιπόν, απολύτως ζωτική σημασία, ή τουλάχιστον έτσι σκεφτήκαμε, να σταματήσουν τα στρατεύματα και να τεθεί σε ισχύ η κατάπαυση πυρός όσο το δυνατόν συντομότερα. Στόχος μας ήταν η κατάπαυση πυρός το ταχύτερο δυνατόν.
<P>
Συναντήθηκα με τον πρόεδρο Σαρκοζί στη Μόσχα την επόμενη ημέρα, αλλά πριν από αυτό, έχοντας μιλήσει με πρόσφυγες από τη γεωργιανή πλευρά και με θύματα τα οποία συνάντησα στο νοσοκομείο του Γκόρι, εγώ και η γαλλική Προεδρία θέλαμε να μεταβούμε και να ερευνήσουμε τις ιστορίες των προσφύγων από την άλλη πλευρά, στη Βόρεια Οσετία, οι οποίοι είχαν φτάσει από τη Νότια Οσετία μετά τον βομβαρδισμό του Τσχινβάλι κατά τη νύχτα της 7ης προς 8η Αυγούστου. Είχα ακούσει αφηγήσεις οι οποίες ήταν, δυστυχώς, παρόμοιες όσον αφορά την ταλαιπωρία, αλλά ξεκάθαρα αποκάλυπταν πολύ διαφορετικές ερμηνείες.
<P>
Συναντηθήκαμε με τον πρόεδρο Σαρκοζί στη Μόσχα, όπου διεξήχθησαν πολύωρες συζητήσεις, διάρκειας πέντε ωρών, μεταξύ του προέδρου Μεντβέντεφ, του πρωθυπουργού Πούτιν, του υπουργού Εξωτερικών Sergei Lavrov, του προέδρου Σαρκοζί και εμού.
<P>
Μετά τη λήξη αυτών των δύσκολων συνομιλιών, δόθηκε συνέντευξη Τύπου κατά την οποία ο πρόεδρος Σαρκοζί και ο πρόεδρος Μεντβέντεφ ανέλυσαν τα έξι σημεία της γαλλικής συμφωνίας τα οποία έπρεπε κατόπιν να διαβιβασθούν στην Τιφλίδα για έγκριση, καθώς είχαν γίνει τροποποιήσεις μεταξύ του πρώτου μας ταξιδιού στην Τιφλίδα και της τελικής μας στάσης στην Τιφλίδα, την επόμενη ημέρα.
<P>
Δύο τροποποιήσεις έγιναν δεκτές από τον πρόεδρο Μεντβέντεφ, ιδιαίτερα ένα σημείο ως προς το τελικό καθεστώς, το οποίο καταλάβαμε ότι δεν ήθελε να περιλαμβάνεται στο κείμενο.
<P>
" συμφωνία κατάπαυσης του πυρός έγινε δεκτή από τον πρόεδρο Σακασβίλι χάρη σε αυτήν τη μεσολάβηση, η οποία, αν και δεν ήταν τέλεια -καθώς τίποτα δεν είναι τέλειο σε μια τέτοια κατάσταση- πρέπει να παραδεχτείτε ότι ήταν γρήγορη. " μεσολάβηση αυτή, λοιπόν, επέτρεψε την ουσιαστική κατάπαυση του πυρός, με μερικές λυπηρές εξαιρέσεις. Επί της ξηράς, τα ρωσικά στρατεύματα άρχισαν να αποσύρονται την 21η Αυγούστου -αυτό αποτελούσε το δεύτερο από τα έξι σημεία του εγγράφου- αν και ήμασταν πλέον σχεδόν οκτώ ημέρες αργότερα. Όμως, υπήρξαν κινήσεις οι οποίες ερμηνεύτηκαν διαφορετικά, όπως συμβαίνει πάντα, καθότι κάποια τεθωρακισμένα μετακινήθηκαν προς μία κατεύθυνση και μετά προς μία άλλη επίσης.
<P>
" απόσυρση αυτή δεν είχε ακόμα ολοκληρωθεί. Τελικά, δεν είμαι σίγουρος εάν έχει ολοκληρωθεί, αλλά σίγουρα δεν έχει πραγματοποιηθεί πλήρως. Ο πόλεμος έληξε αρκετά γρήγορα, καθώς την 10η και 11η Αυγούστου οι κύριες πολεμικές επιχειρήσεις είχαν λήξει, τουλάχιστον σύμφωνα με κάποιους παρατηρητές, περιλαμβανόμενου του γάλλου πρέσβη, Eric Fournier, ο οποίος βρίσκεται εδώ. Όμως, αυτό το οποίο δεν τελείωσε -και έχει προκαλέσει τεράστια προβλήματα- ήταν οι επιχειρήσεις της οσετιανής και αμπχαζιανής πολιτοφυλακής, οι οποίες, ακολουθώντας τα ρωσικά στρατεύματα, προέβησαν σε λεηλασίες και μερικές φορές ακόμα και σε φόνους. Πρέπει όμως να πω, με τις μέγιστες επιφυλάξεις, ότι η ζημιά δεν ήταν εκτεταμένη. Πρέπει επίσης να πω ότι η ζημιές από τον βομβαρδισμό δεν ήταν εκτεταμένες. Βέβαια, όλες οι ζημιές είναι πάντα πολύ σημαντικές, και υπερβολικές, και πάντα προκαλούν υπερβολικά πολλά θύματα, αλλά σε σύγκριση με τις περιγραφές τις οποίες είχαμε, οι ζημιές δεν ήταν όσο εκτεταμένες όσο φοβόμασταν, κάτι που είναι σίγουρα θετικό.
<P>
Εκείνο που δεν έχουμε δει, και πρέπει να δούμε, δεδομένου ότι οι αφηγήσεις ήταν πολύ μεροληπτικές, είναι τα γεγονότα στην Οσετία. Ενώ κατέστη δυνατόν αρκετά σύντομα να δούμε την κατάσταση στη Γεωργία, δεν ήταν δυνατόν να επισκεφτούμε την Οσετία, τουλάχιστον όχι εύκολα, και μόνο λίγοι άνθρωποι κατάφεραν να φτάσουν εκεί. Όλοι έχουν δώσει μάλλον διαφορετικές εκδοχές.
<P>
" κατάπαυση του πυρός, που ήταν το πρώτο από τα έξι σημεία, ήταν συνεπώς άμεση και αποτελεσματική. Υπήρξε μια προσωρινή και μια μόνιμη κατάπαυση πυρός. Το δεύτερο σημείο αναφερόταν στην απόσυρση των στρατευμάτων. Είχε διευκρινιστεί ότι απόσυρση σήμαινε, για τα μεν γεωργιανά στρατεύματα, απόσυρση στους στρατώνες τους, για τα δε ρωσικά στρατεύματα, απόσυρση πίσω από τις γραμμές που τηρούσαν πριν από την κρίση. Υπήρχε επίσης ένας αριθμός άλλων σημείων, περιλαμβανόμενης της πρόσβασης σε ανθρωπιστική βοήθεια για όλα τα θύματα. Τα σημεία τα οποία προξένησαν πρόβλημα ήταν συγκεκριμένα τα σημεία 5 και 6. Στις διαπραγματεύσεις μας εδραιώθηκε μια ζώνη κατά μήκος των συνόρων μεταξύ Νότιας Οσετίας και Γεωργίας όπου θα γίνονταν προσωρινά ανεκτές ρωσικές περίπολοι, εν αναμονή παρατηρητών από τον ΟΑΣΕ ή την Ευρωπαϊκή Ένωση. Χρειάστηκε κατόπιν μια διευκρινιστική επιστολή από τον πρόεδρο Σαρκοζί, η οποία δημοσιεύτηκε σε συμφωνία με τον πρόεδρο Σακασβίλι, ώστε να διευκρινιστεί ότι αυτό σήμαινε ακριβώς δίπλα στα σύνορα. Δεδομένου ότι σε κάποια σημεία τα σύνορα απέχουν μόνο δύο χιλιόμετρα από την κύρια λεωφόρο η οποία διασχίζει τη Γεωργία, αυτό δεν ήταν ξεκάθαρο. Υπήρχαν, λοιπόν, αρκετά σημεία ως προς τα οποία επιτεύχθηκε συμφωνία -και αυτό διευκρινίστηκε ξεκάθαρα στο κείμενο- εν αναμονή της άφιξης των διεθνών παρατηρητών. Χρησιμοποιήθηκε η λέξη "παρατηρητές" και όχι "ειρηνευτές". Όλα αυτά έπρεπε να είναι πολύ ακριβή. Το σημείο 6, το οποίο ήταν κατά κάποιον τρόπο το σημαντικότερο σημείο, αφορούσε την πολιτική διευθέτηση και τις διεθνείς συνομιλίες ή διαπραγματεύσεις οι οποίες έπρεπε να καταλήξουν σε αυτήν την πολιτική διευθέτηση. " συμφωνία υπεγράφη από τον πρόεδρο Σακασβίλι με τη βοήθεια της κ. Condoleezza Rice, διότι το πρώτο έγγραφο υπεγράφη, αλλά αργότερα τροποποιήθηκε. Κατόπιν, έχουμε το έγγραφο το οποίο συμφωνήθηκε με τον κ. Μεντβέντεφ και τελικά το τρίτο και τελευταίο έγγραφο το οποίο συμφωνήθηκε με τον πρόεδρο Σακασβίλι, και το οποίο δεν μπορέσαμε να τον πείσουμε να υπογράψει. Ήταν μεσάνυχτα ή μία τα ξημερώματα, όταν πραγματοποιήθηκε μια μεγάλη διαδήλωση. Τελικά, δεν τον πείσαμε να υπογράψει το έγγραφο, οπότε χρειάστηκε να τον πείσουμε να το υπογράψει, με κάποιες διορθώσεις, με τη βοήθεια της κ. Condoleezza Rice, η οποία μας επισκέφτηκε περνώντας από το Παρίσι και μας εμπιστεύτηκε το έγγραφο, έτσι ώστε αυτό -αν μπορώ να το αποκαλέσω έτσι, το τελικό έγγραφο των έξι σημείων- να μπορέσει να υπογραφεί από τον πρόεδρο Σακασβίλι. Το άμεσο αποτέλεσμα ήταν η κατάπαυση του πυρός! Το όχι και τόσο άμεσο αποτέλεσμα, αν και ήταν πολύ γρήγορο, ήταν η καθολική απόσυρση των ρωσικών στρατευμάτων. Τώρα, τα 27 κράτη τα οποία αποτελούν την Ευρωπαϊκή Ένωση και αυτό το Κοινοβούλιο ειδικότερα, θα παρακολουθήσουν τα άλλα σημεία, καθώς μόλις έχει γίνει αποδεκτό το έγγραφο. Επιτρέψτε μου να σας υπενθυμίσω ότι τα συμπεράσματα του πρώτου έκτακτου Συμβουλίου Εξωτερικών είχαν ήδη γίνει δεκτά από τα 27 κράτη μέλη και προέβλεπαν την υλική χερσαία παρουσία της Ευρωπαϊκής Ένωσης. Έχουμε εμπιστευτεί έκτοτε τον Χαβιέρ Σολάνα με την προώθηση αυτού του μέρους της κοινής εξωτερικής πολιτικής και πολιτικής ασφάλειας. Δύο ή τέσσερις γάλλοι παρατηρητές έχουν ήδη αποσταλεί υπό την αιγίδα του ΟΑΣΕ, ο οποίος είχε ήδη παρουσία εκεί. Ελπίζουμε ότι θα γίνονται δεκτοί όλο και περισσότεροι παρατηρητές δεδομένου ότι εχθές, σε συζήτηση μεταξύ του προέδρου Σαρκοζί και του προέδρου Μεντβέντεφ, ο τελευταίος υπονόησε ότι θα δεχόταν και ότι μάλλον θα επιθυμούσε να βρίσκονται εκεί παρατηρητές από την Ευρωπαϊκή Ένωση. Εργαζόμαστε προς αυτόν το σκοπό. Επιτεύχθηκε άρα ένα πολύ ταχύ αποτέλεσμα: σε τρεις ημέρες, κατάπαυση πυρός και ακινητοποίηση των στρατευμάτων τα οποία απειλούσαν την Τιφλίδα, κατόπιν, μετά από μερικές ημέρες, οκτώ ημέρες δηλαδή, με ελάχιστες κινήσεις πριν από το πέρας των οκτώ αυτών ημερών, απόσυρση των εν λόγω ρωσικών στρατευμάτων στην Οσετία και την Αμπχαζία.
<P>
Είμαι τώρα απολύτως έτοιμος να απαντήσω σε όλες τις ερωτήσεις σας, οι οποίες είμαι σίγουρος ότι θα είναι πολλές, για καλή μου τύχη, και θα μας κρατήσουν εδώ επί μακρόν. Έχω ξεχάσει όμως να πω κάποια σύντομα λόγια για το έγγραφο το οποίο έχει γίνει πλέον δεκτό. Σας υπενθυμίζω ότι αυτό το έκτακτο Συμβούλιο έχει ξεκάθαρο προηγούμενο από τη συνεδρίαση του μηνός Αυγούστου 2003 επί της κατάστασης στο Ιράκ. Κατά τη διάρκεια του εν λόγω εκτάκτου Συμβουλίου, ζημιώθηκε η ενότητα της Ευρωπαϊκής Ένωσης, για να μην πούμε τίποτε χειρότερο. Τώρα, το 2008, έχει επικρατήσει η ενότητα και δεν στάθηκε τόσο δύσκολο όσο νομίσαμε να προτείνουμε ένα κείμενο και να γίνει αυτό δεκτό από εκείνους που με βεβαιότητα ήθελαν κυρώσεις -τι είδους κυρώσεις; γιατί;- και εκείνους οι οποίοι με βεβαιότητα ήθελαν να διατηρήσουν τον διάλογο με τη Ρωσία, χωρίς κυρώσεις. Θα δείτε ότι το κείμενο αυτό είναι απερίφραστο όσον αφορά τις καταδίκες του, αλλά αφήνει την πόρτα ανοιχτή καθώς δεν θέλαμε να εμπλακούμε σε μια άσκηση Ψυχρού Πολέμου, όπως πρότειναν κάποιοι. Θέλαμε να διατηρήσουμε τους δεσμούς ώστε να μπορούν να πραγματοποιηθούν οι πολιτικές διαπραγματεύσεις οι οποίες, κατά τη γνώμη μας, είναι ζωτικής σημασίας.
<P>
Συγκαλέσαμε αυτό το Ευρωπαϊκό Συμβούλιο διότι ο Πρόεδρος της Γαλλικής Δημοκρατίας, ως Πρόεδρος του Συμβουλίου της Ευρωπαϊκής Ένωσης, θεώρησε ότι η κρίση στη Γεωργία ήταν σοβαρή και επηρέαζε άμεσα όλους τους Ευρωπαίους. Προφανώς η Γεωργία δεν βρίσκεται στην Ευρωπαϊκή Ένωση, ούτε και η Ουκρανία. Όμως, αρκετά κράτη μέλη επιθυμούσαν επίσης τη συνάντηση αυτή, και έπρεπε εμείς να την διοργανώσουμε. Πιστεύω ότι ήμασταν πραγματικά εμπνευσμένοι επειδή, κατά τη γνώμη μας, κανείς έξω από την Ευρωπαϊκή Ένωση δεν θα μπορούσε να το επιτύχει. " Ευρωπαϊκή Ένωση ήταν ο παράγοντας που έπρεπε να ηγηθεί του όλου θέματος. Αυτό δεν σημαίνει ότι ήμασταν μόνοι -διότι δεν συνέβη καθόλου αυτό- αλλά εμείς έπρεπε να αναλάβουμε την πρωτοβουλία και να δείξουμε ότι η Ευρωπαϊκή Ένωση αντιδρά, ειδικά σε μια κατάσταση όπου υπάρχουν ανεπίλυτα θεσμικά προβλήματα. " Ευρωπαϊκή Ένωση έδειξε συνεπώς, στο υψηλότερο επίπεδο, ότι διαθέτει ενότητα και ότι επιθυμεί να αναλάβει πλήρως τις ευθύνες της. Πιστεύω ότι σε, σύγκριση με το προηγούμενο του 2003, αυτό αποτελεί πραγματική πρόοδο.
<P>
Ποια ήταν τα κύρια αποτελέσματα του Συμβουλίου αυτού; Μπορείτε να δείτε ξεκάθαρα από το κείμενο την καταδίκη μας προς τις στρατιωτικές επιχειρήσεις και την ασύμμετρη αντίδραση της Ρωσίας. Κάποιοι ήθελαν να αποκηρυχθεί μια σειρά προκλήσεων οι οποίες μάλλον προηγήθηκαν του βομβαρδισμού του Τσχινβάλι. Θα ήταν πολύ εύκολο να αποκηρύξουμε αυτήν ή την άλλη πλευρά, όμως εκείνο το οποίο έχει πραγματικά σημασία, όταν προσπαθούμε να εκπληρώσουμε μια ειρηνευτική αποστολή, είναι να συμφωνήσουν όλες οι πλευρές να σταματήσουν οι μάχες. " ασύμμετρη αντίδραση της Ρωσίας, λοιπόν, τονίστηκε. Και πάλι, χρειαζόταν να μας μιλήσουν αυτοί οι οποίοι βρίσκονταν επιτόπου. Είναι αλήθεια ότι αυτό δεν ήταν επιτυχία εκ μέρους της Γεωργίας η οποία είχε προειδοποιηθεί ευρέως, ειδικά από τους Αμερικανούς, να μην προκαλέσει την αντίδραση αυτή, ακόμα και αν δεχόταν προκλήσεις η ίδια η Γεωργία, καθώς η αντίδραση θα ήταν καλά προετοιμασμένη, κάτι το οποίο δεν γνώριζα καθόλου εγώ. Όταν επισκέφτηκα τους ρώσους πρόσφυγες στην άλλη πλευρά, στη Βόρεια Οσετία, είδα τεράστιες πομπές τεθωρακισμένων και στρατιωτικών οχημάτων οι οποίες κατευθύνονταν προς τα σύνορα. Ήταν ήδη προετοιμασμένοι ή όχι; Θα σας αφήσω να το ανακαλύψετε μόνοι σας, αν και φαίνεται ότι δεν βρίσκονταν πολύ μακριά.
<P>
Μπορείτε, ως εκ τούτου, να δείτε στο κείμενο την καταδίκη μας για τις στρατιωτικές επιχειρήσεις και την ασύμμετρη αντίδραση, την ομόφωνη καταδίκη από τους αρχηγούς κρατών ή κυβερνήσεων των 27 κρατών μελών της αναγνώρισης της ανεξαρτησίας της Αμπχαζίας και της Νότιας Οσετίας, και την υπενθύμιση της υποστήριξης της Ευρωπαϊκής Ένωσης προς την κυριαρχία και την εδαφική ακεραιότητα της Γεωργίας, όπως αυτή αναγνωρίζεται από το διεθνές δίκαιο και τα ψηφίσματα του Συμβουλίου Ασφαλείας του Ο"Ε. Μπορείτε να δείτε την επιβεβαίωση, δηλαδή το κεντρικό έγγραφο, δεδομένου ότι δεν υπάρχει άλλη, της συμφωνίας των έξι σημείων η οποία επιτεύχθηκε τη 12η Αυγούστου και η οποία πρέπει να εφαρμοστεί πλήρως σύμφωνα με το Ευρωπαϊκό Συμβούλιο. Μπορείτε να δείτε την ακλόνητη δέσμευσή μας να εφαρμοστεί αυτός ο χάρτης πορείας. Μπορείτε να δείτε την ετοιμότητα της Ευρωπαϊκής Ένωσης να συμμετάσχει στον μηχανισμό διεθνούς επιτήρησης τον οποίο προβλέπει το σημείο 5 της συμφωνίας αυτής, όπως έχω ήδη αναφέρει, μέσω μιας αποστολής του ΟΑΣΕ, αλλά και μέσω δέσμευσης στο πλαίσιο της ευρωπαϊκής πολιτικής ασφάλειας και άμυνας. Οι όροι της συμμετοχής αυτής δεν έχουν ακόμα καθοριστεί, αλλά είναι σε διαδικασία καθορισμού, και όχι μόνο αυτό, αλλά πιστεύω ότι τα πράγματα κινούνται με ταχείς ρυθμούς.
<P>
Δεν θα εξηγήσω λεπτομερώς τις διάφορες απόψεις, αλλά θέλω να επαναλάβω ότι δεν ήταν θεμελιωδώς διαφορετικές. Το θέμα ήταν οι λεπτές έννοιες: συνιστά κύρωση η υπενθύμιση του διεθνούς δικαίου και η απαγόρευση της αλλαγής των συνόρων μιας γειτονικής χώρας με τη βία; Όχι, δεν συνιστά κύρωση· συνιστά βασική απαίτηση. Υπήρχαν, λοιπόν, κάποιες διαφορές απόψεων. Υπήρχαν αιτήσεις να συμπεριλάβουμε την υπενθύμιση αυτή, την οποία δεχτήκαμε τελικά και θα συμπεριληφθεί, επειδή, όπως γνωρίζετε, την 9η Σεπτεμβρίου θα πραγματοποιηθεί συνάντηση μεταξύ της Ευρωπαϊκής Ένωσης και της Ουκρανίας. Επίσης, την 8η Σεπτεμβρίου θα επιστρέψουμε στη Μόσχα με τον κ. Barroso, τον Χαβιέρ Σολάνα και τον πρόεδρο Σαρκοζί. Έχουμε, λοιπόν, ορίσει μια συνάντηση την 8η Σεπτεμβρίου στη Μόσχα και την 8η Σεπτεμβρίου στην Τιφλίδα -άρα Μόσχα και μετά Τιφλίδα- ώστε να καταγράψουμε, και ελπίζουμε να καταγράψουμε, την απόσυρση των ρωσικών στρατευμάτων πίσω από τις υποδειχθείσες σε αυτά γραμμές, με άλλα λόγια πίσω από τα σύνορα μεταξύ Οσετίας και Γεωργίας. Ελπίζουμε επίσης να καταγράψουμε τα εναπομείναντα σημεία ελέγχου γύρω από τον λιμένα του Πότι και τα εναπομείναντα σημεία ελέγχου κατά μήκος των συνόρων μεταξύ Οσετίας και Γεωργίας, αλλά εντός της γεωργιανής επικρατείας έχουν αντικατασταθεί ή είναι σε θέση να αντικατασταθούν αμέσως από διεθνείς παρατηρητές. Αυτό περιμέναμε.
<P>
Όλοι συμφώνησαν με αυτήν τη συνάντηση και θα προχωρήσουν στην εφαρμογή των έξι σημείων της συμφωνίας. Επί της βάσης αυτής θα κρίνουμε την καλή θέληση και την πολιτική συνέχεια, ανάλογα με την οποία θα προτείνουμε κατόπιν μια διάσκεψη. Θα είναι μια διεθνής διάσκεψη η οποία θα περιλαμβάνει -και γιατί όχι, καθώς για περίπου 20 χρόνια τα "νωμένα Έθνη εμπλέκονται στο θέμα αυτό, αν και περισσότερο στην Αμπχαζία παρά στην Οσετία- έναν αριθμό εταίρων ώστε να μπορέσουν να ξεκινήσουν οι πολιτικές διαπραγματεύσεις. Ο κ. Μεντβέντεφ έχει επίσης συμφωνήσει, κάτι που αποτελεί πολύ καλή ένδειξη, ότι οι πρόσφυγες μπορούν να επιστρέψουν, και όχι μόνο οι πρόσφυγες από αυτά τα τελευταία γεγονότα, με άλλα λόγια του τελευταίου μήνα, αλλά και οι πρόσφυγες οι οποίοι έχουν φύγει από τη δεκαετία του '90. Θα μου πείτε ότι αυτό είναι συζητήσιμο, αν ρωτήσουμε πού είναι, αν μπορούν να επιστρέψουν, αν χρειάζεται να επιστρέψουν, αν θέλουν να επιστρέψουν και ούτω καθεξής. Όμως, εάν μιλάμε για το δικαίωμα των λαών στην αυτοδιάθεση, θα πρέπει να προσέξουμε ότι όλοι αυτοί οι πρόσφυγες προέρχονται είτε από την Αμπχαζία είτε από την Οσετία. Αυτό έχει γίνει αποδεκτό και θα περιμένουμε να δούμε τον βαθμό εφαρμογής της συμφωνίας αυτής.
<P>
Θα θίξω κάποια σημεία τώρα, τα οποία πιστεύω ότι μπορούμε έπειτα να συζητήσουμε. Θα αναφέρω τα σημεία εκείνα τα οποία τροποποιήθηκαν ή άλλαξαν λίγο, διότι τα άλλα μπορείτε να τα δείτε και μόνοι σας, όπως "εκφράζει τη σοβαρή ανησυχία του για την ανοικτή σύγκρουση..." και λοιπά. Το κείμενο δηλώνει ότι το Ευρωπαϊκό Συμβούλιο καταδικάζει έντονα τη μονομερή απόφαση της Ρωσίας να αναγνωρίσει την Αμπχαζία και τη Νότια Οσετία. " απόφαση αυτή είναι απαράδεκτη και το Ευρωπαϊκό Συμβούλιο καλεί όλα τα άλλα κράτη να μην αναγνωρίσουν αυτήν την ανεξαρτησία και ζητά από την Επιτροπή να εξετάσει τις πρακτικές επιπτώσεις. Υπενθυμίζει ότι μια ειρηνική και μόνιμη λύση στη σύγκρουση στη Γεωργία πρέπει να βασίζεται στον πλήρη σεβασμό των αρχών της ανεξαρτησίας, της κυριαρχίας και της εδαφικής ακεραιότητας όπως αναγνωρίζονται από το διεθνές δίκαιο, την Τελική Πράξη της διάσκεψης του Ελσίνκι για την Ασφάλεια και τη Συνεργασία στην Ευρώπη και τα τρία ψηφίσματα του Συμβουλίου Ασφαλείας του Ο"Ε. Τονίζει ότι όλα τα ευρωπαϊκά κράτη έχουν το δικαίωμα να καθορίζουν ελεύθερα την εξωτερική τους πολιτική και τις συμμαχίες τους, και τα λοιπά. Το Ευρωπαϊκό Συμβούλιο χαίρεται διότι η συμφωνία των έξι σημείων η οποία επιτεύχθηκε τη 12η Αυγούστου βάσει της μεσολάβησης της Ευρωπαϊκής Ένωσης έχει οδηγήσει σε κατάπαυση του πυρός, σε καλύτερη παροχή ανθρωπιστικής βοήθειας στα θύματα και σε ουσιαστική απόσυρση των ρωσικών στρατιωτικών δυνάμεων. " εφαρμογή του σχεδίου αυτού πρέπει να είναι πλήρης, και ούτω καθεξής. Αυτό δεν έχει συζητηθεί.
<P>
Jean-Pierre, μου ανέφερες κάτι για τη βρετανική τροποποίηση σχετικά με τη Γεωργία. Είχα προτείνει: η Ευρωπαϊκή Ένωση ήδη παρέχει βοήθεια εκτάκτου ανάγκης· είναι προετοιμασμένη να παράσχει βοήθεια για την ανοικοδόμηση στη Γεωργία, περιλαμβανόμενων των περιοχών της Νότιας Οσετίας και Αμπχαζίας. Είναι έτοιμη να υποστηρίξει μέτρα οικοδόμησης εμπιστοσύνης και την ανάπτυξη της περιφερειακής συνεργασίας. Αποφασίζει επίσης να αναβαθμίσει τις σχέσεις της με τη Γεωργία, περιλαμβανομένων μέτρων διευκόλυνσης των θεωρήσεων και της πιθανής εδραίωσης μιας πλήρους και ευρείας ζώνης ελευθέρου εμπορίου μόλις διαμορφωθούν οι κατάλληλες συνθήκες. Θα αναλάβει την πρωτοβουλία να συγκαλέσει σύντομα διεθνή διάσκεψη ώστε να βοηθήσει στην ανοικοδόμηση της Γεωργία και καλεί το Συμβούλιο και την Επιτροπή να ξεκινήσουν προετοιμασίες για τη διάσκεψη αυτή. Ένα άλλο σημείο είναι ο αντίκτυπος από την παρούσα κρίση σε ολόκληρη την περιοχή αλλά και ως προς την περιφερειακή συνεργασία. Αναφορικά με το σημείο 8: το Ευρωπαϊκό Συμβούλιο αποφασίζει να ορίσει έναν Ειδικό Εντεταλμένο για την κρίση στη Γεωργία και ζητεί από το Συμβούλιο να προβεί στις απαραίτητες ενέργειες. Θα προσθέσουμε: τα πρόσφατα γεγονότα καταδεικνύουν την ανάγκη της Ευρώπης να ενισχύσει τις προσπάθειές της σχετικά με την ασφάλεια του ενεργειακού εφοδιασμού. Το Ευρωπαϊκό Συμβούλιο καλεί το Συμβούλιο, σε συνεργασία με την Επιτροπή, να εξετάσει τις πρωτοβουλίες που θα αναληφθούν προς τον σκοπό αυτόν, ιδίως όσον αφορά τη διαφοροποίηση των ενεργειακών πηγών και των οδών εφοδιασμού. Τέλος, κατά την απαίτηση των Γερμανών, των Πολωνών και άλλων χωρών, το τέλος του εγγράφου διαμορφώθηκε ως εξής: Καλούμε τη Ρωσία να συμπράξει μαζί μας σε αυτή τη θεμελιώδη επιλογή του αμοιβαίου συμφέροντος, της συνεννόησης και της συνεργασίας. Είμαστε πεπεισμένοι ότι είναι προς το συμφέρον της να μην απομονωθεί από την Ευρώπη. " Ευρωπαϊκή Ένωση, από την πλευρά της, είναι διατεθειμένη να συμμετάσχει στην εταιρική σχέση και τη συνεργασία, σεβόμενη τις αρχές και τις αξίες από τις οποίες εμφορείται. Αναμένουμε από τη Ρωσία μια υπεύθυνη συμπεριφορά, η οποία θα συνάδει με το σύνολο των δεσμεύσεών της. " Ένωση θα τηρήσει στάση επαγρύπνησης· το Ευρωπαϊκό Συμβούλιο ζητεί από το Συμβούλιο και από την Επιτροπή να εξετάσουν προσεκτικά και εις βάθος την κατάσταση και τις διαφορετικές πτυχές της σχέσης ΕΕ-Ρωσίας· η αξιολόγηση αυτή πρέπει να αρχίσει από τώρα και να συνεχιστεί. Το Ευρωπαϊκό Συμβούλιο δίνει εντολή στον Πρόεδρό του να συνεχίσει τις συνομιλίες με στόχο την πλήρη εφαρμογή της συμφωνίας των έξι σημείων. Προς τον σκοπό αυτόν, ο Πρόεδρος του Ευρωπαϊκού Συμβουλίου, συνοδευόμενος από τον Πρόεδρο της Επιτροπής και τον Ύπατο Εκπρόσωπο, θα μεταβεί στη Μόσχα στις 8 Σεπτεμβρίου. Εφόσον τα στρατεύματα δεν επιστρέψουν στις θέσεις που κατείχαν προ της 7ης Αυγούστου, αναβάλλονται οι συνεδριάσεις για τη διαπραγμάτευση της συμφωνίας εταιρικής σχέσης. Υπάρχει μία μικρή προσθήκη στο σημείο 3: το Συμβούλιο αναμένει τα αποτελέσματα της επικείμενης συνόδου μεταξύ της Ευρωπαϊκής Ένωσης και της Ουκρανίας. Εν αναμονή των αποτελεσμάτων αυτής της συνόδου, η θεσμική μας συνεργασία με την Ουκρανία θα ενταθεί και θα αναβαθμιστεί.
<P>
(Χειροκροτήματα)
<SPEAKER ID="119" NAME="Benita Ferrero-Waldner">
Μέλος της Επιτροπής. - (FR) Κύριε Προεδρεύων του Συμβουλίου, κυρίες και κύριοι, θέλω καταρχάς να εκφράσω την επιδοκιμασία μου για την πολιτική δέσμευση του Ευρωπαϊκού Κοινοβουλίου απέναντι στη Γεωργία. Θέλω επίσης να ξεκινήσω συγχαίροντας τις προσπάθειες της γαλλικής Προεδρίας, ιδιαίτερα την ταχύτητα των κινήσεων που έγιναν τη στιγμή της κρίσης.
<P>
Είναι αλήθεια ότι η Ευρωπαϊκή Ένωση, μέσω των διαπραγματεύσεων για την κατάπαυση του πυρός και της άμεσης παράδοσης ανθρωπιστικής βοήθειας, ιδίως από την Επιτροπή, απέδειξε την αποτελεσματικότητά της. Το σημερινό Ευρωπαϊκό Συμβούλιο ήταν, κατά τη γνώμη μου, πολύ σημαντικό, και δεδομένης της πολυπλοκότητας των θεμάτων τα οποία εγέρθηκαν από τη σύγκρουση αυτή, η Ευρωπαϊκή Ένωση πρέπει και έπρεπε να αντιδράσει συλλογικά και να ορίσει, με κοινή συμφωνία, τις κατάλληλες αποκρίσεις. Θα είμαι σύντομη επειδή έχουν ήδη ειπωθεί πολλά.
<P>
Κατά τη γνώμη μου, η σημερινή μας συνεδρίαση έστειλε ένα πολύ καθαρό μήνυμα στη Γεωργία, με αποδέκτες και τη Γεωργία αλλά και τη Ρωσία, όσον αφορά την ικανότητά μας να ανταποκρινόμαστε σε καταστάσεις κρίσης και την ενότητα της Ευρωπαϊκής Ένωσης. Αυτό, άλλωστε, απαιτούσαμε πάντα.
<P>
Δεύτερον, η ενότητά μας εκφράζεται επίσης μέσω της υπεράσπισης των αξιών μας. Από την αρχή της κρίσης, όπως έχω ήδη πει, η Επιτροπή έχει συμβάλει στις προσπάθειες της ΕΕ με στόχο τη σταθεροποίηση της κατάστασης όσον αφορά την ανθρωπιστική βοήθεια και την ασφάλεια στη Γεωργία, με αρκετά σημαντικά αποτελέσματα νομίζω.
<P>
Όσον αφορά την ανθρωπιστική βοήθεια, διαθέσαμε αμέσως 6 εκατ. ευρώ, τα οποία λογικά θα καλύψουν τις άμεσες ανάγκες του άμαχου πληθυσμού που πλήττεται από την κρίση. Στο ποσό αυτό πρέπει να προστεθούν περίπου 9 εκατ. ευρώ, τα οποία διέθεσαν εν τω μεταξύ τα κράτη μέλη. Έχουμε, συνεπώς, καταφέρει να καλύψουμε όλες τις άμεσες ανθρωπιστικές ανάγκες.
<P>
Αναφορικά με τη βοήθεια για την ανασυγκρότηση, την τελευταία εβδομάδα στείλαμε αποστολή εμπειρογνωμόνων της Επιτροπής για τη διενέργεια μιας αρχικής εκτίμησης των αναγκών, και σύμφωνα με τις αρχικές μας εκτιμήσεις, όπως είπε ήδη ο Bernard Kouchner, οι οποίες δεν περιλαμβάνουν τις περιοχές υπό τον έλεγχο της Ρωσίας, οι υλικές ζημιές είναι μικρότερες από ό,τι περιμέναμε. Περίπου 15 εκατ. ευρώ θα απαιτηθούν για την ανοικοδόμηση και τις επισκευές. Όμως, η πλέον πιεστική ανάγκη αφορά την τύχη 22 000 ανθρώπων οι οποίοι εκτοπίστηκαν από τη σύγκρουση. Περίπου 110 εκατ. ευρώ θα απαιτηθούν ώστε να καλυφθούν οι ανάγκες τους.
<P>
Είναι σημαντικό ότι η Ευρωπαϊκή Ένωση δείχνει πως είναι έτοιμη να παράσχει πραγματική υποστήριξη στη Γεωργία, ως ένδειξη της πολιτικής μας βούλησης να ενισχύσουμε τις σχέσεις μας. Πρώτα από όλα, το Συμβούλιο έχει αποφασίσει να σχεδιάσει τη σημαντική αύξηση της οικονομικής βοήθειας που παρέχουμε στη Γεωργία, ιδίως για την ανοικοδόμηση, όπως μόλις ανέφερα, καθώς και για τους πρόσφυγες.
<P>
Βρισκόμαστε, επί του παρόντος, στη διαδικασία εκτίμησης των αποθεματικών που θα μπορούσαν να κινητοποιηθούν ταχέως από τις πιστώσεις του 2008. Δεν υπάρχει όμως αμφιβολία ότι, χωρίς τη διάθεση έκτακτων δημοσιονομικών πόρων, δεν θα μπορέσουμε να κινητοποιήσουμε τα απαραίτητα κονδύλια. Είμαι ήδη πολύ χαρούμενη από τη γενικότερη πολιτική υποστήριξη την οποία έχουμε λάβει σήμερα από τον Πρόεδρο Pöttering ως προς αυτό. Επίσης, θα απαιτηθεί μια διάσκεψη διεθνών δωρητών, ώστε να σταλεί ένα ισχυρό μήνυμα εμπιστοσύνης στους επενδυτές.
<P>
Κατά τη γνώμη μου, είναι επίσης σημαντικότερο από κάθε άλλη φορά να ενισχύσουμε τα μέσα της πολιτικής γειτονίας υπέρ της σταθεροποίησης της Γεωργίας. Βάσει των συμπερασμάτων του Ευρωπαϊκού Συμβουλίου, θα εντείνουμε τις προσπάθειές μας για την προετοιμασία, όταν οι συνθήκες είναι κατάλληλες, μιας ζώνης ελευθέρου εμπορίου και τη διευκόλυνση της έκδοσης βραχυπρόθεσμων θεωρήσεων.
<P>
" τελευταία συμφωνία θα συνδεθεί, βεβαίως, και με μια συμφωνία επανεισδοχής, παραμένει δε επιβεβλημένο να ενθαρρύνουμε την προσήλωση της Γεωργίας στη δημοκρατία, το κράτος δικαίου και την ελευθερία της έκφρασης. Είναι κρίσιμο να επιταχύνουμε τις δημοκρατικές μεταρρυθμίσεις και την πολιτική πολυφωνία.
<P>
Αναφορικά με τη σταθεροποίηση και την εφαρμογή της συμφωνίας κατάπαυσης του πυρός, στηριζόμαστε ουσιαστικά στην αποστολή πολιτικών παρατηρητών η οποία οργανώθηκε στο πλαίσιο της Ευρωπαϊκής Πολιτικής Ασφάλειας και Άμυνας, όπως προαναφέρθηκε. Αυτό πρέπει να συνδεθεί στενά με άλλες παρεμβάσεις της ΕΕ, όπως η ανοικοδόμηση.
<P>
Τώρα κάποια σχόλια για τις σχέσεις με τη Ρωσία.
<P>
(EN) Οι ενέργειες της Ρωσίας εγείρουν ευρύτερα ερωτήματα σχετικά με τη φύση των σχέσεών μας, τόσο βραχυπρόθεσμα όσο και μακροπρόθεσμα. " παράλειψή της, μέχρι στιγμής να τιμήσει το σχέδιο των έξι σημείων για το οποίο μεσολάβησε η Προεδρία και η απόφασή της να αναγνωρίσει την Αμπχαζία και τη Νότια Οσετία αντίκεινται σε βασικές αρχές στις οποίες ερείδονται οι διεθνείς σχέσεις.
<P>
Επιδιώκουμε την επαναδιαμόρφωση των σχέσεών μας με τη μορφή μιας σύγχρονης εταιρικής σχέσης η οποία να αντανακλά την αυξανόμενη οικονομική ολοκλήρωση. Πιστεύω ότι διακυβεύονται θεμελιώδη αμοιβαία συμφέροντα -η οικονομική αλληλεξάρτηση, η ανάγκη για κοινές προσεγγίσεις όσον αφορά τη μη διάδοση των εξοπλισμών ή την καταπολέμηση της τρομοκρατίας και πολλά άλλα διεθνή θέματα- και γι' αυτό η διατήρηση διαύλων επικοινωνίας με τη Ρωσία ήταν -και είναι- ζωτικής σημασίας.
<P>
Όμως, οι σχέσεις με τη Ρωσία δεν μπορούν να συνεχιστούν σαν να μην συνέβη τίποτε μετά τα πρόσφατα γεγονότα. Ήταν, λοιπόν, σημαντικό να ισορροπήσουμε μεταξύ της διατήρησης διαύλων επικοινωνίας και της αποστολής ενός ξεκάθαρου μηνύματος στη Ρωσία. Πιστεύω ότι η σωστή προσέγγιση είναι να συνεχιστούν η συνεργασία και οι μεταξύ μας διάλογοι, αλλά να τεθούν σε αναμονή τυχόν νέες πρωτοβουλίες. Ως εκ τούτου, η Επιτροπή θα επανεξετάσει τώρα όλες τις νέες πρωτοβουλίες υπέρ της εμβάθυνσης των σχέσεών μας, κάτι που θα επιτρέψει στη συνέχεια στο Συμβούλιο να συναγάγει τα συμπεράσματά του πριν από τη σύνοδο κορυφής της Νίκαιας τον Νοέμβριο.
<P>
Αναφορικά με τις μακροπρόθεσμες επιπλοκές, τα πρόσφατα γεγονότα θα δώσουν νέα σημασία σε κάποιους τομείς πολιτικής. " δέσμευσή μας, τον Ιούνιο, υπέρ της ανάπτυξης μιας "ανατολικής εταιρικής σχέσης" και μιας ευρωπαϊκής πολιτικής γειτονίας αντικατοπτρίζει όντως τα θεμιτά συμφέροντα της ΕΕ στην περιοχή. Οι πολιτικές αυτές καταδεικνύουν το γεγονός ότι δεν θα δεχτούμε νέες διαχωριστικές γραμμές στην Ευρώπη και ότι εταίροι όπως η Γεωργία, η Ουκρανία και η Μολδαβία μπορούν να βασίζονται στην υποστήριξή μας για την εδαφική τους ακεραιότητα και κυριαρχία. Είμαστε έτοιμοι να επιταχύνουμε και επίσης να υποβάλουμε όσο το δυνατόν συντομότερα νέες προτάσεις για μια νέα ανατολική εταιρική σχέση, σίγουρα πριν από το τέλος του έτους, αλλά ίσως ακόμη και περί τα τέλη του φθινοπώρου.
<P>
Δεύτερον -και αυτή είναι η τελευταία μου επισήμανση- η ενέργεια βρίσκεται στο επίκεντρο των σχέσεών μας με τη Ρωσία. Τα μέτρα που θα λάβουμε όσον αφορά την ενέργεια εντός της Ευρώπης θα καθορίσουν τις σχέσεις μας με τη Ρωσία, γι' αυτό πρέπει να διατηρήσουμε τη δυναμική υπέρ της ανάπτυξης μιας συνεκτικής ενεργειακής στρατηγικής της Ευρώπης. Εν κατακλείδι, τα πρόσφατα γεγονότα συνιστούν μείζονος σημασίας πρόκληση για την Ευρωπαϊκή Ένωση. Τους προσεχείς μήνες πιστεύω ότι πρέπει να συνεχίσουμε να αποδεικνύουμε ότι μπορούμε να ανταποκριθούμε στις προκλήσεις ενώπιον των οποίων βρισκόμαστε.
<P>
" σημερινή ημέρα συνιστά σημαντικό ορόσημο. Μόνο μέσω συνεκτικής στρατηγικής, κοινών θέσεων και συλλογικής δράσης μπορούμε να υπερασπίσουμε τα ευρωπαϊκά συμφέροντα και αξίες. Επικροτώ τη δέσμευση του Κοινοβουλίου και φρονώ ότι θα διαδραματίσουμε όλοι τον ρόλο που μας αναλογεί ώστε η Ένωση να προβάλει ένα ισχυρό και ενιαίο μέτωπο.
<SPEAKER ID="121" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, κύριε Προεδρεύων του Συμβουλίου, κυρία Ferrero-Waldner, κυρίες και κύριοι, η κατάσταση η οποία δημιουργήθηκε στη Γεωργία από το καλοκαίρι είναι απαράδεκτη και ανυπόφορη και χρήζει σθεναρούς και αποφασιστικής αντίδρασης από την πλευρά της Ευρωπαϊκής Ένωσης.
<P>
" Ρωσία έχει τα ίδια δικαιώματα και υποχρεώσεις όπως όλα τα κράτη στη διεθνή κοινότητα. Μία από τις υποχρεώσεις αυτές είναι να σέβεται την κυριαρχία και την εδαφική ακεραιότητα και, ιδιαίτερα, να μην παραβιάζει διεθνώς αναγνωρισμένα σύνορα. Με την εισβολή και την κατοχή των εδαφών της Γεωργίας, και με την αναγνώριση της ανεξαρτησίας των γεωργιανών επαρχιών της Νότιας Οσετίας και της Αμπχαζίας, οι ρωσικές αρχές έχουν παραβιάσει, τη μία μετά την άλλη, καθεμία από αυτές τις θεμελιώδεις αρχές του διεθνούς δικαίου.
<P>
" Ευρωπαϊκή Ένωση πρέπει να συμμετάσχει ενεργά στην επίλυση της σύγκρουσης αυτής, και εγώ προσωπικά συγχαίρω τη γαλλική Προεδρία για τη δυναμική της στάση. Πρέπει να δείξουμε ότι είμαστε ικανοί να ανταποκριθούμε στις ελπίδες χιλιάδων Γεωργιανών οι οποίοι εκφράζουν τη δυσαρέσκειά τους για την κατάσταση στους δρόμους της Τιφλίδας.
<P>
" Ομάδα μου καλεί την Επιτροπή, το Συμβούλιο και όλα τα κράτη μέλη να επιδείξουν ενότητα και αποφασιστικότητα απέναντι στη γείτονα Ρωσία. " Ευρωπαϊκή Ένωση δεν μπορεί να αρκεστεί στην απλή προφορική καταδίκη αυτών των συστηματικών παραβιάσεων του διεθνούς δικαίου. " Ομάδα μας πιστεύει ότι η Ευρώπη πρέπει να κάνει χρήση των διαθέσιμων μέσων, ιδιαίτερα των πολιτικών και οικονομικών μέσων που έχει στη διάθεσή της, ώστε να πιέσει τη Ρωσία και να την κάνει να σεβαστεί τις συμφωνίες τις οποίες έχει υπογράψει. Καλούμε τη Ρωσία να τιμήσει όλες τις δεσμεύσεις τις οποίες έχει αναλάβει υπογράφοντας τη συμφωνία κατάπαυσης του πυρός, αρχίζοντας από την πλήρη και άμεση απόσυρση των ρωσικών στρατευμάτων από τα γεωργιανά εδάφη και τη μείωση της ρωσικής στρατιωτικής παρουσίας στη Νότια Οσετία και Αμπχαζία. Καταδικάζουμε επίσης τις λεηλασίες που διέπραξαν οι ρωσικές δυνάμεις εισβολής και οι μισθοφόροι που τις συνοδεύουν, όπως πολύ σωστά είπατε, κύριε Kouchner.
<P>
Ανησυχούμε ιδιαίτερα για τη μοίρα των γεωργιανών πληθυσμών στη Νότια Οσετία, οι οποίοι έχουν εκτοπιστεί διά της βίας, ακόμα και μετά την υπογραφή της συμφωνίας κατάπαυσης του πυρός. Καλούμε έντονα τις αρχές της Ρωσίας και της Νότιας Αμπχαζίας να εγγυηθούν την επιστροφή των ανθρώπων αυτών στις οικίες τους. Καλούμε το Συμβούλιο και την Επιτροπή να αναθεωρήσουν την πολιτική τους έναντι της Ρωσίας, περιλαμβανόμενων των διαπραγματεύσεων για τη συμφωνία εταιρικής σχέσης, εάν η χώρα δεν σεβαστεί τις δεσμεύσεις της για την κατάπαυση πυρός. Καλούμε επίσης το Συμβούλιο και την Επιτροπή να συνεισφέρουν θετικά στους διεθνείς μηχανισμούς οι οποίοι θα δημιουργηθούν για την επίλυση της σύγκρουσης, μεταξύ άλλων μέσω μιας επιτόπιας αποστολής υπό την αιγίδα της ευρωπαϊκής πολιτικής ασφάλειας και άμυνας.
<P>
Κύριε Πρόεδρε, κυρίες και κύριοι, η κρίση αυτή έχει αποκαλύψει τις αδυναμίες της Ευρωπαϊκής Ένωσης σε αρκετούς ευαίσθητους τομείς: πρώτον, όσον αφορά τα ενεργειακά μας αποθέματα. Πρέπει να μεριμνήσουμε περισσότερο από ποτέ για την ασφάλεια των ενεργειακών αποθεμάτων της Ευρώπης. Πρέπει να αναπτύξουμε και να προστατεύσουμε εναλλακτικές των αντίστοιχων ρωσικών υποδομών μεταφοράς ενέργειας. Περαιτέρω, φαίνεται προφανές ότι ο ρόλος της Ευρωπαϊκής Ένωσης θα μπορούσε να είναι μεγαλύτερος στο πλαίσιο της διαχείρισης αυτής της κρίσης εάν ενισχυόταν η ευρωπαϊκή πολιτική ασφάλειας και άμυνας. " Συνθήκη της Λισαβόνας επιτρέπει αυτήν την ενίσχυση. Καλούμε, λοιπόν, όλα τα κράτη μέλη τα οποία δεν έχουν κυρώσει τη Συνθήκη αυτή να το πράξουν το ταχύτερο δυνατόν. " πολιτική μας ομάδα θεωρεί ότι ο μόνος τρόπος εξασφάλισης της σταθερότητας και της ασφάλειας, και στις δύο ακτές του Ατλαντικού, είναι να αναπτυχθεί συνεργασία επί ίσης βάσης μεταξύ της Ευρωπαϊκής Ένωσης και των "ΠΑ.
<P>
Τέλος, θέλουμε να τονίσουμε ότι η Γεωργία επιθυμεί να συμμετάσχει εν καιρώ στο ΝΑΤΟ. Κυρίες και κύριοι, η συγκυρία είναι κρίσιμη και η Ευρωπαϊκή Ένωση δεν πρέπει να χάσει αυτήν την ευκαιρία για να επιδείξει το σθένος και την αποφασιστικότητά της έναντι της Ρωσικής Ομοσπονδίας, όσο μεγάλη και ισχυρή και αν είναι αυτή. " αξιοπιστία της Ευρωπαϊκής Ένωσης, η σταθερότητα όλης της περιοχής και η προστασία των κοντινότερων γειτόνων μας, ακόμα και κρατών μελών της Ένωσης, εξαρτώνται από αυτό. Καλώ επίσης εσάς, κύριε Προεδρεύων του Συμβουλίου, να βεβαιώσετε ότι οι σχέσεις με την Ουκρανία θα ξαναρχίσουν πολύ γρήγορα. Ευχαριστώ για την προσοχή σας. Σας παρακαλώ να επιδείξετε σθένος.
<SPEAKER ID="122" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, κύριε Προεδρεύων του Συμβουλίου, κυρία Επίτροπε, εδώ και μερικές ημέρες, δημοσιεύονται διαφημίσεις σε διάφορες εφημερίδες με το ακόλουθο μήνυμα: "Λένιν. Στάλιν. Πούτιν. Παράδοση;" Ομολογουμένως το μήνυμα είναι μάλλον υπεραπλουστευτικό, καθώς υπό την ηγεσία του Λένιν η Νότια Οσετία έγινε μέρος της Γεωργίας. Σε αυτήν τη διαδικασία χάθηκαν 18 000 ζωές και εκτοπίστηκαν 50 000 άτομα. " Αμπχαζία έγινε τμήμα της Γεωργίας υπό τον Στάλιν. Είναι σημαντικό να παραμείνουμε πιστοί στην αλήθεια, και να λάβουμε υπόψη όλες τις απόψεις. Ο Zviad Gamsakhurdia, ο οποίος έγινε ο πρώτος Πρόεδρος της Δημοκρατίας της Γεωργίας και τώρα είναι και πάλι πολύ της μόδας, περιέγραψε τον οσετιανό λαό ως "σκουπίδια τα οποία πρέπει να πετάξουμε πέρα από το τούνελ του Ρόκι". Πρέπει να έχουμε κατά νου και αυτήν την άποψη του γεωργιανού εθνικισμού.
<P>
Τίποτε από όλα αυτά -και θέλω να το ξεκαθαρίσω, όπως έκανε ο Martin Schulz σε πολλές περιπτώσεις- τίποτε από αυτά δεν δικαιολογεί τη ρωσική επέμβαση η οποία, εξάλλου, συνεχίζεται εδώ και χρόνια. Είναι μια έκφραση ιμπεριαλιστικής συμπεριφοράς και έχουμε δει επανειλημμένα τη Ρωσία να εκμεταλλεύεται αναλόγως τις υφιστάμενες μειονοτικές συγκρούσεις. Είδαμε επαναλαμβανόμενες απειλές και μποϋκοτάζ τα οποία δεν μπορούμε με κανένα τρόπο να δεχτούμε. Δεν επιθυμώ να αρνηθώ ότι έχουν γίνει λάθη και από τη Δύση αλλά και από τον γεωργιανό πρόεδρο Μιχαήλ Σακασβίλι, αλλά στις σχέσεις της με τους γείτονές της η Ρωσία έχει επανειλημμένως προσπαθήσει να εκμεταλλευτεί εσωτερικές διαμάχες για ίδιον όφελος.
<P>
Ούτε η αναγνώριση του Κοσσυφοπεδίου προσφέρει δικαιολογία για αυτήν την πράξη. Γεγονός είναι ότι η Ευρωπαϊκή Ένωση κατέβαλλε πάντα σαφείς και αναμφίβολες προσπάθειες για την επίτευξη μιας διεθνούς πολυμερούς λύσης. " Ρωσία δεν έχει κάνει τέτοια προσπάθεια. " Ευρωπαϊκή Ένωση έχει επίσης προσφέρει ξεκάθαρη και ανεπιφύλακτη στήριξη στη σερβική μειονότητα στο Κοσσυφοπέδιο και θα συνεχίσει να το πράττει. Τι έχει κάνει η Ρωσία; Παρακολουθούσε απαθής καθώς οι Γεωργιανοί διώκονταν από τη Νότια Οσετία και την Αμπχαζία, και ελπίζω ότι ο κ. Kouchner έχει δίκιο όταν δηλώνει ότι θα υιοθετηθεί πλέον μια νέα πολιτική.
<P>
" ΕΕ πρέπει τώρα να επικεντρώσει τις προσπάθειές της στην παροχή υποστήριξης και βοήθειας στους γείτονές μας. Εδώ και πολύ καιρό προτείνουμε μια Ένωση για τη Μαύρη Θάλασσα. Οποιοδήποτε όνομα και αν επιλέξουμε για το σχέδιο αυτό, είναι ξεκάθαρο ότι η τρέχουσα πολιτική γειτονίας πρέπει να ενισχυθεί και ότι πρέπει να προσκαλέσουμε σε αυτήν όλους όσοι έχουν συμφέροντα από την ακεραιότητα και τη σταθερότητα στην περιοχή, από την Τουρκία έως το Καζακστάν.
<P>
Εάν η Ρωσία είναι διατεθειμένη να επιστρέψει σε μια πολιτική συνεργασίας και σεβασμού προς τους γείτονές της, θα κληθεί να συμμετάσχει και η ίδια. " Ρωσία νιώθει προς το παρόν ισχυρή, λόγω των υψηλών τιμών της ενέργειας, όμως όλοι ξέρουμε ότι αυτή δεν προσφέρει ασφαλή οικονομική βάση στη Ρωσία και ότι έχει πολλά να κερδίσει από την εταιρική σχέση και τη συνεργασία με την Ευρώπη. Εν τω μεταξύ, πρέπει να εστιάσουμε στην παροχή στήριξης στους γείτονές μας. Υπό αυτήν την έννοια, κύριε Προεδρεύων, μπορώ να πω ότι τα συμπεράσματα επί των οποίων συμφωνήσατε κατά τη σημερινή σύνοδο κορυφής είναι θετικά και προσφέρουν μια σταθερή βάση για τις περαιτέρω ενέργειές μας, διότι αποτελούν σαφή έκφραση ρεαλιστικών και βιώσιμων θέσεων. Ελπίζω ότι το Ευρωπαϊκό Κοινοβούλιο θα καταλήξει σε παρόμοια με του Συμβουλίου ξεκάθαρα και ομόφωνα συμπεράσματα, έτσι ώστε η Ευρωπαϊκή Ένωση να εκφραστεί με ενιαία -και δυνατότερη- φωνή.
<P>
(Χειροκροτήματα)
<SPEAKER ID="123" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, εκπλήσσομαι λίγο από την αποψινή ομιλία του Προεδρεύοντος του Συμβουλίου, όπως και από την εκφώνησή της από το "τιμητικό βήμα".
<P>
Και οι δύο πλευρές πρέπει να αναλάβουν ευθύνες για τη σύγκρουση στον Καύκασο, όπως είπατε, κύριε Προεδρεύων. Γιατί, λοιπόν, τα συμπεράσματα του Συμβουλίου δεν το αντικατοπτρίζουν αυτό;
<P>
Ο πρόεδρος Σακασβίλι δεν μπορεί να πίστεψε ότι η στρατιωτική παρέμβαση δεν θα προκαλούσε αντίδραση από την πλευρά της Ρωσίας. Ομοίως, η αντίδραση της Ρωσίας ήταν δυσανάλογη.
<P>
Είπατε "οι ζημιές δεν ήταν σημαντικές", αλλά η Επίτροπος Ferrero Waldner μας έχει παρουσιάσει τα σχετικά στοιχεία, και το παρόν Κοινοβούλιο θα κληθεί να συμφωνήσει να πληρώσει τον λογαριασμό!
<P>
Σε ένα πράγμα συμφωνούμε μαζί σας: πρέπει να καταδικάσουμε τις ενέργειες της Ρωσίας, είναι απαράδεκτες, όμως δεν θα αποτρέψουμε τη ρωσική αρκούδα με το να εγκλωβίσουμε τον Μεντβέντεφ. Ο διάλογος και οι καλές σχέσεις θα μειώσουν τις εντάσεις καλύτερα από ό,τι η απομόνωση. Αυτό είναι το δίδαγμα του Ψυχρού Πολέμου, και η Ένωση -όπως και η διαδικασία του Ελσίνκι- θα διαδραματίσουν κεντρικό ρόλο.
<P>
" σύγκρουση αυτή τονίζει την ανάγκη να οικοδομήσουμε μια κοινή εξωτερική πολιτική και πολιτική ασφάλειας. Παρότι δε τα κράτη μέλη έχουν διαφορετικές απόψεις για τη Ρωσία, η Προεδρία σας πραγματοποίησε ταχείες διαπραγματεύσεις για το σχέδιο των έξι σημείων και της αξίζουν εύσημα για αυτό.
<P>
Το σχέδιο μπορεί να μην είναι τέλειο, αλλά έθεσε τέρμα στη βία και πρέπει να εφαρμοστεί πλήρως, περιλαμβανόμενης της απόσυρσης των Ρώσων από τον λιμένα Πότι της Μαύρης Θάλασσας.
<P>
Ποια μέτρα πρέπει, όμως, να λάβει τώρα η Ένωση; Το Συμβούλιο ορθώς συμφώνησε επί ενός ταμείου διαχείρισης κρίσεων και ανοικοδόμησης και υπέρ της ταχείας διάθεσης ανθρωπιστικής βοήθειας. Τώρα πρέπει να ορίσει έναν εντεταλμένο της ΕΕ ο οποίος θα κάνει και τις δύο πλευρές να μας ακούσουν.
<P>
" Ένωση πράττει ορθά όταν αποστέλλει παρατηρητές, όμως αυτοί πρέπει να αντικαταστήσουν τους ρώσους ειρηνευτές, γεγονός που συνεπάγεται αντίστοιχες δεσμεύσεις από κράτη μέλη τα οποία δεν έχουν ήδη αναπτύξει μεγάλο αριθμό στρατιωτικών δυνάμεων σε άλλα μέτωπα.
<P>
" Ευρώπη πρέπει να συγκαλέσει μια ειρηνευτική διάσκεψη για τον Καύκασο, στην οποία όλες οι πλευρές θα ενώσουν τις δυνάμεις τους για την αναζήτηση λύσεων στις εκκρεμείς συγκρούσεις.
<P>
" Ένωση, όμως, πρέπει να ξεκινήσει από ένα ζήτημα εξόφθαλμης ανακολουθίας το οποίο δεν απαιτεί παρά ένα υπουργικό διάταγμα για την επίλυσή του. Πρέπει να θέσετε τέρμα στην ανωμαλία βάσει της οποίας οι γεωργιανοί πολίτες με ρωσικά διαβατήρια έχουν πιο ελεύθερη πρόσβαση στην Ευρωπαϊκή Ένωση, διότι αυτό τους ενθαρρύνει να υιοθετήσουν τη ρωσική υπηκοότητα. Οι Γεωργιανοί πρέπει να έχουν την ίδια πρόσβαση στην Ευρώπη με τους Ρώσους, αν και αυτό θα μπορούσε να επιτευχθεί με το πάγωμα της συμφωνίας με τη Ρωσία για τη διευκόλυνση των θεωρήσεων.
<P>
Κατά την ενίσχυση της πολιτικής γειτονίας μας, πώς μπορούμε να διασφαλίσουμε τη συνεχιζόμενη συνεργασία μας με τη Ρωσία, δείχνοντας παράλληλα ότι μια πλήρης "στρατηγική εταιρική σχέση" δεν είναι πια αξιόπιστη; Τι περισσότερο μπορούμε να κάνουμε ώστε να διακόψουμε την εξάρτηση της Ευρώπης από τα ενεργειακά αποθέματα της Ρωσίας; Ορθώς ενισχύσατε το κείμενο των συμπερασμάτων σας ως προς αυτήν την πτυχή. " Ρωσία πρέπει, βεβαίως, να έρθει αντιμέτωπη με τις συνέπειες των παράνομων ενεργειών της, περιλαμβανομένης ίσως μιας συζήτησης για το μέλλον των Χειμερινών Ολυμπιακών του Σότσι, που βρίσκεται σε απόσταση μόλις 40 χιλιομέτρων από τα σύνορα.
<P>
Μπορεί η συμπεριφορά της Ρωσίας να θεωρηθεί ότι συνάδει με τον Ολυμπιακό Χάρτη; Όχι. " επίλυση αυτών των θεμάτων απαιτεί αποφασιστικότητα, προνοητικότητα και υπομονή. Αυτή είναι μια πρόκληση την οποία πρέπει να αντιμετωπίσει η Ένωση, και φοβούμαι, κύριε Προεδρεύων του Συμβουλίου, ότι πρέπει να αντιμετωπιστεί προτού μπορέσουμε να σας προσφέρουμε την "τιμητική πρόποση".
<SPEAKER ID="124" NAME="Πρόεδρος">
Θα μπορούσα να πω στον επόμενο ομιλητή ότι στην επικείμενη Διάσκεψη των Προέδρων θα εξετάσουμε τη σειρά των πολιτικών ομάδων, καθώς έχει κατατεθεί ήδη μία ένσταση. Για σήμερα θα καλέσω στη συνέχεια στο βήμα τον κ. Szymański, εξ ονόματος της Ομάδας Ένωση για την Ευρώπη των Εθνών. Θα εξετάσουμε το θέμα αυτό την Τρίτη, καθώς δεν μπορεί κανείς να μου εξηγήσει γιατί η σειρά έχει διαμορφωθεί κατ' αυτόν τον τρόπο. Αυτό το θέμα πρέπει να διευκρινιστεί συστηματικά.
<SPEAKER ID="125" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, κυρία Επίτροπε, κύριε Kouchner, η Ρωσία δεν συμμορφώνεται με τρία από τα έξι σημεία της συμφωνίας την οποία διαπραγματεύτηκε εκ μέρους μας ο πρόεδρος Σαρκοζί. Κατ' αυτόν τον τρόπο, η Ρωσία χάνει το δικαίωμα να θεωρείται εταίρος της Ευρώπης. Ως εκ τούτου, σε αυτήν την αντιπαράθεση διακυβεύεται επίσης η αξιοπιστία της Ευρωπαϊκής Ένωσης.
<P>
Δεν είναι αρκετό να παράσχουμε ανθρωπιστική βοήθεια, να ανοικοδομήσουμε τη Γεωργία, να διευκολύνουμε τις θεωρήσεις και να συνάψουμε εμπορικές συμφωνίες. " Ρωσία πρέπει να καταλάβει πολύ καλά τι σημαίνει αυτοαπομόνωση. Διαφορετικά, θα της στερήσουμε την ευκαιρία να αναθεωρήσει την πολιτική της. " Ρωσία θα επιβεβαιώσει απλώς την πεποίθησή της ότι μπορεί να κάνει ό,τι επιθυμεί. Ενόψει των επόμενων προεδρικών εκλογών το 2012, η ενίσχυση της ευαισθητοποίησης ως προς την αύξηση της πολιτικής και οικονομικής απομόνωσης είναι η μόνη μας ελπίδα να σπείρουμε αμφιβολίες και διχόνοια μεταξύ της κυρίαρχης ομάδας στη Μόσχα. Δεν πρέπει να επιτραπεί στη Ρωσία να βγει κερδισμένη από αυτήν την επίθεση.
<P>
Πρέπει να αναθεωρήσουμε την ενεργειακή μας πολιτική. Τα περιθώρια ελιγμών της Ευρώπης είναι ήδη περιορισμένα λόγω της εξάρτησής της από τη Ρωσία. Θέλουμε αλήθεια να επιδεινώσουμε αυτήν την κατάσταση; Τα κράτη μέλη πρέπει να τερματίσουν τη συμμετοχή τους στην κατασκευή του βόρειου και του νότιου πετρελαιαγωγού με την πρώτη ευκαιρία. Εάν δεν συναγάγουμε αυτά τα μακροπρόθεσμα συμπεράσματα, διατρέχουμε τον κίνδυνο να βρεθούμε στο περιθώριο και να γίνουμε περίγελος.
<SPEAKER ID="126" NAME="Daniel Cohn-Bendit">
εξ ονόματος της Ομάδας Verts/ALE. - (FR) Κύριε Πρόεδρε, κύριε Προεδρεύων του Συμβουλίου, κυρία Επίτροπε, κυρίες και κύριοι, πιστεύω ότι στην παρούσα φάση πρέπει να συζητήσουμε τι θα κάνουμε τώρα. Πιστεύω ότι οι αποφάσεις που έλαβε το Συμβούλιο και όσα πρακτικά μέτρα έχουν ληφθεί αντικατοπτρίζουν κατά βάση τα όρια των δυνατοτήτων μας εν προκειμένω, αν και θα μπορούσαμε πάντα να διαφωνήσουμε για το κατά πόσον θα έπρεπε να έχει συγκληθεί αμέσως ένα έκτακτο Ευρωπαϊκό Συμβούλιο των αρχηγών κρατών και κυβερνήσεων, ώστε να δείξουμε τη συνοχή μας, όμως αυτό δεν είναι της παρούσης.
<P>
Πιστεύω ότι πρέπει τώρα να θέσουμε κάποια βασικά ερωτήματα. Το βασικότερο ερώτημα ξεκάθαρα αφορά τη θέση μας απέναντι στη Ρωσία, τη συνεργασία μας με τη Ρωσία και πώς πράγματι θα λύσουμε τα προβλήματα αυτά στον Καύκασο, διότι υπάρχει επίσης το Ναγκόρνο-Καραμπάχ. Θα μπορούσαμε από τώρα και στο εξής να βλέπουμε μόνιμες συγκρούσεις και ο πρόεδρος Σαρκοζί θα μπορούσε να βρίσκεται μόνιμα αντιμέτωπος με τέτοιες καταστάσεις. Θα μπορούσε να πιάσει ένα δωμάτιο στο Κρεμλίνο και να μείνει εκεί επ' αόριστον, είναι και αυτό μια πιθανότητα.
<P>
" γνώμη μου έχει ως εξής: πρώτον, κύριε Daul, αν υπάρχει κάτι το οποίο δεν πρέπει να συζητάμε είναι η προσχώρηση της Γεωργίας και της Ουκρανίας στο ΝΑΤΟ. Αυτή είναι η πιο ανόητη ιδέα για την ώρα, διότι σημαίνει ότι δεν θα μπορούσαμε να προχωρήσουμε περισσότερο σε πολιτικό επίπεδο. Θα ενταχθούν η Γεωργία ή η Ουκρανία στο ΝΑΤΟ όταν θα έχει ολοκληρωθεί η μεταρρύθμισή του; Ίσως· δεν είμαι σίγουρος. Όμως, αυτό δεν είναι το μείζον θέμα σήμερα.
<P>
Νομίζετε ότι αν η Γεωργία ήταν μέλος του ΝΑΤΟ θα είχε ενεργοποιηθεί το άρθρο 5; Και βέβαια όχι! Άρα δεν πρέπει να λέμε ανοησίες. Από την άλλη πλευρά -και εδώ συμφωνώ με τον κ. Watson- πώς μπορούμε να ελέγξουμε κινήσεις όπως αυτές του προέδρου Σακασβίλι; Ενώ συμφωνούμε ότι οι ενέργειες της Ρωσίας ήταν απαράδεκτες, είναι επίσης απαράδεκτο για έναν γεωργιανό πρόεδρο να αποφασίζει να βομβαρδίσει μια πόλη, για οποιονδήποτε λόγο! Εάν προκαλείσαι, αντιδράς με άλλο τρόπο, όχι με βομβαρδισμούς.
<P>
Υπάρχει, λοιπόν, ένα πραγματικό πολιτικό πρόβλημα. Προτείνουμε να αντιμετωπίσουμε αυτό το πολιτικό πρόβλημα ως εξής: πρέπει να προτείνουμε στη Γεωργία και την Ουκρανία μια προνομιακή εταιρική σχέση ως το πρώτο βήμα προς μια ενδεχόμενη ένταξη. " ένταξη αυτή μπορεί στη συνέχεια να πραγματοποιηθεί εφόσον προηγηθούν ουσιαστικές μεταρρυθμίσεις στην Ευρώπη, και ούτω καθεξής. Εντούτοις, θα πρέπει να έχουμε στη διάθεσή μας πολιτικά μέσα και όχι απλώς οικονομικά και κοινωνικά μέσα για την άσκηση πίεσης σε αυτές τις πολιτικές τάξεις. " προοπτική ένταξης στον ευρωπαϊκό χώρο σημαίνει συγκεκριμένα την προοπτική απαλλαγής των χωρών αυτών από τον εθνικισμό.
<P>
Πρέπει να έχουμε κατά νου τη φράση του Φρανσουά Μιτεράν: "εθνικισμός σημαίνει πόλεμος". Ο γεωργιανός εθνικισμός, ο ρωσικός εθνικισμός, ο αμπχαζιανός εθνικισμός και ο νοτιοοσετιανός εθνικισμός σημαίνουν πόλεμο! Εμείς στην Ευρώπη πρέπει να πούμε "το όραμά μας είναι να προχωρήσουμε πέρα από αυτό". Συνεπώς, προτείνοντας μια ευρωπαϊκή προοπτική, προτείνουμε επίσης να τεθούν επί τάπητος οι ευρωπαϊκές αξίες, διότι, αν ο εθνικισμός επιμείνει στις περιοχές αυτές, δεν πρόκειται ποτέ να καταλήξουμε σε λύση.
<SPEAKER ID="127" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, κύριε Προεδρεύων του Συμβουλίου, κυρία Επίτροπε, αναφορικά με την κρίση στον Καύκασο, το να υιοθετήσουμε μια στάση υπέρ της Γεωργίας ή υπέρ της Ρωσίας μόνο σε αδιέξοδο μπορεί να οδηγήσει. Αυτό είναι ξεκάθαρο από τη διάσπαση της Σοβιετικής Ένωσης πριν από 17 χρόνια, καθώς στην περιοχή υπάρχει πλήθος από υποτροπιάζουσες εντάσεις και αμφισβητούμενα σύνορα. Είναι μια περιοχή στην οποία τη συλλογική μνήμη στοιχειώνουν τα κληρονομημένα τραύματα των διαδοχικών πολέμων και της βίας, όπου το εθνικιστικό και θρησκευτικό μωσαϊκό και η συσσώρευση προσβολών και ταπεινώσεων παρέχουν επικίνδυνα πρόσφορο έδαφος για τον εθνικισμό. Στο πλαίσιο αυτό, η πολιτική ανευθυνότητα θα κοστίσει ακριβά, και αυτό ισχύει για όλους. Αυτό είναι βέβαιο για τον γεωργιανό πρόεδρο, ο οποίος, από την εκλογή του το 2004, απευθύνεται διαρκώς στο αίσθημα της εκδίκησης σε σχέση με τις αποσχισθείσες περιοχές. Έχει δοκιμάσει τα όρια της τύχης του σε πολλές περιπτώσεις όσον αφορά τη συμμαχία του με την κυβέρνηση Μπους και την πολιτική του που ευνοεί την αντιπαράθεση στην περιοχή. Εξαπέλυσε μια επίθεση στη Νότια Οσετία, ως προς την οποία ο κ. Van den Brande, ένας από τους ανταποκριτές της Κοινοβουλευτικής Συνέλευσης του Συμβουλίου της Ευρώπης, υπεύθυνος για την παρακολούθηση προβλημάτων στην περιοχή, δήλωσε -αυτολεξεί- ότι "συγκλονίστηκε από τις αφηγήσεις των προσφύγων για τον μαζικό και αδιάκριτο βομβαρδισμό του Τσχινβάλι και την καταστροφή κατοικημένων περιοχών". " στρατηγική αυτή είναι καταστροφική για τη Γεωργία, για τον Καύκασο και για την Ευρώπη.
<P>
Το δίδαγμα αυτό ισχύει επίσης για τη Ρωσία. " ωμότητα της αντεπίθεσης, ακόμα και ενάντια σε άμαχο πληθυσμό, η συνεχιζόμενη κατοχή στρατηγικών περιοχών του γεωργιανού εδάφους, η εκδίωξη γεωργιανών πληθυσμών από τη Νότια Οσετία και η μονομερής αναγνώριση της ανεξαρτησίας των δύο αποσχισθεισών επαρχιών απειλούν εξίσου τα συμφέροντα σε περισσότερα από ένα ευρωπαϊκά κράτη από ό,τι οι αρχικές διεθνείς πρωτοβουλίες του νέου προέδρου. " Ρωσία έχει να χάσει τα πάντα από την τυχόν επιστροφή της σε μια περίοδο πολιτικής απομόνωσης από την Ευρώπη και τον κόσμο.
<P>
Τέλος, η Δύση στο σύνολό της θα έκανε καλά να εκτιμήσει την πρωτόγνωρη ζημιά την οποία έχει ήδη προκαλέσει η αμερικανική τυχοδιωκτική στάση και η ευρωπαϊκή στάση "ακολουθήστε τον αρχηγό" σε αυτήν την περιοχή της ηπείρου. " χωρίς όρια επεκτατική πολιτική του ΝΑΤΟ, ο βομβαρδισμός της Σερβίας, η αναγνώριση της μονομερούς ανακήρυξης της ανεξαρτησίας του Κοσσυφοπεδίου, η υποστήριξη της εγκατάστασης αντιπυραυλικής αμυντικής ασπίδας σε ευρωπαϊκό έδαφος, για να μην αναφέρουμε την ακραία εξιδανίκευση των ηγετών της περιοχής, οι οποίοι θα έπρεπε ίσως να είναι πιο προσεκτικοί όταν κάνουν δηλώσεις κατά της Ρωσίας και υπέρ της Δύσης, όλες αυτές οι επιλογές αποτελούν απόδειξη μιας μυωπικής πολιτικής η οποία είναι αντάξια του παρόντος Λευκού Οίκου, αλλά όχι αντάξια μιας ευρωπαϊκής πολιτικής ασφάλειας. Αυτή η στρατηγική της στρατιωτικοποίησης των διεθνών σχέσεων και της υποκίνησης πολιτικών αντιπαραθέσεων απέτυχε μπροστά στα ίδια μας τα μάτια. Εκτός από την αποστολή ευρωπαίων παρατηρητών υπό την αιγίδα του ΟΑΣΕ, πρέπει συνεπώς να αποτελεί προτεραιότητα της ΕΕ να αποτραπεί τυχόν κλιμάκωση με κάθε τίμημα, έτσι ώστε, όσο το δυνατόν γρηγορότερα, και χωρίς ίχνος υπεροψίας, να εξερευνηθεί η πιθανότητα κατάρτισης μιας νέας πανευρωπαϊκής συνθήκης ασφάλειας και συνεργασίας η οποία θα είναι δεσμευτική νομικά και η οποία θα περιλαμβάνει όλα τα προβλήματα που έχουν παραγκωνιστεί μέχρι σήμερα: εδαφική ακεραιότητα, απαραβίαστο των συνόρων, επίλυση συγκρούσεων που έχουν περιέλθει σε αδιέξοδο, μη χρήση βίας, αφοπλισμός, ακόμα και εξασφάλιση των ενεργειακών αποθεμάτων. " πρόκληση αυτή είναι πιο δύσκολο να αντιμετωπιστεί τώρα παρά ποτέ άλλοτε, όμως χωρίς μια τέτοια προοπτική, φοβούμαι ότι τα χειρότερα έπονται. Κατά την υιοθέτηση της θέσης μας, ας θυμηθούμε ότι σήμερα, 1η Σεπτεμβρίου, είναι η Παγκόσμια "μέρα Ειρήνης.
<P>
(Χειροκροτήματα)
<SPEAKER ID="128" NAME="Bernard Wojciechowski">
εξ ονόματος της Ομάδας IND/DEM. - (EN) Κύριε Πρόεδρε, προέρχομαι από μια χώρα η ιστορία της οποίας έχει σημαδευτεί από τον πόλεμο και τον ανθρώπινο πόνο. " Πολωνία στηρίζει κάθε προσπάθεια υπέρ της ειρήνης σε κάθε σημείο του πλανήτη. Επιβάλλεται δε ο στόχος αυτός να επιτευχθεί.
<P>
Οι χώρες της Ανατολικής Ευρώπης, τα λεγόμενα "κράτη της Βαλτικής", εμπνεόμενα από τους ηγέτες τους, θέλουν η Ευρωπαϊκή Ένωση να δείξει ότι η Ρωσία θα καταβάλει κάποιο τίμημα για τη στρατιωτική της επέμβαση στη Γεωργία. Αυτό μπορεί να περιγραφεί ως κλασικό παράδειγμα πολιτικής ορθοδοξίας που θεωρεί δεδομένο ότι η Ρωσία δεν έχει παρά ιμπεριαλιστικές επιδιώξεις.
<P>
Αυτή η παραδοσιακή απερίσκεπτη στάση έναντι της Ρωσίας, που βρίθει κενών περιεχομένου κοινοτοπιών, μοιάζει ταπεινωτική καθότι μπορεί να γίνει αντιληπτή, για παράδειγμα από τη Ρωσία, ως κλινικό παράδειγμα της αντίδρασης λίγων θερμοκέφαλων πολιτικών.
<P>
" Ευρωπαϊκή Ένωση χρειάζεται τη Ρωσία όσο χρειάζεται και τη Γεωργία, αν όχι περισσότερο. Ως εκ τούτου, η Ευρωπαϊκή Ένωση επιβάλλεται να μην εμπλακεί σε αυτήν τη σύγκρουση και να μην συνταχθεί ούτε με τη Ρωσία ούτε με τη Γεωργία. " Ευρωπαϊκή Ένωση πρέπει να δείξει στον κόσμο ότι η πολιτική της είναι ανεξάρτητη από των "νωμένων Πολιτειών και, συγχρόνως, είναι μια φιλική πολιτική που βασίζεται σε μια ολοκληρωμένη εταιρική σχέση.
<P>
" Ρωσία είναι ο τρίτος μεγαλύτερος εμπορικός εταίρος της ΕΕ, αντιστοιχώντας σε ευρωπαϊκά προϊόντα αξίας μισού τρισεκατομμυρίου δολαρίων. Έχουμε την πολυτέλεια να διακινδυνεύσουμε μια τέτοια σχέση;
<P>
Δεν υπάρχει αμφιβολία ότι το Ευρωπαϊκό Κοινοβούλιο είναι γνήσιος συννομοθέτης μαζί με το Συμβούλιο στο πλαίσιο της διαδικασίας συναπόφασης. Εντούτοις, είναι πραγματικά ισότιμος εταίρος στο θέμα των εξωτερικών υποθέσεων της ΕΕ;
<P>
Κύριε υπουργέ, μας μιλήσατε αφού προηγουμένως είχαν ληφθεί, κατά πώς φαίνεται, όλες οι αποφάσεις που αφορούσαν τη Γεωργία. Επιτρέψτε μου, λοιπόν, να σας θέσω το εξής ερώτημα: αυτό σημαίνει μήπως ότι η φωνή του Ευρωπαϊκού Κοινοβουλίου δεν έχει καμία σημασία; Ποιος είναι ο σκοπός αυτής της συζήτησης, αν όλα έχουν τακτοποιηθεί και ολοκληρωθεί;
<SPEAKER ID="129" NAME="Sylwester Chruszcz">
εξ ονόματος της Ομάδας NI. - (PL) Κυρία Επίτροπε, υπάρχει σαφής σύνδεση μεταξύ του ξεσπάσματος της ένοπλης σύρραξης στον Καύκασο και του ζητήματος του Κοσσυφοπεδίου. Είμαι ένα από τα άτομα που αντιτάχθηκαν στον διαμελισμό της Σερβίας. Εξαρχής υπογραμμίσαμε το γεγονός ότι η μονομερής απόφαση των Αλβανών του Κοσσυφοπεδίου, που είχε τη στήριξη των "νωμένων Πολιτειών και πολλών ευρωπαϊκών χωρών, ισοδυναμούσε με άνοιγμα του κουτιού της Πανδώρας και θα ανακινούσε παρόμοιες αντιπαραθέσεις σε ολόκληρο τον κόσμο. " κατάσταση στη Γεωργία είναι μια τέτοια περίπτωση. Ο πρόεδρος της Γεωργίας κ. Σακασβίλι έλαβε την απόφαση να επιτεθεί σε αμάχους στην Οσετία. Δεν πρέπει να λησμονείται ότι η Αμπχαζία και η Οσετία αντιστοιχούν σε έθνη που ζουν στις αντίστοιχες πατρίδες τους επί αιώνες. Έχουν αναπτύξει δικό τους πολιτισμό και ταυτότητα και έχουν επανειλημμένως πολεμήσει για την ανεξαρτησία τους, την οποία ο Στάλιν τους στέρησε πριν από τον Δεύτερο Παγκόσμιο Πόλεμο.
<P>
" Σερβία και η Γεωργία προσφέρουν ένα θαυμάσιο παράδειγμα του πώς ορισμένοι είναι πιο ίσοι από άλλους στη διεθνή αρένα και πώς το διεθνές δίκαιο ερμηνεύεται πάντα από τους ισχυρότερους συμμάχους. Επιπλέον, η ευρωπαϊκή τάξη πραγμάτων έχει καταστραφεί, με την υποστήριξη πολλών βουλευτών του παρόντος Σώματος. Πρέπει να αποκαταστήσουμε την ειρήνη και την ισχύ του διεθνούς δικαίου στην Ευρώπη! Πρέπει να αποκαταστήσουμε την ευρωπαϊκή τάξη πραγμάτων! Καλώ τις χώρες που υποστήριξαν τον διαμελισμό της Σερβίας να ανακαλέσουν την αναγνώριση του Κοσσυφοπεδίου, και τη Ρωσία να ανακαλέσει την αναγνώριση της Οσετίας και της Αμπχαζίας. Εάν ο διαμελισμός της Σερβίας, τον οποίο έχουν αναγνωρίσει οι "νωμένες Πολιτείες και τα περισσότερα κράτη μέλη της Ένωσης, θεωρείται κάτι το θετικό, πώς μπορεί να καταδικάζεται ένα παρόμοιο εγχείρημα στη Γεωργία; Κυρίες και κύριοι, οφείλω να σας απευθύνω έκκληση να είστε λιγότερο υποκριτές.
<SPEAKER ID="130" NAME="Bernard Kouchner">
Προεδρεύων του Συμβουλίου. - (FR) Αν κατάλαβα καλά, το μεγαλύτερο σφάλμα μου, κύριε Watson, ήταν ότι μίλησα από αυτό το βήμα. Αν αυτή είναι η μόνη μομφή που έχετε να μου απευθύνετε, μπορώ να επανορθώσω, καθώς την τελευταία φορά που μίλησα εδώ, χρησιμοποίησα αυτό το βήμα και δεν ήμουν αρχηγός κράτους. Στο κάτω-κάτω της γραφής, όλοι κάνουν λάθη.
<P>
Υπάρχει μια σειρά ερωτημάτων στα οποία μπορώ να προσπαθήσω να απαντήσω και άλλα στα οποία πραγματικά δεν μπορώ να δώσω απαντήσεις. Είναι σαφές, κύριε Daul, ότι όλοι επιθυμούμε, ιδίως όσον αφορά την υπό συζήτηση κρίση -και αυτή είναι μία από τις προτεραιότητες της γαλλικής Προεδρίας- να εφαρμόσουμε επιτυχώς μια ευρωπαϊκή πολιτική άμυνας. Τι σημαίνει "επιτυχώς"; Σημαίνει, σε κάθε περίπτωση, ότι πρέπει να ξεκινήσουμε εκ νέου τη διαδικασία η οποία μας επέτρεψε, στο Saint-Malo, να καταλήξουμε τουλάχιστον σε κάποια συνεννόηση. Στη συνέχεια πρέπει να προωθήσουμε περαιτέρω αυτήν τη διαδικασία με αίσθημα αλληλεγγύης. Αυτό θα το επιτύχουμε, ή τουλάχιστον έτσι ελπίζω. " αλήθεια είναι ότι πρέπει να το επιτύχουμε, αλλά όχι επειδή αυτή η κρίση έχρηζε στρατιωτικής απάντησης. Κάτι τέτοιο δεν ισχύει σε καμία απολύτως περίπτωση! Ακόμη και η σκέψη μιας στρατιωτικής απάντησης στην εισβολή της Ρωσίας στη Γεωργία θα ήταν ό,τι χειρότερο. Στην πραγματικότητα δεν πιστεύω ότι η προσέγγιση των σκαφών στη Μαύρη Θάλασσα ήταν ενδεδειγμένο μέτρο, καθόσον ορισμένα από αυτά τα σκάφη έφεραν πυραύλους. Κατά τη γνώμη μου, δεν έπρεπε να είχαμε κάνει κάτι τέτοιο, όμως η γαλλική Προεδρία είχε αντίθετη άποψη. Μάλιστα, αν θέλουμε να αποκτήσουμε πραγματικά ισχυρή ευρωπαϊκή άμυνα, κάτι που όντως χρειαζόμαστε, η Συνθήκη της Λισαβόνας πρέπει να γίνει αποδεκτή, γεγονός που μας επαναφέρει στις θεσμικές δυσκολίες που αντιμετωπίζουμε επί του παρόντος. Πρέπει οπωσδήποτε να βρούμε μια διέξοδο σε αυτήν τη θεσμική κρίση.
<P>
Αν θέλετε την ειλικρινή μου γνώμη, δεν νομίζω ότι το ΝΑΤΟ προσφέρει την κατάλληλη λύση σε αυτήν την περίπτωση. Είναι μάλιστα εσφαλμένη επιλογή καθότι, αν είχαμε υπερψηφίσει το σχέδιο ενταξιακής δράσης στο Βουκουρέστι, η αλήθεια είναι ότι δεν θα είχε διαφοροποιηθεί η κατάσταση διότι πιστεύω ότι κανείς δεν ήταν έτοιμος να εμπλακεί σε πολεμική σύρραξη υπέρ της Γεωργίας. Αυτό το λέω χωρίς κυνισμό. Το αναφέρω επειδή αυτή ήταν η άποψη που υποστηρίχθηκε με πραγματική ομοφωνία στην αρχή όλων των συναντήσεων και συνομιλιών που πραγματοποιήσαμε. Τούτο δεν σημαίνει -όπως έχουμε δηλώσει- ότι ούτε η Ρωσία ούτε η Ουκρανία έχουν δικαίωμα να γίνουν μέλη του ΝΑΤΟ.
<P>
Υπάρχει κάτι ακόμη που πρέπει να εξεταστεί. Είναι δύσκολο να το θίξει κανείς επί του παρόντος, γι' αυτό θα είμαι πολύ διακριτικός, όμως υπάρχει μια χώρα, η Ρωσία, η οποία επί 20 χρόνια είχε την αίσθηση ότι της συμπεριφέρονταν με άσχημο τρόπο. Πιστεύω ότι, κατά μία έννοια, ειδικότερα εδώ στην Ευρωπαϊκή Ένωση, αυτό ανταποκρινόταν κάπως στην πραγματικότητα. Δεν μπορέσαμε να βρούμε την κατάλληλη γλώσσα επικοινωνίας με τη Ρωσία. Ίσως να είχαμε αποτύχει ούτως ή άλλως, όμως φρονώ ότι δεν είχαμε αντιληφθεί επαρκώς ότι συντελούνταν ορισμένες αλλαγές επειδή, στο κάτω-κάτω της γραφής, η Γεωργία πριν από 20 χρόνια αποτελούσε επίσης σοβιετικό δορυφόρο. Ήταν επίσης μια κομμουνιστική χώρα. Και στις δύο πλευρές η άσκηση της δημοκρατίας είναι πραγματικά ατελής. Θεωρώ ότι, όπως και στην περίπτωση άλλων χωρών, το πρόβλημα θα δημιουργηθεί αργότερα για την Ουκρανία και τη Γεωργία, ειλικρινά όμως δεν πιστεύω ότι αυτή ήταν η κατάλληλη λύση.
<P>
Από την άλλη πλευρά, έχετε δίκιο: πρέπει να ενισχύσουμε τις σχέσεις μας με την Ουκρανία, όπως αναφέρθηκε σε αυτό το έγγραφο. Το ίδιο ισχύει και για τη Γεωργία. Σε λίγο θα συζητήσουμε για μια προνομιακή εταιρική σχέση.
<P>
Στον κ. Swoboda θα έλεγα το εξής -και φυσικά αστειεύομαι- ότι ήθελα να επισκεφθώ το σπίτι του Στάλιν στο Γκόρι, επειδή εκεί βρίσκεται το σπίτι του. Εκεί γεννήθηκε. Θα μπορούσατε να πείτε ότι ζωγράφιζε μικρούς κόκκινους κύκλους στον χάρτη για να σημειώσει πού μπορεί να εφαρμοστεί αυτονομία ή, εν πάση περιπτώσει, κοινότητες στις οποίες δεν θα μπορούσε να υπάρξει αυτονομία. " περιοχή του ήταν πολύ οικεία και ήδη από τότε η Οσετία και η Αμπχαζία δεν τα πήγαιναν καλά ούτε με τους Γεωργιανούς ούτε με την υπόλοιπη περιοχή. Δεν χρειαζόμασταν αυτήν την κρίση για να ανακαλύψουμε ότι υπήρχαν συγκρούσεις σε αυτήν την περιοχή. Τι είναι χειρότερο από τα Βαλκάνια; Ο Καύκασος. Τι είναι χειρότερο από τον Καύκασο; Τα Βαλκάνια. Δεν είμαι βέβαιος, όμως νομίζω ότι τα φαινόμενα που παρατηρούμε στην περιοχή είναι στην πραγματικότητα ευρέως διαδεδομένα. Αν ανατρέξετε λίγο περισσότερο στο παρελθόν, αν σκεφτείτε τα γεγονότα στην Τσετσενία, τα οποία καταδικάζω εντόνως, θα δείτε ότι οι σύμμαχοι των Τσετσένων ήταν οι Αμπχάζιοι με αντίπαλο τη Γεωργία.
<P>
Όλα αυτά πρέπει να τα αφήσουμε στο παρελθόν, παρότι είναι ίσως αναγκαίο να επανέλθουμε στο θέμα. Επισημάνατε, και συμφωνώ μαζί σας, ότι τίποτε δεν δικαιολογεί αυτήν την αντίδραση. Τίποτε. Εντούτοις, πρέπει να εξετάσουμε πώς εξελίχθηκε αυτή η σειρά προκλήσεων διότι, ειλικρινά, οι προβαλλόμενες εκδοχές είναι τόσο διαφορετικές ώστε η αποσαφήνιση της κατάστασης να καθίσταται πολύ δύσκολη. Όταν βρεθήκαμε στη Μόσχα για τη διαπραγμάτευση αυτού του εγγράφου, μας ρώτησαν πώς έπρεπε να είχαν αντιδράσει. Έπρεπε να είχαν αφήσει τους ανθρώπους τους να πεθαίνουν και να επιτρέψουν τη συνέχιση των βομβαρδισμών; Μην ξεχνάτε τα αρχικά στοιχεία. Δεν είμαι διατεθειμένος να τα συζητήσω εδώ, καθώς δεν έχω κανέναν τρόπο για να τα διασταυρώσω, όμως οι Ρώσοι μιλούσαν εξαρχής για 1 000 έως 2 000 νεκρούς, αριθμός που αναμφίβολα δεν είναι αληθής δεδομένου ότι οι μόνοι παρατηρητές που επισκέφθηκαν την περιοχή, το Παρατηρητήριο Ανθρωπίνων Δικαιωμάτων, έκαναν λόγο για μερικές εκατοντάδες. Ουσιαστικά έκαναν λόγο για εκατοντάδες, ή ακόμη και δεκάδες νεκρούς. Δεν είμαι σίγουρος. Εν πάση περιπτώσει, ήταν μια αντίδραση η οποία ήταν θεωρητικώς δικαιολογημένη λόγω του πολύ μεγάλου αριθμού των θυμάτων· για μία ακόμη φορά, λοιπόν, επισκέφθηκα και άκουσα τους πρόσφυγες στη Βόρεια Οσετία, και οι αφηγήσεις τους ήταν φρικτές: χειροβομβίδες σε υπόγεια στα οποία κρύβονταν παιδιά. Αυτό το παράδειγμα δεν το έχω επινοήσει. Ίσως να μην ήταν αληθές, όμως υπάρχει ένας τόνος φωνής που δεν ψεύδεται. Έχω δει πολλούς πρόσφυγες στη ζωή μου. Οι συγκεκριμένοι άνθρωποι ήταν κατατρομαγμένοι. Είχαν ταξιδέψει επί δύο ημέρες σε αυτόν τον δρόμο μέσα από το τούνελ. Και αυτό το στοιχείο πρέπει επίσης να ελεγχθεί.
<P>
Πολύ ορθώς επισημαίνετε ότι χρειαζόμαστε μια πολιτική γειτονίας, όμως αυτό ακριβώς προσπαθούν να επιτύχουν οι Τούρκοι επί του παρόντος. Οι Τούρκοι έχουν θέσει σε εφαρμογή ένα σύστημα που αποκαλούν περιφερειακή πλατφόρμα και θέλουν να διοργανώσουν συνομιλίες μεταξύ της Ρωσίας, η οποία έχει ήδη συμφωνήσει, του Αζερμπαϊτζάν, της Αρμενίας, και -γι' αυτό είναι υπεύθυνοι οι ίδιοι- προφανώς μεταξύ της Γεωργίας και της Τουρκίας. Νομίζω ότι η ιδέα αυτή είναι καλή και, εξ ονόματος της Προεδρίας, συμφώνησα να συναντηθώ μαζί τους πολύ σύντομα. Ο κ. Babachan έπρεπε να βρίσκεται εδώ σήμερα για να αναζητήσουμε τρόπους ανταλλαγής εμπειριών, συμφωνώ όμως με την ανάλυσή σας όσον αφορά την ανάγκη για μια πολιτική γειτονίας. " κ. Benita Ferrero-Waldner πρέπει επίσης να συμφωνήσει μαζί μου ότι αυτό πρέπει να πράξουμε. Είναι ένας σπουδαίος γείτονάς μας. Αν δεν μπορούν να βρουν τρόπους να συνομιλήσουν με τη Ρωσία, τότε σίγουρα εμείς θα δυσκολευτούμε περισσότερο, ιδίως αν λάβουμε υπόψη τη χθεσινή δήλωση του κ. Μεντβέντεφ ότι κυρώσεις μπορούν να επιβληθούν προς τις δύο κατευθύνσεις και ότι γνωρίζει και ο ίδιος πώς να επιβάλλει τέτοιες κυρώσεις. Οι κυρώσεις, όμως, δεν είναι ισοδύναμες όταν η μία πλευρά προμηθεύει το φυσικό αέριο και η άλλη πλευρά δεν θέλει να το παραλάβει. Πρέπει, επομένως, να προσεγγίσουμε την κατάσταση ρεαλιστικά. " άλλη πλευρά ελέγχει τη ροή του φυσικού αερίου, όχι εμείς.
<P>
Κύριε Watson, όσον αφορά τα στοιχεία που παραθέσατε, συμφωνώ με την προσέγγισή σας. Τι έχει πράξει ο κ. Σακασβίλι; Κατά τη διάρκεια των συνομιλιών μας μαζί του, δεδομένου ότι τον έχω συναντήσει δύο φορέας, είπε ότι -εν πάση περιπτώσει, καλό είναι να μην υπεισέλθουμε σε αυτήν τη συζήτηση, καθώς θα είμαι σίγουρα προκατειλημμένος και δεν διαθέτω επαρκείς πληροφορίες- όμως είπε ότι ήταν υποχρεωμένος να απαντήσει στην πρόκληση. Είχε δει την άλλη πλευρά να προετοιμάζει το πυροβολικό της, και κυρίως τις ρουκέτες τύπου "Γκραντ". Είχαν εισέλθει στη χώρα και είχαν εγκατασταθεί στα γεωργιανά χωριά γύρω από την πρωτεύουσα της Οσετίας. Ποιον πρέπει να πιστέψουμε; Δεν το γνωρίζω. Εν πάση περιπτώσει, ορισμένοι σύμβουλοι έχουν υποστηρίξει ότι τα πράγματα δεν συνέβησαν καθόλου όπως τα περιέγραψε ο διεθνής Τύπος. Δεν υπάρχει κανείς που να είναι πραγματικά αξιόπιστος στην όλη υπόθεση. Ως παρατηρητής, γνωρίζετε ότι το πρόβλημα δεν έχει επιλυθεί. Εμείς προσπαθήσαμε. Ο Χαβιέρ Σολάνα λέει ότι πρέπει να τους αποκαλούμε παρατηρητές. Τους αποκαλούμε λοιπόν παρατηρητές, και στο κείμενο αναφέρονται ως παρατηρητές. Οι ειρηνευτές είναι κάτι διαφορετικό, καθώς αυτό θα απαιτούσε την ολοκληρωτική απόσυρση από τη ρωσική πλευρά όλων όσοι μετείχαν στη μάχη. Στα ψηφίσματα τόσο για την Αμπχαζία όσο και για την Οσετία γίνεται λόγος για αναλογία δύο τρίτων προς ένα τρίτο. Τα δύο τρίτα είχαν την ευθύνη της διατήρησης της ειρήνης -οι ρώσοι ειρηνευτές- και οι υπόλοιποι ήταν Γεωργιανοί. Καθεμία από τις πλευρές κατηγορεί την άλλη, και από κοινού κατηγορούν τις ειρηνευτικές δυνάμεις που έχουν αποφασιστεί από τον ΟΑΣΕ και τον Οργανισμό "νωμένων Εθνών ότι έχουν εμπλακεί υπέρ και των δύο πλευρών, από την αρχή ακόμη της μάχης. Έχω, λοιπόν, την αίσθηση ότι αυτή η κατάσταση δεν μπορεί να συνεχιστεί και ότι η αποστολή ειρηνευτικής δύναμης είναι η μεγαλύτερη επιχείρηση που θα προσπαθήσουμε να οργανώσουμε. Προς το παρόν, όμως, η κατάσταση θα συνεχίσει να είναι δύσκολη. Χρειαζόμαστε μια διεθνή διάσκεψη για την επίλυση αυτών των συγκρούσεων οι οποίες έχουν περιέλθει σε αδιέξοδο. Επί του παρόντος, πρέπει να προσπαθήσουμε να διοργανώσουμε μια διάσκεψη για την Οσετία, καθώς αυτό είναι το πιο επείγον θέμα, και στη συνέχεια μια δεύτερη διάσκεψη για την Αμπχαζία.
<P>
Όσον αφορά τα διαβατήρια, δεν ξέρω ποιος έθιξε το συγκεκριμένο πρόβλημα. Πράγματι, έχουν διανεμηθεί διαβατήρια, σε πολύ ευρεία κλίμακα, και ως εκ τούτου οι άνθρωποι τους οποίους συνάντησα, οι οσέτιοι πρόσφυγες, αισθάνονταν ρώσοι πολίτες, κάτι που είναι σαφώς παράλογο. Αισθάνονταν ρώσοι πολίτες, ήταν ευπρόσδεκτοι στη Ρωσία και η Ρωσία τους υπεράσπιζε ως πολίτες της. Αν λάβετε υπόψη ότι, καθώς φαίνεται, το ίδιο συνέβη και στην Κριμαία, θα αισθανθείτε αναμφίβολα μεγάλη ανησυχία. Πρέπει, συνεπώς, να εξετάσουμε αυτό το πρόβλημα μαζί με τους Ρώσους κατά τρόπο πολύ διπλωματικό αλλά αυστηρό. Διανέμουν διαβατήρια σε πληθυσμούς τους οποίους θεωρούν ρωσικούς. Εντούτοις, αυτό δεν μπορεί να υποστηριχθεί χωρίς να θυμηθούμε ότι τα σύνορα της Ρωσίας χαράχτηκαν αρκετά αυθαίρετα από τους κκ. Γκορμπατσόφ και Γιέλτσιν, με μεγάλη βιασύνη και χωρίς να λαμβάνονται υπόψη οι ιστορικές παράμετροι. Δεν πρόκειται να υπεισέλθω περισσότερο σε αυτό το πρόβλημα. Δεν θέλω να επιμείνω στο γεγονός ότι το Κίεβο ήταν πρωτεύουσα της Ρωσίας και ότι η Κριμαία παρέχει πρόσβαση στις επτά θάλασσες. Παρόλα αυτά, αν νομίζατε ότι οι Ρώσοι θα εγκατέλειπαν τη μόνη σήραγγα που περνά ανάμεσα από τη Βόρεια Οσετία και τη Νότια Οσετία -διασχίζει, με άλλα λόγια, τον Καύκασο- τότε διαπράττετε μέγα σφάλμα. Πρέπει να κατανοήσουμε αυτές τις ιστορικές αντιφάσεις, καθώς και τις αντίστοιχες γεωγραφικές αντιφάσεις, χωρίς όμως να δικαιολογούμε τη μία ή την άλλη πλευρά. " Προεδρία της Ευρωπαϊκής Ένωσης δεν έχει προβεί σε αξιολογικές κρίσεις για καμία από τις δύο πλευρές. Έχει λεχθεί ότι η ενέργεια αυτή ήταν υπερβολική, ότι δεν ήταν ο ενδεδειγμένος τρόπος επίλυσης του προβλήματος, ότι η πόλη αυτή δεν έπρεπε να είχε βομβαρδιστεί τη νύχτα και ότι δεν έπρεπε να είχε εξαπολυθεί ως απάντηση μια τόσο εκτεταμένη επίθεση. Ωστόσο, και ως προς αυτό το σημείο, χρειαζόμαστε περισσότερες πληροφορίες σχετικά με το πώς εξελίχτηκε πραγματικά η κατάσταση.
<P>
Κύριε Szymański, είπατε ότι μόνο τρία από τα έξι σημεία έχουν υλοποιηθεί. Αυτό δεν είναι άσχημο εφόσον κανείς άλλος, εκτός από εμάς, δεν προσπάθησε να υλοποιήσει έστω και ένα από αυτά. Τρία σημεία έχουν υλοποιηθεί και αυτά αφορούσαν τις τρεις σημαντικότερες πτυχές: κατάπαυση του πυρός, απόσυρση των στρατευμάτων και πρόσβαση σε ανθρωπιστική βοήθεια. Αν τα επιτεύγματά μας είναι μόνον αυτά, τότε δεν χρειάζεται να ντρεπόμαστε. Πιστεύω ότι ήταν πολύ σημαντικό να ξεκινήσουμε με αυτά. Όσο για τα υπόλοιπα τρία, πρέπει να περιμένουμε έως την 8η Σεπτεμβρίου διότι, μετά την ημερομηνία αυτή, θα ασκηθεί οπωσδήποτε κάθε δυνατή πίεση. Θα αποφασίσουμε όλοι μαζί σε ποιες ενέργειες πρέπει να προβούμε. Αυτό περιλαμβάνει τα 27 κράτη του Ευρωπαϊκού Συμβουλίου και επίσης το Κοινοβούλιο, με το οποίο έχουμε αποκτήσει τη συνήθεια να διαβουλευόμαστε εν τω μεταξύ. Μάλιστα ο Jean-Pierre και εγώ έχουμε αποκτήσει τη συνήθεια να ζητούμε τη γνώμη σας και να συζητούμε μαζί σας. Τίποτε δεν θεωρείται δεδομένο. Αν, στις 8 Σεπτεμβρίου, διαπιστώσουμε ότι έχουν αρχίσει οι μετακινήσεις, τότε εντάξει. Αν όμως δεν έχει συμβεί τίποτε, τότε θα χρειαστεί να επανεξετάσουμε το θέμα. Αυτό είναι απολύτως σαφές. " επιθετικότητα δεν πρέπει να ανταμείβεται. Ασφαλώς και δεν επιτρέπεται να ανταμείβεται, όμως ποιος πρέπει να καταβάλει το τίμημα; Μου αρέσουν οι ηθικολογούντες οι οποίοι λένε για τον ρωσικό στρατό: τι περιμένατε; Τι έπρεπε να είχαν κάνει; Έχω την εντύπωση ότι όσοι εμφανίζονταν πιο αποφασισμένοι, και μάλιστα ορισμένοι από όσους θα επισκεφτούν αύριο τη Γεωργία και ήταν πιο κατηγορηματικοί στις έντονες αντιδράσεις τους, τελικά δεν θα κάνουν απολύτως τίποτε. Πιστεύω, όπως ο Francis Wurtz, ότι για πολύ μεγάλο διάστημα η Γεωργία ενθαρρυνόταν να αποδείξει ότι είναι, ούτως ειπείν, ρωμαλέα και ανδρεία. Κατά τη γνώμη μου, αυτή η συμβουλή δεν ήταν καθόλου καλή, διότι το να ενθαρρύνεται μια χώρα να αποδείξει ότι είναι φιλέκδικη, ή εν πάση περιπτώσει αποφασισμένη να αντισταθεί μέχρι τέλους, χωρίς μάλιστα να της προσφέρονται τα αντίστοιχα μέσα, μου φαίνεται πολύ άστοχο. Είχα την αίσθηση, όπως και η κυβέρνηση, ότι δεν ήταν απλώς πολύ άτυχοι, επειδή υπήρξαν θύματα και επειδή οι Γεωργιανοί είχαν βγει στους δρόμους και δεν ήξεραν σε ποιον άγιο να προσευχηθούν, αλλά και ότι υπήρχε επίσης ένα αίσθημα εγκατάλειψης μεταξύ τους. Τους είχαν υποσχεθεί τόσα πολλά, τους είχαν δοθεί μεγάλες υποσχέσεις, οι οποίες όμως δεν τηρήθηκαν.
<P>
Όσον αφορά τον αγωγό Nabucco, ασφαλώς και υπάρχουν εξηγήσεις αυτού του είδους. Είναι ένας αγωγός· από μέσα του περνάει πετρέλαιο. Προφανώς όλα αυτά πρέπει να ληφθούν υπόψη, με τον έναν ή τον άλλο τρόπο. Επανερχόμαστε έτσι σε όσα επισημάνατε. Θέλω δε να υπογραμμίσω, κύριε Daul, ότι, στην πραγματικότητα, αυτή δεν είναι η μόνη προτεραιότητα της γαλλικής Προεδρίας. Υπάρχει επίσης η ενέργεια, και αυτός είναι ένας τρόπος που μπορεί να μας βοηθήσει να εστιάσουμε όντως την προσοχή μας -κάτι που περιλαμβάνεται άλλωστε στο κείμενο- στην ενέργεια και στις ανανεώσιμες πηγές ενέργειας, φυσικά.
<P>
Κύριε Cohn-Bendit, τι κάνουμε τώρα; Έχουμε κάνει ό,τι μπορούσαμε, συγκεκριμένα προσπαθήσαμε να σταματήσουμε τον πόλεμο. Ίσως το αποτέλεσμα να μην ήταν τέλειο, ίσως το έγγραφο να μην είναι τέλειο, ίσως να συντάχθηκε βεβιασμένα και ίσως να προηγήθηκε μια διελκυστίνδα μεταξύ των δύο αντιπροσωπειών προκειμένου να επιτευχθεί κάποιο είδος συνεκτικότητας. Δεν έγιναν όλα τέλεια. Εν τέλει, όμως, επιτύχαμε κάτι που φαίνεται, προς το παρόν, να λειτουργεί. Δεν αρκεί, βεβαίως, αλλά λειτουργεί. Συμφωνώ πλήρως με την επισήμανση ότι υπάρχουν και άλλες δύσκολες περιοχές, όπως το Ναγκόρνο Καραμπάχ, το Ναχιτσεβάν και άλλες. Υπάρχουν πολλές τέτοιες περιοχές -για τις οποίες δεν νομίζω ότι οι Ρώσοι ενδιαφέρονται εξίσου- όπως το Ναγκόρνο Καραμπάχ, καθώς και άλλες περιοχές, ειδικότερα η Κριμαία. Επ' αυτού δεν υπάρχει καμία αμφιβολία. Δεν προσβάλλουμε τους Ρώσους αν πούμε ότι παρακολουθούμε τις εξελίξεις. Είναι άλλωστε καθήκον μας να το πράττουμε.
<P>
Σχετικά με το ΝΑΤΟ, θα επισημάνω κάτι άλλο επίσης με μεγάλη επιφύλαξη. Στη σύνοδο κορυφής του Βουκουρεστίου, εμείς -οι έξι ιδρυτικές χώρες από την πλευρά της Ευρώπης- καταψηφίσαμε το σχέδιο ενταξιακής δράσης. Στο τέλος μάλιστα δεν ψηφίσαμε, δεν χρειάστηκε καν να διενεργήσουμε ψηφοφορία, καθότι δεν υπήρχε ομοφωνία. Συνεπώς, δεν χρειάστηκε να ψηφίσουμε. " αιτιολόγηση ήταν πραγματικά πολύ δύσκολη και οι έξι ιδρυτικές χώρες δήλωσαν ότι το θέμα αφορά έναν γείτονά μας. Πρέπει να λάβουμε υπόψη ότι δεν καταφέραμε να οικοδομήσουμε ή να διατηρήσουμε ικανοποιητικές σχέσεις με αυτήν τη μεγάλη χώρα και ότι δεν θέλουμε να της δώσουμε την εντύπωση ότι πολιορκείται, ότι βρίσκεται σε μια διαρκή κατάσταση πολιορκίας. Πιστεύω ότι είχαμε δίκιο. Τώρα συζητούμε για αντιπυραυλικές συστοιχίες οι οποίες εγκαθίστανται στην Πολωνία και την Τσεχική Δημοκρατία. Είναι αλήθεια πως ούτε με αυτόν τον τρόπο πραγματοποιείται διάλογος, παρότι οι εν λόγω συστοιχίες δεν έχουν ως στόχο τη Ρωσία. Ωστόσο, εκείνο που έχει σημασία, αναμφίβολα περισσότερο από την πλευρά του Ιράν και της πολιτικής μας έναντι του Ιράν, είναι η πάση θυσία διατήρηση της ενότητας των έξι. Ίσως αυτή η πολιτική να μπορεί να εφαρμοστεί σε σχέση με τη Ρωσία, και αυτό είναι πολύ σημαντικό, καθότι πιστεύω ότι θα είχαμε πολλά να χάσουμε αν δεν διατηρήσουμε αυτούς τους διαύλους της εταιρικής σχέσης.
<P>
Πώς μπορούμε να ελέγξουμε τις ενέργειες του κ. Σακασβίλι; Δεν ξέρω, όμως δεν είναι δυνατόν να βομβαρδίζεται μια πόλη τη νύχτα. Πιστεύω ότι δεν επιτρέπεται να βομβαρδίζεται μια πόλη τη νύχτα. Και πάλι, δεν γνωρίζω την ένταση του βομβαρδισμού, όμως πώς μπορούσαν να αναμένουν οποιαδήποτε άλλη αντίδραση από την πλευρά της Ρωσίας μετά από μια τέτοια ενέργεια; Δεν το καταλαβαίνω.
<P>
Επιτρέψτε μου επίσης ένα σύντομο σχόλιο σχετικά με τη ρήση του Φρανσουά Μιτεράν. Ο Φρανσουά Μιτεράν είχε πει στην πραγματικότητα: "Ο εθνικισμός, μέχρις ενός σημείου, σχετίζεται με τον πολιτισμό και είναι αυτό που οδηγεί στον σχηματισμό ενός έθνους. Ο υπερβολικός εθνικισμός οδηγεί στον πόλεμο". Ήθελα να το διευκρινίσω αυτό.
<P>
Απαντώντας στον Francis Wurtz, θα ήθελα να επανέλθω στον όρο "Ψυχρός Πόλεμος", τον οποίο δεν χρησιμοποίησε όμως τον υπονόησε, διότι κάθε φορά ακούμε από όλες τις πλευρές να τίθεται το ερώτημα: "επιστρέφουμε μήπως στον Ψυχρό Πόλεμο;" Εντούτοις, τα τελευταία γεγονότα δεν μπορεί να θεωρηθεί ότι σημαίνουν την επιστροφή στον Ψυχρό Πόλεμο, καταρχάς επειδή οι ιστορικές συνθήκες είναι εντελώς διαφορετικές. Μπορεί να υπάρχουν αντιπαλότητες, όμως συμφωνώ ως προς το ότι πρέπει να καταδικάσουμε απερίφραστα αυτόν τον χαρακτηρισμό. Από την άλλη πλευρά, έγινε πολύς λόγος για την ανάγκη να σταματήσουν οι συζητήσεις και να επανασχηματιστούν δύο συμμαχίες, οι οποίες θα έχουν σχέση αντιπαλότητας. Ορισμένοι βουλευτές σε αυτό το σεβαστό Σώμα, αλλά και στις χώρες τους, σκέφτονται κατ' αυτόν τον τρόπο. Πρέπει να αντιπαρατεθούμε ευθέως προς την αντίληψη αυτή, με την οποία διαφωνώ απολύτως. Είναι το ακριβώς αντίθετο αυτού που πρέπει να κάνουμε και θα έμοιαζε σίγουρα με Ψυχρό Πόλεμο, χωρίς την ιδεολογία. Αυτό δεν σημαίνει ότι πρέπει οπωσδήποτε να δεχόμαστε όλες τις υπερεθνικιστικές δηλώσεις όπως έχουμε κάνει μέχρι στιγμής. Πρέπει να βρούμε τρόπους να συνεχίσουμε τις συνομιλίες και να διατηρήσουμε αυτούς τους διαύλους. Αυτό προσπαθούμε να κάνουμε εν προκειμένω.
<P>
Υπενθυμίζω στον Francis ότι αρκετές από τις προτάσεις στη συνθήκη ασφαλείας που επικαλέστηκε έγιναν από τον κ. Μεντβέντεφ, αν και δεν φαίνεται πιθανό να τις εφαρμόσει αμέσως. Θα το πράξει ενδεχομένως σε μεταγενέστερο στάδιο. Αυτό το είχε προτείνει σε όλους σας στις 5 Ιουνίου. " απάντηση που έλαβε ήταν ότι η πρόταση ήταν ενδιαφέρουσα και ότι ήταν επιβεβλημένο να τηρήσει τον λόγο του. Ωστόσο, καταβληθήκαμε αμέσως από ένα μικρό κύμα πανικού.
<P>
" Ευρωπαϊκή Ένωση προφανώς χρειάζεται μια πολιτική ανεξάρτητη από τις "ΠΑ, η οποία είναι η ίδια μια σημαντική ανεξάρτητη χώρα. Κύριε Wojciechowski, αυτό έχουμε κάνει. " Ευρωπαϊκή Ένωση χρειάζεται μια ανεξάρτητη πολιτική από τις "ΠΑ και τη Ρωσία. Χρειάζεται μια πολιτική της ΕΕ. Αυτό προσπαθήσαμε να επιτύχουμε. " αρχική αντίδραση των αμερικανών φίλων μας όταν αποφασίσαμε να παρέμβουμε στο θέμα δεν ήταν ιδιαίτερα ευγενική. Θεώρησαν ότι δεν έπρεπε να είχαμε παρέμβει, πολύ γρήγορα όμως αντελήφθησαν, δεδομένου ότι είναι πολύ πραγματιστές, ότι, απεναντίας, αυτό ακριβώς έπρεπε να συμβεί. Κατά συνέπεια, επέδειξαν, ούτως ειπείν, πνεύμα συνεργασίας δεδομένου ότι η κ. Condoleezza Rice ήταν αυτή που πέτυχε την υπογραφή της συμφωνίας των έξι σημείων. Στη συνέχεια άσκησαν εξαιρετικά έντονη κριτική, όχι για τη συμφωνία των έξι σημείων, αλλά επειδή οι Ρώσοι δεν την τηρούσαν. Αυτό μπορώ να το καταλάβω. Ασκήσαμε άλλωστε και εμείς παρόμοια κριτική.
<P>
" τελευταία μου επισήμανση αφορά το κουτί της Πανδώρας στο Κοσσυφοπέδιο. Ήθελα να σας μιλήσω για αυτό. Υπάρχει η θεωρητική τάση να συγκρίνεται το Κοσσυφοπέδιο με την Οσετία, κάτι που, ειλικρινά, δεν με βρίσκει καθόλου σύμφωνο. Δεν μπορούμε να υποστηρίξουμε, μόνο και μόνο επειδή υπάρχει ένας μικρός πληθυσμός ο οποίος αισθάνεται, λόγω κάποιας ιδιαίτερης εθνικιστικής ορμής, την ανάγκη να χειραφετηθεί, ότι πρόκειται για το ίδιο πράγμα. Όχι! Πρώτον, στον Καύκασο, οι άνθρωποι έχουν τη συνήθεια να ξεσκίζουν ο ένας τον άλλον με πραγματικά βίαιο τρόπο, ενώ αυτές οι φονικές συγκρούσεις προσφέρουν μεγάλα οφέλη ανά τους αιώνες. Κάτι τέτοιο δεν ισχύει καθόλου στην περίπτωση του Κοσσυφοπεδίου και της Σερβίας. Το στοιχείο που ήταν διαφορετικό όσον αφορά το Κοσσυφοπέδιο και τη Σερβία ήταν η ομοφωνία της μιας ομάδας, του 98% των Κοσοβάρων, και κυρίως η απόφαση της διεθνούς κοινότητας. Αυτό δεν συνέβη επειδή βομβαρδίσαμε τη Σερβία μέσω του ΝΑΤΟ. Στην πραγματικότητα συνέβη μετά από σχεδόν δύο χρόνια δραστηριότητας της Ομάδας Επαφής, στην οποία μετείχε και η Ρωσία, και μετά από μια διάσκεψη στο Rambouillet η οποία διήρκεσε πάνω από έναν μήνα και στην οποία όλοι συμφώνησαν εκτός από τον κ. Μιλόσεβιτς. Το ξέσπασμα έγινε, και θα ολοκληρώσω σε αυτό το σημείο την παρέμβασή μου, όταν ο κ. Μιλόσεβιτς. έλαβε την απόφαση το 1999 στο Κοσσυφοπέδιο, στο Obilić, να διακηρύξει ότι τίθεται τέρμα στην αυτονομία, ότι θα διωχθούν οι Κοσοβάροι από τη διοίκηση και ότι θα έρθουν Σέρβοι από το Βελιγράδι για να τους αντικαταστήσουν, με αποτέλεσμα να αναγκαστεί ο κ. Ιμπραήμ Ρουγκόβα, από τον Δημοκρατικό Σύνδεσμο Κοσσυφοπεδίου, να δημιουργήσει παράνομα σχολεία και λαθραία νοσοκομεία. Οι δύο περιπτώσεις είναι τελείως διαφορετικές. " διαδικασία έγινε δεκτή από τη διεθνή κοινότητα επειδή είχε προηγηθεί ολόκληρη διεθνής προσέγγιση. Ο φινλανδός πρόεδρος Μάρτι Αχτισάρι εκπόνησε ένα έγγραφο το οποίο έγινε δεκτό από όλους στον Ο"Ε και το οποίο ανέφερε ότι "οι δύο πλευρές αδυνατούν να καταλήξουν σε συμφωνία". Τελειώνω, κύριε Πρόεδρε. Υπάρχουν ορισμένα μίση τα οποία δεν μπορούν να ξεπεραστούν. Λυπούμαι, αλλά διέβλεψα -και είμαι πολύ προσεκτικός στις εκφράσεις μου- στα λόγια των Οσετίων για τους Γεωργιανούς, κάτι που έμοιαζε με αυτό το άσβεστο μίσος που στηρίζεται σε δεκαετίες και αιώνες αντιπαράθεσης. Αυτό δεν σημαίνει ότι δεν πρόκειται να ξεπεραστεί κάποτε, όμως θα χρειαστεί να μεσολαβήσει μεγάλο χρονικό διάστημα και αρκετές γενιές, κατά τη γνώμη μου.
<SPEAKER ID="132" NAME="Elmar Brok" AFFILIATION="PPE-DE">
(DE) Κύριε Πρόεδρε, κύριε Προεδρεύων του Συμβουλίου, κυρία Επίτροπε: "Εθνικισμός σημαίνει πόλεμος!" Αυτή ακριβώς ήταν η φράση του Φρανσουά Μιτεράν από την ομιλία του στο Ευρωπαϊκό Κοινοβούλιο, χωρίς καμία σύντμηση. Νομίζω ότι μπορούμε να διδαχθούμε από αυτό, και το δίδαγμα που αντλήσαμε είναι η ευρωπαϊκή ολοκλήρωση. Αυτό σημαίνει ότι δεν επιδιώκουμε να ξεκαθαρίσουμε παλιούς λογαριασμούς, αλλά ξεκινούμε από νέα βάση προκειμένου να εξαλειφθούν άπαξ διά παντός από την Ευρώπη φαινόμενα όπως ο πόλεμος και η δικτατορία.
<P>
Επιτρέψτε μου να εκφράσω τις ολόψυχες ευχαριστίες μου στη γαλλική Προεδρία για την ταχεία παρέμβασή της με σκοπό τον τερματισμό του πολέμου και την επίτευξη μιας απόφασης του Ευρωπαϊκού Συμβουλίου σήμερα, η οποία αποτελεί έκφραση ενότητας. " ενότητα είναι το πιο σημαντικό μήνυμα που μπορούμε να στείλουμε προς τον έξω κόσμο. Είναι ένα μήνυμα με το οποίο δηλώνουμε ότι δεν θα ανεχθούμε παραβιάσεις του διεθνούς δικαίου, ότι δεν θα ανεχθούμε τον πόλεμο και την εισβολή σε ξένες χώρες, καθώς και ότι δεν θα ανεχθούμε την αποσταθεροποίηση δημοκρατικά εκλεγμένων κυβερνήσεων ή την εισβολή και κατοχή άλλων χωρών. Είναι, ως εκ τούτου, σημαντικό να καταστήσουμε σαφές ότι δεν πρόκειται να υπάρξει διαπραγμάτευση για τη συμφωνία εταιρικής σχέσης και συνεργασίας μέχρις ότου διαπιστωθεί η συμμόρφωση με την πέμπτη αρχή της συμφωνίας κατάπαυσης του πυρός -ήτοι την επιστροφή των στρατευμάτων στις θέσεις που κατείχαν προ της 7ης Αυγούστου- και ότι η αξιολόγηση της συμμόρφωσης με το σύνολο των έξι αρχών της συμφωνίας κατάπαυσης του πυρός πρέπει να ξεκινήσει από τώρα και να συνεχιστεί κατά το διάστημα μέχρι την επικείμενη σύνοδο κορυφής που έχει προγραμματιστεί για τον Νοέμβριο του 2008.
<P>
Είναι σημαντικό να καταστήσουμε σαφές ότι δεν είμαστε διατεθειμένοι να ανεχθούμε ορισμένα πράγματα, είναι όμως εξίσου σημαντικό -προκειμένου να μην εισέλθουμε σε έναν φαύλο κύκλο περαιτέρω κλιμάκωσης- να καταστήσουμε σαφές ότι οι δίαυλοι επικοινωνίας πρέπει να παραμείνουν ανοικτοί. Πάνω από όλα, πρέπει να ενισχύσουμε τις δυνατότητές μας, και αυτό σημαίνει ότι πρέπει ταυτόχρονα να ενισχύσουμε τις δυνατότητες των φίλων μας. Σημαίνει ότι πρέπει να παράσχουμε αμέσως υλική βοήθεια στη Γεωργία για την ανάπτυξη των υποδομών της, χωρίς γραφειοκρατία. Σημαίνει ότι πρέπει να μετάσχουμε σε ειρηνευτικές αποστολές στη Γεωργία και σε πρωτοβουλίες υπό την αιγίδα του ΟΑΣΕ και του Ο"Ε. Πρέπει να ξεκαθαρίσουμε ότι οι διαπραγματεύσεις για τη σύναψη συμφωνίας ελευθέρων συναλλαγών είναι η πλέον πρόσφορη λύση, όπως άλλωστε και οι προτάσεις που έχουμε καταθέσει εδώ στο Σώμα με βάση τη σουηδοπολωνική πρωτοβουλία ή την πρότασή μας για έναν "ΕΟΧ+".
<P>
Αυτό δεν αφορά μόνο τη Γεωργία αλλά και χώρες όπως η Μολδαβία και κυρίως η Ουκρανία. Φρονώ ότι αυτά είναι σαφή μηνύματα τα οποία μας επιτρέπουν να προχωρήσουμε προς τα εμπρός με θετικό τρόπο. Εάν, στο πλαίσιο αυτής της διαδικασίας, μπορούσαμε να αναγνωρίσουμε ότι οι προσπάθειές μας μπορούν να αποδειχθούν πολύ πιο αποτελεσματικές αν δεν ήμαστε υποχρεωμένοι να διορθώσουμε μια κατάσταση την οποία δημιούργησαν άλλοι, αν διαθέταμε μια ευρωπαϊκή εξωτερική πολιτική η οποία, σύμφωνα με τη Συνθήκη της Λισαβόνας, θα μας προσέφερε τους αναγκαίους μηχανισμούς και αυξημένες προληπτικές δυνατότητες για την αντιμετώπιση τέτοιων καταστάσεων προτού καν εκδηλωθούν, αυτή θα ήταν μια πολιτική την οποία θα άξιζε να ακολουθήσουμε. " κρίση αυτή πρέπει να μας κάνει να καταλάβουμε ότι, ως Ευρωπαϊκή Ένωση, οφείλουμε να ενισχύσουμε τις δυνατότητές μας, αν θέλουμε να αποτρέψουμε τον πόλεμο και να βαδίσουμε προς ένα θετικό μέλλον.
<SPEAKER ID="133" NAME="Jan Marinus Wiersma" AFFILIATION="PSE">
(NL) Κύριε Πρόεδρε, συμφωνώ με τα σχόλια πολλών συναδέλφων μου βουλευτών, κατά τους οποίους η σημερινή αντίδραση του Ευρωπαϊκού Συμβουλίου έναντι των γεγονότων του περασμένου μήνα είναι η ενδεδειγμένη. Εκφραστήκαμε με μία φωνή διατηρώντας συγχρόνως τη νηφαλιότητά μας. Ωστόσο, η ΕΕ -και αυτό καθίσταται επίσης σαφές στη σημερινή δήλωση- δήλωσε με ρητό και κατηγορηματικό τρόπο ότι τα γεγονότα αυτά, κυρίως δε η ρωσική αντίδραση, είναι απαράδεκτα και ότι η δυσανάλογη αντίδραση της Ρωσίας έναντι των στρατιωτικών εξελίξεων στη Γεωργία πρέπει να καταδικαστεί.
<P>
Συγχρόνως, όλα τα κόμματα έχουν δηλώσει ότι η χρήση στρατιωτικής βίας δεν είναι η σωστή λύση και θεωρώ ότι αυτό συνιστά επίσης έμμεση κριτική των ενεργειών της γεωργιανής κυβέρνησης, η οποία ξεκίνησε τις στρατιωτικές δραστηριότητες. " αντίδραση αυτή δείχνει επίσης ότι πιστεύουμε, ορθώς, ότι δεν μπορούμε να λύνουμε τα προβλήματα στην Ευρώπη κατ' αυτόν τον τρόπο, ότι αυτές οι ενέργειες δεν είναι σύμφωνες με τις συμφωνίες περί ασφάλειας τις οποίες εφαρμόζουμε και οι οποίες συνήφθησαν στο παρελθόν για τα προβλήματα στη Νότια Οσετία και την Αμπχαζία της Γεωργίας.
<P>
Διαχωρίζω επίσης τη θέση μου από τις δηλώσεις του ρώσου υπουργού Εξωτερικών κ. Lavrov, ο οποίος είπε ότι ο τρόπος αντίδρασης της Ρωσίας δίνει τον τόνο για τη νέα ρωσική εξωτερική πολιτική στη γύρω περιοχή. Φρονώ ότι η Ευρωπαϊκή Ένωση οφείλει να καταβάλει κάθε δυνατή προσπάθεια ώστε να πείσει τον κ. Lavrov και τη ρωσική κυβέρνηση ότι δεν είναι αυτός ο τρόπος με τον οποίο προσπαθούμε εδώ στην Ευρώπη να επιλύουμε τα προβλήματα ή να προωθούμε τα συμφέροντά μας. " συνεργασία είναι η λέξη κλειδί, και όχι η μονομερής δράση.
<P>
Θυμάμαι τις συζητήσεις τα τελευταία χρόνια σχετικά με τις ενέργειες της κυβέρνησης Μπους. Ελπίζω ότι δεν θα καταλήξουμε να έχουμε την ίδια συζήτηση σχετικά με τη Ρωσία. Γι' αυτό είναι τόσο σημαντικό που το Συμβούλιο σήμερα, υπό την ηγεσία του γάλλου Προεδρεύοντος, ζήτησε και πάλι να ληφθεί μέριμνα για το θέμα αυτό και έδωσε έμφαση στο σχέδιο έξι σημείων, ιδίως στην επάνοδο στο προηγούμενο στρατιωτικό status quo. Κατά τον τρόπο αυτόν, θέτει τις βάσεις ενός διεθνούς μηχανισμού διατήρησης της ειρήνης και ειδικότερα του διεθνούς διαλόγου για το μελλοντικό καθεστώς της Νότιας Οσετίας και της Αμπχαζίας, διαχωρίζοντας έτσι τη θέση του, και πολύ ορθώς, από την αναγνώριση από τη Ρωσία της ανεξαρτησίας αυτών των δύο αυτονομιστικών περιοχών.
<P>
Αυτή είναι επίσης η αρχική μας θέση για μια αποστολή στη Μόσχα η οποία θα πραγματοποιηθεί την προσεχή εβδομάδα στο υψηλότερο πολιτικό επίπεδο και θα χρειαστεί και πάλι να ασκήσει πίεση στη Μόσχα για την εφαρμογή αυτών των έξι σημείων. Υπό τις συνθήκες αυτές, εξυπακούεται ότι η θέση μας είναι ότι, όσο δεν είναι σαφής η εφαρμογή αυτής της συμφωνίας, όσο δεν υπάρχει συμφωνία, δεν θα μετάσχουμε σε περαιτέρω διάλογο σχετικά με τη νέα συμφωνία εταιρικής σχέσης.
<P>
Αυτή η κρίση επιβάλλει μεγάλες απαιτήσεις στην Ευρωπαϊκή Ένωση. Είναι σκόπιμο να αναλάβουμε ηγετικό ρόλο για την αναζήτηση λύσεων. Δεν υπάρχει εναλλακτική λύση: το ΝΑΤΟ δεν μπορεί να αναλάβει αυτόν τον ρόλο, ο ΟΑΣΕ είναι πολύ αδύναμος, οι "ΠΑ δεν είναι στη θέση στην οποία βρισκόμαστε εμείς, και τα "νωμένα Έθνη δεν μπορούν να διαδραματίσουν ρόλο διαμεσολαβητή λόγω του δικαιώματος αρνησικυρίας στο Συμβούλιο Ασφαλείας. " σημερινή σύνοδος κορυφής κατέληξε σε ομοφωνία, την οποία πρέπει να διατηρήσουμε.
<SPEAKER ID="134" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, στην πραγματικότητα σήμερα σχολιάζουμε ήδη ειλημμένες αποφάσεις και, δεδομένων των πολύ διαφορετικών πληροφοριών σχετικά με τον αριθμό των θυμάτων, τις εγκληματικές ενέργειες και τα πιθανά εγκλήματα πολέμου, φρονώ ότι η Ευρωπαϊκή Ένωση έπρεπε να προτείνει η έρευνα να είναι διεθνούς χαρακτήρα και, εφόσον κριθεί απαραίτητο, να συμμετέχει σε αυτήν και το Διεθνές Ποινικό Δικαστήριο.
<P>
Εκτός αυτού, όσον αφορά τους λόγους για τους οποίους έχουμε φτάσει στο σημερινό σημείο, ο κ. Kouchner είπε ότι ορισμένοι είχαν ενθαρρύνει υπερβολικά τη Γεωργία να προβεί σε επίδειξη δύναμης και να εξαπολύσει απειλές. Αυτό ισχύει αναμφισβήτητα, εν τοιαύτη όμως περιπτώσει πρέπει να πούμε ότι υπήρχαν και ορισμένοι οι οποίοι αποθάρρυναν επίσης τους Γεωργιανούς από το να αισθάνονται Ευρωπαίοι. Αυτό συνέβη εδώ, στην Ευρωπαϊκή Ένωση, καθότι η τάση της Γεωργίας και των πολιτών της να προσεγγίσουν την Ευρώπη είναι ένα γεγονός το οποίο έχουμε αγνοήσει. Εκατοντάδες εξ αυτών υπέγραψαν στα τέλη της δεκαετίας του '90 το αίτημα του Ριζοσπαστικού Κόμματος υπέρ ενός ευρωπαϊκού μέλλοντος για τη Γεωργία, κάτι που τους έχουμε αρνηθεί.
<P>
Γι' αυτό, και εδώ ολοκληρώνω την παρέμβασή μου, η προτεινόμενη διεθνής διάσκεψη πρέπει να περιλαμβάνει τους μη εκπροσωπούμενους πληθυσμούς ολόκληρης της περιοχής και να εξετάσει την ευρωπαϊκή προοπτική αυτής της περιοχής, τόσο από πολιτική όσο και από στρατηγική άποψη.
<SPEAKER ID="135" NAME="Inese Vaidere" AFFILIATION="UEN">
(LV) Κυρίες και κύριοι, η σημερινή σύνοδος κορυφής εστιάζεται στην παροχή βοήθειας στη Γεωργία. Αυτό είναι αναγκαίο, όμως είναι επίσης καθήκον της Ρωσίας να συμβάλει οικονομικά στην ανοικοδόμηση της Γεωργίας. Τι άλλο πρέπει να συμβεί προκειμένου η Ευρωπαϊκή Ένωση να μπορέσει να κατανοήσει τον ρόλο της Ρωσίας στα γεγονότα και να αναλάβει δράση έτσι ώστε να διασφαλιστεί ότι δεν θα επαναληφθούν ποτέ ξανά παρόμοιες καταστάσεις; Πρώτον, πρέπει να αναγνωριστεί ότι όσα συνέβησαν ήταν μέρος ενός προμελετημένου σχεδίου επίθεσης από την πλευρά της Ρωσίας, και ότι ξεκίνησε με συστηματικές προκλήσεις κατά της Γεωργίας για μια περίοδο πολλών μηνών. Αν η επιθετική δράση της Ρωσίας και η αναγνώριση της ανεξαρτησίας των αποσχισθεισών περιοχών δεν λάβουν την ενδεδειγμένη απάντηση, τότε θα έχει λάβει το σαφές μήνυμα ότι μπορεί να πράξει το ίδιο και στο μέλλον. Άλλωστε, και στα κράτη της ΕΕ υπάρχουν πολλοί ρώσοι πολίτες, τους οποίους η ΕΕ είναι πρόθυμη να προστατεύσει. Υπάρχουν πολλά πράγματα που χρειάζεται από εμάς η Ρωσία, όμως χάνουμε διαρκώς τον έλεγχο των πρωτοβουλιών. Καταρχάς, πρέπει να παγώσουμε τη συμφωνία με τη Ρωσία σχετικά με το σύστημα διευκόλυνσης των θεωρήσεων. Συγχρόνως, πρέπει να συναφθεί μια τέτοια συμφωνία με τη Γεωργία. Δεύτερον, μέχρις ότου η Ρωσία απελευθερώσει πλήρως τα κατεχόμενα εδάφη, η εφαρμογή της συμφωνίας εταιρικής σχέσης και συνεργασίας πρέπει να ανασταλεί. Τρίτον, οι λεγόμενες ρωσικές ειρηνευτικές δυνάμεις πρέπει να αντικατασταθούν από διεθνείς ειρηνευτές, οι οποίοι θα σέβονται την εδαφική ακεραιότητα της Γεωργίας. Επίσης, προτείνω να κληθεί η Διεθνής Ολυμπιακή Επιτροπή να ανακοινώσει νέο διαγωνισμό για τη διοργάνωση των Χειμερινών Ολυμπιακών Αγώνων του 2014, δεδομένου ότι η διεξαγωγή τους σε ένα ολοκληρωτικό κράτος δεν μπορεί παρά να προκαλέσει προβλήματα. Δεν πρέπει να μας ανησυχεί ή να μας φοβίζει η αναστολή του λεγόμενου διαλόγου. Επί του παρόντος, ο διάλογος έχει μετατραπεί σε διατύπωση μονόπλευρων προσφορών από τη δική μας πλευρά και παράβαση των κανόνων από τη ρωσική πλευρά. Πρέπει να κατανοήσουμε ότι μόνο η ανάληψη δυναμικής δράσης μπορεί να κάνει τη Ρωσία να επιλέξει μια προσέγγιση αντάξια ενός κράτους του 21ου αιώνα. " Ρωσία είναι ένα μόνο κράτος. Δεν είναι κάτι το ιδιαίτερο.
<SPEAKER ID="136" NAME="Marie Anne Isler Béguin" AFFILIATION="Verts/ALE">
(FR) Κύριε Πρόεδρε, κυρίες και κύριοι, σας εκπροσώπησα στη Γεωργία όταν στάλθηκα εκεί από τον Πρόεδρό μας την περίοδο από τις 12 έως τις 17 Αυγούστου. Εξέφρασα την πλήρη υποστήριξή μας στον λαό της Γεωργίας και τους καθησύχασα λέγοντάς τους ότι η Ευρωπαϊκή Ένωση δεν πρόκειται να τους εγκαταλείψει. Ευχαριστώ, λοιπόν, την Προεδρία για τις προσπάθειες που έχουν καταβληθεί προκειμένου να ληφθούν με μεγάλη ταχύτητα μέτρα για την κατάσταση στη Γεωργία.
<P>
" επίλυση αυτής της σύγκρουσης αποτελεί σαφώς δοκιμασία για την Ευρωπαϊκή Ένωση, στην οποία εν τέλει αντεπεξήλθε, αλλά με ποιο τίμημα; Με τίμημα για μία ακόμη φορά τις ζωές αθώων πολιτών, δεδομένου ότι τα γεγονότα αυτά αποδείχθηκαν πρακτικά αναπόφευκτα. Για πόσο καιρό ορισμένοι εξ ημών αποτελούσαμε φωνή βοώντος εν τη ερήμω; Ακόμη και όσοι υποστηρίζουν σήμερα ότι πρέπει να επιδιώξουμε την ολοκλήρωση και να προσφέρουμε την προοπτική ένταξης στην Ευρωπαϊκή Ένωση προηγουμένως μας έλεγαν: "περιμένετε, μην είστε παράλογοι". Τώρα βρισκόμαστε μπροστά σε έναν πόλεμο μεταξύ της Ρωσίας και της Γεωργίας. Όταν λέγαμε ότι στη σύγκρουση αυτή δεν αντιπαρατίθενται η Γεωργία με την Αμπχαζία και τη Νότια Οσετία, αλλά ότι πρόκειται για σύγκρουση μεταξύ της Ρωσίας και της Γεωργίας, κανείς δεν θέλησε να μας ακούσει. Τώρα βρισκόμαστε στην επαύριο ενός πολέμου. Συνεπώς, τα γεγονότα αυτά ήταν αναπόφευκτα, ιδίως αν ανατρέξουμε σε άλλα γεγονότα ή άλλες περιόδους πριν από την 11η. Ας ανατρέξουμε, λόγου χάρη, στο 2005, όταν η Ρωσία αντιτάχθηκε κατηγορηματικά στην εγκατάσταση συνοριακών φρουρών στα σύνορα μεταξύ Ρωσίας και Γεωργίας. Κανείς δεν αντέδρασε, ενώ ακόμη και η Γαλλία -και ελπίζω ότι θα με συγχωρήσετε, κύριε Πρόεδρε- ακόμη και η Γαλλία απέρριψε το αίτημά μας να τοποθετηθούν στα σύνορα δυνάμεις του ΟΑΣΕ. Κανείς δεν αντέδρασε. Όταν οι Ρώσοι παραβίασαν τον εναέριο χώρο της Γεωργίας, και πάλι δεν αντιδράσαμε, οπότε η κατάσταση κλιμακώθηκε. Τώρα ενέσκηψε αυτός ο ατυχής πόλεμος και είμαστε υποχρεωμένοι όχι μόνο να συμβάλουμε στην ανοικοδόμηση, αλλά και να βοηθήσουμε στην επίλυση της σύγκρουσης. Ασφαλώς και πρέπει να διοργανώσουμε μια διάσκεψη για την ανοικοδόμηση, όμως απαιτείται επίσης μια διάσκεψη για την επίλυση της σύγκρουσης. Θα σας ζητούσα να χρησιμοποιήσετε ίσως ως πρότυπο το σύστημα που εφαρμόστηκε στο Κοσσυφοπέδιο, με άλλα λόγια να εγκατασταθεί στην περιοχή διεθνής πολιτική διοίκηση, σε συνδυασμό με δυνάμεις διατήρησης της ειρήνης. Ποιος πολίτης της Γεωργίας θα μπορούσε σήμερα να συμφωνήσει στο να αναλάβει ρόλο αστυνόμευσης ο ρωσικός στρατός;
<P>
(Ο Πρόεδρος διακόπτει την ομιλήτρια)
<SPEAKER ID="137" NAME="Tobias Pflüger" AFFILIATION="GUE/NGL">
(DE) Κύριε Πρόεδρε, θέλω καταρχάς να εκφράσω τις ευχαριστίες μου για την αντικειμενικότητα αυτής της συζήτησης· είναι σίγουρα πιο αντικειμενική από την έκτακτη συνεδρίαση που διοργάνωσε η Επιτροπή Εξωτερικών Υποθέσεων στις 20 Αυγούστου. Ας είμαστε ειλικρινείς. Ο γεωργιανός πρόεδρος Σακασβίλι έδωσε την εντολή για μια στρατιωτική επίθεση. Αυτή η ενέργεια προκάλεσε στην πραγματικότητα τον πόλεμο και ξεκίνησε τον φαύλο κύκλο της βίας. Αν αγνοήσουμε αυτό το γεγονός, αρνούμαστε την πραγματική αιτία του πολέμου. Οι επιθέσεις, ιδίως εναντίον του άμαχου πληθυσμού του Τσχινβάλι, πρέπει να καταδικαστούν κατηγορηματικά, όπως άλλωστε και η στρατιωτική αντίδραση, ειδικότερα δε η στρατιωτική αντίδραση της Ρωσίας και οι επιθέσεις κατά του άμαχου πληθυσμού, κυρίως στην πόλη Γκόρι. Και σε αυτήν τη σύγκρουση, αμφότερες οι πλευρές χρησιμοποίησαν βόμβες διασποράς, γεγονός το οποίο είναι απαράδεκτο. Το διεθνές ανθρωπιστικό δίκαιο και το δίκαιο του πολέμου έχουν σαφώς καταστρατηγηθεί και από τις δύο πλευρές σε αυτήν τη σύγκρουση.
<P>
Το μήνυμα που ακούω πολύ συχνά, εντούτοις, είναι ότι η Ρωσία είναι αποκλειστικά υπεύθυνη για την παρούσα κατάσταση. Κάτι τέτοιο δεν ισχύει, και είμαι ευτυχής που η γαλλική Προεδρία του Συμβουλίου έχει τηρήσει ισορροπημένη στάση ως προς το ζήτημα αυτό. " προσωπική μου θέση παραμένει αμετάβλητη: η αναγνώριση της Νότιας Οσετίας και της Αμπχαζίας είναι συγκρίσιμες, βάσει του διεθνούς δικαίου, με την αναγνώριση του Κοσσυφοπεδίου. Οι δυτικές χώρες αναγνώρισαν το Κοσσυφοπέδιο και άνοιξαν πραγματικά το κουτί της Πανδώρας. " Δύση, το ΝΑΤΟ και η Ευρωπαϊκή Ένωση φέρουν βαρύτατη ευθύνη για την κλιμάκωση αυτής της σύγκρουσης και τον πόλεμο στη Γεωργία: οι "ΠΑ επέτρεψαν την ανάπτυξη γεωργιανών στρατευμάτων από το Ιράκ στη Γεωργία, και διάφορες δυτικές χώρες -χώρες του ΝΑΤΟ, χώρες της ΕΕ- συνέβαλαν στον εξοπλισμό της Γεωργίας. Ακόμη και το Ισραήλ έχει εξοπλίσει τη Γεωργία, η δε άφιξη θωρηκτών του ΝΑΤΟ στη Μαύρη Θάλασσα δεν στέλνει απαραιτήτως μήνυμα ειρήνης. Γνωρίζουμε ότι, σε αυτόν τον πόλεμο, διακυβεύονται επίσης γεωπολιτικά συμφέροντα. Αρκεί μόνο να αναφέρω σε αυτό το πλαίσιο τους πετρελαιαγωγούς.
<P>
" σύγκρουση αυτή δεν πρέπει να χρησιμοποιηθεί ως πρόφαση για την προώθηση της στρατιωτικοποίησης της Ευρωπαϊκής Ένωσης. " ΕΕ έχει σημειώσει επιτυχία ως μη στρατιωτικός παράγοντας. Αν τώρα πάρουμε το μέρος της μίας ή της άλλης πλευράς, η ΕΕ θα χάσει την αξιοπιστία της ως δύναμη διαμεσολάβησης. Βρισκόμαστε στα πρόθυρα ενός Ψυχρού Πολέμου· όσον αφορά δε το τι μέλει γενέσθαι, οι εξελίξεις θα μπορούσαν να κινηθούν προς οποιαδήποτε κατεύθυνση. Σήμερα είναι η 1η Σεπτεμβρίου, μια ημέρα που εορτάζεται ως "μέρα Κατά του Πολέμου. Αυτό είναι κάτι που πρέπει να έχουμε πάντα υπόψη: ο πόλεμος είναι απαράδεκτος και δεν πρέπει ποτέ να υποστηρίζεται, άμεσα ή έμμεσα, από χώρες της Ευρωπαϊκής Ένωσης.
<SPEAKER ID="138" NAME="Bastiaan Belder" AFFILIATION="IND/DEM">
(NL) Κύριε Πρόεδρε, η ωμή επίδειξη δύναμης από τη Ρωσία στο έδαφος της Γεωργίας, ειδικά στις μέρες μας, είναι μια προσπάθεια νομιμοποίησης δύο επιχειρήσεων εθνοκάθαρσης, στην Αμπχαζία στις αρχές της δεκαετίας του '90 και στη Νότια Οσετία τον περασμένο μήνα, τον Αύγουστο. Στηρίζεται επίσης στη μαζική έκδοση ρωσικών διαβατηρίων σε αυτές τις περιοχές. Τι μπορεί και τι πρέπει να πράξει η Ευρωπαϊκή Ένωση απέναντι σε αυτήν τη βάναυση αναβίωση των ιμπεριαλιστικών αντιλήψεων στο πλαίσιο της πολιτικής του Κρεμλίνου; Πρέπει να προσφέρουμε μια βαθύτερη και ισχυρότερη ευρωπαϊκή, ακόμη και υπερατλαντική, προοπτική στους ανατολικοευρωπαίους γείτονές μας σύμφωνα με τις κατευθύνσεις της σουηδοπολωνικής πρότασης για μια ανατολική εταιρική σχέση. Είμαι δε ευγνώμων στην Επίτροπο Ferrero-Waldner για τις σαφείς δηλώσεις της επ' αυτού του θέματος.
<P>
Επιπλέον, η παρούσα κατάσταση στη Γεωργία επιβάλλει στα κράτη μέλη να προωθήσουν σοβαρά μια κοινή εξωτερική πολιτική στον τομέα της ενέργειας, η οποία θα περιλαμβάνει τη διαφοροποίηση του ενεργειακού εφοδιασμού. Στην ίδια πολιτική εντάσσονται, φυσικά, και οι αγωγοί που δεν απειλούνται, καθώς βρίσκονται υπό τον έλεγχο των κυρίαρχων κρατών από τα οποία διέρχονται.
<SPEAKER ID="139" NAME="Jim Allister" AFFILIATION="NI">
(EN) Κύριε Πρόεδρε, είναι δύσκολο να αποφευχθεί το συμπέρασμα ότι η Ευρώπη υπήρξε ανίσχυρη απέναντι στη ρωσική επιθετικότητα. Ενώ η ουσιαστική προσάρτηση από τη Ρωσία τμημάτων του κυρίαρχου κράτους της Γεωργίας έχει καταδικαστεί, ακόμη και το ύφος στο εσωτερικό της ΕΕ παρουσιάζει διαφοροποιήσεις.
<P>
Αυτή η εικόνα αμφιθυμίας δεν πρόκειται να περάσει απαρατήρητη από τη Μόσχα. Σίγουρα πάντως δεν την τρομάζουν οι ανακόλουθοι ψίθυροι της Ευρώπης.
<P>
Χωρίς μια ρωμαλέα αντίδραση στη ρωσική επιθετικότητα, φοβούμαι ότι αυτά τα προβλήματα δεν θα σταματήσουν στη Γεωργία. Έπεται μήπως η Ουκρανία, θα μπορούσε κανείς να αναρωτηθεί; Και τι πρέπει να προηγηθεί, καθώς η ΕΕ έχει πλέον εκουσίως εξαρτηθεί σε τόσο μεγάλο βαθμό από τη ρωσική ενέργεια, για να υπάρξει επιτέλους μια ουσιαστική αντίδραση;
<P>
Εκείνο που μας έχουν διδάξει οι τελευταίες εβδομάδες είναι ένα πρακτικό μάθημα σχετικά με το ανέφικτο μιας κοινής εξωτερικής πολιτικής σε αυτήν την ΕΕ. Κατέδειξε απλώς την παράλυση...
<P>
(Ο Πρόεδρος διακόπτει τον ομιλητή)
<SPEAKER ID="140" NAME="José Ignacio Salafranca Sánchez-Neyra" AFFILIATION="PPE-DE">
(ES) Κύριε Πρόεδρε, το Ευρωπαϊκό Συμβούλιο συνεδρίασε σήμερα το πρωί για να αποφασίσει τη θέση του σχετικά με τρεις προκλήσεις, όπως μας τις εξήγησε ο κ. Kouchner. Αυτές είναι: πρώτον, η δυσανάλογη αντίδραση, η παραβίαση του διεθνούς δικαίου, και η εισβολή και συνεχιζόμενη κατοχή σε ένα κυρίαρχο κράτος· δεύτερον, η περιφρόνηση ενός ειρηνευτικού σχεδίου το οποίο υπογράφηκε χάρη στην επίπονη εργασία της Προεδρίας της Ευρωπαϊκής Ένωσης· και, τρίτον, η αναγνώριση της ανεξαρτησίας της Νότιας Οσετίας και της Αμπχαζίας την οποία, με την παράδοξη επίκληση του προηγούμενου του Κοσσυφοπεδίου, έσπευσαν να αναγνωρίσουν επίσης η Βενεζουέλα, η Λευκορωσία και η Χαμάς: "Πες μου τους φίλους σου, να σου πω ποιος είσαι".
<P>
" σημερινή απάντηση του Ευρωπαϊκού Συμβουλίου σε αυτές τις προκλήσεις είναι πολύ σαφής: οι σχέσεις μας με τη Ρωσία βρίσκονται σε σημείο καμπής. Πρέπει να είμαστε σοβαροί, κύριε Πρόεδρε, διότι δεν μπορεί να συνεχιστεί η ίδια πρακτική. Διακυβεύονται εν προκειμένω το κύρος και η αξιοπιστία της Ευρωπαϊκής Ένωσης. " ΕΕ δεν μπορεί να υπογράφει απλώς την επιταγή για αυτές τις σημαντικές σύγχρονες τραγωδίες.
<P>
Παρά τα εξαιρετικό έργο της Επιτρόπου Ferrero-Waldner, ο ρόλος μας ως Ευρωπαϊκή Ένωση δεν είναι να πληρώνουμε μόνο το κόστος των ζημιών και των καταστροφών που προκαλούν οι Ρώσοι στη Γεωργία ή οι Ισραηλινοί στην Παλαιστίνη. Χρειαζόμαστε μια ουσιαστική εξωτερική πολιτική.
<P>
Σας παρακαλώ, κύριε Jouyet, να μεριμνήσετε ώστε, όταν ο Πρόεδρος του Συμβουλίου της Ευρωπαϊκής Ένωσης, κ. Σαρκοζί, επισκεφθεί στις 8 του μηνός τη Μόσχα, αν θέλουμε να διασφαλίσουμε τη συνέπεια προς τις αρχές τις οποίες εφαρμόζουμε και θεωρούμε σημαντικές στην Ευρωπαϊκή Ένωση, να απευθύνει σαφή προειδοποίηση και να μεταφέρει το ξεκάθαρο και αξιόπιστο μήνυμα ότι η περιφρόνηση των διεθνών κανόνων και του δικαίου και η παραβίαση της εδαφικής ακεραιότητας ενός κυρίαρχου κράτους θα έχουν κόστος για τις σχέσεις με την Ευρωπαϊκή Ένωση. Αυτό είναι σημαντικό, κύριε Πρόεδρε, διότι πρέπει να υπάρξουν συνέπειες, καθώς πολλά εξαρτώνται από αυτό.
<SPEAKER ID="141" NAME="Véronique De Keyser" AFFILIATION="PSE">
(FR) Κύριε Πρόεδρε, εφέτος το καλοκαίρι έγιναν προσπάθειες να υποχρεωθούμε εκβιαστικά να λάβουμε κάποιες αποφάσεις όσον αφορά, εκτός από την τρέχουσα τραγωδία, δύο άμεσα ζητήματα: καταρχάς, τη σχεδόν άμεση αποδοχή της αντιπυραυλικής ασπίδας από την Πολωνία -ακόμη και αν έχει ως στόχο το Ιράν, δεν παύει να αποτελεί πρόβλημα- και, δεύτερον, τη δέσμευση της Ευρωπαϊκής Ένωσης να χρηματοδοτήσει την ανοικοδόμηση της Γεωργίας, ενώ γνωρίζουμε πολύ καλά ότι ο προϋπολογισμός στον τομέα των εξωτερικών υποθέσεων δεν επιτρέπει κάτι τέτοιο, λόγω της τραγικής υποχρηματοδότησής του. Το επισημάνατε, Επίτροπε Ferrero-Waldner, και έχετε την υποστήριξή μου: πρέπει να βρούμε άλλες πηγές χρηματοδότησης, ειδάλλως ενδέχεται να μην καταφέρουμε να αντιμετωπίσουμε αυτήν την κατάσταση.
<P>
Πιστεύω, λοιπόν, ότι πρέπει να αποτραπεί κάθε είδους κλιμάκωση. " πολιτική μου ομάδα και εγώ τασσόμαστε υπέρ των ξεκάθαρων, αλλά και αυστηρών, σχέσεων με τη Ρωσία, ιδίως ως προς τα θέματα που άπτονται της ενέργειας, των ανθρωπίνων δικαιωμάτων και του διεθνούς δικαίου. Διαφωνούμε, ωστόσο, με κάθε έννοια επιστροφής στον Ψυχρό Πόλεμο.
<P>
Θα προειδοποιούσα επίσης κατά της εσπευσμένης ένταξης στο ΝΑΤΟ ή την Ευρωπαϊκή Ένωση χωρών οι οποίες δεν μπορούν ακόμη να προσφέρουν τις ανάλογες εγγυήσεις. Προσκαλώ τη γαλλική Προεδρία, την οποία συγχαίρω για την ταχεία αντίδρασή της εφέτος το καλοκαίρι, να εξετάσει την ιδέα μιας Ένωσης της Μαύρης Θάλασσας, με χαρακτηριστικά αντίστοιχα της Ένωσης της Μεσογείου.
<P>
Τέλος, θέλω να πω στους ομολόγους μου από την Ανατολική Ευρώπη, ιδίως από τα κράτη της Βαλτικής, ότι δεν βρισκόμαστε πλέον στο 1938, αλλά στο 2008. Δεν θα επιτρέψουμε μια επανάληψη της Ιστορίας.
<P>
(Ο Πρόεδρος διακόπτει την ομιλήτρια)
<SPEAKER ID="142" NAME="Lydie Polfer" AFFILIATION="ALDE">
(FR) Κύριε Kouchner, κυρίες και κύριοι, τον Ιανουάριο του τρέχοντος έτους, ως εισηγήτρια για τον νότιο Καύκασο, αντελήφθην τον κίνδυνο μιας ασυγκράτητης κούρσας εξοπλισμών και τόνισα τη σημασία της ειρηνικής διευθέτησης των συγκρούσεων που κληρονομήθηκαν από τη σοβιετική εποχή. Προτείναμε τη διοργάνωση μιας διάσκεψης 3+3, με τη συμμετοχή δηλαδή των τριών χωρών του Καυκάσου, και επίσης της Ευρωπαϊκής Ένωσης, της Ρωσίας και των "ΠΑ. Έκτοτε, όπως υπενθύμισε η κ. Isler, έχουμε προτείνει τη χορήγηση ίδιων δικαιωμάτων ως προς τις θεωρήσεις στους Γεωργιανούς και τους Αμπχάζιους. Όλοι πλέον γνωρίζουμε τα γεγονότα που έχουν μεσολαβήσει -μια στρατιωτική δράση και μια δυσανάλογη αντίδραση- γεγονός, όμως, παραμένει ότι δύο χώρες οι οποίες είχαν δηλώσει ότι επιθυμούν να συμμορφωθούν προς τις ευρωπαϊκές αξίες, προσχωρώντας ως μέλη στο Συμβούλιο της Ευρώπης, έχουν εκδηλώσει την περιφρόνησή τους για τις αρχές αυτές μέσω της προσφυγής στη βία. Αυτό είναι απαράδεκτο. Πρέπει δε να καταγγελθεί και δεν είναι δυνατόν να λησμονηθεί εν μία νυκτί.
<P>
" Ευρώπη, η οποία διατηρεί σημαντικές σχέσεις και με τις δύο χώρες, πρέπει να διαδραματίσει προσεκτικό και μετρημένο ρόλο, ώστε να διασφαλίσει την επάνοδό τους σε μια πιο συνετή πολιτική. Γι' αυτό ήταν σημαντικό να εκφραστούμε με μία φωνή, και είμαι πολύ ευτυχής που αυτό κατέστη δυνατό, ακόμη και χωρίς τη Συνθήκη της Λισαβόνας...
<P>
(Ο Πρόεδρος διακόπτει την ομιλήτρια)
<SPEAKER ID="143" NAME="Πρόεδρος">
Οφείλω να υπενθυμίσω στους συναδέλφους ότι ο χρόνος που έχουν στη διάθεσή τους έχει καθοριστεί από τις πολιτικές ομάδες. Συμφωνήσατε να πραγματοποιηθούν ομιλίες ενός λεπτού, κυρίες και κύριοι, και αυτό προϋποθέτει εξαιρετικά πειθαρχημένες παρεμβάσεις. Σας παρακαλώ, λοιπόν, να δείξετε κατανόηση όταν υποχρεώνομαι να διακόψω ομιλητές.
<SPEAKER ID="144" NAME="Vittorio Agnoletto" AFFILIATION="GUE/NGL">
(IT) Κύριε Πρόεδρε, η Οσετία και η Αμπχαζία του σήμερα είναι το Κοσσυφοπέδιο του χτες. Καμία από τις πολλές κυβερνήσεις που απευθύνουν σήμερα εκκλήσεις υπέρ της ειρήνης στη Γεωργία δεν μπορεί να αρνηθεί τις ευθύνες της: με την αναγνώριση του Κοσσυφοπεδίου, οι "ΠΑ και οι περισσότερες από τις ευρωπαϊκές χώρες δημιούργησαν ένα προηγούμενο το οποίο ήταν δεδομένο ότι θα αποσταθεροποιούσε την περιοχή του Καυκάσου. Λόγω της επέκτασης του ΝΑΤΟ μέχρι τα ίδια τα σύνορα της Ρωσίας, οι "ΠΑ είναι πολιτικά, ακόμη περισσότερο και από στρατιωτικά, υπεύθυνες για την ενθάρρυνση της Γεωργίας να εξαπολύσει την αιφνιδιαστική της επίθεση κατά τη διάρκεια της νύχτας της 7ης προς 8η Αυγούστου. Πράγματι, όταν επιτέθηκε στη Νότια Οσετία, η Τιφλίδα νόμιζε ότι θα μπορούσε να υπολογίζει στην προστασία των "νωμένων Πολιτειών, περιλαμβανομένης και της στρατιωτικής προστασίας.
<P>
Επρόκειτο για μια αδικαιολόγητη επίθεση, η οποία έπληξε αμάχους και οδήγησε στην κατάρρευση ήδη πολύ εύθραυστων συμφωνιών. " ρωσική πλευρά ήταν εκ των προτέρων καλά προετοιμασμένη για την απάντησή της και περίμενε απλώς την κατάλληλη ευκαιρία για να δείξει την πλήρη έκταση της δύναμής της. Καμία κυβέρνηση δεν είναι αθώα σε αυτήν την υπόθεση! Τα μόνα θύματα είναι οι άμαχοι πληθυσμοί, ανεξαρτήτως της πλευράς στην οποία παρέχουν την υποστήριξή τους, οι οποίοι αναγκάστηκαν να εγκαταλείψουν τις οικίες τους και να υποστούν κάθε μορφής βία.
<P>
Είμαστε μάρτυρες ενός πολέμου στον οποίο οι εθνικιστικές φιλοδοξίες τοπικών ηγετών καλλιεργούνται ως προκάλυμμα της αντιπαράθεσης των μεγάλων δυνάμεων για τον έλεγχο των ενεργειακών πόρων: η πραγματική αιτία της σύγκρουσης είναι το φυσικό αέριο και οι πετρελαιαγωγοί που μεταφέρουν ενέργεια από την κεντρική Ασία προς τα δυτικά. Πράγματι, τόσο ο τουρκικός αγωγός που καταλήγει στη Μεσόγειο όσο και ο γεωργιανός αγωγός που διασχίζει την Ουκρανία και την Πολωνία, περνούν από τον Καύκασο. Δεν είναι τυχαίο το γεγονός ότι οι "ΠΑ ζήτησαν ειδικά από την Πολωνία να φιλοξενήσει στο έδαφός της τους πυραύλους τους, οι οποίοι στρέφονται προς ανατολάς.
<P>
" Ευρώπη πρέπει να εργαστεί για μια ειρηνική λύση, απαιτώντας την απόσυρση των ρωσικών στρατευμάτων από το έδαφος της Γεωργίας αλλά και τον σεβασμό του δικαιώματος των πολιτών της περιοχής στην αυτοδιάθεση. " ΕΕ πρέπει πρωτίστως να βοηθήσει τους πρόσφυγες και να απόσχει από οποιαδήποτε πολιτική δράση που ενδέχεται να επιδεινώσει ακόμη περισσότερο την κατάσταση. " ένταξη της Γεωργίας στο ΝΑΤΟ πρέπει να απορριφθεί κατηγορηματικά, πρέπει να ζητηθεί η απόσυρση του αμερικανικού στόλου από τη Μαύρη Θάλασσα, ενώ πρέπει επίσης να ζητηθεί από την Πολωνία να απορρίψει την εγκατάσταση των αμερικανικών πυραύλων. Πρέπει να βεβαιωθούμε ότι οι ενισχύσεις που θα παράσχουμε δεν θα χρησιμοποιηθούν για την αγορά όπλων και ότι οι πρόσφυγες δεν θα χρησιμοποιηθούν ως μέσα προώθησης της πολεμικής σύρραξης από τους αντιπαρατιθέμενους.
<SPEAKER ID="145" NAME="Bruno Gollnisch" AFFILIATION="NI">
(FR) Κύριε Πρόεδρε, πολλοί ομιλητές, με πρώτο τον Προεδρεύοντα του Συμβουλίου, κ. Bernard Kouchner, εκφράζουν την αποδοκιμασία τους για την αναγνώριση από τη Ρωσία της ανεξαρτησίας της Αμπχαζίας και της Νότιας Οσετίας. Ασφαλώς, η απόφαση αυτή έχει οδηγήσει σε ορισμένες σοβαρές συνέπειες για τις χώρες του Καυκάσου και την Ευρώπη, ενώ το ίδιο θα μπορούσε να ισχύσει στο μέλλον και για την ίδια τη Ρωσία. Αυτό αναφέρεται επειδή η αναγνώριση της ανεξαρτησίας της Αμπχαζίας και της Νότιας Οσετίας δεν αποκλείεται να δώσει αντίστοιχες ιδέες στο μέλλον στη Βόρεια Οσετία, την Τσετσενία, την Ινγκουσετία, το Νταγκεστάν και άλλες επαρχίες οι οποίες αποτελούν επί του παρόντος τμήμα της Ρωσικής Ομοσπονδίας.
<P>
Είτε στον Καύκασο, είτε στο Θιβέτ, την Αφρική και αλλού, μία από τις προκλήσεις της εποχής μας είναι η εξισορρόπηση των φιλοδοξιών ορισμένων λαών για αυτονομία, αφενός, και του απαραβίαστου των συνόρων, αφετέρου. Χωρίς το απαραβίαστο των συνόρων, η ειρήνη, στην οποία αποβλέπουν πάντα οι αληθινοί πατριώτες, θα μπορούσε να απειληθεί σοβαρά.
<P>
Ωστόσο, ούτε εμείς οι Ευρωπαίοι είμαστε άμοιροι ευθυνών. Ακούσαμε να γίνεται λόγος για σεβασμό των διεθνών συνόρων, όμως δημιουργούμε ένα προηγούμενο στο Κοσσυφοπέδιο, είτε αρέσει είτε δεν αρέσει αυτό στον κ. Kouchner. Είναι γελοίο να υποστηρίζεται ότι για το Κοσσυφοπέδιο ελήφθη μια διεθνής απόφαση, καθότι τα "νωμένα Έθνη δεν ενέκριναν ποτέ τον πόλεμο κατά της Σερβίας.
<P>
" Ρωσία έχει αποσυρθεί από την Ανατολική Ευρώπη, την οποία έως και σχετικά πρόσφατα κυβερνούσε μια αδιάλλακτη κομμουνιστική δικτατορία. Έχει αποσυρθεί από τα κράτη της Βαλτικής, από την Ουκρανία και από τις δημοκρατίες της κεντρικής Ασίας. Όσο περισσότερο αποσύρεται, τόσο περισσότερο περικυκλώνεται. Το Σύμφωνο της Βαρσοβίας έχει πάψει να υπάρχει, όμως η μόνη δική μας ανταπόδοση ήταν η διαρκής επέκταση του ΝΑΤΟ. Τώρα βλέπουμε τις συνέπειες αυτής της επιλογής!
<SPEAKER ID="146" NAME="Jacek Saryusz-Wolski" AFFILIATION="PPE-DE">
(FR) Κύριε Πρόεδρε, οφείλω καταρχάς να συγχαρώ τη γαλλική Προεδρία για αυτό το επίτευγμα. Φρονώ ότι έχουμε προοδεύσει πολύ από τη θέση της Ευρώπης σχετικά με το Ιράκ στη σημερινή της στάση έναντι της κρίσης στον Καύκασο. Συγχαρητήρια. Χάρη στην Προεδρία της, η Ένωση υπήρξε πιο αποτελεσματική και ταχύτερη στις αντιδράσεις της από ό,τι η Ουάσιγκτον. Όλα αυτά είναι θετικά, όμως συνεχίζουν να υπάρχουν ορισμένα ανοικτά ερωτήματα: πρώτον, πώς θα ελαχιστοποιήσουμε τα βάσανα του πληθυσμού και, δεύτερον, πώς μπορούμε να διασφαλίσουμε ότι οι Ρώσοι θα σεβαστούν τους κανόνες και ποια στρατηγική πρέπει να υιοθετήσουμε, σε πιο μακροπρόθεσμο ορίζοντα, έναντι της Ρωσίας;
<P>
(EN) Χαιρετίζω τα μέτρα και το κείμενο του Συμβουλίου με συγκρατημένη αισιοδοξία και ικανοποίηση. Περιλαμβάνει όλα τα βασικά στοιχεία της καταδίκης και της ανάληψης δράσης, περιλαμβανομένης της πιο γενναιόδωρης προσφοράς κοινοτικής βοήθειας και μιας δυνητικής αποστολής της ΕΠΑΑ. Οφείλω, όμως, να επισημάνω στην Προεδρία ότι αυτό δεν είναι παρά το ορεκτικό.
<P>
(FR) Πρόκειται απλώς για ορεκτικό ή πρώτο πιάτο. Αναμένουμε το κύριο πιάτο, το οποίο θα είναι η ειρήνη και η ασφάλεια στην περιοχή, και η μακροπρόθεσμη στρατηγική της Ευρωπαϊκής Ένωσης σε αυτήν την περιοχή του Καυκάσου.
<P>
(EN) Πρέπει να καταβάλουμε κάθε δυνατή προσπάθεια για να κάνουμε τη Ρωσία να καταλάβει ότι έχει την ακόλουθη επιλογή: είτε να συνεργαστεί με την ΕΕ ως υπεύθυνος εταίρος που τηρεί τις υποχρεώσεις και τις δεσμεύσεις του και σέβεται πλήρως το σχέδιο έξι σημείων του κ. Σαρκοζί, είτε να εκτεθεί στην καταδίκη της διεθνούς κοινότητας, με πιθανή κατάληξη τον εξοστρακισμό, και τελικά την απομόνωση σε συνδυασμό με μια σειρά κατάλληλων μέτρων τα οποία θα μπορούν να κινητοποιηθούν εφόσον καταστεί αναγκαίο.
<P>
Στην Ένωση έχουμε επίσης τη δυνατότητα να επιλέξουμε: είτε να αρκεστούμε στις φραστικές μας παρεμβάσεις και να αποφύγουμε τη λήψη μέτρων τα οποία θα γίνονταν αισθητά στη Ρωσία, είτε να επανεξετάσουμε, εφόσον κριθεί αναγκαίο, την πολιτική μας έναντι της Ρωσίας, καθιστώντας σαφές ότι μπορούμε να επιδείξουμε και σεβασμό αλλά και αποφασιστικότητα σε περίπτωση μη συμμόρφωσης της Ρωσίας με τους κανόνες που αναμένουμε...
<P>
(Ο Πρόεδρος διακόπτει τον ομιλητή)
<SPEAKER ID="150" NAME="Dariusz Rosati" AFFILIATION="PSE">
(PL) Κύριε Πρόεδρε, κυρία Επίτροπε, κύριε Kouchner, οι ενέργειες της Ρωσίας αποτελούν απόπειρα επανόδου στην ιμπεριαλιστική πολιτική της πρώην Σοβιετικής Ένωσης. Είναι μια απόπειρα επιβολής του πολιτικού οράματος της Ρωσίας σε ένα ανεξάρτητο κράτος. Πώς πρέπει να αντιδράσει η Ευρώπη;
<P>
Κατά τη γνώμη μου, πρέπει να ξεκινήσουμε απευθυνόμενοι στη Ρωσία με μία φωνή και καθιστώντας απολύτως σαφές ότι δεν τίθεται επ' ουδενί θέμα επιστροφής στην πολιτική των σφαιρών επιρροής. Είναι απολύτως αδιανόητη η επιστροφή στην ιμπεριαλιστική πολιτική, στην επανάληψη ενεργειών του παρελθόντος, καθώς και στη χρήση της ισχύος στις διεθνείς σχέσεις. Πρέπει να εκφραστούμε με ενιαία φωνή καθώς μεταφέρουμε αυτό το μήνυμα στη Ρωσία, και να το πράξουμε κατά τρόπο σαφή και κατηγορηματικό. Πρέπει να κατανοήσει η Ρωσία ότι η επιθετικότητα δεν αποδίδει.
<P>
Δεύτερον, η Ένωση πρέπει να προωθήσει δύο τύπους μακροπρόθεσμων δράσεων. " πρώτη περιλαμβάνει τη δραστική μείωση της ενεργειακής εξάρτησής της από τη Ρωσία. Δεν θέλω να υφίσταμαι εκβιασμούς από τη Ρωσία με όπλα το φυσικό αέριο και το πετρέλαιο, και είμαι βέβαιος ότι το ίδιο σκεφτόμαστε όλοι σε τούτη την Αίθουσα. Δεν θέλουμε η πολιτική μας δραστηριότητα και η υπεράσπιση των αρχών και των αξιών μας να εξαρτώνται από την προμήθεια φυσικού αερίου ή πετρελαίου.
<P>
Ο δεύτερος τύπος δράσης είναι στρατηγικού χαρακτήρα και συνίσταται στο να προσφέρουμε τη συνεργασία μας σε χώρες οι οποίες στο παρελθόν ήταν μέλη της Σοβιετικής Ένωσης. Αυτό δεν πρέπει να αφορά μόνο τη Γεωργία· πρέπει να απευθύνεται επίσης, και κυρίως, στην Ουκρανία, καθώς και σε άλλες χώρες. Αυτά που έχουμε να προσφέρουμε είναι σίγουρα ελκυστικότερα από όσα προτείνει η Ρωσία. Είμαι ευτυχής που οι απόψεις αυτές έχουν ενσωματωθεί στα συμπεράσματα του σημερινού Συμβουλίου, και θεωρώ ότι αυτή είναι η ορθή στρατηγική για το μέλλον.
<SPEAKER ID="151" NAME="Janusz Onyszkiewicz" AFFILIATION="ALDE">
(PL) Κύριε Πρόεδρε, είμαι βέβαιος ότι όλοι ελπίζαμε και ονειρευόμασταν πως η Ρωσία θα άρχιζε να αναπτύσσεται, να γίνεται πιο δημοκρατική και να σέβεται ορισμένες αρχές οι οποίες αποτελούν ταυτόχρονα τα θεμέλια επί των οποίων έχει οικοδομηθεί η Ευρωπαϊκή Ένωση. Αυτές οι ελπίδες και τα όνειρα πρέπει τώρα να καταδικαστούν στη λήθη. " παρούσα κατάσταση είναι εντελώς διαφορετική. Χαιρετίζω τη δήλωση ότι οι συνομιλίες σχετικά με τη συμφωνία εταιρικής σχέσης και η σύνοδος κορυφής ΕΕ-Ρωσίας θα ανασταλούν έως ότου η Ρωσία εκπληρώσει τις υποχρεώσεις που ανέλαβε μέσω των εγγράφων που έχει υπογράψει. Επιπλέον, θεωρώ ότι η εν λόγω αναστολή πρέπει να διαρκέσει περισσότερο και ότι, στο εσωτερικό της Ένωσης, πρέπει να αναλογιστούμε τι είδους σχέση επιθυμούμε πραγματικά με τη Ρωσία. Μπορούμε αλήθεια να συνεχίσουμε να συζητούμε για έναν κοινό χώρο ασφάλειας με τη Ρωσία; Μπορούμε πραγματικά να θεωρούμε τη Ρωσία στρατηγικό μας εταίρο, όταν ενστερνίζεται αξίες τόσο δραστικά διαφορετικές από τις δικές μας;
<P>
Θέλω να θίξω ένα ακόμη ζήτημα, αυτό της ενεργειακής μας ασφάλειας. Για να δώσω ένα παράδειγμα, επαναλαμβάνουμε διαρκώς τη σπουδαιότητα του αγωγού Nabucco. Έχει γίνει συνήθεια. Τώρα είναι καιρός να προχωρήσουμε πέρα από τη θεωρητικολογία και να προσφέρουμε χρηματοδοτική στήριξη σε αυτό το σχέδιο.
<SPEAKER ID="152" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, το Συμβούλιο πολύ σωστά έστειλε σήμερα στη Μόσχα το πολύ σαφές μήνυμα ότι εμείς οι Ευρωπαίοι υποστηρίζουμε τα δικαιώματα των λαών και δεν θα τα θυσιάσουμε στον βωμό γεωπολιτικών συμφερόντων ή συμφωνιών. Επιπλέον, έχουμε ηθική υποχρέωση έναντι των πληθυσμών μας, ιδίως όσων υπέμειναν επί πολλές δεκαετίες τον ζυγό του σοβιετικού ιμπεριαλισμού, να υπερασπίσουμε αυτές τις αρχές της ελευθερίας.
<P>
Παρόλα αυτά, ακόμη και όσοι -όπως ο ιταλός πρωθυπουργός κ. Μπερλουσκόνι- διατήρησαν ανοικτούς διαύλους επικοινωνίας με τη Μόσχα, έπραξαν επίσης ορθά, προκειμένου να έχουμε την ευκαιρία να εξηγήσουμε τον τρόπο σκέψης της Ευρώπης και να προειδοποιήσουμε για τον κίνδυνο επανόδου σε ένα κλίμα Ψυχρού Πολέμου, όχι μόνο από πολιτική άποψη, όχι μόνο από οικονομική και πολιτική άποψη, αλλά και, προπάντων, από ιστορική άποψη, δεδομένου ότι με την πάροδο του χρόνου υπάρχει η προοπτική είτε, φυσικά, να συμπεριλάβει η Ευρώπη τη Ρωσία, είτε να την αποκλείσει μια για πάντα.
<P>
Είναι, επομένως, πολύ σημαντικό να ξεκινήσει και να συνεχιστεί μια διαδικασία διαλόγου. " Ευρώπη, οι λαοί της Ευρώπης, δεν επιθυμούν έναν Ψυχρό Πόλεμο, διότι ο Ψυχρός Πόλεμος μας θυμίζει τον θάνατο, τις διώξεις...
<P>
(Ο Πρόεδρος διακόπτει τον ομιλητή)
<SPEAKER ID="153" NAME="Othmar Karas" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, το ψήφισμα είναι το πιο θετικό επίτευγμα μετά τη συμφωνία κατάπαυσης του πυρός και περιλαμβάνει τις περισσότερες από τις απαιτήσεις που είχαμε προβάλει ο Elmar Brok και εγώ, εξ ονόματος του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, μετά την επίσκεψή μας στη Γεωργία. Αυτό, όμως, δεν είναι αρκετό.
<P>
" Ευρωπαϊκή Ένωση έχει ακόμα ρόλο να διαδραματίσει, ενώ διακυβεύεται άλλωστε η αξιοπιστία μας. Το ψήφισμα πρέπει να ακολουθηθεί από αποφασιστική κοινή δράση, όπως διευκρίνισε η Επίτροπος Ferrero-Waldner με τη σημερινή της ενθαρρυντική δήλωση. Πρέπει να εφαρμόσουμε αυτό το ψήφισμα απολύτως κατά γράμμα, όπως ακριβώς απαιτούμε την πλήρη συμμόρφωση της Ρωσίας, απολύτως κατά γράμμα, προς το σχέδιο έξι σημείων.
<P>
Επιπλέον, κατά τη διάρκεια των πρόσφατων εβδομάδων, διαπιστώσαμε πόσο σημαντική είναι, και μπορεί να είναι, η Ευρωπαϊκή Ένωση, αλλά διαπιστώσαμε επίσης ποιες είναι οι αδυναμίες μας και τι είδους μέτρα πρέπει να λάβουμε -περιλαμβανομένης της προληπτικής δράσης- για τη θεραπεία τους. Ναι, μπορούμε να αναλαμβάνουμε ρόλο διαμεσολαβητή, αν όμως επιθυμούμε κάτι τέτοιο, χρειαζόμαστε μια κοινή ευρωπαϊκή εξωτερική πολιτική, και μια δυναμική πολιτική εξωτερικών, ασφάλειας και άμυνας. Αισθανθήκαμε επίσης έντονα, τις τελευταίες εβδομάδες, την έλλειψη μιας κοινής θέσης - ουσιαστικά την έλλειψη πολιτικής βούλησης για τη διαμόρφωση μιας κοινής θέσης. " απουσία της Συνθήκης της Λισαβόνας μας αποδυναμώνει.
<P>
" ανοικοδόμηση δεν αρκεί. Πρέπει να επενδύσουμε στην ανεξαρτησία αυτών των χωρών και να εξαλείψουμε τις συνθήκες στις οποίες ευδοκιμεί ο εθνικισμός. " στενή συνεργασία με την ΕΕ είναι πολύ πιο σημαντική από την προοπτική της ένταξης στο ΝΑΤΟ.
<P>
Κυρία Επίτροπε, επισημάνατε, πολύ εύστοχα, ότι δεν μπορούμε να συνεχίσουμε τις σχέσεις μας με τη Ρωσία σαν να μην συνέβη τίποτε και ότι η πολιτική μας πρέπει να επανεξεταστεί. Πρέπει να επενδύσουμε στην οικονομική, δημοκρατική, κοινωνική και εκπαιδευτική σταθερότητα. Πάντως δεν είναι μόνο θέμα χρημάτων. Πρέπει επίσης να επεκτείνουμε την πολιτική γειτονίας μας και να προτείνουμε πρακτικά προγράμματα, όπως αυτά που ανακοινώσατε σήμερα. Αναμένουμε με ενδιαφέρον τα αποτελέσματα.
<SPEAKER ID="154" NAME="Adrian Severin" AFFILIATION="PSE">
(EN) Κύριε Πρόεδρε, το κύριο πρόβλημα που αντιμετωπίζουμε δεν έχει να κάνει με την απάντηση στο ερώτημα ποιος έχει δίκιο και ποιος έχει άδικο· ποιος είναι ο επιτιθέμενος και ποιος είναι το θύμα· τι συνιστά κυρίαρχο δικαίωμα και τι δυσανάλογη αντίδραση. Το πραγματικό πρόβλημα είναι ότι δεν έχουμε κανένα πρακτικό μέσο για να επιβάλουμε την επάνοδο στο προηγούμενο καθεστώς ισορροπίας ή να ασκήσουμε αποδοτική πίεση σε μια χώρα όπως η Ρωσία προκειμένου να αναθεωρήσει μια ορισμένη πολιτική. Επιπλέον, δεν μπορούμε να ζητούμε από τη Ρωσία να τηρήσει διατάξεις του διεθνούς δικαίου τις οποίες έχουμε ήδη παραβιάσει εμείς οι ίδιοι.
<P>
Ένας κόσμος στον οποίο κάθε κρίση εξετάζεται σε μεμονωμένη βάση δεν είναι κόσμος στον οποίο επικρατεί η τάξη, αλλά η αταξία. Αυτό που παρατηρούμε σήμερα γύρω μας δεν είναι η αρχή ενός νέου Ψυχρού Πολέμου, αλλά το τέλος της μονοπολικής τάξης πραγμάτων. Είναι μια γεωπολιτική αντιπαράθεση σε παγκόσμιο επίπεδο η οποία πραγματοποιείται σε ένα ανεξέλεγκτο διεθνές περιβάλλον σύγκρουσης των υποστηρικτών της μονομέρειας. Όταν η μονοπολική τάξη πραγμάτων είναι νεκρή και η πολυπολική τάξη δεν έχει ακόμα γεννηθεί, κυριαρχούν η αναρχία και το δίκαιο του ισχυρού.
<P>
Το μόνο λογικό πράγμα που μένει να κάνουμε είναι να συγκαλέσουμε μια διεθνή διάσκεψη για την ασφάλεια και τη συνεργασία, όπου όλοι οι διεθνείς και περιφερειακοί παράγοντες, μαζί με τους εκπροσώπους τοπικών συμφερόντων, πρέπει να διαπραγματευτούν και να επαναπροσδιορίσουν και να επανεφεύρουν τις αρχές του διεθνούς δικαίου όσον αφορά τις διεθνείς σχέσεις, τον ρόλο και τις αρμοδιότητες των διεθνών οργανισμών, τις διαδικασίες χειρισμού των τοπικών κρίσεων και το σύστημα εγγυήσεων υπέρ της ασφάλειας τα οποία ανταποκρίνονται στις συγκεκριμένες ευκαιρίες, προκλήσεις και κινδύνους της εποχής μας. Εν τω μεταξύ, πρέπει να επιταχύνουμε τη διαδικασία οικονομικής ολοκλήρωσης, πολιτικής σύνδεσης και θεσμικής σύγκλισης με τους ανατολικούς γείτονές μας, όπως η Ουκρανία και η Μολδαβία. Ας ελπίσουμε ότι η Ευρωπαϊκή Ένωση θα είναι σε θέση να αντεπεξέλθει σε αυτές τις προσδοκίες.
<P>
(Χειροκροτήματα)
<SPEAKER ID="155" NAME="Siiri Oviir" AFFILIATION="ALDE">
(ET) Έχουμε ήδη συζητήσει σήμερα στο Σώμα την ανάγκη ανάπτυξης διεθνούς ειρηνευτικής και πολιτικής αποστολής στη Γεωργία. Ως μέλος της αντιπροσωπείας για τον νότιο Καύκασο, υποστηρίζω ολόψυχα αυτήν την προοπτική, δεδομένου κυρίως ότι, στις αρχές της άνοιξης, όταν συζητούσαμε το ίδιο θέμα, επέστησα την προσοχή στη επείγουσα ανάγκη λήψης αυτών ακριβώς των μέτρων.
<P>
" ιστορία έχει κάνει πολλές από τις χώρες μας πολυεθνικές, το ίδιο και τη Γεωργία. Με ανησυχεί η προοπτική υλοποίησης ενός πολύ απαισιόδοξου σεναρίου. Συγκεκριμένα, προ ημερών, η Ρωσία αναγνώρισε την Αμπχαζία και τη Νότια Οσετία. Στο ίδιο ακριβώς πνεύμα, ο υπουργός Πληθυσμού της Βόρειας Οσετίας μίλησε για συγχώνευση Νότιας και Βόρειας Οσετίας υπό τη ρωσική νομοθεσία, με άλλα λόγια για ενσωμάτωση της Νότιας Οσετίας στη Ρωσία.
<P>
Κατά την άποψη διαφόρων χωρών, εν προκειμένω υφίσταται σύγκρουση μεταξύ δύο ακρογωνιαίων λίθων του διεθνούς δικαίου: της εθνικής αυτοδιάθεσης και της εδαφικής ακεραιότητας. Γνωρίζουμε ότι πρέπει να χρησιμοποιήσουμε ως σημείο αφετηρίας την Τελική Πράξη του Ελσίνκι, όμως το ερώτημα που θέλω να θέσω στο Συμβούλιο είναι το εξής: "Τι είδους μέτρα λαμβάνονται για την αποτροπή της παραβίασης της εδαφικής ακεραιότητας ενός κυρίαρχου κράτους;"
<SPEAKER ID="156" NAME="Wojciech Roszkowski" AFFILIATION="UEN">
(PL) Κύριε Πρόεδρε, το αποτέλεσμα του Ευρωπαϊκού Συμβουλίου θα μπορούσε να περιγραφεί ως ένα ποτήρι που είναι είτε μισοάδειο είτε μισογεμάτο. Το σημαντικό είναι ότι επιτεύχθηκε η συμφωνία και ότι η Ένωση εκφράστηκε με ενιαίο τρόπο. Είναι, εντούτοις, απογοητευτικό το γεγονός ότι η κοινή θέση του Συμβουλίου δεν είναι αρκετά προωθημένη. Υπολείπεται των προσδοκιών των περισσοτέρων από όσους έχουν λάβει τον λόγο σε αυτό το Σώμα.
<P>
Κατά τη διάρκεια της ρωσικής επίθεσης στη Γεωργία, τα ρωσικά μέσα περιέγραψαν πώς ο κ. Πούτιν βρήκε τον χρόνο να ταξιδέψει στη Σιβηρία και να ναρκώσει μια τίγρη που απειλούσε τον τοπικό πληθυσμό. Αυτό το περιστατικό απεικονίζει εύστοχα τη συμπεριφορά της Ρωσίας και τον τρόπο με τον οποίο αντιμετωπίζει την Ευρώπη. " Μόσχα δεν είναι, ωστόσο, εξ ολοκλήρου υπεύθυνη για τη νάρκωση της ευρωπαϊκής τίγρεως. Στο πλαίσιο αυτό, πώς θα μπορούσαν να αιτιολογηθούν τα προγράμματα κατασκευής του Βορείου Αγωγού και του Νοτίου Αγωγού, σε συνδυασμό με τη στήριξη που έχουν λάβει από ορισμένα κράτη μέλη της Ένωσης; " απουσία αλληλεγγύης και η δουλοπρέπεια απέναντι στον επιτιθέμενο ενθαρρύνει πάντα τον τελευταίο. Τούτο ισχύει ιδίως όταν ορισμένοι εταίροι πληρώνουν το κόστος για τα οφέλη που απολαμβάνουν άλλοι. Οι πρόσφατες δηλώσεις περί ενότητας της Ένωσης απέναντι στη Ρωσία, η έμφαση που δίνεται στην ανατολική εταιρική σχέση και οι λοιπές δηλώσεις που γίνονται είναι, βεβαίως, ενθαρρυντικά στοιχεία. Αν όμως αρκούμαστε μόνο στα λόγια, ο επιτιθέμενος μπορεί να χτυπήσει και πάλι.
<SPEAKER ID="157" NAME="Stefano Zappalà" AFFILIATION="PPE-DE">
(IT) Κύριε Πρόεδρε, κυρίες και κύριοι, θέλω να σχολιάσω ορισμένες πρακτικές πτυχές από την αποψινή συζήτηση. Καταρχάς, θέλω να εκφράσω την επιδοκιμασία μου προς τον γάλλο υπουργό διότι είχε το θάρρος να διατυπώσει ορισμένους ιδιαίτερα σημαντικούς ισχυρισμούς σε αυτό το Σώμα.
<P>
Συμφωνώ πλήρως με όλα όσα δήλωσε ο γάλλος υπουργός. Με βρίσκει σύμφωνο σε όλα. Δεν θα επαναλάβω κανένα από τα σχόλιά του, καθώς ο αυριανός Τύπος θα είναι ήδη πολύ απασχολημένος με όσα δήλωσε από το βήμα αυτού του Σώματος, όμως οφείλω να επισημάνω ότι η θέση την οποία περιέγραψε η Προεδρία της Ευρωπαϊκής Ένωσης είναι πολύ ισχυρή και πολύ συγκεκριμένη.
<P>
Αυτό που θέλω να πω είναι ότι πιστεύω πως η Ευρωπαϊκή Ένωση έχει πραγματοποιήσει στροφή: μπορούμε να υποστηρίζουμε οτιδήποτε επιθυμούμε σε αυτήν την Αίθουσα, αλλά δεν είμαστε οι διαμορφωτές της εξωτερικής πολιτικής της ΕΕ και δεν έχουμε την αρμοδιότητα να παρέμβουμε σε αυτήν· μόνο το Ευρωπαϊκό Συμβούλιο έχει αυτήν τη δυνατότητα.
<P>
Το Ευρωπαϊκό Συμβούλιο -όσο μπορώ να κρίνω από τη σύντομη συμμετοχή μου στο παρόν Σώμα- έχει καταδείξει ότι η Ευρώπη πραγματοποιεί εν προκειμένω στροφή ως προς την πολιτική της. Το σημερινό Ευρωπαϊκό Συμβούλιο απέδειξε ότι η Ευρωπαϊκή Ένωση υπάρχει πραγματικά, ότι, παρά το γεγονός ότι δεν έχει τεθεί ακόμη σε ισχύ η Συνθήκη της Λισαβόνας, η ΕΕ είναι σε θέση να ανταποκρίνεται σε εξαιρετικά σημαντικά ζητήματα.
<P>
Θέλω επίσης να εκφράσω τη βαθιά εκτίμησή μου για τα επιτεύγματα της γαλλικής Προεδρίας, του προέδρου Σαρκοζί, καθώς και της καγκελαρίου Μέρκελ και του πρωθυπουργού Μπερλουσκόνι, σε σχέση με αυτήν την κρίση. Πιστεύω ότι η ενωτική αυτή στάση υποσκελίζει τα σχόλια του βρετανού πρωθυπουργού, ο οποίος μπορεί να ευθυγραμμίστηκε σήμερα με την κοινή θέση, όμως οι προηγούμενες δηλώσεις του στον Τύπο απείχαν πολύ από το να μπορούν να θεωρηθούν ευπρόσδεκτες.
<P>
Πιστεύω, και εδώ ολοκληρώνω την παρέμβασή μου, ότι η στροφή συνίσταται στο εξής: η Ευρωπαϊκή Ένωση υπάρχει! Πρέπει να προχωρήσουμε προσεκτικά όσον αφορά τις προσχωρήσεις στο ΝΑΤΟ και την ΕΕ. Πρέπει να δούμε πρώτα πώς θα εξελιχθούν τα πράγματα. Ο γάλλος υπουργός έχει απόλυτο δίκιο.
<SPEAKER ID="158" NAME="Libor Rouček" AFFILIATION="PSE">
(CS) Κυρίες και κύριοι, θέλω καταρχάς να αναγνωρίσω την ταχύτητα και την αποτελεσματικότητα της γαλλικής Προεδρίας στον διαμεσολαβητικό της ρόλο για την επίτευξη ανακωχής μεταξύ των αντιμαχόμενων πλευρών. Το σχέδιο των έξι σημείων πρέπει τώρα να εφαρμοστεί στην πράξη, περιλαμβανομένης, φυσικά, της απόσυρσης των ρωσικών στρατευμάτων στις θέσεις που κατείχαν πριν από το ξέσπασμα της σύγκρουσης. Το ζήτημα της Γεωργίας, ωστόσο, δεν είναι μεμονωμένη περίπτωση, καθόσον υπάρχει μια ολόκληρη σειρά αλληλένδετων συγκρούσεων και προβλημάτων σε ολόκληρο τον νότιο Καύκασο. Έχει, συνεπώς, τεράστια σημασία να παρέμβει η Ευρωπαϊκή Ένωση πολύ πιο αποτελεσματικά και εντατικά από ό,τι προηγουμένως στο σύνολο της περιοχής της ανατολικής Μεσογείου και της Υπερκαυκασίας. Με άλλα λόγια, επιβάλλεται να ενισχυθεί η ανατολική διάσταση των πολιτικών μας έναντι των γειτόνων μας, με τη λήψη ουσιαστικών μέτρων.
<P>
Ως βουλευτής μιας χώρας η οποία δεν έχει κυρώσει ακόμη τη Συνθήκη της Λισαβόνας, θέλω να απευθύνω έκκληση στις κυβερνήσεις της Τσεχικής Δημοκρατίας, της Σουηδίας και, φυσικά, επίσης της Ιρλανδίας να εργαστούν σκληρά για την επικύρωση του εν λόγω εγγράφου, καθόσον αποτελεί προϋπόθεση για μια ενιαία και πιο αποτελεσματική κοινή εξωτερική πολιτική και πολιτική ασφαλείας, η οποία θα μας επιτρέψει να ανταποκριθούμε στις προκλήσεις, περιλαμβανομένων των προκλήσεων που προέρχονται από τα ανατολικά και τη Ρωσία, και να επιλύσουμε αυτά τα προβλήματα.
<SPEAKER ID="159" NAME="Mirosław Mariusz Piotrowski" AFFILIATION="UEN">
(PL) Σήμερα είναι η επέτειος της έναρξης του Δευτέρου Παγκοσμίου Πολέμου. Του εν λόγω πολέμου είχαν προηγηθεί ένα μυστικό σύμφωνο μεταξύ της Σοβιετικής Ένωσης και της Γερμανίας, καθώς και η πολιτική κατευνασμού την οποία είχαν υιοθετήσει οι χώρες της Δυτικής Ευρώπης. Το 1939 θεωρήθηκε αφελώς ότι η θυσία επιλεγμένων μικρότερων κρατών θα ικανοποιούσε τον επιτιθέμενο.
<P>
Τα υπενθυμίζω όλα αυτά λόγω του πολέμου στη Γεωργία. " Γεωργία υπήρξε ο πρώτος στόχος επίθεσης στο πλαίσιο των επιδιώξεων της σύγχρονης Ρωσίας για την υλοποίηση των ιμπεριαλιστικών τάσεων που της κληροδότησε η Σοβιετική Ένωση. " Ρωσία χρησιμοποιεί τη Γεωργία ως πεδίο δοκιμής, για να διαπιστώσει μέχρι πού είναι διατεθειμένα να επιδείξουν ανοχή τα κράτη μέλη της Ένωσης. Δεν περιμένει να τηρήσουν ανυποχώρητη στάση. Ενόψει της ένοπλης σύγκρουσης, το Ευρωπαϊκό Κοινοβούλιο δεν πρέπει να επιβεβαιώσει τις προσδοκίες της Ρωσίας. Πρέπει να υιοθετήσουμε μια κοινή, σαφή και συγκεκριμένη θέση. " Γεωργία δικαιούται να προσβλέπει στη διπλωματική και υλική υποστήριξή μας. Το Ευρωπαϊκό Κοινοβούλιο πρέπει να αποστείλει παρατηρητές στη Γεωργία, ώστε να επαληθεύσει τις πληροφορίες περί εθνοκάθαρσης. Πρέπει να κάνουμε ό,τι μπορούμε για να σταματήσουμε την επέκταση του φαινομένου και να αποτρέψουμε την επανάληψη της τραγικής ιστορίας μας.
<SPEAKER ID="160" NAME="Tunne Kelam" AFFILIATION="PPE-DE">
(EN) Κύριε Πρόεδρε, είμαστε μάρτυρες της κατάρρευσης της θεωρίας του "τέλους της ιστορίας", όμως μπορούμε ταυτόχρονα να υποστηρίξουμε ότι είμαστε μάρτυρες του τέλους της εποχής των ευσεβών πόθων, καθώς αντικαθίσταται η επιδίωξη της ειρήνης μέσω των λόγων από την ειρήνη μέσω της ισχύος και της αλληλεγγύης.
<P>
" Ρωσία βρίσκεται πλέον στην κατηγορία των ασταθών, απρόβλεπτων κρατών. Δεν μπορεί να θεωρείται αξιόπιστος συνεργάτης και, ασφαλώς, δεν συμμερίζεται τις κοινές αξίες μας. Με την εισβολή της στη Γεωργία, υποσκάπτει τις θεμελιώδεις αρχές του διεθνούς συστήματος ασφάλειας, προσπαθώντας να το αντικαταστήσει με το "δίκαιο του ισχυρού".
<P>
Όλα τώρα εξαρτώνται από τις ενέργειες της ΕΕ - και όχι μόνο τις αντιδράσεις της. " απόφαση να μην συνεχίσουμε σαν να μην συνέβη τίποτε συνεπάγεται τη λήψη αυστηρών μέτρων, διότι η Ρωσία θα καταλάβει μόνο αν λάβουμε πρακτικά μέτρα.
<P>
Προτείνω τα ακόλουθα μέτρα: πρώτον, ανάπτυξη μιας πραγματικά διεθνούς ειρηνευτικής δύναμης - η Ρωσία δεν μπορεί να έχει τον διπλό ρόλο του αστυφύλακα και του εισβολέα· δεύτερον, πάγωμα των διαπραγματεύσεων για τη συμφωνία εταιρικής σχέσης και συνεργασίας· τρίτον, αναστολή της κατασκευής του Βορείου και του Νοτίου Αγωγού· τέταρτον, πάγωμα του συστήματος απλούστευσης της έκδοσης θεωρήσεων· και, πέμπτον, ακύρωση των Ολυμπιακών Αγώνων του Σότσι.
<P>
Εάν δεν ληφθούν συγκεκριμένα μέτρα, η Ρωσία όχι μόνο δεν θα απαλλάξει ποτέ τη Γεωργία από την ασφυκτική προσπάθεια ελέγχου της, αλλά θα εφαρμόσει επίσης το ίδιο σχέδιο σε άλλες περιοχές. " πρώτη προτεραιότητα της δημοκρατικής κοινότητας είναι να θέσει αυστηρά όρια. Σήμερα, πρέπει να απαντήσουμε στο ίδιο ηθικό δίλημμα. Αν όχι εμείς, ποιος; Αν όχι τώρα, πότε;
<P>
(Χειροκροτήματα)
<SPEAKER ID="161" NAME="Katrin Saks" AFFILIATION="PSE">
(ET) Την άνοιξη, κατά τη διάρκεια των εκλογών στη Γεωργία, συνάντησα στην πόλη Γκόρι μια γυναίκα από τη Γεωργία η οποία είχε υποχρεωθεί να εγκαταλείψει την Αμπχαζία 15 χρόνια νωρίτερα. Σήμερα έχει γίνει πρόσφυγας στη χώρα της για δεύτερη φορά. Είναι πραγματικά τραγικό.
<P>
Είναι επίσης τραγικό το γεγονός ότι σήμερα, σε τούτη την Αίθουσα, ακούγονται τόσες πολλές διαφορετικές ερμηνείες των γεγονότων, και γι' αυτό θεωρώ ότι είναι άκρως σημαντικό, πάνω από όλα, να αποστείλουμε στη Γεωργία μια ανεξάρτητη ερευνητική επιτροπή, μια διεθνή επιτροπή, για να διερευνήσει τι πραγματικά συνέβη.
<P>
" σύγκρουση αυτή δεν είναι μεταξύ Γεωργιανών ή Οσέτιων, ούτε ξεκίνησε στις 8 Αυγούστου· επίσης, δεν είναι μια σύγκρουση η οποία αφορά μόνο τη Ρωσία και τη Γεωργία, είναι μια σύγκρουση αξιών και μας αφορά όλους.
<SPEAKER ID="162" NAME="Christopher Beazley" AFFILIATION="PPE-DE">
(FR) Κύριε Πρόεδρε, πιστεύω ότι είναι σημαντικό να συγχαρούμε τη γαλλική Προεδρία, τον πρόεδρο Σαρκοζί και τον κ. Kouchner που είναι μαζί μας σήμερα, όχι μόνο επειδή έχουν τηρήσει, σε αυτήν την κρίση, πολύ αυστηρή στάση έναντι της Ρωσίας, αλλά και επειδή έχουν κατορθώσει να διατηρήσουν την ενότητα της Ευρωπαϊκής Ένωσης, μια ενότητα που δυστυχώς δεν υπήρχε το 2003.
<P>
(EN) Συμφωνώ με όσους υποστηρίζουν ότι το ζήτημα αυτό, όσο σοβαρό και αν είναι, δεν αφορά μόνο τη Γεωργία και την παράνομη εισβολή και κατοχή σε αυτήν τη χώρα. Θα έλεγα στην Επίτροπο ότι αφορά επίσης τις σχέσεις της ΕΕ με τη Ρωσία. Αγγίζει τον πυρήνα αυτού που περιγράφηκε ως κοινές αξίες τις οποίες μοιραζόμαστε. Προσωπικά, μου είναι πολύ δύσκολο να κατανοήσω ποιες κοινές αξίες μοιράζομαι με μια χώρα η οποία χρησιμοποιεί την ισχύ, τη στρατιωτική επιθετικότητα και έναν πόλεμο προπαγάνδας για να κατηγορήσει την κατεχόμενη χώρα ότι είναι αυτή ο εισβολέας και ο επιτιθέμενος.
<P>
Από ό,τι φαίνεται η συμφωνία συνεργασίας και εταιρικής σχέσης είναι πιθανό να ανασταλεί για κάποιο διάστημα μέχρις ότου αποσύρει η Ρωσία τα στρατεύματά της. Προκύπτει έτσι το ερώτημα του τι θα κάνουμε αν η Ρωσία αρνηθεί να αποσύρει τα στρατεύματά της. Μας λένε ότι θα χρειαστεί να προχωρήσουμε σε διάλογο, όμως τι είδους διάλογο μπορούμε να διεξαγάγουμε με έναν εταίρο ο οποίος δεν σέβεται τις αξίες τις οποίες προσπαθούμε να υπερασπιστούμε και να υποστηρίξουμε;
<P>
Έχω την αίσθηση ότι, για ιστορικούς λόγους, επιθυμούμε αρμονικές σχέσεις με τη Ρωσία, αλλά όχι με τίμημα την εγκατάλειψη των αξιών στις οποίες πιστεύουμε. Συμφωνώ με τον κ. Kelam και άλλους ότι η Ρωσία υφίσταται ήδη συνέπειες, όπως τα εκτεταμένα φαινόμενα αποεπένδυσης που παρατηρούνται στις αγορές της, καθώς οι διεθνείς επενδυτές θεωρούν τώρα τη Ρωσία πολύ επισφαλή επενδυτικό προορισμό. Εντούτοις, ο Βόρειος και ο Νότιος Αγωγός πρέπει επίσης να επανεξεταστούν. Δεν μπορούμε έτσι απλά να προχωρήσουμε στην κατασκευή τους, σαν να είναι κάτι το απολύτως φυσικό η δημιουργία ρωσικού μονοπωλίου στον ενεργειακό μας εφοδιασμό. " Χειμερινή Ολυμπιάδα στο Σότσι πρέπει ομοίως να επανεξεταστεί, καθώς δεν είναι δυνατόν να υπάρξει ολυμπιακή ανακωχή.
<P>
Οι Ρώσοι θα αντιληφθούν τις συνέπειες των πράξεών τους αν αναλάβουμε αποφασιστική δράση, και όχι όσο εφαρμόζουν ανενόχλητοι την ημερήσια διάταξή τους.
<P>
(Χειροκροτήματα)
<SPEAKER ID="164" NAME="Raimon Obiols i Germà" AFFILIATION="PSE">
(ES) Θέλω να πω δυο πράγματα πολύ σύντομα. Καταρχάς, αν δεν κάνω λάθος, ο κ. Jouyet εξέφρασε τη θλίψη του στο παρελθόν, μέσω του Τύπου, για την επιρροή συντηρητικών κύκλων των "ΠΑ, ή ορισμένων συντηρητικών κύκλων, όσον αφορά την αρνητική ψήφο στο ιρλανδικό δημοψήφισμα. Νομίζω ότι όλοι τώρα μπορούμε να εκφράσουμε τη θλίψη μας για τον εκθειασμό των νεοσυντηρητικών πολιτικών στην κρίση του Καυκάσου. Ως προς αυτό, πολλοί μπορούν να θεωρηθούν υπεύθυνοι.
<P>
" Τιφλίδα ευθύνεται για την ακατανόητη απόφαση να αναλάβει στρατιωτική δράση. " Μόσχα ευθύνεται για την απόφαση να αντιδράσει με βάναυσο και δυσανάλογο τρόπο. " Ουάσιγκτον, με έναν πρόεδρο που ευτυχώς αποσύρεται από το πολιτικό προσκήνιο, ευθύνεται για την τροφοδότηση της πολυετούς έντασης στην περιοχή.
<P>
Δεύτερον, θεωρώ ότι η Ευρώπη φέρει θεμελιώδη ευθύνη στην οποία μπορεί να ανταποκριθεί μόνο μέσω της οικοδόμησης όχι ήπιας ή σκληρής ισχύος, αλλά πολιτικής ισχύος, η οποία εξαρτάται από την ενότητα των κυβερνήσεων όλων των κρατών μελών.
<SPEAKER ID="165" NAME="Árpád Duka-Zólyomi" AFFILIATION="PPE-DE">
(HU) Σας ευχαριστώ, κύριε Πρόεδρε. Για πολλά έτη, η ρωσική πολιτική προβολής ισχύος τροφοδοτούσε την ένταση στη Γεωργία, η οποία εξελίχθηκε σε έναν συνοπτικό αλλά καταστρεπτικό πόλεμο. Οι ρωσικές στρατιωτικές δυνάμεις παραβίασαν το διεθνές δίκαιο και εισέβαλαν στο έδαφος ενός κυρίαρχου κράτους. Ως επιστέγασμα αυτής της διαδικασίας, το Κρεμλίνο αναγνώρισε την ανεξαρτησία των δύο αποσπασθεισών επαρχιών. Αυτό διαμορφώνει νέα δεδομένα στη διεθνή πολιτική σκηνή. Είναι μια επικίνδυνη κατάσταση, εν μέρει για τα κράτη που συνορεύουν με τη Ρωσία και εν μέρει επειδή ο Πούτιν και οι άνθρωποί του έχουν δημιουργήσει ένα επικίνδυνο προηγούμενο για τη χώρα τους.
<P>
Γιατί είναι σημαντικό να επιδείξει ενιαίο μέτωπο η διεθνής κοινότητα; " ρωσική πολιτική βρίσκεται πλέον σε τέλμα και έχει περιέλθει σε αδιέξοδο, γι' αυτό πρέπει να εκμεταλλευτούμε όσο το δυνατόν περισσότερο αυτήν τη συγκυρία. " ΕΕ πρέπει να ασκήσει πίεση για την αποστολή ουδέτερων, διεθνών ειρηνευτών, αντικαθιστώντας έτσι τις ειρηνευτικές δυνάμεις που έχουν χάσει πλέον την αξιοπιστία και το κύρος τους. " απόφασή μας να διευκολύνουμε την έκδοση θεωρήσεων για τους ρώσους πολίτες πρέπει να αναθεωρηθεί, ενώ συγχρόνως πρέπει επιτέλους να διευκολυνθεί η έκδοση θεωρήσεων για τη Γεωργία. " Γεωργία είναι αναπόσπαστο τμήμα της πολιτικής γειτονίας μας, και ως εκ τούτου έχουμε υποχρέωση να εξασφαλίσουμε τη μέγιστη δυνατή υποστήριξη για την ανοικοδόμηση της χώρας. Ευχαριστώ πολύ.
<SPEAKER ID="166" NAME="Giulietto Chiesa" AFFILIATION="PSE">
(IT) Κύριε Πρόεδρε, κυρίες και κύριοι, η περιπέτεια Σακασβίλι είναι αποτέλεσμα ενός ασυγχώρητου λάθους κρίσης: της εκτίμησης, δηλαδή, ότι η Ρωσία δεν θα αντιδρούσε στη στρατιωτική επίθεση, διότι δεν υπάρχει αμφιβολία ότι το πρόβλημα δημιουργήθηκε μετά από μια στρατιωτική επίθεση.
<P>
" Ρωσία δεν είναι πια αυτή που ήταν το 2000, και δεν πρόκειται να δεχτεί να υπαναχωρήσει ούτε σε επίπεδο τακτικής ούτε σε επίπεδο στρατηγικής. Το πρώτο πράγμα που πρέπει να κάνουμε είναι να αντικρίσουμε κατά μέτωπο την πραγματικότητα: η Ευρώπη και η ενότητά της έχουν ζημιωθεί σοβαρά από αυτό το λάθος. Δεν επιτρέπεται να το επαναλάβουμε, και δεν είναι δυνατόν να επιτρέψουμε σε άλλους να μας αναγκάσουν να το επαναλάβουμε. Ορισμένοι θεωρούν ότι η είσοδος της Ουκρανίας και της Γεωργίας στο ΝΑΤΟ πρέπει τώρα να επιταχυνθεί, όμως θα καλούσα όλους όσοι υποστηρίζουν αυτήν την άποψη να το σκεφτούν πολύ καλά, διότι μια τέτοια απόφαση δεν θα συνέβαλλε καθόλου στην ενίσχυση της ασφάλειάς μας· απεναντίας, θα την έθετε σε κίνδυνο. Όπως γνωρίζουμε πλέον, η Ρωσία θα αντιδράσει, ίσως όχι με ισοδύναμο τρόπο, αλλά σίγουρα θα λάβει αντίμετρα. Πολύ σύντομα θα βρισκόμασταν αντιμέτωποι με τον κίνδυνο μιας κρίσης πολύ μεγαλύτερης από αυτήν του Αυγούστου, και σε μια χώρα όπως η Ουκρανία, που βρίσκεται στο κέντρο της Ευρώπης. " φρόνηση υπαγορεύει να αναθεωρήσουμε τους υπολογισμούς μας, διότι ήταν εσφαλμένοι, και να καθίσουμε στο τραπέζι των διαπραγματεύσεων με τη Ρωσία, έχοντας ως βάση την αμοιβαιότητα και...
<P>
(Ο Πρόεδρος διακόπτει τον ομιλητή)
<SPEAKER ID="167" NAME="Vytautas Landsbergis" AFFILIATION="PPE-DE">
(EN) Κύριε Πρόεδρε, προχθές είχα μια μακρά συνομιλία συνοδεία δείπνου με έναν από τους σοφότερους ηγέτες της Ευρώπης, τον Otto von Habsburg. Είπε ότι, με βάση τις εκτεταμένες γνώσεις του σχετικά με τα γεγονότα, οι ευρωπαϊκές κυβερνήσεις έχουν διαφθαρεί σε τεράστιο βαθμό, καθότι είναι γνωστό ότι η Ρωσία χρησιμοποιεί ένα νέο μυστικό όπλο ενάντια στη Δύση - συγκεκριμένα, την παγκόσμια δωροδοκία. " σημερινή συνεδρίαση του Συμβουλίου ίσως ρίξει περισσότερο φως σε αυτήν τη σκοτεινή πτυχή της ευρωπαϊκής πολιτικής.
<P>
Εάν το Συμβούλιο και το Κοινοβούλιό μας, το τελευταίο προπύργιο πολιτικής συνείδησης στην Ευρώπη, δεν απαιτήσουν την άμεση απόσυρση των ρωσικών δυνάμεων κατοχής από το Πότι και τις ουδέτερες ζώνες που έχουν δημιουργήσει τα κατοχικά στρατεύματα, θα γίνει αισθητό το φάσμα της πολιτικής καταστροφής πάνω από την εξασθενισμένη Ευρώπη μας. Τις εν λόγω ζώνες τις χρειάζονται περισσότερο οι ρώσοι και οσέτιοι λαθρέμποροι προκειμένου να μην μπορεί η Γεωργία να ασκήσει οποιονδήποτε έλεγχο στα εσωτερικά σύνορα μεταξύ της μαριονέτας Οσετίας και της ακόμα ανεξάρτητης Γεωργίας. " ιδέα να δοθεί στους εισβολείς χρονικό περιθώριο μέχρι τη σύνοδο κορυφής ΕΕ-Ρωσίας τον Νοέμβριο προκειμένου να κατασκευάσουν οχυρώσεις είναι τεράστιο σφάλμα και καταδεικνύει ότι ο Otto von Habsburg έχει μάλλον δίκιο.
<P>
(Χειροκροτήματα)
<SPEAKER ID="168" NAME="Pierre Pribetich" AFFILIATION="PSE">
(FR) Κύριε Πρόεδρε, η σώφρων και αποφασιστική θέση μας αναμένεται με ανυπομονησία. Οι "νωμένες Πολιτείες, λόγω των επιθυμιών των Ρώσων αλλά και λόγω της τρέχουσας προεκλογικής περιόδου, δεν μπορούν να ενεργήσουν ως καταλύτης σε μια παγκόσμιας σημασίας πολιτική κατάσταση σε αυτήν τη γειτονική της Ένωσης περιοχή.
<P>
Ως Ευρωπαϊκή Ένωση, έχουμε μια μοναδική ιστορική ευκαιρία να οικοδομήσουμε την εξωτερική πολιτική και πολιτική ασφαλείας μας και να αναπτύξουμε την Ευρώπη μέσω των επιτευγμάτων και των εμπειριών της. Δεν πρέπει να σπαταλήσουμε αυτήν την ευκαιρία. Οι απαραίτητες καταδίκες δεν προσφέρουν λύσεις. Ακόμα και αν το Κοσσυφοπέδιο άνοιξε το κουτί της Πανδώρας, με την αναγνώριση μιας κρατικής οντότητας κατά παράβαση των κανόνων του διεθνούς δικαίου, μπορούμε να επαναφέρουμε τον σεβασμό του διεθνούς δικαίου και των ανθρωπίνων δικαιωμάτων τοποθετώντας τα στο επίκεντρο της λύσης που θα επιδιώξουμε.
<P>
Πρέπει να επιδείξουμε σταθερότητα και να παρέμβουμε πολιτικά. Πρέπει να υιοθετήσουμε μια σαφή, κοινή και αυστηρή θέση έναντι της Ρωσίας, η οποία όμως να αποβλέπει στην εξεύρεση λύσης και στην καλλιέργεια εταιρικής σχέσης, διότι πρέπει να είμαστε νηφάλιοι απέναντι στη Ρωσία του 2008.
<P>
Μπορούμε να προτείνουμε, υπό την αιγίδα της Ευρωπαϊκής Ένωσης, μια περιφερειακή διάσκεψη για την επίλυση της κατάστασης και για το μέλλον των εταιρικών σχέσεων. Αυτή η αποφασιστικότητα για μια κοινή στάση της Ευρωπαϊκής Ένωσης θα μας επιτρέψει να ελαχιστοποιήσουμε το καταστρεπτικό δηλητήριο του εθνικισμού που πάντα, αναπόφευκτα, οδηγεί στον πόλεμο.
<SPEAKER ID="169" NAME="Urszula Gacek" AFFILIATION="PPE-DE">
(PL) Κύριε Πρόεδρε, σήμερα επιτεύχθηκε συμφωνία στους κόλπους του Συμβουλίου σχετικά με τη Ρωσία. Αυτό μπορεί να θεωρηθεί ότι συνιστά κατά κάποιον τρόπο επιτυχία, αν και πολλοί έχουν απογοητευθεί από την υπερβολικά ήπια αντιμετώπιση της Ρωσίας. Πρέπει τώρα να περιμένουμε την αντίδραση της Μόσχας. Αναμφίβολα ο ρωσικός Τύπος θα παραθέσει εκείνα τα αποσπάσματα της συζήτησής μας στα οποία ο εκπρόσωπος του Συμβουλίου και ορισμένοι βουλευτές του ΕΚ εξαπέλυσαν κατηγορίες κατά της Γεωργίας. Δημοσίως, η Μόσχα θα εκφράσει την ισχυρή αποδοκιμασία της για τη θέση του Συμβουλίου, κατ' ιδίαν όμως θα αισθανθεί απέραντη ευφορία.
<P>
Θα έλεγα σε όσους κατέχουν την εξουσία σήμερα στη Μόσχα: μην χαίρεστε πρόωρα. " Ευρώπη δεν σας θεωρεί πια αξιόπιστο εταίρο που κρατά τον λόγο του και σέβεται το διεθνές δίκαιο. " Ευρώπη εξετάζει σοβαρά κατά πόσον μπορεί να εξαρτάται από το ρωσικό πετρέλαιο και φυσικό αέριο. " Ευρώπη δεν ασχολήθηκε πολύ σοβαρά μαζί σας σήμερα, όμως οι τάξεις των υποστηρικτών σας έχουν αραιώσει σημαντικά.
<SPEAKER ID="170" NAME="Csaba Sándor Tabajdi" AFFILIATION="PSE">
(HU) Συμφωνούμε πλήρως με την άποψη ότι πρέπει να καταδικαστεί η Ρωσία για την απονομή της υπηκοότητάς της σε πολίτες τρίτων χωρών, και πρέπει επίσης να καταδικαστεί για τα υπέρμετρα στρατιωτικά μέσα που μετέρχεται, καθώς και για την αναγνώριση της Αμπχαζίας και της Οσετίας· συγχρόνως, πρέπει επίσης να καταδικάσουμε τη Γεωργία, καθότι η γεωργιανή ηγεσία όφειλε να γνωρίζει τι περιθώρια γεωστρατηγικών ελιγμών διαθέτει. Παράλληλα, συμφωνούμε ως προς το ότι πρέπει να αναπτυχθούν στην περιοχή ειρηνευτικές δυνάμεις, όμως δεν συζητούμε ποια θα ήταν η βάση για μια μόνιμη λύση, και αυτή δεν μπορεί παρά να είναι η εκτενέστατη αυτονομία των κατοίκων της Αμπχαζίας και της Νότιας Οσετίας βάσει του σχεδίου Αχτισάρι. Δεν συζητούμε για τις μειονότητες που επηρεάζονται, αλλά συζητούμε όλα τα υπόλοιπα, γι' αυτό πιστεύω ότι παγωμένη δεν είναι μόνον η σύγκρουση, αλλά, από πολλές απόψεις, και η σκέψη μας. Οφείλουμε να βρούμε μια μακροπρόθεσμη λύση στο συγκεκριμένο πρόβλημα.
<SPEAKER ID="171" NAME="Erik Meijer" AFFILIATION="GUE/NGL">
(NL) Κύριε Πρόεδρε, το μεγαλύτερο μέρος της προσοχής μας έχει στραφεί στη ρωσική στρατιωτική επέμβαση στη Γεωργία. " πιθανή χρήση βομβών διασποράς και η κατοχή ενός λιμένα έξω από τη διαφιλονικούμενη περιοχή προκαλούν απλώς οργή.
<P>
Αυτό δεν ισχύει, κατά τη γνώμη μου, για την προστασία της Νότιας Οσετίας και της Αμπχαζίας. Μετά την αποσύνθεση της Σοβιετικής Ένωσης, οι δύο αυτές περιοχές δεν αποτελούν στην πράξη μέρος της Γεωργίας. Οι περισσότεροι κάτοικοι αυτών των δύο μικρών κρατών δεν θέλουν σε καμία περίπτωση να υπόκεινται στην εξουσία της Γεωργίας, όπως και οι περισσότεροι από τους κατοίκους του Κοσσυφοπεδίου δεν επιθυμούν με κανέναν τρόπο να υπάγονται στον έλεγχο της Σερβίας. Δυστυχώς, στις χώρες αυτές θα ήταν πολίτες δεύτερης κατηγορίας. Για τους ανθρώπους αυτούς τα ίσα δικαιώματα και η δημοκρατία είναι εφικτά μόνον εάν η απόσχισή τους πάψει να αποτελεί θέμα συζήτησης και τους δοθούν εγγυήσεις ότι δεν πρόκειται να δεχθούν στρατιωτικές επιθέσεις από το εξωτερικό.
<P>
Εν συνόψει, υπάρχουν βάσιμοι λόγοι για να επικρίνουμε τη Ρωσία, όχι όμως εξαιτίας του γεγονότος ότι έχει αναγνωρίσει τώρα την πραγματική ανεξαρτησία αυτών των δύο μικρών κρατών. Το Κοσσυφοπέδιο δεν ήταν δυνατόν να αποτελέσει μοναδική περίπτωση...
<P>
(Ο Πρόεδρος διακόπτει τον ομιλητή)
<SPEAKER ID="172" NAME="Zita Pleštinská" AFFILIATION="PPE-DE">
(SK) Τα γεγονότα στη Γεωργία εκτυλίχθηκαν παραδόξως τον μήνα Αύγουστο, ακριβώς όπως στην πρώην Τσεχοσλοβακία πριν από 40 χρόνια, όταν η χώρα μου δέχθηκε επίσης εισβολή και τέθηκε για πολλά χρόνια υπό την κατοχή του σοβιετικού στρατού.
<P>
Κυρίες και κύριοι συνάδελφοι, δεν πρέπει να ξεχάσουμε ότι η Ρωσία έχει αποδείξει με τις ενέργειές της ότι δεν έχει εγκαταλείψει το παρελθόν της. Όπως και το 1968, δεν δίστασε να στείλει τα άρματα μάχης της σε μια άλλη χώρα με σκοπό την επίτευξη των πολιτικών της στόχων. Και τούτη τη φορά η στρατιωτική ισχύς αποσταθεροποιεί χώρες οι οποίες προσπαθούν να απαλλαγούν από τη ρωσική επιρροή. Σήμερα είναι η Γεωργία, αύριο θα μπορούσε να είναι η Ουκρανία.
<P>
Έχω την πεποίθηση ότι η ΕΕ πρέπει να επιδείξει μεγαλύτερη αποφασιστικότητα στην αντιπαράθεσή της με τη στάση της Ρωσίας όσον αφορά την αναγνώριση της ανεξαρτησίας της Αμπχαζίας και της Νότιας Οσετίας. Είμαι πεπεισμένη ότι η αντίδραση της ΕΕ πρέπει να συνίσταται στην ενίσχυση της συνεργασίας με τη Γεωργία, και κυρίως με την Ουκρανία, όχι μόνο στα λόγια αλλά και με ξεκάθαρες και ουσιαστικές πράξεις.
<SPEAKER ID="173" NAME="Ioan Mircea Paşcu" AFFILIATION="PSE">
(EN) Κύριε Πρόεδρε, η Γεωργία δεν είναι ένα απλό επεισόδιο στη διεθνή πολιτική. Είναι η αρχή μιας αλυσωτής αντίδρασης με σημαντικές επιπτώσεις.
<P>
Καταρχάς, σηματοδοτεί τη στρατιωτική επιστροφή της Ρωσίας, η οποία πρέπει να ληφθεί υπόψη στη νέα, υπό σχεδιασμό, ευρωπαϊκή στρατηγική ασφάλειας.
<P>
Δεύτερον, αυτή η προφανής "reconquista" καταδεικνύει την επιθυμία της Ρωσίας να χρησιμοποιήσει την προσφάτως αποκτηθείσα ενέργειά της για να αντισταθμίσει τις απώλειές της κατά τη δεκαετία του '90 και να ανταποδώσει τις συνακόλουθες ταπεινώσεις, παρά την προθυμία της να συμβάλει στη διαμόρφωση του μελλοντικού κόσμου.
<P>
Τρίτον, υπογραμμίζει την αδύναμη θέση της Ευρώπης λόγω της αυξανόμενης ενεργειακής της εξάρτησης από τη Ρωσία και της καθυστέρησης ως προς την κύρωση της Συνθήκης της Λισαβόνας.
<P>
Τέταρτον, μπορεί είτε να αποκαταστήσει είτε να ζημιώσει περαιτέρω τη διατλαντική ενότητα.
<P>
Πέμπτον, καταδεικνύει ότι η διεθνής νομιμότητα πρέπει να ενισχυθεί τόσο ως προς το περιεχόμενό της όσο και από την άποψη του σεβασμού της.
<P>
Έκτον, καθιστά σαφές ότι η περιοχή της Μαύρης Θάλασσας απαιτεί πολύ μεγαλύτερη προσοχή και συμμετοχή από την πλευρά της ΕΕ και, ως εκ τούτου, χρειάζεται κάτι περισσότερο από μια απλή σύμπραξη.
<SPEAKER ID="174" NAME="Charles Tannock" AFFILIATION="PPE-DE">
(EN) Κύριε Πρόεδρε, υποστηρίζω το δικαίωμα της δημοκρατικής Γεωργίας να επιδιώξει την ασφάλειά της στους κόλπους της Δύσης και αποδοκιμάζω τη δυσανάλογη επίθεση της Ρωσίας και τη συνεχιζόμενη κατοχή της χώρας. " ΕΕ πρέπει να αυξήσει τη βοήθεια που παρέχει στη Γεωργία με σκοπό την ανοικοδόμηση, να επιταχύνει τη σύναψη μιας συμφωνίας ελευθέρων συναλλαγών με την ΕΕ και να προωθήσει τη διευκόλυνση της έκδοσης θεωρήσεων. Πρέπει επίσης να δοθεί στη Γεωργία η δυνατότητα να συνεχίσει την πορεία της προς το ΝΑΤΟ, με στόχο την πλήρη ένταξή της συν τω χρόνω. Πρέπει να εκμεταλλευτούμε την ευκαιρία που μας προσφέρεται τώρα, μέσω της κοινής εξωτερικής πολιτικής της ΕΕ στον τομέα της ενέργειας, για να διαρρήξουμε τον ασφυκτικό κλοιό της Μόσχας ως προς τον εφοδιασμό της Ευρώπης με πετρέλαιο και φυσικό αέριο. " Γερμανία και η Ιταλία κατασκευάζουν και οι δύο αγωγούς στο πλαίσιο συμπράξεων με την Gazprom. Για να επιτευχθεί ισορροπία σε αυτόν τον τομέα, η ΕΕ πρέπει επίσης να υποστηρίξει την κατασκευή του αγωγού "White Stream" που θα μεταφέρει φυσικό αέριο από την Κασπία Θάλασσα στην Ευρώπη μέσω Γεωργίας και Ουκρανίας -και οι δύο κυβερνήσεις υποστηρίζουν αυτό το έργο- παρακάμπτοντας έτσι τη Ρωσία. " στοχοποίηση του μονοπωλίου της Gazprom και της δυνατότητας της Ρωσίας να χρησιμοποιεί ως πολιτικό όπλο το φυσικό αέριο, ως μακροπρόθεσμη στρατηγική απάντησή μας, θα αποτελέσει σκληρό πλήγμα για τη Ρωσία.
<SPEAKER ID="175" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, κυρία Επίτροπε, κυρίες και κύριοι, θα είμαι συνοπτικός επειδή ο Bernard Kouchner μίλησε ήδη δύο φορές, ενώ αντιλαμβάνομαι ότι έχετε και εσείς πολλές υποχρεώσεις.
<P>
Καθώς η συζήτηση αυτή πλησιάζει στη λήξη της, θέλω καταρχάς να σας ευχαριστήσω για το διαρκές ενδιαφέρον σας για αυτό το θέμα. Τα ψηφίσματα που εγκρίθηκαν, το γεγονός ότι ο πρόεδρος Saryusz-Wolski συγκάλεσε την Επιτροπή Εξωτερικών Υποθέσεων στις 20 Αυγούστου και το γεγονός ότι η κ. Isler Béguin -όπως επισήμανε- επισκέφθηκε την περιοχή της σύγκρουσης και μας μετέφερε τη συγκλονιστική μαρτυρία της εξ ονόματος αυτού του οργάνου και, εκτός αυτού, εξ ονόματος της Ευρωπαϊκής Ένωσης, καθιστούν εμφανές το ενδιαφέρον του Ευρωπαϊκού Κοινοβουλίου για αυτήν την κρίση.
<P>
Τούτου λεχθέντος, με εξέπληξαν ορισμένα σχόλια σχετικά με την Ευρωπαϊκή Ένωση: καταρχάς, ότι δεν αντέδρασε, δεύτερον, ότι ήταν αδύναμη και, τρίτον, ότι τήρησε ηττοπαθή στάση. Αν η Ευρωπαϊκή Ένωση δεν άσκησε επιρροή, αν δεν διαδραμάτισε ρόλο σε αυτήν την κρίση, τότε δεν ξέρω ποιος άλλος διαδραμάτισε ρόλο και άσκησε επιρροή. Ποιος φάνηκε ισχυρός; Ποιος απέδειξε την αξία του, είτε στρατιωτικά είτε με άλλους τρόπους; Εγώ δεν είδα καμία άλλη δύναμη εκτός της Ευρωπαϊκής Ένωσης να λαμβάνει μέτρα, ενώ κατά τη διάρκεια αυτής της κρίσης προβλήθηκε ίσως μια νέα εικόνα της Ευρωπαϊκής Ένωσης ως εταίρου και ως παγκόσμιας δύναμης.
<P>
Καθένας έχει τα καθήκοντά του. " Ευρωπαϊκή Ένωση έχει καθήκοντα τα οποία δεν ταυτίζονται με αυτά του ΝΑΤΟ ή των "ΠΑ. Εντούτοις, μέσω των αξιών της και των μέσων που διαθέτει -στα οποία θα επανέλθω- η Ευρωπαϊκή Ένωση ανταποκρίθηκε σε όλες τις υποχρεώσεις της.
<P>
Ορισμένοι μας λένε: "" Ρωσία δεν συμμερίζεται τις ίδιες αξίες με την Ευρωπαϊκή Ένωση", μεταξύ μας όμως, αυτό δεν το ανακαλύπτουμε τώρα. Δεν πρόκειται για καμιά συγκλονιστική αποκάλυψη. Ξέρουμε ότι η Ρωσία δεν έχει τις ίδιες αξίες με την Ευρωπαϊκή Ένωση. Αν είχε τις ίδιες αξίες με την ΕΕ, τα ερωτήματα που θα ετίθεντο σχετικά με τη Ρωσία θα ήταν διαφορετικά. Όλα τα ερωτήματα που τέθηκαν σχετικά με τη Ρωσία αφορούσαν τι είδους σχέσεις επιθυμούμε να έχουμε με αυτόν μας τον γείτονα, ποια μορφή συνεργασίας θέλουμε να αναπτύξουμε, τι είδους διάλογο θέλουμε να καλλιεργήσουμε, πώς μπορούμε να ενθαρρύνουμε τη Ρωσία να εκπληρώσει τα καθήκοντά της και να αναλάβει τις ευθύνες της και πώς μπορούμε να την προσανατολίσουμε σε μια προσέγγιση που θα συνάδει περισσότερο με τις αρχές του διεθνούς δικαίου. Αυτά είναι τα ερωτήματα που τίθενται. Όσο για εμένα, δεν πίστεψα ποτέ ότι μοιραζόμαστε τις ίδιες αξίες, όσο και αν σέβομαι τη Ρωσία, την οποία άλλωστε γνωρίζω εδώ και πολύ καιρό.
<P>
" τρίτη σκέψη που εκφράσατε, και όλοι είχατε αυτήν τη σκέψη, είναι ότι δεν μπορούμε να προχωρήσουμε πάρα πολύ, παρά την ταχεία αντίδραση και παρά τα σημερινά επιτεύγματα, επειδή δεν διαθέτουμε τα αναγκαία μέσα, επειδή θα αποκτήσουμε τα μέσα αυτά μόνον εφόσον επικυρωθεί η Συνθήκη της Λισαβόνας και επειδή η τρέχουσα κρίση έχει καταδείξει με μεγάλη σαφήνεια πόσο χρειαζόμαστε αυτήν τη Συνθήκη, πόσο πρέπει να ενισχύσουμε την εξωτερική μας πολιτική και πόσο πρέπει, επίσης, να ενισχύσουμε την αμυντική μας πολιτική. Πρέπει να είμαστε πολύ ξεκάθαροι ως προς αυτά τα θέματα, και πολλοί από εσάς ορθώς το υπογραμμίσατε στις παρεμβάσεις σας.
<P>
Στρέφομαι τώρα στο θέμα του Ευρωπαϊκού Συμβουλίου. Το σημερινό Ευρωπαϊκό Συμβούλιο συνιστά μια αφετηρία. Δεν κάλυψε όλα τα θέματα και δεν μπορεί να καλύψει τα πάντα σε σχέση με τη διαχείριση αυτής της κρίσης από την Ευρωπαϊκή Ένωση και τις σχέσεις μεταξύ της Ευρωπαϊκής Ένωσης και της Ρωσίας. Σήμερα μας απασχόλησε η εξέταση της πραγματικής κατάστασης στην περιοχή και η αξιολόγηση των συνεπειών για τις σχέσεις μεταξύ της Ευρωπαϊκής Ένωσης και της Ρωσίας. Θέλαμε επίσης να δείξουμε ότι είμαστε ενωμένοι και ότι ενδιαφερόμαστε ενεργά για τη συγκεκριμένη σύγκρουση.
<P>
Αυτό το Ευρωπαϊκό Συμβούλιο μας επέτρεψε να δείξουμε ότι είμαστε ενωμένοι, ότι αναλαμβάνουμε δράση και ότι υποστηρίζουμε σταθερές θέσεις. Επιτρέψτε μου παρεμπιπτόντως να σας τις υπενθυμίσω: καταδίκη της δυσανάλογης αντίδρασης της Ρωσίας, στήριξη της Γεωργίας σε χρηματοδοτικό, ανθρωπιστικό, οικονομικό και πολιτικό επίπεδο, επιβεβαίωση της ενίσχυσης της σχέσης μεταξύ της Ευρωπαϊκής Ένωσης και της Γεωργίας, εφαρμογή του σχεδίου έξι σημείων για την επίλυση της σύγκρουσης, περιλαμβανομένης -και αρκετοί από εσάς υπογραμμίσατε αυτήν την πτυχή- της σύστασης ενός διεθνούς εποπτικού μηχανισμού, δέσμευση της Ευρωπαϊκής Ένωσης για επιτόπια συμμετοχή, με την αποστολή Ειδικού Εντεταλμένου, ενίσχυση της ανατολικής εταιρικής σχέσης, ιδίως όσον αφορά την περιοχή της Μαύρης Θάλασσας και την Ουκρανία, όπως ρητώς υπογραμμίστηκε στα σημερινά συμπεράσματα, και μια ενεργειακή πολιτική η οποία χαρακτηρίζεται από μεγαλύτερη διαφοροποίηση και ανεξαρτησία και η οποία είναι καλύτερα οργανωμένη σε ευρωπαϊκό επίπεδο.
<P>
Κατανοώ όλα όσα επισημάνατε στην αποψινή συζήτηση. Μπορείτε να είστε βέβαιοι ότι η γαλλική Προεδρία θα υπενθυμίσει σε όλους την επιθυμία της να εξασφαλιστεί μια πιο διαφοροποιημένη, ανεξάρτητη και καλύτερα διαρθρωμένη ευρωπαϊκή ενεργειακή πολιτική. Επ' αυτού, μπορείτε να έχετε εμπιστοσύνη στην Προεδρία.
<P>
Αυτή είναι μόνο η αφετηρία, καθώς έχει αποφασιστεί η πραγματοποίηση ενός σημαντικού ταξιδιού από τον Πρόεδρο του Συμβουλίου της Ευρωπαϊκής Ένωσης, τον Πρόεδρο της Επιτροπής και τον Ύπατο Εκπρόσωπο, στις 8 Σεπτεμβρίου, στη Μόσχα και ακολούθως στην Τιφλίδα. Σε αυτό το πλαίσιο πρέπει να αξιολογήσουμε τις ενέργειες στις οποίες ενδέχεται να χρειαστεί να προβούμε.
<P>
Τέλος, έχουμε συμφωνήσει ότι πρέπει να αναβληθούν όλες οι συναντήσεις που σχετίζονται με τη συμφωνία εταιρικής σχέσης, έως ότου αποσυρθούν οι Ρώσοι στις θέσεις που κατείχαν προηγουμένως.
<P>
Αυτό είναι, επομένως, μια αφετηρία. Στόχος μας σήμερα δεν ήταν να λύσουμε όλα τα προβλήματα, αλλά να δείξουμε την ενότητα και την αποφασιστικότητά μας, και γι' αυτό χρειαζόμαστε τη στήριξη του Ευρωπαϊκού Κοινοβουλίου.
<SPEAKER ID="176" NAME="Benita Ferrero-Waldner">
Μέλος της Επιτροπής. - (DE) Κύριε Πρόεδρε, είμαι η τελευταία ομιλήτρια, γι' αυτό θα προσπαθήσω να είμαι όσο το δυνατόν πιο σύντομη. Ως τελευταία ομιλήτρια, ωστόσο, θέλω να υπογραμμίσω μια σειρά κεντρικών ζητημάτων που εθίγησαν σε αυτήν τη συζήτηση.
<P>
Καταρχάς, είμαι σίγουρη ότι δεν χρειάζεται να σας υπενθυμίσω ότι ο Δεύτερος Παγκόσμιος Πόλεμος άρχισε μια ημέρα όπως η σημερινή, την 1η Σεπτεμβρίου 1939. Σήμερα, σε αυτήν την επέτειο, συζητούμε έναν νέο πόλεμο που έχει ξεσπάσει, όμως ο νέος αυτός πόλεμος κατέστη δυνατό να τερματιστεί πολύ γρήγορα με τη βοήθειά μας - με τη βοήθεια της Ευρωπαϊκής Ένωσης. Κατά τη γνώμη μου, αυτό είναι πολύ σημαντικό να επισημανθεί. Γι' αυτό και η σημερινή συζήτηση υπήρξε πολύ ευρεία και παρατεταμένη, όμως υπήρξε επίσης μια πολύ καλή συζήτηση. Μια εξίσου καλή συζήτηση διεξήχθη και στους κόλπους του Ευρωπαϊκού Συμβουλίου, και κατέληξε σε ορθά συμπεράσματα. Κατά τη γνώμη μου, η αξιοπιστία της Ευρωπαϊκής Ένωσης διαδραμάτισε καίριο ρόλο εν προκειμένω: η αξιοπιστία και η ενότητα. Όπως αναφέραμε και εγώ και ο Προεδρεύων του Συμβουλίου, αυτή η διαδικασία υπήρξε μια σημαντική δοκιμασία για την αξιοπιστία, αλλά και την ενότητα της Ευρωπαϊκής Ένωσης· υπήρξε, όμως, μια δοκιμασία την οποία περάσαμε με μεγάλη επιτυχία.
<P>
" παροχή βοήθειας στη Γεωργία είναι σημαντική, όπως άλλωστε επισημάνθηκε. Έχουμε δηλώσει ότι είναι αναγκαία η παροχή ανθρωπιστικής βοήθειας και βοήθειας για την ανοικοδόμηση της χώρας, και επ' αυτού προσβλέπουμε στη στήριξη του Κοινοβουλίου. Θέλω δε να σας ευχαριστήσω, από τώρα, για την υποστήριξή σας, και θα επαναφέρω φυσικά το θέμα στις μεταξύ μας συζητήσεις, όταν θα έχω στη διάθεσή μου πιο συγκεκριμένα στοιχεία. Πρωτίστως, όμως, με απασχολεί η συμφωνία για τις θεωρήσεις. Γνωρίζουμε, φυσικά, ότι σε αυτόν τον τομέα υφίστανται διακρίσεις: οι κάτοικοι της Αμπχαζίας και της Νότιας Οσετίας, πολλοί εκ των οποίων έχουν ρωσικά διαβατήρια, βρίσκονται σε πιο ευνοϊκή θέση σε σχέση με τους Γεωργιανούς, όμως θα ήθελα να επισημάνω ότι επ' αυτού διαδραματίζουν ρόλο πολλά από τα επιμέρους κράτη μέλη, και θέλω περαιτέρω να υπογραμμίσω ότι το ίδιο ισχύει και όσον αφορά τη σύναψη συμφωνίας ελευθέρων συναλλαγών. Σας υπενθυμίζω ότι είχαμε εντοπίσει ήδη τρία ζητήματα σε σχέση με την ενίσχυση της ευρωπαϊκής πολιτικής γειτονίας, τότε όμως τα κράτη μέλη δεν είχαν επιδείξει ουσιαστικό ενδιαφέρον. Το ένα ήταν η κινητικότητα, το δεύτερο το ζήτημα των οικονομικών συμπράξεων, και το τρίτο η ενίσχυση της ασφάλειας, κάτι που σημαίνει, ασφαλώς, ότι όλες οι συγκρούσεις, οι ενέργειες και οι συνέπειες πρέπει να συζητούνται, μεταξύ άλλων και στην περίπτωση της Ρωσίας.
<P>
Βρισκόμαστε σε σημείο καμπής -σε σταυροδρόμι- αλλά το μέλλον θα καθοριστεί κυρίως από τη Ρωσία, καθότι η Ρωσία θα κληθεί να λογοδοτήσει εν προκειμένω, όπως ακριβώς επισημάναμε σήμερα: δεν θα υπάρξουν περαιτέρω διαπραγματεύσεις για τη νέα συμφωνία αν δεν υποχωρήσουν τα στρατεύματα. Είναι στο χέρι της Ρωσίας να συμμορφωθεί με το αίτημα που διατυπώσαμε σήμερα. Εύχομαι δε ειλικρινά να βρεθεί μια πρόσφορη λύση στις 8 Σεπτεμβρίου.
<P>
Πέραν αυτού, υπάρχουν δύο βασικές συνέπειες: η πολιτική γειτονίας "συν", ή όπως αλλιώς την αποκαλέσουμε στο μέλλον, πρέπει να ενισχυθεί σε περιφερειακό και διμερές επίπεδο· αυτό σημαίνει ότι δεν πρέπει να περιοριστούμε μόνο στη Γεωργία, αλλά να επιδιώξουμε επίσης τη συμμετοχή της Ουκρανίας, της Μολδαβίας, καθώς και άλλων χωρών. Αυτό είναι κάτι που έχουμε συζητήσει συχνά, αλλά ελπίζω ότι τώρα μπορώ ίσως να ελπίζω σε περισσότερη στήριξη από τα επιμέρους κράτη μέλη.
<P>
Τέλος, επιτρέψτε μου να πω δυο λόγια για την ενεργειακή πολιτική. Αυτό είναι ένα ακόμη θέμα που με έχει απασχολήσει ιδιαίτερα έντονα τους τελευταίους 18 μήνες, και μπορώ να σας διαβεβαιώσω ότι θα συνεχίσω να το αντιμετωπίζω προσωπικά και στο μέλλον ως θέμα μείζονος σημασίας.
<P>
Με αυτό το σχόλιο ολοκληρώνω τη σύντομη επισκόπηση αυτής της μακράς αλλά εξαιρετικά σημαντικής συζήτησης.
<P>
(Χειροκροτήματα)
<SPEAKER ID="177" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="178" NAME="Roberta Alma Anastase" AFFILIATION="PPE-DE">
γραπτώς. - (RO) Ως εισηγήτρια για την περιοχή της Μαύρης Θάλασσας, υπογράμμιζα πάντα με επιμονή τη μείζονα πρόκληση που αντιπροσωπεύουν οι εκκρεμείς συγκρούσεις για την περιφερειακή σταθερότητα, καθώς και την ανάγκη να επιδείξει η ΕΕ σταθερό και έντονο ενδιαφέρον για την εν λόγω περιοχή.
<P>
" επέμβαση της Ρωσίας στη Γεωργία είναι αποδοκιμαστέα, επικίνδυνη για την περιφερειακή και ευρωπαϊκή σταθερότητα και, εξυπακούεται, απαράδεκτη για τη διεθνή κοινότητα.
<P>
Επομένως, είναι επιτακτικό και επείγον να περάσει η ΕΕ από τις υποσχέσεις στη δράση και να επιδείξει σταθερότητα τόσο στην παρέμβασή της στη Γεωργία όσο και κατά την επανεξέταση των σχέσεών της με τη Ρωσία.
<P>
Προκειμένου να διασφαλιστεί η σταθερότητα στην περιοχή της Μαύρης Θάλασσας, τρεις βασικές αρχές πρέπει να καθοδηγούν τη δράση της ΕΕ.
<P>
Καταρχάς, όλες οι αποφάσεις πρέπει να στηρίζονται στον σεβασμό της εδαφικής ακεραιότητας της Γεωργίας και των κανόνων του διεθνούς δικαίου.
<P>
Δεύτερον, αυτό το πρότυπο διαχείρισης των συγκρούσεων στην περιοχή πρέπει να επανεξεταστεί προκειμένου να επιταχυνθεί και να αυξηθούν οι πιθανότητες οριστικής διευθέτησής τους. Αυτό προϋποθέτει την ενεργό συμμετοχή της ΕΕ στο πλαίσιο των ειρηνευτικών παρεμβάσεων στη Γεωργία, καθώς και στο στάδιο της διαχείρισης και επίλυσης των λοιπών συγκρούσεων στην περιοχή, όπως η σύγκρουση στην Υπερδνειστερία.
<P>
Οι προσπάθειες της ΕΕ να εξασφαλίσει την ενεργειακή της ασφάλεια πρέπει επίσης να ενισχυθούν στον μέγιστο δυνατό βαθμό, μεταξύ άλλων και με την ανάπτυξη του έργου κατασκευής του αγωγού Nabucco.
<SPEAKER ID="179" NAME="Jean-Pierre Audy  " AFFILIATION="PPE-DE">
γραπτώς. - (FR) Κύριε Πρόεδρε, κύριε Προεδρεύων του Συμβουλίου, κύριε Jouyet, κυρία Benita Ferrero-Waldner, οφείλω καταρχάς να ευχαριστήσω τους συναδέλφους μου για τα συγχαρητήρια που απηύθυναν στη γαλλική Προεδρία της Ευρωπαϊκής Ένωσης και για την επιδοκιμασία των ενεργειών του Νικολά Σαρκοζί σε αυτήν τη δύσκολη σύγκρουση μεταξύ της Ρωσίας και της Γεωργίας.
<P>
Θα απαιτούσε πολύ χρόνο για να ορίσουμε τα σύνορα της πρώην Ανατολικής Ρωμαϊκής Αυτοκρατορίας, με τα Βαλκάνια και το Κοσσυφοπέδιο προς Δυσμάς, και τον Καύκασο, τη Νότια Οσετία και την Αμπχαζία προς Βορράν. " αρχή, όμως, που πρέπει να καθοδηγεί την ευρωπαϊκή προσέγγιση είναι ο σεβασμός των ανθρώπων. Προτείνω, ενόψει της σοβαρότητας της κατάστασης στη Γεωργία, τη διοργάνωση έκτακτης συνεδρίασης της Επιτροπής Εξωτερικών Υποθέσεων του Ευρωπαϊκού Κοινοβουλίου και των εθνικών κοινοβουλίων των κρατών μελών, καθότι τους πολίτες τους εκπροσωπούμε εμείς οι βουλευτές.
<P>
Έχει καταστεί πλέον σαφές ότι η "συνέργεια για την περιοχή της Μαύρης Θάλασσας", την οποία είχε προτείνει στα τέλη του 2007 η Ευρωπαϊκή Επιτροπή, δεν επαρκεί. Είναι τώρα επείγον να προτείνει η Ένωση μια αληθινά φιλόδοξη πολιτική γειτονίας με τις χώρες που περιβάλλουν τη Μαύρη Θάλασσα, αρχής γενομένης από μια οικονομική ζώνη ελευθέρων συναλλαγών.
<SPEAKER ID="180" NAME="Titus Corlăţean  " AFFILIATION="PSE">
γραπτώς. - (RO) " ΕΕ δεν έχει δικαίωμα να επιτρέψει την επανάληψη του σεναρίου της Γεωργίας και σε άλλες περιοχές στις οποίες σοβούν συγκρούσεις.
<P>
Τα γεγονότα στη Γεωργία αποτελούν σοβαρή δοκιμασία των ικανοτήτων της ΕΕ να αντιδρά και να παρεμβαίνει στις περιοχές παγωμένων συγκρούσεων της πρώην Σοβιετικής Ένωσης. Είναι αναγκαίο να εξετάσει η Κοινότητα το ενδεχόμενο να αποστείλει στη Γεωργία μια πολιτική αποστολή παρατηρητών της Ευρωπαϊκής Ένωσης με σκοπό τον έλεγχο της συμμόρφωσης με τη συμφωνία εκεχειρίας.
<P>
" δυσανάλογη αντεπίθεση της Ρωσίας στη Νότια Οσετία είχε αρνητικές συνέπειες για τον πληθυσμό, καθώς και για τις υλικές υποδομές, ενώ συνιστούσε σοβαρή παράβαση των διεθνών κανόνων. Αυτό αναδεικνύει προφανώς την ανάγκη ενίσχυσης της ασφάλειας μέσω της παρουσίας μιας πολυεθνικής και αμερόληπτης ειρηνευτικής δύναμης.
<P>
" ΕΕ πρέπει επίσης να εξετάσει σοβαρά μια πιο συνεπή διαδικασία συνεργασίας με τη Δημοκρατία της Μολδαβίας και το ενδεχόμενο να προσφέρει, υπό ορισμένους όρους όσον αφορά την εγγύηση από το Κισινάου ορισμένων δημοκρατικών προτύπων, μια πιο σαφή ευρωπαϊκή προοπτική για αυτήν τη χώρα.
<P>
Προκειμένου να ενισχυθούν οι καλές σχέσεις και να αποφευχθούν τυχόν καταστάσεις σύγκρουσης, η περιφερειακή συνεργασία μεταξύ των χωρών που βρίσκονται γύρω από τη Μαύρη Θάλασσα πρέπει να μετατραπεί σε πολυδιάστατη συνεργασία με θεσμικό χαρακτήρα, λόγου χάρη μέσω της σύστασης μιας Ένωσης των χωρών της Μαύρης Θάλασσας.
<SPEAKER ID="181" NAME="Dragoş Florin David  " LANGUAGE="RO">
Κύριε Πρόεδρε του Ευρωπαϊκού Κοινοβουλίου, κύριε Πρόεδρε του Συμβουλίου της Ευρωπαϊκής Ένωσης, κυρία Επίτροπε, κυρίες και κύριοι συνάδελφοι.
<P>
Θέλω να απευθύνω τα συλλυπητήριά μου τόσο στους ρώσους όσο και στους γεωργιανούς πολίτες που έχασαν αγαπημένα τους πρόσωπα σε αυτήν την ανόητη σύγκρουση και να τους εκφράσω τη συμπαράστασή μου. Για ιστορικούς λόγους, σας ομιλώ σήμερα ως ευρωπαίος πολίτης με βαθιές ρίζες τόσο στη Ρωσία όσο και στη Γεωργία, ως πολίτης που αισθάνεται ότι μετέχει στην ευρωπαϊκή ποικιλομορφία και λιγότερο στην ευρωπαϊκή ενότητα.
<P>
Σε αυτήν τη σύγκρουση, δίνουμε έμφαση στην ενεργειακή κατάσταση στην Ευρώπη, στην "ιμπεριαλιστική" στάση της Ρωσίας και στον εθνικισμό και την έλλειψη διπλωματίας από την πλευρά της Γεωργίας, λησμονούμε όμως ότι άνθρωποι και, κυρίως, ελπίδες έχουν χαθεί σε αυτήν τη σύγκρουση. Θεωρώ ότι σήμερα, περισσότερο από κάθε άλλη φορά, πρέπει να γίνουμε όλοι μέρος μιας επωφελούς και εποικοδομητικής ενότητας, με βάση τη διπλωματική και εθνική ισορροπία, προκειμένου να ανταποκριθούμε στις μείζονες προκλήσεις που επιφυλάσσει το μέλλον για τις επόμενες γενιές.
<P>
Εν κατακλείδι, καλώ τους Προέδρους της Ρωσίας, της Γεωργίας και του Συμβουλίου της Ευρωπαϊκής Ένωσης να λάβουν όλα τα αναγκαία μέτρα για τον τερματισμό αυτής της περιφερειακής σύγκρουσης το ταχύτερο δυνατόν και την επάνοδο σε μια ανοικτή και ισορροπημένη πολιτική συνεργασίας, πρωτίστως προς όφελος των πολιτών. Ευχαριστώ.
<SPEAKER ID="182" NAME="Hanna Foltyn-Kubicka  " AFFILIATION="UEN">
γραπτώς. - (PL) Κύριε Πρόεδρε, τις τελευταίες εβδομάδες γίναμε μάρτυρες μιας επίθεσης της Ρωσίας κατά ενός κυρίαρχου και ανεξάρτητου κράτους. Είδαμε να καταλαμβάνονται εδάφη εκατοντάδες χιλιόμετρα μακριά από το θέατρο του πολέμου, και να κουρελιάζονται οι υποσχέσεις που είχαν δοθεί στη Δύση.
<P>
Είμαι πεπεισμένη ότι οι ευρωπαϊκές φιλοδοξίες της Γεωργίας ήταν ένας από τους δύο κύριους λόγους για την επίθεση της Ρωσίας. Ο δεύτερος ήταν η επιθυμία ελέγχου των διαύλων που διέρχονται από τη Γεωργία και χρησιμοποιούνται για τη μεταφορά πρώτων υλών και ενέργειας. Έχουμε πολιτική και ηθική υποχρέωση να στηρίξουμε τον πληθυσμό της Γεωργίας και να κάνουμε τη Ρωσία να καταλάβει ότι έχει παρέλθει οριστικά η εποχή κατά την οποία μπορούσε να επεμβαίνει κατά βούληση στον χώρο που η ίδια θεωρούσε ότι αποτελεί τη σφαίρα επιρροής της.
<P>
Τα πρόσφατα γεγονότα κατέστησαν απολύτως σαφές ότι η Ρωσία δεν μπορεί να είναι αξιόπιστος ενεργειακός εταίρος. Ο έλεγχος από τη Ρωσία του πετρελαίου και του φυσικού αερίου μάς έχει καταστήσει ομήρους του Κρεμλίνου. Κατά συνέπεια, η κύρια πρόκληση που καλούμαστε να αντιμετωπίσουμε τώρα είναι να απαλλαγούμε από την εξάρτηση από τις ρωσικές πρώτες ύλες. Το πώς μπορεί να επιτευχθεί αυτό είναι επί του παρόντος αμφιλεγόμενο. Εάν, ωστόσο, συνεχίσουμε να επενδύουμε σε έργα όπως οι αγωγοί North Stream και South Stream, θα προσφέρουμε στις ρωσικές αρχές νέα και ισχυρά μέσα άσκησης πίεσης στην Ευρωπαϊκή Ένωση. Οι Ρώσοι δεν θα διστάσουν καθόλου να εκμεταλλευτούν αυτό τους το πλεονέκτημα όταν κρίνουν ότι οι συνθήκες είναι κατάλληλες.
<SPEAKER ID="998" NAME="Roselyne Lefrançois  " AFFILIATION="PSE">
γραπτώς. - (FR) Οφείλω καταρχάς να ευχαριστήσω την κ. Lambert για την ποιότητα του έργου της.
<P>
" έκθεση επί της οποίας καλούμαστε να αποφασίσουμε αύριο παρουσιάζει το διπλό πλεονέκτημα ότι εξετάζει με νηφαλιότητα τις ατέλειες και τα προβλήματα του συστήματος του Δουβλίνου και διατυπώνει προτάσεις βελτίωσης της αποδοτικότητας των διαδικασιών και της κατάστασης των αιτούντων άσυλο.
<P>
Θέλω να υπογραμμίσω ορισμένες πτυχές οι οποίες, κατά τη γνώμη μου, έχουν θεμελιώδη σημασία: την ανάγκη ενίσχυσης των δικαιωμάτων των αιτούντων άσυλο και διασφάλισής τους με τον ίδιο τρόπο σε όλη την επικράτεια της ΕΕ· το γεγονός ότι η κράτηση των αιτούντων άσυλο πρέπει πάντα να αποτελεί έσχατη λύση και να αιτιολογείται δεόντως· την ανάγκη εξασφάλισης του καλύτερου επιμερισμού των αιτήσεων ασύλου, καθώς το τρέχον σύστημα επιβαρύνει με δυσανάλογο τρόπο τα κράτη μέλη τα οποία βρίσκονται στα εξωτερικά σύνορα της ΕΕ· την ανάγκη λήψης μέτρων κατά των κρατών μελών τα οποία δεν εγγυώνται την προσεκτική και δίκαιη εξέταση αυτών των αιτήσεων και, τέλος, τη σημασία της οικογενειακής επανένωσης και ενός ευρύτερου ορισμού της έννοιας του "μέλους οικογενείας", ώστε να συμπεριλαμβάνει όλους τους στενούς συγγενείς.
<SPEAKER ID="183" NAME="Marian-Jean Marinescu  " AFFILIATION="PPE-DE">
γραπτώς. - (RO) Το σημαντικότερο επίτευγμα της σημερινής έκτακτης συνεδρίασης του Ευρωπαϊκού Συμβουλίου είναι η ενότητα των κρατών μελών.
<P>
Δεν πρέπει να επιστρέψουμε σε ψυχροπολεμικές καταστάσεις. " Ρωσική Ομοσπονδία πρέπει να λάβει ένα ενωτικό μήνυμα από την ΕΕ: οφείλει να σεβαστεί την κυριαρχία και την εδαφική ακεραιότητα των χωρών, να αποσύρει τα στρατεύματά της από περιοχές παγωμένων συγκρούσεων και να συμμορφωθεί προς τις διεθνείς συμβάσεις και συνθήκες που έχει υπογράψει, ενώ δεν πρέπει να στηρίξει την εξωτερική της πολιτική στις δυνατότητές της ως προμηθεύτριας ενέργειας.
<P>
Αυτή η ενότητα των κρατών μελών πρέπει επίσης να είναι εμφανής στις μελλοντικές ενέργειες της Ένωσης: σχεδιασμός μιας κοινής ενεργειακής πολιτικής βάσει της δημιουργίας νέων διαύλων μεταφορών με σκοπό τη χρησιμοποίηση πηγών ενέργειας εκτός των σημερινών, σχεδιασμός μιας σειράς πολιτικών για τη Μαύρη Θάλασσα με σκοπό την ενίσχυση της σημασίας της περιοχής από γεωστρατηγική άποψη και από την άποψη της ασφάλειας, καθώς και ενεργός συμμετοχή και προώθηση νέων μηχανισμών για την επίλυση των παγωμένων συγκρούσεων στην περιοχή.
<P>
Σε αυτό το πλαίσιο, η αναθεώρηση της πολιτικής γειτονίας είναι επιβεβλημένη. Χώρες όπως η Ουκρανία, η Μολδαβία, η Γεωργία ή το Αζερμπαϊτζάν πρέπει να συμπεριληφθούν σε έναν συνεκτικό και επισπευσμένο μηχανισμό ο οποίος, σε περίπτωση εκπλήρωσης των αναγκαίων προϋποθέσεων, θα μπορούσε να οδηγήσει σε μελλοντική προσχώρησή τους στην ΕΕ.
<SPEAKER ID="184" NAME="Péter Olajos  " AFFILIATION="PPE-DE">
γραπτώς. - (HU) Γεωργία - ψευδαίσθηση ελευθερίας;
<P>
Όλοι γνωρίζουμε ότι ο πόλεμος μεταξύ Γεωργίας και Ρωσίας δεν αφορά τη Γεωργία. Οι συνάδελφοί μου γνωρίζουν, όπως το γνωρίζουν και οι αρχηγοί κρατών και κυβερνήσεων που συνεδριάζουν σήμερα στις Βρυξέλλες, ότι συζητούν για πιθανές κυρώσεις.
<P>
Στο μέσο των προσπαθειών μας υπέρ της ακόμη μεγαλύτερης ολοκλήρωσης της Ευρωπαϊκής Ένωσης, η σύγκρουση μεταξύ της Γεωργίας και της Ρωσίας έρχεται από το πουθενά για να μας υπενθυμίσει ότι ακόμα και τον 21ο αιώνα συνεχίζουν να λαμβάνονται αποφάσεις με βάση την ισχύ.
<P>
Κατά τη διάρκεια της προσεχούς επταετίας, η Ρωσία είναι πιθανό να δαπανήσει 190 δισ. δολάρια για όπλα και για την ανάπτυξη του στρατού της. Δεν θα φοβάται να χρησιμοποιήσει τα στρατεύματά της, τα οποία θα έχει εκσυγχρονίσει χρησιμοποιώντας τα δολάρια από το πετρέλαιο και το φυσικό αέριο - αυτό τουλάχιστον αποδεικνύει ο Αύγουστος του 2008.
<P>
Ως Ούγγρος που ήταν κάποτε αναγκασμένος να είναι πολίτης της ρωσικής αυτοκρατορίας, μου είναι πολύ δύσκολο να καταλήξω σε αυτό το συμπέρασμα. " ρωσική απειλή είναι ζωντανή και έχει ήδη εισβάλει στην καθημερινή μας σκέψη, όχι μόνο λόγω των τιμών της ενέργειας αλλά και από την εικόνα της φάλαγγας των αρμάτων μάχης που εισέρχονταν στη Γεωργία.
<P>
Συγχρόνως, είμαι βέβαιος ότι οι συνάδελφοί μου και όσοι μετέχουν στην ευρωπαϊκή σύνοδο κορυφής γνωρίζουν καλά ότι στην τρέχουσα σύγκρουσή μας με τη Ρωσία δεν διακυβεύεται απλώς η ειρήνη στη Γεωργία, την Ουκρανία ή τη Δυτική Ευρώπη. Μπορούμε να καθορίσουμε το πλαίσιο και τις κύριες πτυχές του μελλοντικού διαλόγου με μια κοινή, αποφασιστική απάντηση της Ένωσης - ή θα αναγκαστούμε να ζούμε με σύντροφο την άκρως δογματική ρωσική εξωτερική πολιτική.
<P>
Τα κράτη μέλη της Ένωσης τα οποία ζούσαν υπό τον ζυγό της σοβιετικής κατοχής πριν από είκοσι χρόνια γνωρίζουν τι συνεπάγεται αυτός ο κίνδυνος, όποιο ιδεολογικό ένδυμα και αν ενδυθεί. Οι ηγέτες των νέων κρατών μελών έχουν, επομένως, την ηθική υποχρέωση να προστατεύσουν τους ψηφοφόρους τους από την αυξανόμενη εξωτερική απειλή.
<SPEAKER ID="185" NAME="Toomas Savi  " AFFILIATION="ALDE">
γραπτώς. - (EN) Κύριε Πρόεδρε, η ρωσική επιθετικότητα κατά της Γεωργίας έχει κάνει την παγκόσμια κοινή γνώμη να αμφισβητεί την απόφαση της Διεθνούς Ολυμπιακής Επιτροπής να ανατεθεί στο Σότσι της Ρωσίας το δικαίωμα φιλοξενίας της Χειμερινής Ολυμπιάδας του 2014. Το Σότσι βρίσκεται στις ακτές της Μαύρης Θάλασσας, σε απόσταση μόλις 20 μιλίων από τα σύνορα της Ρωσικής Ομοσπονδίας και της Αμπχαζίας, και ως εκ τούτου πολύ κοντά σε μια ζώνη σύγκρουσης.
<P>
Υπάρχει, όμως, και μια άλλη πτυχή η οποία με απασχολεί. Όπως και στην περίπτωση του Πεκίνου, υπάρχουν ιδιωτικές κατοικίες οι οποίες εμποδίζουν λόγω της θέσης τους την κατασκευή ολυμπιακών εγκαταστάσεων. Για παράδειγμα, οι κατασκευαστικές εργασίες που βρίσκονται σε εξέλιξη οδηγούν στην ισοπέδωση ενός ολόκληρου χωριού με την ονομασία Eesti-Aiake, που σημαίνει "Εσθονικός Κήπος", το οποίο είχαν ιδρύσει πριν από 120 χρόνια 36 οικογένειες από την Εσθονία, οι οποίες μετανάστευσαν στην περιοχή του Καυκάσου της αυτοκρατορικής Ρωσίας και στις οποίες χορηγήθηκαν εκτάσεις στην περιοχή.
<P>
Οι ρωσικές αρχές κατασκευάζουν εξέδρες, οι οποίες πρόκειται να χρησιμοποιηθούν για 14 μόλις ημέρες κατά τη διάρκεια των Ολυμπιακών Αγώνων, στον χώρο στον οποίο βρίσκεται το παλαιότερο τμήμα του χωριού. " αποζημίωση που θα καταβληθεί στις οικογένειες λέγεται ότι είναι χαμηλότερη από την αγοραία τιμή των οικοπέδων.
<P>
Τέτοιες εξοργιστικές ενέργειες παραβιάζουν το φυσικό δικαίωμα στην ιδιοκτησία και, επομένως, πρέπει να καταδικάζονται.
<SPEAKER ID="186" NAME="Esko Seppänen  " AFFILIATION="GUE/NGL">
γραπτώς. - (EN) Ο Πρόεδρος της Γεωργίας, κ. Μιχαήλ Σακασβίλι, τον οποίο η αντιπολίτευση κατηγορεί για εκλογική απάτη σε τεράστια κλίμακα και για εκτεταμένη διαφθορά, ανήλθε στην εξουσία υποκινώντας τον ακραίο γεωργιανό εθνικισμό, και με την υπόσχεση να υποχρεώσει τη Νότια Οσετία και την Αμπχαζία, οι οποίες διάκεινται φιλικά προς τη Ρωσία, να ενσωματωθούν στη Γεωργία.
<P>
Οι "νωμένες Πολιτείες Αμερικής είναι ο καλύτερος σύμμαχος της Γεωργίας, αλλά και το Ισραήλ δεν πάει πίσω. Οι "νωμένες Πολιτείες έστειλαν 130-170 στρατιωτικούς εκπαιδευτές στη χώρα, ενώ το Ισραήλ πάνω από 100. Ο Iike Tomer, όπως είναι το κωδικό του όνομα, ήταν στρατιώτης σε επίλεκτη μονάδα του ισραηλινού στρατού που στρατολογήθηκε για να εκτελέσει εκπαιδευτικά καθήκοντα από την "Defensive Shield", μια εταιρεία η οποία πωλεί στρατιωτικές υπηρεσίες και διευθύνεται από τον στρατηγό Gal Hirsch, τον αντιήρωα του πολέμου που έχασε το Ισραήλ ενάντια στον Λίβανο. Είχε να πει το εξής: "Με βάση τα ισραηλινά πρότυπα, οι στρατιώτες είχαν σχεδόν μηδενικές ικανότητες ενώ οι αξιωματικοί ήταν μέτριοι. Ήταν ξεκάθαρο ότι το να σταλεί ένας τέτοιος στρατός στον πόλεμο συνιστούσε παραλογισμό". Μια επίθεση η οποία ήταν παράλογη και ασύνετη οδήγησε στην ολοκληρωτική ήττα του στρατού των παλιάτσων του Σακασβίλι.
<P>
Οι στρατιώτες εγκατέλειψαν τον βαρύ οπλισμό τους, αφήνοντάς τον στα χέρια των ρωσικών στρατευμάτων, και τράπηκαν σε άτακτη φυγή με κατεύθυνση την Τιφλίδα. Τέτοια γενναία κατορθώματα δεν αξίζουν την υποστήριξη του Ευρωπαϊκού Κοινοβουλίου. Έχουν την υποστήριξη του νεοσυντηρητικού γεωργιανού λόμπι των "ΠΑ, με επικεφαλής τον Randy Scheunemann, σύμβουλο του προεδρικού υποψηφίου John McCain για θέματα εξωτερικής πολιτικής. Βρίσκεται ταυτοχρόνως στο μισθολόγιο και του McCain και του Σακασβίλι, ενώ το τελευταίο 18μηνο έχει λάβει 290 000 δολάρια "ΠΑ ως αμοιβή από τη Γεωργία. Συμφωνώ, εντούτοις, ότι οι Ρώσοι αντέδρασαν υπερβολικά έντονα.
<SPEAKER ID="187" NAME="Csaba Sógor  " AFFILIATION="PPE-DE">
γραπτώς. - (HU) Σύμφωνα με ορισμένες απόψεις, η κρίση στον Καύκασο ξεκίνησε από την ομιλία του προέδρου Μπους στη Ρίγα το 2005, όταν δήλωσε ότι απαιτείται μια νέα Συμφωνία της Γιάλτας. Θα μπορούσε κάλλιστα να είχε δηλώσει ότι απαιτείται μια νέα Συνθήκη του Τριανόν, δεδομένου ότι η δυστυχία πολλών μικρών λαών και χωρών δεν άρχισε από τον Δεύτερο Παγκόσμιο Πόλεμο αλλά από τη συνθήκη ειρήνης του Τριανόν με την οποία ολοκληρώθηκε ο Πρώτος Παγκόσμιος Πόλεμος. " πρόταση του τότε αμερικανού προέδρου Ουίλσον όσον αφορά την αυτοδιάθεση των λαών έχει παραμείνει μόνο ένα όνειρο.
<P>
Σήμερα, ενόψει της κρίσης στον Καύκασο, πολλοί μιλούν για τα συμφέροντα των μεγάλων δυνάμεων, για το πετρέλαιο και για τον πόλεμο, όμως λένε ελάχιστα για το δικαίωμα αυτοδιάθεσης των λαών που ζουν εκεί. Ο σημαντικότερος ρόλος της ΕΕ σε τέτοιες συγκρούσεις θα μπορούσε να είναι να λειτουργεί η ίδια ως παράδειγμα προς μίμηση. Μεταξύ των κρατών μελών της ΕΕ, τα 11 εγγυώνται με τον έναν ή τον άλλο τρόπο την αυτονομία των μειονοτήτων. Αυτό ισοδυναμεί με το 41% των κρατών μελών της ΕΕ.
<P>
Στόχος είναι μια υποδειγματική πολιτική για τις εθνικές μειονότητες σε όλα τα κράτη μέλη της ΕΕ: όχι στο 41%, αλλά στο 100%! Μια Ευρωπαϊκή Ένωση με μια υποδειγματική πολιτική για τις εθνικές μειονότητες θα μπορούσε ακόμη και να λάβει πιο δραστικά μέτρα σε περιοχές όπως ο Καύκασος.
<SPEAKER ID="188" NAME="Daniel Strož  " AFFILIATION="GUE/NGL">
γραπτώς. - (CS) Ήδη από την έναρξη των συζητήσεων για την αναγνώριση της ανεξαρτησίας του Κοσσυφοπεδίου, είχαμε προειδοποιήσει ότι ένα τέτοιο μέτρο θα αποτελούσε την απαρχή μιας σειράς ανεξέλεγκτων γεγονότων, τις αρνητικές συνέπειες των οποίων μπορούμε μόνο να φανταστούμε, αλλά την έκβασή τους πολύ δύσκολα μπορούμε να την προβλέψουμε.
<P>
Ακόμη και από το βήμα του Κοινοβουλίου της Τσεχίας, το κόμμα CPBM έχει εκφράσει τη διαφωνία του για την αναγνώριση του Κοσσυφοπεδίου από την Τσεχική Δημοκρατία. Όσοι έπαιζαν με τη φωτιά δεν πρέπει τώρα να εκπλήσσονται επειδή κάηκαν δάχτυλα σε μια άλλη περιοχή της υδρογείου, ιδίως όταν ο εταίρος τους ήταν ένα τόσο προβληματικό πρόσωπο όσο ο πρόεδρος Μιχαήλ Σακασβίλι.
<P>
" λύση στην τρέχουσα κατάσταση είναι ο σεβασμός του διεθνούς δικαίου, ο οποίος είναι ιδιαίτερα σημαντικός για ένα μικρό κράτος όπως η Τσεχική Δημοκρατία, με την ιστορική πείρα του. Οι όποιες απόπειρες δημιουργίας φοβιών με τη χρήση διαφόρων πολιτικών σε αυτήν τη συγκυρία είναι απλούστατα λανθασμένες και επικίνδυνες.
<P>
" αντίδραση ορισμένων κρατών του ΝΑΤΟ και η αλλαγή των σχέσεων με τη Ρωσία πρέπει να συγκριθούν, για παράδειγμα, με τη συμμετοχή της Ρωσίας στον αγώνα κατά της διεθνούς τρομοκρατίας και επίσης, λόγου χάρη, με το γεγονός ότι το 70% των προμηθειών που απαιτούνται για τη εκστρατευτική μονάδα στο Αφγανιστάν μεταφέρονται μέσω του εδάφους της Ρωσικής Ομοσπονδίας. Το γεγονός αυτό είναι, ασφαλώς, γνωστό στο αρχηγείο του ΝΑΤΟ.
<P>
" κατάσταση δεν πρόκειται να διευθετηθεί με έντονους χαρακτηρισμούς και χειρονομίες, αλλά με ορθολογικό διάλογο γύρω από το τραπέζι των διαπραγματεύσεων.
<SPEAKER ID="189" NAME="József Szájer  " AFFILIATION="PPE-DE">
γραπτώς. - (HU) Έχουν περάσει σαράντα χρόνια από τότε που τα στρατεύματα του Συμφώνου της Βαρσοβίας συνέτριψαν την Τσεχοσλοβακία και ανέτρεψαν την κυβέρνηση που είχε θέσει ως στόχο της να καταστήσει την κομμουνιστική δικτατορία δημοκρατική. Δυστυχώς, η σοσιαλιστική Ουγγαρία διαδραμάτισε επίσης επαίσχυντο ρόλο στην επιχείρηση, μαζί με τα υπόλοιπα κράτη δορυφόρους της Σοβιετικής Ένωσης, εξυπηρετώντας έτσι τον ωμό, ιμπεριαλιστικό δεσποτισμό της Μόσχας. Παρακαλούμε τους λαούς της Σλοβακίας και της Τσεχίας να μας συγχωρήσουν για αυτό.
<P>
Για εμάς τους Ούγγρους αυτό είναι ιδιαίτερα οδυνηρό, καθότι δώδεκα χρόνια νωρίτερα, το 1956, τα σοβιετικά στρατεύματα έπνιξαν με παρόμοιο τρόπο την ουγγρική εξέγερση στο αίμα. Συντρίβοντας την Άνοιξη της Πράγας, η Μόσχα κατέδειξε ότι μπορούσε να κάνει ό,τι επιθυμεί εντός της σφαίρας επιρροής της, την οποία είχε κλέψει από την Ευρώπη κατά τη λήξη του Δευτέρου Παγκοσμίου Πολέμου, και ότι δεν υπήρχαν σύνορα για την ιμπεριαλιστική ξεδιαντροπιά και την υποκρισία της σοβιετικής Ρωσίας.
<P>
Μόνο ένα μέσο υπάρχει για την αντιμετώπιση αυτής της κατάστασης - η ακλόνητη, αποφασιστική υπεράσπιση των ανθρωπίνων δικαιωμάτων των πολιτών και των αρχών της δημοκρατίας και της εθνικής κυριαρχίας, καθώς και η ανάληψη δράσης κατά της επιθετικότητας. Αυτό είναι αναγκαίο έτσι ώστε η δημοκρατική Ευρώπη να στείλει σήμερα ένα απολύτως σαφές μήνυμα!
<SPEAKER ID="997" NAME="Andrzej Jan Szejna  " AFFILIATION="PSE">
γραπτώς. - (PL) Φρονώ ότι πρέπει να είμαστε πολύ προσεκτικοί ως προς την αξιολόγηση της σύγκρουσης μεταξύ της Ρωσίας και της Γεωργίας.
<P>
Δεν υπάρχει αμφιβολία ότι η Ρωσία παραβίασε τις αρχές του διεθνούς δικαίου όταν διέσχισε τα σύνορα και εισήλθε στη γεωργιανή επικράτεια. Καταδικάζω δε εντόνως αυτήν τη δυσανάλογη αντίδραση της Ρωσίας. Δεν πρέπει, ωστόσο, να λησμονούμε ότι και η γεωργιανή πλευρά φέρει μέρος της ευθύνης, καθότι αυτή ξεκίνησε τη στρατιωτική δράση. " προσφυγή σε τέτοια μέσα δεν μπορεί ποτέ να προσφέρει τη λύση σε μια σύγκρουση.
<P>
" Ευρωπαϊκή Ένωση εκλήθη να αναλάβει τον πολύ σημαντικό ρόλο του διαμεσολαβητή σε αυτήν την κατάσταση. Θεωρώ ότι η Ένωση ορθώς καταδίκασε την αναγνώριση από τη Ρωσία της ανεξαρτησίας της Νότιας Οσετίας και της Αμπχαζίας. " εθνική κυριαρχία και η εδαφική ακεραιότητα της Γεωργίας πρέπει να γίνουν σεβαστές.
<P>
Κατά τη γνώμη μου, δεδομένης της παρούσας κατάστασης, επιβάλλεται να αποστείλει η Ευρωπαϊκή Ένωση αποστολή ειρήνευσης και παρακολούθησης στη Νότια Οσετία.
<P>
" τρέχουσα κατάσταση καταδεικνύει την ανάγκη ακόμη πιο στενής συνεργασίας με τις χώρες της περιοχής της Μαύρης Θάλασσας.
<P>
Ψήφισα υπέρ της έγκρισης της κοινής πρότασης ψηφίσματος σχετικά με την κατάσταση στη Γεωργία.
<SPEAKER ID="190" NAME="Marian Zlotea  " AFFILIATION="PPE-DE">
γραπτώς. - (RO) Φρονώ ότι είναι πολύ σημαντικό, σε αυτήν την ευαίσθητη συγκυρία, η Ευρώπη να αποδείξει ότι είναι ενωμένη και ότι υποστηρίζει μια ενιαία θέση όσον αφορά τη σύγκρουση στη Γεωργία.
<P>
Παρόλα αυτά, πρέπει να συνεχίσουμε να παρέχουμε βοήθεια και να συμβάλλουμε στην ανοικοδόμηση των πληγεισών περιοχών στη Γεωργία, και να στηρίζουμε τα μέτρα οικοδόμησης εμπιστοσύνης, καθώς και την ανάπτυξη της περιφερειακής συνεργασίας. Συγχρόνως, είναι αναγκαίο να επιταχύνει η Ευρώπη την ανάπτυξη των ευρωπαϊκών ενεργειακών προγραμμάτων (όπως τα έργα Nabucco και P8).
<P>
Ακόμη και αν το μεγαλύτερο μέρος της προσοχής εστιάζεται στη Γεωργία, αν λάβουμε υπόψη τη γεωγραφική θέση του Αζερμπαϊτζάν, νομίζω ότι πρέπει να έχουμε επίσης κατά νου την ανάγκη δημιουργίας μιας εταιρικής σχέσης ΕΕ-Αζερμπαϊτζάν για την υποστήριξη και συνέχιση των ενεργειακών προγραμμάτων της ΕΕ.
<P>
Θέλω να υπογραμμίσω ότι η διευθέτηση των παγωμένων συγκρούσεων στην περιοχή της Μαύρης Θάλασσας μπορεί να επιτευχθεί μόνο εντός των ορίων και βάσει των κανόνων του διεθνούς δικαίου, σύμφωνα με την αρχή του σεβασμού της εδαφικής ακεραιότητας των χωρών και της εθνικής τους κυριαρχίας στο σύνολο της επικράτειάς τους, καθώς και σύμφωνα με την αρχή του απαραβίαστου των συνόρων.
<P>
Στηρίζω τη θέση του Συμβουλίου, σύμφωνα με την οποία η Ευρωπαϊκή Ένωση είναι έτοιμη να δεσμευτεί, μεταξύ άλλων και με την παρουσία της στην περιοχή, να υποστηρίξει κάθε προσπάθεια για τη διασφάλιση μιας ειρηνικής και μόνιμης λύσης στη σύγκρουση στη Γεωργία. Φρονώ ότι μόνο μέσω του διαλόγου και των διαπραγματεύσεων μπορούμε να επιτύχουμε τα επιθυμητά αποτελέσματα.

<CHAPTER ID="029">
Παρακολούθηση των εθνικών σχεδίων δράσης για την ενεργειακή απόδοση: μια πρώτη εκτίμηση (σύντομη παρουσίαση) 
<SPEAKER ID="314" NAME="Πρόεδρος">
Επισημάνετε ότι χαμηλώσαμε λίγο τα φώτα στην Αίθουσα. Φαντάζομαι ότι είναι στο πλαίσιο της ενεργειακής εξοικονόμησης.
<P>
Αυτό ταιριάζει στην περίσταση, καθώς η ημερήσια διάταξη προβλέπει τη σύντομη παρουσίαση της έκθεσης από τον κύριο Gyürk, εκ μέρους της Επιτροπής Βιομηχανίας, Έρευνας και Ενέργειας, για την παρακολούθηση των εθνικών σχεδίων δράσης για την ενεργειακή απόδοση: μια πρώτη εκτίμηση.
<SPEAKER ID="315" NAME="András Gyürk" LANGUAGE="HU">
Σας ευχαριστώ για το βήμα κύριε Πρόεδρε. Κύριε Επίτροπε, η κρίση με το φυσικό αέριο τον Ιανουάριο είχε σίγουρα ένα θετικό αποτέλεσμα. Τόνωσε το διάλογο για την ενεργειακή πολιτική σε κάθε Κράτος Μέλος.
<P>
Παρομοίως, εδώ στο Ευρωπαϊκό Κοινοβούλιο, έγιναν πολλές συζητήσεις για διάφορες εναλλακτικές οδούς μεταφοράς, τη διεύρυνση των αποθηκευτικών δυνατοτήτων καθώς και το μελλοντικό ρόλο της ατομικής ενέργειας. Παρόλα αυτά, έχουμε αφιερώσει πολύ λίγη προσοχή στην ενεργειακή απόδοση. Είμαι ιδιαίτερα ευτυχής για την ευκαιρία που μας δόθηκε από την έκθεση για τα Εθνικά Σχέδια Δράσης για την Ενεργειακή Απόδοση να συζητήσουμε το συγκεκριμένο θέμα τις τελευταίες εβδομάδες.
<P>
" σημασία της ενεργειακής απόδοσης βρίσκεται στην ικανότητά της να επιτυγχάνει αισθητά αποτελέσματα γρηγορότερα από ότι άλλα μέσα. Όπως επισήμανε πρόσφατα ο Επίτροπος για την Ενέργεια Andris Piebalgs, τα μέτρα της ΕΕ για τις συσκευές σε κατάσταση εκτός λειτουργίας (off mode) θα μπορούσαν να μειώσουν τις απώλειες από τις συσκευές σε κατάσταση αναμονής όσο το αντίστοιχο της ετήσιας ενεργειακής κατανάλωσης της Ουγγαρίας.
<P>
Θα ήθελα να τονίσω κατηγορηματικά ότι η ενεργειακή απόδοση μπορεί να θεραπεύσει όλα τα προβλήματα που αφορούν την ενεργειακή πολιτική. Πρώτο και κύριο, θα μπορούσε να μετριάσει την ενεργειακή εξάρτηση της Ευρώπης από τρίτες χώρες. Επιπλέον, η ενεργειακή απόδοση, μπορεί να έχει ευεργετική επίδραση στην ανταγωνιστικότητα της Ευρωπαϊκής βιομηχανίας και μπορεί να μειώσει την επιβάρυνση του περιβάλλοντος. Να προσθέσουμε επίσης ότι η βελτίωση της ενεργειακής απόδοσης μπορεί να ελαφρύνει λίγο τους πιο ευάλωτους καταναλωτές.
<P>
Φυσικά, υπάρχουν μεγάλες διαφορές στις περιστάσεις, στο δυναμικό καθώς και στις νομοθετικές πρωτοβουλίες μεταξύ των Καρτών Μελών. Για αυτό το λόγο, συμφωνούμε με την Οδηγία της ΕΕ του 2006 που διατυπώνει μέτρα έτσι ώστε τα Κράτη Μέλη να συνοψίσουν στα Εθνικά Σχέδια Δράσης τους τα σχεδιαζόμενα μέτρα για τη βελτίωση της ενεργειακής απόδοσης.
<P>
Στην παρούσα έκθεση, επιχειρήσαμε να εξάγουμε γενικά συμπεράσματα σχετικά με τα προαναφερθέντα Σχέδια Δράσης. Την ίδια στιγμή, θέσαμε ως στόχο να καθορίσουμε τα απαραίτητα μελλοντικά βήματα για τη νομοθεσία της ΕΕ. Θα ήθελα να επικεντρώσω την προσοχή σε ορισμένα καίρια σημεία στην έκθεση.
<P>
Καταρχάς, η έκθεση καλεί την Επιτροπή να αναλάβει δράση για την αντιμετώπιση των καθυστερήσεων στην προετοιμασία των Εθνικών Σχεδίων Δράσης για την Ενεργειακή Απόδοση. Αυτή τη φορά, πρέπει να εξεταστεί κατά πόσο τα σχέδια συνοδεύονται από πρακτικά βήματα από μέρους των Καρτών Μελών. Ένα σημαντικό μειονέκτημα αρκετών Εθνικών Σχεδίων Δράσης είναι ότι απέχουν πολύ από τις πολιτικές των κυβερνήσεών τους.
<P>
Κατά δεύτερον, οι πόροι που αφορούν τη βελτίωση της ενεργειακής απόδοσης πρέπει να αυξηθούν τόσο σε εθνικό όσο και σε Κοινοτικό επίπεδο. Ως αποτέλεσμα της οικονομικής κρίσης, είναι πολύ λίγοι οι Ευρωπαίοι πολίτες που έχουν την οικονομική δυνατότητα να επενδύσουν στη δική τους ενεργειακή απόδοση. Συνεπώς, τα ήδη υπάρχοντα προγράμματα παροχής κινήτρων για την ενεργειακή απόδοση, πρέπει να διευρυνθούν άμεσα. Αυτό μας οδηγεί στον επόμενο επταετή Κοινοτικό προϋπολογισμό, στον οποίο πρέπει να τονιστεί περισσότερο η ενεργειακή απόδοση και να γίνουν σημαντικές βελτιώσεις που να περιλαμβάνουν φοροαπαλλαγές.
<P>
Τρίτον, υπάρχει συνεχής ανάγκη για νομοθεσία στον τομέα της ενεργειακής απόδοσης στην Ευρωπαϊκή Ένωση. Πιστεύω ότι οι συστάσεις της Ευρωπαϊκής Επιτροπής είναι προς τη σωστή κατεύθυνση. Για παράδειγμα, η αυστηρότερη νομοθεσία στην ενεργειακή κατανάλωση των κτηρίων θα μπορούσε να επιφέρει σημαντική εξοικονόμηση.
<P>
Τέταρτον, οι εθνικές κυβερνήσεις πρέπει να αναλάβουν ένα ηγετικό ρόλο για την ανάπτυξη λύσεων ενεργειακής απόδοσης. Αυτές οι προσπάθειες θα πρέπει να αντικατοπτρίζονται σε εκτεταμένες εκπαιδευτικές εκστρατείες. Οι καταναλωτές θα επενδύσουν στην ενεργειακή τους απόδοση μόνο όταν γνωρίζουν πλήρως τα οφέλη που μπορούν να αποκομίσουν.
<P>
Τέλος, θα ήθελα να μοιραστώ μαζί σας μια ακόμη σκέψη. Πιστεύω ότι η ενεργειακή απόδοση δεν μπορεί να αντιμετωπίζεται ως υποδεέστερος στόχος ακόμη και σε περιόδους ύφεσης. Εξάλλου, τα προγράμματα ενεργειακής απόδοσης μπορούν να δημιουργήσουν εκατοντάδες χιλιάδες θέσεις εργασίας στην Ευρώπη. Σε μια χρονιά μαζικών απολύσεων, αυτή η διάσταση δεν μπορεί να είναι εκτός θέματος.
<SPEAKER ID="316" NAME="Janez Potočnik">
Μέλος της Επιτροπής. - Κύριε Πρόεδρε, σας ευχαριστώ για την ευκαιρία να απευθυνθώ σε αυτή την περίοδο συνόδου του Ευρωπαϊκού Κοινοβουλίου που συζητά, μεταξύ άλλων, το ζήτημα της αξιολόγησης από την Επιτροπή των Εθνικών Σχεδίων Δράσης για την Ενεργειακή Απόδοση (ΕΣΔΕΑ), που παρουσιάστηκε στη Δεύτερη Στρατηγική Επισκόπηση της Ενεργειακής Πολιτικής το Νοέμβριο του 2008 και την προηγούμενη ανακοίνωση της Επιτροπής του Ιανουαρίου 2008.
<P>
Μια πιο λεπτομερής τεχνική σύνθεση της αξιολόγησης της Επιτροπής για τα ΕΣΔΕΑ θα παρουσιαστεί σε έγγραφο της Επιτροπής για τα ΕΣΔΕΑ την άνοιξη.
<P>
Θα ήθελα έτσι, να αδράξω αυτή την ευκαιρία για να ευχαριστήσω τον εισηγητή, κύριο Gyürk, για τη συμβολή του, καθώς και την Επιτροπή Βιομηχανίας, Έρευνας και Ενέργειας (ITRE) για τις πολύτιμες συζητήσεις και σχόλιά της.
<P>
Τα τελευταία χρόνια, η Επιτροπή έχει δηλώσει ξεκάθαρα ότι η ενεργειακή απόδοση αποτελεί την πρώτη προτεραιότητα της ενεργειακής πολιτικής της Ευρωπαϊκής Ένωσης και θεμέλιο λίθο για την επίτευξη των στόχων του 2020, και τα Εθνικά Σχέδια Δράσης για την Ενεργειακή Απόδοση παίζουν εν προκειμένω ένα σημαντικό ρόλο. " Οδηγία για την ενεργειακή απόδοση κατά την τελική χρήση και τις υπηρεσίες ενέργειας θέτει μια υποχρέωση, όπως γνωρίζετε, στα Κράτη Μέλη για την παρουσίαση αυτών και υποχρεούνται να αποδείξουν στην πράξη πως πρόκειται να επιτύχουν τους εθνικούς στόχους για την ενεργειακή απόδοση.
<P>
" αρχική προθεσμία για την υποβολή τους από τα Κράτη Μέλη ήταν η 30ή Ιουνίου 2007 αλλά, όπως γνωρίζετε, πολλά Κράτη Μέλη δυστυχώς καθυστέρησαν. Τα τελευταία ΕΣΔΕΑ έφτασαν στην Επιτροπή τον Ιούνιο 2008.
<P>
Σε αυτή τη φάση, η Επιτροπή έχει ολοκληρώσει όλες τις μεμονωμένες αξιολογήσεις και έχει αποστείλει επιστολές με τα αποτελέσματα αυτών των αξιολογήσεων σε όλα τα Κράτη Μέλη. Ως παρακολούθηση, έλαβε χώρα ένας αριθμός διμερών συναντήσεων, και ορισμένα Κράτη Μέλη δήλωσαν ότι θα ήθελαν τα ίδια να βελτιώσουν τα ΕΣΔΕΑ τους επόμενους μήνες. Όπως τονίστηκε από τα μέλη της Επιτροπής Βιομηχανίας, Έρευνας και Ενέργειας, τα πρώτα Εθνικά Σχέδια Δράσης για την Ενεργειακή Απόδοση αποδείχθηκαν μια πολύ χρήσιμη άσκηση. Όντως, πολλά Κράτη Μέλη προετοίμασαν για πρώτη φορά ολοκληρωμένα σχέδια δράσης για ενεργειακή εξοικονόμηση. Πολλά Κράτη Μέλη επιβεβαίωσαν ότι βρήκαν πολύ χρήσιμη τη δια-τομεακή προσπάθεια που χρειαζόταν για να προετοιμαστούν.
<P>
Σύμφωνα με την Οδηγία για τις Ενεργειακές Υπηρεσίες, τα ΕΣΔΕΑ έχουν μόνο ένα περιορισμένο ρόλο. Παρόλα αυτά, η Επιτροπή, σε ανακοίνωσή της το Νοέμβριο 2008, και σε άλλες πρόσφατες δηλώσεις, ενθάρρυνε τα Κράτη Μέλη να διευρύνουν το ρόλο τους.
<P>
" Επιτροπή θα προετοιμάσει ένα νέο Σχέδιο Δράσης της Ευρωπαϊκής Ένωσης για Εξοικονόμηση Ενέργειας που θα ενδυναμώσει και θα εστιάσει τις δράσεις της Ευρωπαϊκής Ένωσης, βοηθώντας τα Κράτη Μέλη, τις επιχειρήσεις και τους πολίτες της ΕΕ να εξοικονομήσουν ενέργεια με έναν οικονομικά αποδοτικό τρόπο.
<P>
Στην έκθεσή σας, παροτρύνατε την Επιτροπή να προτείνει ένα δεσμευτικό στόχο για την εξοικονόμηση ενέργειας. Ο υπάρχων στόχος εξοικονόμησης ενέργειας του 20% πρωτογενούς ενέργειας μέχρι το 2020, όπως γνωρίζετε σήμερα αποτελεί έναν μη δεσμευτικό στόχο. Παρόλα αυτά, η Επιτροπή πιστεύει ότι με τη δέσμη μέτρων για το κλίμα και την ενέργεια, καθώς και τις προτάσεις της Δεύτερης Στρατηγικής Επισκόπησης της Ενεργειακής Πολιτικής, μπορούμε να φτάσουμε το 20%.
<P>
Σωστά επισημαίνεται στην έκθεση του κυρίου Gyürk ότι η οικονομική υποστήριξη πρέπει να αυξηθεί. Τα οικονομικά ζητήματα που σχετίζονται με την ενεργειακή εξοικονόμηση αναγνωρίστηκαν από την Επιτροπή στο Eυρωπαϊκό σχέδιο για την ανάκαμψη της οικονομίας τις 26 Νοεμβρίου 2008, και σε άλλες συντονισμένες προσπάθειες που σκοπό έχουν να βοηθήσουν στη δημιουργία θέσεων εργασίας, οι οποίες είναι συχνά σε μικρές και μεσαίες επιχειρήσεις, καθώς οι επενδύσεις στην ενεργειακή απόδοση, και ιδιαίτερα σε κτήρια, αφορούν κυρίως σχέδια ανακαίνισης μικρής κλίμακας.
<P>
Κλείνοντας, θα ήθελα να υπενθυμίσω ότι στη διάρκεια της θητείας αυτής της Επιτροπής, οι ηγέτες της ΕΕ έχουν αναλάβει μια πραγματική δέσμευση για την προώθηση της ενεργειακής απόδοσης. " ενίσχυση της επένδυσης στην ενεργειακή απόδοση και στις συναφείς νέες τεχνολογίες προσφέρει μια ουσιαστική συμβολή στη βιώσιμη ανάπτυξη καθώς και στην ασφάλεια ανεφοδιασμού. " ενεργειακή απόδοση έχει ευρύτερες επιδράσεις, πολύ περισσότερες από την ενεργειακή πολιτική. Επιδρά θετικά στην οικονομία της Ευρωπαϊκής Ένωσης γενικότερα: η αύξηση της ενεργειακής απόδοσης βοηθά στη δημιουργία νέων θέσεων εργασίας, υποκινεί την οικονομική ανάπτυξη και βελτιώνει την ανταγωνιστικότητα. Όπως σωστά αναφέρατε, ακριβώς αυτό πρέπει να κάνουμε σε αυτούς τους δύσκολους και απαιτητικούς καιρούς.
<SPEAKER ID="317" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 19 Φεβρουαρίου 2009.
<P>
Γραπτές δηλώσεις (άρθρο 142 του Κανονισμού)
<SPEAKER ID="318" NAME="Šarūnas Birutis  " LANGUAGE="LT">
Είναι ξεκάθαρο ότι οι τιμές του πετρελαίου πέφτουν, αλλά μόλις περάσει αυτή η οικονομική κρίση, οι τιμές θα ξανανέβουν. Συνεπώς, επιτρέψτε μου να υπενθυμίσω ότι είναι σημαντικό να διαφοροποιηθούν οι πηγές ενέργειας και οι οδοί εφοδιασμού της ΕΕ με στόχο την άμβλυνση των αρνητικών επιδράσεων που μπορεί να προκύψουν λόγω μιας μελλοντικής πετρελαϊκής κρίσης.
<P>
" εξάρτηση των Κρατών Μελών της ΕΕ, ιδιαίτερα των "ενεργειακών νησίδων" της ΕΕ, από την εισαγωγή ενέργειας και από τις υπάρχουσες υποδομές, ποικίλλει. Μπορούμε να μιλήσουμε για κοινή αγορά ενέργειας όταν, για παράδειγμα, τα κράτη της Βαλτικής, συμπεριλαμβανομένης της Λιθουανίας, είναι ενεργειακές νησίδες; " αδυναμία της Ευρώπης να έχει μία ενιαία φωνή απέναντι στους κύριους προμηθευτές ενέργειας, αποτελεί ένα μεγάλο πρόβλημα. Στη θεωρία, δημιουργούμε μια φιλόδοξη Ευρωπαϊκή ενεργειακή πολιτική αλλά στην πράξη, οι διμερείς ενεργειακές πολιτικές συνεχίζουν να κυριαρχούν. Συνάδελφοι βουλευτές, η πολιτικοποίηση του ενεργειακού τομέα, δε συμβάλλει στη σταθερότητα. Μπορούμε και πρέπει να αλλάξουμε την κατάσταση μέσω της διαφοροποίησης και της αλληλεγγύης. Πρέπει να συμπληρώσουμε τους ενεργειακούς κρίκους που λείπουν και να δημιουργήσουμε ένα μηχανισμό συντονισμού της ΕΕ, με στόχο την αντίδραση σε παρόμοιες κρίσεις. Είναι σημαντικό τα Κράτη Μέλη που έχουν μεγαλύτερη εξάρτηση από προμήθεια ενέργειας, να έχουν επαρκή ενεργειακά αποθέματα. Δεν πρέπει μόνο να κοιτάμε τα μεσοπρόθεσμα μέτρα για την ασφάλεια ενεργειακού εφοδιασμού, αλλά πρέπει να σκεφτόμαστε και μακροπρόθεσμα. " Ευρώπη με τη σειρά της πρέπει να διαφοροποιήσει τις πηγές ενέργειας και να βελτιώσει την ασφάλεια εφοδιασμού.
<SPEAKER ID="981" NAME="Cristian Silviu Buşoi  " LANGUAGE="RO">
" ενεργειακή απόδοση είναι όλο και πιο σημαντική αυτή την περίοδο καθώς αντιμετωπίζουμε πραγματικές προκλήσεις σχετικά με την παροχή ενέργειας στην ΕΕ και καθώς χρειάζεται να καταβάλουμε μεγαλύτερη προσπάθεια για τη μείωση των εκπομπών του διοξειδίου του άνθρακα. Είμαι υπέρ μιας προσέγγισης στο πρόβλημα της ενεργειακής απόδοσης, η οποία θα είναι συνεπής με τις άλλες πολιτικές της ΕΕ, ιδιαίτερα με τη δέσμη μέτρων για την καταπολέμηση των κλιματικών αλλαγών και την ανάγκη διαφοροποίησης των πηγών ενέργειας.
<P>
Πιστεύω ότι ο τομέας της Ε&Α πρέπει να υποστηριχτεί, καθώς αυτό μπορεί να έχει σημαντική συνεισφορά στην ενίσχυση της ενεργειακής απόδοσης. " Επιτροπή και οι κυβερνήσεις των Κρατών Μελών πρέπει να υποστηρίξουν περισσότερο σχέδια που έχουν ως στόχο την ενίσχυση της ενεργειακής απόδοσης, είτε μιλάμε για επενδύσεις για να γίνουν οι δημόσιες μεταφορές όσο πιο ενεργειακά αποδοτικές γίνονται, είτε για μόνωση κτηρίων κτλ. Πιστεύω ότι οι κυβερνητικοί πόροι πρέπει να στρέφονται πιο πολύ προς αυτή την κατεύθυνση παρά προς την επιχορήγηση των τιμών της ενέργειας, καθώς αυτά τα σχέδια παρέχουν, την ίδια στιγμή, υποστήριξη στους ευάλωτους καταναλωτές που είναι αντιμέτωποι με τις αυξανόμενες τιμές της ενέργειας.
<P>
Καλώ έτσι τα Κράτη Μέλη να διατυπώσουν αποτελεσματικά και ρεαλιστικά σχέδια δράσης, για να παρέχουν στους πολίτες όσο το δυνατόν περισσότερη πληροφόρηση σχετικά με την ενεργειακή απόδοση και να συνεργαστούν μέσω της ανταλλαγής ορθής πρακτικής. Προτρέπω επίσης την Επιτροπή να υποστηρίξει τις εθνικές αρχές, ιδιαίτερη με τη μορφή τεχνικής βοήθειας.
<SPEAKER ID="319" NAME="Daniel Petru Funeriu  " LANGUAGE="RO">
" ενεργειακή απόδοση των κτηρίων είναι ένα σημαντικό ζήτημα που αφορά ιδιαίτερα χώρες που έχουν κληρονομήσει ένα μεγάλο αριθμό κτηρίων που κατασκευάστηκαν σύμφωνα με τα χαμηλής ποιότητας πρότυπα της Κομμουνιστικής περιόδου.
<P>
Θα ήθελα, με αφορμή αυτή την ευκαιρία, να ζητήσω από την Επιτροπή να υιοθετήσει χρηματοδοτικά μέσα και αποτελεσματικές διαδικασίες για την ανακαίνιση των θερμαντικών συστημάτων αυτών των κτηρίων, τηρώντας το στόχο της αύξησης 20% στην ενεργειακή απόδοση στην ΕΕ μέχρι το 2020.
<SPEAKER ID="980" NAME="Iosif Matula  " LANGUAGE="RO">
" ενεργειακή απόδοση είναι ένας από τους σημαντικότερους στόχους της Ευρωπαϊκής Ένωσης, και η επίτευξη αυτού του στόχου θα σηματοδοτήσει ένα σημαντικό βήμα προς την εφαρμογή της βιώσιμης ανάπτυξης. Για αυτό το λόγο, πέρα από τις προσπάθειες των Κρατών Μελών να συμμετέχουν ενεργά στην προώθηση πολιτικών που θα έχουν στόχο μια πιο αποτελεσματική ενεργειακή κατανάλωση, πρέπει να υπάρχει επίσης συντονισμός σε Κοινοτικό επίπεδο για την επίτευξη καλύτερων αποτελεσμάτων.
<P>
Ένας τρόπος για να επιτευχθεί ενεργειακή απόδοση είναι η θερμική μόνωση των κτηρίων. Σύμφωνα με μια έρευνα, είναι δυνατή η μείωση της απώλειας ενέργειας σε Κοινοτικό επίπεδο κατά περίπου 27%, το οποίο συνεπάγεται, κατά συνεκδοχή, μείωση του κόστους που καλούνται να πληρώσουν οι πολίτες.
<P>
Ένα πρόβλημα που αντιμετωπίζουν οι τοπικές κοινότητες που προτείνουν σχέδια ανακαίνισης οικιακών συστημάτων θέρμανσης, είναι η περίπλοκες διαδικασίες που πρέπει να ακολουθήσουν. Συνεπώς τα μέτρα που θα παρθούν στο μέλλον, θα πρέπει να απλοποιούν αυτές τις διαδικασίες. Αυτός ο στόχος της μεγαλύτερης ενεργειακής απόδοσης μέσω της μόνωσης των κτηρίων πρέπει να έχει αποδέκτες δυσπραγούσες κοινωνικές ομάδες, ενισχύοντας έτσι την αρχή της αλληλεγγύης στην Ευρώπη.
<SPEAKER ID="320" NAME="Άννυ Ποδηματά  " AFFILIATION="PSE">
γραπτώς. - " εμπειρία από την πρώτη αξιολόγηση των εθνικών σχεδίων δράσης δείχνει έμπρακτα ότι οι συνθήκες στην ΕΕ είναι ακόμα ανώριμες για την υποστήριξη μέτρων προώθησης της ενεργειακής αποδοτικότητας. Σημαντική αδυναμία των πρώτων ΕΣΔΕΑ αποτελεί, πέρα από τις μεγάλες καθυστερήσεις υποβολής τους από κάποια κράτη μέλη μεταξύ των οποίων και η Ελλάδα, το γεγονός ότι τα φιλόδοξα σχέδια δεν συνοδεύονται από σαφώς οριοθετημένες και με προστιθέμενη αξία πρακτικές προτάσεις. Κι αυτό παρόλο που σύμφωνα με πρόσφατα στοιχεία της Ευρωπαϊκής Επιτροπής, εάν επιτυγχανόταν ο στόχος της εξοικονόμησης ενέργειας κατά 20%, η ΕΕ θα χρησιμοποιούσε περίπου 400 Mtoe λιγότερη πρωτογενή ενέργεια και οι εκπομπές CO2 θα μειώνονταν κατά 860 Mt.
<P>
Δεν έχει γίνει, συνεπώς, πλήρως κατανοητό το μέγεθος των δυνατοτήτων που μας δίνει η προώθηση της ενεργειακής αποδοτικότητας, ιδιαίτερα σε μία περίοδο οικονομικής ύφεσης όπως αυτή που διανύουμε. Θα πρέπει λοιπόν, η ΕΕ να προχωρήσει χωρίς άλλη καθυστέρηση στη συμπερίληψη της ενεργειακής αποδοτικότητας σε όλες τις τομεακές πολιτικές με σαφείς προτάσεις και μέτρα υποστήριξης, και να αυξήσει τις κοινοτικές ενισχύσεις προς αυτή την κατεύθυνση. " ενεργειακή αποδοτικότητα αποτελεί σημείο κλειδί μετά και την ψήφιση του Κλιματικού Πακέτου, και μπορεί να εγγυηθεί την ενεργειακή ασφάλεια, τον περιορισμό των εκπομπών αερίων του θερμοκηπίου, καθώς και την τόνωση της οικονομίας της Ευρώπης.

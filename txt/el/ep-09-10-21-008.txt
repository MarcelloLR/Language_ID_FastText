<CHAPTER ID="008">
Οι θεσμικές πτυχές της δημιουργίας της Ευρωπαϊκής Υπηρεσίας Εξωτερικής Δράσης - Δημιουργία Ευρωπαϊκής Υπηρεσίας Εξωτερικής Δράσης: η πρόοδος όσον αφορά τις διαπραγματεύσεις με τα κράτη μέλη (συζήτηση) 
<SPEAKER ID="167" NAME="Πρόεδρος">
" ημερήσια διάταξη προβλέπει την κοινή συζήτηση της έκθεσης του κ. Elmar Brok σχετικά με τις θεσμικές πτυχές της δημιουργίας της Ευρωπαϊκής Υπηρεσίας Εξωτερικής Δράσης και της δήλωσης του Συμβουλίου και της Επιτροπής σχετικά με τη δημιουργία της Ευρωπαϊκής Υπηρεσίας Εξωτερικής Δράσης.
<SPEAKER ID="168" NAME="Elmar Brok" LANGUAGE="DE">
Κύριε Πρόεδρε, κυρία Malmström, κυρία Επίτροπε, κυρίες και κύριοι, πολύ σύντομα η Συνθήκη της Λισαβόνας θα έχει επιτέλους επικυρωθεί, και τώρα αρχίζουμε να εξετάζουμε τον τρόπο εφαρμογής της. Όλοι γνωρίζουμε ότι το Σύνταγμα πρέπει να γίνει πράξη, και αυτό είναι εξίσου σημαντικό με το κείμενο ενός Συντάγματος ή του πρωτογενούς δικαίου, όπως η Συνθήκη.
<P>
Συνεπώς, θέλω να υπενθυμίσω για μια ακόμη φορά σε όλους την αρχική μας πρόθεση, καθότι οι τρέχουσες συζητήσεις μας σχετικά με την Υπηρεσία Εξωτερικής Δράσης, τον Ύπατο Εκπρόσωπο και τον Αντιπρόεδρο της Επιτροπής αντιπροσωπεύουν ένα από τα αποτελέσματα της Συνταγματικής Συνέλευσης, στην οποία έδωσε συνέχεια η διακυβερνητική διάσκεψη για τη Συνθήκη της Λισαβόνας.
<P>
Πρόθεσή μας ήταν να καταστήσουμε την Ευρωπαϊκή Ένωση αποτελεσματικότερη, παρέχοντάς της τη δυνατότητα να εκφράζεται στην παγκόσμια σκηνή με μία φωνή. Γι' αυτό χρειαζόμαστε αυτόν τον νέο τύπο Υπάτου Εκπροσώπου και Αντιπροέδρου, ο οποίος πρέπει να έχει στη διάθεσή του μια αξιόπιστη υπηρεσία που να του επιτρέπει να ανταποκρίνεται επαρκώς στα καθήκοντά του.
<P>
" δεύτερη αρχή της Συνταγματικής Συνέλευσης ήταν η διαφάνεια και η τρίτη η δημοκρατία. Αυτά ήταν τα τρία σημεία εκκίνησης, κατέστη δε σαφές στην κοινοβουλευτική πλειοψηφία της Συνταγματικής Συνέλευσης, που αποτελούνταν κυρίως από βουλευτές των εθνικών κοινοβουλίων, ότι η Ευρωπαϊκή Ένωση είναι πάντα αποτελεσματικότερη σε τομείς στους οποίους ενεργεί σύμφωνα με την κοινοτική μέθοδο και είναι πάντα σχετικά αναποτελεσματική σε τομείς στους οποίους ενεργεί σύμφωνα με τη διακυβερνητική μέθοδο.
<P>
Ακολουθώντας το πνεύμα αυτών των προκαταρκτικών εργασιών, η εφαρμογή της Συνθήκης δεν πρέπει να οδηγήσει σε ενίσχυση της διακυβερνητικής προσέγγισης κατά τρόπο που να υποβαθμίζεται η κοινοτική μέθοδος, η οποία υπόκειται σε δημοκρατικό έλεγχο, ενώ είναι επίσης επιτυχέστερη και διαφανέστερη.
<P>
Ως εκ τούτου, ορισμένες φορές αδυνατώ να κατανοήσω γιατί τα κράτη μέλη ενδιαφέρονται πρωτίστως για τα οργανογράμματα, αλλά όχι για το πώς εφαρμόζονται στην πράξη αυτές οι αρχές. Θεωρούμε ότι δεν χρειαζόμαστε μια νέα γραφειοκρατία στο ενδιάμεσο μεταξύ Συμβουλίου και Επιτροπής η οποία, μακροπρόθεσμα, θα απασχολεί 6 000 έως 8 000 άτομα, θα λειτουργεί εντελώς ανεξάρτητα και θα μετατραπεί σε ανεξάρτητο βασίλειο επί του οποίου δεν θα μπορούμε να ασκήσουμε κανέναν έλεγχο.
<P>
Ας υποθέσουμε ότι αυτή η υπηρεσία θα τεθεί υπό τον έλεγχο της Επιτροπής ως διοικητικό όργανο, και ας δεχτούμε ότι πρέπει να αποτελεί "sui generis" όργανο. Δεν μπορεί να αποτελεί κανονική υπηρεσία της Επιτροπής, διότι στον τομέα της εξωτερικής πολιτικής και της πολιτικής ασφάλειας, οι αρμοδιότητες μοιράζονται μεταξύ της Κοινότητας και του Συμβουλίου. Κατά συνέπεια, πρέπει να μεριμνήσουμε ώστε να διασφαλίζεται η δυνατότητα του Συμβουλίου να ασκεί τα δικαιώματά του με εύλογο τρόπο και να εφαρμόζεται μια καλόπιστη προσέγγιση.
<P>
Είναι σημαντικό να τονιστεί ότι οι εθνικοί εμπειρογνώμονες στην Επιτροπή πρέπει να αντιμετωπίζονται διαφορετικά από ό,τι στο παρελθόν· με άλλα λόγια, πρέπει να διαθέτουν ίσα δικαιώματα. Πρέπει να καταστεί σαφές ότι τα ελεγκτικά και δημοσιονομικά δικαιώματα του Κοινοβουλίου δεν πρέπει να περιοριστούν καθ' οιονδήποτε τρόπο, αλλά πρέπει, απεναντίας, να ενισχυθούν.
<P>
Συνεπώς, θέλω να υπενθυμίσω στην Επιτροπή σε αυτό το σημείο της συζήτησης ότι δεν έχουμε μόνον δικαίωμα διαβούλευσης· εμείς οι βουλευτές έχουμε υποχρεώσει την Επιτροπή να δεχτεί την παροχή σύμφωνης γνώμης. Δεν θα εξαιρέσουμε από τις διαδικασίες ακροάσεων την Επιτροπή και τον Ύπατο Εκπρόσωπο. Πρέπει να διασφαλίσουμε ότι, στην περίπτωση των αλλαγών που αφορούν τους κανονισμούς υπηρεσιακής κατάστασης καθώς και τους δημοσιονομικούς κανονισμούς, το Ευρωπαϊκό Κοινοβούλιο θα ασκεί δικαίωμα συναπόφασης όπως ακριβώς και στη δημοσιονομική διαδικασία. Κατά συνέπεια, καλώ τα δύο θεσμικά όργανα να περιγράψουν στις δηλώσεις τους το πώς ακριβώς θα μπορέσουν να συνδυαστούν αρμονικά οι αρχές της αποτελεσματικότητας, της διαφάνειας και της δημοκρατίας. Από τα έγγραφα της COREPER στα οποία είχα πρόσβαση δεν μπόρεσα να αποκομίσω ξεκάθαρη εικόνα επ' αυτού.
<P>
(Χειροκροτήματα)
<SPEAKER ID="169" NAME="Cecilia Malmström" LANGUAGE="SV">
Κύριε Πρόεδρε, κυρία Επίτροπε, κύριε Brok, κυρίες και κύριοι βουλευτές, γνωρίζω ότι η δημιουργία της Ευρωπαϊκής Υπηρεσίας Εξωτερικής Δράσης είναι θέμα ιδιαίτερου ενδιαφέροντος για το παρόν Σώμα. Διάβασα με μεγάλο ενδιαφέρον και με ισχυρό αίσθημα συμμετοχής την έκθεση την οποία κατέθεσε ο κ. Brok και ενέκρινε τη Δευτέρα η Επιτροπή Συνταγματικών Υποθέσεων. Εξυπακούεται ότι η Προεδρία συμφωνεί πλήρως με τα όσα υποστηρίζει στην έκθεσή του ο κ. Brok ως προς το γεγονός ότι η Υπηρεσία Εξωτερικής Δράσης αποτελεί καίριας σημασίας μέσο στην κοινή μας προσπάθεια να καταστήσουμε πιο δραστήρια και συνεκτική την ευρωπαϊκή εξωτερική πολιτική, έτσι ώστε να αποκτήσει πιο θετική εικόνα σε διεθνές επίπεδο.
<P>
Πρόθεσή μας είναι να γεφυρώσουμε το χάσμα που υπήρχε μεταξύ της δράσης της Επιτροπής και του Συμβουλίου, προκειμένου οι πολιτικές της Ένωσης να κινούνται προς την ίδια κατεύθυνση. Αυτό είναι αναγκαίο αν θέλουμε να είμαστε όσο το δυνατόν πιο αποτελεσματικοί. Συνεπώς, είναι σημαντικό να εξασφαλιστούν οι βέλτιστες δυνατές προϋποθέσεις κατά την έναρξη λειτουργίας της Υπηρεσίας Εξωτερικής Δράσης. Αυτή είναι μια από τις μεγαλύτερες και σημαντικότερες προκλήσεις όσον αφορά τη Συνθήκη της Λισαβόνας. Υπάρχουν πολλά κομμάτια του παζλ που πρέπει να μπουν στη θέση τους, και γι' αυτό βρίσκονται σε εξέλιξη εκτεταμένες προετοιμασίες στους κόλπους του Συμβουλίου.
<P>
Επιδιώκεται να εγκριθεί έκθεση από το Ευρωπαϊκό Συμβούλιο την οποία, αμέσως μετά τον διορισμό του, να μπορεί να χρησιμοποιήσει ως σημείο εκκίνησης ο Ύπατος Εκπρόσωπος για τη διαμόρφωση της πρότασής του σχετικά με την Υπηρεσία Εξωτερικής Δράσης. Φυσικά, στο πλαίσιο αυτής της διαδικασίας θα διεξαχθεί διαβούλευση με το Ευρωπαϊκό Κοινοβούλιο όσον αφορά την κατάθεση της πρότασης του Υπάτου Εκπροσώπου. Εν τω μεταξύ, η Προεδρία θα μεριμνήσει για τη διενέργεια τακτικού διαλόγου με το Ευρωπαϊκό Κοινοβούλιο. Διεξάγουμε ήδη, και θα συνεχίσουμε και στο μέλλον, αυτόν τον διάλογο. Είναι σημαντικό να υπάρχουν τακτικές επαφές γι' αυτά τα θέματα μεταξύ του Ευρωπαϊκού Κοινοβουλίου, του Συμβουλίου και της Επιτροπής, όχι μόνον μεταξύ αξιωματούχων, αλλά και σε επίπεδο πολιτικής.
<P>
Αμέσως μετά το ιρλανδικό δημοψήφισμα -και επί τη ευκαιρία, αισθανόμαστε μεγάλη ικανοποίηση για τη θετική του έκβαση- τα κράτη μέλη και η Επιτροπή ξεκίνησαν πολύ εντατικές προσπάθειες για την προετοιμασία της Ευρωπαϊκής Υπηρεσίας Εξωτερικής Δράσης. Οι προσπάθειες αυτές σημειώνουν πρόοδο, ενώ είμαι απολύτως βέβαιη ότι την επόμενη εβδομάδα θα μπορέσουμε να παρουσιάσουμε μια σειρά πρακτικών ιδεών στο Ευρωπαϊκό Συμβούλιο όσον αφορά τον μελλοντικό Ύπατο Εκπρόσωπο. Δεδομένου ότι η κατάθεση της τελικής πρότασης αποτελεί αρμοδιότητα του Υπάτου Εκπροσώπου, το άτομο που θα αναλάβει αυτό το αξίωμα θα συμμετάσχει στη συγκεκριμένη διαδικασία αμέσως μετά τον διορισμό του. Αυτό είναι πολύ σημαντικό προκειμένου να επιτραπεί στον Ύπατο Εκπρόσωπο να συμβάλει στη διαμόρφωση της πρότασης.
<P>
" Προεδρία θα παρουσιάσει μια καταρχήν συμφωνία που θα καλύπτει πέντε βασικές πτυχές, συγκεκριμένα το πεδίο δραστηριότητας της Υπηρεσίας Εξωτερικής Δράσης, το νομικό της καθεστώς, την επάνδρωση και τη χρηματοδότησή της καθώς και τις αντιπροσωπείες της ΕΕ. Δεν έχουμε ολοκληρώσει ακόμη αυτή τη διαδικασία και οι συζητήσεις εξακολουθούν να βρίσκονται σε εξέλιξη, όμως θα σας παρουσιάσω τη σημειωθείσα, μέχρι στιγμής, πρόοδο καθώς, σε αυτό το πλαίσιο, φαίνεται να επιτυγχάνεται σημαντικό επίπεδο συμφωνίας μεταξύ του Συμβουλίου και της Επιτροπής, ευελπιστώ δε ότι θα εξασφαλιστεί επίσης η συμφωνία του Ευρωπαϊκού Κοινοβουλίου.
<P>
Όσον αφορά το πεδίο δραστηριοποίησης της Ευρωπαϊκής Υπηρεσίας Εξωτερικής Δράσης, είναι σαφές ότι πρέπει να θεσπίσουμε γεωγραφικά και θεματικά "γραφεία" με συλλογική ευθύνη για καθήκοντα τα οποία σήμερα διαχειρίζονται η Επιτροπή και η Γραμματεία του Συμβουλίου. " Επιτροπή θα συνεχίσει να είναι επιφορτισμένη με τη βασική ευθύνη για τα θέματα που σχετίζονται με το εμπόριο, τη βοήθεια και τη διεύρυνση, παρότι μένει ακόμη να αποφασιστεί η ακριβής διαχωριστική γραμμή μεταξύ των καθηκόντων της Ευρωπαϊκής Επιτροπής και της Υπηρεσίας Εξωτερικής Δράσης στον τομέα της βοήθειας.
<P>
Τα κράτη μέλη και η Επιτροπή συμφωνούν επίσης στο ότι το νομικό καθεστώς της Υπηρεσίας Εξωτερικής Δράσης πρέπει να αντικατοπτρίζει και να υποστηρίζει τον μοναδικό ρόλο, τον "sui generis" χαρακτήρα της εντός του συστήματος της ΕΕ. Όποια και αν είναι η νομική λύση που θα αποφασιστεί εν τέλει, πρέπει να ανταποκρίνεται στις αρχές της χρηστής διακυβέρνησης και να διασφαλίζει τη λογοδοσία.
<P>
Το προσωπικό θα προσλαμβάνεται από την Επιτροπή, τη Γραμματεία του Συμβουλίου και τα κράτη μέλη. Αυτό ορίζεται με σαφήνεια στη Συνθήκη της Λισαβόνας. Όλες αυτές οι κατηγορίες προσωπικού πρέπει να έχουν δικαίωμα πρόσληψης με ισότιμους όρους. Οι αντιπροσωπείες της ΕΕ θα τεθούν υπό την αρμοδιότητα του Υπάτου Εκπροσώπου αμέσως μόλις τεθεί σε ισχύ η Συνθήκη της Λισαβόνας.
<P>
Ένα σημαντικό ζήτημα είναι η σύσταση της Ευρωπαϊκής Υπηρεσίας Εξωτερικής Δράσης σε συνεργασία με το Ευρωπαϊκό Κοινοβούλιο. Μετά τον διορισμό του, ο Ύπατος Εκπρόσωπος θα συμβουλεύεται τακτικά το Ευρωπαϊκό Κοινοβούλιο σχετικά με τους κύριους προσανατολισμούς και τις σημαντικές επιλογές κατεύθυνσης στο πλαίσιο της κοινής εξωτερικής πολιτικής και πολιτικής ασφάλειας καθώς και της κοινής πολιτικής ασφάλειας και άμυνας. Είμαι βέβαιη ότι η στενή επαφή με το Ευρωπαϊκό Κοινοβούλιο θα προωθηθεί επίσης σε επίπεδο αξιωματούχων. " Ευρωπαϊκή Υπηρεσία Εξωτερικής Δράσης πρέπει, συνεπώς, να διαθέτει μια υπηρεσία που να είναι υπεύθυνη για την επικοινωνία με το Ευρωπαϊκό Κοινοβούλιο.
<P>
Αυτό είναι σε γενικές γραμμές το σημείο στο οποίο βρίσκονται σήμερα οι συζητήσεις. Δεν μπορώ να υπεισέλθω σε περαιτέρω λεπτομέρειες, καθόσον δεν έχουμε ακόμη ολοκληρώσει τις συνομιλίες μας, όμως θα καταβάλουμε κάθε δυνατή προσπάθεια ώστε να συνεχίσουμε να τηρούμε ενήμερο το Κοινοβούλιο για τη σημειωθείσα πρόοδο. Ασφαλώς, δεδομένου ότι δεν έχει ακόμη οριστεί ο Ύπατος Εκπρόσωπος, οι ιδέες αυτές παραμένουν απλώς ιδέες, αυτό είναι όλο. Εν τέλει, την πρόταση θα την καταθέσει ο Ύπατος Εκπρόσωπος, σύμφωνα με τις διατάξεις της Συνθήκης.
<P>
Σε αυτό το σημείο θέλω να σας ευχαριστήσω που μου δώσατε την ευκαιρία να μιλήσω από αυτό το βήμα, προσβλέπω δε σε μια εποικοδομητική συζήτηση, κατά τη διάρκεια της οποίας εννοείται ότι θα παρακολουθήσω πολύ προσεκτικά τις απόψεις του Κοινοβουλίου και θα προσπαθήσω να απαντήσω όσο το δυνατόν πιο ικανοποιητικά όσες ερωτήσεις θελήσετε ενδεχομένως να μου απευθύνετε.
<SPEAKER ID="170" NAME="Benita Ferrero-Waldner" LANGUAGE="EN">
Κύριε Πρόεδρε, θέλω να πιστεύω ότι βρισκόμαστε στο τελευταίο στάδιο της διαδικασίας που αποβλέπει στο να τεθεί σε ισχύ η Συνθήκη της Λισαβόνας, και στην ολοκλήρωση μιας οκταετούς πορείας συζητήσεων και διαπραγματεύσεων. Μετά το αποφασιστικό αποτέλεσμα του ιρλανδικού δημοψηφίσματος, ευελπιστούμε όλοι ότι πολύ σύντομα θα ακολουθήσει επίσης η επικύρωση από την πλευρά της Τσεχίας. Αν αυτό το καταφέρουμε την 20ή επέτειο της επανένωσης της Ευρώπης, θα είναι μια σπουδαία ημέρα για την Ευρώπη και τους πολίτες της - αν μη τι άλλο επειδή θα είμαστε σε θέση να εστιάσουμε την προσοχή μας στις επείγουσες προκλήσεις και τα πολιτικά ζητήματα που αντιμετωπίζουμε.
<P>
Καθώς πλησιάζουμε τα τελευταία στάδια αυτής της διαδικασίας, επιτρέψτε μου να συγχαρώ το Κοινοβούλιο, και ιδίως την Επιτροπή Συνταγματικών Υποθέσεων, με εισηγητή τον Elmar Brok, για τη γνωμοδότησή του σχετικά με την Ευρωπαϊκή Υπηρεσία Εξωτερικής Δράσης, που αποτελεί καίριο στοιχείο της Συνθήκης της Λισαβόνας. " δημιουργία της ΕΥΕΔ προσφέρει στην Ευρωπαϊκή Ένωση και σε όλα τα όργανα που την συναπαρτίζουν την ευκαιρία να επιτύχουν αυτό που ελπίζαμε για πολύ καιρό τώρα: να αποκτήσουμε κοινή φωνή στον κόσμο και να ενισχύσουμε την επιρροή της ΕΕ στον κόσμο.
<P>
" έκθεση του κ. Brok αναγνωρίζει τις σημαντικές αυτές δυνατότητες. Σε συνδυασμό με τη σημερινή σημαντική συζήτηση και πολλές άλλες διαβουλεύσεις με εκπροσώπους του Κοινοβουλίου, συνεισφέρει ζωτικές πληροφορίες για το έργο που καλείται να επιτελέσει η σουηδική Προεδρία, σε συνεργασία και με τα κράτη μέλη και τη Γραμματεία του Συμβουλίου, τους επόμενους μήνες. Είμαι στην ευχάριστη θέση να επιβεβαιώσω ότι η Επιτροπή στηρίζει ένθερμα τη συνολική προσέγγιση του Κοινοβουλίου. Συμφωνώ με τις αρχές της διαφάνειας, της δημοκρατίας και της συνεκτικότητας τις οποίες επικαλεστήκατε στην ομιλία σας. Είναι προφανώς σημαντικό να συνεργαστούν αρμονικά όλα τα θεσμικά όργανα για να βοηθήσουν τον νεοδιορισθέντα Ύπατο Εκπρόσωπο και Αντιπρόεδρο στο έργο της προετοιμασίας της απόφασης για τη δημιουργία μιας ΕΥΕΔ - απόφασης η οποία, όπως γνωρίζετε, προϋποθέτει τη συναίνεση της Επιτροπής αλλά και τη διαβούλευση με το Κοινοβούλιο.
<P>
Καταρχάς, επιτρέψτε μου να αναφερθώ στο καθεστώς της ΕΥΕΔ. Πράγματι, θα αποτελεί "sui generis" όργανο, δεδομένου ότι δεν υπάρχει κάποιο προηγούμενο πρότυπο που να μπορεί να ακολουθηθεί. Δημιουργούμε κάτι εντελώς καινούργιο. Δεν θα είναι ούτε διακυβερνητικό όργανο ούτε θα στηρίζεται εξ ολοκλήρου στην κοινοτική μέθοδο· πρέπει ωστόσο να διασφαλίσουμε ότι το νέο σύστημα θα διαθέτει γνήσια ευρωπαϊκό προσανατολισμό, που θα εμπνέεται από, και θα χρησιμοποιεί ως βάση εκκίνησης, τα πλεονεκτήματα των κοινοτικών πολιτικών, όπως επίσης επισημάνθηκε ήδη. Το καίριο ερώτημα που πρέπει να θέσουμε όλοι εμείς είναι τι ακριβώς πρέπει να είναι σε θέση να προσφέρει η ΕΥΕΔ. " απάντηση σε αυτό το ερώτημα πρέπει να είναι ο στόχος μας. Μέσω της συνεργασίας των διαφόρων παραγόντων που δραστηριοποιούνται στο πεδίο των εξωτερικών σχέσεων, μπορούμε να διασφαλίσουμε ότι οι σχέσεις μας με τον έξω κόσμο θα είναι σαφείς και συνεκτικές και θα βασίζονται σε μια ενιαία δέσμη στόχων πολιτικής. " ΕΥΕΔ πρέπει να διαθέτει κύρος ως κεντρικός άξονας της εξωτερικής πολιτικής της ΕΕ, ως το σημείο διαμόρφωσης και συντονισμού αυτής της πολιτικής. Πρέπει επίσης να γίνεται αντιληπτό, τόσο στο εσωτερικό όσο και στο εξωτερικό της Ευρωπαϊκής Ένωσης, ότι επιτελεί αυτόν τον ρόλο, ενώ θα είναι αποτελεσματική μόνον εάν συνεργάζεται αρμονικά με τα υπόλοιπα θεσμικά όργανα και σέβεται πλήρως τη διοργανική ισορροπία.
<P>
Γι' αυτό πιστεύω ότι είναι πολύ σημαντικό να συγκροτηθεί η ΕΥΕΔ κατά τρόπο που να της επιτρέπει να συνεργάζεται πολύ στενά με την Επιτροπή και το Συμβούλιο και να ανταποκρίνεται στην ανάγκη πλήρους λογοδοσίας της στο Ευρωπαϊκό Κοινοβούλιο. Για το Κοινοβούλιο, ο συνδυασμός των αρμοδιοτήτων στον τομέα της εξωτερικής δράσης σε μία ενιαία υπηρεσία θα έχει, νομίζω, ως αποτέλεσμα να βελτιωθεί η δυνατότητα του Κοινοβουλίου να ασκεί τα καθήκοντά του ως ελεγκτής της πολιτικής της Ένωσης. Ενόψει των χαρακτηριστικών της ίδιας της υπηρεσίας, ο τρόπος συνεργασίας της με το Κοινοβούλιο και με τον Ύπατο Εκπρόσωπο και Αντιπρόεδρο θα πρέπει επίσης να είναι, κατά κάποιον τρόπο, "sui generis".
<P>
" δημιουργία της ΕΥΕΔ προϋποθέτει τη λήψη ποικίλων αποφάσεων, που ενδέχεται να περιλαμβάνουν αλλαγές του Δημοσιονομικού Κανονισμού και των κανονισμών υπηρεσιακής κατάστασης, για τις οποίες απαιτείται πρόταση της Επιτροπής και έγκριση βάσει διαδικασίας συναπόφασης.
<P>
Ο Ύπατος Εκπρόσωπος και Αντιπρόεδρος πρέπει να είναι εξουσιοδοτημένος να διευθύνει την υπηρεσία, η οποία όμως πρέπει επίσης να εξυπηρετεί το σύστημα της ΕΕ συνολικά - προφανώς τον Πρόεδρο της Ευρωπαϊκής Επιτροπής και τον Πρόεδρο του Ευρωπαϊκού Συμβουλίου, αλλά και τα υπόλοιπα μέλη της Επιτροπής που διαδραματίζουν ρόλο στις εξωτερικές σχέσεις. Πρέπει να είναι σε θέση να παρέχει συνδρομή, τόσο στις Βρυξέλλες όσο και σε τρίτες χώρες, στο Ευρωπαϊκό Κοινοβούλιο και στις επίσημες αντιπροσωπείες του που μεταβαίνουν στο εξωτερικό.
<P>
" στενή συμμετοχή των κρατών μελών στη νέα υπηρεσία είναι μια από τις βασικές καινοτομίες της. Οι πρεσβευτές στην COREPER εξετάζουν ποιος είναι ο καλύτερος τρόπος για να εξασφαλιστεί η γρήγορη προσέλκυση υψηλού επιπέδου διπλωματών από τα κράτη μέλη στην υπηρεσία. Στους κόλπους της Επιτροπής μελετούμε το πώς θα γίνει αυτό πράξη ενόσω εκκρεμεί η τροποποίηση των κανονισμών υπηρεσιακής κατάστασης, ενώ οι διορισμοί στην υπηρεσία πρέπει να πραγματοποιηθούν μέσω διαδικασιών επιλογής με βάση την αξία, λαμβάνοντας συγχρόνως υπόψη την ανάγκη ισόρροπης εκπροσώπησης των διαφόρων γεωγραφικών περιοχών καθώς και των δύο φύλων. Όλα αυτά είναι σε γενικές γραμμές σύμφωνα με τις επιθυμίες που εκφράζονται στην έκθεση.
<P>
Θεωρούμε επίσης ότι όλα τα μέλη της ΕΥΕΔ, είτε είναι αξιωματούχοι των θεσμικών οργάνων της ΕΕ είτε είναι αξιωματούχοι των κρατών μελών με σύμβαση ορισμένου χρόνου, πρέπει να απολαμβάνουν τα ίδια δικαιώματα. Τα δικαιώματα αυτά θα είναι ίσα από κάθε άποψη.
<P>
Όσο για το πεδίο δραστηριοποίησης της υπηρεσίας, πρέπει να διαθέτει συνολική εποπτεία των σχέσεων της Ένωσης με τον υπόλοιπο κόσμο, επομένως χρειάζεται γραφεία ειδικευμένα σε επιμέρους γεωγραφικές περιοχές του κόσμου καθώς και οριζόντιες υπηρεσίες που να καλύπτουν πτυχές όπως η ΚΕΠΠΑ και η ΚΠΑΑ, τα ανθρώπινα δικαιώματα και οι σχέσεις με τα όργανα των "νωμένων Εθνών. Ο στόχος είναι να αποτραπεί η επικάλυψη ενεργειών και να διασφαλιστεί η αποτελεσματική συνεργασία όλων των υπευθύνων για την άσκηση της εξωτερικής πολιτικής της ΕΕ, ενώ η Επιτροπή θα συνεχίσει να διαθέτει υπηρεσίες αρμόδιες για το εμπόριο, την αναπτυξιακή πολιτική, την υλοποίηση της βοήθειας, την ανθρωπιστική βοήθεια και τη διεύρυνση. Είναι επίσης προφανές ότι θα συνεχίσει να προωθεί τις εξωτερικές πτυχές των βασικών εσωτερικών πολιτικών της Ένωσης, και ένα κεντρικό ζήτημα της τρέχουσας συζήτησης είναι το πώς θα γίνεται η διαχείριση του προγραμματισμού της εξωτερικής βοήθειας.
<P>
Μπορώ να διαβεβαιώσω το Κοινοβούλιο ότι η αναπτυξιακή πολιτική της ΕΕ, περιλαμβανομένης της εξάλειψης της φτώχειας, θα αποτελέσει κεντρική πτυχή της εξωτερικής δράσης της Επιτροπής. Ο Ύπατος Εκπρόσωπος και Αντιπρόεδρος και το αρμόδιο για θέματα ανάπτυξης μέλος της Επιτροπής θα συνεργάζονται πολύ στενά προς αυτή την κατεύθυνση. Σε αυτό θα συμβάλει άλλωστε και το γεγονός ότι ο νέος Ύπατος Εκπρόσωπος θα είναι επίσης Αντιπρόεδρος της Επιτροπής, αρμόδιος για τον συντονισμό του συνόλου της εξωτερικής δράσης της ΕΕ. " υπηρεσία θα είναι επίσης υπεύθυνη για τη διοίκηση των αντιπροσωπειών, αν και τα μέλη των αντιπροσωπειών θα προέρχονται, όπως και τώρα, από διαφορετικές υπηρεσίες - όχι μόνον από την ΕΥΕΔ, αλλά και από τις υπηρεσίες της Επιτροπής, ενδεχομένως δε και από άλλα όργανα και υπηρεσίες της Ευρωπαϊκής Ένωσης.
<P>
Όταν τεθεί σε ισχύ η Συνθήκη, οι αντιπροσωπείες της Επιτροπής θα καταστούν αντιπροσωπείες της ΕΕ. Κατ' αυτόν τον τρόπο θα αποκτήσουν νέες αρμοδιότητες, αλλά δεν θα υποβαθμιστεί ο ρόλος τους, καθώς θα αντιπροσωπεύουν το πλήρες φάσμα των δραστηριοτήτων της Επιτροπής. Οι αντιπροσωπείες της ΕΕ πρέπει να είναι υπεύθυνες για θέματα εκπροσώπησης, συντονισμού και διαπραγματεύσεων από την ημέρα που θα τεθεί σε ισχύ η νέα Συνθήκη. Σε ορισμένους τομείς, η διαδικασία αυτή αναμένεται να εξελιχθεί πολύ ομαλά. Σε ορισμένους, όμως, τομείς στους οποίους ο φόρτος εργασίας είναι ιδιαίτερα αυξημένος θα καταστεί αναγκαία η οργάνωση κάποιου είδους επιμερισμού των βαρών, όχι μόνον με την εναλλασσόμενη Προεδρία αλλά και με τα άλλα κράτη μέλη.
<P>
" δημιουργία μιας εντελώς νέας υπηρεσίας εξωτερικής δράσης αποτελεί πολύ σοβαρό εγχείρημα. Όπως αναφέρεται και στην έκθεσή σας, θα εξελίσσεται συν τω χρόνω. Θα διδασκόμαστε όλοι μαζί. Πρώτος στόχος μας, κατά τη διάρκεια της περιόδου μεταξύ της έναρξης εφαρμογής της Συνθήκης και της δημιουργίας της ΕΥΕΔ, πρέπει να είναι να συνεχιστεί η αποτελεσματική υλοποίηση των εξωτερικών πολιτικών της ΕΕ. Μαζί με τη Γραμματεία του Συμβουλίου, θα συνεργαστούμε με τον Ύπατο Εκπρόσωπο και Αντιπρόεδρο για να διασφαλίσουμε την απρόσκοπτη υλοποίηση αυτών των πολιτικών. Δεν πρέπει όμως να περιοριστούμε μόνον σε αυτό. Θα επιδιώξουμε τη συνεργασία μεταξύ αξιωματούχων και διπλωματών από τα διάφορα θεσμικά όργανα και από όλα τα κράτη μέλη. Όπως όλοι γνωρίζουμε, η κοινή εξωτερική πολιτική δεν αποτελεί απλώς το άθροισμα 27 επιμέρους εθνικών πολιτικών. Χρειαζόμαστε ανθρώπους στους κόλπους της ΕΥΕΔ οι οποίοι, χωρίς να χάνουν την ξεχωριστή τους σχέση με την εθνική τους πραγματικότητα, θα σκέπτονται ευρωπαϊκά. Πρέπει λοιπόν να διαμορφώσουμε διπλωματική κουλτούρα και πνεύμα συναδελφικότητας σε επίπεδο ΕΕ. Γι' αυτό απαιτείται οπωσδήποτε ειδική κατάρτιση.
<P>
Στην έκθεση θίγεται η πολλά υποσχόμενη ιδέα της δημιουργίας μιας ευρωπαϊκής διπλωματικής ακαδημίας. Εν τω μεταξύ, μπορούμε να εκμεταλλευτούμε τις δυνατότητες που προσφέρουν οι διπλωματικές ακαδημίες των κρατών μελών. Πολύ πρόσφατα παρέστην στη 10η επέτειο του ευρωπαϊκού διπλωματικού προγράμματος, το οποίο έχει προετοιμάσει το έδαφος σε αυτό το πεδίο και μπορεί να λειτουργήσει ως υπόδειγμα. Αξίζει να σημειωθεί ότι, από τη δεκαετία του 1970, η Επιτροπή έχει ήδη διοργανώσει σεμινάρια κατάρτισης για περισσότερους από 5 700 διπλωμάτες. Μια από τις υποχρεώσεις της ΕΥΕΔ θα είναι ο καθορισμός μιας στρατηγικής για την κατάρτιση που να διασφαλίζει ότι όλα τα μέλη της, ανεξαρτήτως προέλευσης, θα έχουν τα αναγκαία προσόντα για την εκτέλεση των καθηκόντων τους. Οι επικεφαλής των αντιπροσωπειών, ειδικότερα, πρέπει να είναι σε θέση όχι μόνον να ασκούν τον πολιτικό τους ρόλο, αλλά και να διαχειρίζονται όλες τις δραστηριότητες της Επιτροπής που αποτελούν αναπόσπαστο τμήμα των καθηκόντων μιας αντιπροσωπείας.
<P>
Στην έκθεση του κ. Brok θίγεται επίσης το ζήτημα του κατά πόσον η ΕΥΕΔ μπορεί να καλύπτει επίσης τις προξενικές υπηρεσίες. " Επιτροπή είναι ανοικτή σε μια τέτοια ιδέα, ακόμη και αν απαιτηθεί κάποιος χρόνος για την ωρίμανσή της. Αυτά είναι θέματα που θα μας απασχολήσουν στο μέλλον. Επί του παρόντος, η πρόκληση στην οποία πρέπει να ανταποκριθούμε άμεσα είναι να διασφαλίσουμε την καλή λειτουργία της ΕΥΕΔ προς το συμφέρον όλων: των ευρωπαίων πολιτών, των κρατών μελών και της Ευρωπαϊκής Ένωσης. " Επιτροπή στηρίζει τη δημιουργία της ΕΥΕΔ, επιθυμεί την επιτυχία της, και θα συμβάλει με όλες της τις δυνάμεις σε αυτή την επιτυχία. " υπό συζήτηση έκθεση αποδεικνύει τη βούληση του Κοινοβουλίου να πράξει το ίδιο.
<P>
Με συγχωρείτε αν μίλησα για περισσότερο χρόνο από τον αναμενόμενο, αλλά νομίζω ότι αυτό δικαιολογείται από τη σπουδαιότητα του θέματος της συζήτησής μας. Ζητώ συγγνώμη, κύριε Πρόεδρε.
<SPEAKER ID="171" NAME="Πρόεδρος">
Κυρία Επίτροπε, φυσικά και σας συγχωρώ, μιας και συμφωνώ απολύτως μαζί σας. Το θέμα αυτής της συζήτησης είναι όντως πολύ σημαντικό.
<SPEAKER ID="172" NAME="Alojz Peterle" LANGUAGE="SL">
Κυρία Προεδρεύουσα του Συμβουλίου, κυρία Επίτροπε, πρώην συνάδελφοι από την Ευρωπαϊκή Συνέλευση, κυρίες και κύριοι, θέλω να συγχαρώ τον εισηγητή, κ Elmar Brok, για την ξεκάθαρη παρουσίαση της θέσης του Ευρωπαϊκού Κοινοβουλίου όσον αφορά τα ζητήματα που σχετίζονται με τη δημιουργία της Ευρωπαϊκής Υπηρεσίας Εξωτερικής Δράσης.
<P>
" ίδρυση μιας τέτοιας υπηρεσίας αποτελεί λογική και αναγκαία συνέπεια της απόφασης να συνδυαστούν σε ένα δύο αξιώματα που άπτονταν της άσκησης της εξωτερικής πολιτικής, και είναι κρίσιμη για την ανάπτυξη της ταυτότητας της Ευρωπαϊκής Ένωσης στο πεδίο της εξωτερικής πολιτικής. " ολοκλήρωση των διπλωματικών υπηρεσιών θα έχει ως αποτέλεσμα την απλούστευση, την περαιτέρω ενοποίηση και τη μεγαλύτερη αποτελεσματικότητα της δράσης τους, καθώς και τη μεγαλύτερη ορατότητα και αναγνωρισιμότητά τους.
<P>
Το θέμα του πώς θα διαρθρωθεί αυτή η κοινή υπηρεσία δεν είναι αποκλειστικά τεχνικής φύσεως. Θα έχει επίσης αντίκτυπο στην υλοποίηση του πολιτικού στόχου που επιθυμεί να επιτύχει η Ευρωπαϊκή Ένωση μέσω της ενοποίησης των αξιωμάτων του Υπάτου Εκπροσώπου και του Αντιπροέδρου της Ευρωπαϊκής Επιτροπής. " ανάπτυξη της νέας υπηρεσίας πρέπει να διέπεται από το ίδιο πνεύμα που έφερε κοντά αυτά τα δύο αξιώματα, τα οποία άπτονται της εξωτερικής πολιτικής, και που θα οδηγήσει στην ενοποίηση της δράσης του Συμβουλίου και της Επιτροπής στο πεδίο της εξωτερικής πολιτικής.
<P>
Είναι σημαντικό το γεγονός ότι κατά την ίδρυση της υπηρεσίας αυτής λαμβάνονται πλήρως υπόψη οι ρόλοι, και η συνεργασία μεταξύ, της Επιτροπής, του Συμβουλίου και του Κοινοβουλίου, καθώς και ότι η εν λόγω υπηρεσία θεμελιώνεται στον αμοιβαίο σεβασμό και τη βούληση για συνεργασία.
<P>
Αν και πιστεύω ότι, για χάρη των συμφερόντων της Ευρωπαϊκής Ένωσης, η ενιαία υπηρεσία πρέπει να αρχίσει να λειτουργεί όσο το δυνατόν γρηγορότερα, υποστηρίζω ένθερμα την πρόταση να τεθεί σταδιακά σε λειτουργία, έτσι ώστε να μπορέσει να υιοθετήσει τα πλέον κατάλληλα και αποτελεσματικά χαρακτηριστικά. Μου φαίνεται δε εύλογο να αποτελέσει τμήμα της διοικητικής δομής της Επιτροπής, τόσο σε οργανωτικό όσο και σε δημοσιονομικό επίπεδο.
<P>
Κατ' εμέ, η υπηρεσία επιβάλλεται να συμπεριλάβει στο μέλλον και προσωπικό από τις εθνικές διπλωματικές υπηρεσίες, κάτι που σίγουρα θα συμβάλει στη βελτίωσή της και θα την καταστήσει πιο προσιτή στους πολίτες της Ευρωπαϊκής Ένωσης, ιδίως για όσους προέρχονται από χώρες που διαθέτουν περιορισμένο αριθμό διπλωματικών αντιπροσωπειών.
<SPEAKER ID="173" NAME="Roberto Gualtieri" LANGUAGE="IT">
Κύριε Πρόεδρε, κυρία υπουργέ, κυρία Επίτροπε, κυρίες και κύριοι, με τη σημερινή συζήτηση και με την έκθεση που θα εγκρίνουμε αύριο, το παρόν Σώμα επιδεικνύει τη βούλησή του να συμβάλει στην ίδρυση μιας Ευρωπαϊκής Υπηρεσίας Εξωτερικής Δράσης, έστω και στο τρέχον προκαταρκτικό στάδιο, μέσω εποικοδομητικού διαλόγου με το Συμβούλιο και την Επιτροπή. Πιστεύουμε ότι το αίτημα για άμεση διενέργεια αυτού του διοργανικού διαλόγου είναι πάνω από όλα χρήσιμο και λογικό, δεδομένου ότι η διαδικασία που ορίζεται στη Συνθήκη προβλέπει την παροχή γνωμοδότησης από το Κοινοβούλιο σχετικά με την πρόταση την οποία πρέπει να παρουσιάσει ο Ύπατος Εκπρόσωπος, και επειδή οι δημοσιονομικές αρμοδιότητες του Κοινοβουλίου καθιστούν επιτακτική τη συναίνεση και συνεργασία του. Και αυτό χωρίς να αναφέρουμε καν τη συναίνεση της Επιτροπής, όπως ανέφερε ο κ. Brok, η οποία παρέχει στο Ευρωπαϊκό Κοινοβούλιο περαιτέρω περιθώριο παρέμβασης.
<P>
Εντούτοις, πιστεύουμε επίσης ότι είναι καθήκον μας να ζητήσουμε την άμεση διεξαγωγή αυτού του διαλόγου επειδή η Ευρωπαϊκή Υπηρεσία Εξωτερικής Δράσης είναι μια από τις σημαντικότερες καινοτομίες της Συνθήκης της Λισαβόνας. Τα χαρακτηριστικά της έχουν σχεδιαστεί έτσι ώστε να ασκήσει καθοριστικό ρόλο στην αναδιοργάνωση της ευρωπαϊκής διακυβέρνησης και, ως εκ τούτου, στον πρακτικό καθορισμό της συνολικής ισορροπίας μεταξύ των θεσμικών οργάνων της Ένωσης.
<P>
" Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο συμφωνεί με τη θέση που υιοθετείται στην έκθεση του κ. Brok, στη διαμόρφωση της οποίας συνέβαλε άλλωστε ενεργά. Είναι μια θέση η οποία αποβλέπει στην προώθηση του ρόλου που μπορεί να διαδραματίσει η υπηρεσία ως γέφυρα μεταξύ της κοινοτικής διάστασης της εξωτερικής δράσης της Ένωσης και της διακυβερνητικής διάστασης της κοινής εξωτερικής πολιτικής και πολιτικής ασφάλειας, όπως προβλέπεται στον Τίτλο V της Συνθήκης της Λισαβόνας.
<P>
Φυσικά, αντιλαμβανόμαστε τον μοναδικό χαρακτήρα της υπηρεσίας, ο οποίος εξάλλου αντικατοπτρίζει τον εξίσου μοναδικό ρόλο του Υπάτου Εκπροσώπου και Αντιπροέδρου της Επιτροπής, όπως επίσης αντιλαμβανόμαστε το γεγονός ότι η υπηρεσία δεν πρέπει να συμπεριλαμβάνει όλες τις υπηρεσίες που χρησιμοποιεί η Επιτροπή κατά την υλοποίηση των διαφόρων πτυχών της εξωτερικής δράσης της -που δεν περιορίζεται μόνον στην ΚΕΠΠΑ- ξεκινώντας από την αναπτυξιακή συνεργασία.
<P>
Ωστόσο, θεωρούμε κρίσιμο να μπορεί η υπηρεσία να καταστήσει πιο αποτελεσματική την εξωτερική πολιτική και πολιτική άμυνας της Ένωσης, και να κάνει πιο συνεκτική την εξωτερική της δράση εν γένει. Θεωρούμε επίσης κρίσιμο να τελεί η υπηρεσία υπό τον δημοκρατικό έλεγχο του Κοινοβουλίου και, προς τον σκοπό αυτόν, εκτιμούμε ότι η συμπερίληψή της στη διοικητική δομή της Επιτροπής είναι η επιλογή που συνάδει περισσότερο με αυτούς τους στόχους, τους οποίους θεωρούμε πραγματικά τεράστιας σημασίας. Κατά συνέπεια, υπερψηφίσαμε την έκθεση του κ. Brok.
<SPEAKER ID="174" NAME="Andrew Duff" LANGUAGE="EN">
Κύριε Πρόεδρε, η Επιτροπή πολύ ορθώς δηλώνει ότι η υπηρεσία πρέπει να συνδυάζει όλα τα μέσα και τους πόρους που απαιτούνται για την άσκηση δραστήριας εξωτερικής πολιτικής ανά την υφήλιο. Είναι κρίσιμο όλοι οι εταίροι σε αυτό το σπουδαίο εγχείρημα να αρχίσουν να εμπιστεύονται ο ένας τον άλλον, καθώς και την υπηρεσία, συμπεριλαμβανομένων των κρατών με τον μεγαλύτερο πληθυσμό και ειδικό βάρος.
<P>
Το υπουργείο Εξωτερικών του "νωμένου Βασιλείου είναι κρίσιμο να στείλει στην υπηρεσία τους κορυφαίους υπαλλήλους του, και όχι δευτέρας διαλογής προσωπικό. Συμφωνώ πλήρως με την άποψη ότι, χάριν του κοινοβουλευτικού ελέγχου και της δημοσιονομικής εποπτείας, η υπηρεσία πρέπει να είναι προσαρτημένη στην Επιτροπή, για λόγους τόσο διοικητικούς όσο και δημοσιονομικούς. Οφείλω να επισημάνω στο Συμβούλιο ότι είναι απαράδεκτο να τοποθετείται η Υπηρεσία Εξωτερικής Δράσης στην ίδια κατηγορία με την Οικονομική και Κοινωνική Επιτροπή ή τον Διαμεσολαβητή στο πλαίσιο του Δημοσιονομικού Κανονισμού. Εκτιμώ ότι αυτή η έκθεση του κ. Brok λειτουργεί ως πρακτικό προπαρασκευαστικό στάδιο στη διαδικασία δημιουργίας της Υπηρεσίας Εξωτερικής Δράσης, αλλά πιστεύω επίσης ότι τώρα πρέπει να πραγματοποιήσουμε μια παύση, προτού προχωρήσουμε περισσότερο, για να διευθετήσουμε τα μείζονα ζητήματα που εκκρεμούν πριν ολοκληρωθεί η διαδικασία διορισμού του Υπάτου Εκπροσώπου και Αντιπροέδρου της Επιτροπής.
<P>
Στο Κοινοβούλιο θεωρούμε ότι είναι κρίσιμο να έχουμε έναν πολιτικό συνομιλητή με τον οποίο να διαπραγματευτούμε τη θέσπιση και το μελλοντικό πρόγραμμα της Υπηρεσίας Εξωτερικής Δράσης, γι' αυτό απευθύνουμε έκκληση στα κράτη να μας παρουσιάσουν τα πρόσωπα που θα αναλάβουν όλες τις σχετικές θέσεις.
<SPEAKER ID="175" NAME="Indrek Tarand" LANGUAGE="ET">
Κύριε Πρόεδρε, κυρίες και κύριοι, ήταν σπουδαία και ευχάριστη η εμπειρία της συνεργασίας με τόσα πολλά αξιοθαύμαστα πρόσωπα. Θέλω να συγχαρώ τον κ. Brok και πολλά άλλα άτομα τα οποία συνέβαλαν σε αυτή την προσπάθεια. Επιτρέψτε μου, ωστόσο, τώρα να παραπέμψω σε ορισμένα λόγια του κ. Barroso, ο οποίος σήμερα το πρωί πολύ σοφά δήλωσε ότι: "Ακόμη και τα θεσμικά όργανα δεν διαρκούν για πάντα· χρειαζόμαστε τεράστια αποθέματα πολιτικής βούλησης." Στην πραγματικότητα, η δημιουργία θεσμικών οργάνων είναι αδύνατη αν δεν υπάρχει αντίστοιχη πολιτική βούληση. Προκειμένου να μην δημιουργηθεί απλώς ένα ακόμη θεσμικό όργανο, η πολιτική μας βούληση πρέπει πάντα να αποτελεί κυρίαρχο στοιχείο κατά τη δημιουργία μιας νέας υπηρεσίας. Στόχος μας είναι η δημιουργία ενός πραγματικά ευρωπαϊκού και πρακτικά "sui generis" οργανισμού που να εξυπηρετεί τα κοινά συμφέροντα όλων των πολιτών της Ευρώπης. Αν θέλουμε να αποφύγουμε τυχόν επικάλυψη ενεργειών ή ενδεχόμενη σπατάλη πόρων, όπως συμβαίνει συχνά, πρέπει να διασφαλίσουμε ότι η δέσμευση και η χρήση των δημοσιονομικών κονδυλίων θα πραγματοποιηθεί υπό την εποπτεία του Ευρωπαϊκού Κοινοβουλίου.
<P>
Στην έκθεση καθορίζονται σε γενικές γραμμές οι αρχές που αναφέρονται στο Ευρωπαϊκό Ανώτατο Δικαστήριο, οι οποίες θα μας βοηθήσουν να διορίσουμε τον Ύπατο Εκπρόσωπο αλλά και να θέσουμε σε εφαρμογή το απαιτούμενο αντίστοιχο σχέδιο. Μετά από το σχέδιο αυτό, θα είμαστε όλοι σε καλύτερη θέση, και θα μπορέσουμε επίσης να εκφράσουμε στην πράξη την πολιτική μας βούληση. Καθώς όλοι γνωρίζουν τις φιλοδοξίες του Κόμματος των Πρασίνων -όπως η έννοια της οικοδόμησης της ειρήνης, η απόλυτη εφαρμογή του Χάρτη των Θεμελιωδών Δικαιωμάτων και, βεβαίως, το θέμα της ισότητας των φύλων- δεν θα αρχίσω να αναπτύσσω αυτά τα θέματα σήμερα, αν και υπόσχομαι να τα θίξω εκ νέου στον κατάλληλο χρόνο. Εν πάση περιπτώσει, κατά τη γνώμη μου, το Συμβούλιο θα πράξει άριστα αν εξετάσει το ενδεχόμενο διορισμού γυναίκας Ύπατης Εκπροσώπου, μιας και όλοι γνωρίζουμε ότι ο Πρόεδρος της Επιτροπής δεν είναι γυναίκα. Μάλιστα, ποτέ στο παρελθόν δεν διορίστηκε γυναίκα επικεφαλής της Ευρώπης, και ως εκ τούτου, εφόσον δημιουργούμε ένα νέο ευρωπαϊκό θεσμικό όργανο, θα ήταν ίσως καλή ιδέα να λάβουμε υπόψη και αυτή την πτυχή.
<P>
Όσον αφορά την υπό συζήτηση έκθεση, έχω επιστήσει την προσοχή σε ορισμένες αρνητικές προσεγγίσεις που προέρχονται από ορισμένες πλευρές. Διατυπώθηκε η άποψη ότι το Ευρωπαϊκό Κοινοβούλιο δεν έχει κανέναν ρόλο σε αυτόν τον τομέα, και ότι με αυτή την έκθεση επιχειρεί απλώς να αυτοπροβληθεί και να ενισχύσει το κύρος του. " απάντησή μου σε τέτοιες προσεγγίσεις είναι ότι το Κοινοβούλιο είναι σημαντικό, και αυτό είναι κάτι που πρέπει να λάβουμε υπόψη. " έκθεσή μας σχετικά με την Ευρωπαϊκή Υπηρεσία Εξωτερικής Δράσης μας προσφέρει μια πολύ καλή ευκαιρία να αναδείξουμε αυτή την πραγματικότητα. Κατά συνέπεια, καλώ όλες και όλους τους συναδέλφους να υποστηρίξουν την έγκριση της έκθεσης, παρά το γεγονός ότι στο κείμενο δεν έχουν ενσωματωθεί όλες οι βελτιώσεις και οι επιθυμίες μας. Εκείνο που έχει σημασία είναι να εγκριθεί η έκθεση τώρα.
<SPEAKER ID="176" NAME="Ashley Fox" LANGUAGE="EN">
Κύριε Πρόεδρε, θέλω να εκφράσω την απογοήτευσή μου διότι, για μια ακόμη φορά, το Σώμα εξετάζει μια έκθεση η οποία προδικάζει την επικύρωση της Συνθήκης της Λισαβόνας. Αναρωτιέμαι αν θα διεξήγαμε τη σημερινή συζήτηση αν το Συνταγματικό Δικαστήριο της Γερμανίας εξέταζε ακόμη τη Συνθήκη. Υποπτεύομαι ότι δεν θα το πράτταμε, και θέλω λοιπόν να ρωτήσω γιατί αντιμετωπίζεται διαφορετικά η Τσεχική Δημοκρατία. Όπως θα παρατηρούσε ίσως ο άγγλος συγγραφέας George Orwell, όλα τα κράτη μέλη είναι ίσα, ορισμένα όμως είναι πιο ίσα από τα άλλα.
<P>
Θέλω να εκφράσω τη διαφωνία μου με τη δημιουργία μιας ευρωπαϊκής διπλωματικής σχολής. Σε μια περίοδο κατά την οποία όλα τα κράτη μέλη υφίστανται τεράστιες δημοσιονομικές πιέσεις, η ΕΕ οφείλει να επιδείξει αυτοσυγκράτηση. Οφείλουμε να λειτουργούμε ως εγγυητές του δημοσίου χρήματος. Στόχος μας πρέπει να είναι η συνετή διάθεση του δημοσίου χρήματος, ενώ πρέπει να προσπαθούμε να επιστρέφουμε χρήματα στα κράτη μέλη και τους φορολογουμένους που εκπροσωπούμε, όταν αυτό είναι δυνατό.
<P>
Αυτή η πρόταση δεν έχει κοστολογηθεί. Είναι ένα ακόμη παράδειγμα της συμπεριφοράς ορισμένων βουλευτών του παρόντος Σώματος οι οποίοι είναι υπερβολικά πρόθυμοι να προβαίνουν σε γενναιόδωρες χειρονομίες με τα χρήματα των άλλων. " δημιουργία μιας ευρωπαϊκής διπλωματικής σχολής αποτελεί σπατάλη χρημάτων, και απλώς θα επιβαρύνει ακόμη περισσότερο τον φορολογούμενο.
<P>
Υπενθυμίζω στους συναδέλφους ότι κάθε κοινή θέση στο πεδίο της εξωτερικής πολιτικής πρέπει να καθορίζεται από τα κράτη μέλη όπως εκπροσωπούνται στο Συμβούλιο, και όχι από την Επιτροπή, και σίγουρα όχι από το Ευρωπαϊκό Κοινοβούλιο. Εφόσον απαιτηθεί συμπληρωματικό προσωπικό για την ΕΥΕΔ, αυτό πρέπει να αποσταλεί από τα κράτη μέλη, και δεν χρειάζεται κανενός είδους χωριστή κατάρτιση. " πολιτική την οποία θα εκπροσωπεί η συγκεκριμένη υπηρεσία στη διεθνή σκηνή θα είναι η πολιτική του Συμβουλίου των Υπουργών, και όχι κάποια ανεξάρτητη ευρωπαϊκή πολιτική.
<P>
" ίδρυση διπλωματικής σχολής θα ήταν αναγκαία μόνον εάν η ΕΕ αποσπούσε τον έλεγχο των εξωτερικών υποθέσεων από τα κράτη μέλη. Ευελπιστώ ότι η ημέρα αυτή δεν θα έρθει ποτέ, και θα κάνω ό,τι μου επιτρέπουν οι δυνάμεις μου για να αποτρέψω ένα τέτοιο ενδεχόμενο.
<P>
(Ο ομιλητής συμφώνησε να δεχτεί ερώτηση δυνάμει του άρθρου 149, παράγραφος 8, του κανονισμού)
<SPEAKER ID="177" NAME="Andrew Duff" AFFILIATION="ALDE">
(EN) Κύριε Πρόεδρε, θα μπορούσα να ρωτήσω τον ομιλητή, εάν απογοητευθεί και η Συνθήκη τεθεί όντως σε ισχύ, αν θα υποστήριζε τον διορισμό του κ. Chris Patten ως Υπάτου Εκπροσώπου;
<SPEAKER ID="178" NAME="Ashley Fox" AFFILIATION="ECR">
(EN) Κύριε Πρόεδρε, είμαι πολύ ευγνώμων που ζητείται η γνώμη μου, δεν νομίζω όμως ότι η απόφαση αυτή θα ληφθεί από εμένα.
<SPEAKER ID="179" NAME="Helmut Scholz" LANGUAGE="DE">
Κύριε Πρόεδρε, κυρία Επίτροπε, ευχαριστώ που μου δίνετε την ευκαιρία να μιλήσω σήμερα στο Σώμα. " Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών έχει επανειλημμένως διασαφηνίσει στην Ολομέλεια τη θεμελιακή κριτική της κατά του προσανατολισμού και του χαρακτήρα της εξωτερικής πολιτικής και πολιτικής ασφάλειας της Ευρωπαϊκής Ένωσης, και έχει αντιταχθεί σε αυτόν τον προσανατολισμό, κάτι που εξακολουθεί να πράττει και σε σχέση με τη Συνθήκη της Λισαβόνας. Αυτή η κοινή συζήτηση που διεξάγεται στην αρχή της τρέχουσας κοινοβουλευτικής περιόδου αφορά μια από τις σημαντικότερες εκθέσεις της περιόδου. Δυστυχώς, αν και κατανοώ τα κίνητρα του κ. Brok από την άποψη της κοινοβουλευτικής δραστηριότητας, καλούμαστε να δρομολογήσουμε κάτι εντός χρονικών ορίων τα οποία δυσχεραίνουν την ορθή και υπεύθυνη στάθμιση των επιμέρους πτυχών και των σύνθετων ζητημάτων που σχετίζονται με τη δομή αυτού του νέου οργάνου.
<P>
Στην πορεία της συζήτησης έγινε φανερό ότι, δυστυχώς, πάρα πολλά πράγματα είναι ακόμη αβέβαια, και ως εκ τούτου εντάσσονται στην πολιτική παρτίδα πόκερ που παίζεται μεταξύ των διαφόρων εθνικών συμφερόντων καθώς και μεταξύ εθνικών κυβερνήσεων και οργάνων της ΕΕ. " Ομάδα GUE/NGL διαφωνεί με αυτή την κατάσταση. Συνεπώς, ευελπιστούμε ότι, μετά τις διαπραγματεύσεις, θα δοθεί η δυνατότητα στο Ευρωπαϊκό Κοινοβούλιο να επανεξετάσει την Ευρωπαϊκή Υπηρεσία Εξωτερικής Δράσης (ΕΥΕΔ) σύμφωνα με τις προσδοκίες που εκφράστηκαν σήμερα το πρωί στην Ολομέλεια προς τη σουηδική Προεδρία όσον αφορά τη διατύπωση της διαπραγματευτικής εντολής. Ως μέλη του Κοινοβουλίου, πρέπει να μεριμνήσουμε ώστε όλοι οι πολίτες της Ευρώπης να είναι όσο το δυνατόν καλύτερα ενημερωμένοι σχετικά με τις διάφορες πτυχές της ΕΥΕΔ, ιδίως ενόψει των αμφιβολιών και της κριτικής για τη Συνθήκη της Λισαβόνας, καθώς και του αιτήματος για περισσότερη διαφάνεια και δημοκρατικές διαδικασίες συναπόφασης σε αυτό το πλαίσιο.
<P>
Οι συζητήσεις για τη δημιουργία της ΕΥΕΔ διεξάγονταν για πολλούς μήνες κεκλεισμένων των θυρών. " πολιτική μου ομάδα επαναλαμβάνει ότι ο αποκλεισμός του Ευρωπαϊκού Κοινοβουλίου, των οργανώσεων της κοινωνίας των πολιτών που μέχρι στιγμής εμπλέκονται σε αυτή τη διαδικασία, ακόμη και των εθνικών κοινοβουλίων, εγείρει πολύ σοβαρά ερωτήματα. Αυτό έχει ιδιάζουσα σημασία στην προκειμένη περίπτωση, καθώς ο ζωηρός διάλογος και οι ανοικτές και διαφανείς συζητήσεις σχετικά με τις διοικητικές δομές είναι στοιχεία πολύ σημαντικά για τη μελλοντική νομιμοποίηση και τη δημόσια λογοδοσία τέτοιων οργάνων. Ως εκ τούτου, χαιρετίζω την προσέγγιση του κ. Brok, ο οποίος επιχειρεί, με την έκθεσή του, να εξασφαλίσει τη συμμετοχή του Ευρωπαϊκού Κοινοβουλίου τουλάχιστον στο πλαίσιο διαδικασίας συναπόφασης. Ορισμένα από τα αιτήματά μας αποβλέπουν στα ίδια αποτελέσματα.
<P>
Τασσόμαστε κατά οιασδήποτε προσπάθειας -και αυτό το δηλώνω ρητώς και κατηγορηματικώς- να συμπεριληφθούν πολιτικοστρατιωτικές δομές στην ΕΥΕΔ, ανεξαρτήτως του εάν αυτό θα συμβεί τώρα ή στο μέλλον, όπως πρότεινε προσφάτως η Γαλλία, μεταξύ άλλων, στο Συμβούλιο. Το ενδεχόμενο συνδυασμού στρατιωτικών σχεδιασμών, δομών μυστικών υπηρεσιών και γενικών διπλωματικών και πολιτικών καθηκόντων είναι κατά τη γνώμη μας εντελώς απαράδεκτο.
<SPEAKER ID="180" NAME="Morten Messerschmidt" LANGUAGE="DA">
Κύριε Πρόεδρε, εχθές μου ζητήθηκε να αναφέρω τρεις λόγους για τους οποίους πρέπει κανείς να καταψηφίσει αυτή την έκθεση. Αυτό είναι πολύ εύκολο: δημοκρατία, δημοκρατία και δημοκρατία.
<P>
Καταρχάς, είναι κωμικοτραγικό να επιδιώκει οποιοδήποτε κοινοβούλιο να εγκρίνει μια έκθεση που χρησιμοποιεί ως βάση μια Συνθήκη της οποίας η μοίρα είναι προς το παρόν απολύτως άδηλη. Κανείς δεν γνωρίζει ποιο είναι το μέλλον της Συνθήκης της Λισαβόνας, και οποιοσδήποτε διαθέτει έστω και ελάχιστο σεβασμό για τη λειτουργία των δημοκρατικών θεσμών -έστω και ελάχιστο σεβασμό για κράτη μέλη όπως η Τσεχική Δημοκρατία- θα απείχε από την προώθηση αυτού του εγχειρήματος μέχρις ότου διευκρινιστεί οριστικά το μέλλον της Συνθήκης.
<P>
Δεύτερον, η έκθεση αυτή (και η όλη υπηρεσία εξωτερικών υποθέσεων που δημιουργείται) ισοδυναμεί με πλήρη υπονόμευση του κυρίαρχου δικαιώματος των κρατών μελών να ασκούν ανεξάρτητη εξωτερική πολιτική. Γι' αυτό άλλωστε με την έκθεση αυτή γίνεται προσπάθεια να αναλάβει την ευθύνη για όλα η Επιτροπή. Βεβαίως, η Επιτροπή, ιδίως υπό την ιδιότητα του "δημοσίου υπαλλήλου", είναι προφανές ότι δεν εκλέγεται από καμία λαϊκή βάση. Με άλλα λόγια, αν ο λαός επιθυμεί την άσκηση διαφορετικής εξωτερικής πολιτικής, δεν υπάρχει καμία απολύτως δυνατότητα αλλαγής της ασκούμενης πολιτικής, δεδομένου ότι μόνον το Συμβούλιο, δηλαδή τις κυβερνήσεις, έχουν τη δυνατότητα να ανατρέπουν οι πολίτες - όχι την Επιτροπή.
<P>
Αυτό σημαίνει, τρίτον, ότι αποτελεί παρωδία δημοκρατίας η απόπειρα του Ευρωπαϊκού Κοινοβουλίου να αναθέσει περισσότερες εξουσίες, και μάλιστα σε ορισμένους απολύτως ζωτικής σημασίας τομείς της εθνικής κυριαρχίας ενός κράτους, στην Επιτροπή, η οποία δεν διαθέτει λαϊκή εντολή. Αυτό το Κοινοβούλιο στηρίζεται αποκλειστικά στο κράτος - αποκλειστικά και μόνον στην ισχύ. Σε καμία περίπτωση δεν αναζητεί στήριγμα στον δήμο. Αντιθέτως, όμως, το επίκεντρο της προσοχής μας έπρεπε να είναι ο δήμος - έπρεπε να εστιάζουμε στους πολίτες και όχι στην ισχύ. Χρειαζόμαστε, λοιπόν, περισσότερη δημοκρατία. Για τον λόγο αυτόν, η υπό συζήτηση έκθεση πρέπει να απορριφθεί.
<SPEAKER ID="181" NAME="Andrew Henry William Brons" AFFILIATION="NI">
(EN) Κύριε Πρόεδρε, αυτή η έκθεση προσπαθεί να μας καθησυχάσει όσον αφορά την υπηρεσία εξωτερικής δράσης, κατά τη γνώμη μου όμως καταφέρνει το ακριβώς αντίθετο. Αφενός, διατυπώνει τον ισχυρισμό ότι η υπηρεσία συμπληρώνει τη διπλωματία των κρατών μελών και δεν την θέτει υπό αμφισβήτηση. Ωστόσο, το υπόλοιπο κείμενο της έκθεσης διαψεύδει ρητώς, κατά τη γνώμη μου, αυτή τη διαβεβαίωση.
<P>
Στην παράγραφο 4 αναφέρεται ότι η υπηρεσία -με άλλα λόγια οι αρμοδιότητές της- δεν μπορεί να οριοθετηθεί ή να προσδιορισθεί εκ των προτέρων. Στην παράγραφο 8, εδάφιο (δ), αναφέρεται ότι οι αντιπροσωπείες της ΕΕ, οι οποίες αποτελούν τμήμα της υπηρεσίας, ενδέχεται να αναλάβουν ορισμένα από τα προξενικά καθήκοντα των κρατών μελών. Είναι εμφανές ότι η υπηρεσία αυτή έχει σχεδιαστεί -όχι βραχυπρόθεσμα αλλά σε μακροπρόθεσμο ορίζοντα- για να αναλάβει διπλωματικά καθήκοντα και να αντικαταστήσει τις διπλωματικές αντιπροσωπείες των κρατών μελών, εν τέλει ίσως ακόμη και να αντικαταστήσει το δικαίωμα αρνησικυρίας του "νωμένου Βασιλείου και της Γαλλίας στο Συμβούλιο Ασφαλείας των "νωμένων Εθνών.
<P>
Κάθε φορά που ακούμε ένα όργανο της ΕΕ να διαβεβαιώνει ότι δεν θα κάνει κάτι συγκεκριμένο, αποκτούμε μια πολύ καλή ιδέα του τι ακριβώς σχεδιάζεται. Για να κάνω κατάχρηση μιας φράσης του Σαίξπηρ, θαρρώ ότι η έκθεση διαμαρτύρεται υπερβολικά. Ποια πρόσωπα ή ποια όργανα θα ασκούν ουσιαστικό έλεγχο σε αυτή την υπηρεσία; Μάλλον όχι το Συμβούλιο. Είναι υποχρεωμένο να αποφασίζει ομόφωνα. Αν δεν μπορεί να αποφασίσει, η υπηρεσία θα συνεχίζει απλώς την εφαρμογή των δικών της σχεδιασμών. Το Κοινοβούλιο μήπως; Όχι, ο ρόλος του περιορίζεται στη διαβούλευση. Το συγκεκριμένο όργανο θα ασκεί εξωτερική πολιτική παρακάμπτοντας τα κράτη μέλη και χωρίς να υφίσταται αποτελεσματικό έλεγχο από τα κράτη μέλη ή το Ευρωπαϊκό Κοινοβούλιο. Οι εθνικές κυβερνήσεις θα υποβιβαστούν σε καθεστώς ενοριακού συμβουλίου.
<SPEAKER ID="182" NAME="Carlo Casini" AFFILIATION="PPE">
(IT) Κύριε Πρόεδρε, κυρίες και κύριοι, καταρχάς αισθάνομαι ότι είναι καθήκον μου να ευχαριστήσω τον εισηγητή, ο οποίος επιτέλεσε θαυμάσιο έργο, ενώ, ως πρόεδρος της Επιτροπής Συνταγματικών Υποθέσεων, θέλω επίσης να ευχαριστήσω όλα τα μέλη της εν λόγω επιτροπής καθώς και των δύο επιτροπών -Εξωτερικών Υποθέσεων και Ανάπτυξης- οι οποίες παρείχαν γνωμοδοτήσεις, για την πολύ ταχεία ανταπόκρισή τους.
<P>
Ειδικότερα, προσπαθήσαμε να καταρτίσουμε ένα κείμενο -και ευελπιστώ ότι θα εγκριθεί- το οποίο να μπορεί να παρουσιαστεί στο Συμβούλιο της 29ης και 30ής Οκτωβρίου. Αντιλαμβανόμαστε φυσικά ότι η έκθεση αυτή δεν αποτελεί το τελικό κείμενο επί του θέματος. Με τη συγκεκριμένη έκθεση προσπαθούμε απλώς να υποδείξουμε ορισμένες κατευθύνσεις για ανάληψη δράσης, ένα είδος γενικού χάρτη πορείας, απευθυνόμενοι στο Συμβούλιο και, ως εκ τούτου, στον Ύπατο Εκπρόσωπο που αναμένεται να διοριστεί.
<P>
Στον ίδιο τον Ύπατο Εκπρόσωπο θα ανατεθεί η κατάρτιση του οργανωτικού σχεδίου του, το οποίο θα πρέπει ωστόσο να μας υποβάλει προς εξέταση. Κατά συνέπεια, στο Κοινοβούλιό μας υποβάλλονται μόνον γενικοί προσανατολισμοί. Γνωρίζουμε επίσης ότι η επιτυχία αυτού του εγχειρήματος όσον αφορά την Υπηρεσία Εξωτερικής Δράσης συνδέεται με τον ρόλο του Υπάτου Εκπροσώπου, ο οποίος πρέπει να είναι σε θέση να οργανώνει και να διευθύνει τη δράση όλων των εμπλεκομένων. Μέσω αυτού, επιδιώκουμε την άσκηση συνεπούς και ενιαίας εξωτερικής πολιτικής. Γνωρίζουμε πολύ καλά ότι υφίστανται προβλήματα, αυτό έχει άλλωστε επισημανθεί ήδη, όμως τα προβλήματα υπάρχουν για να λύνονται. Εκείνο που έχει σημασία είναι να είναι σαφείς οι προσανατολισμοί, οι πληροφορίες, καθώς και το πεδίο δράσης.
<P>
" έκθεση Brok προσφέρει ορισμένες ενδιαφέρουσες προτάσεις προς αυτήν την κατεύθυνση -πρέπει να συντομεύσω καθόσον λήγει ο χρόνος ομιλίας μου- εν πάση περιπτώσει, όμως, περιλαμβάνουν την ένταξη της υπηρεσίας στις διοικητικές δομές της Επιτροπής, την απόφαση για περαιτέρω ανάπτυξη του κοινοτικού προτύπου και την πρόταση, η οποία διατυπώνεται και στη Συνθήκη της Λισαβόνας, σύμφωνα με την οποία το προσωπικό πρέπει να προέρχεται από τις γραμματείες της Επιτροπής και του Συμβουλίου καθώς και από τις αντιπροσωπείες της ίδιας της Επιτροπής.
<P>
Υπάρχουν δύο καινοτομίες τις οποίες νομίζω ότι αξίζει να μνημονεύσουμε: τη δημιουργία πρεσβειών της Ένωσης, με επικεφαλής αξιωματούχους της Ευρωπαϊκής Υπηρεσίας Εξωτερικής Δράσης, οι οποίες θα μπορούσαν να περιλαμβάνουν επίσης τις αντιπροσωπείες της Επιτροπής που δραστηριοποιούνται σε τρίτες χώρες και τα γραφεία συνδέσμου του Συμβουλίου, με ενδεχόμενη απόσπαση εμπειρογνωμόνων από τις Γενικές Διευθύνσεις· και τα θεμέλια που έχουν τεθεί για τη δημιουργία μιας ευρωπαϊκής διπλωματικής σχολής, η οποία αποτελεί ενδιαφέρουσα ιδέα.
<P>
Ο χρόνος ομιλίας μου έχει λήξει. Εύχομαι μόνον να εγκριθεί όντως αυτή η έκθεση, και να υπερψηφιστεί με μεγάλη πλειοψηφία.
<SPEAKER ID="183" NAME="Zita Gurmai" AFFILIATION="S&amp;D">
(EN) Κύριε Πρόεδρε, όπως γνωρίζουμε, η Ευρωπαϊκή Υπηρεσία Εξωτερικής Δράσης είναι μια από τις σημαντικές καινοτομίες που εισάγει η Συνθήκη της Λισαβόνας. Πρέπει, συνεπώς, να είμαστε πολύ προσεκτικοί και υπεύθυνοι κατά τη σύστασή της.
<P>
Όλοι συμφωνούμε ότι πρέπει να αρχίσει να λειτουργεί αμέσως μόλις τεθεί σε ισχύ η Συνθήκη της Λισαβόνας. " Επιτροπή και το Συμβούλιο επεξεργάζονται ήδη τις κατευθυντήριες γραμμές τις οποίες αναμένεται να παρουσιάσουν στη συνεδρίαση του Ευρωπαϊκού Συμβουλίου που θα διεξαχθεί στα τέλη του μηνός. Είναι λοιπόν αναγκαίο να επηρεάσει το Ευρωπαϊκό Κοινοβούλιο αυτή τη διαδικασία.
<P>
" σημερινή συζήτηση και το συνακόλουθο ψήφισμα έχουν τεράστια σημασία, διότι πρέπει να στείλουμε τώρα στο Συμβούλιο και στην Ευρωπαϊκή Επιτροπή ένα σαφές μήνυμα που να αποδεικνύει την πολιτική συναίνεση που επικρατεί στους κόλπους του Σώματος σχετικά με τη δημιουργία της εν λόγω υπηρεσίας.
<P>
Είμαι πολύ υπερήφανη για το έργο του συναδέλφου μου, το οποίο είναι αποτέλεσμα διακομματικής διαβούλευσης στο εσωτερικό του Σώματος. Εμμένουμε στην ανάγκη διατήρησης του κοινοτικού προτύπου στις εξωτερικές σχέσεις της Ένωσης. Οι βουλευτές του ΕΚ επιθυμούν διακαώς να ενταχθεί η υπηρεσία στην Ευρωπαϊκή Επιτροπή και να υπαχθεί στον γενικό προϋπολογισμό της Κοινότητας. " ΕΥΕΔ πρέπει να είναι τμήμα της Επιτροπής από διοικητική και δημοσιονομική άποψη, πρέπει δε να αποτελεί επισήμως "sui generis" όργανο της Επιτροπής, πλήρως ενταγμένο στη διοικητική της διάρθρωση.
<P>
" δημοσιονομική επιτροπή είναι άκρως σημαντική. Είναι ένας μοχλός μέσω του οποίου το ΕΚ μπορεί να ασκεί τις αρμοδιότητές του. Κατά τον τρόπο αυτόν, το Κοινοβούλιο πρέπει, και θα είναι σε θέση, να ασκεί δημοσιονομική εποπτεία και δημοκρατικό έλεγχο επί της υπηρεσίας αυτής. Υπάρχουν πολλά θέματα που πρέπει να διευθετηθούν, όπως λόγου χάρη η σαφής κατανομή των αρμοδιοτήτων στο εσωτερικό της ΕΥΕΔ και στις αρμόδιες μονάδες της Ευρωπαϊκής Επιτροπής -λαμβάνοντας υπόψη ότι δεν γνωρίζουμε ακόμη τη διάρθρωση της μελλοντικής Επιτροπής- και η σχέση μεταξύ των Ύπατων Εκπροσώπων και των διαφόρων αντιπροσώπων της Ένωσης στο εξωτερικό, όμως αυτό το ψήφισμα θα είναι το σημείο εκκίνησης του Ευρωπαϊκού Κοινοβουλίου από το οποίο θα ακολουθήσουν τα επόμενα βήματα.
<P>
Επιπλέον, δεν πρέπει να λησμονούμε και τον ανθρώπινο παράγοντα. Ο Ύπατος Εκπρόσωπος πρέπει να είναι πρόσωπο το οποίο θα επιλεγεί με κριτήρια αξιοκρατικά, βάσει εμπειρογνωμοσύνης και αριστείας, και το οποίο θα έχει τη στήριξη της Επιτροπής, του Συμβουλίου και των εθνικών διπλωματικών υπηρεσιών. Έχω την πεποίθηση ότι η θεσμική διάρθρωση της ΕΥΕΔ πρέπει να περιλαμβάνει την ισόρροπη εκπροσώπηση των φύλων κατά τρόπο που να ανταποκρίνεται πλήρως στις δεσμεύσεις που έχει αναλάβει η Ένωση ως προς την ένταξη της διάστασης του φύλου στις πολιτικές.
<P>
Τελευταία αλλά καθόλου ασήμαντη επισήμανση: δεδομένου ότι εργάζομαι για την προώθηση της ίσης πολιτικής εκπροσώπησης των γυναικών τα τελευταία 15 χρόνια, θα χαρώ πολύ αν είναι γυναίκα το πρόσωπο που θα επιλεγεί.
<SPEAKER ID="184" NAME="Annemie Neyts-Uyttebroeck" AFFILIATION="ALDE">
(NL) Κύριε Πρόεδρε, ορισμένοι συνάδελφοι θεώρησαν σωστό να χρησιμοποιήσουν τις παρεμβάσεις τους για να μας δώσουν μαθήματα δημοκρατίας. Επιτρέψτε μου λοιπόν να επισημάνω ότι, τόσο στην Επιτροπή Συνταγματικών Υποθέσεων όσο και στην Επιτροπή Εξωτερικών Υποθέσεων, τη γνωμοδότηση της οποίας συνέταξα, μεριμνήσαμε ώστε η συζήτηση και η ψηφοφορία επί των κειμένων μας να μην διεξαχθούν πριν από τη γνωστοποίηση του αποτελέσματος του δημοψηφίσματος στην Ιρλανδία. Αυτό το πράξαμε από σεβασμό για την επικείμενη ετυμηγορία του ιρλανδικού λαού. Ευτυχώς, είπαν "ναι", αν και θα μπορούσαν επίσης να πουν "όχι". Θελήσαμε να λάβουμε υπόψη αυτή την παράμετρο, καθώς και τη συνεδρίαση του Ευρωπαϊκού Συμβουλίου την προσεχή εβδομάδα. Ως εκ τούτου, έπρεπε να ολοκληρώσουμε τη συζήτηση και τα κείμενά μας σε εξαιρετικά στενά χρονικά περιθώρια. Οι ίδιοι συνάδελφοι που προσπαθούν να δώσουν μαθήματα δημοκρατίας σε τούτο το Σώμα έχουν, βεβαίως, διαμαρτυρηθεί και γι' αυτό. Εν πάση περιπτώσει.
<P>
Σήμερα, βρισκόμαστε σε μια ιδιαίτερα σημαντική χρονική συγκυρία. Τα κείμενά μας, στα οποία εκφράζουμε τη γνώμη μας σχετικά με το ποιο πρέπει να είναι το μέλλον της Ευρωπαϊκής Υπηρεσίας Εξωτερικής Δράσης, εγκαινιάζουν μια νέα εποχή για την Ευρωπαϊκή Ένωση. Όσοι παρακολουθούμε για πολλά χρόνια την εξέλιξη της Ένωσης και θυμόμαστε τα πρώτα διστακτικά βήματα που έγιναν με διαδοχικές Συνθήκες -πρώτα με τη Συνθήκη του Μάαστριχτ και μετά με τη Συνθήκη του Άμστερνταμ- στον χώρο της εξωτερικής πολιτικής, πόσο μάλλον στον χώρο της πολιτικής ασφάλειας και άμυνας, ίσως να πιστέψαμε, όπως είχα πιστέψει εγώ εκείνη την περίοδο, ότι δεν θα δούμε ποτέ αυτήν την ημέρα, ότι δεν θα καταφέρναμε ποτέ να δημιουργήσουμε τις βάσεις για μια κοινή ευρωπαϊκή διπλωματία.
<P>
Όσοι παρακολουθήσαμε προσεκτικά την εξέλιξη των ιδεών σε αυτόν τον τομέα θυμόμαστε επίσης ότι, μόλις πριν από λίγους μήνες, ορισμένες από τις εθνικές μας διπλωματικές υπηρεσίες ήταν απολύτως απρόθυμες να δεχτούν ένα είδος στιγμιαίας "μεγάλης έκρηξης", ενώ τώρα όλες οι αντιπροσωπείες υπάγονται από την πρώτη κιόλας ημέρα στην αρμοδιότητα του μελλοντικού Υπάτου Εκπροσώπου. Αυτό με χαροποιεί αφάνταστα.
<P>
Τα πολιτικά και κυβερνητικά καθήκοντα που είχα ασκήσει σε προηγούμενες φάσεις της πολιτικής μου σταδιοδρομίας με έχουν διδάξει ότι τίποτε από όλα αυτά δεν είναι απλό. Βρισκόμαστε, ωστόσο, μπροστά σε μια σημαντική ιστορική καμπή, και ευελπιστώ ότι η έκθεση αυτή θα εγκριθεί από το Σώμα με πολύ μεγάλη πλειοψηφία.
<SPEAKER ID="185" NAME="Franziska Katharina Brantner" AFFILIATION="Verts/ALE">
(DE) Κύριε Πρόεδρε, η πολιτική μας ομάδα στηρίζει τη βασική διάρθρωση που προτείνει στην έκθεσή του ο κ. Brok, κυρίως δε τη διατήρηση των ελεγκτικών αρμοδιοτήτων του Ευρωπαϊκού Κοινοβουλίου, καθώς και τη διατήρηση των κοινοτικών αρμοδιοτήτων εντός του πλαισίου της Κοινότητας. Ωστόσο, για να διασφαλίσουμε ότι η κοινή μας Υπηρεσία Εξωτερικής Δράσης θα σημειώσει ουσιαστική επιτυχία και δεν θα αποτελέσει απλό προσάρτημα της Επιτροπής ή του Συμβουλίου, πρέπει τώρα να συζητήσουμε το περιεχόμενο και τα καθήκοντά της.
<P>
" ΕΕ χρειάζεται μια νέα, ολοκληρωμένη εξωτερική πολιτική η οποία θα της επιτρέπει να ανταποκρίνεται με αποτελεσματικότητα στα διεθνή προβλήματα. " Υπηρεσία Εξωτερικής Δράσης πρέπει να δώσει στην ΕΕ τη δυνατότητα να υλοποιεί εκτεταμένες, ολοκληρωμένες πολιτικές στρατηγικές και εκστρατείες. Χρειαζόμαστε αυτή την υπηρεσία τώρα, λόγου χάρη στο πλαίσιο των συζητήσεων της Κοπεγχάγης για την αλλαγή του κλίματος. Πρέπει να εγκαταλείψουμε την παραδοσιακή διπλωματία, διαφορετικά αυτή η υπηρεσία θα προσφέρει ελάχιστη προστιθέμενη αξία.
<P>
Θέλω λοιπόν να αναφέρω τέσσερις τομείς οι οποίοι, κατά τη γνώμη μας, θα βοηθήσουν την υπηρεσία να διαμορφώσει μια νέα εξωτερική πολιτική. Πρώτον, επιθυμούμε η νέα υπηρεσία να διαθέτει μια διεύθυνση με αντικείμενο την οικοδόμηση της ειρήνης και τη διαχείριση κρίσεων. Έχουμε στη διάθεσή μας τα απαραίτητα χρηματοδοτικά μέσα και αποστολές, μέχρι σήμερα όμως διαθέταμε μόνον μικρές και κατακερματισμένες οργανωτικές μονάδες. Δεύτερον, επιθυμούμε να παρέχεται στο προσωπικό ολοκληρωμένη εκπαίδευση και κατάρτιση. Δεν αρκεί να έχουν παρακολουθήσει απλώς μια διπλωματική σχολή. Επιπλέον, επιθυμούμε να διασφαλιστεί ότι τα ένστολα μέλη του προσωπικού δεν θα έχουν εκπαιδευτεί απλώς σε κάποια αμυντική σχολή. Όλοι πρέπει να έχουν ολοκληρώσει τουλάχιστον μέρος της εκπαίδευσής τους σε κάποιο κοινό ίδρυμα, και γι' αυτό ζητούμε τη δημιουργία μιας Ευρωπαϊκής Ακαδημίας Εξωτερικής Δράσης. Τρίτον, δεν επιθυμούμε την ύπαρξη διπλής διοικητικής διάρθρωσης για τον Πρόεδρο του Συμβουλίου στο εσωτερικό της Γραμματείας του Συμβουλίου. Ως εκ τούτου, η Υπηρεσία Εξωτερικής Δράσης πρέπει να υποστηρίζεται και από αυτόν τον οργανισμό. Όσον αφορά τους διορισμούς στα κορυφαία αξιώματα, ο συνάδελφός μου, κ. Tarand, ανέφερε ήδη τη σταθερή πεποίθησή μας ότι είναι καιρός να διοριστεί γυναίκα επικεφαλής.
<SPEAKER ID="186" NAME="Charles Tannock" AFFILIATION="ECR">
(EN) Κύριε Πρόεδρε, καθώς η Ένωση επιδιώκει να διαδραματίσει ευρύτερο ρόλο στις διεθνείς υποθέσεις, εύλογα μπορεί να υποστηριχθεί ότι χρειάζεται τα απαραίτητα μέσα που θα της επιτρέψουν να προβάλει τις κοινές μας αξίες ανά τον κόσμο, υπό την προϋπόθεση, ασφαλώς, ότι θα έχει την ομόφωνη στήριξη και των 27 κρατών μελών.
<P>
Πώς, όμως, θα αναπτυχθεί αυτός ο ρόλος; Ποια θα είναι τα όριά του; Εμείς, τα μέλη της Ομάδας ECR, καθώς τασσόμαστε, ως οργάνωση, κατά της ομοσπονδιοποίησης, πιστεύουμε ότι η εξωτερική πολιτική πρέπει να παραμείνει αποκλειστική αρμοδιότητα των επιμέρους κρατών μελών μας. Κατά συνέπεια, μας ανησυχεί το γεγονός ότι η Συνθήκη της Λισαβόνας, εάν αποκτήσει νομική ισχύ, φαίνεται να δρομολογεί μια σειρά εξελίξεων οι οποίες ενδέχεται να οδηγήσουν στην υπονόμευση αυτής της αρμοδιότητας.
<P>
" προτεινόμενη Ευρωπαϊκή Υπηρεσία Εξωτερικής Δράσης πρέπει να συμπληρώνει, και όχι να ανταγωνίζεται ή να υπονομεύει, τη διμερή διπλωματική δραστηριότητα των κρατών μελών, ενώ πρέπει να αντλεί την εξουσία της κυρίως από το Συμβούλιο και όχι από την Επιτροπή. Το Κοινοβούλιο πρέπει να μπορεί να ασκεί έλεγχο επί της ΕΥΕΔ και να καταρτίζει τον προϋπολογισμό της. Δεδομένου ότι στην έκθεση του κ. Brok γίνεται πολύς λόγος για πρεσβείες της ΕΕ, καλώ για μια ακόμη φορά την Επιτροπή να επαναλάβει τις διαβεβαιώσεις που μου έδωσε πριν από ένα έτος, σύμφωνα με τις οποίες οι αποστολές ή οι αντιπροσωπείες της ΕΥΕΔ δεν θα αποκαλούνται πρεσβείες. Αν οι εν λόγω αποστολές ονομαστούν πρεσβείες, θα επιταθούν οι φόβοι ότι η ΕΕ επιδιώκει να αποκτήσει όλα τα χαρακτηριστικά κυρίαρχου κράτους.
<SPEAKER ID="188" NAME="Willy Meyer" AFFILIATION="GUE/NGL">
(ES) Κύριε Πρόεδρε, η πολιτική μου ομάδα -η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών- θα καταψηφίσει αυτή την έκθεση, κυρίως επειδή δεν υποστηρίζουμε τη Συνθήκη της Λισαβόνας.
<P>
Κατά την άποψή μας, η Συνθήκη της Λισαβόνας δεν ανταποκρίνεται στο πνεύμα του ευρωπαϊκού εγχειρήματος στο οποίο προσβλέπουν οι πολίτες και το οποίο προωθεί τα δικά τους συμφέροντα. Στην πραγματικότητα, ισχύει το ακριβώς αντίθετο. Προωθεί ένα πρότυπο το οποίο βρίσκεται σε κρίση, ένα πρότυπο το οποίο δεν επιτρέπει τη δημόσια παρέμβαση στην οικονομία.
<P>
Γίνεται προσπάθεια να κινηθούμε με δύο ταχύτητες: σπεύδουμε να διασφαλίσουμε ότι η Ευρώπη θα έχει ενιαία φωνή στο εξωτερικό, όμως η Ευρωπαϊκή Ένωση δεν έχει την εξουσία να αναζωογονήσει την οικονομία χρησιμοποιώντας τα μέσα που έχει στη διάθεσή της, δεδομένου ότι δεν διαθέτει κοινό ταμείο ή άλλου είδους ενεργές βιομηχανικές πολιτικές. Δεν έχει άλλωστε τη δυνατότητα να παρεμβαίνει στην τιμή του χρήματος ή να ελέγχει την Ευρωπαϊκή Κεντρική Τράπεζα. Συνεπώς, δεν συμμεριζόμαστε αυτή τη φιλοσοφία.
<P>
Εφόσον εγκριθεί η Συνθήκη της Λισαβόνας, με την έγκριση της Επιτροπής και μετά από διαβούλευση με το Κοινοβούλιο, στην Ευρωπαϊκή Υπηρεσία Εξωτερικής Δράσης θα προσληφθούν πέντε χιλιάδες υπάλληλοι, μετά από απόφαση του Συμβουλίου και βάσει πρότασης του μελλοντικού Αντιπροέδρου.
<P>
Δεν συμφωνούμε με αυτή την υπηρεσία καθότι της παρέχεται, επιπλέον, αρμοδιότητα επίλυσης κάθε είδους κρίσεων στρατιωτικού χαρακτήρα. Θεωρούμε ότι δεν διασφαλίζεται επαρκής έλεγχος. Κατά τη γνώμη μας, ο έλεγχος αυτός πρέπει να πληροί τις αυστηρότερες δυνατές δημοκρατικές απαιτήσεις, όπως συμβαίνει σε καθένα από τα κράτη μέλη.
<P>
Κατά συνέπεια, πιστεύουμε ότι αυτή η φιλοσοφία δεν συνάδει με το πνεύμα της Ευρώπης που επιθυμεί η πολιτική μας ομάδα να δημιουργηθεί, ήτοι μιας Ευρώπης η οποία θα είναι όντως σε θέση να παρεμβαίνει σε ζητήματα τα οποία μας επηρεάζουν άμεσα, όπως η τρέχουσα ύφεση και τα ποσοστά ανεργίας, τα οποία αυτή τη στιγμή είναι τα υψηλότερα που έχουν καταγραφεί από τη δεκαετία του 1930.
<P>
Γι' αυτό, κυρίες και κύριοι, θα καταψηφίσουμε αυτή την έκθεση.
<SPEAKER ID="189" NAME="David Campbell Bannerman" AFFILIATION="EFD">
(EN) Κύριε Πρόεδρε, αυτή η έκθεση του κ. Brok αποδεικνύει αναντίρρητα την ανάδυση της Ευρωπαϊκής Ένωσης ως ενιαίου υπερκράτους. Το άθλιο Σύνταγμα της Λισαβόνας επιβάλλει ήδη σε όλους μας έναν μη εκλεγμένο Πρόεδρο και υπουργό Εξωτερικών. Τώρα, αυτή η έκθεση προσθέτει μια νέα ευρωπαϊκή διπλωματική υπηρεσία, τη λεγόμενη Ευρωπαϊκή Υπηρεσία Εξωτερικής Δράσης· οι πρεσβείες, όμως, αντιπροσωπεύουν εθνικά συμφέροντα.
<P>
Ποια εθνικά συμφέροντα θα εκπροσωπούν λοιπόν αυτοί οι νέοι διπλωμάτες και αυτές οι πρεσβείες της ΕΕ; Δεν θα είναι τα συμφέροντα των εθνικών μας κρατών, τα εμπορικά μας συμφέροντα ή τα συμφέροντα των επιχειρήσεών μας. Θα είναι τα συμφέροντα της Ευρωπαϊκής Επιτροπής. Όλες οι υπόλοιπες εθνικές πρεσβείες θα αχρηστευθούν. Ήδη, οι ανά τον κόσμο βρετανικές πρεσβείες πωλούν ακίνητά τους.
<P>
Αυτό το στρατηγικό σχέδιο δημιουργίας ενός υπερκράτους της ΕΕ έχει ως βάσεις του την εξαπάτηση, την ανεντιμότητα και τις διαψεύσεις, όμως αυτοί οι φεντεραλιστές δεν δημιουργούν τις νέες "νωμένες Πολιτείες της Αμερικής. Δημιουργούν μια νέα Γιουγκοσλαβία. Προσπαθώντας να ενοποιήσετε πολύ διαφορετικά μεταξύ τους έθνη, πολιτισμούς και οικονομίες υπό τον έλεγχο μιας άκαμπτης, αντιδημοκρατικής γραφειοκρατίας σοβιετικού τύπου, εισέρχεστε πραγματικά σε πολύ επικίνδυνη περιοχή.
<P>
Έχω εργαστεί για λογαριασμό της βρετανικής κυβέρνησης στην ειρηνευτική διαδικασία στη Βόρεια Ιρλανδία. Είδα τι συμβαίνει όταν καταρρέει η δημοκρατία. Το θέαμα δεν είναι καθόλου όμορφο. Τώρα βλέπω να καταρρέει η δημοκρατία εδώ στην Ευρώπη. Διατείνεστε ότι αγαπάτε την ειρήνη· ωστόσο, με το να επιβάλλετε πάση θυσία τη Λισαβόνα και να αρπάζετε με αυτήν την κατάχρηση εξουσίας τις πρεσβείες μας, βάζετε στα σίγουρα για μια ακόμη φορά την Ευρώπη στον δρόμο του πολέμου.
<SPEAKER ID="190" NAME="Martin Ehrenhauser" AFFILIATION="NI">
(DE) Κύριε Πρόεδρε, οι ενέργειες του Συμβουλίου δεν είναι διαφανείς. Στην πράξη, οι αποφάσεις λαμβάνονται στις πολυάριθμες, εξαιρετικά αδιαφανείς, ομάδες εργασίας και στην COREPER. Το 2008, συζητήθηκε δημοσίως μόλις το 1% των θεμάτων της ημερήσιας διάταξης του Συμβουλίου Υπουργών Εξωτερικών.
<P>
Με τον ίδιο ακριβώς τρόπο, η Ευρωπαϊκή Πολιτική Ασφάλειας και Άμυνας (ΕΠΑΑ) έχει αναπτυχθεί από τα τέλη της δεκαετίας του 1990 χωρίς καμία διαβούλευση ή δημοκρατικό έλεγχο. Με τον ίδιο ακριβώς τρόπο, θα δημιουργηθεί επίσης η Ευρωπαϊκή Υπηρεσία Εξωτερικής Δράσης. " απάντησή μου είναι ένα ηχηρό "Όχι". Δεν πρέπει να επιτρέψουμε να συμβεί κάτι τέτοιο! Απαιτείται γνήσιος δημοκρατικός κοινοβουλευτικός έλεγχος, καθώς και πραγματική διαφάνεια.
<P>
Με εκπλήσσει μάλιστα το γεγονός ότι ειδικά εσείς, κύριε Brok, τάσσεστε τώρα ξαφνικά υπέρ του κοινοβουλευτικού ελέγχου. Δεν είναι αλήθεια ότι, ιδίως στον τομέα της ΕΠΑΑ, η Συνθήκη της Λισαβόνας θα καταργήσει αυτό το είδος κοινοβουλευτικού ελέγχου; Ωστόσο, έχετε ταχθεί υπέρ αυτής της Συνθήκης. Ως προς το θέμα του δημοσιονομικού ελέγχου, η χορήγηση απαλλαγής στο Συμβούλιο έχει καταστήσει πλέον σαφές το πώς συμπεριφέρεται η Ομάδα σας. Δεν είναι αλήθεια ότι τις επόμενες εβδομάδες η Ομάδα σας θα ψηφίσει στην Επιτροπή Ελέγχου των Προϋπολογισμών υπέρ της χορήγησης απαλλαγής στο Συμβούλιο, παρά το γεγονός ότι το Συμβούλιο δεν έχει δώσει επαρκείς απαντήσεις;
<P>
Είναι λυπηρό το γεγονός ότι, αν και το σχέδιο έκθεσής σας έχει πολύ θετικές βάσεις, είναι στην πραγματικότητα υποκριτικό και αναξιόπιστο, και σε τελευταία ανάλυση συνιστά αποδοχή των αδυναμιών της Συνθήκης της Λισαβόνας.
<SPEAKER ID="191" NAME="Rafal Kazimierz Trzaskowski" AFFILIATION="PPE">
(EN) Ευχαριστώ πολύ, κύριε Πρόεδρε, κυρία Επίτροπε, κυρία υπουργέ, πρέπει να ξεκινήσω από τις υποσημειώσεις. Όσο και αν θαυμάζω πραγματικά τη ρητορική δεινότητα των φίλων μας από το Κόμμα Ανεξαρτησίας του "νωμένου Βασιλείου, καθώς προέρχομαι από μια χώρα της Κεντρικής Ευρώπης, βρίσκω πολύ ενδιαφέρουσα την προθυμία σας να μοιραστείτε μαζί μας την εμπειρία σας από τη ζωή υπό το τιτοϊκό καθεστώς της Γιουγκοσλαβίας ή υπό το σοβιετικό καθεστώς. Εκπλήσσομαι πραγματικά.
<P>
Καταρχάς, επιτρέψτε μου να συγχαρώ τον Elmar Brok για την κατάρτιση μιας έκθεσης η οποία εκφράζει με τόσο θαυμάσιο τρόπο την άποψη της πλειοψηφίας - και τονίζω εδώ ότι πρόκειται για την άποψη της πλειοψηφίας του Σώματος.
<P>
Όταν τεθεί σε ισχύ η Συνθήκη της Λισαβόνας και αρχίσει τη λειτουργία της η νέα Υπηρεσία Εξωτερικής Δράσης, θα βελτιωθεί η ικανότητά μας να εκφραζόμαστε με μία φωνή. Συμφωνούμε ως προς το ότι η νέα υπηρεσία πρέπει να βρίσκεται όσο το δυνατόν πιο κοντά στην Επιτροπή, διότι μόνον η κοινοτική μέθοδος εγγυάται τη συνεκτικότητα των ενεργειών μας και, κυρίως, διασφαλίζει ότι θα λαμβάνονται στον ίδιο βαθμό υπόψη οι απόψεις όλων μας.
<P>
Για να είναι αξιόπιστη η νέα υπηρεσία, πρέπει να διαθέτει όσο το δυνατόν μεγαλύτερη δημοκρατική νομιμοποίηση. Κατά συνέπεια, πρέπει να επικροτείται κάθε προσπάθεια διασφάλισης των ελεγκτικών αρμοδιοτήτων του Ευρωπαϊκού Κοινοβουλίου.
<P>
Κυρίως, όμως, πρέπει να διασφαλίσουμε με όλες μας τις δυνάμεις ότι η νέα υπηρεσία θα χαρακτηρίζεται από υψηλό επίπεδο ποιότητας και θα κερδίσει την εμπιστοσύνη όλων των πλευρών. Πρέπει να καταβάλουμε κάθε δυνατή προσπάθεια ώστε η Επιτροπή, το Συμβούλιο και τα 27 κράτη μέλη να στείλουν τα αξιότερα μέλη του προσωπικού τους για να επανδρώσουν την ΕΥΕΔ. Γι' αυτό άλλωστε πρέπει να απολαμβάνουν καθεστώς ισοτιμίας. " εργασία στην υπηρεσία πρέπει να αντιμετωπίζεται ως αναπόσπαστο τμήμα της σταδιοδρομίας τους στη χώρα καταγωγής τους. Τα άτομα που θα εργάζονται στην υπηρεσία πρέπει να επιλέγονται βάσει αξιοκρατικών κριτηρίων, αλλά και να εκπροσωπούν ισόρροπα τις διάφορες γεωγραφικές περιοχές, έτσι ώστε να διαψευστούν οι αβάσιμοι φόβοι για σφετερισμό της υπηρεσίας από συγκεκριμένες δυνάμεις.
<P>
" Συνθήκη της Λισαβόνας είναι σημαντική και διαφέρει από όλες τις προηγούμενες Συνθήκες ως προς το ότι πολλά σημαντικά πράγματα εξαρτώνται από την εφαρμογή της. Ευελπιστώ ότι οι ιδέες που θα συνεισφέρει το Σώμα θα βοηθήσουν το Συμβούλιο και την Επιτροπή να εφαρμόσουν όντως αυτή τη Συνθήκη κατά τρόπο που να ενισχύει την ικανότητά μας να εκφραζόμαστε με ενιαία φωνή.
<SPEAKER ID="192" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, χαιρετίζω την έκθεση του κ. Brok και απευθύνω έκκληση να δρομολογηθεί το ταχύτερο δυνατόν η ίδρυση της ΕΥΕΔ ως υπηρεσίας υπό καθεστώς πλήρους δημοκρατικής λογοδοσίας. Ελπίζω ειλικρινώς ότι η εν λόγω υπηρεσία θα μπορέσει να προσφέρει μεγαλύτερη συνεκτικότητα μεταξύ των πολιτικών μας στόχων και αποφάσεων, ιδίως ως προς τον παγκόσμιο αντίκτυπό τους στη βιώσιμη ανάπτυξη, τα ανθρώπινα δικαιώματα και την εξάλειψη της φτώχειας.
<P>
Μέχρι στιγμής, δεν έχουμε καταφέρει να διασφαλίσουμε τη συνεκτικότητα των πολιτικών μας. Συχνά οι εμπορικές μας πολιτικές συγκρούονται ευθέως με την πολιτική μας για την αναπτυξιακή συνεργασία. Θέλω επίσης να επισημάνω ότι πρέπει οπωσδήποτε να απορρίψουμε κάθε σκέψη υπαγωγής της αναπτυξιακής μας πολιτικής στην εξωτερική μας πολιτική. Χρειαζόμαστε μια αυτόνομη υπηρεσία για την ανάπτυξη, η οποία θα λογοδοτεί σε ανεξάρτητο Επίτροπο Ανάπτυξης και Ανθρωπιστικής Βοήθειας. Προκειμένου να διασφαλιστεί η συνεκτικότητα, χρειαζόμαστε συγκριτικές αξιολογήσεις, παρακολούθηση και αξιολογήσεις αντικτύπου των προτάσεων αποφάσεων, καθώς έχουν αντίκτυπο στους στόχους της αναπτυξιακής πολιτικής.
<SPEAKER ID="193" NAME="Louis Michel" AFFILIATION="ALDE">
(FR) Κύριε Πρόεδρε, κυρίες και κύριοι, συγχαίρω τον κ. Brok και τον ευχαριστώ για την εξαίρετη -εκπληκτική, θα έλεγα- έκθεση που παρουσίασε σήμερα στο Σώμα.
<P>
" δημιουργία αυτής της νέας υπηρεσίας εξωτερικής δράσης είναι μια ευκαιρία που δεν πρέπει να μείνει ανεκμετάλλευτη. Το Κοινοβούλιο πρέπει να έχει λόγο, όχι μόνο για τον προϋπολογισμό, αλλά και για τη συνολικότερη διάρθρωση της υπηρεσίας. Όπως επισημάνθηκε ήδη, αυτή η υπηρεσία θα πρέπει να διαθέτει ιδιότυπους κανόνες εσωτερικής λειτουργίας. Ένα τέτοιο σύστημα κανόνων λειτουργίας είναι όντως απαραίτητο, και είναι σύμφωνο με το πνεύμα της Συνθήκης. Οτιδήποτε διαφορετικό θα υποδαύλιζε την καχυποψία ορισμένων κρατών μελών. Αναφέρομαι ειδικότερα στα μικρότερα και νεότερα κράτη μέλη.
<P>
Πρέπει επίσης να εστιάσουμε την προσοχή μας στα κεντρικά καθήκοντα της υπηρεσίας εξωτερικής δράσης, να ορίσουμε τη στρατηγική και τις πολιτικές προτεραιότητες και να επιτύχουμε τη συνέπεια στο εσωτερικό του συστήματος εξωτερικής δράσης. Έχει ζωτική σημασία να μην πέσουμε στην παγίδα της επανάληψης ενεργειών από την υπηρεσία εξωτερικής δράσης και τις αντιπροσωπείες της Επιτροπής, αλλά να αναπτύξουμε μια ειδική υπηρεσία που θα προσφέρει προστιθέμενη αξία στο πεδίο της κοινής εξωτερικής δράσης. " υπηρεσία εξωτερικής δράσης πρέπει να εναρμονίζεται πλήρως με την Επιτροπή. Δεν πρέπει να αποκλίνει από αυτή την πορεία κατά τρόπο που να ταυτίζεται ή να προωθεί τη διακυβερνητική δράση. Θέλω δε να προσθέσω ότι το κύρος του Υπάτου Εκπροσώπου / Αντιπροέδρου έχει σαφώς κρίσιμη σημασία για την προστιθέμενη αξία της υπηρεσίας.
<P>
Τέλος, κύριε Πρόεδρε, παρότι συμφωνούμε ως προς το ότι ο τομέας της ανάπτυξης έχει τους δικούς του στόχους, συγχρόνως όμως αποτελεί μέσο άσκησης εξωτερικής πολιτικής. Θα ήταν αφελές να αρνηθούμε κάτι τέτοιο. Μια λύση θα μπορούσε να είναι να αναθέσουμε τον προγραμματισμό στον Επίτροπο Ανάπτυξης, σε συμφωνία με τον Ύπατο Εκπρόσωπο.
<P>
" τελευταία μου επισήμανση είναι ότι αυτή η συζήτηση δεν μπορεί να διαχωριστεί από τη συζήτηση για τον προϋπολογισμό του Ευρωπαϊκού Ταμείου Ανάπτυξης.
<SPEAKER ID="194" NAME="Bastiaan Belder" AFFILIATION="EFD">
(NL) Κύριε Πρόεδρε, τώρα που το ιρλανδικό δημοψήφισμα αποτελεί παρελθόν, το Ευρωπαϊκό Κοινοβούλιο επιχειρεί και πάλι να αποδείξει την αξία του, και το πράττει με πολλή ζωηρότητα και ενθουσιασμό. " έκθεση αυτή ζωγραφίζει ένα ουτοπικό πανόραμα μιας εξωτερικής υπηρεσίας η οποία καλείται να υλοποιήσει την κοινή εξωτερική πολιτική και πολιτική ασφάλειας (ΚΕΠΠΑ), που ακόμη δεν έχει καν τεθεί σε εφαρμογή.
<P>
Ένα εκπληκτικό χαρακτηριστικό στοιχείο αυτής της έκθεσης είναι η ηρωική της απόπειρα να πείσει την Επιτροπή να ασκήσει όλη της τη θεσμική επιρροή για την επικράτηση αυτής της άποψης. Πού οφείλεται αυτή η προσέγγιση; Νομίζω ότι πολλοί από τους συναδέλφους μου επιθυμούν να χρησιμοποιήσουν την υπηρεσία εξωτερικής δράσης ως δούρειο ίππο, ώστε να ελέγξουν την ΚΕΠΠΑ μέσω της Επιτροπής.
<P>
Είναι κρίμα που το Ευρωπαϊκό Κοινοβούλιο και τα υπόλοιπα θεσμικά όργανα εξακολουθούν να μην έχουν την παραμικρή ιδέα για το πώς ακριβώς θα λειτουργεί αυτή η υπηρεσία. " σταδιακή διαδικασία που περιγράφεται στην παράγραφο 4 είναι ξεκάθαρα ένα παρακινδυνευμένο θεσμικό εγχείρημα, και οπωσδήποτε θα καταλήξει σε πολύ άσχημα αποτελέσματα.
<SPEAKER ID="195" NAME="György Schöpflin" AFFILIATION="PPE">
(EN) Κύριε Πρόεδρε, θέλω και εγώ να ενώσω τη φωνή μου με όσους στηρίζουν την έκθεση του κ. Brok και να εκφράσω την απορία μου για τις παρανοϊκές δηλώσεις που προέρχονται από συγκεκριμένη πτέρυγα του Σώματος.
<P>
" Υπηρεσία Εξωτερικής Δράσης αποτελεί, αναμφίβολα, δυνητικά σημαντικότατο στοιχείο για την προώθηση της συνεκτικότητας όσον αφορά τις σχέσεις της ΕΕ με τον υπόλοιπο κόσμο. Οι σχέσεις αυτές είναι συχνά εκτεταμένες και σύνθετες και έχουν σημαντικό αντίκτυπο στον κόσμο πέρα από την Ευρώπη. Ως εκ τούτου, έχει ζωτική σημασία να συντονίζονται πλήρως αυτές οι ενέργειες, έτσι ώστε να διασφαλιστεί ότι οι πολιτικές της ΕΕ θα έχουν τον επιδιωκόμενο αντίκτυπο. Άλλωστε, όταν η Υπηρεσία Εξωτερικής Δράσης αρχίσει να λειτουργεί πλήρως, θα επηρεάσει τη στάση της ΕΕ, λόγου χάρη, ως προς την κοινή εξωτερική πολιτική και πολιτική ασφάλειας, όπως επισημάνθηκε ήδη, την προαγωγή της δημοκρατίας, τα ανθρώπινα δικαιώματα, τη διάθεση της εξωτερικής βοήθειας, και τη διαχείριση των πολύπλευρων ζητημάτων που άπτονται της ανάπτυξης.
<P>
Το ζήτημα της συνεκτικότητας έχει κεντρική σημασία σε αυτό το πλαίσιο. Εάν διαφορετικές περιοχές της Ευρωπαϊκής Ένωσης δίνουν διαφορετική έμφαση σε επιμέρους θέματα πολιτικής, ο αντίκτυπος θα είναι περιορισμένος και είναι πολύ πιθανό να οδηγεί σε ανεπιθύμητες συνέπειες. " συνεκτικότητα έχει συνεπώς αποφασιστική σημασία εν προκειμένω. Ως εκ τούτου, η Υπηρεσία Εξωτερικής Δράσης θα αναλάβει τη μεγάλη ευθύνη να συνεργαστεί με όλα τα υπόλοιπα θεσμικά όργανα της Ευρωπαϊκής Ένωσης που αναπτύσσουν εξωτερική δράση. Είναι σαφές ότι η αποτελεσματικότητα της υπηρεσίας θα καθορίσει το έργο του Υπάτου Εκπροσώπου, σε μεσοπρόθεσμο όμως ορίζοντα το έργο της θα έχει αντίκτυπο στο σύνολο των θεσμικών οργάνων της Ευρωπαϊκής Ένωσης. Πρόκειται για αμφίδρομη διαδικασία.
<P>
Υπό αυτό το πρίσμα, η υπηρεσία επιβάλλεται να λογοδοτεί, προφανώς στον Ύπατο Εκπρόσωπο, αλλά ταυτόχρονα, με ευρύτερη έννοια, στο ίδιο το Κοινοβούλιο. Σε τελευταία ανάλυση, η υπηρεσία θα εκπροσωπεί την Ευρωπαϊκή Ένωση σε όλο της το εύρος, εξ ου και η έμφαση στη λογοδοσία, τη διαφάνεια και τη συνεκτικότητα.
<SPEAKER ID="196" NAME="Wolfgang Kreissl-Dörfler" AFFILIATION="S&amp;D">
(DE) Κύριε Πρόεδρε, κυρίες και κύριοι, μία Ευρώπη, μία φωνή! Πραγματοποιούμε ένα ακόμη σημαντικό βήμα προς την κατεύθυνση μιας κοινής εξωτερικής πολιτικής των κρατών μελών. Ένας αποφασιστικός παράγοντας θα είναι να διασφαλιστεί ότι τα καθήκοντα του Υπάτου Εκπροσώπου θα τα αναλάβει ένα ισχυρό, ανεξάρτητο και ικανό πρόσωπο το οποίο θα διαθέτει τα αναγκαία περιθώρια ελιγμών και την ελευθερία να αναπτύξει και να οργανώσει την υπηρεσία σύμφωνα με τις ανάγκες και, φυσικά, σύμφωνα με τις αρχές της Ευρωπαϊκής Ένωσης, στις οποίες περιλαμβάνεται και ο σεβασμός των ανθρωπίνων δικαιωμάτων. Αυτό σημαίνει ο "sui generis" χαρακτήρας της υπηρεσίας.
<P>
Αυτό είναι επιβεβλημένο να γίνει κατά τρόπο διαφανή, να διαδραματίσει το Κοινοβούλιο τον ρόλο που του αναλογεί και να παραμείνουν τα δημοσιονομικά δικαιώματα και η δημοσιονομική εποπτεία στα χέρια της δημοσιονομικής αρχής. Ωστόσο, είναι εξίσου σημαντικό να δώσουν, άπαξ διά παντός, οι εθνικές κυβερνήσεις λιγότερη προτεραιότητα στα στενά τους συμφέροντα και να προσφέρουν την πλήρη στήριξή τους σε αυτήν την υπηρεσία και στη λειτουργία της, αντί να θέτουν διαρκώς προσκόμματα όποτε νομίζουν ότι τους συμφέρει, όπως δυστυχώς έχουμε συνηθίσει μέχρι σήμερα.
<P>
Πρέπει δε να καταστεί σαφές -και αυτό το θεωρούμε πολύ σημαντικό- ότι η αναπτυξιακή πολιτική πρέπει να παραμείνει ανεξάρτητη, καθόσον τα ζητήματα αυτά δεν πρέπει να συγχέονται κατά τρόπο αυθαίρετο. Πρέπει να αντιμετωπίσουμε το νέο αξίωμα και το χαρτοφυλάκιο για το οποίο αγωνιστήκαμε επί σειρά ετών ως μια ευκαιρία για το μέλλον, και να μην το υποβαθμίζουμε ούτε να το υποσκάπτουμε προτού ακόμη ξεκινήσει η λειτουργία του. Μία Ευρώπη, μία φωνή! Αυτός είναι ο στόχος μας και σε αυτόν πρέπει να εστιάσουμε τις προσπάθειές μας: τίποτε περισσότερο και τίποτε λιγότερο.
<SPEAKER ID="197" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, τι ακριβώς επιδιώκουμε με την ευρωπαϊκή διπλωματική υπηρεσία; Επιθυμούμε να ορίσουμε τις πολιτικές προτεραιότητες της Ευρωπαϊκής Ένωσης του 21ου αιώνα. Πολλές χώρες και πολλοί λαοί εκτός της Ευρώπης αναμένουν από την Ευρώπη να διαδραματίσει ισχυρό ρόλο στη διατήρηση της ειρήνης και την πρόληψη των συγκρούσεων και, όπου απέτυχαν αυτές οι προσπάθειες, στην αποκατάσταση της ειρήνης και την προώθηση της ανοικοδόμησης των χωρών που το έχουν ανάγκη. Κατά συνέπεια, είναι εύλογο να δημιουργηθεί μια υπηρεσία που θα είναι αρμόδια για την οικοδόμηση της ειρήνης.
<P>
Ωστόσο, κατά τις διαπραγματεύσεις, ορισμένοι εκπρόσωποι κρατών μελών στο Συμβούλιο έβαλαν αποφασιστικά φρένο στις διαδικασίες, μεταξύ αυτών μάλιστα περιλαμβάνονται οι εκπρόσωποι κρατών μελών τα οποία θεωρούνται εν γένει φιλοευρωπαϊκά. Στην καλύτερη περίπτωση, έχουν τοποθετήσει το ένα πόδι στον επιταχυντή και το άλλο στο φρένο. Αυτή η μέθοδος παράγει πολλή θερμότητα, αλλά δεν ευνοεί ιδιαίτερα την κίνηση. Ευελπιστούμε λοιπόν ότι οι διαπραγματεύσεις για μια πραγματικά ισχυρή Ευρωπαϊκή Υπηρεσία Εξωτερικής Δράσης (ΕΥΕΔ), επί της οποίας θα ασκεί έλεγχο το Ευρωπαϊκό Κοινοβούλιο, θα τελεσφορήσουν. Οι πολίτες της Ευρώπης επιθυμούν η Ευρώπη να εκφράζεται με μία φωνή. Το ίδιο προσδοκούν και άνθρωποι που βρίσκονται εκτός της Ευρώπης. " ΕΥΕΔ δεν θα μπορέσει να επιτύχει μόνη της αυτόν τον στόχο. Συνιστά, εντούτοις, βήμα προς τη σωστή κατεύθυνση. Ας φροντίσουμε λοιπόν να λειτουργήσει αποτελεσματικά.
<SPEAKER ID="198" NAME="Lorenzo Fontana" AFFILIATION="EFD">
(IT) Κύριε Πρόεδρε, κυρίες και κύριοι, φρονώ ότι, δεδομένης της σπουδαιότητας του υπό συζήτηση θέματος, το Κοινοβούλιο έπρεπε να είχε περισσότερο χρόνο στη διάθεσή του για να εξηγήσει τη θέση του στο Συμβούλιο. Αντ' αυτού, η διαδικασία στην αρμόδια επιτροπή διήρκεσε λίγες μόλις ημέρες, και τώρα συζητούμε στην Ολομέλεια του Σώματος δύο ημέρες μετά την υιοθέτηση του κειμένου της Επιτροπής Συνταγματικών Υποθέσεων.
<P>
" πρόταση της δημιουργίας μιας ευρωπαϊκής διπλωματικής υπηρεσίας συνιστά τεράστιο άλμα σε σχέση με τα όσα προβλέπονται ρητώς στις Συνθήκες. Επιπλέον, η Ευρωπαϊκή Υπηρεσία Εξωτερικής Δράσης, όπως περιγράφεται στην έκθεση, φαίνεται δύσκολο να εναρμονιστεί με τη λειτουργία των υπουργείων Εξωτερικών των κρατών μελών. Τι θα απογίνουν αυτά τα υπουργεία; Θα διαλυθούν; Αυτό είναι απίθανο.
<P>
Επιπλέον, πως θα συνδυαστούν οι αρμοδιότητες αυτών των πρεσβειών, όσον αφορά την έκδοση θεωρήσεων λόγου χάρη, με το έργο που επιτελούν ήδη οι εθνικές πρεσβείες; Ποιος θα διορίζει τους λεγόμενους πρέσβεις της Ευρωπαϊκής Ένωσης; " Επιτροπή, όπως φαίνεται πιο πιθανό, ή μήπως τα κράτη μέλη θα μπορούν να διορίζουν πρόσωπα της δικής τους επιλογής; Εξάλλου, η ιδέα να ονομαστούν οι μελλοντικοί αντιπρόσωποι "πρέσβεις" είναι προκλητική, δεδομένου ότι το Ευρωπαϊκό Σύνταγμα, το οποίο προέβλεπε αξίωμα Ευρωπαίου Υπουργού Εξωτερικών, δεν έχει εγκριθεί. Δεν μπορούμε να υποκρινόμαστε ότι το Ευρωπαϊκό Σύνταγμα δεν απορρίφθηκε από τους Γάλλους και τους Ολλανδούς.
<SPEAKER ID="199" NAME="Andrzej Grzyb" AFFILIATION="PPE">
(PL) Κύριε Πρόεδρε, το εγχείρημα της Ευρωπαϊκής μας Ένωσης είναι, βεβαίως, μοναδικό, και αυτό το έχουμε υπογραμμίσει πολλές φορές. Όταν τεθεί σε ισχύ η Συνθήκη της Λισαβόνας, κάτι που ευελπιστώ ότι θα πραγματοποιηθεί με επιτυχία, θα δημιουργηθούν επίσης ορισμένα νέα όργανα. Ένα αποτέλεσμα αυτής της εξέλιξης θα είναι η δημιουργία της Ευρωπαϊκής Υπηρεσίας Εξωτερικής Δράσης, σκοπός της οποίας είναι πρωτίστως να μεριμνά για τη συνεκτικότητα και την αποτελεσματικότητα των εξωτερικών σχέσεων.
<P>
Όπως ανέφερε η Επίτροπος Ferrero-Waldner, θα είναι ένα "sui generis" όργανο, συγχρόνως όμως αξίζει να υπενθυμιστεί η δήλωση του κ. Brok ότι οι θεμελιώδεις αρχές που πρέπει να διέπουν τη δημιουργία αυτής της υπηρεσίας, παράλληλα με την αποτελεσματικότητα, είναι η διαφάνεια και η ύπαρξη δημοκρατικής εντολής. " αποτελεσματικότητα πρέπει να εξασφαλίζεται με συναινετικό τρόπο, κατά την ίδρυση της Ευρωπαϊκής Υπηρεσίας Εξωτερικής Δράσης, τόσο μεταξύ των θεσμικών οργάνων, και σε αυτό το σημείο εκφράζω την ικανοποίησή μου για τις δηλώσεις του Συμβουλίου και της Επιτροπής, όσο και με τη συμπερίληψη στα καθήκοντα της υπηρεσίας πτυχών που σχετίζονται με την αναπτυξιακή βοήθεια, την ανθρωπιστική βοήθεια, τη διεύρυνση και το διεθνές εμπόριο. " ΕΕ πρέπει να διαθέτει επίσης ισχυρό λόγο σε θέματα που άπτονται της ενεργειακής πολιτικής και της αλληλεγγύης, για παράδειγμα.
<P>
Ως προς το θέμα της διαφάνειας, προσδοκώ ότι θα επιτευχθεί ισορροπία κατά τη σύσταση της Ευρωπαϊκής Υπηρεσίας Εξωτερικής Δράσης. Δεν αναφέρομαι μόνον στην ισορροπία μεταξύ των θεσμικών οργάνων, αλλά και στην ισόρροπη εκπροσώπηση των διαφορετικών γεωγραφικών περιοχών κατά τον διορισμό των διαφόρων αξιωματούχων στην Ευρωπαϊκή Υπηρεσία Εξωτερικής Δράσης. Αυτό έχει ζωτική σημασία, και οφείλω να το υπογραμμίσω με απολύτως ξεκάθαρο τρόπο. Το σημερινό επίπεδο εκπροσώπησης δεν ανταποκρίνεται καθόλου σε αυτήν την απαίτηση, αν εξετάσουμε λόγου χάρη τη Γενική Διεύθυνση Εξωτερικών Σχέσεων ή τις αντιπροσωπείες της Επιτροπής στο εξωτερικό της ΕΕ. " υπηρεσία πρέπει να συσταθεί βάσει δημοκρατικών προτύπων, και επ' αυτού αναμένω από το Κοινοβούλιο να διαδραματίσει σημαντικό ρόλο, τόσο κατά τη διαδικασία ίδρυσης της υπηρεσίας όσο και αργότερα, στις ακροάσεις των υποψηφίων που θα τεθούν επικεφαλής των αντιπροσωπειών, σε συνεργασία με την Επιτροπή Εξωτερικών Υποθέσεων.
<P>
Ως προς το θέμα της κατάρτισης του προσωπικού, προτείνεται η ίδρυση μιας ευρωπαϊκής διπλωματικής σχολής. Ένα τέτοιο εγχείρημα είναι πολύ σημαντικό, επιτρέψτε μου όμως, με την ευκαιρία αυτής μου της παρέμβασης, να υπογραμμίσω ότι υπάρχουν ήδη εθνικά κέντρα, καθώς και πολυάριθμες ευρωπαϊκές σχολές, με μακρά πείρα στην κατάρτιση προσωπικού. Πρέπει να εκμεταλλευτούμε αυτή την πείρα. Αναφέρομαι ειδικότερα στις σχολές που λειτουργούν στην Μπρυζ, το Natolin, τη Φλωρεντία και το Μάαστριχτ.
<SPEAKER ID="200" NAME="Cristian Dan Preda" AFFILIATION="PPE">
(FR) Κύριε Πρόεδρε, χαιρετίζω την ίδρυση της Ευρωπαϊκής Υπηρεσίας Εξωτερικής Δράσης ως ένα βήμα προς τη σωστή κατεύθυνση, με το οποίο συντελείται πρόοδος στην προσπάθεια να καταστεί πιο συνεκτική και αποτελεσματική η δράση της Ευρώπης στη διεθνή σκηνή.
<P>
Πιστεύω επίσης ότι η δημιουργία αυτής της υπηρεσίας θα προσθέσει μια σημαντική πολιτική διάσταση στο ευρωπαϊκό εγχείρημα και θα ενισχύσει τα πολιτικά χαρακτηριστικά της Ευρώπης.
<P>
Θέλω επίσης να υπογραμμίσω ότι είναι αναγκαία η συνεκτικότητα των ενεργειών της υπηρεσίας όσον αφορά τις διοικητικές και δημοσιονομικές λειτουργίες της, και στον τομέα αυτόν, ασφαλώς, οι σχέσεις με την Επιτροπή, αφενός, και με το Κοινοβούλιο, αφετέρου, είναι αποφασιστικής σημασίας.
<P>
Όσον αφορά το Κοινοβούλιο, πιστεύω και εγώ ότι αυτή η υπηρεσία πρέπει να συνεργάζεται άμεσα και πολύ στενά με το Κοινοβούλιο, έτσι ώστε οι βουλευτές του ΕΚ να είναι διαρκώς ενήμεροι για τις δραστηριότητές της, καθώς και για τους διορισμούς στα σημαντικότερα αξιώματα. Επιπλέον, ο Ύπατος Εκπρόσωπος θα είναι φυσικά κάποια διακεκριμένη προσωπικότητα, πιστεύω όμως ότι και τα υπόλοιπα μέλη της υπηρεσίας πρέπει να είναι άτομα που να εμπνέουν ιδιαίτερη εμπιστοσύνη.
<P>
Θέλω επίσης να υπογραμμίσω το ζήτημα των προσλήψεων. Όπως επεσήμαναν ήδη ορισμένοι συνάδελφοι, εκτιμώ ότι η γεωγραφική αντιπροσωπευτικότητα είναι σημαντική, και ότι πρέπει να επιδιωχθεί ισορροπία σε σχέση με τις μικρές χώρες και τα νέα κράτη μέλη.
<P>
Τέλος, θέλω να αναφέρω με λίγα λόγια τη σπουδαιότητα του κοινού ευρωπαϊκού πολιτικού πολιτισμού που, ασφαλώς, διαμορφώνεται σε διάφορες σχολές και θεσμικά όργανα, όμως πιστεύω ότι θα ήταν όντως καλή ιδέα μια συνεκτική πρωτοβουλία επί του θέματος με σκοπό τη δημιουργία ενός τέτοιου ιδρύματος σε ευρωπαϊκό επίπεδο.
<SPEAKER ID="201" NAME="Mαrio David" AFFILIATION="PPE">
(PT) Κύριε Πρόεδρε, έχει ζωτική σημασία ο κύριος στόχος της δημιουργίας της Ευρωπαϊκής Υπηρεσίας Εξωτερικής Δράσης να είναι η ενοποίηση των προσπαθειών των ευρωπαϊκών θεσμικών οργάνων, διασφαλίζοντας τη δημιουργία μιας αποτελεσματικής υπηρεσίας που θα μπορεί να διαμορφώνει, να σχεδιάζει και να υλοποιεί ευρωπαϊκές λύσεις στις τρέχουσες διεθνείς προκλήσεις.
<P>
Πρέπει επίσης να είναι κάτι περισσότερο από απλό άθροισμα των συστατικών της· πρέπει να προσφέρει προστιθέμενη αξία στις υφιστάμενες προσπάθειες των κρατών μελών και της Ευρωπαϊκής Ένωσης. Στο πλαίσιο αυτό, φρονώ ότι είναι αναγκαίο να αποκτήσει κεντρική θέση σε αυτή τη νέα πραγματικότητα το στοιχείο που καθιστά μοναδική την ΕΕ - με άλλα λόγια, η κοινοτική μέθοδος. Γι' αυτό υποστηρίζω ανεπιφύλακτα την έκθεση του κ. Brok, η οποία προωθεί και διασφαλίζει τη στενή συνεργασία μεταξύ της Επιτροπής και της μελλοντικής υπηρεσίας.
<P>
Επ' αυτού, θέλω να επισημάνω δύο πράγματα. Πρώτον, απαιτείται στενός συντονισμός μεταξύ του Προέδρου της Επιτροπής και του Υπάτου Εκπροσώπου, που θα είναι επίσης Αντιπρόεδρος της Επιτροπής, έτσι ώστε να διασφαλιστεί η αποτελεσματικότητα και η ομαλή λειτουργία της υπηρεσίας. Δεύτερον, απαιτείται μια συμμαχία μεταξύ του Κοινοβουλίου και της Επιτροπής προκειμένου να καταπολεμηθεί η αναμενόμενη διακυβερνητική στροφή, η οποία ενδέχεται να υπονομεύσει την απρόσκοπτη λειτουργία της υπηρεσίας.
<P>
Το Κοινοβούλιο πρέπει συνεπώς να βρίσκεται σε εγρήγορση και να μεριμνήσει ώστε η Ευρωπαϊκή Υπηρεσία Εξωτερικής Δράσης να καταστεί κέντρο αριστείας, που να αντιπροσωπεύει το βέλτιστο επίπεδο εμπειρογνωμοσύνης σε θέματα εξωτερικής πολιτικής.
<SPEAKER ID="203" NAME="William" AFFILIATION="The Earl of) Dartmouth  (EFD">
(EN) Κύριε Preda, στην ομιλία σας χρησιμοποιήσατε τη φράση "κοινός ευρωπαϊκός πολιτικός πολιτισμός". Θεωρείτε ότι η προσχώρηση της Τουρκίας στην Ευρωπαϊκή Ένωση είναι απόλυτα συμβατή με τον κοινό ευρωπαϊκό πολιτισμό στον οποίο αναφερθήκατε;
<SPEAKER ID="204" NAME="Cristian Dan Preda" AFFILIATION="PPE">
(RO) Στην ομιλία μου αναφέρθηκα σε κοινό πολιτικό πολιτισμό στον τομέα της διπλωματίας, ως τμήμα ενός ευρύτερου πολιτικού πολιτισμού. Κατά την προσωπική μου εκτίμηση, λοιπόν, από αυτή την άποψη η Τουρκία εντάσσεται επίσης σε αυτόν τον ευρωπαϊκό πολιτικό πολιτισμό, ο οποίος περιλαμβάνει μια απολύτως σεβαστή διπλωματική παράδοση. Σας ευχαριστώ για την ερώτησή σας. Αυτό είναι ίσως το θέμα που έπρεπε να είχα θίξει πρώτο.
<SPEAKER ID="205" NAME="Ingeborg Gräßle" AFFILIATION="PPE">
(DE) Κύριε Πρόεδρε, ως μέλος της Επιτροπής Ελέγχου των Προϋπολογισμών, ανησυχώ για τον τρόπο με τον οποίο η Επιτροπή και το Συμβούλιο αποκλείουν το Ευρωπαϊκό Κοινοβούλιο από τα θέματα που άπτονται της Υπηρεσίας Εξωτερικής Δράσης. Δεν μας έχει δοθεί κανένα έγγραφο, και μόνον εμείς δεν διαθέτουμε κανένα σχετικό έγγραφο, δεν συμμετέχουμε και είμαστε υποχρεωμένοι να δεχτούμε το αποτέλεσμα της διαπραγμάτευσης. Αυτό είναι απαράδεκτο!
<P>
Εκείνο που διαπιστώνω από τη σημερινή συζήτηση και τις δηλώσεις των δύο εκπροσώπων είναι ότι τα κοινοτικά όργανα αποδιαρθρώνονται. Θα δούμε επίσης να μας εξαιρούν από μέσα τα οποία σχετίζονται με κοινοβουλευτικές αρμοδιότητες, όπως από τον Δημοσιονομικό Κανονισμό. Εδώ στο Ευρωπαϊκό Κοινοβούλιο πρέπει να βρισκόμαστε σε εγρήγορση. " απάντηση στο ερώτημα "Ποιος αποφασίζει τι;" δεν έχει ξεκαθαριστεί, κατά τη γνώμη μου, σε αυτή τη συζήτηση. Εκτιμώ ότι το ερώτημα παραμένει ανοικτό. Φρονώ επίσης ότι, αν δεν γίνουν σεβαστές οι ελεγκτικές και δημοσιονομικές αρμοδιότητές μας καθώς και το δικαίωμά μας να συναποφασίσουμε επί του θέματος αυτού, θα είναι πολύ δύσκολο να συνεργαστούμε με το Συμβούλιο και την Επιτροπή τα επόμενα χρόνια.
<SPEAKER ID="206" NAME="Richard Howitt" AFFILIATION="S&amp;D">
(EN) Κύριε Πρόεδρε, υποστηρίζω μια ισχυρή Υπηρεσία Εξωτερικής Δράσης που θα διαθέτει γεωγραφικά γραφεία για όλες τις περιοχές του κόσμου, θα έχει την ευθύνη της ευρωπαϊκής πολιτικής ασφάλειας και άμυνας, και θα συνδυάζει τις αρμοδιότητες του Συμβουλίου και της Επιτροπής ως προς τον σχεδιασμό, την πρόληψη συγκρούσεων και τη διαχείριση κινδύνων.
<P>
Θέλω, όμως, να δηλώσω ότι συμφωνώ με τη θέση της κ. Malmström ότι αυτός ο στόχος δεν υπονομεύεται αν διατηρηθεί η ευθύνη για την ανάπτυξη του εμπορίου και τη διεύρυνση στα χέρια της Επιτροπής, και γι' αυτό συνεργάστηκα με τον συνάδελφό μου, κ. Gualtieri, για την κατάθεση μιας τροπολογίας στην παράγραφο 6, εδάφιο (γ), με την οποία υποστηρίζεται ο συνδυασμός του προγραμματισμού και της υλοποίησης της αναπτυξιακής πολιτικής της ΕΕ.
<P>
Οι επικριτές πρέπει να κατανοήσουν ότι υπάρχουν προβλήματα στο υφιστάμενο σύστημα. Ένας Ύπατος Εκπρόσωπος που δεν λογοδοτεί άμεσα στο Κοινοβούλιο, επανάληψη ενεργειών μεταξύ του Συμβουλίου και της Επιτροπής, συγκρούσεις μεταξύ του Ειδικού Εντεταλμένου της ΕΕ και των επικεφαλής των αντιπροσωπειών της Επιτροπής, αδιαφορία, ενίοτε, για τα ανθρώπινα δικαιώματα προς όφελος του εμπορίου και της εξυπηρέτησης γεωπολιτικών συμφερόντων, κ.ο.κ.
<P>
Αυτή η σημαντική μεταρρύθμιση της Συνθήκης της Λισαβόνας πρέπει να λειτουργήσει επιτυχώς, και θα λειτουργήσει.
<P>
Τέλος, και απευθύνομαι στην κ. Ferrero-Waldner, γνωρίζω ότι θα συγκρατήσει τον ενθουσιασμό της μετά την παρέμβαση του Κόμματος Ανεξαρτησίας του "νωμένου Βασιλείου και ότι κατανοεί ότι οι βρετανικές πρεσβείες δεν πρόκειται να βγουν σε πλειστηριασμό.
<SPEAKER ID="207" NAME="Ivo Vajgl" AFFILIATION="ALDE">
(SL) Κύριε Πρόεδρε, με τη σημερινή μας συζήτηση δίνουμε το πράσινο φως ώστε η Ευρωπαϊκή Ένωση να προωθήσει ένα σπουδαίο επίτευγμα στο πλαίσιο των προσπαθειών της να διαδραματίσει ευρύτερο και εντονότερο ρόλο στην παγκόσμια εξωτερική πολιτική. Συγχαίρω τον κ. Brok για τη λεπτομερή και πολύ ουσιαστική έκθεσή του. Φρονώ ότι έχει ζωτική σημασία να συμπληρώνει η νέα υπηρεσία τις υφιστάμενες υπηρεσίες της Ευρωπαϊκής Ένωσης, τις οποίες άλλωστε θα συνεχίσει να παρέχει. Είναι επίσης σημαντικό να μην διπλασιάζεται ή να τριπλασιάζεται το έργο των αντιπροσωπειών της Ευρωπαϊκής Ένωσης ανά τον κόσμο. Νομίζω ότι υπάρχει πραγματικός κίνδυνος να συμβεί κάτι τέτοιο.
<P>
Τέλος, θέλω να προσθέσω ότι οφείλουμε να δώσουμε έμφαση στον ρόλο των προξενικών υπηρεσιών σε τέτοιες νέες αντιπροσωπείες. Οι μικρές χώρες δεν διαθέτουν πολλά χρήματα και δεν έχουν αντιπροσωπείες σε ολόκληρη την Ευρώπη και τον κόσμο, γι' αυτό προσδοκούν πολλά από τη συγκεκριμένη υπηρεσία. Στη χώρα μου, τη Σλοβενία, έχουμε θετικές εμπειρίες από τη συνεργασία μας με αυστριακούς διπλωμάτες. Κυρία Επίτροπε, θέλουμε η συνεργασία αυτή να συνεχίσει να λειτουργεί ως ένα είδος προτύπου.
<SPEAKER ID="208" NAME="Heidi Hautala" AFFILIATION="Verts/ALE">
(FI) Κύριε Πρόεδρε, Επίτροπε Ferrero-Waldner, θέλω να επιστήσω την προσοχή σας στο γεγονός ότι η Ευρωπαϊκή Ένωση υποχρεούται, σε όλες τις ενέργειές της, να συμμορφώνεται με τις αρχές περί σεβασμού των ανθρωπίνων δικαιωμάτων και, προφανώς, αυτά περιλαμβάνουν και τα δικαιώματα των γυναικών, όπως έχει ήδη επισημανθεί στη σημερινή συζήτηση. " προσωπική μου εκτίμηση είναι ότι η κοινή Ευρωπαϊκή Υπηρεσία Εξωτερικής Δράσης θα βελτιώσει σίγουρα τη δυνατότητά μας να λαμβάνουμε υπόψη τα ανθρώπινα δικαιώματα σε όλες τις δραστηριότητές μας, αν και αυτό δεν πρόκειται να συμβεί αυτομάτως.
<P>
Θέλω να μας πείτε πώς σκοπεύετε να διασφαλίσετε την ένταξη της διάστασης των ανθρωπίνων δικαιωμάτων και του αγώνα για ισότητα σε όλες τις δραστηριότητες αυτής της μελλοντικής Υπηρεσίας Εξωτερικής Δράσης. Θα σας αναφέρω ένα παράδειγμα: επί του παρόντος, δεν συμμορφώνονται όλες οι αντιπροσωπείες της ΕΕ με τις επτά κατευθυντήριες γραμμές για τα ανθρώπινα δικαιώματα στις οποίες έχουμε όλοι συμφωνήσει. Τώρα μας προσφέρεται η δυνατότητα, μέσω προγραμμάτων κατάρτισης λόγου χάρη, να δώσουμε έμφαση σε αυτά τα σημαντικά ζητήματα. Στην έκθεση του κ. Brok γίνεται επίσης λόγος για κατάρτιση. Θα με ενδιέφερε λοιπόν να ακούσω τις απόψεις σας για τα θέματα αυτά.
<SPEAKER ID="209" NAME="Zoltán Balczó" AFFILIATION="NI">
(HU) Κύριε Πρόεδρε, το ερώτημα που τίθεται σήμερα, και το οποίο συζητούμε στην πραγματικότητα, είναι κατά πόσον, καθώς βαδίζουμε στην οδό που μας ορίζει η Συνθήκη της Λισαβόνας, θα αναπτυχθεί κάποια πρωτοβουλία για τη δημιουργία ενός υπερκράτους, ή αν θα υπάρχουν απλώς 27 χώρες που θα συνεργάζονται στενά σε θεσμικό επίπεδο. Το θέμα συζητείται πλέον και στις αίθουσες των συνταγματικών δικαστηρίων, τα οποία θέλουν να αποφανθούν επ' αυτού. Στο Στρασβούργο, πριν από την πρώτη συνεδρίαση, υψώθηκε η σημαία της ΕΕ ενώ ανακρουόταν ο ύμνος της ΕΕ, σε συνδυασμό με στρατιωτική παρέλαση. Σημαία και εθνικό ύμνο έχουν τα κράτη, όχι οι συνεργασίες. Ακούσαμε εδώ σήμερα να γίνεται λόγος για αποστολή ενός πρεσβευτή ο οποίος θα μας εκπροσωπεί ανά τον κόσμο. Ακούμε επίσης να υποστηρίζεται ότι η Ευρώπη πρέπει να εκφράζεται με ενιαία φωνή. Δεν συμφωνούμε με όλα αυτά. Οραματιζόμαστε μια διαφορετική πορεία για το μέλλον της Ευρώπης. Αυτό δεν σημαίνει ότι είμαστε παρανοϊκοί, όπως ισχυρίζονται οι κήρυκες της ανεκτικότητας. Θέλουμε την Ευρώπη, απλώς συμβαίνει να είναι μια Ευρώπη διαφορετική από αυτή που οι περισσότεροι ίσως επιθυμούν.
<SPEAKER ID="210" NAME="Ín?igo Méndez de Vigo" AFFILIATION="PPE">
(EN) Κύριε Πρόεδρε, μιας και ο ομιλητής είχε την καλοσύνη να δεχτεί να απαντήσει σε μια ερώτηση, θα ήθελα να τον ρωτήσω κάτι. " Ρεάλ Μαδρίτης, η οποία είναι ποδοσφαιρική ομάδα της Ισπανίας, έχει και ύμνο και σημαία. Πιστεύετε ότι είναι κράτος;
<P>
(Γέλια και χειροκροτήματα)
<SPEAKER ID="211" NAME="Zoltán Balczó" AFFILIATION="NI">
(HU) Στις στρατιωτικές παρελάσεις δεν υψώνεται συνήθως η σημαία ξένης χώρας, όπως στην προκειμένη περίπτωση, ενώ ανακρούεται ο ύμνος. Αν πιστεύετε ότι η Ευρώπη λειτουργεί ως ποδοσφαιρική ομάδα, αυτό σημαίνει ότι έχετε μια δική σας ιδιότυπη άποψη επί του θέματος. " Ευρώπη δεν πρέπει να αποτελεί σύλλογο φανατικών που συνασπίζονται γύρω από μια σημαία, ακόμη και αν είστε ένθερμος οπαδός· πρέπει, απεναντίας, να είναι μια ομάδα που αντιπροσωπεύει διαφορετικές προσεγγίσεις.
<SPEAKER ID="212" NAME="Danuta Maria Hόbner" AFFILIATION="PPE">
(EN) Κύριε Πρόεδρε, η συζήτηση για την Ευρωπαϊκή Υπηρεσία Εξωτερικής Δράσης διεξάγεται σε μια συγκυρία κατά την οποία η ανάγκη για μια μακροπρόθεσμη στρατηγική της ΕΕ όσον αφορά τη συνεργασία με τις υπόλοιπες περιοχές της υφηλίου σε έναν κόσμο που μεταβάλλεται με ριζικό τρόπο έχει προσλάβει επείγοντα χαρακτηριστικά. Χρειαζόμαστε τολμηρές στρατηγικές, οράματα και πράξεις, καθώς οι αναδυόμενες παγκόσμιες δυνάμεις εκσυγχρονίζονται πολύ ταχύτερα από την Ευρώπη και γίνονται ολοένα και περισσότερο διεκδικητικές.
<P>
" γεωπολιτική στρατηγική μας αντίληψη στο πεδίο της εξωτερικής πολιτικής δεν μπορεί να περιορίζεται στην αλλαγή του κλίματος και την ενεργειακή ασφάλεια. Ένα από τα τρία όργανα που θα δραστηριοποιούνται, στην πράξη, στο πεδίο της εξωτερικής πολιτικής -ο Πρόεδρος του Συμβουλίου, ο Πρόεδρος της Επιτροπής και ο Ύπατος Εκπρόσωπος- πρέπει να έχει υπό τον έλεγχό του τις απαραίτητες γεωπολιτικές στρατηγικές δυνατότητες, και να μην αρκείται στη βραχυπρόθεσμη διόρθωση αναδυόμενων προβλημάτων, πράγμα που περιορίζει την εξωτερική πολιτική στον ελάχιστο κοινό παρονομαστή. Κατά τη γνώμη μου, το πρόσωπο στο οποίο λογικά πρέπει να ανατεθούν αυτές οι στρατηγικές αρμοδιότητες είναι ο Ύπατος Εκπρόσωπος, με την υποστήριξη των αρμοδιοτήτων και της εμπειρογνωμοσύνης της Ευρωπαϊκής Υπηρεσίας Εξωτερικής Δράσης.
<SPEAKER ID="213" NAME="Andrey Kovatchev" AFFILIATION="PPE">
(BG) " δημιουργία της Ευρωπαϊκής Υπηρεσίας Εξωτερικής Δράσης και η επιτυχής έναρξη της λειτουργίας της θα αποτελέσει μείζονα πολιτική επιτυχία της Ευρωπαϊκής Ένωσης στην προσπάθειά της να εξασφαλίσει μια πραγματικά ευρωπαϊκή κοινή εξωτερική πολιτική και πολιτική ασφάλειας. Αυτό θα επιτρέψει στην Ευρώπη να εκφράζεται πραγματικά με ενιαία φωνή. Θα δώσει απάντηση στην περίφημη ανεκδοτολογική ερώτηση του Henry Kissinger: "Σε ποιον πρέπει να τηλεφωνήσω αν θέλω να μιλήσω με την Ευρώπη;" επειδή ο τηλεφωνικός αριθμός της Ευρώπης θα είναι ο αριθμός του Υπάτου Εκπροσώπου της Ένωσης για Θέματα Εξωτερικής Πολιτικής και Πολιτικής Ασφάλειας. Επί του παρόντος, για να μάθουμε ποια είναι η θέση της Ευρώπης, πρέπει να γνωρίζουμε 27 τηλεφωνικούς αριθμούς, έναν για κάθε κράτος μέλος.
<P>
Εννοείται ότι, για να μπορέσει αυτή η υπηρεσία να ξεκινήσει τη λειτουργία της, ο υποψήφιος Ύπατος Εκπρόσωπος πρέπει να υποβάλει εδώ, στο Κοινοβούλιο, την πρότασή του για τον τρόπο διάρθρωσής της. Ευελπιστώ επίσης ότι το πρόσωπο αυτό θα λάβει υπόψη την έκθεση του κ. Brok και θα εξασφαλίσει την ισότιμη και δίκαιη εκπροσώπηση όλων των κρατών μελών, ιδίως των νέων κρατών μελών.
<SPEAKER ID="214" NAME="Krisztina Morvai" AFFILIATION="NI">
(EN) Κύριε Πρόεδρε, είναι πραγματικά ενδιαφέρον το πώς ορισμένοι βουλευτές εκφράζουν έντονη ενόχληση για το ότι αμφισβητείται αυτή η περίφημη ενιαία φωνή και το όλο στάτους κβο. Καλώ τους πολίτες της Ευρώπης που μας έχουν εκλέξει σε τούτο το Σώμα να παρακολουθήσουν τη σημερινή συζήτηση μέσα από τη διαφάνεια του Διαδικτύου, και να μας πουν τις απόψεις τους σχετικά με όλα αυτά τα θέματα που συζητούμε εδώ.
<P>
Ήθελα, όμως, να θίξω ένα άλλο ζήτημα· θυμήθηκα, στη διάρκεια της συζήτησης, την επίσκεψη της κ. Ferrero-Waldner στην ισραηλινή κυβέρνηση κατά τη διάρκεια της φοβερής αιματοχυσίας στον πόλεμο της Γάζας. Δεν θα ξεχάσω ποτέ, κυρία Επίτροπε, το πώς αγκαλιάσατε και φιλήσατε τα μέλη της ισραηλινής κυβέρνησης εκείνη την τρομερή περίοδο.
<P>
Ποιος με διαβεβαιώνει, εάν εγκριθεί αυτό το ψήφισμα, ότι κανείς δεν πρόκειται να αγκαλιάζει και να φιλά εγκληματίες πολέμου εξ ονόματός μου;
<SPEAKER ID="215" NAME="Elena Băsescu" AFFILIATION="PPE">
(RO) Θέλω καταρχάς να συγχαρώ τον Elmar Brok για την κατάρτιση αυτής της έκθεσης. Όπως ανέφερε και ο προηγούμενος ομιλητής, έχουν περάσει τρεις δεκαετίες αφότου ο τότε υπουργός Εξωτερικών των "ΠΑ, Henry Kissinger, έθεσε το ερώτημα: "Σε ποιον πρέπει να τηλεφωνήσω αν θέλω να μιλήσω με την Ευρώπη;" " θέσπιση του αξιώματος του Υπάτου Εκπροσώπου και η δημιουργία μιας υπηρεσίας εξωτερικής δράσης θα επιτρέψει στην Ευρωπαϊκή Ένωση να απαντήσει σε αυτό το ερώτημα.
<P>
Εάν έχει στη διάθεσή της αυτά τα όργανα, φρονώ ότι η ευρωπαϊκή διπλωματία θα είναι σε θέση να διαδραματίσει πιο ενεργό και αποφασιστικό ρόλο για την προάσπιση των βασικών συμφερόντων της ΕΕ, στα οποία περιλαμβάνεται και η ενεργειακή ασφάλεια.
<P>
Χαιρετίζω το γεγονός ότι ο Ύπατος Εκπρόσωπος και οι επικεφαλής των διπλωματικών αποστολών οφείλουν να διεξάγουν διαρκή διάλογο με το Ευρωπαϊκό Κοινοβούλιο.
<P>
Όσον αφορά το προσωπικό που θα απασχολείται στην υπηρεσία εξωτερικής δράσης, εκτιμώ ότι, εκτός από το γεγονός ότι οι υπάλληλοι αυτοί πρέπει να διαθέτουν άριστες γνώσεις και ικανότητες, πρέπει οπωσδήποτε να ληφθεί υπόψη και η ανάγκη ικανοποιητικής, αναλογικής εκπροσώπησης των κρατών μελών.
<SPEAKER ID="216" NAME="Piotr Borys" AFFILIATION="PPE">
(PL) Κύριε Πρόεδρε, θέλω και εγώ να εκφράσω τις ειλικρινείς ευχαριστίες μου γι' αυτήν την εξαιρετική και αντικειμενική έκθεση. Χάρη στη δημιουργία της Ευρωπαϊκής Υπηρεσίας Εξωτερικής Δράσης, η Ευρωπαϊκή Ένωση θα αποκτήσει ενεργό παρουσία στη διεθνή σκηνή ως διαμορφωτής της διεθνούς πολιτικής. Αυτό είναι εξαιρετικά σημαντικό. Ασφαλώς, όλοι συμφωνούμε ότι το ζήτημα της ποιότητας των υπηρεσιών αποτελεί πρωτίστως ευθύνη της Επιτροπής και των κρατών μελών, και ότι στο θέμα αυτό απαιτείται συνεργασία μεταξύ του Ευρωπαϊκού Κοινοβουλίου, του Συμβουλίου και της Επιτροπής.
<P>
Εντούτοις, θα ήθελα να ρωτήσω την κ. Επίτροπο αν, βάσει των επαφών της με το Ευρωπαϊκό Κοινοβούλιο, έχει εξετάσει το ενδεχόμενο πρακτικής χρησιμοποίησης του έργου μας με τη μορφή ενεργού συνεργασίας, λόγου χάρη σε διακοινοβουλευτικές αντιπροσωπείες. Νομίζω ότι υπάρχουν πολλά φόρα στα οποία ο Ύπατος Εκπρόσωπος και η Ευρωπαϊκή Υπηρεσία Εξωτερικής Δράσης θα μπορούσαν να συνεργαστούν ενεργά με το Κοινοβούλιο, μεταξύ άλλων και μέσω αντιπροσωπειών. Πραγματοποιούνται μήπως ανάλογες προετοιμασίες προς αυτή την κατεύθυνση;
<SPEAKER ID="217" NAME="Riikka Manner" AFFILIATION="ALDE">
(FI) Κύριε Πρόεδρε, κυρία Επίτροπε, επιτρέψτε μου καταρχάς να ευχαριστήσω και εγώ τον εισηγητή για την εξαίρετη έκθεσή του. Θέλω, ωστόσο, να υπογραμμίσω ότι, για να μπορέσει η Ευρωπαϊκή Υπηρεσία Εξωτερικής Δράσης να λειτουργήσει επιτυχώς, πρέπει να δώσουμε ειλικρινή σημασία στα μικρά κράτη μέλη και στα ιδιαίτερα χαρακτηριστικά των επιμέρους χωρών στο πεδίο της εξωτερικής πολιτικής και της πολιτικής ασφάλειας. Μόνον έτσι, και μόνον εάν διεξαγάγουμε τον αναγκαίο διάλογο, θα μπορέσουμε να καταστήσουμε βιώσιμη την ΕΥΕΔ.
<P>
Είναι σημαντικό το γεγονός ότι στην έκθεση γίνεται επίσης λόγος για τη σπουδαιότητα της διαφάνειας και της δημοκρατίας. Εκτός αυτού, κατά τη γνώμη μου πρέπει να υπογραμμίσουμε την ιδιαίτερη σημασία των θεμάτων μη στρατιωτικής ασφάλειας σε σχέση με την ΕΥΕΔ. " Ευρωπαϊκή Ένωση δημιουργήθηκε με θεμέλια την ειρήνη και τη σταθερότητα, και μπορούμε να προωθήσουμε αυτές τις αξίες παγκοσμίως, ιδίως μέσω της παροχής ανθρωπιστικής βοήθειας, της αναπτυξιακής συνεργασίας, της διαχείρισης κρίσεων και του διεθνούς εμπορίου.
<SPEAKER ID="218" NAME="Cecilia Malmström" LANGUAGE="EN">
Κύριε Πρόεδρε, μου φάνηκε ενδιαφέρον το γεγονός ότι ορισμένοι αξιότιμοι βουλευτές που μιλούν με τόση θέρμη υπέρ της δημοκρατίας δεν μπορούν να δεχτούν ότι η Συνθήκη της Λισαβόνας έχει εγκριθεί δημοκρατικά από 26 κοινοβούλια και ένα δημοψήφισμα.
<P>
(Χειροκροτήματα)
<P>
Συμφωνώ ότι απομένει ακόμη η υπογραφή ενός ανθρώπου, όμως έχω την ακλόνητη πεποίθηση ότι η Συνθήκη θα τεθεί σε ισχύ πολύ σύντομα, και ότι πρέπει να έχουμε έτοιμη την Υπηρεσία Εξωτερικής Δράσης. Αυτό είναι θετικό. Έχει τη στήριξη των κρατών μελών, των εθνικών κοινοβουλίων και επίσης, κυρίες και κύριοι βουλευτές -αν ελέγξετε τα στοιχεία των ερευνών της Eurostat για παράδειγμα- έχει τη στήριξη των πολιτών όλης της Ευρωπαϊκής Ένωσης. Αυτό συμβαίνει επειδή πιστεύουν -όπως εμείς, όπως εγώ, όπως οι περισσότεροι από τους παριστάμενους- ότι είναι σημαντικό να είναι σε θέση η Ευρωπαϊκή Ένωση να ενεργεί με πιο συνεκτικό και δυναμικό τρόπο, αν θέλουμε να προωθήσουμε τις αξίες μας και να εργαστούμε για την ειρήνη και τη δημοκρατία σε όλο τον κόσμο.
<P>
Ασφαλώς και πρέπει να αποφύγουμε τη γραφειοκρατία και την επανάληψη ενεργειών, όπως όμως επεσήμανε η κ. Ferrero-Waldner, δημιουργούμε ένα εντελώς νέο όργανο. Πρόκειται δε για "sui generis" όργανο, οπότε πρέπει να επινοήσουμε νέες λύσεις και τρόπους διάρθρωσής του. Το αντικείμενο των συζητήσεων της COREPER σε συνεργασία με το Συμβούλιο, την Επιτροπή, αλλά και βουλευτές του Ευρωπαϊκού Κοινοβουλίου -τον κ. Brok και άλλους, εξάλλου εγώ προσωπικά συζήτησα επανειλημμένως με τον κ. Buzek σε μια προσπάθεια να τηρείται ενήμερο το Κοινοβούλιο- είναι το γενικό πλαίσιο και τα καθήκοντα της Υπηρεσίας Εξωτερικής Δράσης. Αυτά τα θέματα πρέπει τώρα να συζητηθούν σε πολιτικό επίπεδο, και στη συνέχεια ο Ύπατος Εκπρόσωπος θα κληθεί να αναπτύξει τις λεπτομέρειες. Αυτό θα συμβεί στο πλαίσιο στενής συνεργασίας και διαλόγου με το Ευρωπαϊκό Κοινοβούλιο. Είμαι απολύτως βέβαιη γι' αυτό.
<P>
Ασφαλώς, υπάρχουν ακόμη ζητήματα τα οποία χρήζουν διευθετήσεως. Εκείνο που έχει σημασία είναι να προσφερθούν στον Ύπατο Εκπρόσωπο τα απαραίτητα μέσα για την άσκηση των καθηκόντων του με τον αποτελεσματικότερο δυνατό τρόπο. Αυτό σημαίνει ότι πρέπει να είναι υπεύθυνος για τον διοικητικό προϋπολογισμό της ΕΥΕΔ, αλλά και για τις αρμόδιες για τους διορισμούς αρχές. Προφανώς, οποιαδήποτε και αν είναι η νομική λύση που θα επιλέξουμε -και επ' αυτού πρόκειται να διεξαχθούν περαιτέρω συζητήσεις- πρέπει να συνάδει με το σύνολο των ισχυόντων δημοσιονομικών κανόνων, έτσι ώστε να διασφαλίζεται η ενδεδειγμένη λογοδοσία.
<P>
Το Συμβούλιο μπορεί να μην συμφωνεί με όλες τις λεπτομέρειες της έκθεσης του κ. Brok, πιστεύω όμως ότι το εν λόγω κείμενο συμβάλλει με πολύ χρήσιμο τρόπο σε αυτή τη συζήτηση. Ευελπιστώ ότι θα τύχει της ευρείας υποστήριξης του Ευρωπαϊκού Κοινοβουλίου. Ευχαριστώ τον κ. Brok για το έργο που έχει επιτελέσει καθώς και για τη συζήτηση εδώ στο Κοινοβούλιο.
<SPEAKER ID="219" NAME="Benita Ferrero-Waldner" LANGUAGE="EN">
Κύριε Πρόεδρε, θέλω να επαναλάβω ότι σήμερα δεν αποφασίζουμε αν θα δημιουργηθεί ή όχι η Υπηρεσία Εξωτερικής Δράσης: προβλέπεται ήδη στη Συνθήκη της Λισαβόνας. Όπως μόλις ανέφερε η συνάδελφός μου, είμαι και εγώ απολύτως βέβαιη ότι η Συνθήκη της Λισαβόνας θα τεθεί πολύ σύντομα σε ισχύ.
<P>
Επιτρέψτε μου τώρα να αναφερθώ σε ορισμένα ζητήματα που εθίγησαν στη συζήτηση, και νομίζω ότι αξίζει τον κόπο να σχολιαστούν. Καταρχάς, εμείς στην Επιτροπή είμαστε αποφασισμένοι να εξασφαλίσουμε την επιτυχία της ΕΥΕΔ. Πρέπει να αποτελέσει κοινό εγχείρημα που να έχει εξαρχής την πλήρη στήριξη όλων των θεσμικών οργάνων της ΕΕ και των κρατών μελών. Με βάση την εμπειρία μου ως Επίτροπος Εξωτερικών Σχέσεων, εκτιμώ ότι πολλά πράγματα θα γίνονται με διαφορετικό τρόπο στο μέλλον. Αντιλαμβάνομαι την ανάγκη να διαθέτει έναν βαθμό διοικητικής και δημοσιονομικής αυτονομίας ο Ύπατος Εκπρόσωπος και Αντιπρόεδρος.
<P>
Συγχρόνως, είναι σαφές ότι η ΕΥΕΔ θα χρειαστεί να αναπτύξει πολύ στενούς δεσμούς με ευρύ φάσμα υπηρεσιών της Επιτροπής· συνεπώς, είναι σημαντικό να συνεργαζόμαστε αρμονικά. Υποστηρίζω τους στόχους του Κοινοβουλίου για εξασφάλιση της διαφάνειας και της λογοδοσίας ως προς τη δημοσιονομική διαχείριση στην ΕΥΕΔ. Αυτό είναι επίσης σαφές, οπότε νομίζω ότι θα συμφωνήσουμε εύκολα ως προς τον ενδεδειγμένο τρόπο διάρθρωσης.
<P>
Δεύτερον, βάσει της Συνθήκης, η πολιτική λογοδοσία έναντι του Ευρωπαϊκού Κοινοβουλίου πραγματοποιείται κυρίως μέσω του Προέδρου της Επιτροπής και του Υπάτου Εκπροσώπου / Αντιπροέδρου και των λοιπών μελών της Επιτροπής. Χαιρετίζουμε το ξεκάθαρο μήνυμα που στέλνει η έκθεση του κ. Brok, σύμφωνα με το οποίο ο Ύπατος Εκπρόσωπος / Αντιπρόεδρος πρέπει να είναι η αρχή διορισμού της ΕΥΕΔ και του ανώτερου προσωπικού των αντιπροσωπειών.
<P>
Στο νέο σύστημα, οι επικεφαλής των αντιπροσωπειών και άλλοι ανώτεροι υπάλληλοι της ΕΥΕΔ θα είναι αξιωματούχοι της ΕΕ που θα υπόκεινται στον κανονισμό υπηρεσιακής κατάστασης, σε καθορισμένες διαδικασίες διορισμού και σε συγκεκριμένες υποχρεώσεις ως προς την ανεξαρτησία τους. Θα μας προβλημάτιζε το ενδεχόμενο διαχωρισμού μίας μόνον ομάδας υπαλλήλων για συμμετοχή σε τέτοιες ακροάσεις του ΕΚ. Ακόμη και αν επρόκειτο για ακροάσεις που θα αφορούσαν μόνον συγκεκριμένο αξίωμα πολιτικού χαρακτήρα, ισχύει ο ίδιος προβληματισμός. Κάτι τέτοιο σίγουρα δεν συμφωνεί και με την πρακτική που εφαρμόζεται στα κράτη μέλη.
<P>
Επαναλαμβάνω, πάντως, ότι κατανοούμε το ενδιαφέρον του Κοινοβουλίου για εκτενέστερη ανταλλαγή απόψεων, είτε επισήμως είτε ατύπως, με ορισμένα μέλη του προσωπικού της ΕΥΕΔ και των αντιπροσωπειών που θα κατέχουν καίριες θέσεις. Νομίζω ότι αυτό μπορεί να γίνει μετά τον διορισμό των αντίστοιχων αξιωματούχων· τότε πρέπει να εμφανίζονται στο Κοινοβούλιο και να συζητούν μαζί του τα θέματα της αρμοδιότητάς τους.
<P>
Διαπίστωσα επίσης με μεγάλη ικανοποίηση ότι αναφέρθηκαν τα θέματα των ανθρωπίνων δικαιωμάτων και των δικαιωμάτων των γυναικών. Μπορώ μόνον να σας διαβεβαιώσω ότι όλα τα θεσμικά όργανα της ΕΕ είναι προσηλωμένα στην αρχή της πλήρους ισότητας των φύλων. Αυτό θα ισχύσει επίσης στην ΕΥΕΔ, όμως οι διορισμοί πρέπει συγχρόνως να γίνονται με κριτήρια αξιοκρατικά, οπότε η αξία και η δίκαιη εκπροσώπηση των φύλων πρέπει εν προκειμένω να συνεκτιμηθούν.
<P>
Ήθελα να σχολιάσω πολύ σύντομα και το θέμα της ισραηλινής κυβέρνησης και του ταξιδιού μου στη Μέση Ανατολή. Μετά τη σύγκρουση στη Γάζα, ήταν πολύ σημαντικό να επιτευχθεί κατάπαυση του πυρός. Προσπάθησα να συνεισφέρω στην πρώτη ανακωχή, και νομίζω ότι κυρίως η παρέμβασή μου επέτρεψε το άνοιγμα ανθρωπιστικών διαδρόμων και τον καθορισμό συγκεκριμένων χρονικών περιθωρίων για την παράδοση ανθρωπιστικών αγαθών εκείνη την πολύ δύσκολη και αποφασιστική περίοδο.
<P>
Τέλος, ως προς το θέμα των αντιπροσωπειών, όπως ανέφερα και προηγουμένως: είναι ήδη ανοικτές. Οι ευρωπαϊκές κοινοβουλευτικές αντιπροσωπείες στις οποίες αναφερθήκατε είναι ήδη ανοικτές για τους Επιτρόπους και τα μέλη του Συμβουλίου που επιθυμούν να τις επισκεφθούν, όμως αυτό εξαρτάται επίσης από τον προγραμματισμό των εκάστοτε υποχρεώσεων. " κατάσταση αναμένεται να παραμείνει αμετάβλητη και στο μέλλον.
<SPEAKER ID="220" NAME="Elmar Brok" LANGUAGE="DE">
Κύριε Πρόεδρε, κυρία Malmström, κυρία Επίτροπε, κυρίες και κύριοι, οι επιθέσεις που έγιναν εδώ κατά της κοινής ευρωπαϊκής εξωτερικής πολιτικής και πολιτικής ασφάλειας ανήκουν στο παρελθόν. Σύμφωνα με δημοσκοπήσεις, το 70% των πολιτών της Ευρώπης δηλώνουν ότι επιθυμούν μια ισχυρότερη κοινή εξωτερική πολιτική και πολιτική ασφάλειας, επειδή γνωρίζουν ότι μόνον έτσι μπορεί να διατηρηθεί η ειρήνη στην Ευρώπη και να προστατευθούν τα ευρωπαϊκά συμφέροντα ανά τον κόσμο. Οι δηλώσεις σας ανήκουν στο παρελθόν. Τέτοιου είδους δηλώσεις οδήγησαν άλλοτε την Ευρώπη στον πόλεμο, γι' αυτό θέλουμε να σταματήσουν.
<P>
Επισημαίνουμε επίσης ότι επιθυμούμε αυτή η εξωτερική πολιτική να ενισχύει την ικανότητα της Ευρώπης να αναλαμβάνει δράση. Θέλω μάλιστα να δηλώσω ρητώς ότι η εξωτερική πολιτική δεν είναι υπόθεση των κοινοβουλίων. " πρακτική άσκηση της εξωτερικής πολιτικής πρέπει να είναι αρμοδιότητα του εκτελεστικού σώματος. Αυτό ισχύει σε όλα τα εθνικά κράτη. Αυτό, ωστόσο, σημαίνει ότι τα κοινοβούλια -εν προκειμένω το Ευρωπαϊκό Κοινοβούλιο- πρέπει να διαθέτουν πλήρη ελεγκτικά δικαιώματα. Πρέπει να διευκρινιστεί πώς θα εφαρμοστεί αυτό στον προϋπολογισμό, σε ποιους τομείς υφίσταται δικαίωμα ενημέρωσης και σε ποιους τομείς υπάρχει πραγματική ανάγκη λογοδοσίας.
<P>
Καλώ το Συμβούλιο και την Επιτροπή να συμπεριλάβουν στα έγγραφά τους λιγότερες πληροφορίες σχετικά με τα οργανογράμματα και τα μέλη των εθνικών αντιπροσωπειών που θα καταλάβουν συγκεκριμένες θέσεις. Αντ' αυτού, στα εν λόγω έγγραφα της COREPER πρέπει να περιγράψουν τα δικαιώματα του Κοινοβουλίου, και να μην δηλώνουν απλώς ότι πρέπει να διατηρηθούν τα δικαιώματα του Κοινοβουλίου, αλλά πέραν αυτού ουδέν. Θεωρώ ότι πρέπει να υπάρξει κάποια παρέμβαση σε αυτόν τον τομέα. Επιπλέον, είμαι της άποψης ότι ο Ύπατος Εκπρόσωπος ή Αντιπρόεδρος, που δεν έχει ακόμη διοριστεί, πρέπει να συμμετάσχει στον σχεδιασμό των προτάσεων, αντί να βρεθεί εκ των υστέρων μπροστά σε τετελεσμένα γεγονότα. Αυτό πρέπει να ληφθεί επίσης υπόψη. Κυρία Malmström, θα καλλιεργήσετε μεγαλύτερη εμπιστοσύνη για το συγκεκριμένο αξίωμα αν στο μέλλον αναφέρεστε στον Ύπατο Εκπρόσωπο ως Ύπατο Εκπρόσωπο ή Αντιπρόεδρο της Επιτροπής. Έτσι θα μιλούσαμε όλοι για το ίδιο πράγμα, και θα ήμασταν σίγουροι ότι όντως μιλάμε για το ίδιο πράγμα.
<P>
(Χειροκροτήματα)
<SPEAKER ID="221" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 22 Οκτωβρίου 2009.
<P>
Γραπτές δηλώσεις (άρθρο 149)
<SPEAKER ID="222" NAME="Gabriele Albertini  " LANGUAGE="IT">
Το κείμενο επί του οποίου θα ψηφίσουμε αύριο είναι μια εξαιρετική βάση για τις διαπραγματεύσεις που θα ακολουθήσουν.
<P>
Είμαι ευγνώμων στον κ. Brok και την κ. Neyts-Uyttebroeck για το θαυμάσιο έργο που επιτέλεσαν, παρά τον ελάχιστο χρόνο που είχαν στη διάθεσή τους. Βάσει αυτού του έργου, η επιτροπή της οποίας έχω την τιμή να προεδρεύω θα μπορέσει να αναπτύξει εποικοδομητικό, αλλά και αυστηρό, διάλογο με τον μελλοντικό Ύπατο Εκπρόσωπο και να προασπίσει τον κοινοτικό χαρακτήρα της νέας Υπηρεσίας Εξωτερικής Δράσης. Το μήνυμα που θέλουμε να στείλουμε στην Επιτροπή και το Συμβούλιο είναι κατ' ουσίαν το εξής: θέλουμε μια υπηρεσία η οποία θα διαθέτει εκτεταμένες αρμοδιότητες και θα ανταποκρίνεται στη φιλοδοξία μας να καταστήσουμε την Ευρωπαϊκή Ένωση παγκόσμιο παράγοντα πρώτης γραμμής, και αυτό θέλουμε να γίνει σε συναινετική βάση, με άλλα λόγια με τη συμμετοχή και τη στήριξη και των τριών θεσμικών οργάνων - του Κοινοβουλίου, της Επιτροπής και του Συμβουλίου.
<P>
Απευθύνω λοιπόν έκκληση στην Επιτροπή να επιδείξει τόλμη στις διαπραγματεύσεις και να προασπίσει το κοινοτικό πρότυπο, καλώ δε για μια ακόμη φορά το Συμβούλιο να επιδιώξει εξαρχής τη συμμετοχή του Κοινοβουλίου στις διαπραγματεύσεις και, ειδικότερα, της επιτροπής της οποίας προεδρεύω, προκειμένου να ολοκληρωθεί αυτό το κρίσιμο στάδιο στη διαμόρφωση μιας γνήσια ευρωπαϊκής εξωτερικής πολιτικής.
<SPEAKER ID="223" NAME="Cristian Silviu Buşoi  " LANGUAGE="RO">
" δημιουργία της Ευρωπαϊκής Υπηρεσίας Εξωτερικής Δράσης αποτελεί αδήριτη αναγκαιότητα αν επιθυμούμε να βελτιώσουμε την αποτελεσματικότητα των εξωτερικών δράσεων της ΕΕ. Σκοπός αυτής της υπηρεσίας είναι η προαγωγή μιας πιο συνεκτικής εξωτερικής πολιτικής και η ενίσχυση του κύρους της ΕΕ σε διεθνές επίπεδο. Ωστόσο, η επίτευξη αυτών των στόχων εξαρτάται από το πώς θα οργανώσουμε την εν λόγω υπηρεσία.
<P>
" έκθεση περιλαμβάνει μια σειρά ιδιαίτερα σημαντικών προτάσεων. Χρειαζόμαστε έναν τύπο οργάνωσης που θα είναι όσο το δυνατόν απλούστερος και θα αποφεύγει κάθε διπλασιασμό ενεργειών. Γι' αυτό στηρίζω τη συγχώνευση των αντιπροσωπειών της Επιτροπής σε τρίτες χώρες, των γραφείων συνδέσμων του Συμβουλίου και των γραφείων των Ειδικών Εντεταλμένων της ΕΕ, καθώς και τη δημιουργία "πρεσβειών της ΕΕ". Από άποψη αποδοτικότητας, θεωρώ εξάλλου ότι είναι ενδιαφέρουσα η ιδέα να αναλάβουν αυτές οι αντιπροσωπείες ορισμένα προξενικά καθήκοντα, όπως η διαχείριση των θεωρήσεων Σένγκεν.
<P>
Θέλω να υπογραμμίσω την ανάγκη ενιαίας κατάρτισης του προσωπικού, έτσι ώστε να αποκτήσουμε μια πραγματικά επαγγελματική υπηρεσία που θα ανταποκρίνεται στις ανάγκες της ΕΕ. " ίδρυση μιας ευρωπαϊκής διπλωματικής σχολής νομίζω ότι αποτελεί ιδεατή λύση για την παροχή στο διπλωματικό προσωπικό κατάρτισης που θα στηρίζεται σε κοινά πρότυπα, έτσι ώστε να διασφαλίζεται η συνεκτικότητα της ΕΥΕΔ. Άλλωστε, στο μέλλον, η διπλωματική σταδιοδρομία σε ευρωπαϊκό επίπεδο θα μπορούσε να γίνει εξίσου ελκυστική με τη διπλωματική σταδιοδρομία σε κράτος μέλος.
<SPEAKER ID="224" NAME="Ilda Figueiredo  " LANGUAGE="PT">
Αυτό είναι ένα ακόμη από τα θλιβερά έγγραφα του Ευρωπαϊκού Κοινοβουλίου με τα οποία επιχειρεί να επηρεάσει, με την αρνητική έννοια της λέξης, τον όλο τρόπο λειτουργίας της Ευρωπαϊκής Ένωσης, εκμεταλλευόμενο τη νομική προσωπικότητα που της αποδίδει η Συνθήκη της Λισαβόνας, παρότι δεν έχει ακόμη τεθεί σε ισχύ, δεδομένου ότι περιμένουμε ακόμη την επικύρωσή της από την Τσεχική Δημοκρατία.
<P>
Αυτή η έκθεση είναι χαρακτηριστική του στρατοκρατικού χαρακτήρα της Ευρωπαϊκής Ένωσης. Σκοπός της έκθεσης είναι να διασφαλιστεί ότι η εξωτερική πολιτική θα υπηρετεί τα συμφέροντα της στρατιωτικής επέκτασης των μεγάλων δυνάμεων στο εσωτερικό της Ευρωπαϊκής Ένωσης, εκμεταλλευόμενη τα στοιχεία που εισήγαγαν στη Συνθήκη της Λισαβόνας προκειμένου να ενισχύσουν τις αρμοδιότητές τους ως προς τη λήψη αποφάσεων, παραβλέποντας το γεγονός ότι υπάρχουν κράτη μέλη στα οποία υποστηρίζονται διαφορετικές απόψεις.
<P>
Ένα παράδειγμα είναι η ακόλουθη δήλωση που περιλαμβάνεται στο κείμενο της έκθεσης:
<P>
"οι μονάδες διαχείρισης πολιτικών και στρατιωτικών κρίσεων πρέπει να τεθούν υπό την εποπτεία του Ύπατου Εκπροσώπου, ενώ το μοντέλο διοίκησης και οργάνωσης του στρατιωτικού προσωπικού ίσως χρειαστεί να διαφέρει από εκείνο του πολιτικού προσωπικού· η επί ίσοις όροις πρόσβαση και ανταλλαγή όσον αφορά την ανάλυση πληροφοριών μεταξύ των φορέων που στεγάζει η ΕΥΕΔ έχουν κεφαλαιώδη σημασία στην προσπάθεια αρωγής του Υπάτου Εκπροσώπου κατά τη διεκπεραίωση της αποστολής του που συνίσταται βεβαίως στην άσκηση μιας συνεπούς, συνεκτικής και αποτελεσματικής εξωτερικής πολιτικής της Ένωσης"
<SPEAKER ID="990" NAME="Anneli Jäätteenmäki  " LANGUAGE="FI">
Κύριε Πρόεδρε, κυρίες και κύριοι, πέρυσι την άνοιξη το Ευρωπαϊκό Κοινοβούλιο ενέκρινε την έκθεση του κ. Dehaene σχετικά με τον αντίκτυπο της Συνθήκης της Λισαβόνας στη θεσμική ισορροπία της ΕΕ. Στην εν λόγω έκθεση, το Κοινοβούλιο ζητούσε οι μελλοντικοί διορισμοί στα κορυφαία αξιώματα της ΕΕ να λαμβάνουν επίσης υπόψη την πτυχή της ισότητας των φύλων. Τώρα, λίγους μόνον μήνες αργότερα, το Ευρωπαϊκό Κοινοβούλιο υιοθετεί ακόμη αυστηρότερη θέση υπέρ της εφαρμογής της ισότητας. " θέση του Κοινοβουλίου ως προς την ισότητα είναι επομένως σαφής. " Αντιπρόεδρος της Ευρωπαϊκής Επιτροπής, κ. Margot Wallström, έχει επιδείξει έντονη δραστηριότητα σε θέματα ισότητας. Ο κ. José Manuel Barroso, ο επανεκλεγείς Πρόεδρος της Επιτροπής, υποσχέθηκε επίσης να αντιμετωπίσει θετικά το θέμα της ισότητας κατά τον σχηματισμό της νέας Επιτροπής. Επ' αυτού, όμως, κρισιμότερος είναι ο ρόλος των κρατών μελών. Είμαι πεπεισμένη ότι θα βρούμε κατάλληλα υποψήφια μέλη για την Επιτροπή στα κράτη μέλη της Ευρωπαϊκής Ένωσης, και άνδρες και γυναίκες. Σας ευχαριστώ.
<SPEAKER ID="225" NAME="Andreas Mölzer  " LANGUAGE="DE">
" Συνθήκη της Λισαβόνας υποσχόταν να επιφέρει κάθε είδους αλλαγές. " ΕΕ θα γινόταν πιο ευέλικτη και δημοκρατική, το Ευρωπαϊκό Κοινοβούλιο θα αναλάμβανε ενισχυμένες αρμοδιότητες συναπόφασης και οι πολίτες θα είχαν τη δυνατότητα να υποβάλλουν προτάσεις δημοψηφισμάτων στην ΕΕ. Στην πραγματικότητα, όμως, τα κράτη μέλη υφίστανται πιέσεις μέσω της επαπειλούμενης κατάργησης των Επιτρόπων τους. Τώρα είναι η κατάλληλη στιγμή να δείξει η ΕΕ την καλή της θέληση και να ρωτήσει επιτέλους τους πολίτες τη γνώμη τους για την ένταξη της Τουρκίας. Ωστόσο, τα δημοψηφίσματα φαίνεται ότι διεξάγονται μόνον προκειμένου να αγνοηθούν στη συνέχεια. Δύσκολα επίσης μπορεί να καταλάβει κανείς πώς θα γίνει πιο ευέλικτη η ΕΕ, αν οι αρμοδιότητες των νεοδημιουργηθέντων αξιωμάτων περιγράφονται μόνον ακροθιγώς στη Συνθήκη. Οι συγκρούσεις είναι αναπόφευκτες σε αυτόν τον τομέα, όπως άλλωστε και στην περίπτωση της νέας Υπηρεσίας Εξωτερικής Δράσης, τα δικαιώματα πρόσβασης της οποίας δεν έχουν ακόμη καθοριστεί. Ο έκτακτος προϋπολογισμός μας γίνεται ήδη όλο και πιο δαπανηρός και καλύπτει ένα όλο και πυκνότερο δίκτυο οργανισμών της ΕΕ, κάτι που συνεπάγεται αναπόφευκτα επανάληψη ενεργειών και επικάλυψη αρμοδιοτήτων. Επομένως, είναι σημαντικό να διατηρηθεί η ισορροπία, έτσι ώστε, αφενός, το νέο σύστημα να μην οδηγεί σε επανάληψη ενεργειών, αλλά να επιτρέπει την εκμετάλλευση συνεργιών, και, αφετέρου, να μην μπορεί να παρακαμφθεί ο κοινοβουλευτικός έλεγχος, τα κράτη μέλη να μην μπορούν να εμποδιστούν στην άσκηση της πολιτικής τους και η εθνική κυριαρχία να παραμείνει ακέραιη. Σε συνδυασμό με όλα αυτά, το νέο όργανο πρέπει να διαθέτει το αναγκαίο κύρος για να επιτελεί το έργο του και να συνεργάζεται αποτελεσματικά με τους στρατηγικούς εταίρους της Ευρώπης.
<SPEAKER ID="989" NAME="Czesław Adam Siekierski  " LANGUAGE="PL">
Κυρίες και κύριοι, η δημιουργία της Ευρωπαϊκής Υπηρεσίας Εξωτερικής Δράσης είναι ένα εξαιρετικό εγχείρημα το οποίο αξίζει απολύτως τη στήριξή μας. Ο ρόλος της είναι να υποστηρίζει το έργο του Υπάτου Εκπροσώπου της ΕΕ· συγχρόνως, όμως, πρέπει να μεριμνήσουμε ώστε να διασφαλιστεί υψηλό επίπεδο κατάρτισης μεταξύ των υπαλλήλων της, καθώς και ο χαρακτήρας της ως εκπροσώπου των θεσμικών οργάνων και των εθνικών συμφερόντων. Οι προσλήψεις προσωπικού πρέπει να διενεργούνται λαμβάνοντας ιδιαίτερη μέριμνα για τη διαφύλαξη των αρχών της διαφάνειας και της ισότητας. Αξίζει επίσης να σημειωθεί ότι η Ευρωπαϊκή Υπηρεσία Εξωτερικής Δράσης θα βελτιώσει τη δυνατότητα των πολιτών να λαμβάνουν διπλωματική συνδρομή, δεδομένου ότι κάθε πολίτης της ΕΕ θα έχει δικαίωμα να ζητεί τέτοια συνδρομή. Αυτό συνιστά διεύρυνση, στην πράξη, της σημερινής δυνατότητας του πολίτη να ζητά τη συνδρομή των διπλωματικών υπηρεσιών άλλων κρατών μελών, εάν το κράτος μέλος καταγωγής του δεν διαθέτει διπλωματικό ή προξενικό γραφείο σε συγκεκριμένη χώρα. " Ευρωπαϊκή Υπηρεσία Εξωτερικής Δράσης πρέπει επίσης να προσφέρει προστιθέμενη αξία λόγω της συνέργειας των τριών βασικών συνιστωσών της - υπηρεσιών οι οποίες υπάγονται σήμερα στην Ευρωπαϊκή Επιτροπή, το Συμβούλιο και τα κράτη μέλη. Κατά τη γνώμη μου, η ΕΥΕΔ πρέπει να προσλαμβάνει υποψηφίους και από τις τρεις αυτές πηγές. Έτσι θα εξασφαλιστεί ο επαγγελματισμός και η αποτελεσματικότητά της, καθώς και ο μοναδικός της χαρακτήρας. " αποτελεσματικότητα θα επιτευχθεί επίσης μέσω του μεγάλου αριθμού των αντιπροσωπειών της Ευρωπαϊκής Ένωσης που θα προκύψουν από τον μετασχηματισμό των σημερινών αντιπροσωπειών της Επιτροπής. Σε σχέση με την ομιλία του κ. Grzyb, συμφωνώ με την άποψη ότι η δημιουργία μιας ευρωπαϊκής διπλωματικής σχολής καθίσταται άσκοπη αν εκμεταλλευτούμε εθνικά και περιφερειακά κέντρα τα οποία είναι ήδη περίφημα σε όλη την Ευρώπη για την επαγγελματικού επιπέδου κατάρτιση που προσφέρουν σε μελλοντικούς διπλωμάτες.

<CHAPTER ID="007-07">
7. Σύνοδος Κορυφής ΕΕ/Ρωσίας (ψηφοφορία) 
<P>
- Πρόταση ψηφίσματος
<P>
- Πριν από την ψηφοφορία:
<SPEAKER ID="086" NAME="Πρόεδρος">
Θέλω να σας πληροφορήσω ότι η Ομάδα Συμμαχία των Δημοκρατών και των Φιλελευθέρων για την Ευρώπη απεσύρθη από την κοινή πρόταση ψηφίσματος.
<P>
- Πριν από την ψηφοφορία επί της παραγράφου 2:
<SPEAKER ID="088" NAME="Charles Tannock" AFFILIATION="PPE-DE">
(EN) Κύριε Πρόεδρε, θα ήθελα να καταθέσω την ακόλουθη προφορική τροπολογία εξ ονόματος της Ομάδας ΕΛΚ-ΕΔ. "υπογραμμίζει τη σημασία της ενίσχυσης της ενότητας και της αλληλεγγύης μεταξύ των κρατών μελών της ΕΕ στις σχέσεις τους με τη Ρωσία· χαιρετίζει, κατά συνέπεια, την κοινή γραμμή που υιοθέτησε η ΕΕ στις διαπραγματεύσεις με τη ρωσική κυβέρνηση σχετικά με την άρση της ρωσικής απαγόρευσης στις εισαγωγές πολωνικών αγροτικών προϊόντων".
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της τροπολογίας 11:
<SPEAKER ID="090" NAME="Daniel Cohn-Bendit" AFFILIATION="Verts/ALE">
(FR) Κυρίες και κύριοι, λαμβάνοντας υπόψη τη συζήτηση που είχαμε χθες, θα θέλαμε να αντικαταστήσουμε στο κείμενο:
<P>
(EN) "καλεί την Ευρωπαϊκή Ένωση να επιδείξει την αλληλεγγύη της προς την Εσθονία σχετικά με τα πρόσφατα γεγονότα στο Ταλίν·"
<P>
(FR) Όπου εμφανίζεται Ταλίν, στο κείμενο, θα θέλαμε,
<P>
(EN) "σχετικά με τα πρόσφατα γεγονότα στη Μόσχα". Το βασικό πρόβλημα ήταν ο τρόπος με τον οποίο αντιμετωπίστηκαν τα γεγονότα στη Μόσχα, παρά στο Ταλίν και επομένως θα προτιμούσαμε το κείμενο να λέει "τα γεγονότα στη Μόσχα". Αυτό θα ήταν καταλληλότερο.
<P>
(Το Σώμα απορρίπτει την προφορική τροπολογία)
<SPEAKER ID="095" NAME="Bart Staes" AFFILIATION="Verts/ALE">
(NL) Κύριε Πρόεδρε, κυρίες και κύριοι, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, θα ήθελα να επιχειρήσω, μέσω μιας προφορικής τροπολογίας, μια καλύτερη και πιο ορθή διατύπωση του δεύτερου μέρους της παραγράφου 11, η οποία θα έχει κατόπιν ως εξής, και θα τη διαβάσω δυνατά: "ιδίως μέσω ενισχυμένου διαλόγου στην Ουκρανία και τη Λευκορωσία και κοινών προσπαθειών προκειμένου να επιλυθούν επιτέλους οι "παγωμένες” συγκρούσεις στη Μολδαβία και στον Νότιο Καύκασο". Συνεπώς, το "Ναγκόρνο Καραμπάχ και η Γεωργία" θα μπορούσαν να διαγραφούν και να αντικατασταθούν από τη φράση "στη Μολδαβία και στον Νότιο Καύκασο".
<P>
(Το Σώμα απορρίπτει την προφορική τροπολογία)

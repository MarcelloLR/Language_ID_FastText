<CHAPTER ID="005">
Κλιματική αλλαγή και αναπτυσσόμενες χώρες στο πλαίσιο της Διάσκεψης των Ηνωμένων Εθνών στην Κοπεγχάγη σχετικά με την κλιματική αλλαγή (συζήτηση) 
<SPEAKER ID="014" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για την κλιματική αλλαγή και τις αναπτυσσόμενες χώρες στο πλαίσιο της Διάσκεψης των "νωμένων Εθνών στην Κοπεγχάγη σχετικά με την κλιματική αλλαγή.
<SPEAKER ID="015" NAME="Andreas Carlgren" LANGUAGE="SV">
Κύριε Πρόεδρε, βρισκόμαστε σε μια κρίσιμη χρονική στιγμή. Σε δύο μόλις μήνες από σήμερα, ο πλανήτης θα υπογράψει στην Κοπεγχάγη μια συμφωνία για την καταπολέμηση των κλιματικών προκλήσεων που αντιμετωπίζουμε. " συμφωνία αυτή πρέπει να πληροί τρεις προϋποθέσεις: πρέπει να περιορίσει στους δύο βαθμούς Κελσίου κατ'ανώτατο όριο την αύξηση της θερμοκρατίας του πλανήτη, πρέπει να περιλαμβάνει όλα τα έθνη και πρέπει να προσαρμόσει τις μελλοντικές προσπάθειες σε υψηλότερες προσδοκίες, στο μέτρο που καθίστανται διαθέσιμες νέες γνώσεις.
<P>
48 μόλις ημέρες πριν από την έναρξη της μείζονος Διάσκεψης των "νωμένων Εθνών στην Κοπεγχάγη σχετικά με την κλιματική αλλαγή, ήρθε πλέον η κατάλληλη στιγμή για να μετουσιωθεί η πολιτική βούληση σε απτές πράξεις. Ωστόσο, οι διαπραγματεύσεις προχωρούν με πολύ αργό ρυθμό. Διάφορα καίρια ζητήματα δεν έχουν ακόμα διευθετηθεί. Πολλοί βρίσκουν διέξοδο στην εύκολη λύση - ενδίδοντας στην απαισιοδοξία.
<P>
Επιτρέψτε μου να καταστήσω κάτι σαφές: η ΕΕ δεν βρίσκεται εδώ για να πράξει το ίδιο.
<P>
Θέλουμε η ΕΕ να επιδείξει ηγετικές ικανότητες εκφράζοντας μία ξεκάθαρη, αναμφίλεκτη πολιτική βούληση. " επίτευξη μιας συνολικής και φιλόδοξης συμφωνίας για την κλιματική αλλαγή αποτελεί τη βασικότερη προτεραιότητα της σουηδικής Προεδρίας.
<P>
" απάντηση της ΕΕ στις διαπραγματευτικές δυσκολίες είναι ότι πρέπει να επιταχύνουμε τις διαδικασίες. Πρέπει να προωθήσουμε τα πράγματα για να διασφαλίσουμε ότι ο πλανήτης θα καταλήξει στην απαιτούμενη συμφωνία. Θα αναλάβουμε το έργο να πείσουμε τα άλλα έθνη του κόσμου να υπογράψουν μαζί μας μία συμφωνία που θα μπορεί επαρκώς να αντιμετωπίσει την πρόκληση της κλιματικής αλλαγής. Για τον λόγο αυτόν, ακολουθούμε μία επισταμένη προσέγγιση δύο επιπέδων: πρώτον, στέλνουμε ένα ηχηρό μήνυμα προς τους διαπραγματευτικούς εταίρους μας· και δεύτερον, συνενώνουμε την ΕΕ κάτω από μία ισχυρή εντολή διαπραγμάτευσης πριν από τη Διάσκεψη της Κοπεγχάγης. " ΕΕ έχει ήδη θέσει τις βάσεις για αυτό, με τη δέσμη μέτρων για το κλίμα και την ενέργεια που ενέκριναν από κοινού το Ευρωπαϊκό Κοινοβούλιο και το Συμβούλιο τον Δεκέμβριο του 2008.
<P>
Θα ήθελα να απευθύνω ιδιαίτερες ευχαριστίες για την προσήλωση που επέδειξαν πολλοί από το παρόν Κοινοβούλιο όσον αφορά τις εργασίες επί της δέσμης μέτρων για το κλίμα και την ενέργεια. " απόφαση που έλαβε τότε το Ευρωπαϊκό Κοινοβούλιο τοποθετεί την ΕΕ σε ισχυρή διαπραγματευτική θέση. Αυτήν την εβδομάδα, τα τελευταία κομμάτια θα μπουν στη θέση τους για να δώσουν μια ολοκληρωμένη εικόνα αυτής της ισχυρής θέσης. Οι διαπραγματεύσεις θα ολοκληρωθούν στο Ευρωπαϊκό Συμβούλιο την επόμενη εβδομάδα και γνωρίζω ότι πολλοί από εσάς θα παρακολουθείτε το θέμα εκ του σύνεγγυς. Χαίρομαι που ορισμένοι από εσάς θα μπορέσετε επίσης να παρευρεθείτε στην Κοπεγχάγη. Επιπλέον, εκφράζω την ικανοποίησή μου για το ψήφισμα που εκπονεί επί του παρόντος το Ευρωπαϊκό Κοινοβούλιο.
<P>
Οι εκπομπές ρύπων πρέπει να περιορισθούν στο απαιτούμενο επίπεδο ώστε να διατηρηθεί η αύξηση της θερμοκρασίας του πλανήτη κάτω των 2 βαθμών Κελσίου. Αυτό σημαίνει ότι οι προσφορές που βρίσκονται επί του παρόντος στο τραπέζι δεν επαρκούν. " ΕΕ θα μειώσει τις εκπομπές κατά 30% έως το 2020, υπό την προϋπόθεση ότι και τα άλλα μέρη θα αναλάβουν ικανοποιητικές δεσμεύσεις. Θεωρούμε ότι ο στόχος του 30% αποτελεί ένα μέσο επιρροής για τα άλλα μέρη, προκειμένου να ακολουθήσουν τα βήματά μας και να αποκτήσουν υψηλές προσδοκίες. Οι εκπομπές θα πρέπει να μειωθούν τουλάχιστον κατά 80% έως το 2050. Εντούτοις, από μόνα τους τα μέτρα της ΕΕ δεν αρκούν για να διασφαλιστεί ότι η αύξηση της θερμοκρασίας του πλανήτη δεν θα υπερβεί τους δύο βαθμούς Κελσίου. Πρέπει να τους επιστρατεύσουμε όλους. Διακρίναμε ευοίωνα μηνύματα, για παράδειγμα, από τη νέα κυβέρνηση της Ιαπωνίας. Τώρα παροτρύνουμε άλλες ανεπτυγμένες χώρες -κυρίως τις "ΠΑ- να αυξήσουν τις προσφορές τους.
<P>
Στις αναπτυσσόμενες χώρες παρέχεται η δυνατότητα να επιτύχουν βιώσιμη ανάπτυξη, μειώνοντας ταυτόχρονα τις εκπομπές τους. Αυτό συνεπάγεται τον σχεδιασμό οικονομικής ανάπτυξης με χαμηλές εκπομπές διοξειδίου του άνθρακα, την ενσωμάτωση μέτρων για το κλίμα και την προσαρμογή εθνικών αναπτυξιακών στρατηγικών. Είναι ένας τρόπος διασφάλισης ότι τα μέτρα για το κλίμα και την ανάπτυξη θα ενσωματώνονται σε όλες τις πολιτικές αποφάσεις και ότι η ανάπτυξη είναι επωφελής για όλους· ένας τρόπος οικοδόμησης και διεύρυνσης της δημοκρατικής διακυβέρνησης, συμβάλλοντας στην ισότητα και καταπολεμώντας και μειώνοντας τη φτώχια.
<P>
Απευθύνουμε ιδιαιτέρως τις εκκλήσεις μας στις ταχύτερα αναπτυσσόμενες χώρες - κυρίως στην Κίνα, η οποία αποτελεί τη χώρα με τις υψηλότερες εκπομπές. Οι εκπομπές πρέπει να μειωθούν ώστε να προσεγγίσουν, έως το 2020, το 30% αντί για μια κατάσταση όπου δεν θα έχουν ληφθεί καθόλου μέτρα.
<P>
Τα αναπτυξιακά θέματα πρέπει οπωσδήποτε να κατέχουν κεντρική θέση στη συμφωνία που θα επιτευχθεί στην Κοπεγχάγη. Το Ευρωπαϊκό Συμβούλιο έχει καταλήξει στο συμπέρασμα ότι η κλιματική αλλαγή υπονομεύει τις προσπάθειες για την καταπολέμηση της φτώχιας και την επίτευξη βιώσιμης ανάπτυξης. " κλιματική αλλαγή θέτει σε κίνδυνο τους αναπτυξιακούς στόχους της Χιλιετίας. Πραγματογνώμονες στον τομέα της ανάπτυξης θα λάβουν επίσης μέρος στο έργο της διαπραγμάτευσης. Θα επισημάνουμε ιδιαιτέρως τα αναπτυξιακά θέματα στο πλαίσιο των εν εξελίξει διαπραγματεύσεων.
<P>
Όλα τα έθνη -εξαιρουμένων των λιγότερο ανεπτυγμένων- θα πρέπει να μοιραστούν την ευθύνη για το κόστος των μέτρων σχετικά με την καταπολέμηση της κλιματικής αλλαγής, αλλά εκείνα εξ ημών που ανήκουν στις ανεπτυγμένες χώρες πρέπει να αναλάβουν μόνα τους την πρωτοβουλία ώστε να μειώσουν τις εκπομπές και να χρηματοδοτήσουν σημαντικά μέτρα. Χρειαζόμαστε μια βιώσιμη διεθνή δομή για τη συνεργασία και την ενίσχυση των αναπτυσσόμενων χωρών. Μια τέτοια δομή θα μας επέτρεπε επίσης να συνδράμουμε τις πλέον φτωχές και ευάλωτες χώρες, οι οποίες δέχονται συχνά τα βαρύτερα πλήγματα από την κλιματική αλλαγή. Εν προκειμένω, απαιτούνται μέτρα προσαρμογής.
<P>
Τέλος, επιτρέψτε μου να δηλώσω ότι η ΕΕ είναι διατεθειμένη να αναλάβει σοβαρά τις ευθύνες της. Το Συμβούλιο έχει επίγνωση του μεγέθους της απαιτούμενης χρηματοδότησης. " Επιτροπή εκτιμά ότι, στις αναπτυσσόμενες χώρες, οι δαπάνες θα ανέλθουν σε σχεδόν 100 δισεκατομμύρια ευρώ ετησίως έως το 2020. Εμείς, στην ΕΕ, είμαστε επίσης διατεθειμένοι να χορηγήσουμε ταχεία χρηματοδότηση για την εφαρμογή άμεσων μέτρων κατά την περίοδο έως το 2012, ως μέσο ενίσχυσης της εμπιστοσύνης μεταξύ Βορρά και Νότου στις διαπραγματεύσεις για το κλίμα. Βρισκόμαστε αντιμέτωποι με μία σημαντική πρόκληση αυτές τις τελευταίες εβδομάδες που έχουν ως τελικό προορισμό την Κοπεγχάγη. Σας ζητώ, λοιπόν, να πρωτοπορήσετε. Χρειαζόμαστε μια ηγετική παρουσία από τις κυβερνήσεις, προσπάθειες εκ μέρους των εθνικών κοινοβουλίων και στήριξη εκ μέρους των λαών των κρατών μελών της ΕΕ. Το Ευρωπαϊκό Κοινοβούλιο έχει να διαδραματίσει πολύ σημαντικό ρόλο σε αυτό το έργο εάν θέλουμε να επιτύχουμε τους στόχους μας στην Κοπεγχάγη.
<SPEAKER ID="016" NAME="Karel De Gucht" LANGUAGE="EN">
Κύριε Πρόεδρε, καταρχάς επιτρέψτε μου να σας ευχαριστήσω που μου δίνετε την ευκαιρία να εκφράσω τις απόψεις της Επιτροπής σχετικά με αυτό το ευαίσθητο ζήτημα.
<P>
Γνωρίζετε ήδη ότι δεν θα υπάρξει καμία φιλόδοξη συμφωνία στην Κοπεγχάγη εάν δεν ληφθούν υπόψη οι ανησυχίες των αναπτυσσόμενων χωρών, όχι μόνο εκείνες των αναδυομένων χωρών, αλλά εξίσου οι ανησυχίες των πλέον ευάλωτων και φτωχών αναπτυσσόμενων χωρών.
<P>
Εντούτοις, η επίτευξη μίας καλής συμφωνίας στην Κοπεγχάγη θα είναι προς το κοινό μας συμφέρον. Οι αναπτυσσόμενες χώρες είναι οι πλέον ευάλωτες χώρες στην κλιματική αλλαγή. " ΕΕ αποτελεί τον μεγαλύτερο δωρητή παγκοσμίως και κατέχει ηγετική θέση στην καταπολέμηση της κλιματικής αλλαγής. Οφείλουμε να εναρμονίσουμε τις προσπάθειές μας. Δεν υπάρχει χώρος για αντιπαράθεση Βορρά-Νότου όταν βρισκόμαστε αντιμέτωποι με την αλλαγή του κλίματος.
<P>
Θα πήγαινα, μάλιστα, ακόμα παραπέρα και θα έλεγα ότι καμία άλλη συμμαχία δεν μπορεί να είναι τόσο αποφασιστική και αποτελεσματική όσο εκείνη στην οποία συμμετέχουν οι πλέον ευάλωτες χώρες και εκείνες που έχουν θέσει στο τραπέζι των διαπραγματεύσεων τις πλέον φιλόδοξες προτάσεις για την καταπολέμηση αυτής της μάστιγας - ήτοι οι χώρες της Ευρώπης.
<P>
Έναντι των πλέον ευάλωτων χωρών, η γενική προσέγγιση που έχουμε ακολουθήσει έως σήμερα, μέσω της συμμαχίας για την αλλαγή του κλίματος στον πλανήτη, απαρτίζεται από τρεις παράλληλες δέσμες, οι οποίες αλληλοσυνδέονται και ενισχύονται αμοιβαία.
<P>
Πρώτον, οικοδομώντας πολιτικές συμμαχίες μέσω ενός ενισχυμένου διαλόγου επί της κλιματικής αλλαγής. Τρεις κοινές πολιτικές δηλώσεις έχουν υπογραφεί αντιστοίχως με τις χώρες της Αφρικής, της Καραϊβικής και του Ειρηνικού, και άλλη μία με την ομάδα ΑΚΕ συνολικά.
<P>
Δεύτερον, προάγοντας υγιείς πολιτικές και στρατηγικές που συνδέουν την κλιματική αλλαγή και την ανάπτυξη. Είμαι της άποψης ότι η προσαρμοστικότητα στο κλίμα και οι πολιτικές χαμηλών εκπομπών διοξειδίου του άνθρακα πρέπει να ενσωματωθούν στην περαιτέρω ανάπτυξη και τις στρατηγικές για τη μείωση της φτώχιας των εταίρων μας. Μόνο μία ενιαία αναπτυξιακή στρατηγική είναι εφικτή· μία στρατηγική που ενσωματώνει τις κλιματικές ανησυχίες βάσει των στόχων της αειφόρου ανάπτυξης και της μείωσης της φτώχιας. Δεν πρόκειται για ζήτημα επιλογής μεταξύ της μίας ή της άλλης: αμφότερες είναι εξίσου ουσιώδεις.
<P>
Με αυτό το πνεύμα, έχουμε ήδη υποστηρίξει την εφαρμογή των υφιστάμενων προγραμμάτων δράσης εθνικής προσαρμογής των ΛΑΧ σε 15 επιλέξιμες χώρες.
<P>
Τρίτον, ενθαρρύνοντας την επαρκή συνεισφορά της ΕΕ για τη χρηματοδότηση κλιματικών δράσεων, ιδίως για την προσαρμογή, η οποία συνιστά πρωταρχική ανησυχία για τις χώρες οι οποίες είναι πλέον ευάλωτες στις επιπτώσεις της κλιματικής αλλαγής, αλλά που συμβάλλουν ελάχιστα στις εκπομπές αερίων του θερμοκηπίου.
<P>
Απομένουν μόνο 50 ημέρες από τη Διάσκεψη της Κοπεγχάγης. Οι προσδοκίες είναι πολύ υψηλές. Και ανησυχούμε, διότι οι διαπραγματεύσεις πλησιάζουν επικίνδυνα το αδιέξοδο επί του παρόντος. Τώρα είναι η στιγμή να καταθέσουμε τις προσφορές μας στο τραπέζι. Αυτό έκανε η Ευρώπη, και αυτό ευελπιστούμε να κάνουν επίσης οι εταίροι μας.
<P>
Κατά πρώτον, υποβάλαμε προσφορές υπό τη μορφή δεσμεύσεων. " ΕΕ έχει ήδη θέσει στο τραπέζι φιλόδοξους στόχους και δεσμεύσεις - μέχρι στιγμής, πρόκειται για τους δεύτερους πιο φιλόδοξους στόχους και δεσμεύσεις στο τραπέζι των διαπραγματεύσεων. Έχουμε ήδη εγγυηθεί για μια μονομερή μείωση εκπομπών κατά 20% έως το 2020, και δεσμευόμαστε να αυξήσουμε αυτό το ποσοστό στο 30%, εφόσον καταβληθούν ανάλογες προσπάθειες και από τους άλλους εταίρους βάσει των ευθυνών και των δυνατοτήτων τους.
<P>
Κατά δεύτερον, υποβάλλαμε προσφορές υπό τη μορφή χρηματοδοτήσεων. Έχουμε όλοι συνείδηση του γεγονότος ότι μία συμφωνία επί των χρηματοδοτήσεων θα είναι καθοριστική για την επίτευξη τελικής συμφωνίας στην Κοπεγχάγη. Προκειμένου να προχωρήσουν οι διαπραγματεύσεις, η Ευρωπαϊκή Επιτροπή εξέδωσε στα μέσα Σεπτεμβρίου τις δικές της οικονομικές προτάσεις.
<P>
Μία από αυτές αφορά την ανάγκη για σταδιακή αύξηση της βραχυπρόθεσμης διεθνούς δημόσιας χρηματοδότησης για το κλίμα κατά την περίοδο 2010-2012, προκειμένου αυτή να ανταποκριθεί κατά προτεραιότητα σε επείγουσες ανάγκες που εντοπίζονται στις πλέον ευάλωτες αναπτυσσόμενες χώρες και, ιδίως, στις λιγότερο αναπτυσσόμενες χώρες (ΛΑΧ), τις μικρές αναπτυσσόμενες νησιωτικές χώρες (ΜΑΝΧ) και τις αφρικανικές χώρες, όπως ορίζονται στο σχέδιο δράσης του Μπαλί.
<P>
Μία άλλη πρόταση είναι η προθυμία της ΕΕ να επωμιστεί το μερίδιο των εκτιμώμενων χρηματοδοτικών απαιτήσεων που ευλόγως της αντιστοιχεί, δεδομένου ότι οι δημόσιες χρηματοδοτικές συνεισφορές βασίζονται σε προτιμησιακά κριτήρια ικανότητας πληρωμής και ευθύνης έναντι των εκπομπών. Αυτό ενδέχεται να οδηγήσει σε μια κοινοτική συνεισφορά μεταξύ 2 δισεκατομμυρίων ευρώ και 15 δισεκατομμυρίων ευρώ ετησίως για το έτος 2020. Οι συγκεκριμένες προτάσεις θα συζητηθούν στο Ευρωπαϊκό Συμβούλιο στα τέλη Οκτωβρίου και αισιοδοξούμε ότι θα αποτελέσουν τη βάση για μια συγκροτημένη διαπραγματευτική θέση της ΕΕ επί των οικονομικών θεμάτων.
<P>
Παρόλα αυτά, η δράση της ΕΕ μόνο δεν επαρκεί. Ευελπιστούμε πραγματικά και οι υπόλοιπες αναπτυγμένες χώρες να ακολουθήσουν το παράδειγμά μας καθώς αυξάνονται οι πιέσεις πριν από τη Διάσκεψη της Κοπεγχάγης. Υπολογίζουμε όμως και στις αναπτυσσόμενες χώρες. Οφείλουν να αδράξουν την ευκαιρία που τους προσφέρεται από τη χρηματοδότηση για την αντιμετώπιση της κλιματικής αλλαγής ώστε να ενσωματώσουν πλήρως τα μέτρα προσαρμογής στις αναπτυξιακές στρατηγικές τους και να ακολουθήσουν σταδιακά την οδό προς τη μακροπρόθεσμη ανάπτυξη χαμηλών εκπομπών διοξειδίου του άνθρακα.
<P>
Μολονότι το ενδιαφέρον εστιαζόταν, μέχρι στιγμής, στην προσαρμογή για τις φτωχότερες και τις πλέον ευάλωτες αναπτυσσόμενες χώρες, συντρέχουν πλέον ορισμένοι λόγοι για την προαγωγή του σχεδιασμού οδών ανάπτυξης με χαμηλές εκπομπές διοξειδίου του άνθρακα (ήτοι μετριασμού), οι οποίες συνάδουν με τους στόχους για τη μείωση της φτώχειας στις εν λόγω χώρες.
<P>
Είναι ζωτικής σημασίας να αποδοθεί ιδιαίτερο ενδιαφέρον σε μέσα για την αποτροπή της αποψίλωσης των δασών και την προώθηση της βιώσιμης διαχείρισής τους. Πράγματι, η καταπολέμηση της αποψίλωσης των τροπικών δασών συνιστά τη μεγαλύτερη πρόκληση άμεσου μετριασμού για τις ΛΑΧ, και οι τελευταίες μπορούν να επωφεληθούν από τη διεθνή χρηματοδότηση αυτής μέσω μέτρων όπως η μείωση των εκπομπών που οφείλονται σε προγράμματα αποψίλωσης και υποβάθμισης των δασών.
<P>
Ομοίως, η διασφάλιση μελλοντικά μιας πιο ισορροπημένης κατανομής των επενδύσεων για τους μηχανισμούς καθαρής ανάπτυξης (CDM) προς όφελος των ΛΑΧ θα πρέπει επίσης να αποτελέσει μέρος του τρέχοντος προβληματισμού επί της μεταρρύθμισης των εν λόγω μηχανισμών.
<P>
Τέλος, δυο λόγια σχετικά με τις οδούς χρηματοδότησης για την καταπολέμηση της κλιματικής αλλαγής. Εμείς, ως Επιτροπή, δεν τασσόμαστε υπέρ της δημιουργίας νέων ταμείων. Οι νέες χρηματοδοτήσεις για την καταπολέμηση της κλιματικής αλλαγής θα πρέπει να χρησιμοποιήσουν ήδη υπάρχουσες και δυνάμει βελτιωμένες οδούς χρηματοδότησης, προάγοντας μία αποκεντρωμένη δομή διακυβέρνησης "από κάτω προς τα πάνω" που θα στηρίζει τις δράσεις εθνικής πρωτοβουλίας.
<SPEAKER ID="017" NAME="Karl-Heinz Florenz" LANGUAGE="DE">
Κύριε Πρόεδρε, χαίρομαι ιδιαίτερα που σας βλέπω σήμερα εδώ για τη συγκεκριμένη συζήτηση, ιδίως διότι είστε πρώην μέλος της επιτροπής για την αλλαγή του κλίματος. Κύριε Προεδρεύων του Συμβουλίου, κύριε Επίτροπε, είναι απολύτως ορθή η άποψη ότι η Ευρωπαϊκή Ένωση θα πρέπει να στείλει ένα σαφές μήνυμα στην Κοπεγχάγη. Κατά τις επόμενες 50 ημέρες, ωστόσο, η πραγματική δραστηριότητα δεν θα αναπτυχθεί τόσο στην Κοπεγχάγη όσο κεκλεισμένων των θυρών στη Διάσκεψη. Συμμετέχω σε αυτήν τη διαδικασία από τη διάσκεψη του Ρίο για το κλίμα το 1992. " επικρατούσα ατμόσφαιρα πριν από αυτές τις διασκέψεις είναι πάντα η ίδια, αλλά παρέχονται επίσης δυνατότητες.
<P>
Κύριε Επίτροπε, θα ήθελα να σας δω να συμμετέχετε με λίγο περισσότερο ενθουσιασμό σε ό,τι αφορά την άσκηση θετικών πιέσεων προς τους αμερικανούς ομολόγους σας, δεδομένου ότι εξακολουθείτε να αποπνέετε μια φλεγματική διάθεση, με την οποία πρέπει να εργαστούμε. Θεωρώ σωστή την πρόταση να μην ξεκινήσουμε τώρα με κάποιο είδος χρηματοδοτικού ανταγωνισμού. Ένας εταίρος δηλώνει 15 δισεκατομμύρια, κάποιος άλλος δηλώνει 30 δισεκατομμύρια. Υπάρχουν ορισμένοι που θέλουν απλώς να συνεισφέρουν τα χρήματα, που θέλουν να θέσουν στο τραπέζι 150 δισεκατομμύρια ετησίως, αρχής γινομένης από σήμερα. Ας αναπτύξουμε τα κριτήρια για τον τρόπο με τον οποίο θα αξιοποιηθούν αυτά τα χρήματα. Εν συνεχεία θα μπορέσουμε να προχωρήσουμε σε μία μεγάλη συνεισφορά εκ μέρους της Ευρώπης, η οποία όμως δεν μπορεί να είναι απεριόριστη.
<P>
Έχουν ειπωθεί πολλά για την κρίση. Θα ήθελα, ωστόσο, να αναφερθώ για ακόμα μία φορά στην ευκαιρία που παρουσιάζεται στον εκβιομηχανισμένο κόσμο των "νωμένων Πολιτειών και της Ευρώπης. Εάν θέσουμε τις κατάλληλες προδιαγραφές, θα μπορέσουμε να αναπτυχθούμε αποτελεσματικά. Συνακολούθως, αυτή η ανάπτυξη θα παράσχει στην Ευρώπη τη δυνατότητα να προβεί στην πώληση αποτελεσματικού μηχανικού εξοπλισμού σε ολόκληρο τον πλανήτη, όπως, για παράδειγμα, στην Κίνα, όπου, επί του παρόντος, παραδείγματος χάριν, η παραγωγή ενέργειας συντελείται με τους πλέον αντιπαραγωγικούς τρόπους. Επιπλέον, δεν βλέπω μόνο την απειλή της κλιματικής αλλαγής, αλλά εξίσου την ευκαιρία να προωθήσουμε τις εμπορικές συναλλαγές και την οικονομία μέσω της ανάπτυξης υπερσύγχρονης τεχνολογίας. Πρέπει να αδράξουμε αυτήν την ευκαιρία, πρέπει να τολμήσουμε περισσότερο και πρέπει να δράσουμε ως επιχειρηματίες, ως πολιτικοί επιχειρηματίες, διότι εάν δεν το πράξουμε, θα είμαστε επιλήσμονες και θα έχουμε επιλέξει την εσφαλμένη οδό.
<P>
Κύριε Επίτροπε, σας εύχομαι πραγματικά καλή τύχη και καλή δύναμη! Προχωρήστε με αισιοδοξία! Πάρτε τους Αμερικανούς και τους Ινδούς με το μέρος σας, και τότε θα έχουμε ήδη επιτύχει κατά το ήμισυ τον στόχο μας.
<SPEAKER ID="018" NAME="Véronique De Keyser" LANGUAGE="FR">
Κύριε Πρόεδρε, η κλιματική αλλαγή ευθύνεται για 300 000 και πλέον θανάτους ετησίως. Πλήττει 325 εκατομμύρια ανθρώπους, ενώ το 90% και πλέον των πληγέντων ανθρώπων, το 90% και πλέον των θανάτων, καταγράφεται στις αναπτυσσόμενες χώρες.
<P>
Οι οικονομικές ζημίες που οφείλονται στην κλιματική αλλαγή εκτιμώνται σε περισσότερα από 125 δισεκατομμύρια δολάρια "ΠΑ (91 494 658 704,72 ευρώ) ετησίως και, για ακόμα μία φορά, το 90% αυτών των ζημιών αφορούν τις αναπτυσσόμενες χώρες.
<P>
Οι εν λόγω χώρες μαστίζονται ταυτόχρονα από τη χρηματοπιστωτική κρίση, την κλιματική αλλαγή και τα υπερβολικά άνισα μέσα μιας μορφής αχαλίνωτου καπιταλισμού ο οποίος λεήλατεί τις χώρες αυτές σε κάθε γωνία του πλανήτη.
<P>
Τι ζητούμε, λοιπόν; Πρώτον -και είναι αλήθεια, όπως αναφέρατε, απευθύνομαι στο Συμβούλιο αυτήν τη στιγμή- εκτεταμένη και μακροπρόθεσμη δράση για την καταπολέμηση της κλιματικής αλλαγής, που σημαίνει ένα νέο, πιο φιλόδοξο πρωτόκολλο του Κιότο, και αυτός είναι ο λόγος για τον οποίο η σύνοδος κορυφής της Κοπεγχάγης τον Δεκέμβριο είναι τόσο σημαντική· δεύτερον, αύξηση της χρηματοδοτικής ενίσχυσης για τις δεσμεύσεις που έχουν ήδη αναληφθεί με στόχο το 0,7 % του ΑΕγχΠ έως το 2015· και τρίτον, και τελευταίο, νομική προστασία για τους νέους περιβαλλοντικούς πρόσφυγες που αρχίζουν να συρρέουν.
<P>
Διότι τι θα κάνουμε με αυτούς; Πού θα τους επαναπροωθήσουμε εάν τυχόν θελήσουν να εισέλθουν στην Ευρώπη; Στη Λιβύη, όπως προτείνει αυτή η εμπορική συμφωνία που σας καλώ να μελετήσετε, κύριε De Gucht, αυτή η μελλοντική συμφωνία που θα έχουμε με τη Λιβύη; Πρέπει οπωσδήποτε να καταρτίσουμε το κατάλληλο σχέδιο και τα κατάλληλα μέσα για τη διαχείριση των περιβαλλοντικών μεταναστευτικών ροών και πρέπει να καλύψουμε τα νομικά κενά που θίγουν την προστασία των εν λόγω μεταναστών.
<P>
Φρονώ ότι έχουμε τεράστια ευθύνη διότι είναι καταφανές ότι διακυβεύονται πολλά εδώ πέραν της αλληλεγγύης· βρισκόμαστε πραγματικά αντιμέτωποι με το μέλλον αυτού του πλανήτη.
<SPEAKER ID="019" NAME="Corinne Lepage" LANGUAGE="FR">
Κύριε Πρόεδρε, εμείς, οι βουλευτές του ΕΚ, έχουμε διπλή ευθύνη απέναντι, πρωτίστως, στους πολίτες μας, οι οποίοι προσδοκούν από εμάς να καταβάλουμε πραγματικές προσπάθειες στην Κοπεγχάγη, και, δευτερευόντως, απέναντι στις χώρες του Νότου, αρωγός, εάν όχι ο μοναδικός αρωγός, των οποίων υπήρξε ανέκαθεν η Ευρώπη σε διεθνές επίπεδο. Οφείλουμε να στείλουμε ένα ειλικρινές μήνυμα στις χώρες του Νότου, μέσω μίας σαφούς χρηματοδοτικής δέσμευσης, η οποία θα επιτρέψει την επίτευξη συμφωνίας επί μίας δέσμης μέτρων ενίσχυσης, συμπληρωματικής της αναπτυξιακής ενίσχυσης, η οποία πρέπει οπωσδήποτε να ανέλθει στο συμφωνηθέν ποσοστό, που δεν είναι άλλο από το 0,7 %. " συνεισφορά της Ένωσης δεν θα πρέπει να είναι κατώτερη της τάξης των 35 δισεκατομμυρίων ευρώ ετησίως έως το 2020 και, από το 2010, από 5 έως 7 δισεκατομμύρια ευρώ θα πρέπει να διατεθούν στις χώρες του Νότου προς κάλυψη των πλέον επειγουσών απαιτήσεων.
<P>
Το δεύτερο σημείο που θέλω να τονίσω αφορά τη μέθοδο χρηματοδότησης. Δεν θα αρκεστούμε -δεν μπορούμε να αρκεστούμε- μόνο στα υπάρχοντα ταμεία. Θα πρέπει να αναζητηθούν άλλες μέθοδοι χρηματοδότησης, διότι εάν δεν υπάρχουν χρήματα στην Κοπεγχάγη, τότε δεν θα υπάρξει ούτε φιλόδοξη συμφωνία στην Κοπεγχάγη. Τούτο πιθανότατα σημαίνει -παρότι το θέμα είναι λίαν αμφιλεγόμενο- ότι θα πρέπει να θίξουμε το ζήτημα ενός ενδεχόμενου φόρου, ενός είδους "πράσινου φόρου Tobin", με στόχο τη χρηματοδότηση της καταπολέμησης της κλιματικής αλλαγής.
<P>
Τρίτον, σε ό,τι αφορά την αποψίλωση των δασών, η οποία θα ήθελα να επισημάνω ότι ευθύνεται για το 20% των σημερινών εκπομπών αερίων του θερμοκηπίου, καθίσταται απολύτως επιτακτική η ανάγκη να ταχθούμε υπέρ του στόχου της μηδενικής μεικτής αποψίλωσης έως το 2020. Θα ήθελα να επιστήσω την προσοχή σας στη διάκριση μεταξύ της μεικτής αποψίλωσης των δασών και της καθαρής αποψίλωσης, η οποία θα μπορούσε να επιτρέψει την αντικατάσταση των πρωτογενών δασών από λεύκες, με τον ισχυρισμό ότι το τελικό αποτέλεσμα είναι το ίδιο. Όλοι γνωρίζουμε ότι κάτι τέτοιο δεν ισχύει.
<P>
Είναι αλήθεια ότι πρέπει πράγματι να είμαστε ρεαλιστές όσον αφορά τη βιομηχανία μας, αλλά πρέπει επίσης να είμαστε ρεαλιστές όσον αφορά τη δική μας επιβίωση και την επιβίωση των παιδιών μας.
<SPEAKER ID="020" NAME="Eva Joly" LANGUAGE="FR">
Κύριε Πρόεδρε, κύριε Carlgren, κύριε Επίτροπε, κυρίες και κύριοι, δεν υπάρχει αμφιβολία ότι στην Κοπεγχάγη θα διακυβευθεί το μέλλον του πλανήτη, ωστόσο, θα προηγηθεί στα τέλη Οκτωβρίου, στις Βρυξέλλες, η διακύβευση της αξιοπιστίας της Ευρωπαϊκής Ένωσης, ως παγκόσμιου ηγετικού παράγοντα στην καταπολέμηση της υπερθέρμανσης του πλανήτη. Τα κράτη μέλη πρέπει να υποβάλουν χρηματοδοτικές προτάσεις σχετικά με το κλίμα οι οποίες να είναι ανάλογες μίας τραγικής κατάστασης.
<P>
Μαζί με τη δέσμευση -η οποία ευελπιστώ να είναι φιλόδοξη- για τη μείωση των εκπομπών αερίων του θερμοκηπίου, το ζήτημα της χρηματοδότησης και του περιορισμού της κλιματικής αλλαγής και της προσαρμογής των αναπτυσσόμενων χωρών σε αυτήν θα αποτελέσει μείζον θέμα στις επερχόμενες διαπραγματεύσεις.
<P>
Οι αριθμοί μιλούν από μόνοι τους: 100 χώρες, η πλειονότητα των οποίων είναι φτωχές, ευθύνονται μόλις για το 3% των εκπομπών σε παγκόσμια κλίμακα. Μολονότι οι αναπτυσσόμενες χώρες έχουν συμβάλει κατά το ελάχιστο σε αυτές τις εκπομπές αερίων του θερμοκηπίου, πλήττονται ήδη κατά τον μέγιστο βαθμό.
<P>
Σύμφωνα με πρόσφατη έκθεση της Oxfam, 26 εκατομμύρια άνθρωποι έχουν ήδη αναγκαστεί να μεταναστεύσουν λόγω των επιπτώσεων της κλιματικής αλλαγής ή άλλων μορφών περιβαλλοντικής ζημίας. Μέχρι το 2050, ο αριθμός αυτών των κλιματικών προσφύγων μπορεί να αυξηθεί στα 200 εκατομμύρια. Οι επιπτώσεις της κλιματικής αλλαγής ενδέχεται να καταστρέψουν την πρόοδο που έχει σημειωθεί σε ορισμένες αναπτυσσόμενες χώρες και είναι πολύ πιθανό να παρεμποδίσουν την επίτευξη των αναπτυξιακών στόχων της Χιλιετίας.
<P>
Δεν τίθεται, συνεπώς, ζήτημα αγαθοεργίας. Τίθεται το ζήτημα να αποδεχτούμε εμείς πλήρως την ευθύνη μας και να θέσουμε τα θεμέλια για έναν δίκαιο και ειρηνικό κόσμο. " υφιστάμενη στρατηγική της Ευρωπαϊκής Ένωσης δεν στέκεται στο ύψος των φιλοδοξιών που διακήρυξαν οι επικεφαλής της περιβαλλοντικής διπλωματίας. Οφείλει πλέον να ανοίξει τα χαρτιά της στο τραπέζι, προκειμένου να δρομολογήσει εκ νέου τις διαπραγματεύσεις.
<P>
Ευλόγως, η Ένωση δεν μπορεί να υποσχεθεί ποσό μικρότερο των 35 δισεκατομμυρίων ευρώ από τους δημοσιονομικούς της πόρους. Εξυπακούεται ότι οι εν λόγω πόροι μπορούν να είναι συμπληρωματικοί μόνο των ήδη υποσχεθέντων για την επίσημη αναπτυξιακή βοήθεια, πολλώ δε μάλλον διότι οι δεσμεύσεις που έχουν αναληφθεί σε αυτόν τομέα δεν τηρούνται πάντα από τα κράτη μέλη μας.
<P>
Κύριε υπουργέ, κύριε Επίτροπε, κυρίες και κύριοι, το μέλλον του πλανήτη μας βρίσκεται στα χέρια μας. Εάν δεν σταματήσουμε τη ζημία που υφίσταται το περιβάλλον μας και τις ανισότητες, θα φοβόμαστε πλέον για τα χειρότερα.
<P>
Έχουμε να επιλέξουμε μεταξύ μίας φιλόδοξης και προνοητικής Ευρώπης και μίας διστακτικής Ευρώπης που ευθυγραμμίζεται με τις "νωμένες Πολιτείες, οι οποίες ελάχιστα ενδιαφέρονται για την τύχη των αναπτυσσόμενων χωρών. Σας ζητώ θερμά να κάνετε τη σωστή επιλογή.
<SPEAKER ID="021" NAME="Miroslav " LANGUAGE="CS">
Κύριε Πρόεδρε, κύριε Carlgren, κύριε Επίτροπε, θα ήθελα να ξεκινήσω απαντώντας στις ομιλίες που προηγήθηκαν. Δεν θεωρώ ότι το Ευρωπαϊκό Κοινοβούλιο ή η Ευρωπαϊκή Ένωση θα πρέπει να αρκεστούν σε ταπεινές φιλοδοξίες στον συγκεκριμένο τομέα. Πριν από έναν χρόνο, ολοκληρώσαμε τις προπαρασκευαστικές εργασίες επί μίας δέσμης μέτρων για το κλίμα η οποία αποτελεί καταφανώς την πλέον προηγμένη και φιλόδοξη δέσμη αυτού του είδους σε παγκόσμιο επίπεδο. Θα πρέπει επίσης να αναγνωρίσουμε το γεγονός ότι θα έχει ενδεχομένως τον μεγαλύτερο οικονομικό αντίκτυπο από οιαδήποτε άλλη νομοθεσία έχει εγκριθεί στο παρόν Σώμα κατά την την τελευταία δεκαετία. Διαβάζοντας τη δήλωση που κατάρτισε το Ευρωπαϊκό Κοινοβούλιο για τη Διάσκεψη της Κοπεγχάγης, εντοπίζω στοιχεία που μου αρέσουν. " εν λόγω δήλωση κάνει αναφορά στην ανάγκη ενίσχυσης του ρόλου του Ευρωπαϊκού Κοινοβουλίου, στην ανάγκη προετοιμασίας έναντι των προσαρμογών στην κλιματική αλλαγή, και μπορούμε ασφαλώς όλοι να συμφωνήσουμε με το άρθρο σχετικά με την αποψίλωση των δασών, και σχετικά με αυτήν θα ήθελα να επισημάνω ότι η αποψίλωση δεν αποτελεί, και δεν έχει αποτελέσει, πρόβλημα μόνο του αναπτυσσόμενου κόσμου, αλλά επίσης και της Ευρώπης, συνεπώς οφείλουμε να εστιάσουμε την προσοχή μας σε αυτήν.
<P>
Εκείνο που λείπει, ωστόσο, είναι η αναφορά στην ανάγκη μιας παγκόσμιας συμφωνίας, όπως επισημάνθηκε τόσο από τους εκπροσώπους του Συμβουλίου όσο και από τον εκπρόσωπο της Επιτροπής που παρίσταται σήμερα εδώ. Χωρίς μια παγκόσμια συμφωνία, δεν θα μπορέσουμε να προχωρήσουμε. Κάνουμε εδώ λόγο για αρωγή προς τις φτωχότερες χώρες, κάτι που είναι βέβαια πολύ θετικό, αλλά εάν παρατηρήσετε τους τρέχοντες αριθμούς σχετικά με την παραγωγή αερίων του θερμοκηπίου, θα διαπιστώσετε σαφώς ότι ακόμα και αν είμαστε περισσότερο φιλόδοξοι στην Ευρώπη και αποσυνδεθούμε πραγματικά από όλες τις πηγές ενέργειας που διαθέτουμε, δεν θα αλλάξει τίποτα απολύτως στον τομέα της κλιματικής αλλαγής, δεδομένου ότι μας είναι απλώς αδύνατο να επιβραδύνουμε αυτό το φαινόμενο. Γνωρίζουμε ότι, επί του παρόντος, χρειάζεται να μιλούμε όχι μόνο για την Κίνα, στην οποία έχουν γίνει πλείστες αναφορές, αλλά και για άλλες αναπτυσσόμενες οικονομίες, όπως είναι το Μεξικό, η Βραζιλία, η Νότια Αφρική και, όλως ιδιαιτέρως, η Ινδία. Δεν μπορώ να φανταστώ ποια θα είναι τα επόμενα βήματα της Ινδίας και οφείλω να παραδεχτώ ότι όλα όσα έχω ακούσει μέχρι στιγμής δεν είναι πολύ ευχάριστα. Θα ήθελα να τονίσω στο παρόν Σώμα ότι εάν δεν επιτύχουμε μία παγκόσμια συμφωνία, τότε όλες μας οι προσπάθειες θα αποτελέσουν απλώς μία επιβάρυνση της ευρωπαϊκής οικονομίας και μία μαζοχιστική εκμηδένιση της ευρωπαϊκής ανταγωνιστικότητας.
<SPEAKER ID="022" NAME="Bairbre de Brún" LANGUAGE="GA">
Κύριε Πρόεδρε, οφείλουμε να στηρίξουμε τις αναπτυσσόμενες χώρες για να τις βοηθήσουμε να προσαρμοστούν στην κλιματική αλλαγή -ένα φαινόμενο για το οποίο δεν ευθύνονται αυτές, αλλά εξαιτίας του οποίου υποφέρουν σε δυσανάλογο βαθμό.
<P>
Οι αναπτυσσόμενες χώρες δεν διαθέτουν τους πόρους που έχουμε στην Ευρώπη για την καταπολέμηση της κλιματικής αλλαγής. Καθώς στρέφουμε την προσοχή μας προς τις διαπραγματεύσεις των "νωμένων Εθνών στην Κοπεγχάγη, εκείνο που χρειαζόμαστε είναι πραγματική και πρακτική αλληλεγγύη.
<P>
Αυτή η αλληλεγγύη πρέπει να επιδειχθεί μέσω χρηματοδοτικής και τεχνικής στήριξης. " στήριξη αυτή πρέπει να συμπληρώνει την αναπτυξιακή βοήθεια στις υπερπόντιες χώρες. Δεν θα πρέπει να δίνουμε κάτι με το ένα χέρι και να το παίρνουμε πίσω με το άλλο.
<P>
Οι χώρες πρέπει να διαδραματίσουν έναν πλήρως συμμετοχικό ρόλο, ανεξαρτήτως του είδους των χρηματοδοτικών μηχανισμών που εφαρμόζονται για την κατανομή της εν λόγω χρηματοδοτικής ενίσχυσης.
<P>
Για να σταθμίσουμε την οιαδήποτε συμφωνία που θα επιτευχθεί στην Κοπεγχάγη θα πρέπει μεταξύ άλλων να εξετάσουμε τον τρόπο με τον οποίο αυτή θα βοηθήσει τον αναπτυσσόμενο κόσμο να αντιμετωπίσει την πρόκληση της κλιματικής αλλαγής. Για παράδειγμα, μια ουσιαστική συνδρομή για την καταπολέμηση της αποψίλωσης των δασών θα είναι ζωτικής σημασίας σε μια συνολική συμφωνία.
<P>
Χωρίς χρηματοδοτική αλληλεγγύη και τη μεταβίβαση τεχνολογίας, δεν θα μπορέσουμε να δούμε την πρόοδο που όλοι χρειαζόμαστε.
<P>
Είναι αδιαμφισβήτητο το γεγονός ότι η κλιματική αλλαγή συντελείται με επιταχυνόμενο ρυθμό. Δεν μπορεί να σπαταληθεί περαιτέρω χρόνος. Εάν δεν αντιμετωπιστεί η κλιματική αλλαγή, θα προκαλέσει καταστροφές σε ολόκληρο τον πλανήτη. " οικονομική ύφεση θα έπρεπε να μας ενθαρρύνει να προχωρήσουμε ταχύτερα προς μια πράσινη οικονομία. Δεν χρειάζεται να αλλάξει η επιστημονική μας προσέγγιση. Δεν χρειάζεται να εγκαταλείψουμε το σθένος και την πολιτική βούληση που έχουμε επιδείξει μέχρι στιγμής.
<P>
Οι δράσεις που θα αναληφθούν σε διεθνές επίπεδο πρέπει να είναι φιλόδοξες και συνυφασμένες με την επιστημονική πραγματικότητα του δικού μας κλίματος, και πρέπει, πάνω από όλα, να προχωρήσουμε έχοντας συνείδηση του γεγονότος ότι δεν δημιούργησαν το πρόβλημα οι αναπτυσσόμενες χώρες. Το δημιουργήσαμε εμείς οι ίδιοι.
<SPEAKER ID="023" NAME="Anna Rosbach" LANGUAGE="DA">
Κύριε Πρόεδρε, εχθές το βράδυ, η Επιτροπή Περιβάλλοντος, Δημόσιας Υγείας και Ασφάλειας των Τροφίμων ενέκρινε, εν μέσω ζωηρών επευφημιών, μία "χριστουγεννιάτικη λίστα" για τη Διάσκεψη της Κοπεγχάγης σχετικά με την κλιματική αλλαγή τον Δεκέμβριο. " εν λόγω λίστα περιλαμβάνει πολλά καλοπροαίρετα, μεγάλα και βαριά δώρα. Αλλά, αγαπητέ Άγιε Βασίλη, ήτοι αγαπητή Επιτροπή: υπάρχει έστω και μία ελάχιστη πιθανότητα να υλοποιηθούν όλες αυτές οι καλοπροαίρετες "ευχές", όταν η ημερήσια διάταξη 500 εκατομμυρίων αμερικανών πολιτών περιλαμβάνει θέματα υγείας, συνταξιοδότησης, απασχόλησης και ευημερίας και όταν 2,5 δισεκατομμύρια Κινέζοι και Ινδοί θέλουν ακριβώς τα ίδια επίπεδα διαβίωσης που έχουμε εμείς εδώ, στη Δυτική Ευρώπη;
<P>
Δεν έχουμε καμία επιρροή σε ό,τι κάνει ο ήλιος. Όπως όλοι γνωρίζουμε, ο ήλιος καθορίζει σε μεγάλο βαθμό το κλίμα στον πλανήτη μας. Για να το θέσω διαφορετικά: τι μπορεί πραγματικά να κάνει η Επιτροπή ώστε να πείσει και τα 6 δισεκατομμύρια κατοίκων αυτής της γης, να αρχίσουν να χρησιμοποιούν λιγότερες πηγές ενέργειας, όχι μόνο στο μέλλον, αλλά εδώ και τώρα;
<SPEAKER ID="024" NAME="Nick Griffin" AFFILIATION="NI">
(EN) Κύριε Πρόεδρε, δύο είναι τα επιτακτικά θέματα στην προκειμένη περίπτωση: πρώτον, η ανησυχία σχετικά με το αυξανόμενο χάσμα ανάμεσα στην πολιτική προνομιούχα τάξη και τους απλούς φορολογούμενους. Δεύτερον, η υστερική εμμονή με την ανθρωπογενή υπερθέρμανση του πλανήτη. Αυτά τα δύο θέματα συνδέονται στενά.
<P>
" προσκόλληση στην υπερθέρμανση του πλανήτη αποτελεί κλασικό παράδειγμα του τρόπου με τον οποίο η πολιτική τάξη εν προκειμένω δεν έχει καμία επαφή με τους κοινούς θνητούς που πληρώνουν τους λογαριασμούς. Ενώ η ΕΕ στηρίζει τις προτάσεις της Κοπεγχάγης για περαιτέρω αποβιομηχανοποίηση της Δύσης και την εταιρική κυριαρχία του τρίτου κόσμου, μία ανερχόμενη πλειοψηφία απλών πολιτών αντιμετωπίζουν την κλιματική αλλαγή ως μια ελιτίστικη απάτη - ένα πρόσχημα για να μας φορολογήσουν και να μας ελέγξουν και για να επιβάλουν το διεθνιστικό δόγμα και την παγκόσμια διακυβέρνηση εις βάρος των εθνικών κρατών μας. Δεν βλέπετε τον κίνδυνο που ενέχει αυτό το αυξανόμενο χάσμα; Είναι πλέον καιρός να δούμε τα γεγονότα.
<P>
" ανθρωπογενής υπερθέρμανση του πλανήτη είναι μία αναπόδεικτη θεωρία που βασίζεται σε παραποιημένα στατιστικά στοιχεία. " λεγόμενη συναίνεση επί αυτού του θέματος δεν είναι προϊόν διαβούλευσης, αλλά αποσιώπησης της διαφωνίας των πραγματογνωμόνων. Προτού η πολιτική τάξη και τα πράσινα βιομηχανικά συγκροτήματα τολμήσουν να επιβάλουν στους απλούς φορολογούμενους έστω και έναν νέο φόρο, έναν νέο τοξικό λαμπτήρα ή ένα νέο άχρηστο αιολικό πάρκο, θα πρέπει να προσπαθήσουν προηγουμένως να πείσουν το κοινό ότι η υπερθέρμανση του πλανήτη είναι ανθρωπογενής, ότι η επιστροφή στο θερμότερο κλίμα των μεσαιωνικών χρόνων θα ήταν αρνητική και ότι η Ευρώπη -σε αντιπαράθεση με τις "νωμένες Πολιτείες, την Κίνα και την Ινδία- μπορεί όντως να κάνει κάτι για αυτό. Είτε θα κάνετε διάλογο και θα καλύψετε το χάσμα μεταξύ υμών και των πολιτών είτε δεν θα διαμαρτύρεστε όταν εμείς, οι εθνικιστές -εκείνοι που τείνουν ευήκοον ους στους πολίτες- το καλύπτουμε για λογαριασμό σας.
<SPEAKER ID="025" NAME="Andreas Carlgren" LANGUAGE="SV">
Κύριε Πρόεδρε, θα ήθελα να ευχαριστήσω, κατά το μάλλον ή ήττον, όλους όσοι λάβατε μέρος στην παρούσα συζήτηση για τη στήριξή που παρέχετε στην ΕΕ σε αυτό το λίαν σημαντικό έργο που έχει αναλάβει στο πλαίσιο των διαπραγματεύσεων για το κλίμα. " ΕΕ έχει μία ευθύνη ζωτικής σημασίας. Θα χρειαστούμε πραγματικά τη στήριξη του Κοινοβουλίου εάν θέλουμε να διαδραματίσουμε επιτυχώς τον ρόλο μας. Οι προσπάθειες και οι απόψεις του Κοινοβουλίου είναι καίριες σε αυτήν την προσπάθεια.
<P>
Επιτρέψτε μου επίσης να δηλώσω απερίφραστα πως εκτιμώ πάρα πολύ το γεγονός ότι τα αναπτυξιακά θέματα βρέθηκαν πραγματικά στο επίκεντρο αυτού του μέρους της συζήτησης. Συμφωνώ με το σχόλιο του κ. Florenz ότι είναι υψίστης σημασίας να μην καταλήξουμε απλώς σε έναν "διαγωνισμό ομορφιάς". Δεν πρόκειται για λονδρέζικη δημοπρασία όπου το καθήκον μας είναι να πλειοδοτήσουμε ο ένας έναντι του άλλου. Αντιθέτως, πρόκειται για τη δημιουργία μιας στιβαρής αρχιτεκτονικής δομής που γεννά μακροπρόθεσμα αληθινές προβλέψιμες και ευρείες πρωτοβουλίες για τις αναπτυσσόμενες χώρες. Σε αυτό το πλαίσιο, το πολύ βαρύ έργο της ΕΕ είναι ζωτικής σημασίας.
<P>
Συνεπώς, συμφωνώ επίσης με την πρόκληση της κ. de Keyser απέναντι στις ανεπτυγμένες χώρες ως προς την τελική επίτευξη του στόχου του 0,7 % για την αναπτυξιακή βοήθεια. Σε τελική ανάλυση, το ζήτημα αυτό αφορά την αλληλεγγύη. Διότι μία από τις πλέον εύπορες περιοχές του πλανήτη, η ΕΕ, έχει σοβαρούς λόγους να επιδείξει το σθένος και την αλληλεγγύη της. Θα έλεγα επίσης στην κ. Lepage ότι συμφωνώ απολύτως με την άποψη ότι απαιτούνται νέες, ενισχυμένες και προβλέψιμες πρωτοβουλίες και πόροι. Εντούτοις, η επίσημη αναπτυξιακή βοήθεια θα διαδραματίσει επίσης σημαντικό ρόλο προκειμένου να διασφαλιστεί ότι τα αναπτυξιακά θέματα ενσωματώνονται στην πολιτική για το κλίμα. Ως εκ τούτου, θα απαιτηθούν τόσο πόροι επίσημης αναπτυξιακής βοήθειας όσο και νέες χρηματοδοτήσεις.
<P>
Ένα καίριο αναπτυξιακό θέμα είναι να σταματήσει η αποψίλωση των τροπικών δασών. Στο πλαίσιο της Διάσκεψης της Κοπεγχάγης, προσβλέπω στη σθεναρή στήριξη πρωτοβουλιών για την καταπολέμηση της αποψίλωσης τροπικών δασών και την προώθηση της αναδάσωσης και της βιώσιμης δασοκομίας. Το πρόγραμμα που καταρτίζεται επί του παρόντος υπό την ονομασία REDD (μείωση των εκπομπών από την αποψίλωση και την υποβάθμιση των δασών) θα αποβεί υψίστης σημασίας σε αυτό το πλαίσιο.
<P>
Φρονώ ότι όσοι αρνούνται να αναγνωρίσουν το πρόβλημα της κλιματικής αλλαγής χρεώνουν ουσιαστικά τον λογαριασμό στους απλούς πολίτες. Επιπροσθέτως, είναι ένας τρόπος συγκάλυψης του προβλήματος και συγκάλυψης των λόγων για τους οποίους οι απλοί πολίτες υποχρεούνται να πληρώσουν το τίμημα της υποβάθμισης του κλίματος. Αυτό ισχύει για τις ανεπτυγμένες χώρες - και ισχύει ακόμα περισσότερο για τις αναπτυσσόμενες χώρες, όπου οι φτωχότεροι ενδέχεται να πληγούν περισσότερο από την υποβάθμιση του κλίματος. Αυτός είναι ο λόγος για τον οποίο στρεφόμαστε προς την ομάδα όλων των ανεπτυγμένων χωρών. Όπως ανέφερε ο κ. Florenz, χρειάζεται να συνεργαστούμε με τα μεγαλύτερα κράτη, όπως οι "νωμένες Πολιτείες. Ωστόσο, χρειάζεται επίσης να ασκηθούν πιέσεις προκειμένου να ενισχυθούν οι προσπάθειες για να διαβιβασθεί το μήνυμα ότι πρέπει να μειωθούν επαρκώς οι εκπομπές. Για αυτόν τον λόγο είναι τόσο σημαντικό για την ΕΕ να αναδείξει τον πυρήνα του προβλήματος των εκπομπών, ήτοι τις πραγματικές αυξήσεις των εκπομπών. Έχουμε τους πλέον φιλόδοξους και μεγαλόπνοους στόχους στον κόσμο. Το ζήτημα είναι τώρα να διασφαλίσουμε ότι θα πείσουμε και άλλους να λάβουν μαζί μας μέτρα στο απαιτούμενο επίπεδο για να διασώσουμε το κλίμα.
<P>
" οικονομική κρίση μας δίνει μία εξαιρετική ευκαιρία να αυξήσουμε τις επενδύσεις σε πράσινες πρωτοβουλίες· με άλλα λόγια, σε νέα πράσινα προϊόντα, σε νέες εταιρείες πράσινης παραγωγής, στην ανάπτυξη εταιρειών με πράσινη παραγωγή και σε νέες θέσεις απασχόλησης μέσω πράσινων πρωτοβουλιών. Πρόκειται επίσης για έναν τρόπο αναζωογόνησης των οικονομιών μας. Πρέπει να ηγηθούμε της επιθετικής δράσης προς μία κοινωνία χαμηλών εκπομπών διοξειδίου άνθρακα, η οποία θα δημιουργήσει επίσης τις προϋποθέσεις για πραγματικές αναπτυξιακές δυνατότητες στις αναπτυσσόμενες χώρες. Οφείλουμε να καταστήσουμε εφικτή για τις αναπτυσσόμενες χώρες την παράκαμψη της οδού των εξαρτημένων από τα ορυκτά καύσιμα οικονομιών την οποία έχουν ακολουθήσει οι ανεπτυγμένες χώρες δημιουργώντας αντίθετα μια ανάπτυξη με χαμηλές εκπομπές διοξειδίου του άνθρακα.
<P>
Επιπλέον, είναι ένας τρόπος για να στραφούμε, επιτέλους, στις ταχέως αναπτυσσόμενες οικονομίες και να πούμε σε αυτές ότι οι ανεπτυγμένες χώρες έχουν ευθύνη απέναντι στις πλέον φτωχές και ευάλωτες περιοχές· ωστόσο, οι ταχύτερα αναπτυσσόμενες οικονομίες μεταξύ των αναπτυσσόμενων χωρών -και η Κίνα ευθύνεται ήδη για τις υψηλότερες εκπομπές παγκοσμίως- οφείλουν από την πλευρά τους να επωμιστούν την ευθύνη τους και να συνεισφέρουν στην επίλυση των κλιματικών προβλημάτων. Με αυτήν την προσέγγιση, η Ευρώπη θα είναι σε θέση να διαδραματίσει έναν ρόλο ζωτικής σημασίας, δεδομένου ότι ανοίγουμε τον δρόμο για μία φιλόδοξη συμφωνία στην Κοπεγχάγη.
<SPEAKER ID="026" NAME="Karel De Gucht" LANGUAGE="EN">
Κύριε Πρόεδρε, καταρχάς, αυτό που παρατήρησα στην παρούσα συζήτηση είναι ότι όλες οι πολιτικές ομάδες συμφωνούν επί των αρχών που θα πρέπει να προωθήσουμε στην Κοπεγχάγη. Θεωρώ ότι αυτό αποτελεί ένα πολύ σημαντικό στοιχείο. Δεν είναι ιδιαίτερα σύνηθες σε ένα Κοινοβούλιο με τόσο μεγάλο αριθμό πολιτικών κομμάτων και πολιτικών ομάδων να επιτυγχάνεται, παρόλα αυτά, ομόφωνη στήριξη σε κάτι που προτείνεται.
<P>
Κατά δεύτερον, ο κ. Florenz και άλλοι ομιλητές ανέφεραν ότι δεν θα πρέπει να υπάρξει ανταγωνισμός όσον αφορά την υποβολή προσφορών στο τραπέζι - πρόκειται για ζήτημα δεσμεύσεων. Αυτό μπορεί να αληθεύει, αλλά, από την άλλη πλευρά, θεωρώ σημαντικό το ότι θέσαμε επί τάπητος μία προσφορά και δηλώσαμε ότι είμαστε πρόθυμοι να την υλοποιήσουμε, υπό την προϋπόθεση, βέβαια, ότι θα λάβουμε το πράσινο φως από το Ευρωπαϊκό Συμβούλιο αργότερα μέσα στον τρέχοντα μήνα. Αυτός δεν είναι απλά ένας ανταγωνισμός. Είναι δέσμευση εκ μέρους της Ευρωπαϊκής Ένωσης. Αδημονούμε να δούμε και τα άλλα πολιτικά και οικονομικά μέρη μεγάλης επιρροής να υποβάλλουν προσφορές στο τραπέζι, κάτι που δεν έχει συμβεί προς το παρόν για αρκετά από αυτά. Κατανοούμε ότι η κατάσταση στις "νωμένες Πολιτείες δεν είναι πολύ εύκολη επί του παρόντος, αλλά είναι σημαντικό να υποβάλουν μία προσφορά στο τραπέζι, προκειμένου να μπορέσουμε να διαπραγματευτούμε. Ειδάλλως, θα παραταθεί το αδιέξοδο στο οποίο πολύ φοβόμαστε ότι έχουμε περιέλθει.
<P>
Μέλος της Επιτροπής. - (FR) Πιστεύω πως αληθεύει το γεγονός ότι οι αναπτυσσόμενες χώρες πλήττονται κατά τον μέγιστο βαθμό, τόσο από την οικονομική κρίση, για την οποία, αν μη τι άλλο, δεν ευθύνονται, όσο και από την κλιματική αλλαγή. Εν προκειμένω, οφείλουμε να παράσχουμε ουσιαστική ενίσχυση στις αναπτυσσόμενες χώρες.
<P>
Ωστόσο, δεν θα πρέπει μόνο να ενισχύσουμε τις αναπτυσσόμενες χώρες σε αυτό το πνεύμα, αλλά θα πρέπει να φανούμε εξίσου θαρραλέοι απέναντι στις δικές μας βιομηχανίες και τους δικούς μας οικονομικούς συντελεστές. Όταν γίνεται λόγος για την αποψίλωση των δασών στις αναπτυσσόμενες χώρες, τούτο συνιστά και ευθύνη των οικείων χωρών μας, των χωρών της Ευρωπαϊκής Ένωσης. Πιστεύω ότι, μετά την Κοπεγχάγη, θα πρέπει να αναγνωρίσουμε την ανάγκη έγκρισης νόμων με υπερεδαφικές πτυχές, ώστε να μην βρεθούμε αντιμέτωποι με μία κατάσταση στην οποία θα χρηματοδοτούμε, από τη μία πλευρά, την προσαρμογή στην κλιματική αλλαγή και τον μετριασμό αυτού του φαινομένου και, από την άλλη, οικονομικοί συντελεστές θα επιφέρουν το αντίθετο αποτέλεσμα στις αναπτυσσόμενες χώρες.
<P>
Μέλος της Επιτροπής. - (EN) Κάτι τελευταίο για την επίσημη αναπτυξιακή βοήθεια: νομίζω ότι αποτελεί ένα πολύ σημαντικό θέμα, το οποίο θα πρέπει επίσης να διευθετηθεί μεταξύ ημών, διότι μία από τις μεγαλύτερες ανησυχίες είναι ότι το 0,7 % του ΑΕγχΠ ενδέχεται να επιτευχθεί προσθέτοντας προσπάθειες προσαρμογής.
<P>
Ήδη, η επίσημη αναπτυξιακή βοήθεια περιλαμβάνει πολλά θέματα τα οποία αφορούν την προσαρμογή, και αυτό είναι μάλλον φυσιολογικό. Ασφαλώς, αυτό θα συνεχιστεί, αλλά δέον είναι να βρούμε ένα μέσο στάθμισης με το οποίο θα μπορούμε να διακρίνουμε καθαρά τις τρέχουσες προσπάθειες που καταβάλλουμε από τις πρόσθετες προσπάθειες που πρέπει να καταβληθούν για την κλιματική αλλαγή. Θα πρέπει οπωσδήποτε να επανεξετάσουμε το εν λόγω ζήτημα μετά τη Διάσκεψη της Κοπεγχάγης.
<SPEAKER ID="029" NAME="Corien Wortmann-Kool" AFFILIATION="PPE">
(NL) Κύριε Πρόεδρε, μετά από δέκα χρόνια διαβουλεύσεων, πλησιάζει πλέον η Διάσκεψη στην Κοπεγχάγη σχετικά με την κλιματική αλλαγή. Μας απομένουν μόνο 50 ημέρες πριν από την επίτευξη μίας φιλόδοξης συμφωνίας με δεσμευτικούς στόχους, όχι μόνο για την Ευρώπη, αλλά και για τις "νωμένες Πολιτείες και χώρες όπως η Κίνα και η Ινδία. Μία φιλόδοξη συμφωνία προϋποθέτει επαρκείς χρηματοδοτικούς πόρους -όπως αναφέρθηκε προ ολίγου- και αυτοί οι πόροι δεν θα αντληθούν μόνο από την Ευρωπαϊκή Ένωση. Όλες οι χώρες οφείλουν να παράσχουν χρηματοδοτικούς πόρους, ώστε οι αναπτυσσόμενες χώρες να μπορέσουν επίσης να συμμετάσχουν σε μία συμφωνία για το κλίμα. Εξάλλου, η αλληλεγγύη προς τους φτωχότερους πρέπει να εντάσσεται ρητώς σε οιαδήποτε συμφωνία σχετικά με το κλίμα.
<P>
" Επιτροπή έπραξε πολύ σωστά που τάχθηκε επικεφαλής της χρηματοδότησης, αλλά εκείνο στο οποίο ήθελε κυρίως να καταλήξει ο κ. Florenz είναι ότι, στο παρόν Σώμα, επιχειρούμε περισσότερο να πλειοδοτήσουμε ο ένας έναντι του άλλου ως προς το ποιος θα προφέρει τα περισσότερα, και το ερώτημα είναι εάν αυτό βοηθά πραγματικά σε κάτι. Ορθώς θέσατε στα κράτη μέλη την πρόκληση να συμμετάσχουν, και επικροτώ και εγώ τη σουηδική Προεδρία για τις προσπάθειές της. Πλην όμως, οι "νωμένες Πολιτείες, αλλά και οι αναδυόμενες οικονομίες, πρέπει να "βάλουν το χέρι τους στην τσέπη". Μπορείτε να υπολογίζετε στη δική μας στήριξη.
<P>
Εντούτοις, πολλά ακόμα απομένουν να γίνουν και στην Ευρώπη. Μολονότι συγκαταλεγόμαστε μεταξύ των παγκόσμιων ηγετικών παραγόντων όσον αφορά τα πρότυπα εκπομπών μας, υστερούμε κατά πολύ έναντι των "νωμένων Πολιτειών σε σχέση με τις επενδύσεις του ιδιωτικού τομέα στις τεχνολογικές καινοτομίες και την αειφορία. Θεωρώ ότι τα θετικά κίνητρα για πράσινες επενδύσεις και καινοτομίες εκ μέρους των επιχειρήσεων έχουν περισσότερες προοπτικές από ό,τι ένας νέος ευρωπαϊκός φόρος. Σε μία ιδιαίτερη χρονική στιγμή, άλλωστε, που χρειαζόμαστε επειγόντως περισσότερη δραστηριότητα και εργασία, οι ευρωπαίοι επενδυτές και οι επιχειρήσεις πρέπει να αποκτούν ολοένα και περισσότερα κίνητρα για να συνεισφέρουν και αυτοί σε αυτήν την απαραίτητη στροφή που πρέπει να συντελεστεί στην Ευρώπη και σε ολόκληρο τον κόσμο.
<SPEAKER ID="030" NAME="Marita Ulvskog" AFFILIATION="S&amp;D">
(SV) Κύριε Πρόεδρε, ο κ. Carlgren -ο οποίος εκπροσωπεί σήμερα εδώ το Συμβούλιο- ξεκίνησε την ομιλία του λέγοντας ότι πολλοί τείνουν να ενδώσουν στην απαισιοδοξία ενόψει της Διάσκεψης της Κοπεγχάγης. Συμφωνώ απολύτως, και ελπίζω πραγματικά ότι μία πλειοψηφία του Ευρωπαϊκού Κοινοβουλίου θα μπορέσει να διασφαλίσει ότι δεν θα υπερισχύσει η άποψη των απαισιόδοξων, τους οποίους πρέπει να αντιμετωπίσει ο κ. Carlgren, τόσο εντός του υπουργικού συμβουλίου της Προεδρίας του όσο και εντός του ίδιου του Ευρωπαϊκού Συμβουλίου.
<P>
Εάν θέλουμε να διαψεύσουμε τους απαισιόδοξους, πρέπει να επιλύσουμε δύο συγκεκριμένα ζητήματα. Το πρώτο, το οποίο έχει ήδη αναφερθεί, αφορά φυσικά τη χρηματοδότηση των προσπαθειών για την καταπολέμηση της κλιματικής αλλαγής στις αναπτυσσόμενες χώρες. " πρόταση της Επιτροπής είναι απλούστατα ανεπαρκής. Οι συνεισφορές της ΕΕ προς τις αναπτυσσόμενες χώρες πρέπει να ανέρχονται τουλάχιστον σε 30 δισεκατομμύρια ευρώ ετησίως έως το 2020, ενώ ήδη από το 2012 πρέπει να παράσχουμε ουσιαστική ενίσχυση για τη θέσπιση μέτρων αναδιάρθρωσης. Φυσικά, η ενίσχυση αυτή πρέπει να είναι συμπληρωματική της τακτικής ενίσχυσης. " ανακατονομή πόρων που έχουν ήδη δεσμευθεί θα εξέθετε μόνο σε κίνδυνο την ικανότητά μας για την επίτευξη μίας παγκόσμιας συμφωνίας για το κλίμα. Θα ήθελα να ρωτήσω τον κ. Carlgren εάν έχει τη στήριξη του Συμβουλίου όσον αφορά τις υψηλές προσδοκίες του.
<P>
Το δεύτερο ζήτημα είναι ότι πρέπει να λάβουμε σοβαρά υπόψη τον στόχο των δύο βαθμών Κελσίου. Εάν θέλουμε να επιτύχουμε αυτόν τον στόχο, η μείωση των εκπομπών αερίων του θερμοκηπίου κατά 20% δεν είναι επαρκής για τις αναπτυσσόμενες χώρες. Ως εκ τούτου, θα ήθελα να ζητήσω από τον κ. Carlgren, ως εκπρόσωπο του Συμβουλίου, να δηλώσει ακόμα μία φορά τη θέση του επί του συγκεκριμένου ζητήματος. Πολλοί εξ ημών θεωρούμε απαραίτητη τη μείωση των εκπομπών κατά ένα ποσοστό της τάξης μεταξύ 30% και 40% έως το 2020. Ποιο είναι το ύψος των φιλοδοξιών του Συμβουλίου - εκφράζει ο κ. Carlgren την άποψη του Συμβουλίου;
<SPEAKER ID="031" NAME="Charles Goerens" AFFILIATION="ALDE">
(FR) Κύριε Πρόεδρε, τρία είναι, κατά την άποψή μου, τα βασικά σημεία της παρούσας συζήτησης.
<P>
Πρώτον, η Διάσκεψη της Κοπεγχάγης αποτελεί ένα στοίχημα για το μέλλον. Το στοίχημα αυτό δεν έχει ακόμα κερδηθεί, όπως μόλις επεσήμανε η Προεδρία. Δεν θα ήθελα να υπερβάλω, λέγοντας ότι όλα εξαρτώνται από την Ευρωπαϊκή Ένωση, αλλά χωρίς τη δική μας αποφασιστικότητα και αξιοπιστία, όπως προανέφερε η κ. Joly, τίποτα δεν θα επιτευχθεί στον εν λόγω τομέα.
<P>
Δεύτερον, θα πρέπει να είμαστε προσεκτικοί, ώστε να μην προσθέσουμε σύγχυση στην αβεβαιότητα. " Ευρωπαϊκή Ένωση πρέπει να διατηρήσει την αξιοπιστία της σε ό,τι αφορά τον αντίκτυπο της κλιματικής αλλαγής στις αναπτυσσόμενες χώρες. Το 2005 ανέλαβε μια δέσμευση σχετικά με το ποσοστό της επίσημης αναπτυξιακής βοήθειας, η οποία το 2015 θα πρέπει να ανέλθει στο 0,7%. Σε καμία περίπτωση δεν πρέπει να "χαμηλώσουμε" αυτόν τον στόχο.
<P>
Δεν θα πρέπει σε καμία περίπτωση να μετριάσουμε αυτήν την υπόσχεση, είτε μέσω περιορισμών στην εν λόγω δέσμευση, όπως μόλις εξήγησα, είτε μέσω ανακατανομής των ποσών που έχουν καταβληθεί υπό τη μορφή επίσημης αναπτυξιακής βοήθειας με στόχο την καταπολέμηση της κλιματικής αλλαγής.
<P>
Σκόπιμο είναι να επισημανθεί ότι τα ποσά που αναμένεται να ανακοινωθούν στην Κοπεγχάγη προς διάθεση στις αναπτυσσόμενες χώρες πρέπει να είναι συμπληρωματικοί πόροι. Μόλις αναφέρθηκε το ποσό των 35 δισεκατομμυρίων ευρώ· εμείς μιλούμε για συμπληρωματικό ποσό ύψους 35 δισεκατομμυρίων ευρώ.
<P>
Θα ήταν συνετό εκ μέρους της Ευρωπαϊκής Ένωσης να διαλύσει και την παραμικρή αμφιβολία σχετικά με την αποφασιστικότητά της να αγωνιστεί, από τη μία πλευρά, για την επίτευξη των αναπτυξιακών στόχων της Χιλιετίας και, από την άλλη, για την καταπολέμηση της κλιματικής αλλαγής. Εάν η Ευρωπαϊκή Ένωση παρεκκλίνει από αυτήν την πορεία, αυτό θα ισοδυναμεί με πολιτική αποτυχία, η οποία αναμφισβήτητα θα υπονομεύσει την εμπιστοσύνη των αναπτυσσόμενων χωρών στην Ευρωπαϊκή Ένωση. Εάν κατορθώσουμε έστω να συμφωνήσουμε επί του σημείου αυτού, η παρούσα συζήτηση δεν θα έχει διεξαχθεί επί ματαίω.
<P>
Τρίτον, χρειαζόμαστε τις "νωμένες Πολιτείες, την Κίνα, την Ινδία και όλες τις εκβιομηχανισμένες χώρες, αλλά χρειαζόμαστε εξίσου και τις αναδυόμενες χώρες και, φυσικά, τις αναπτυσσόμενες χώρες. Προς τον σκοπό αυτόν, θα ήταν φρόνιμο να εξετάσουμε το ενδεχόμενο δημιουργίας νέων εταιρικών σχέσεων μεταξύ Βορρά και Νότου, ιδίως δε στον τομέα της εναλλακτικής παραγωγής ενέργειας. " αξιοποίηση της ηλιακής ενέργειας για την παραγωγή ηλεκτρισμού στη νότια Μεσόγειο μπορεί να εξελιχθεί, εφόσον το επιθυμούμε, σε ένα από τα μείζονα έργα για την αντιμετώπιση της οικονομικής κρίσης, αφενός, και της κρίσης της κλιματικής αλλαγής, αφετέρου. Τούτο, όμως, δεν θα πρέπει επ' ουδενί λόγω να υπονομεύσει τις προσπάθειες που πρέπει να καταβληθούν στο πλαίσιο της αναχαίτισης της αποψίλωσης των δασών, για παράδειγμα, όπου η ευθύνη -και θέλω να το τονίσω ιδιαιτέρως αυτό- των αναδυομένων χωρών, μερικές από τις οποίες είναι μέλη της Ομάδας G20, είναι συντριπτική.
<SPEAKER ID="032" NAME="Satu Hassi" AFFILIATION="Verts/ALE">
(FI) Κύριε Πρόεδρε, κυρίες και κύριοι, ένα φινλανδός ποιητής παρομοίωσε την ανθρωπότητα με επιβάτες σε ένα τρένο με προορισμό την κόλαση, οι οποίοι όμως εστιάζουν την προσοχή τους σε έναν διαπληκτισμό για ένα κάθισμα στην πρώτη θέση. Για μία ακόμα φορά, ήλθε η στιγμή για την ΕΕ να επιδείξει ηγετικές ικανότητες. Ο καλύτερος τρόπος για να βοηθήσουμε να αρθεί το αδιέξοδο στο οποίο έχουν περιέλθει οι διαβουλεύσεις για το κλίμα είναι η σύνοδος κορυφής της ΕΕ να υποβάλει την επόμενη εβδομάδα μία προσφορά για τη χρηματοδότηση μέτρων με στόχο την καταπολέμηση της κλιματικής αλλαγής στις αναπτυσσόμενες χώρες.
<P>
Εχθές, η Επιτροπή Περιβάλλοντος, Δημόσιας Υγείας και Ασφάλειας των Τροφίμων τάχθηκε υπέρ ενός ποσού ύψους 30 δισεκατομμυρίων ευρώ ως μεριδίου χρηματοδότησης εκ μέρους της ΕΕ. Είναι προφανές ότι το ποσό των 2-15 δισεκατομμυρίων ευρώ που πρότεινε η Επιτροπή δεν είναι επαρκές. Εάν θέλουμε να είμαστε έντιμοι, οφείλουμε να αναγνωρίσουμε την ιστορική μας ευθύνη απέναντι στην κλιματική αλλαγή, καθώς και το γεγονός ότι οι κατά κεφαλήν εκπομπές μας εξακολουθούν να είναι πολλαπλάσιες, επί παραδείγματι, των εκπομπών της Κίνας ή της Ινδίας.
<SPEAKER ID="033" NAME="Peter van Dalen" AFFILIATION="ECR">
(NL) Κύριε Πρόεδρε, η σύνοδος κορυφής για την κλιματική αλλαγή πρέπει να στεφθεί με επιτυχία, και, συνεπώς, η Ευρώπη οφείλει να εκφράσει τη θέση της ομόφωνα και να θέσει υψηλές βλέψεις στις διαπραγματεύσεις. " Κοπεγχάγη είναι σημαντική διότι η πλάση του Θεού είναι πολύ ευάλωτη, και πλήττεται βαθιά από τις ενέργειες του ανθρώπου.
<P>
Απαιτείται ιδιαίτερη προσοχή σε ό,τι αφορά τις αναπτυσσόμενες χώρες. Οι λαοί των χωρών αυτών, αν και έχουν συμβάλει ελάχιστα στην κλιματική αλλαγή, είναι και αυτοί που υφίστανται τη σφοδρότητά της. Σοδειές ξεραίνονται ή συμπαρασύρονται από πλημμύρες, χωριά καταστρέφονται από κυκλώνες, η ανάπτυξη ολόκληρων περιφερειών υποβαθμίζεται εν μία νυκτί. Οι δικές μας εκβιομηχανισμένες χώρες έχουν συμβάλει σημαντικά στην κλιματική αλλαγή, και, επομένως, υπέχουν ευθύνη για την παροχή επαρκούς και βιώσιμης χρηματοδοτικής και τεχνικής ενίσχυσης στις αναπτυσσόμενες χώρες. Το σχέδιο δράσης του Μπαλί έθεσε το ζήτημα αυτό στις σωστές του διαστάσεις.
<P>
Ως εκ τούτου, είναι εξίσου σημαντικό να διαθέσουμε ικανοποιητικούς ευρωπαϊκούς πόρους· αυτό ακριβώς είναι το ζήτημα, άλλωστε. Και αυτός είναι ο λόγος για τον οποίο προτείνουμε να διατεθεί ένα ελάχιστο ετήσιο ποσό ύψους 15 δισεκατομμυρίων ευρώ στο Ταμείο για το κλίμα, συν μία συνεισφορά από τις άλλες μείζονες παγκόσμιες οικονομίες. Διότι και αυτές οφείλουν να αναλάβουν τις ευθύνες τους.
<P>
Τέλος, χαίρομαι που ο Προεδρεύων του Συμβουλίου επέστησε την προσοχή στην αποψίλωση των δασών. Θεωρούμε ότι πρόκειται για έναν πολύ σημαντικό τομέα. " καταπολέμηση της αποψίλωσης των δασών αποτελεί τον καλύτερο τρόπο για τη μείωση των εκπομπών διοξειδίου του άνθρακα.
<SPEAKER ID="034" NAME="Kartika Tamara Liotard" AFFILIATION="GUE/NGL">
(NL) Κύριε Πρόεδρε, η αποψίλωση των δασών συχνά παραμελείται όταν συζητούνται κλιματικά θέματα στο πλαίσιο της αναπτυξιακής βοήθειας. Ευτυχώς, αυτό δεν ισχύει για τη σημερινή συζήτηση στο παρόν Σώμα. Τα δάση, συμπεριλαμβανομένων των τροπικών δασών, εκμηδενίζουν σημαντικό ποσοστό των εκπομπών διοξειδίου του άνθρακα. " αλλαγή χρήσης γαιών, όπως η αποψίλωση των δασών και η καταστροφή των τροπικών δασών, ευθύνεται τουλάχιστον για το 18% των υφιστάμενων εκπομπών διοξειδίου του άνθρακα. Ένα άλλο εξίσου καταστροφικό αποτέλεσμα της αποψίλωσης των δασών είναι το γεγονός ότι πολλοί αυτόχθονες πληθυσμοί στις αναπτυσσόμενες χώρες εκδιώκονται από τα εδάφη τους και δεν μπορούν πλέον να καλύψουν τις ανάγκες επιβίωσής τους. Ούτε οι μηχανισμοί καθαρής ανάπτυξης (CDM) λειτουργούν· δηλαδή, η χρηματοδότηση των προγραμμάτων στις αναπτυσσόμενες χώρες προκειμένου να μπορούμε εμείς να εκπέμπουμε περισσότερο διοξείδιο του άνθρακα.
<P>
Δυστυχώς, ο κόσμος εξακολουθεί να λειτουργεί με τέτοιον τρόπο ώστε να τα συμφέροντα των εύπορων χωρών και των μεγάλων βιομηχανιών να θεωρούνται πιο σημαντικά από την κοινωνική και οικονομική δικαιοσύνη. " αποψίλωση των δασών πρέπει να τερματιστεί, αλλά σε αυτήν την περίπτωση οι εκβιομηχανισμένες χώρες έχουν μεγαλύτερη υποχρέωση να παράσχουν χρηματοδοτική και τεχνική ενίσχυση στις αναπτυσσόμενες χώρες.
<SPEAKER ID="035" NAME="Oreste Rossi" AFFILIATION="EFD">
(IT) Κύριε Πρόεδρε, εχθές το βράδυ, η αντιπροσωπεία της Λίγκας του Βορρά ήταν το μοναδικό πολιτικό κόμμα που καταψήφισε, στην επιτροπή, το εν λόγω ψήφισμα. Το καταψηφίσαμε διότι το θεωρούμε "ευρω-παραλογισμό".
<P>
Εν μέσω μίας βιομηχανικής κρίσης, όπως είναι αυτή που διερχόμαστε επί του παρόντος, με την απώλεια ανταγωνιστικότητας και θέσεων εργασίας, η ιδέα του να χρηματοδοτήσουμε την τεχνολογική καινοτομία τρίτων χωρών που είναι οι αναπτυσσόμενες χώρες, ισοδυναμεί με το άγγελμα θανάτου των ευρωπαϊκών επιχειρήσεων. Το συγκεκριμένο κείμενο προβλέπει μία πίστωση ύψους 30 δισεκατομμυρίων ευρώ ετησίως έως το 2020 για χώρες όπως η Κίνα, η Ινδία και η Βραζιλία, οι οποίες αποτελούν τους πλέον επικίνδυνους και ανέντιμους ανταγωνιστές μας, και, ταυτόχρονα, ζητεί από τις βιομηχανίες μας να μειώσουν περαιτέρω τις εκπομπές τους, με σοβαρές οικονομικές συνέπειες.
<P>
Δεν μπορούμε να μετατρέψουμε τον θεμιτό αγώνα για την προστασία του περιβάλλοντος σε πόλεμο μεταξύ των φτωχών λαών. Όσο υπάρχουν χώρες όπως η Κίνα, η οποία μετατρέπει τη βιομηχανική πολιτική της σε αθέμιτο ανταγωνισμό, δεν μπορεί να εδραιωθεί μία οικολογικά βιώσιμη παγκόσμια αγορά.
<P>
Εμείς, στη Λίγκα του Βορρά, στηρίζουμε τους εργαζόμενους, τους επιχειρηματίες και τις γυναίκες που, σε καθημερινή βάση, πρέπει να μάχονται τους κολοσσιαίους βιομηχανικούς ομίλους χωρών οι οποίες δεν έχουν καμία συναίσθηση των κανόνων. "Ναι" στο περιβάλλον, αλλά "Όχι" στη χρηματοδότηση των ανταγωνιστών μας εις βάρος των εργαζομένων μας.
<SPEAKER ID="036" NAME="Zoltán Balczó" AFFILIATION="NI">
(HU) Κύριε Πρόεδρε, οι απόψεις διίστανται ως προς το κατά πόσον ο άνθρωπος επηρεάζει την κλιματική αλλαγή. " προσωπική μου άποψη είναι ότι ουδόλως επηρεάζουμε την κλιματική αλλαγή· και ο στόχος της Διάσκεψης στην Κοπεγχάγη είναι να την μετριάσει. Πιστεύω ακράδαντα ότι το αποτέλεσμα θα κριθεί στο πολιτικό πεδίο.
<P>
Τι μέσα μπορούμε να μετέλθουμε ώστε να πείσουμε επιτυχώς τους μεγαλύτερους ρυπαίνοντες να μειώσουν τις εκπομπές τους; Δεν θα το επιτύχουμε στέλνοντας το ηχηρό μήνυμα από την Ευρώπη ότι θα προβούμε σε μειώσεις της τάξης, όχι του 20%, αλλά του 30% και του 40%. Πρέπει να πείσουμε τον μεγαλύτερο ρυπαίνοντα παγκοσμίως, τις "νωμένες Πολιτείες, να μειώσει την εκτεταμένη ρύπανση που προκαλεί. Πράγματι, προτάθηκε απόφαση για την εφαρμογή μίας τέτοιας τροπολογίας στην οικεία επιτροπή. Πολλοί ήταν οι αισιόδοξοι που προσδοκούσαν από τον Barack Obama να προβεί σε μείζονες αλλαγές και να μεταβεί στην Κοπεγχάγη. Αντ' αυτού, παρέστη στη συνεδρίαση της Διεθνούς Ολυμπιακής Επιτροπής στο πλαίσιο της εκστρατείας για το Σικάγο. Χωρίς επιτυχία.
<P>
Οι ηγέτες της Ευρωπαϊκής Ένωσης δρουν εξ ονόματος των 500 εκατομμυρίων πολιτών της πολλές φορές αδικαιολόγητα. Το ερώτημα είναι γιατί δεν τολμούν να δράσουν αποφασιστικότερα τώρα, δεδομένου ότι μόνο χάρη στη δική τους παρέμβαση θα μπορέσουμε να επιτύχουμε αίσια έκβαση σε ένα παγκόσμιο θέμα, κάτι που δεν μπορεί να επιτευχθεί σε τοπικό επίπεδο.
<SPEAKER ID="037" NAME="Filip Kaczmarek" AFFILIATION="PPE">
(PL) Κύριε Πρόεδρε, αισθάνθηκα ιδιαίτερα αμήχανος όταν πληροφορήθηκα τα νέα από τη συνεδρίαση των υπουργών Οικονομικών και Περιβάλλοντος, και, ειδικότερα, από το σχέδιο του τελικού κειμένου, το οποίο δεν περιέχει λύση για ένα καίριο ζήτημα: με ποιον τρόπο η Ευρωπαϊκή Ένωση θέλει να ενισχύσει τις φτωχότερες χώρες του κόσμου στις προσπάθειές τους να περιορίσουν τις εκπομπές διοξειδίου του άνθρακα και να προσαρμοστούν στην κλιματική αλλαγή;
<P>
Πρόκειται, πράγματι, για καίριο ζήτημα. Στο εν λόγω σχέδιο τελικού κειμένου, δεν επαναλαμβάνονται καν τα ποσά που προτείνει η Ευρωπαϊκή Επιτροπή - ότι οι ανάγκες των αναπτυσσόμενων χωρών στον συγκεκριμένο τομέα εκτιμώνται στα 100 δισεκατομμύρια ευρώ ετησίως έως το 2020, και ποιες ενδέχεται να είναι οι συνεισφορές της ΕΕ επί του ποσού αυτού. Επιπροσθέτως, δεν αναφέρεται καμία απόφαση σχετικά με την πρόταση ενός μηχανισμού συγχρηματοδότησης από τα κράτη μέλη, και γνωρίζουμε ότι οι προτάσεις εν προκειμένω διίστανται σε μεγάλο βαθμό.
<P>
Κατανοούμε, ασφαλώς, επιχειρήματα που συνιστούν μεγάλη προσοχή πριν προβούμε σε συγκεκριμένες δηλώσεις και υποστηρίζουν ότι θα πρέπει να περιμένουμε προτάσεις από άλλες χώρες, ιδιαίτερα από εκείνες που διαθέτουν ισχυρές οικονομίες. Ωστόσο, εάν η ΕΕ θέλει να πρωτοστατήσει στην καταπολέμηση της κλιματικής αλλαγής, οφείλει να υποβάλει συγκεκριμένες προτάσεις και συγκεκριμένες λύσεις, πολύ δε περισσότερο επειδή μέρος του προβλήματος είναι εσωτερική μας υπόθεση, όπως ο μηχανισμός συγχρηματοδότησης.
<P>
Είναι καθήκον μας να διαπραγματευτούμε μία δίκαιη συμφωνία με τις αναπτυσσόμενες χώρες. Οι φτωχότερες χώρες του πλανήτη έχουν συμβάλει ελάχιστα στην κλιματική αλλαγή, και, ταυτόχρονα, υφίστανται τις μεγαλύτερες επιπτώσεις αυτής της αλλαγής. " σημαντική εξάρτηση πολλών εκ των φτωχών χωρών από τη γεωργία και την αλιεία, καθώς και οι περιορισμένες υποδομές τους, δυσχεραίνουν σημαντικά τη θέση τους όσον αφορά την κλιματική αλλαγή. Τα τελευταία τέσσερα έτη, η Αφρική, η οποία αποτελεί τη φτωχότερη ήπειρο και μια από αυτές που έχουν εκτεθεί περισσότερο στις επιπτώσεις της κλιματικής αλλαγής, έλαβε ποσοστό μικρότερο του 12% από τους πόρους που διατίθενται για την καταπολέμηση της κλιματικής αλλαγής. Δεν είναι αυτός ο τρόπος για να πειστούν οι συγκεκριμένες χώρες ώστε να συμμετάσχουν πιο ενεργά στην εν λόγω διαδικασία.
<SPEAKER ID="038" NAME="Thijs Berman" AFFILIATION="S&amp;D">
(NL) Κύριε Πρόεδρε, στην περιοχή του Ειρηνικού, χιλιάδες άνθρωποι αναγκάζονται να διακινηθούν διότι τα νησιά τους πλημμυρίζουν· στο Σουδάν, τα ζώα εκτροφής πεθαίνουν από τη δίψα. Όλοι έχουμε δει τις φωτογραφίες, και το σημαντικότερο όλων όσον αφορά αυτές και άλλες επιπτώσεις της κλιματικής αλλαγής είναι ότι ο ρυπαίνων πρέπει να πληρώσει. Τον προσεχή Δεκέμβριο στην Κοπεγχάγη, ο πλανήτης θα βρεθεί αντιμέτωπος με το ιστορικό καθήκον να προσδώσει ουσία σε αυτές τις λέξεις.
<P>
Ωστόσο, η Oxfam εκτιμά ότι, μέχρι στιγμής, τα τρία τέταρτα των αλλαγών στις φτωχές χώρες έχουν συντελεστεί από τις ίδιες τις χώρες. Εν τω μεταξύ, το πετρέλαιο εξανεμίζεται απαρεμπόδιστα από αυτές τις αναπτυσσόμενες χώρες, συχνά δε χωρίς να καταβάλλεται η ανάλογη πληρωμή στα δημόσια ταμεία τους. Μελλοντικά, η κλιματική αλλαγή θα κοστίζει στις αναπτυσσόμενες χώρες περισσότερο από 100 δισεκατομμύρια ευρώ ετησίως. Τα χρήματα αυτά δεν διατίθενται απευθείας για την ανάπτυξη, αλλά για τη δημιουργία προϋποθέσεων ανάπτυξης, καθώς ένα νησί του Ειρηνικού μπορεί να γλιτώσει τη βύθιση χάρη στην πολιτική για το κλίμα ή μπορεί να προληφθεί η απερήμωση ώστε οι κάτοικοι να συνεχίσουν να ζουν και να εργάζονται όπου επιθυμούν.
<P>
Φυσικά, υπάρχουν μέτρα για την καταπολέμηση της κλιματικής αλλαγής τα οποία μπορούν να προωθήσουν και την ανάπτυξη των φτωχών χωρών. " δενδροφύτευση συμβάλλει στην καταπολέμηση της απερήμωσης. Επί του παρόντος, όμως, τα χρήματα που διατίθενται στην πολιτική για το κλίμα προέρχονται κυρίως από πόρους για την αναπτυξιακή πολιτική, και αυτό είναι απαράδεκτο. "Όχι νέοι πόροι", δηλώνει ο Επίτροπος De Gucht. Σωστά, αλλά θα πρέπει να διασφαλιστεί ότι οι υφιστάμενοι πόροι θα συμπληρωθούν.
<P>
Οι αναπτυσσόμενες χώρες δέχονται επί του παρόντος τριπλό πλήγμα. Οι περισσότερες χώρες τις ΕΕ δεν κατορθώνουν να τηρήσουν τις υποσχέσεις τους όσον αφορά την αναπτυξιακή πολιτική, η οικονομική κρίση είχε ως συνέπεια τη μείωση των επενδύσεων στις φτωχές χώρες και ο προϋπολογισμός για την ανάπτυξη ακολουθεί πτωτική πορεία. Θα μπορούσε να προστεθεί και ένας τέταρτος παράγοντας: οι ίδιες οι φτωχές χώρες καλούνται να πληρώσουν τη ζημία της κλιματικής αλλαγής, την οποία δεν προκάλεσαν. Πρέπει να καταρρίψουμε αυτήν τη λογική στην Κοπεγχάγη, θεσπίζοντας νέους χρηματοδοτικούς μηχανισμούς. Απαιτείται επίσης εφεξής συντονισμός μεταξύ της αναπτυξιακής πολιτικής και της πολιτικής για το κλίμα. Αμφότερες θα πρέπει να εναρμονιστούν όσο ποτέ άλλοτε μεταξύ τους. Το σημαντικότερο όλων είναι να αποκτήσουν οι αναπτυσσόμενες χώρες λόγο σε ό,τι αφορά τη διαφάνεια των δαπανών από το Ταμείο για το κλίμα. Κατά συνέπεια, αυτό το Ταμείο πρέπει να δημιουργηθεί, τόσο για την ΕΕ όσο και για ολόκληρο τον κόσμο.
<SPEAKER ID="039" NAME="Marielle De Sarnez" AFFILIATION="ALDE">
(FR) Κύριε Πρόεδρε, εμείς είμαστε οι κύριοι υπεύθυνοι για την κλιματική αλλαγή, αλλά οι αναπτυσσόμενες χώρες είναι τα κύρια θύματά της, και αυτός είναι ο λόγος για τον οποίο οι ανεπτυγμένες χώρες, που είναι επίσης οι μεγαλύτεροι ρυπαίνοντες, οφείλουν να προβούν σε ορισμένες ισχυρές δεσμεύσεις στην Κοπεγχάγη. Αυτό είναι αναγκαίο για εμάς, αλλά είναι περισσότερο αναγκαίο για τις χώρες του Νότου.
<P>
Εδώ και πολύ καιρό, έχει συσσωρευτεί ένα τεράστιο χρέος, ιδίως σε ό,τι αφορά την Αφρική. Αυτός είναι ο λόγος για τον οποίο οφείλουμε να βρούμε το κατάλληλο επίπεδο χρηματοδοτικής και τεχνολογικής αντιστάθμισης. " Ευρώπη θα πρέπει να ορθώσει το ανάστημά της, ακόμα και αν αυτό είναι επώδυνο για τους συμπολίτες μας. Θα πρέπει να συνδράμουμε αυτές τις χώρες να προσαρμόσουν τις οικονομίες τους στην κλιματική αλλαγή και να την καταπολεμήσουν, αλλά θα πρέπει επίσης να συλλάβουμε μία ριζικά διαφορετική αναπτυξιακή πολιτική. " Αφρική χρειάζεται μία προστατευμένη αγορά, εάν θέλουμε να αναδυθεί τελικά μία βιώσιμη γεωργία. " Αφρική πρέπει να προστατεύσει τα δάση της, το έδαφός της και τους πόρους της από τη λεηλασία των ανεπτυγμένων χωρών. " Διάσκεψη της Κοπεγχάγης θα στεφθεί με επιτυχία μόνον εάν κατορθώσουμε να στείλουμε αυτό το μήνυμα της κοινής ευθύνης και αλληλεγγύης.
<SPEAKER ID="040" NAME="Yannick Jadot" AFFILIATION="Verts/ALE">
(FR) Κύριε Πρόεδρε, κυρίες και κύριοι, η κλιματική αλλαγή έχει ήδη προκαλέσει 300 000 θανάτους και θα προκαλέσει εκατομμύρια άλλους στο μέλλον.
<P>
" αδράνεια συνιστά έγκλημα κατά της ανθρωπότητας. Πρόκειται για μια κατάσταση εκτάκτου ανάγκης, αλλά οι διαπραγματεύσεις βρίσκονται σε πραγματικό αδιέξοδο. Εντούτοις, χώρες όπως η Ιαπωνία, η Αυστραλία, η Νορβηγία, η Κίνα, η Βραζιλία και η Νότια Αφρική καταβάλλουν προσπάθειες, οι οποίες είναι ανάλογες των ευθυνών τους. Δεν ισχύει το ίδιο για τις "νωμένες Πολιτείες, και, δυστυχώς, δεν ισχύει πλέον το ίδιο ούτε για την Ευρώπη. " επέκταση των φιλοδοξιών της Ευρώπης σε ολόκληρο τον κόσμο αναμένεται να οδηγήσει σε αύξηση της θερμοκρασίας του πλανήτη κατά 4 βαθμούς Κελσίου. Αυτό είναι τελείως απαράδεκτο. Ωστόσο, ο κλειδοκράτορας της Κοπεγχάγης είναι η Ευρώπη.
<P>
Κύριε Προεδρεύων του Συμβουλίου, εάν η ευρωπαϊκή σύνοδος κορυφής, ενεργώντας σύμφωνα με τις συστάσεις του Ευρωπαϊκού Κοινοβουλίου, λάβει τις ορθές αποφάσεις στα τέλη του μήνα, τότε η Ευρώπη θα μπορέσει να προωθήσει τις διαπραγματεύσεις - με στόχους τη μείωση των εκπομπών κατά 30% και τη δέσμη μέτρων ενίσχυσης ύψους 35 δισεκατομμυρίων ευρώ για τις χώρες του Νότου.
<P>
Κύριε Πρόεδρε, ο τρόπος με τον οποίο ορισμένα κράτη μέλη χρησιμοποιούν σήμερα την ενίσχυση για τις χώρες του Νότου ως διαπραγματευτικό μέσο, είναι, κατά την άποψή μας, απολύτως σκανδαλώδης. " δυστυχία των χωρών του Νότου δεν αποτελεί αντικείμενο διαπραγμάτευσης.
<SPEAKER ID="041" NAME="Sajjad Karim" AFFILIATION="ECR">
(EN) Κύριε Πρόεδρε, η επίτευξη διεθνούς συναίνεσης για την αντιμετώπιση της κλιματικής αλλαγής και της υπερθέρμανσης του πλανήτη είναι καίριας σημασίας. " σύνοδος κορυφής της Κοπεγχάγης μας δίνει μία ευκαιρία. Ας αναλογιστούμε, όμως, για λίγο τα προβλήματα με τα οποία βρίσκεται αντιμέτωπη αυτή η σύνοδος κορυφής. Οι "ΠΑ, η ισχυρότερη οικονομία παγκοσμίως, δεν συμφώνησε επί συγκεκριμένων μειώσεων για τις εκπομπές αερίων του θερμοκηπίου για το 2020, και πλείστα άλλα εκβιομηχανισμένα έθνη εκφράζουν αμφιβολίες ως προς το κατά πόσον είναι εφικτό να εφαρμοστούν τα απαιτούμενα φιλόδοξα μέτρα.
<P>
Ας είμαστε σαφείς: δεν έχουμε ουσιαστικά καμία επιλογή. " ΕΕ ενήργησε θαρραλέα, θέτοντας φιλόδοξους στόχους για το 2020 και το 2050, και τώρα πρέπει να παροτρύνουμε και τους άλλους να ενεργήσουν κατά τον ίδιο τρόπο. Δεν μπορούμε να εκπληρώσουμε τους στόχους μας χωρίς τη συνεργασία των άλλων κρατών. " δημιουργία μίας αποτελεσματικής παγκόσμιας αγοράς άνθρακας είναι ζωτικής σημασίας, το ίδιο και η επίτευξη διεθνούς συναίνεσης, εάν θέλουμε να αποτρέψουμε τον κίνδυνο μέτρων προστατευτισμού σχετικά με τις εκπομπές διοξειδίου του άνθρακα εντός της ΕΕ. Στην Κοπεγχάγη, πρέπει να ενθαρρύνουμε όλες τις εθνικές κυβερνήσεις των μεγάλων εκβιομηχανισμένων κρατών να υιοθετήσουν μια τολμηρή ηγετική στάση. Μολονότι οι μεμονωμένες πολιτείες στις "ΠΑ έχουν αρχίσει να λαμβάνουν μέτρα για την αντιμετώπιση της κλιματικής αλλαγής, απουσιάζει θλιβερά ο ηγετικός ρόλος της ομοσπονδιακής κυβέρνησης. Για το μέλλον του πλανήτη μας, οφείλουμε να αναπτύξουμε μια εταιρική σχέση με τις "ΠΑ και τις αναδυόμενες οικονομίες, όπως η Ινδία και η Κίνα.
<P>
Μπορούμε να ενθαρρύνουμε τα αναπτυσσόμενα κράτη να ακολουθήσουν μία διαφορετική, λιγότερο επιβλαβή για το περιβάλλον, οδό για την εκβιομηχάνισή τους. Έχουν ακόμα χρόνο ώστε να επιλέξουν μία νέα προσέγγιση που θα είναι λιγότερο επιβλαβής για το περιβάλλον, και οφείλουμε να τα βοηθήσουμε στον σχεδιασμό και την ανάπτυξη των υποδομών προς την επίτευξη αυτού του σκοπού.
<SPEAKER ID="042" NAME="João Ferreira" AFFILIATION="GUE/NGL">
(PT) Κύριε Πρόεδρε, η προσέγγιση του προβλήματος της κλιματικής αλλαγής δεν λαμβάνει υπόψη ορισμένες πολύ σημαντικές πτυχές και, το σημαντικότερο είναι ότι οι αποκαλούμενες "λύσεις της αγοράς" την έχουν στρεβλώσει. Επί του παρόντος, τα ορυκτά καύσιμα καλύπτουν σχεδόν το 85% των ενεργειακών αναγκών σε παγκόσμια κλίμακα. Μια συνεπής προσέγγιση για την αντιμετώπιση της κλιματικής αλλαγής θα πρέπει να εστιάζει στη μείωση αυτής της εξάρτησης. Μολαταύτα, το βασικό μέσο που προτείνει η Ευρωπαϊκή Ένωση για την αντιμετώπιση της κλιματικής αλλαγής, ήτοι η εμπορία δικαιωμάτων εκπομπών διοξειδίου του άνθρακα, όχι μόνο δεν θα συμβάλει στον μετριασμό της εν λόγω εξάρτησης· αλλά αντίθετα θα αποβεί αυτό καθεαυτό εμπόδιο στην αναγκαία μεταβολή του ενεργειακού προτύπου.
<P>
" εμπειρία μάς έχει διδάξει ότι η εμπορία των δικαιωμάτων εκπομπών διοξειδίου του άνθρακα δεν οδηγεί σε μείωση της εκπομπής αερίων του θερμοκηπίου· μάλλον το αντίθετο. Διάφορα παραδείγματα διαψεύδουν την ικανότητα της αγοράς να ελέγξει τις εκπομπές, ενώ άλλα καταδεικνύουν την αναποτελεσματικότητα της κανονιστικής ρύθμισης και των στοχευμένων επενδύσεων, ιδίως σε σχέση με τις επιπτώσεις στο περιβάλλον και την προστασία του.
<P>
Τα περιβαλλοντικά προβλήματα που αντιμετωπίζει σήμερα η ανθρωπότητα είναι πολλά και διάφορα, και είναι τόσο σοβαρά που απειλούν την ύπαρξη της ζωής στον πλανήτη, όπως την γνωρίζουμε· ωστόσο, είναι μάλλον απίθανο να βρεθεί μία λύση στο πλαίσιο του παράλογου συστήματος το οποίο και τα δημιούργησε.
<SPEAKER ID="043" NAME="Godfrey Bloom" AFFILIATION="EFD">
(EN) Κύριε Πρόεδρε, δράττομαι της ευκαιρίας για να ευχηθώ καλή επιτυχία στις πόλεις της ανατολικής Ευρώπης με αφορμή την πρώιμη έναρξη της χιονοδρομικής περιόδου, καθώς το χιόνι και ο πάγος έχουν ήδη κάνει την εμφάνισή τους στις περιοχές αυτές. Το γεγονός αυτό καταδεικνύει φυσικά, σύμφωνα πλέον και με την επιβεβαίωση της ανεξάρτητης επιστήμης, ότι ο πλανήτης στην πραγματικότητα ψύχεται, και έχει ξεκινήσει να ψύχεται από το 2002, και ότι οι θερμοκρασίες έχουν παραμείνει στα ίδια επίπεδα από το 1998. Συνεπώς, σήμερα εδώ όλοι εμείς μιλάμε για κάτι που στην πραγματικότητα δεν συμβαίνει.
<P>
Έχω ακούσει κατ' επανάληψη βουλευτές του παρόντος Κοινοβουλίου να αναφέρονται στο διοξείδιο του άνθρακα ως ρυπογόνο παράγοντα. Ρυπογόνος παράγοντας! Μα πρόκειται για ένα ζωογόνο φυσικό αέριο. Μου δημιουργείται η εντύπωση ότι ορισμένοι συνάδελφοι βουλευτές του ΕΚ στερούνται στοιχειώδους εκπαίδευσης.
<P>
Μήπως το θέμα εδώ είναι το πώς θα μπορέσει το κράτος να βάλει το χέρι του στην τσέπη των απλών πολιτών για να τους επιβάλει ακόμα περισσότερους φόρους; Μήπως πρόκειται τελικά για ένα ζήτημα πολιτικού ελέγχου; Μήπως πρόκειται ουσιαστικά για ένα ζήτημα πολιτικής και κερδοφόρων συναλλαγών; Όλη η υπόθεση είναι ένα παραμύθι - αυτή η κάλπικη θεωρία, αυτή η παιδαριώδης ανοησία ότι το ανθρωπογενές διοξείδιο του άνθρακα προκαλεί την υπερθέρμανση του πλανήτη. Παρακαλώ, αρκετά πια! Πριν καταστρέψουμε οριστικά και αμετάκλητα την παγκόσμια οικονομία.
<SPEAKER ID="044" NAME="George Becali" AFFILIATION="NI">
(RO) Τοποθετώ τον εαυτό μου μαζί με τους βουλευτές του ΕΚ που πιστεύουν ότι η γεωργία αποτελεί τη λύση και όχι απλά και μόνο την αιτία της κλιματικής αλλαγής. Πιστεύω δε ότι αυτή συγκαταλέγεται μεταξύ των θυμάτων αυτού του φαινομένου, διότι η ξηρασία και οι πλημμύρες πλήττουν μεν όλους εμάς στην Ευρώπη με ολοένα αυξανόμενη συχνότητα, αλλά ο αντίκτυπός τους γίνεται κατά κύριο λόγο αισθητός από τους γεωργούς.
<P>
Τοποθετώ επίσης τον εαυτό μου μαζί με τους βουλευτές του ΕΚ που εκτιμούν ότι χρειαζόμαστε και μια κοινή γεωργική πολιτική για το μέλλον. Την χρειαζόμαστε προκειμένου να μπορέσουμε να αναπτύξουμε νέες μορφές και νέες μεθόδους παραγωγής για να αποκαταστήσουμε τη γεωργική και εξημερωμένη βιοποικιλότητα η οποία έχει ήδη απολέσει το 70% των ειδών της από την αρχή αυτής της χιλιετίας. Όταν αναφερόμαστε στη γεωργία, αναφερόμαστε σε ζωντανούς οργανισμούς, αρχής γενομένης από το έδαφος ενώ ακολουθούν τα φυτά, ιδιαίτερα τα δέντρα, τα δάση και οι βοσκότοποι. Θέλω να ελπίζω ότι αυτό το είδος μηνύματος και προσέγγισης θα καταστεί σαφέστατο στην Κοπεγχάγη σε δύο μήνες από σήμερα, και ότι η πολιτική της ΕΕ στον εν λόγω τομέα θα εξεταστεί με συγκεκριμένο και στρατηγικό τρόπο, καθώς και με δημοσιονομικά στοιχεία, ώστε η γεωργία να θεωρηθεί ότι αποτελεί τη λύση, όπως ανέφερα στην αρχή της ομιλίας μου.
<SPEAKER ID="045" NAME="Richard Seeber" AFFILIATION="PPE">
(DE) Κύριε Πρόεδρε, κυρίες και κύριοι, η παρούσα συζήτηση αφορά την πολιτική και όχι τη θρησκεία. Για τον λόγο αυτόν, θα ήθελα να κάνω μία διάκριση μεταξύ γεγονότων και εμπειρικών πεποιθήσεων, από τη μία πλευρά, και υποθέσεων, από την άλλη. Είναι γεγονός ότι η θερμοκρασία του πλανήτη έχει αυξηθεί κατά περίπου 0,7°C σε σύγκριση με την προβιομηχανική εποχή. Είναι επίσης γεγονός, ωστόσο, ότι η θερμοκρασία δεν έχει αυξηθεί σχεδόν καθόλου κατά τα δέκα τελευταία έτη.
<P>
Ένα πρόσθετο γεγονός είναι ότι η Κοπεγχάγη αποτελεί μία διεθνή διάσκεψη και ότι οι εκπομπές διοξειδίου του άνθρακα της Κοινότητας αντιστοιχούν περίπου στο 17% των συνολικών εκπομπών του πλανήτη. " Κοινότητα εφαρμόζει ήδη συναφή νομοθεσία, η οποία απαιτεί την μείωση των εκπομπών διοξειδίου του άνθρακα κατά 20% έως το 2020.
<P>
Ας εξετάσουμε τώρα τις υποθέσεις. Σύμφωνα με μία υπόθεση, η θερμοκρασία του πλανήτη θα συνεχίσει να αυξάνεται. Βάσει μίας δεύτερης υπόθεσης, υπάρχει άμεση σύνδεση μεταξύ των εκπομπών διοξειδίου του άνθρακα και του διοξειδίου του άνθρακα που περιέχεται στον ατμοσφαιρικό αέρα και της αύξησης της θερμοκρασίας, ενώ σύμφωνα με μία τρίτη υπόθεση, η ανθρωπότητα ενδέχεται να ασκεί πραγματική επιρροή στο διοξείδιο του άνθρακα που περιέχεται στον αέρα. Υπάρχουν διάφορες επιστημονικές απόψεις επί του θέματος αυτού. Πρόκειται για ένα δίλημμα με το οποίο εμείς, ως πολιτικοί, βρισκόμαστε αντιμέτωποι, και οφείλουμε να λάβουμε μία απόφαση για το συγκεκριμένο ζήτημα.
<P>
Εντούτοις, θα ήταν χρήσιμο να λάβουμε υπόψη και μία δεύτερη παρατήρηση, προκειμένου να προσανατολιστούμε κατάλληλα για τη χάραξη της πολιτικής μας, και αυτή η παρατήρηση είναι ότι όλες οι κοινωνίες που αξιοποιούν αποδοτικά την ενέργεια και τους πόρους τους είναι επιτυχημένες. Υπό αυτό το πρίσμα, θα πρέπει εύλογα να εφαρμόσουμε μία πολιτική η οποία θα μας καθιστά αποδοτικούς στον τομέα της ενέργειας και των πόρων, και μάλιστα σε κοινοτικό επίπεδο, ούτως ώστε να συνεχίσουμε να πρωταγωνιστούμε διεθνώς από πλευράς οικονομικής πολιτικής, προσφέροντας επίσης βοήθεια και στα άλλα κράτη, ιδίως τα λιγότερο ανεπτυγμένα κράτη, ώστε να ακολουθήσουν την ίδια οδό.
<P>
Εάν τώρα εξετάσουμε τη μεταβίβαση των χρηματοδοτικών πόρων που βρίσκονται υπό συζήτηση εν προκειμένω, το καίριο σημείο είναι ότι αυτοί θα πρέπει να υπόκεινται σε επισταμένο έλεγχο και να εξαρτώνται από όρους, διότι, διαφορετικά, το μόνο που κάνουμε είναι να ανοίγουμε έναν δεύτερο δρόμο για την αναπτυξιακή βοήθεια.
<SPEAKER ID="046" NAME="Linda McAvan" AFFILIATION="S&amp;D">
(EN) Κύριε Πρόεδρε, δεν νομίζω ότι ο Godfrey Bloom άκουσε τον ομιλητή της BNP, αλλά εάν τον άκουγε, θα διαπίστωνε ότι οι απόψεις τους συγκλίνουν πάρα πολύ, όπως άλλωστε ανέκαθεν υποπτευόμουν. " μία ομιλία ήταν πιστό αντίγραφο της άλλης.
<P>
Έγινε λόγος για κάποια σφυγμομέτρηση. Στην πραγματικότητα, σε πρόσφατη δημοσκόπηση, περισσότεροι από τα δύο τρίτα των Ευρωπαίων δήλωσαν ότι η κλιματική αλλαγή αποτελεί ένα πολύ σοβαρό ζήτημα, και το 20% εξ αυτών δήλωσαν ότι αποτελεί ένα αρκετά σοβαρό ζήτημα. Στο "νωμένο Βασίλειο, ειδικότερα, στην ίδια ερώτηση, το 51% των πολιτών δήλωσαν ότι πρόκειται για ένα πολύ σοβαρό ζήτημα και 30% εξ αυτών δήλωσαν ότι πρόκειται για ένα αρκετά σοβαρό ζήτημα. Σύνολο: 81%. Ουσιαστικά, μόνο το 10% των Ευρωπαίων δήλωσε ότι αυτό δεν είναι καθόλου σοβαρό ζήτημα. Οι δημοσκοπήσεις της κοινής γνώμης καταδεικνύουν ότι οι πολίτες στην Ευρώπη όντως ενδιαφέρονται για την κλιματική αλλαγή και ότι όντως κατανοούν. Αυτός είναι ο λόγος για τον οποίο τα παραδοσιακά κόμματα στο παρόν Σώμα στηρίζουν το Συμβούλιο και την Επιτροπή στην Κοπεγχάγη και αυτός είναι ο λόγος για τον οποίο στηρίξαμε, πέρυσι, τη δέσμη νομοθετικών μέτρων.
<P>
Εχθές το βράδυ, στο πλαίσιο της Επιτροπής Περιβάλλοντος, Δημόσιας Υγείας και Ασφάλειας των Τροφίμων, οι βουλευτές υπερψήφισαν, με 55 ψήφους υπέρ και 1 ψήφο κατά, τη στήριξη μίας φιλόδοξης διαπραγματευτικής θέσης της Ευρωπαϊκής Ένωσης στη Διάσκεψη της Κοπεγχάγης. Από χρηματοδοτικής πλευράς, η οποία είναι εξαιρετικά σημαντική αυτήν την εβδομάδα -και γνωρίζουμε ότι οι υπουργοί Οικονομικών συνεδριάζουν σήμερα- θέλουμε πόρους, συμπληρωματικότητα, όχι διπλούς υπολογισμούς και δομές χρηστής διακυβέρνησης.
<P>
Ενίοτε στη ζωή, βλέπει κανείς πράγματα που δεν τα ξεχνά ποτέ. Πριν από τρία χρόνια περίπου, η Fiona Hall και εγώ μεταβήκαμε στη βόρεια Κένυα. Επισκεφθήκαμε μία από τις φτωχότερες κοινότητες της περιοχής, όπου συναντήσαμε βοσκούς. Συναντήσαμε νεαρές γυναίκες -κορίτσια- που παντρεύονταν σε ακόμα νεαρότερες ηλικίες στη βόρεια Κένυα. Γιατί; Επειδή όταν μία νεαρή γυναίκα παντρεύεται στην Κένυα, ο πατέρας της, ο οποίος δίνει την κόρη του ως νύφη, λαμβάνει ως αντάλλαγμα αγελάδες διότι τα βοοειδή είναι το νόμισμα της περιοχής. Τα βοοειδή σπανίζουν πλέον ως αγαθό στη βόρεια Κένυα εξαιτίας της κλιματικής αλλαγής. Δεν θα μπορέσουμε ποτέ να διαγράψουμε τη φτώχεια από την Ιστορία, εκτός εάν αντιμετωπίσουμε την κλιματική αλλαγή· και το παρόν Σώμα έχει καθήκον να ανταποκριθεί σε αυτήν την έκκληση.
<SPEAKER ID="047" NAME="Marit Paulsen" AFFILIATION="ALDE">
(SV) Κύριε Πρόεδρε, εάν εξετάσουμε ολόκληρη την παραγωγική αλυσίδα, θα δούμε ότι το 40% περίπου όλων των εκπομπών αερίων του θερμοκηπίου προέρχεται από την παραγωγή τροφίμων. Σε αυτό το πλαίσιο, θα μπορούσαμε να πούμε ότι ο μέγας εγκληματίας είναι η γεωργία. Πρέπει να καταλάβουμε ότι η γεωργία και η δασοκομία αποτελούν ίσως από τους σημαντικότερους τομείς που πρέπει να εξετάσουμε, εάν θέλουμε να καταπολεμήσουμε το πρόβλημα των εκπομπών. Ωστόσο, για να το πράξουμε αυτό, πρέπει εμείς, οι εύπορες χώρες, να φανούμε αρκετά γενναίες, προκειμένου να καθιερώσουμε νέες τεχνολογίες και να αφήσουμε πίσω μας την εμπειρία του παρελθόντος. Πρέπει να αλλάξουμε τη γεωργική μας πολιτική ώστε να μην "πετάμε" πλέον τα προϊόντα μας στις αγορές των αναπτυσσόμενων χωρών. Αυτό θα ήταν ενδεχομένως ένα από τα πλέον χρήσιμα μέτρα που θα μπορούσαμε να λάβουμε ώστε να βοηθήσουμε τη γεωργία της Αφρικής να σταθεί στα δικά της πόδια και να ελευθερώσουμε τις γυναίκες της Αφρικής.
<SPEAKER ID="048" NAME="Carl Schlyter" AFFILIATION="Verts/ALE">
(SV) Κύριε Πρόεδρε, κύριε Carlgren, συμμετέχετε συστηματικά στις συζητήσεις του παρόντος Σώματος με ωραίες ομιλίες· έχουν όμως ουσιαστικό περιεχόμενο; Στις αναπτυσσόμενες χώρες, η ξηρασία καταστρέφει τη γη και οι ασθένειες εξαπλώνονται. Ο αριθμός των προσφύγων λόγω κλίματος αυξάνεται συνεχώς. Τους ζητάτε να χαμογελούν μπροστά στον θάνατο;
<P>
Μπορείτε να αντιστρέψετε την απαισιοδοξία, που εσείς, το ίδιο το Συμβούλιο, δημιουργείτε, προβαίνοντας σε ορισμένες συγκεκριμένες υποσχέσεις. Διερωτώμαι, λοιπόν: θα προσφέρετε 35-40 δισεκατομμύρια ευρώ ετησίως στο πλαίσιο μίας νέας ενίσχυσης για τη λήψη μέτρων για το κλίμα; Θα αποκλείσετε την πυρηνική ενέργεια και τη δέσμευση και αποθήκευση διοξειδίου του άνθρακα από προγράμματα που κρίνονται επιλέξιμα για ενίσχυση; Θα δεχθείτε την υποχρεωτική αδειοδότηση σημαντικών πράσινων τεχνολογιών για τις φτωχότερες χώρες; Θα διασώσετε τα δάση απορρίπτοντας τα μέσα του προγράμματος REDD που βασίζονται στην αγορά; Εάν μπορείτε να υποσχεθείτε τα ανωτέρω, τότε θα μπορέσετε να επιτύχετε και τη μείωση του 40% - και τότε θα βγούμε όλοι από αυτήν την αίθουσα με το χαμόγελο ζωγραφισμένο στο πρόσωπό μας.
<SPEAKER ID="049" NAME="Konrad Szymaρski" AFFILIATION="ECR">
(PL) Κύριε Πρόεδρε, η θέση του Κοινοβουλίου επί της παγκόσμιας κατανομής των ευθυνών σχετικά με τη μείωση των εκπομπών διοξειδίου του άνθρακα στερείται, δυστυχώς, ισορροπίας όσον αφορά τις δαπάνες που συνεπάγεται αυτή η μείωση. Εγκρίνοντας το εν λόγω ψήφισμα, υπονομεύουμε τη δέσμη μέτρων για το κλίμα, για την οποία οι διαπραγματεύσεις ήταν εξαιρετικά δύσκολες, και της οποίας το κόστος βαρύνει επί του παρόντος δυσανάλογα τα κράτη μέλη της κεντρικής Ευρώπης. Εάν εγκρίνουμε τις λύσεις που προτάθηκαν σήμερα, θα οξύνουμε περαιτέρω την ανισότητα. Προσπαθούμε να επιβάλουμε στα κράτη μέλη κανόνες οι οποίοι είναι ολέθριοι για τις οικονομίες τους, χωρίς να απαιτούμε, ταυτόχρονα, τίποτα συγκεκριμένο από τις χώρες που έχουν τη μεγαλύτερη ευθύνη για τις εκπομπές του διοξειδίου του άνθρακα σε παγκόσμια κλίμακα. Αυτό είναι άδικο και ατελέσφορο. Χωρίς αναλογική κατανομή, το μόνο που θα κατορθώσουμε είναι να ενισχύσουμε το ανταγωνιστικό πλεονέκτημα της Κίνας, της Ινδίας και της Βραζιλίας.
<P>
Το συγκεκριμένο ψήφισμα, όμως, προχωρά ακόμα παραπέρα - προτείνει την επιδότηση των φτωχότερων χωρών. Το ποσό των 330 δισεκατομμυρίων ευρώ έως το 2020 ισοδυναμεί με μια συνεισφορά ύψους από 16,5 δισεκατομμύρια ευρώ έως και 40 δισεκατομμύρια ευρώ από μια χώρα όπως είναι η Πολωνία. Αυτό αποτελεί πολιτική παραφροσύνη, η οποία υπονομεύει το οικονομικό νόημα της ένταξης στην Ευρωπαϊκή Ένωση. Επιπλέον, αποτελεί αναποτελεσματική μέθοδο, όπως κατέδειξαν οι προκαταρκτικές εργασίες για την έναρξη της εξαγωγής ηλεκτρικής ενέργειας από την περιοχή του Kaliningrad που συνορεύει με την Πολωνία. Στην Κοπεγχάγη, δεν αξίζει να υπογραφεί καμία προκαταρκτική συμφωνία εάν οι επιβαρύνσεις που συνδέονται με τον περιορισμό των εκπομπών διοξειδίου του άνθρακα δεν κατανεμηθούν κατ' αναλογία σε παγκόσμια κλίμακα.
<SPEAKER ID="051" NAME="Marisa Matias" AFFILIATION="GUE/NGL">
(PT) Κυρία Πρόεδρε, η εξέταση ενός σχεδίου δράσης για την ενίσχυση των αναπτυσσόμενων χωρών στον τομέα της κλιματικής αλλαγής είναι απλά ένα ζήτημα δικαιοσύνης και ισότητας. Τα αναπτυσσόμενα κράτη αποτελούν τις πλέον πληγείσες χώρες, αν και είναι και αυτές που έχουν συμβάλει ελάχιστα στην κατάσταση στην οποία έχουμε περιέλθει. Γι' αυτόν ακριβώς τον λόγο οφείλουμε να προβούμε σε κάτι περισσότερο από μία δήλωση καλής πρόθεσης. Εάν το πράξουμε αυτό, θα επιδείξουμε αποφασιστικότητα και σοβαρότητα για τα θεμελιώδη ζητήματα όπως είναι η χρηματοδότηση.
<P>
Όσο φιλόδοξη και αν είναι η στρατηγική μας, δεν θα μπορέσουμε να έχουμε κανένα είδος συγκεκριμένης πολιτικής εάν δεν καθοριστούν με σαφήνεια τα χρηματοδοτικά ζητήματα. Το Συμβούλιο κάνει λόγο για περίπου 100 δισεκατομμύρια ευρώ έως το 2020. Υπάρχουν διάφορες εκτιμήσεις, συμπεριλαμβανομένων εκείνων που αναφέρουν την ανάγκη για 120 δισεκατομμύρια ευρώ ετησίως, κάθε χρόνο, προκειμένου για την ενίσχυση των αναπτυσσόμενων χωρών. Χρειαζόμαστε δικούς μας πόρους και, επομένως, όχι απλά ανακουφιστικά μέτρα. Για τον λόγο αυτόν, είναι ζωτικής σημασίας να καθορίσουμε πώς θα εφαρμοστεί αυτή η χρηματοδότηση και ποιος θα την παράσχει. Πρέπει να έχουμε το σθένος να διευθετήσουμε αυτό το ζήτημα και να εξασφαλίσουμε τη συμμετοχή όλων των ενδιαφερομένων μερών, συμπεριλαμβανομένου επίσης του ιδιωτικού τομέα και της βιομηχανίας. Ή μήπως ελπίζουμε ότι όλοι αυτοί θα προσφερθούν να συνεισφέρουν σε αυτό το έργο αυτοβούλως;
<SPEAKER ID="052" NAME="Timo Soini" AFFILIATION="EFD">
(FI) Κυρία Πρόεδρε, η μαφία της κλιματικής αλλαγής χρησιμοποιεί εύπιστους πράσινους πολιτικούς προκειμένου να μεταβιβάσει εκατοντάδες εκατομμύρια ευρώ από τα φορολογικά έσοδα των ανεπτυγμένων κρατών σε υπερεθνικές εταιρείες που αποκομίζουν τεράστια κέρδη στις αναπτυσσόμενες χώρες, καθώς και σε κρατικές εταιρείες αναπτυσσόμενων χωρών, υπό τη μορφή αυτού του τύπου της κλιματικής αλλαγής που προωθείται επί του παρόντος. Για παράδειγμα, η Κίνα θα μπορούσε κάλλιστα από μόνη της να εκπληρώσει τις υποχρεώσεις της: αποτελεί την πλουσιότερη χώρα στον κόσμο από πλευράς συναλλαγματικών αποθεμάτων.
<P>
" Φινλανδία και η Ευρωπαϊκή Ένωση οφείλουν να διασώσουν τις δικές τους βιομηχανίες χάλυβα, μηχανολογίας και δασοκομίας, ζητώντας τη λήψη μίας απόφασης στην Κοπεγχάγη η οποία θα θεσπίζει ένα ειδικό σύστημα εκπομπών για την επίτευξη των κλιματικών στόχων προκειμένου για τα κλιματικά προϊόντα, αντί των υφιστάμενων στόχων που βασίζονται σε ποσοστά και στην εμπορία δικαιωμάτων εκπομπών διοξειδίου του άνθρακα. Αυτή είναι η πιο δίκαιη επιλογή.
<P>
(Χειροκροτήματα)
<SPEAKER ID="053" NAME="Pilar del Castillo Vera" AFFILIATION="PPE">
(ES) Κυρία Πρόεδρε, θα ήθελα να ευχαριστήσω το Συμβούλιο και την Επιτροπή. Σχετικά με το θέμα της παρούσας συζήτησης, υπάρχουν ορισμένες βεβαιότητες και πολλές αβεβαιότητες.
<P>
" πρώτη βεβαιότητα -ή το πρώτο κοινό στοιχείο- είναι ότι υπάρχει πλέον μεγάλη σύγκλιση απόψεων ως προς την ανάγκη να μειωθούν οι εκπομπές και να αναπτυχθούν καθαρές πηγές ενέργειας.
<P>
" δεύτερη βεβαιότητα είναι ότι χρειάζεται μία παγκόσμια προσέγγιση ή ένα παγκόσμιο μέσο για την αντιμετώπιση του προβλήματος. Ως εκ τούτου, οι χώρες που εκπέμπουν το μεγαλύτερο ποσοστό διοξειδίου του άνθρακα στην ατμόσφαιρα οφείλουν να συμμετάσχουν σε όλες τις διεθνείς συμφωνίες. Στους μείζονες παραγωγούς διοξειδίου του άνθρακα συγκαταλέγονται οι "νωμένες Πολιτείες, η Κίνα, η Ινδία και η Βραζιλία.
<P>
" τρίτη βεβαιότητα είναι ότι η Ευρωπαϊκή Ένωση θέτει επί τάπητος μία πρόταση που αφορά ένα υποχρεωτικό σύστημα στόχων: 20% ή 30%.
<P>
" τέταρτη βεβαιότητα είναι ότι δεν υπάρχουν εύλογες ενδείξεις, για διάφορους λόγους, ότι οι χώρες που εκπέμπουν το μεγαλύτερο ποσοστό διοξειδίου του άνθρακα θα αποδεχθούν μία συμφωνία αυτού του είδους, και αυτή είναι η πραγματικότητα.
<P>
Δεν υπάρχει τόσο πολύ έλλειμμα αισιοδοξίας όταν αναγνωρίζουμε την πραγματικότητα· η απαισιοδοξία κερδίζει τη μάχη όταν δεν γνωρίζουμε την πραγματικότητα. Μόνον αν αναγνωρίσουμε την πραγματικότητα θα μπορέσουμε να χαράξουμε μία αποτελεσματική πολιτική· και θα είναι μια πιο αισιόδοξη πολιτική.
<P>
Θεωρώ ότι, εφόσον η Ευρωπαϊκή Ένωση πρωτοστατήσει σε αυτόν τον τομέα, έχει καθήκον να θέσει στο τραπέζι συμπληρωματικά μέτρα και συμπληρωματικές προτάσεις. Κάναμε ήδη λόγο για την Ιαπωνία, και οφείλουμε να αναφέρουμε την επιτυχία προγραμμάτων όπως το πρόγραμμα "Sector Focus", το οποίο αφορά τους πλέον ρυπογόνους βιομηχανικούς κλάδους. Επί τη βάσει μιας διαδικασίας συγκριτικής αξιολόγησης, τα συγκεκριμένα προγράμματα έχουν υλοποιήσει εξαιρετικούς στόχους στην Ιαπωνία. Αυτοί είναι οι ρεαλιστικοί τρόποι αντιμετώπισης της κλιματικής αλλαγής.
<P>
" Κοπεγχάγη είναι μία ευκαιρία, αλλά μόνο αν την στηρίξουμε στην πραγματικότητα, θα είναι μία ευκαιρία για αποτελέσματα και όχι για ρητορείες.
<SPEAKER ID="054" NAME="Jo Leinen" LANGUAGE="DE">
Κυρία Πρόεδρε, ο Επίτροπος Olli Rehn έδωσε εύσημα στο παρόν Κοινοβούλιο για τις ενέργειές του όσον αφορά τη δέσμη μέτρων για την προστασία του κλίματος, και, στην πραγματικότητα, σκοπεύουμε να διατηρήσουμε τις υψηλές βλέψεις μας.
<P>
Εχθές το βράδυ, η Επιτροπή Περιβάλλοντος, Δημόσιας Υγείας και Ασφάλειας των Τροφίμων ψήφισε, με 55 ψήφους υπέρ έναντι 1 ψήφου κατά, την έγκριση ψηφίσματος το οποίο θέτει υψηλούς στόχους για τις διαπραγματεύσεις στην Κοπεγχάγη. Το αποτέλεσμα αυτό δείχνει ότι η άρνηση του προβλήματος της κλιματικής αλλαγής, η παραγνώριση αυτών των θεμάτων, εκπροσωπείται από μία αμελητέα μειοψηφία ατόμων στο παρόν Σώμα, οι απόψεις των οποίων θα πρέπει πράγματι να παραβλεφθούν, και οι οποίοι έχουν εκφράσει πολλές φορές τις απόψεις τους στην παρούσα Αίθουσα, ερχόμενοι ουσιαστικά σε αντίθεση με την άποψη των πολιτών όλων των χωρών της Ευρωπαϊκής Ένωσης.
<P>
" προέλευση του διοξειδίου του άνθρακα δεν έχει καμία σημασία για την ατμόσφαιρα της γης. Αυτό σημαίνει ότι χρειαζόμαστε μία παγκόσμια συμφωνία για κάθε χώρα και όχι -όπως ήδη υποστηρίζεται στην Μπανγκόκ- πολλές συμφωνίες, μία για τις "ΠΑ, μία για την Ευρώπη και μία για τις αναπτυσσόμενες χώρες - αυτό θα ήταν καταστροφικό. Χρειαζόμαστε ένα παγκόσμιο σύμφωνο κατά της κλιματικής αλλαγής, και αυτό σημαίνει ότι χρειαζόμαστε επίσης ένα παγκόσμιο σύμφωνο αλληλεγγύης των πλούσιων χωρών προς τις φτωχές χώρες. Τούτο έχει επισημανθεί πολλές φορές.
<P>
" κλιματική αλλαγή αποτελεί μία ευκαιρία για εμάς, αλλά και για τις αναπτυσσόμενες χώρες, προκειμένου να δρομολογήσουμε την ανάπτυξη χαμηλών εκπομπών διοξειδίου του άνθρακα με νέες τεχνολογίες, παράλληλα με τον εκσυγχρονισμό των υποδομών. " Ευρώπη πρέπει να συμβάλει στην επίτευξη αυτού του στόχου. Όσον αφορά τη χρηματοδότηση, στηρίξαμε το αίτημα ότι η ΕΕ χρειάζεται 30 δισεκατομμύρια ευρώ έως το 2020 και ότι πρέπει να αναπτύξουμε χρηματοδοτικά μέσα τα οποία να είναι σταθερά και προβλέψιμα. Τα τελευταία δεν πρέπει μόνο να στηρίζονται σε κονδύλια του προϋπολογισμού, αλλά πρέπει να αντλούνται και από άλλους πόρους χρηματοδότησης.
<P>
Θέλω να τονίσω, για ακόμα μία φορά, ότι πρέπει να συμπεριληφθούν οι θαλάσσιες μεταφορές και οι αερομεταφορές και ότι, ασφαλώς, τα δάση και η γεωργία έχουν το δικό τους, σημαντικό μερίδιο. " ανάπτυξη δεν βρίσκεται στον αντίποδα της προστασίας του κλίματος - αντιθέτως, πρέπει να συμβαδίζουν και να συνδυαστούν στο πλαίσιο της Διάσκεψης της Κοπεγχάγης.
<SPEAKER ID="055" NAME="Gerben-Jan Gerbrandy" AFFILIATION="ALDE">
(NL) Κυρία Πρόεδρε, καταλήγουμε στο συμπέρασμα ότι μία είναι η λύση στο πρόβλημα της κλιματικής αλλαγής και αυτή είναι η τεχνολογία. Μόνον οι νέες τεχνολογίες θα μας επιτρέψουν να διατηρήσουμε τον τρόπο ζωής μας. Πλην όμως, η ανάπτυξη της τεχνολογίας συντελείται με πολύ αργό ρυθμό και η διάδοσή της, ιδίως στις αναπτυσσόμενες χώρες, είναι εξαιρετικά βραδεία. Το κλίμα αποτελεί ένα παγκόσμιο πρόβλημα, το οποίο όμως δεν αντιμετωπίστηκε μέσω της κοινής χρήσης των καλύτερων διαθέσιμων τεχνολογιών. " αποτυχία μας στο πλαίσιο του πρωτοκόλλου του Κιότο ήταν παταγώδης· ας διδαχθούμε, λοιπόν, από την εμπειρία μας.
<P>
Οφείλουμε, φυσικά, να λάβουμε υπόψη την πνευματική ιδιοκτησία. Ειδικά οι επιχειρήσεις που βρίσκονται στην εμπροσθοφυλακή μιας τέτοιας ανάπτυξης πρέπει να ενθαρρύνονται και να επιβραβεύονται αναλόγως. Εντούτοις, αυτές οι γνώσεις θα πρέπει να διαδίδονται ταχύτερα. Για τον σκοπό αυτόν, έχει δημιουργηθεί ένα Ταμείο σχετικά με το πρόβλημα του όζοντος βάσει του πρωτοκόλλου του Μόντρεαλ, και έχει προταθεί η ιδέα ενός Πολυμερούς Ταμείου Τεχνολογιών για το Κλίμα. Θα μπορούσαν η Επιτροπή και το Συμβούλιο να διατυπώσουν τις απόψεις τους για το συγκεκριμένο ζήτημα;
<P>
Τέλος, είναι πολύ σημαντικό να σταματήσει η αποψίλωση των δασών σε ό,τι αφορά τις αναπτυσσόμενες χώρες, ωστόσο, υποθέτω ότι η Ευρωπαϊκή Ένωση είναι σήμερα διχασμένη ως προς τον ρόλο των δασών, ιδιαίτερα λόγω της Σουηδίας, της Φινλανδίας και της Αυστρίας. Πώς μπορούμε να παροτρύνουμε τις αναπτυσσόμενες χώρες να σταματήσουν την αποψίλωση των δασών, όταν ακόμα και η ίδια η ΕΕ τηρεί διφορούμενη στάση έναντι των δικών της δασών της; Θα άκουγα ευχαρίστως τα σχόλια του κ. Carlgren επί αυτού του θέματος.
<SPEAKER ID="056" NAME="Bas Eickhout" AFFILIATION="Verts/ALE">
(NL) Κυρία Πρόεδρε, συζητούμε για την κλιματική αλλαγή, αλλά θα έπρεπε να συζητούμε για τους ανθρώπους που πλήττονται περισσότερο από αυτήν, ήτοι για τους πολίτες των λιγότερο αναπτυγμένων χωρών. Στις Μαλδίβες οι άνθρωποι πασχίζουν να αυξήσουν τη στάθμη της θάλασσας και στο Σουδάν αγωνίζονται για τη γονιμότητα του εδάφους.
<P>
" Επιτροπή συνεχίζει να πιστεύει ότι οι παράγοντες της αγοράς θα συνεισφέρουν σημαντικά για την προσαρμογή στην κλιματική αλλαγή. Εντούτοις, εάν συνομιλήσει κάποιος με όλους τους επενδυτές, επιμένουν να επαναλαμβάνουν το ίδιο πράγμα: "Ναι, δίνουμε χρήματα, αλλά κυρίως στις αναδυόμενες οικονομίες. Δεν πρόκειται να επενδύσουμε σε ευάλωτες χώρες". Αυτές, άλλωστε, είναι ασταθείς αγορές, και τα επενδυτικά έργα για την προσαρμογή στην κλιματική αλλαγή είναι περιορισμένης κλίμακας. Οι επενδυτές δεν διαθέτουν τα χρήματά τους για τέτοιου είδους επενδύσεις.
<P>
Τώρα πλέον πρέπει να καταστεί απολύτως σαφές ότι η δημόσια χρηματοδότηση πρέπει να διοχετευθεί στις λιγότερο ανεπτυγμένες χώρες. " Παγκόσμια Τράπεζα δηλώνει ρητά ότι το επίμαχο ποσό πρέπει να ανέλθει σε 80 τουλάχιστον δισεκατομμύρια ευρώ. Είναι πλέον καιρός η ΕΕ να επιδείξει σοβαρή ηγετική στάση, υποβάλλοντας μία αξιόλογη προσφορά και όχι προσφέροντας το αόριστο ποσό των 2-15 δισεκατομμυρίων ευρώ. " ΕΕ οφείλει απλούστατα να ακολουθήσει το παράδειγμα του Κοινοβουλίου και να υποβάλει προσφορά ύψους τουλάχιστον 30 δισεκατομμυρίων ευρώ.
<SPEAKER ID="057" NAME="James Nicholson" AFFILIATION="ECR">
(EN) Κυρία Πρόεδρε, η Διάσκεψη στην Κοπεγχάγη σχετικά με την κλιματική αλλαγή τον ερχόμενο Δεκέμβριο μας παρέχει μία μοναδική ευκαιρία να αντιμετωπίσουμε αυτό το μαζικό και τεράστιο πρόβλημα. Εξετάζοντας τις επιπτώσεις της υπερθέρμανσης του πλανήτη, καθίσταται προφανές ότι ο αναπτυσσόμενος κόσμος πληρώνει το τίμημα της περιβαλλοντικής ζημίας που προκαλούν τα πλουσιότερα έθνη.
<P>
" κλιματική αλλαγή δεν είναι το μοναδικό περιβαλλοντικό πρόβλημα που αντιμετωπίζουμε, αλλά είναι επιτακτική η ανάγκη να επιχειρήσουμε να το επιλύσουμε στην Κοπεγχάγη. Προσφέρεται η ευκαιρία στην ΕΕ να μιλήσει με μια φωνή και να αναζητήσει λύσεις σε ένα πρόβλημα το οποίο μας αφορά όλους. Όλες οι χώρες πρέπει να αναλάβουν το μερίδιο ευθύνης που τους αναλογεί για την επίτευξη των στόχων και της βιώσιμης ανάπτυξης. Πρέπει να υποστηρίξουμε και να ενθαρρύνουμε τον αναπτυσσόμενο κόσμο, αλλά οι στόχοι που θα τεθούν για τα εν λόγω έθνη πρέπει να είναι ρεαλιστικοί.
<P>
Ξέρω ότι υπάρχουν κάποιοι που έχουν διαφορετική άποψη από τη δική μου, αλλά δεν θεωρώ ότι έχουμε τη δυνατότητα να περιμένουμε 50, 60 ή 70 χρόνια για να καταλήξουμε σχετικά με το ποιος έχει δίκαιο και ποιος έχει άδικο. Έχουμε μια ευθύνη σήμερα, να δράσουμε τώρα ώστε να κάνουμε ό,τι μπορούμε όσο βρισκόμαστε εδώ.
<SPEAKER ID="058" NAME="John Stuart Agnew" AFFILIATION="EFD">
(EN) Κυρία Πρόεδρε, τι ανακούφιση που έχουν πάψει να καίνε τους αιρετικούς, ειδάλλως θα είχα ήδη γίνει παρανάλωμα του πυρός. Με καίει, όμως η αντίθεσή μου προς την έννοια της ανθρωπογενούς κλιματικής αλλαγής.
<P>
" περιεκτικότητα της ατμόσφαιράς μας σε διοξείδιο του άνθρακα είναι μόλις 0,038% και μόνο το 4% του ποσοστού αυτού επηρεάζεται από τη δραστηριότητα του ανθρώπου. Το διοξείδιο του άνθρακα είναι ζωτική και αναντικατάστατη τροφή για τα φυτά. Όσο περισσότερο διοξείδιο του άνθρακα προσλαμβάνουν τόσο ταχύτερα μεγαλώνουν. " έλλειψη αυτού του αερίου είναι πολύ σοβαρότερη από το πλεόνασμά του. Οι ανησυχητικές και εσφαλμένες δηλώσεις που αναφέρουν ότι οιαδήποτε αύξηση του διοξειδίου του άνθρακα θα προκαλέσει σημαντική άνοδο της στάθμης της θάλασσας χρησιμοποιούνται ως πρόσχημα από τις τοπικές αρχές για να μην στηρίζουν ξύλινα θαλάσσια οχυρωματικά έργα χαμηλού κόστους. Όταν αυτά τα έργα σαπίζουν μοιραία, μετά από χρήση 40 ετών, δεν πραγματοποιείται καμία ενέργεια για την επισκευή τους με αποτέλεσμα να καταστρέφονται κατοικίες. Αυτό δημιουργεί ένα αίσθημα απόγνωσης στις παράκτιες κοινότητες. Εάν οι ηλεκτρονικές προβλέψεις δεν μπορούν να προβλέψουν σωστά τον καιρό βραχυπρόθεσμα, τότε δεν είναι σε καμία περίπτωση αξιόπιστες για να προβλέπουν μακροπρόθεσμες αλλαγές.
<SPEAKER ID="059" NAME="Romana Jordan Cizelj" AFFILIATION="PPE">
(SL) Κυρίες και κύριοι, θα ήθελα να ευχαριστήσω τον υπουργό Carlgren και τον Επίτροπο De Gucht για τις δηλώσεις στις οποίες προέβησαν, αλλά υπάρχει κάτι ακόμα που μου εμπνέει ανησυχία. Αυτό που με ανησυχεί είναι ότι συζητούμε για ποσοτικούς στόχους οι οποίοι δεν πρέπει να επιτευχθούν πριν από το 2020 και το 2050 αντίστοιχα, ενώ οι πραγματογνώμονες μας προειδοποιούν ότι χρειάζεται να αρχίσουμε να μειώνουμε τις παγκόσμιες εκπομπές ήδη από το 2015. Θα ήθελα να μάθω εάν η Επιτροπή έχει ενδεχομένως παραβλέψει ή εγκαταλείψει αυτόν τον στόχο.
<P>
Δεύτερον, στην Κοπεγχάγη θα πρέπει να καταλήξουμε σε μία συνολική συμφωνία, μία συμφωνία που να καλύπτει όλες τις χώρες. Δεν μας αρκεί να επιβάλουμε αυτά τα φιλόδοξα περιβαλλοντικά πρότυπα μόνο στην Ευρώπη, δεδομένου ότι τούτο θα σημαίνει απλώς ότι οι τεχνολογίες που προκαλούν υψηλές εκπομπές θα μεταφερθούν σε άλλα μέρη του πλανήτη. Θα με ενδιέφερε πραγματικά να ακούσω από την Επιτροπή με ποιον τρόπο προτίθεται να εγείρει στις διαπραγματεύσεις το θέμα της ισότιμης κατανομής των βαρών από όλες τις εκβιομηχανισμένες χώρες και ποια επιχειρήματα σκοπεύει να προβάλει ώστε να ενθαρρύνει τις αναπτυσσόμενες χώρες να επωμιστούν τις δικές τους ευθύνες. Με ποιον τρόπο θα αποτρέψουμε τη διαρροή διοξειδίου του άνθρακα; Θα ήθελα ειλικρινά να έχουμε έναν άσο στο μανίκι μας, ένα δυνατό χαρτί στο χέρι μας.
<P>
Τρίτον, θα ήθελα να επισημάνω ότι δεν μπορούμε να κλείνουμε τα μάτια μας στην πραγματικότητα. Τα ορυκτά καύσιμα αποτελούν την κύρια πηγή εκπομπών και δεν θα μπορέσουμε να τα καταργήσουμε στο άμεσο μέλλον. Θα ήταν ανεδαφικό να προσδοκούμε από τις χώρες να εγκαταλείψουν έτσι απλά τον άνθρακα. Οι ανεπτυγμένες χώρες δεν πρόκειται να το κάνουν, πολύ δε περισσότερο οι αναπτυσσόμενες χώρες. Για αυτόν τον λόγο, στο πλαίσιο των διεθνών διαπραγματεύσεων, πρέπει να εστιάσουμε το μεγαλύτερο μέρος της προσοχής μας στη συνεχή ανάπτυξη και τη χρήση τεχνολογιών που να επιτρέπουν την αποδοτική αξιοποίηση των ορυκτών καυσίμων, χωρίς την εκπομπή αερίων του θερμοκηπίου. Υπάρχει και κάτι άλλο που η Ευρώπη μπορεί να κάνει αυτήν τη στιγμή: μπορούμε να αυξήσουμε τη χρηματοδότηση για το έβδομο πρόγραμμα πλαίσιο, το οποίο προορίζεται για τους σκοπούς της διεθνούς συνεργασίας στον τομέα της κλιματικής αλλαγής.
<SPEAKER ID="060" NAME="Matthias Groote" AFFILIATION="S&amp;D">
(DE) Κυρία Πρόεδρε, κύριε Επίτροπε, κύριε Carlgren, κυρίες και κύριοι, το θέμα της κλιματικής αλλαγής θα μας απασχολήσει πολύ περισσότερο από ό,τι η χρηματοπιστωτική και οικονομική κρίση. Υπάρχουν κοινά στοιχεία - αμφότερες κοστίζουν πολλά χρήματα, και η Διάσκεψη της Κοπεγχάγης θα πραγματοποιηθεί για την επίτευξη συμφωνίας σχετικά με τα χρηματοδοτικά μέσα για τον τρίτο κόσμο και τις αναπτυσσόμενες χώρες.
<P>
" Διάσκεψη της Κοπεγχάγης πρέπει να στεφθεί με επιτυχία, και εμείς μπορούμε να διαδραματίσουμε τον ρόλο που μας αναλογεί σε αυτό. Εχθές κάναμε κάτι θετικό, εγκρίναμε το ψήφισμα στην Επιτροπή Περιβάλλοντος, Δημόσιας Υγείας και Ασφάλειας των Τροφίμων με μεγάλη πλειοψηφία, και φρονώ ότι το εν λόγω ψήφισμα θα εγκριθεί επίσης με μεγάλη πλειοψηφία και στο παρόν Σώμα, και ότι, με τον τρόπο αυτόν, θα αλλάξουμε το πολιτικό κλίμα ενόψει της Διάσκεψης στην Κοπεγχάγη. Υπάρχει συχνά και η ψυχολογική πτυχή για την οποία θα πρέπει όλοι να κάνουμε αυτό που μας αναλογεί.
<P>
Εξακολουθώ, όμως, να έχω μία συγκεκριμένη ανησυχία. Στο Ευρωπαϊκό Κοινοβούλιο, εργαστήκαμε για να συμπεριληφθούν οι αερομεταφορές στην εμπορία δικαιωμάτων εκπομπών διοξειδίου του άνθρακα, και, εν τέλει, το πετύχαμε. Ζητώ, ως εκ τούτου, από την Επιτροπή και το Συμβούλιο να διασφαλίσουν ότι αυτό το θέμα θα προωθηθεί επιμόνως στην Κοπεγχάγη. Πρέπει να επιτύχουμε μία διεθνή συμφωνία, ούτως ώστε τόσο η ναυτιλία όσο και οι αερομεταφορές να περιληφθούν στο πρωτόκολλο που θα διαδεχθεί το πρωτόκολλο του Κιότο. Και τούτο διότι αυτοί οι δύο τομείς των μεταφορών αναπτύσσονται σε δυσανάλογο βαθμό και συμβάλλουν, επομένως, κατά δυσανάλογο τρόπο στην υπερθέρμανση του πλανήτη.
<P>
Δεν θα πρέπει να υπερβούμε το όριο των 2 βαθμών Κελσίου. Σε αυτό ουσιαστικά το σημείο παύουν να υπάρχουν κοινά στοιχεία μεταξύ της χρηματοπιστωτικής κρίσης και της κλιματικής αλλαγής. Εάν υπερβούμε το εν λόγω όριο, θα έχουμε επιφέρει ανεπανόρθωτη ζημία στον πλανήτη μας και αυτό σημαίνει ότι θα πρόκειται για μια ζημία την οποία δεν θα είμαστε σε θέση να αναστρέψουμε.
<SPEAKER ID="061" NAME="Pat the Cope Gallagher" AFFILIATION="ALDE">
(EN) Κυρία Πρόεδρε, οφείλουμε να εξετάσουμε τις δυνατότητες που μπορούν να προκύψουν από την επίτευξη μίας συνολικής διεθνούς συμφωνίας στην Κοπεγχάγη, προκειμένου να ανακόψουμε αποτελεσματικά την κλιματική αλλαγή. " Ένωση δεσμεύεται να διασφαλίσει ότι το 20% όλων των ενεργειακών αναγκών μας θα προέρχεται από τον τομέα των ανανεώσιμων πηγών ενέργειας έως το 2020. " Ευρώπη -συμπεριλαμβανομένης μάλιστα και της χώρας μου, της Ιρλανδίας- μπορεί να πρωτοστατήσει παγκοσμίως για την ανάπτυξη νέων και καινοτόμων τεχνολογιών με βάση το παλιρροϊκό κύμα.
<P>
" ανάπτυξη τέτοιων τεχνολογιών αποτελεί στοιχείο ζωτικής σημασίας για τις στρατηγικές μας όσον αφορά την επίτευξη των στόχων για την καταπολέμηση της κλιματικής αλλαγής. Πρέπει να διασφαλίσουμε ότι θα μεγιστοποιήσουμε τη χρηματοδότηση μέσω του έβδομου και όγδοου προγράμματος πλαισίου της ΕΕ για την έρευνα και την τεχνολογία από το τρέχον έτος έως το 2020.
<P>
(GA) Οι επενδύσεις στις πράσινες τεχνολογίες θα συμβάλουν στη δημιουργία θέσεων απασχόλησης στην Ευρώπη σε μία περίοδο οικονομικής κρίσης. Έχουμε επίγνωση των μεγάλων δυσκολιών που θα προκύψουν εάν δεν αποδεχτούμε τις διεθνείς ευθύνες μας. Έχουμε επίγνωση των προκλήσεων που ανοίγονται μπροστά μας. Και θα τις αντιμετωπίσουμε με σταθερότητας και υπευθυνότητα.
<SPEAKER ID="063" NAME="Claude Turmes" AFFILIATION="Verts/ALE">
(EN) Κυρία Πρόεδρε, γνωρίζετε τη ρώσικη ρουλέτα; Έχετε παίξει ποτέ ρώσικη ρουλέτα; Και βέβαια, όχι, διότι έχετε μία στις έξι πιθανότητες να σκοτωθείτε ή να τραυματιστείτε. Εάν η Διάσκεψη της Κοπεγχάγης δεν στεφθεί με επιτυχία, δεν έχουμε ούτε 50% πιθανότητες να εκτρέψουμε αυτόν τον πλανήτη από την πορεία του προς την επικίνδυνη κλιματική αλλαγή.
<P>
Γιατί έχουμε περιέλθει σε αυτήν την ανεκδιήγητη κατάσταση; Έχουμε χάσει ουσιαστικά είκοσι χρόνια - είκοσι χρόνια από τη μεγάλη διάσκεψη του Ρίο, είκοσι χρόνια με ομάδες πίεσης βρώμικων βιομηχανιών από τον τομέα του πετρελαίου, του άνθρακα και της αυτοκινητοβιομηχανίας. Είκοσι χρόνια με την Κεντροαριστερά στις "ΠΑ και στην Ευρώπη να παρεμποδίζει τους Πράσινους και άλλες παρατάξεις να προωθήσουν ένα φιλόδοξο πρόγραμμα δράσης.
<P>
Κατά συνέπεια, η ευρωπαϊκή σύνοδος κορυφής την προσεχή εβδομάδα στην Κοπεγχάγη αποτελεί την τελευταία ευκαιρία για την Κεντροαριστερά στην Ευρώπη -με τη σουηδική Προεδρία του Συμβουλίου, και τη Δανία, καθώς επίσης τη Γαλλία και τη Γερμανία, να κυβερνούνται από πολιτικούς κεντροαριστερών πεποιθήσεων- να ενεργήσει υπεύθυνα.
<SPEAKER ID="064" NAME="Bogusław Sonik" AFFILIATION="PPE">
(PL) Κυρία Πρόεδρε, η Ευρωπαϊκή Ένωση αντιμετωπίζεται ως ηγετικός παράγοντας στο διεθνές προσκήνιο για την προαγωγή του διαλόγου σχετικά με τη δράση για την καταπολέμηση της κλιματικής αλλαγής και τον καθορισμό προτεραιοτήτων πολιτικής όσον αφορά τη μείωση των εκπομπών διοξειδίου του άνθρακα. Στο πλαίσιο των προκαταρκτικών εργασιών που βρίσκονται σε εξέλιξη ενόψει της Διάσκεψης της Κοπεγχάγης, η Ευρωπαϊκή Ένωση προέβη σε περισσότερες υποσχέσεις από κάθε άλλη περιφέρεια αυτού του πλανήτη. Προς το παρόν, ούτε μία από τις εκβιομηχανισμένες δυνάμεις -οι "νωμένες Πολιτείες, η Ιαπωνία ή η Αυστραλία- δεν έχει υποβάλει συγκεκριμένη πρόταση, με συγκεκριμένους αριθμούς ή λεπτομερή στοιχεία, τόσο για την ενίσχυση προς τις αναπτυσσόμενες χώρες στις προσπάθειές τους να περιορίσουν τις εκπομπές διοξειδίου του άνθρακα όσο και για τη στήριξή τους προς την ανάπτυξη τεχνολογιών ενεργειακής απόδοσης που θα βασίζονται σε ανανεώσιμες πηγές ενέργειας.
<P>
" Ευρώπη θα είναι αξιόπιστος εταίρος στις διαπραγματεύσεις μόνον εάν παρουσιάσει ρεαλιστικές, εφικτές και λογικές προτάσεις, οι οποίες θα αποτελέσουν το εφαλτήριο για την επίτευξη διεθνούς συμβιβασμού και συνεννόησης. " Ευρώπη χρειάζεται πλέον συμμάχους και στήριξη για τις υπάρχουσες προτάσεις της. Κατά συνέπεια, θα πρέπει να είμαστε επίσης επιφυλακτικοί σε ό,τι αφορά την αύξηση των υποσχέσεων περί της μείωσης από 20% σε 30%, διότι οι άλλες εκβιομηχανισμένες χώρες δεν δείχνουν τη βούληση να θέσουν για τις ίδιες τόσο φιλόδοξους στόχους, και, από την άλλη, η χρηματοδοτική ενίσχυση για τις αναπτυσσόμενες χώρες θα πρέπει να αποτελέσει ένα ρεαλιστικό εγχείρημα. Δεν θα πρέπει να είναι απλώς μία "λίστα ευχών". Πρέπει να είναι ένα σύστημα παροχής ενίσχυσης, το οποίο να συνάδει με την αρχή της βιώσιμης ανάπτυξης και να παρέχει τη δυνατότητα στους δικαιούχους να σχεδιάζουν τις δράσεις τους.
<P>
Υπάρχει και κάτι άλλο, το οποίο είναι σημαντικό από την άποψη των πολιτών της Ευρώπης. Δεν πρέπει να ξεχνάμε ότι η σύνοδος κορυφής στην Κοπεγχάγη, τα ψηφίσματά μας και οι προκαταρκτικές εργασίες του Κοινοβουλίου ενόψει αυτής της συνόδου κορυφής θα πρέπει να συνοδεύονται από ένα σαφώς καθορισμένο σύστημα επικοινωνίας με τους πολίτες, με την κοινωνία. Δεν θέλουμε να δημιουργηθούν φραγμοί ή χάσματα ανάμεσα στην κοινωνία και τα θεσμικά όργανα της ΕΕ στο σύστημα μετάδοσης των πληροφοριών που αφορούν την υπερθέρμανση του πλανήτη.
<SPEAKER ID="065" NAME="Michael Cashman" AFFILIATION="S&amp;D">
(EN) Κυρία Πρόεδρε, θα διατηρήσω σε χαμηλό επίπεδο τις δικές μου εκπομπές διοξειδίου άνθρακα και θα είμαι σύντομος. Κύριε Επίτροπε, χαίρομαι που σας βλέπω στη θέση σας. Κυρία Προεδρεύουσα, χαίρομαι που σας βλέπω εδώ.
<P>
Οι συζητήσεις για το έτος 2020 ή 2050 δεν αρκούν. Χρειαζόμαστε συμφωνία και αποτελέσματα τώρα, διότι η κλιματική αλλαγή απειλεί τη μείωση της φτώχειας. Παρατηρούμε την εκτροπή των προϋπολογισμών της επίσημης αναπτυξιακής βοήθειας από την πορεία της ανάπτυξης. Αυτό είναι απαράδεκτο και θέτει σε κίνδυνο τους αναπτυξιακούς στόχους της Χιλιετίας, οι οποίοι πρέπει να υλοποιηθούν. Στην Κοπεγχάγη, θα δούμε τις 27 χώρες να ενεργούν ως μία για να επιτύχουν φιλόδοξους στόχους.
<P>
Ακούσαμε σε αυτήν την αίθουσα τις ομιλίες εκείνων που αρνούνται το πρόβλημα της κλιματικής αλλαγής. Επιτρέψτε μου μόνο να πω το εξής: γίνεται λόγος για φυτά και διοξείδιο του άνθρακα· υπάρχει αποψίλωση των δασών και απερήμωση. Τούτο σημαίνει ότι σε ορισμένα μέρη δεν υπάρχει νερό. Δεν υπάρχουν δέντρα. " κλιματική αλλαγή σκοτώνει. Είναι τόσο απλό. Ας είμαστε σαφείς - τα κράτη μέλη πρέπει να διατηρήσουν το 0,7% του ΑΕΕ για την ανάπτυξη και να μην υπερβούν το 10% αυτού του ΑΕΕ για οιαδήποτε άλλη χρήση, και, εν συνεχεία, να διαθέσουν τους συμπληρωματικούς πόρους που απαιτούνται για την καταπολέμηση και την εξάλειψη της κλιματικής αλλαγής.
<SPEAKER ID="066" NAME="Fiona Hall" AFFILIATION="ALDE">
(EN) Κυρία Πρόεδρε, φοβάμαι ότι οι υπολογισμοί της Επιτροπής σχετικά με τη διεθνή χρηματοδότηση για το κλίμα απλώς θολώνουν τα νερά.
<P>
Καταρχάς, υποστηρίχθηκε ότι το 90% των μέτρων για την ενεργειακή απόδοση μπορούν να χρηματοδοτηθούν από τις ίδιες τις αναπτυσσόμενες χώρες. Μιλάμε δηλαδή για 30 δισεκατομμύρια ευρώ ετησίως. Στην ΕΕ, το μεγαλύτερο εμπόδιο στη θέσπιση μέτρων ενεργειακής απόδοσης τόσο για τις κυβερνήσεις όσο και για τους μεμονωμένους πολίτες είναι η έλλειψη προκαταβολικής χρηματοδότησης. Για ποιον λόγο η Επιτροπή πιστεύει ότι οι αναπτυσσόμενες χώρες μπορούν να χρηματοδοτήσουν μέτρα ενεργειακής απόδοσης χωρίς προκαταβολική ενίσχυση, όταν τα ίδια τα κράτη μέλη έχουν πασχίσει τόσο πολύ για να το επιτύχουν;
<P>
Επιπλέον, η ιδέα ότι η διεθνής αγορά άνθρακα μπορεί να χρηματοδοτήσει πόρους ύψους 38 δισεκατομμυρίων ευρώ είναι ανεδαφική. Διαπιστώσαμε με πόσο αργό ρυθμό τέθηκε σε εφαρμογή το σύστημα εμπορίας δικαιωμάτων εκπομπών αερίων θερμοκηπίου εντός της Κοινότητας (EU ETS ) και πόσο πολύ παρεκτράπηκε η πορεία της τιμής του άνθρακα εξαιτίας της οικονομικής κρίσης. Θα χρειαστεί ενδεχομένως να περάσουν πολλές δεκαετίες έως ότου δημιουργηθεί μία επαρκώς λειτουργική διεθνής αγορά άνθρακα, οπότε χρειαζόμαστε ένα νέο και συμπληρωματικό μέσο χρηματοδότησης σήμερα.
<SPEAKER ID="067" NAME="Françoise Grossetête" AFFILIATION="PPE">
(FR) Κυρία Πρόεδρε, όπως επισημάνθηκε επανειλημμένως από το πρωί, η κλιματική αλλαγή αφορά απλούστατα την απερήμωση και την ξηρασία· αφορά την αποψίλωση των δασών, τις φυσικές καταστροφές, την εξάπλωση της πείνας και της φτώχιας, ιδίως στις χώρες του Νότου, και αφορά επίσης και τα μεταναστευτικά ρεύματα.
<P>
" σύνοδος κορυφής της Κοπεγχάγης πρέπει να αποσπάσει τη δέσμευση των εθνών όλου του κόσμου ώστε να ανευρεθεί μία ισορροπία μεταξύ τεσσάρων σημαντικών στόχων, ο πρώτος εκ των οποίων είναι, ασφαλώς, η μείωση των εκπομπών αερίων του θερμοκηπίου, αλλά τίθεται επίσης το ζήτημα της μη επιβράδυνσης της οικονομίας μας, της αποτροπής του περιβαλλοντικού ντάμπινγκ και της προώθησης νέων ευρωπαϊκών τεχνολογιών.
<P>
Ως εκ τούτου, δεδομένου ότι πρέπει να λάβουμε υπόψη τις φτωχότερες χώρες, θα ήθελα εν προκειμένω να επιστήσω την προσοχή σας στις αναπτυσσόμενες χώρες, ιδίως δε στις πλέον προηγμένες αναπτυσσόμενες χώρες. " έννοια αυτή δεν αναφέρεται σε διεθνή κείμενα, και οι εν λόγω χώρες υπάγονται στην κατηγορία των αναπτυσσόμενων χωρών. Συνεπώς, δεν θεωρούνται ως χώρες που υποχρεούνται να συνεισφέρουν στην προσπάθεια για τη μείωση των εκπομπών αερίων του θερμοκηπίου, παρότι αποτελούν ορισμένους από τους μεγαλύτερους καταναλωτές άνθρακα. Αναφέρομαι, ασφαλώς, στην Κίνα, την Ινδία και τη Βραζιλία, οι οποίες πρέπει οπωσδήποτε να αναλάβουν μια δέσμευση στο πλαίσιο της Κοπεγχάγης για την επίτευξη ανάλογων στόχων με εκείνων των εκβιομηχανισμένων χωρών, διότι, για να ακριβολογούμε, πόρρω απέχουν από τις υπόλοιπες αναπτυσσόμενες χώρες.
<P>
Οι προσπάθειες για τη μείωση του διοξειδίου του άνθρακα πρέπει να επιμεριθούν υπό τους πλέον δίκαιους όρους. Πρέπει να αποτρέψουμε κάθε στρέβλωση ανταγωνισμού. Επιπροσθέτως, οι διαπραγματεύσεις αυτές πρέπει να αποτελέσουν μια ευκαιρία ώστε να τονωθεί η ανάπτυξη των νέων τεχνολογιών μας και να καταστεί δυνατή η πραγματοποίηση βασικών επενδύσεων στον τομέα της έρευνας κα της ανάπτυξης.
<P>
Στην Κοπεγχάγη, οφείλουμε -και τούτο συνιστά αναγκαιότητα- να δημιουργήσουμε τις προϋποθέσεις για βιώσιμες εμπορικές συναλλαγές μεταξύ των χωρών, επί τη βάσει των αμοιβαίων συμφερόντων. " επιτυχία έγκειται στην προώθηση της διάδοσης των τεχνολογιών στις λιγότερο ανεπτυγμένες χώρες σε ανταπόδοση της αναγνώρισης των δικαιωμάτων πνευματικής ιδιοκτησίας και του ανοίγματος των αγορών τους σε αυτές τις τεχνολογίες.
<SPEAKER ID="068" NAME="Enrique Guerrero Salom" AFFILIATION="S&amp;D">
(ES) Κυρία Πρόεδρε, οι δύο σοβαρότερες κρίσεις σε ολόκληρο τον κόσμο είναι η φτώχεια και οι επιπτώσεις της κλιματικής αλλαγής: δύο κρίσεις που θα συνδεθούν ακόμα στενότερα μεταξύ τους στο μέλλον, δύο κρίσεις που θα αποβαίνουν ακόμα πιο καταστροφικές ημέρα με την ημέρα.
<P>
Σήμερα υπάρχουν πολύ περισσότεροι φτωχοί άνθρωποι από ό,τι υπήρχαν πριν από έναν χρόνο· δεκάδες χιλιάδες περισσότεροι. Σήμερα οι επιπτώσεις της κλιματικής αλλαγής είναι σοβαρότερες και εντονότερες από ποτέ.
<P>
Απομένει ενάμισης μήνας πριν από τη Διάσκεψη της Κοπεγχάγης, λίγες μόνο εβδομάδες. Στην Κοπεγχάγη πρέπει να βάλουμε τα δυνατά μας. Πρέπει να επικεντρώσουμε τη μεγαλύτερή μας προσπάθεια στην καταπολέμηση της κλιματικής αλλαγής, αλλά χωρίς να χρησιμοποιήσουμε τους πόρους που χρησιμοποιούμε επί του παρόντος για την αναπτυξιακή βοήθεια, χωρίς τους πόρους που χρησιμοποιούμε επί του παρόντος για την εκπαίδευση ή την υγεία.
<P>
Οι αναπτυσσόμενες χώρες χρειάζονται και τους δύο τύπους πόρων. Γι' αυτόν τον λόγο πρέπει να προχωρήσουμε πέρα από το 0,7% του ΑΕγχΠ. Αυτό ήταν το μήνυμα που διαβίβασαν διάφοροι ηγέτες κατά την πρόσφατη συνεδρίαση των "νωμένων Εθνών. Αυτό ήταν το μήνυμα που διαβίβασε ο πρόεδρος της ισπανικής κυβέρνησης.
<SPEAKER ID="069" NAME="Peter Liese" AFFILIATION="PPE">
(DE) Κυρία Πρόεδρε, κύριε Επίτροπε, κυρίες και κύριοι, σε μία συγκέντρωση με τη συμμετοχή της αρμόδιας για θέματα υγείας Επιτρόπου, κ. Βασιλείου, και ιατρικών πραγματογνωμόνων από ολόκληρη της Ευρώπη, η οποία πραγματοποιήθηκε προ ημερών στις Βρυξέλλες, συζητήθηκε το θέμα "Υγεία και κλιματική αλλαγή". Ήταν μία πολύ διαφωτιστική εκδήλωση υπό τον τίτλο "Συνταγή για έναν υγιή πλανήτη". Ο πρόεδρος του Ευρωπαϊκού Ιατρικού Συλλόγου (CPME) χρησιμοποίησε μία εξαιρετικά γλαφυρή εικόνα - ο ασθενής πλανήτης Γη είναι σαν έναν άνθρωπο που πάσχει από μία σοβαρή πάθηση. Όσο καθυστερεί να επέμβει κανείς τόσο επώδυνη γίνεται η θεραπευτική αγωγή, έρχεται δε η στιγμή που είναι πλέον πολύ αργά ακόμα και για θεραπεία. Εκείνη τη στιγμή, ο ασθενής έχει υποστεί βλάβες που είναι μη ανατάξιμες. Αυτός είναι ο λόγος για τον οποίο οφείλουμε να δράσουμε άμεσα κα αποφασιστικά για τον ασθενή πλανήτη Γη. Ελπίζω να συμφωνούμε όλοι σε αυτό.
<P>
Είναι επίσης αλήθεια ότι η κλιματική αλλαγή μας επηρεάζει όλους - κάθε χώρα του πλανήτη και κάθε τομέα της ευρωπαϊκής οικονομίας. Διαπιστώνω μία δυσαναλογία - υποχρεώνουμε τους παραδοσιακούς συμμετέχοντες στην ευρωπαϊκή εμπορία δικαιωμάτων εκπομπών διοξειδίου του άνθρακα να επωμιστούν πολύ μεγάλες επιβαρύνσεις, αν και αυτοί αντιπροσωπεύουν λιγότερο από το 50% των εκπομπών της Ευρωπαϊκής Ένωσης. Χρειαζόμαστε λοιπόν περισσότερους ώμους για να σηκώσουν αυτά τα βάρη - αυτή ήταν η απόφαση που λάβαμε εχθές το βράδυ. Εγκρίναμε επίσης τις τροπολογίες 198 έως 202 σχετικά με τη συμπερίληψη των αερομεταφορών -όπως αναφέρθηκε από τον κ. Groote- και της ναυτιλίας. Το τελευταίο σημείο χρήζει ενδεχομένως επεξεργασίας και διαφοροποίησης, αλλά αποτελεί ένα βήμα προς τη σωστή κατεύθυνση. " Επιτροπή και το Συμβούλιο πρέπει τελικά να συμμετάσχουν πιο ενεργά στο συγκεκριμένο ζήτημα. Στη σύνοδο κορυφής της ΕΕ λίγο πριν από το Pittsburgh, και στο ίδιο το Pittsburgh, δεν σημειώθηκε καμία απολύτως πρόοδος επί αυτού του θέματος. Το Συμβούλιο και η Επιτροπή οφείλουν να καταβάλουν μεγαλύτερες προσπάθειες προς τη σωστή κατεύθυνση.
<P>
Έχω να προσθέσω κάτι τελευταίο. Μεγαλύτερες προσπάθειες πρέπει να καταβάλουν επίσης και άλλες περιφέρειες του πλανήτη. Χαίρομαι που ο Barack Obama κέρδισε το βραβείο Νόμπελ Ειρήνης, αλλά εάν δεν μεταβεί στην Κοπεγχάγη και δεν υποβάλει αξιοπρεπείς προτάσεις, τότε χαραμίζει την αξιοπιστία του και, για αυτόν τον λόγο, οφείλει να προσφέρει έργο στην Κοπεγχάγη.
<SPEAKER ID="070" NAME="Κρίτων Αρσένης" AFFILIATION="S&amp;D">
Κυρία Πρόεδρε, οι αναπτυσσόμενες χώρες έχουν συμβάλλει το λιγότερο στην κλιματική αλλαγή. Την ίδια στιγμή, όμως, βιώνουνε τις πραγματικά χειρότερες επιπτώσεις. Στην Αφρική, εκατομμύρια άνθρωποι χρειάζονται χρονιά με τη χρονιά να μετακινούνται καθημερινά σε όλο και μεγαλύτερες αποστάσεις για να βρουν νερό, ξυλεία για να μαγειρέψουν, αλλά και τροφή. Είναι άνθρωποι που εξαρτώνται από τις υπηρεσίες που προσφέρουν τα φυσικά οικοσυστήματα και είναι άνθρωποι που δεν έχουν συμβάλλει καθόλου στην κλιματική αλλαγή.
<P>
Στα φυσικά οικοσυστήματα αυτά, όπως στα δάση της Αφρικής, είναι αποθηκευμένη τριπλάσια ποσότητα άνθρακα από ό,τι έχουν εκπέμψει στην ατμόσφαιρα. Είναι τρεις φορές περισσότερος άνθρακας από ό,τι υπάρχει στην ατμόσφαιρα αυτή τη στιγμή, ενώ απορροφούν το 50% του άνθρακα που εκπέμπουμε στην ατμόσφαιρα κάθε χρονιά. Για τους λόγους αυτούς η προστασία και η επέκταση των δασών, με βάση τις φυσικές διαδικασίες και χωρίς εμπορικούς σκοπούς, θα πρέπει να είναι απόλυτη προτεραιότητα των πολιτικών μας τόσο για την αντιμετώπιση όσο και για την προσαρμογή των αναπτυγμένων και των αναπτυσσόμενων χωρών στην κλιματική αλλαγή.
<SPEAKER ID="071" NAME="Θεόδωρος Σκυλακάκης" AFFILIATION="PPE">
Κυρία Πρόεδρε, θα τοποθετηθώ για το ειδικό, αλλά πολύ σημαντικό, θέμα της ναυτιλίας σε σχέση με την Κοπεγχάγη και τις αναπτυσσόμενες χώρες. Δύο παρατηρήσεις: θα είναι μέγα λάθος εάν αντιμετωπίσουμε τη ναυτιλία και τις αερομεταφορές σαν να είναι το ίδιο πράγμα. " ναυτιλία είναι ο αποτελεσματικότερος και φιλικότερος περιβαλλοντικά τρόπος μεταφοράς, ενώ οι αερομεταφορές ο σχετικά χειρότερος. Πρέπει λοιπόν να τεθούν στόχοι στη ναυτιλία, αλλά να είναι δίκαιοι σε σχέση -ιδίως- με τις οδικές μεταφορές που είναι κλάδος ανταγωνιστικός με τη ναυτιλία και πολύ περισσότερο ρυπογόνος. Πλήττοντας δυσανάλογα τη ναυτιλία σε σχέση με τις οδικές μεταφορές, πλήττονται δυσανάλογα στην ουσία οι οικονομίες των αναπτυσσόμενων χωρών, διότι οι αναπτυσσόμενες χώρες στηρίζονται κυρίως σε πρώτες ύλες, αγροτικά προϊόντα και βιομηχανία που κατά βάση χρησιμοποιούν τη ναυτιλία, ενώ οι δικές μας οικονομίες είναι κυρίως οικονομίες υπηρεσιών.
<P>
Θα πείσουμε άραγε τις αναπτυσσόμενες χώρες για τις καλές μας προθέσεις προτείνοντας να χρηματοδοτήσουμε την προσπάθεια για την κλιματική αλλαγή με χρήματα που θα πάρουμε, σε δυσανάλογα μεγαλύτερο βαθμό μέσω της ναυτιλίας και που θα επιβαρύνουν ως ποσοστό του ΑΕΠ περισσότερο τις αναπτυσσόμενες οικονομίες σε σχέση με τις αναπτυγμένες;
<P>
Επίσης αναρωτιέμαι, αφού πληροφορήθηκα ότι η Ομάδα των Πρασίνων δεν δέχθηκε χθες να συζητηθεί η συσχέτιση των στόχων για τη ναυτιλία με αυτούς των χερσαίων μεταφορών, εάν το να τρέχεις με 180 χιλιόμετρα με το πολυτελές σου αυτοκίνητο σε έναν ευρωπαϊκό αυτοκινητόδρομο είναι οικολογικά φιλικότερο από το να μεταφέρεις τρόφιμα και πρώτες ύλες για την οικονομία του πλανήτη.
<SPEAKER ID="072" NAME="Gilles Pargneaux" AFFILIATION="S&amp;D">
(FR) Κυρία Πρόεδρε, κύριε Carlgren, κύριε Πρόεδρε της Επιτροπής, βρισκόμαστε αντιμέτωποι με μία πρόκληση για την ανθρωπότητα, με μία πρόκληση για τις μελλοντικές γενιές. Για να εκμεταλλευτούμε την ευκαιρία, στην Κοπεγχάγη πρέπει να διαμορφώσουμε τις προϋποθέσεις για μία παγκόσμια συμφωνία, για μία ενιαία συμφωνία, διότι, όπως έλεγε προ ολίγου ο πρόεδρος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, είναι αναγκαία μία παγκόσμια συμμαχία, μεταξύ των εκβιομηχανισμένων και των αναδυόμενων χωρών.
<P>
Σήμερα, με την παρούσα συζήτηση, αλλά και με την κατάρτιση ενός ψηφίσματος από το Κοινοβούλιο, καλούμε, για ακόμα μία, φορά, την Ευρωπαϊκή Ένωση να διατηρήσει τον ηγετικό ρόλο της σε αυτήν την αναγκαία πολιτική για την καταπολέμηση της κλιματικής αλλαγής. Ας μην ξεχνάμε ότι, εάν θέλουμε να διατηρήσουμε την αξιοπιστία μας, οφείλουμε να μιλάμε με μια φωνή..
<P>
Ναι, στην Κοπεγχάγη πρέπει να καταλήξουμε σε συμφωνία για τον περιορισμό της αύξησης της μέσης θερμοκρασίας του πλανήτη ώστε αυτή να μην υπερβαίνει τα προβιομηχανικά επίπεδα κατά περισσότερο από 2 βαθμούς Κελσίου. Ναι, στην Κοπεγχάγη πρέπει να υπογράψουμε συμφωνία για να διασφαλιστεί συλλογικά ότι, έως το 2020, οι εκπομπές αερίων του θερμοκηπίου θα είναι κατά 30% λιγότερες σε σύγκριση με το 1990. Ωστόσο, αυτό δεν αρκεί. Όχι μόνο είναι αναγκαίο για τις αναπτυγμένες χώρες να μειώσουν αισθητά τις εκπομπές τους, αλλά οι και οι αναπτυσσόμενες χώρες πρέπει να συμβάλουν στην επίτευξη των στόχων.
<P>
Ως εκ τούτου, οι εκβιομηχανισμένες χώρες οφείλουν να παράσχουν στις αναπτυσσόμενες χώρες επαρκή, μακροπρόθεσμη και προβλέψιμη χρηματοδοτική και τεχνική ενίσχυση, προκειμένου να τις ενθαρρύνουν να προβούν σε μια δέσμευση ως προς τη μείωση των εκπομπών αερίων του θερμοκηπίου τους. Επιπλέον, η Κοπεγχάγη πρέπει να επιτρέψει στις αναπτυσσόμενες χώρες να στραφούν προς τα πρότυπα χαμηλών εκπομπών διοξειδίου του άνθρακα.
<P>
Συναφώς, επιτρέψτε μου να θίξω δύο τομείς που εκτιμώ ότι είναι απαραίτητοι για το μέλλον μας. Πρώτον, η δημιουργία, σε διεθνές επίπεδο, ενός ταμείου για την καταπολέμηση της υπερθέρμανσης του πλανήτη, το οποίο θα βασίζεται στη φορολογία των χρηματοπιστωτικών συναλλαγών. Δεύτερον, φρονώ ότι είναι απαραίτητο να θεσπιστούν τελωνειακές φορολογικές ρυθμίσεις, οι οποίες θα πλήττουν τις εισαγωγές αγαθών που κατασκευάζονται χωρίς κανένα απολύτως μέλημα για την προστασία του περιβάλλοντος, ή φορολογικές ρυθμίσεις που θα συνδέονται με μια συμβασιοποίηση των επιστροφών στις χώρες του Νότου σε ό,τι αφορά τον φόρο του άνθρακα ο οποίος εισπράττεται κατά το τρόπο αυτόν στα τελωνεία της Ευρώπης, και ο οποίος θα πρέπει να χρησιμοποιείται για τη χρηματοδότηση επενδύσεων στον τομέα του απαιτούμενου εξοπλισμού για την καταπολέμηση της υπερθέρμανσης του πλανήτη.
<SPEAKER ID="073" NAME="Rachida Dati" AFFILIATION="PPE">
(FR) Κυρία Πρόεδρε, ακολουθώντας το παράδειγμα της πρόσφατης συνεδρίασης των G20, η οποία ήταν μία ευκαιρία για την Ευρώπη να διαδραματίσει ηγετικό ρόλο στον καθορισμό μίας νέας παγκόσμιας οικονομικής τάξης πραγμάτων, στη Διάσκεψη της Κοπεγχάγης τον προσεχή Δεκέμβριο, η Ευρώπη θα έχει και πάλι την ευθύνη, αλλά, κυρίως, την υποχρέωση να δείξει στους διεθνείς εταίρους της την οδό που πρέπει να ακολουθήσουμε.
<P>
Σε αντίθεση με όσα προαναφέρθηκαν, ιδιαίτερα από ορισμένους συναδέλφους βουλευτές της Ομάδας των Πρασίνων/Ευρωπαϊκής Ελεύθερης Συμμαχίας, η Ευρώπη έχει αρχίσει να αναλαμβάνει τις ευθύνες της στον τομέα της προστασίας του περιβάλλοντος, δεδομένου ότι τον Δεκέμβριο του 2008 εγκρίθηκε η δέσμη μέτρων για την ενέργεια και την κλιματική αλλαγή. Με την εν λόγω δέσμη, η Ευρώπη θα έχει όλη τη νομιμότητα που της χρειάζεται για να οδηγήσει τις διαπραγματεύσεις προς τον καθορισμό μίας φιλόδοξης, πρακτικής και παγκόσμιας απάντησης στις προκλήσεις της κλιματικής αλλαγής.
<P>
" συμφωνία που πρέπει να επιτευχθεί στην Κοπεγχάγη θα πρέπει να εδράζεται στην αρχή της κοινής ευθύνης, αλλά και της διαφοροποιημένης ευθύνης. Πιο συγκεκριμένα, όπως μόλις προανέφερε η κ. Grossetκte, εναπόκειται σε εμάς, ως εκβιομηχανισμένες χώρες, να διασφαλίσουμε ότι οι εταίροι μας, οι αναπτυσσόμενες χώρες, διαθέτουν τα μέσα ώστε να ακολουθήσουν τα φιλόδοξα βήματά μας για την καταπολέμηση της κλιματικής αλλαγής.
<P>
Πρέπει επίσης να δώσουμε το παράδειγμα, δεσμευόμενοι κυρίως οι ίδιοι σε ένα φιλόδοξο πρόγραμμα που θα στοχεύει σε μια μείωση των εκπομπών των αερίων του θερμοκηπίου κατά 80% έως το 2050. Μόλις άκουσα να λέγεται ότι αυτό δεν αρκεί, δεν παύει όμως να είναι μία καλή αρχή. Ταυτόχρονα, πρέπει να δημιουργήσουμε τις προϋποθέσεις ώστε να διασφαλιστεί ότι οι αναπτυσσόμενες χώρες θα μπορέσουν να συμπορευτούν μαζί μας σε αυτήν την παγκόσμια προσπάθεια.
<P>
Έχουμε ευθύνη, αλλά έχουμε και καθήκοντα απέναντι σε αυτές τις χώρες. Γεγονός είναι πάντως ότι καλούμαστε να ανταποκριθούμε σε μία κοινή πρόκληση, η οποία απαιτεί τη συμμετοχή όλων μας. Εντούτοις, όπως είναι γνωστό, δεν έχουμε όλοι τις ίδιες ικανότητες και δεν έχουμε όλοι την ίδια ιστορία. Γι' αυτόν τον λόγο, η Κοπεγχάγη πρέπει να στεφθεί με επιτυχία, μία επιτυχία όμως που θα επιτευχθεί με μέσα πραγματικής συνεισφοράς που υπερβαίνει μια απλή δέσμευση. " Ευρωπαϊκή Ένωση θα κριθεί για αυτήν της τη συνεισφορά και για αυτήν της τη δέσμευση.
<P>
Εάν η Κοπεγχάγη δεν οδηγήσει στην ανάληψη σθεναρών, κοινών δεσμεύσεων από τους διεθνείς εταίρους μας προκειμένου για τη λήψη συγκεκριμένων μέτρων, τότε, όπως παρατήρησε και ο προηγούμενος ομιλητής, εμείς στην Ευρώπη θα υποχρεωθούμε να επιβάλουμε φόρο άνθρακα στα τελωνεία μας. Αυτός θα είναι ο μοναδικός τρόπος για να ακουστεί η φωνή μας και να καταστεί βέβαιο ότι η ηθική μας δέσμευση έχει σημασία. Από την Ευρώπη εξαρτάται εάν αυτό το μήνυμα θα ακουστεί καθαρά.
<SPEAKER ID="074" NAME="Άννυ Ποδηματά" AFFILIATION="S&amp;D">
Κυρία Πρόεδρε, η βασική πρόκληση που έχουμε μπροστά μας πενήντα μέρες πριν από τη Σύνοδο της Κοπεγχάγης είναι εάν θα τα καταφέρουμε να φτάσουμε σε συμφωνία ως προς την ανάληψη ευθυνών για την παγκόσμια χρηματοδότηση των πολιτικών μετριασμού της κλιματικής αλλαγής από την πλευρά των αναπτυσσόμενων χωρών. " Ευρώπη έχει κάνει σημαντικά βήματα καθορίζοντας πηγές χρηματοδότησης και τρόπους οργάνωσής της, αλλά τώρα είναι η στιγμή να πιέσουμε και τις υπόλοιπες αναπτυγμένες χώρες να αναλάβουν το μερίδιο ευθύνης που τους αναλογεί έχοντας κατά νου ότι η υποστήριξη της προσπάθειας των αναπτυσσόμενων χωρών για να αντιμετωπίσουν την κλιματική αλλαγή αποτελεί και ευκαιρία για την καταπολέμηση των παγκόσμιων ανισοτήτων και τον περιορισμό του χάσματος που χωρίζει τις αναπτυγμένες χώρες από τις αναπτυσσόμενες.
<P>
Υπάρχει κάτι ακόμη που δεν πρέπει να ξεχνάμε, ειδικά εμείς στην Ευρωπαϊκή Ένωση. Βρισκόμαστε μπροστά στη δημιουργία μιας νέας τάξης προσφύγων, των κλιματικών προσφύγων, οι οποίοι δεν προστατεύονται σήμερα από καμία διεθνή συνθήκη με αποτέλεσμα να μην έχουν δικαιώματα. " κάλυψη του νομικού αυτού κενού και η ουσιαστική υποστήριξη των κλιματικών προσφύγων αποτελεί βασική υποχρέωση της διεθνούς κοινότητας στην οποία η Ευρωπαϊκή Ένωση πρέπει να πρωτοστατήσει.
<SPEAKER ID="075" NAME="Maria Da Graça Carvalho" AFFILIATION="PPE">
(PT) Κυρία Πρόεδρε, κύριε Carlgren, κύριε De Gucht, η Ευρωπαϊκή Ένωση πρέπει να εξακολουθήσει να διαδραματίζει ηγετικό ρόλο στις διεθνείς διαπραγματεύσεις για την επίτευξη μιας φιλόδοξης συμφωνίας στην Κοπεγχάγη. " συμφωνία αυτή πρέπει να εδράζεται στην αρχή της κοινής, αλλά διαφοροποιημένης ευθύνης. " εν λόγω αρχή θα πρέπει να εφαρμοστεί ισότιμα στις αναπτυσσόμενες χώρες, αλλά καθεμία από αυτές πρέπει να λάβει μέτρα προσαρμοσμένα στη δική της κατάσταση, δεδομένου ότι αυτές βρίσκονται σε διαφορετικά στάδια και υπό διαφορετικές συνθήκες. Όλες οι αναπτυσσόμενες χώρες, εξαιρουμένων των λιγότερο ανεπτυγμένων, θα πρέπει να υιοθετήσουν εθνικές στρατηγικές χαμηλών εκπομπών διοξειδίου του άνθρακα.
<P>
Οι αναπτυσσόμενες χώρες θα βρεθούν αντιμέτωπες με δαπάνες της τάξης περίπου των 100 δισεκατομμυρίων ευρώ για τη μείωση των εκπομπών τους και για την προσαρμογή τους στις επιπτώσεις της κλιματικής αλλαγής. Ένα μέρος της χρηματοδότησης θα προέλθει από τον ιδιωτικό τομέα, αλλά θα χρειαστεί επίσης διεθνής δημόσια χρηματοδότηση, συμπληρωματική της επίσημης αναπτυξιακής βοήθειας. Είναι υψίστης σημασίας να καθορίσουμε τον τρόπο διάρθρωσης αυτού του χρηματοδοτικού συστήματος, καθώς και την προέλευση και το ποσό της χρηματοδότησης, ώστε να διασφαλιστεί η επίτευξη μίας συμφωνίας στην Κοπεγχάγη.
<P>
Από την άλλη πλευρά, ο μηχανισμός καθαρής ανάπτυξης δυνάμει του πρωτοκόλλου του Κιότο θα πρέπει να αναμορφωθεί, προκειμένου οι πιστώσεις να χορηγούνται μόνο σε προγράμματα που επιτρέπουν την επίτευξη συμπληρωματικών μειώσεων. Οι οικονομικά πλέον προηγμένες αναπτυσσόμενες χώρες και οι οικονομικά πλέον ανταγωνιστικοί τομείς θα πρέπει να αποκλειστούν σταδιακά από τον εν λόγω μηχανισμό, ο οποίος έτσι θα πρέπει να επικεντρωθεί περισσότερο στις φτωχότερες χώρες, ιδίως στις χώρες της Αφρικής.
<SPEAKER ID="076" NAME="Justas Vincas Paleckis" AFFILIATION="S&amp;D">
(LT) Αντιμετωπίζοντας τις απειλές που απειλούν τον πλανήτη μας, η Ευρωπαϊκή Ένωση δίνει το παράδειγμα και στις υπόλοιπες ηπείρους. Ενισχύει επίσης τον αγώνα για την καταπολέμηση της κλιματικής αλλαγής. Επιπλέον, η Ευρωπαϊκή Ένωση είναι έτοιμη να τεθεί επικεφαλής και για το μέλλον, αλλά στον αγώνα αυτόν πρέπει να συστρατευτούν και οι χώρες που συμμετέχουν στη Διάσκεψη της Κοπεγχάγης.
<P>
Απαιτείται η παροχή πρόσθετης ενίσχυσης προς τις αναπτυσσόμενες χώρες. " οικονομική τους ανάπτυξη, όπως αυτή της Βραζιλίας, της Ρωσίας, της Ινδίας και της Κίνας (BRIC), πρέπει να βασίζεται σε "πράσινες τεχνολογίες". Μεγαλύτερη προσοχή πρέπει να αποδοθεί στην ανταλλαγή των πλέον προηγμένων τεχνολογιών και γνώσεων. " ΕΕ οφείλει να αποτελέσει παράδειγμα προς μίμηση, όχι μόνο προβαίνοντας σε δεσμεύσεις για τη μείωση των εκπομπών, αλλά και προάγοντας τις ανανεώσιμες πηγές ενέργειας και ενισχύοντας την ενεργειακή απόδοση.
<P>
Ας μην ξεχνάμε ότι και στην Ευρωπαϊκή Ένωση υπάρχει σημαντικό χάσμα μεταξύ των χωρών που εφαρμόζουν επιτυχώς νέες τεχνολογίες και εξοικονομούν ενέργεια και των χωρών που έχουν μείνει πολύ πίσω σε αυτόν τον τομέα. Θα πρέπει να καταβληθεί μία κοινή προσπάθεια για την κάλυψη αυτού του χάσματος, και τούτο θα αποτελέσει επίσης καλό παράδειγμα για όλους.
<SPEAKER ID="077" NAME="Eija-Riitta Korhola" AFFILIATION="PPE">
(FI) Κυρία Πρόεδρε, οφείλουμε να αναγνωρίσουμε ορισμένα γεγονότα. Πρώτον, οι προσπάθειές μας στον τομέα του κλίματος μέχρι στιγμής δεν έχουν αποφέρει κανένα όφελος. " στρατηγική μας έχει αποδειχθεί ατελέσφορη διότι οι εκπομπές αυξήθηκαν τόσο σε απόλυτους όσο και σε σχετικούς όρους. Σε αντίθεση με τις προσδοκίες μας, η ένταση του άνθρακα σε παγκόσμια κλίμακα αυξήθηκε στον ίδιο ακριβώς βαθμό με τις πραγματικές παγκόσμιες επενδύσεις που πραγματοποιήθηκαν στον συγκεκριμένο τομέα. Οι εκπομπές ανά τόνο παραγωγής στις χώρες που επικύρωσαν τη συμφωνία δεν μειώθηκαν κατά μεγαλύτερο ποσοστό σε σχέση με τις αντίστοιχες εκπομπές των χωρών που δεν συμμετέχουν στο πρωτόκολλο του Κιότο. " συμφωνία που διαθέτουμε είναι ελλιπής, και δεν έχει αντικατασταθεί από κάποια άλλη, που θα είναι καλύτερη, πιο ολοκληρωμένη, πιο αποτελεσματική και πιο φιλόδοξη.
<P>
Δεύτερον, είναι σκόπιμο να αναφερθεί ότι γνωρίζουμε λιγότερα από όσα πιστεύαμε ότι γνωρίζαμε πριν από λίγο καιρό. Παρότι οι εκπομπές αυξήθηκαν περισσότερο από ό,τι αναμενόταν, η θερμοκρασία του πλανήτη δεν ακολουθεί λογικά την αύξηση των εκπομπών. Έχει πλέον σταματήσει να αυξάνεται, και η ψύξη του πλανήτη προβλέπεται να συνεχιστεί κατά τα προσεχή έτη. Εντούτοις, το χρονικό διάστημα είναι πολύ μικρό για να συναχθεί οιοδήποτε συμπέρασμα ή για να μας επιτρέψει να διαγράψουμε από τη μνήμη μας το προηγούμενο πρότυπο υπερθέρμανσης. Ως εκ τούτου, αυτή η πληροφορία, η οποία προκαλεί σύγχυση στο ευρύ κοινό, δεν σημαίνει ότι δεν πρέπει πλέον να ανησυχούμε για την κλιματική αλλαγή, αλλά σημαίνει ότι πρέπει να διενεργήσουμε περαιτέρω έρευνα. Κατά συνέπεια, οι εκπομπές πρέπει σε κάθε περίπτωση να διατηρηθούν σε εύλογο επίπεδο, ανεξάρτητα από το εάν συντελείται ταχεία υπερθέρμανση ή όχι. Σημείο εκκίνησης για αυτό θα πρέπει να αποτελέσουν οι ιδέες σχετικά με τη βιώσιμη ανάπτυξη στο πλαίσιο της έκθεσης των "νωμένων Εθνών για τους αναπτυξιακούς στόχους της Χιλιετίας. " εν λόγω έκθεση δεν εξετάζει μόνο ενδελεχώς το θέμα του άνθρακα, αλλά και μία συνολική πολιτική για το κλίμα.
<P>
Τρίτον, διερχόμαστε μία οικονομική κρίση, και, κατά συνέπεια, έχουμε ευθύνη απέναντι στους πολίτες μας. Ό,τι κάνουμε πρέπει να χαρακτηρίζεται από σύνεση και αποτελεσματικότητα. Ο κόσμος δεν έχει πλέον την πολυτέλεια να αποδεχθεί μία ανεπαρκή συμφωνία για το κλίμα. Δεν επιτρέπεται να συνεχισθούν τα σφάλματα του Κιότο, και δεν χρειαζόμαστε μία μορφή συμφωνίας που θα αρκείται απλώς στη μετατόπιση των εκπομπών από την μία περιοχή του πλανήτη στην άλλη, χωρίς να συντελείται στην πραγματικότητα μείωσή τους. Λαμβάνοντας υπόψη ότι τα κριτήρια στα οποία βασίζεται επί του παρόντος η πολιτική για το κλίμα αφορούν τις εκπομπές από την παραγωγή και όχι από την κατανάλωση, η αιτία του προβλήματος μπορεί να εντοπιστεί σε άλλο σημείο. Δεδομένης της διαρροής άνθρακα που προκύπτει από αυτό το φαινόμενο, είναι επίσης πιθανό να μειωθούν μεν οι τοπικές εκπομπές, αλλά να αυξηθούν οι παγκόσμιες εκπομπές. Αντίθετα, χρειαζόμαστε τεράστιες επενδύσεις για την απεξάρτησή μας από τον άνθρακα και για τεχνολογίες που θα μειώνουν τις εκπομπές. Πουθενά δεν πρέπει να επιτρέπεται "βρώμικη" παραγωγή. Δεν μπορούμε να δημιουργούμε κενά, μολονότι το σύστημα εμπορίας δικαιωμάτων εκπομπών διοξειδίου του άνθρακα στην ΕΕ αποτελεί χαρακτηριστικό παράδειγμα αυτής της πρακτικής!
<SPEAKER ID="078" NAME="Ivari Padar" AFFILIATION="S&amp;D">
(ET) Κυρία Πρόεδρε, τα φιλόδοξα μέτρα για το κλίμα θα μπορούσαν να συμβάλουν στην επίλυση της υφιστάμενης οικονομικής κρίσης μέσω της δημιουργίας νέων θέσεων εργασίας και της αύξησης της οικονομικής δραστηριότητας. Ο Διεθνής Οργανισμός Ενέργειας κρίνει απαραίτητη την επίτευξη μιας συμφωνίας στην Κοπεγχάγη για τη στροφή των επενδύσεων, οι οποίες καθυστέρησαν λόγω της κρίσης, σε επενδύσεις στον τομέα της περιβαλλοντικά βιώσιμης ενέργειας.
<P>
Διακρίνω, μάλιστα, ευκαιρίες και για την πατρίδα μου, την Εσθονία. Χρειαζόμαστε ένα εκτεταμένο πρόγραμμα εξοικονόμησης ενέργειας, καθώς και μια φιλόδοξη και μακροπρόθεσμη προσέγγιση στον τομέα των ανανεώσιμων πηγών ενέργειας. Εντούτοις, δεν μπορούμε να αρκεστούμε σε αυτά. Είναι σκόπιμο να επανεξετάσουμε τη νομοθετική ρύθμισή μας στο πεδίο των μεταφορών και της υλικοτεχνικής υποδομής, να χρησιμοποιήσουμε φιλικά προς το περιβάλλον δομικά υλικά και τεχνολογικά μέσα, να μειώσουμε τη χρήση υλικών και χημικών στη βιομηχανία, να αναμορφώσουμε τις μεθόδους συσκευασίας που χρησιμοποιούνται στο λιανικό εμπόριο και να αναπτύξουμε τη βιολογική καλλιέργεια.
<P>
Αυτές και πολλές άλλες λύσεις θα αποτελέσουν τους θεμελιώδεις τομείς ανάπτυξης του μέλλοντος. Πολλές από αυτές τις λύσεις απαιτούν τις προσπάθειες των επιστημόνων μας· κάποιες όμως μπορούν να υλοποιηθούν μόνο χάρη στις δικές μας προσπάθειες.
<SPEAKER ID="079" NAME="Elisabetta Gardini" AFFILIATION="PPE">
(IT) Κυρία Πρόεδρε, κυρίες και κύριοι, παρατήρησα ότι αναφέρθηκε αρκετές φορές η ψηφοφορία που διεξήχθη εχθές στην Επιτροπή Περιβάλλοντος, Δημόσιας Υγείας και Ασφάλειας των Τροφίμων.
<P>
Θα ήθελα, ωστόσο, να καταστήσω σαφές ότι δεν είναι δυνατόν όλα να εντάσσονται σε μία και μοναδική απόλυτη ιδεολογική θέση. Ακούσαμε από τους βουλευτές συναδέλφους μας πολλές απόψεις, οι οποίες διαφέρουν πολύ μεταξύ τους, ακόμα περισσότερο δε ποικίλλουν και, ακόμα περισσότερο, βασίζονται στην κοινή λογική· επομένως, δεδομένου ότι αποτυπώνουν πολύ καλύτερα την πραγματικότητα, θεωρώ ότι είναι πολύ πιθανό να προσφέρουν πραγματικές λύσεις.
<P>
" επιστήμη δεν είναι τοτέμ. Όποτε υποπέσαμε στο σφάλμα να απομονώσουμε ένα θέμα σε τόσο στενά ιδεολογικά πλαίσια, δεν δόθηκαν λύσεις, αλλά επήλθε ο όλεθρος. " Ευρώπη θα έπρεπε να είναι ειδήμων σε αυτό, να μην επαναλαμβάνει δηλαδή τα ίδια σφάλματα, ακόμα και όταν αυτά λαμβάνουν διαφορετικές μορφές και ετικέτες που μοιάζουν, φαινομενικά, πολύ φιλικότερες. Οφείλω να επισημάνω ότι αυτή καθεαυτή η οδηγία για την εμπορία δικαιωμάτων εκπομπής ορίζει επακριβώς ότι αυτή η τακτική υψηλών αρχών που ακολουθεί η Ευρωπαϊκή Ένωση πρέπει να αξιολογηθεί από την Επιτροπή, ανάλογα με την έκβαση της Διάσκεψης της Κοπεγχάγης.
<P>
Πρέπει να μεταβούμε στη Διάσκεψη της Κοπεγχάγης με σταθερές θέσεις και σαφείς ιδέες βεβαίως, έχοντας όμως και ως απόλυτο σκοπό τον δίκαιο επιμερισμό των προσπαθειών μας, πρωτίστως και κατ' εξοχήν, με όλες τις εκβιομηχανισμένες χώρες, οι οποίες πρέπει να αποδεχτούν αντίστοιχους στόχους μείωσης των εκπομπών. Επιπλέον, πρέπει να έχουμε κατά νου αυτό που πολύ σωστά διατύπωσε η κ. Grossetête, ήτοι ότι δεν μπορούμε πλέον να μην προβούμε σε διαφοροποιήσεις μεταξύ των αναπτυσσόμενων χωρών: ορισμένες χώρες βρίσκονται πράγματι στο στάδιο της ανάπτυξης και κάποιες άλλες αποτελούν νέες αναδυόμενες οικονομίες, όπως η Ινδία, η Κίνα και η Βραζιλία. Αυτές οι χώρες οφείλουν εξίσου να αναλάβουν τις δικές τους δεσμεύσεις.
<P>
Εάν, λοιπόν, δεν επιτευχθεί ένα ισορροπημένο αποτέλεσμα στην Κοπεγχάγη, εγώ προσωπικά, από την άλλη πλευρά, παροτρύνω σθεναρά την Ευρωπαϊκή Ένωση να εξακολουθήσει να διασφαλίζει τη δωρεάν κατανομή των δικαιωμάτων εκπομπής, σύμφωνα με την οδηγία 2003/87/ΕΚ. Πρόκειται για κομβικά σημεία. Θέλουμε το πρωτόκολλο του Κιότο αυτό καθεαυτό να διατηρήσει τη σημασία του για το περιβάλλον και, πάνω από όλα, θέλουμε να αποφύγουμε τη δημιουργία μίας χρηματοοικονομικής φούσκας εις βάρος των ευρωπαϊκών επιχειρήσεων.
<SPEAKER ID="080" NAME="Vincent Peillon" AFFILIATION="S&amp;D">
(FR) Κυρία Πρόεδρε, όπως επανειλημμένως δήλωσαν σήμερα το πρωί συνάδελφοι βουλευτές, το πρόβλημα της χρηματοδότησης των αναπτυσσόμενων χωρών για την καταπολέμηση της υπερθέρμανσης του πλανήτη ενδέχεται να προκαλέσει την αποτυχία της συνόδου κορυφής στην Κοπεγχάγη, ενώ όλοι προσβλέπουμε στην επιτυχή της έκβαση.
<P>
Ωστόσο, όπως όλοι γνωρίζουμε, οι χώρες αυτές αποτελούν συχνά τα κύρια θύματα της υπερθέρμανσης του πλανήτη, αν και δεν ευθύνονται για αυτό το φαινόμενο. Οι εκβιομηχανισμένες χώρες έχουν θεσπίσει μια σημαντική δέσμη μέτρων χρηματοδοτικής ενίσχυσης. Επί του παρόντος, η δέσμη αυτή δεν είναι επαρκής, ενώ ακόμα και τα δηλωμένα ποσά δεν τηρούνται επί της ουσίας. Αυτός είναι ο λόγος που μας υποχρεώνει, και θα μας υποχρεώσει, να προβούμε στην εξεύρεση νέων χρηματοδοτικών πόρων.
<P>
Ακολουθώντας το παράδειγμα της Επιτροπής Ανάπτυξης, η Επιτροπή Περιβάλλοντος, Δημόσιας Υγείας και Ασφάλειας των Τροφίμων αναγνώρισε ότι είναι πλέον αναγκαίο να εξετασθεί το ενδεχόμενο καθιέρωσης ενός φόρου επί των χρηματοπιστωτικών συναλλαγών κατά τα πρότυπα του φόρου Tobin. Αυτός ο φόρος της τάξης του 0,01% επί των κερδοσκοπικών συναλλαγών θα μπορούσε να αποφέρει 100 δισεκατομμύρια δολάρια "ΠΑ ετησίως· με άλλα λόγια, το ποσό που εκτιμάται ότι θα απαιτηθεί έως το 2020 για την καταπολέμηση της υπερθέρμανσης του πλανήτη στις αναπτυσσόμενες χώρες.
<P>
Συνεπώς, ακολουθώντας το παράδειγμα ορισμένων εθνικών πολιτικών αρχηγών, το Κοινοβούλιο αναλαμβάνει τις ευθύνες του. Θα ήθελα να πληροφορηθώ ποια είναι η θέση του Συμβουλίου και της Επιτροπής, και εάν προτίθενται να μας στηρίξουν σε αυτό το σημείο.
<SPEAKER ID="081" NAME="Lena Ek" AFFILIATION="ALDE">
(SV) Κυρία Πρόεδρε, ο πλανήτης βρίσκεται επί του παρόντος αντιμέτωπος με τρεις μείζονες κρίσεις: τη χρηματοπιστωτική κρίση, την κρίση στον τομέα της απασχόλησης και την κρίση του κλίματος. Οι λύσεις που αναζητούμε από κοινού πρέπει να συμβάλουν στη διευθέτηση και των τριών αυτών κρίσεων. Οι επιχειρήσεις μας αντιμετωπίζουν μεγάλες προκλήσεις, αλλά παρουσιάζονται επίσης μεγάλες ευκαιρίες για τη δημιουργία νέων θέσεων εργασίας και για τη διευθέτηση πολλών κοινωνικών κρίσεων. Εάν αξιοποιηθούν με τον δέοντα τρόπο, με τις σωστές αποφάσεις και με αρκετά αυστηρές αποφάσεις από τους επικεφαλής των διαπραγματεύσεων, θα μπορούσαμε να γίνουμε μάρτυρες μίας γενικότερης ανανέωσης και μίας νέας, περιβαλλοντικά βιώσιμης οικονομίας σε παγκόσμια κλίμακα.
<P>
Οι άνθρωποι σε κάθε γωνιά του πλανήτη προσδοκούν δραστικά μέτρα από τη Διάσκεψη της Κοπεγχάγης. Οφείλουμε να γνωρίζουμε εκ των προτέρων ότι οι "ΠΑ θα επιδιώξουν λύσεις που θα βασίζονται στην αγορά, η Ευρώπη θα επιδιώξει λύσεις που θα βασίζονται στη νομοθεσία και η Κίνα θα επιδιώξει να επιλύσει μόνη της τα δικά της εσωτερικά κοινωνικά προβλήματα. Διαφοροποιήσεις ως προς την προσέγγιση υπάρχουν επίσης και στους κόλπους της Ευρώπης. Στο Ευρωπαϊκό Κοινοβούλιο, υπάρχουν βουλευτές οι οποίοι θέλουν τη θέσπιση κατώτατων ορίων σε τόσο υψηλά επίπεδα που θα είναι αδύνατον να επιτευχθεί λύση στην Κοπεγχάγη, ενώ κάποιοι άλλοι βουλευτές θέλουν να επιμείνουν σε προαιρετικές μόνο λύσεις.
<P>
Το μέλλον βρίσκεται σε μία πράσινη, φιλελεύθερη οικονομία της αγοράς. Πρέπει να διασφαλίσουμε ότι θα παρασχεθεί η δυνατότητα στους καταναλωτές να χρησιμοποιήσουν τη δύναμή τους στην αγορά μέσω της γνώσης και της διαφάνειας.
<SPEAKER ID="082" NAME="Rareş-Lucian Niculescu" AFFILIATION="PPE">
(RO) " αποψίλωση των δασών, που συχνά αναφέρεται ακροθιγώς στην παρούσα συζήτηση, αποτελεί σίγουρα ένα φαινόμενο που πλήττει κυρίως τις αναπτυσσόμενες χώρες. Εντούτοις, πριν επιρρίψουμε τις ευθύνες σε αυτές τις χώρες, χρειάζεται να συνειδητοποιήσουμε ότι η αποψίλωση καλύπτει ορισμένες ανάγκες επιβίωσης.
<P>
Θα ήθελα να αναφέρω στη σημερινή συζήτηση τα συμπεράσματα μίας μελέτης που διενεργήθηκε πρόσφατα όπου επισημαίνεται ότι οι μισές περίπου γεωργικές περιοχές του πλανήτη έχουν τουλάχιστον 10% δασική κάλυψη. Αυτές οι γεωργικές περιοχές καλύπτονται από δασική βλάστηση η οποία αντιστοιχεί στη διπλάσια έκταση του τροπικού δάσους του Αμαζονίου. Φρονώ ότι αυτή διαπίστωση μας επιτρέπει να συνειδητοποιήσουμε την αξία της εν λόγω βλάστησης. Εξυπακούεται ότι οι γεωργοί πρέπει να καταβάλουν μεγαλύτερες προσπάθειες για την προστασία αυτής της βλάστησης, εφόσον λάβουν επαρκείς χρηματοδοτικούς πόρους.
<P>
Μία άλλη πτυχή που θα μπορούσε επίσης να ληφθεί υπόψη είναι η προώθηση στρωματοποιημένων αγροδασικών συστημάτων που να συνδυάζουν τις καλλιέργειες με τα δέντρα. Καλλιέργειες αυτού του τύπου, οι οποίες είναι λιγότερο βιώσιμες από τις μονοκαλλιέργειες, συχνά εγκαταλείπονται. Θεωρώ ότι κάθε λύση που στοχεύει στην πρόληψη της αποψίλωσης των δασών πρέπει να περικλείει επίσης συστήματα αποζημίωσης των γεωργών, συμπεριλαμβανομένων των γεωργών της Ευρώπης που ασχολούνται με αυτές τις μορφές στρωματοποιημένων καλλιεργειών.
<SPEAKER ID="083" NAME="Judith A. Merkies" AFFILIATION="S&amp;D">
(EN) Κυρία Πρόεδρε, "επιτυχία ή αποτυχία, ιδού το ερώτημα". Έχουν αναφερθεί όλες οι μορφές κρίσεων, αλλά λησμονήθηκε μία σε συνδυασμό με την υπερθέρμανση του πλανήτη, και αυτή είναι η κρίση της εμπιστοσύνης της κοινής γνώμης στην πολιτική.
<P>
Συμφωνώ με τον κ. Carlgren. Ας μην μετατρέψουμε το θέμα σε διαγωνισμό ομορφιάς σχετικά με το ποιος είναι περισσότερο ή λιγότερο φιλόδοξος, περισσότερο ή λιγότερο ρεαλιστής, ή περισσότερο ή λιγότερο διατεθειμένος να πληρώσει. Επειδή διακυβεύονται πάρα πολλά, χρειάζεται να καταστούν σαφή τέσσερα πράγματα: χρειαζόμαστε μία σαφή και φιλόδοξη πολιτική στάση· χρειαζόμαστε μία σαφή δέσμευση· χρειαζόμαστε σαφή τακτική και σαφείς προθεσμίες· και, τελευταίο αλλά εξίσου σημαντικό, χρειαζόμαστε διαφάνεια στη χρηματοδοτική ενίσχυση. Εάν η Κοπεγχάγη δεν στεφθεί με απόλυτη επιτυχία, δεν πρέπει να πανικοβληθούμε και να αρχίσουμε να επιρρίπτουμε ευθύνες, αλλά πρέπει να ορίσουμε μία σαφή διαδικασία και ένα ακριβές χρονοδιάγραμμα προκειμένου να καταλήξουμε σε κάποιο αποτέλεσμα. Ας δείξουμε ότι είμαστε αξιόπιστοι και υπεύθυνοι, τόσο για τον καθορισμό στόχων όσο και για μια δίκαιη χρηματοδοτική προοπτική.
<SPEAKER ID="084" NAME="Graham Watson  (ALDE">
). - (EN) Κυρία Πρόεδρε, γίνεται πολύ συχνά λόγος για το λιώσιμο των παγετώνων, αλλά εκτός από την Αρκτική και την Ανταρκτική, υπάρχει και ο "τρίτος πόλος": το κάλυμμα πάγου των Ιμαλαΐων και οι παγετώνες του που παρέχουν νερό σε περίπου δύο δισεκατομμύρια ανθρώπους -σχεδόν το ένα τρίτο του παγκόσμιου πληθυσμού- στην Κίνα, την Ινδία και σε άλλες περιοχές της ηπείρου.
<P>
Οι παγετώνες αυτοί υποχωρούν με ταχύ ρυθμό λόγω της αιθάλης που προέρχεται σε μεγάλο βαθμό από τον εκβιομηχανισμό, αλλά και από τις γεννήτριες που λειτουργούν με ορυκτά καύσιμα και χρησιμοποιούνται στη γεωργία, και θα στερήσουν από δισεκατομμύρια ανθρώπους την παροχή πόσιμων και αρδευτικών υδάτων. " Ευρωπαϊκή Ένωση πρέπει να αναγνωρίσει ότι θα χρειαστεί η παροχή ενίσχυσης για τη βελτίωση της ποιότητας του χρησιμοποιούμενου εξοπλισμού και τον περιορισμό του ρυπογόνου αντικτύπου των δραστηριοτήτων της.
<P>
Εκτιμώ ότι η πτυχή αυτή θα πρέπει να συμπεριληφθεί στην ημερήσια διάταξη για την Κοπεγχάγη, αλλά και στην ημερήσια διάταξη για την προσεχή σύνοδο κορυφής μεταξύ της Ευρωπαϊκής Ένωσης και της Ινδίας και για τις λοιπές συνόδους κορυφής με τις πληγείσες χώρες. Εάν δεν συνδράμουμε αυτές τις χώρες, δεν θα είμαστε σε θέση να αποτρέψουμε το λιώσιμο των παγετώνων στα Ιμαλάια ή σοβαρά προβλήματα υδροδότησης για το ένα τρίτο του πληθυσμού της ανθρωπότητας.
<SPEAKER ID="085" NAME="Iosif Matula" AFFILIATION="PPE">
(RO) Ζούμε σε έναν πλανήτη που χαρακτηρίζεται από ποικίλους κλιματικούς τύπους. Εντούτοις, υπάρχει ένας μόνο παράγοντας που επιδρά σε όλα αυτά: η κλιματική αλλαγή. " πραγματικότητα μας καταδεικνύει ότι οι επιπτώσεις αυτής της αλλαγής δεν σέβεται σύνορα ή γεωγραφικές περιοχές. Όλοι μας ανεξαιρέτως πληττόμαστε από αυτήν με ποικίλους τρόπους, είτε υπό τη μορφή πλημμυρών, ξηρασιών και πυρκαγιών είτε υπό τη μορφή ισχυρών καταιγίδων.
<P>
" κύρια αιτία των εν λόγω καταστροφών είναι προφανώς η αχαλίνωτη ανάπτυξη ορισμένων κατηγοριών δραστηριοτήτων που προκαλούν την αύξηση των εκπομπών διοξειδίου του άνθρακα και την υπερθέρμανση του πλανήτη. Σύμφωνα με τρέχουσες στατιστικές, το ποσοστό των κατά κεφαλήν εκπομπών διοξειδίου άνθρακα ενδέχεται να είναι εκατοντάδες φορές υψηλότερο στις ανεπτυγμένες χώρες έναντι του αντίστοιχου ποσοστού στις αναπτυσσόμενες χώρες.
<P>
Δεδομένης της παρούσας κατάστασης, αισθάνομαι υποχρεωμένος να θέσω την εξής ρητορική ερώτηση: έχουμε ή δεν έχουμε το καθήκον να συνδράμουμε τις αναπτυσσόμενες χώρες με πρωτοβουλίες και τεχνολογίες προκειμένου να διατηρήσουμε τον πλανήτη μας καθαρό; Νομίζω ότι η απάντηση είναι προφανής. Ως εκ τούτου, δεν μπορούμε επ' ουδενί λόγω να χρονοτριβούμε με την έγκριση ειδικών μέτρων, όχι μόνο προς δικό μας όφελος, αλλά και προς όφελος των μελλοντικών γενεών.
<SPEAKER ID="086" NAME="Liisa Jaakonsaari" AFFILIATION="S&amp;D">
(FI) Κυρία Πρόεδρε, είναι πολύ σημαντικό να στραφούμε προς έναν κόσμο χαμηλών εκπομπών διοξειδίου άνθρακα με δίκαιο τρόπο και να υιοθετήσουμε ένα σύστημα βιώσιμης πολιτικής, διότι η αγορά δεν έχει ποτέ χρόνο για δικαιοσύνη. Αυτός είναι ο λόγος για τον οποίο η Διάσκεψη της Κοπεγχάγης είναι τόσο σημαντική.
<P>
Θα ήθελα ο υπουργός Carlgren να είχε δώσει μεγαλύτερη σημασία στον καθορισμό προτεραιοτήτων. Θέσατε προτεραιότητα σε όλα τα θέματα χωρίς έτσι να προκρίνετε κάτι.
<P>
Θεωρώ ότι η πολιτική για το κλίμα πρέπει επίσης να διαδραματίσει καθοριστικό ρόλο στις επιπτώσεις της διανομής του εισοδήματος. Πώς μπορούμε επίσης να διευκολύνουμε την προσαρμογή των νοικοκυριών των χαμηλότερων εισοδημάτων της Ευρώπης; Υπάρχει κάποια χώρα στην Ευρώπη που να έχει εξετάσει το ζήτημα αυτό; Για παράδειγμα, θα μπορούσε να γίνει μια πιο ευέλικτη χρήση των διαρθρωτικών ταμείων προκειμένου να προωθηθεί η πράσινη διαρθρωτική αλλαγή. Δεν αρκεί να σώσουμε τον πλανήτη: πρέπει να σώσουμε και τους κατοίκους του.
<SPEAKER ID="087" NAME="András Gyürk" AFFILIATION="PPE">
(HU) Κυρία Πρόεδρε, ένα από τα καίρια θέματα της επικείμενης συνόδου κορυφής της Κοπεγχάγης για το κλίμα μπορεί να είναι η δασική διαχείριση. Πράγματι, δεν είναι συμπτωματικό το γεγονός ότι στην ατμόσφαιρα συσσωρεύονται περισσότερα επιβλαβή αέρια λόγω της αποψίλωσης των δασών από ό,τι λόγω των μεταφορών, για παράδειγμα. " αδυναμία διευθέτησης αυτής της κατάστασης εντείνεται λόγω του ότι, σύμφωνα με εκτιμήσεις, σχεδόν το 40% της υλοτομικής δραστηριότητας παγκοσμίως ασκείται παράνομα.
<P>
Όταν αναφερόμαστε στην υλοτομία, η πρώτη σκέψη όλων μας είναι τα τροπικά δάση, αλλά δεν χρειάζεται να πάμε τόσο μακριά. Σύμφωνα με μία μελέτη που δημοσιεύθηκε πρόσφατα, το ένα τρίτο της ξυλείας που χρησιμοποιείται στην Ουγγαρία υλοτομείται παράνομα. Ελλείψει κυρώσεων στον τομέα αυτόν, το προβάδισμα που έχουν εμφανώς αποκτήσει οι ανανεώσιμες πηγές ενέργειας αποκρύπτει ουσιαστικά την εν μέρει παράνομη καύση και υλοτόμηση των δένδρων. Βάσει των προαναφερθέντων, οφείλουμε να καταστήσουμε αυστηρότερους τους κανονισμούς που διέπουν τη βιώσιμη δασική διαχείριση. " σύνοδος κορυφής της Κοπεγχάγης σχετικά με το κλίμα μπορεί να παράσχει τη δυνατότητα για την ενσωμάτωση της δασικής διαχείρισης στα συστήματα της προστασίας του κλίματος.
<SPEAKER ID="088" NAME="Mairead McGuinness" AFFILIATION="PPE">
(EN) Κυρία Πρόεδρε, στο πλαίσιο της παρούσας συζήτησης σχετικά με την κλιματική αλλαγή πρέπει να αναφερθεί το ζήτημα της επισιτιστικής ασφάλειας, ειδικότερα για τις αναπτυσσόμενες χώρες. Είναι πολύ δύσκολο να ζητήσουμε από τους ανθρώπους να μεριμνήσουν για τον μετριασμό της κλιματικής αλλαγής εάν δεν καλύπτονται οι βασικές ανάγκες τους για τροφή. Πρέπει να τους επιτρέψουμε να χρησιμοποιήσουν τις βέλτιστες διαθέσιμες τεχνολογίες για να παράγουν, με βιώσιμο τρόπο, τρόφιμα που να μην βλάπτουν το περιβάλλον, και να αντιμετωπίσουν το ζήτημα της κλιματικής αλλαγής.
<P>
Θα ήθελα να εκφράσω την ανησυχία μου σε σχέση με τον Παγκόσμιο Οργανισμό Εμπορίου και μία συμφωνία για τη γεωργία η οποία δεν λαμβάνει υπόψη τον αντίκτυπο, για παράδειγμα, της αποψίλωσης των δασών στη Βραζιλία, καθώς αυτή προμηθεύει βοδινό κρέας στην Ευρωπαϊκή Ένωση. Αυτά είναι ιδιαίτερα σύνθετα ζητήματα. Ενδέχεται να επιλύσουμε ένα πρόβλημα σε μία περιοχή και να δημιουργήσουμε ένα άλλο κάπου αλλού. Είναι προφανές ότι χρειαζόμαστε μία παγκόσμια συμφωνία για την αντιμετώπιση της κλιματικής αλλαγής, αλλά χρειάζεται επίσης να αναγνωρίσουμε το ιδιαίτερα σοβαρό ζήτημα της επισιτιστικής ασφάλειας.
<SPEAKER ID="089" NAME="Andrew Henry William Brons" AFFILIATION="NI">
(EN) Κυρία Πρόεδρε, η απόδειξη δεν είναι ότι τα αυξανόμενα επίπεδα διοξειδίου άνθρακα οδηγούν στην άνοδο της θερμοκρασίας, αλλά ότι η αιτιώδης σχέση είναι ακριβώς η αντίστροφη· όμως, φυσικά και δεν πρέπει να αφήσουμε τα γεγονότα να εμποδίσουν μια επιτυχία.
<P>
Μολαταύτα, ας δεχτούμε προς το παρόν ότι οι ανθρωπογενείς εκπομπές είναι αρνητικές για διάφορους λόγους. Για ποιον λόγο, τότε, το βρετανικό Εργατικό Κόμμα στηρίζει επιθετικούς και παράνομους πολέμους που όχι μόνο σκοτώνουν βρετανούς στρατιώτες, Ιρακινούς, Αφγανούς, και, στο μέλλον, Ιρανούς, αλλά και παράγουν ολοένα και περισσότερες παγκόσμιες εκπομπές;
<SPEAKER ID="090" NAME="Edite Estrela" AFFILIATION="S&amp;D">
(PT) " Κοπεγχάγη αποτελεί μία μεγάλη ευκαιρία για την επίτευξη μιας παγκόσμιας συμφωνίας προτού να είναι πολύ αργά. Για πρώτη φορά, οι "νωμένες Πολιτείες έχουν μία κυβέρνηση προσηλωμένη στην εξεύρεση λύσεων, ενώ θετικά είναι επίσης τα μηνύματα από άλλες χώρες, όπως η Ιαπωνία. Εντούτοις, χρειαζόμαστε μία νέα προσέγγιση για την κλιματική αλλαγή η οποία να λαμβάνει υπόψη τον αντίκτυπό της στην ασφάλεια, την οικονομική ανάκαμψη, τη μετανάστευση, αλλά και στην καταπολέμηση της τρομοκρατίας. Δεν πρέπει επίσης να ξεχνάμε ότι η κλιματική αλλαγή θα απαιτήσει τη συμβολή της επιστήμης, της τεχνολογίας και της οικονομίας.
<P>
Το μεγαλύτερο εμπόδιο για την επίτευξη συμφωνίας στην Κοπεγχάγη είναι το ζήτημα της χρηματοδότησης. Δεν μπορεί να υπάρξει συμφωνία, εάν δεν υπάρξει χρηματοδότηση προσαρμοσμένη στις αναπτυσσόμενες χώρες. Επιπροσθέτως, κύριε Επίτροπε, πρέπει να επισημανθεί ότι η ήδη υπάρχουσα χρηματοδότηση δεν είναι αρκετή. Οι ανεπτυγμένες χώρες οφείλουν να δώσουν το παράδειγμα, θέτοντας φιλόδοξους στόχους μείωσης των εκπομπών κατά τουλάχιστον 30% και συνδράμοντας τις αναπτυσσόμενες χώρες προσφέροντας χρηματοδότηση και τεχνολογία.
<SPEAKER ID="091" NAME="Milan Zver" AFFILIATION="PPE">
(SL) Καλησπέρα, κυρία Πρόεδρε, κύριε Επίτροπε, κύριε Carlgren, κυρίες και κύριοι και αγαπητοί επισκέπτες, συμπεριλαμβανομένων υμών που έχετε έλθει από τη Σλοβενία. Επιτρέψτε μου να σας υπενθυμίσω εν συντομία ένα πράγμα: η Διάσκεψη της Κοπεγχάγης διεξάγεται εν μέσω μιας χρονικής περιόδου που θα μπορούσε να χαρακτηριστεί κακή. Βρισκόμαστε στη μέση μιας κρίσης, η οποία δυσχεραίνει τη λήψη αυτού του είδους των αποφάσεων που είναι απαραίτητες για σοβαρά και σημαντικά ζητήματα τον προσεχή Δεκέμβριο στην Κοπεγχάγη.
<P>
Εντούτοις, επιτρέψτε μου να επισημάνω ότι η Διάσκεψη της Κοπεγχάγης θα στεφθεί με επιτυχία μόνον εάν στηρίξει τόσο την περιβαλλοντική όσο και την κοινωνική διάσταση των ζητημάτων, ήτοι εάν επιτύχουμε να μειώσουμε ή να συμφωνήσουμε να μειώσουμε τις εκπομπές. Επί του αποτελέσματος αυτού, το Συμβούλιο και η Επιτροπή δεν έχουν ακόμα επιτύχει μια συμφωνία επί των στόχων που θα πρέπει να υλοποιηθούν έως το 2020. Επιπλέον, η Διάσκεψη της Κοπεγχάγης θα στεφθεί με επιτυχία μόνον εάν διασφαλιστεί βιώσιμη ανάπτυξη, εάν συμπεριληφθεί επίσης η κοινωνική διάσταση και, ειδικότερα, εάν εμείς, η αναπτυγμένη περιοχή του πλανήτη κατορθώσουμε να χρηματοδοτήσουμε τις αναπτυσσόμενες χώρες. Σε περίπτωση που δεν συμβεί κάτι τέτοιο, θεωρώ ότι η δική μας γενιά θα έχει χάσει μία μοναδική ιστορική ευκαιρία.
<SPEAKER ID="092" NAME="Elżbieta Katarzyna Łukacijewska" AFFILIATION="PPE">
(PL) Κυρία Πρόεδρε, στο πλαίσιο της παρούσας συζήτησης, θα ήθελα να επιστήσω την προσοχή σε δύο θέματα. Πρώτον, κατά την υποβολή πρότασης σχετικά με τον περιορισμό των εκπομπών διοξειδίου άνθρακα και τη διάθεση πόρων στις αναπτυσσόμενες χώρες, δεν πρέπει να ξεχνάμε την υφιστάμενη οικονομική και χρηματοπιστωτική κατάσταση που επέφερε η παγκόσμια κρίση, διότι ο καθορισμός στόχων είναι μεν πολύ σημαντικός, αλλά φρονώ ότι η υλοποίησή τους είναι ακόμα σημαντικότερη.
<P>
Δεύτερον, οφείλουμε να δώσουμε προσοχή στο ζήτημα της ευαισθητοποίησης των πολιτών και στην ανάγκη της αλλαγής στον τομέα των οικολογικών ζητημάτων. " έρευνα που διενεργήθηκε πέρυσι, κατά την περίοδο της διάσκεψης για το κλίμα στο Πόζναν, κατέδειξε ότι η κοινωνία θεωρεί πράγματι ότι η κλιματική αλλαγή αποτελεί σοβαρό πρόβλημα, αλλά πιστεύει ότι η επίλυση αυτού του προβλήματος εναπόκειται αποκλειστικά στις αρχές. Ως εκ τούτου, πρέπει να απευθύνουμε έκκληση, να οργανώσουμε μια εκστρατεία ενημέρωσης, η οποία θα αλλάξει τη στάση των πολιτών και θα προωθήσει πρότυπα συμπεριφοράς με στόχο την ενίσχυση της αποδοτικότητας ή τη μείωση της κατανάλωσης ενέργειας στα νοικοκυριά. Χρειαζόμαστε μία εκστρατεία προκειμένου ο κόσμος να συνειδητοποιήσει ότι ο τρόπος ζωής μας, και ο τρόπος εργασίας μας, είναι συνυφασμένος με ένα οικονομικό και οικολογικό τίμημα.
<SPEAKER ID="093" NAME="Silvia-Adriana Ţicău" AFFILIATION="S&amp;D">
(RO) Οι μηχανισμοί ανάπτυξης και συνεργασίας, καθώς και η διάθεση σημαντικών πόρων για τις αναπτυσσόμενες χώρες προκειμένου για την καταπολέμηση της κλιματικής αλλαγής αποτελούν σημαντικά ζητήματα όσον αφορά τη σύναψη της διεθνούς εκείνης συμφωνίας που θα διαδεχθεί τη συμφωνία του Κιότο.
<P>
Εντούτοις, το καλύτερο επιχείρημα για να πειστούν τα άλλα κράτη να συμμορφωθούν προς εκείνη τη συμφωνία που θα διαδεχθεί τη συμφωνία του Κιότο αποτελούν τα μέτρα που εγκρίνει η Ευρωπαϊκή Ένωση προκειμένου να εκπληρώσει τις δεσμεύσεις που έχει ήδη αναλάβει.
<P>
Στην περίπτωση των τομέων που δεν υπάγονται στο σύστημα εμπορίας δικαιωμάτων εκπομπών διοξειδίου άνθρακα, τα μέτρα που εξετάζονται ενδέχεται να περιλαμβάνουν τις ακόλουθες πτυχές: ανακαίνιση κτιρίων με χαμηλή ενεργειακή απόδοση, δημιουργία ενός ταμείου για την ενεργειακή απόδοση σε κάθε κράτος μέλος· και σημαντική αύξηση της συνεισφοράς του ΕΤΠΑ η οποία μπορεί να χρησιμοποιηθεί για την προαγωγή της ενεργειακής απόδοσης των κτιρίων και την ανάπτυξη μέσων μαζικής μεταφοράς. Τα μέτρα αυτά θα μας επιτρέψουν να δημιουργήσουμε περί τις 7 εκατομμύρια νέες θέσεις εργασίας σε ολόκληρη την Ευρώπη έως το 2020.
<P>
Στην περίπτωση των τομέων που υπάγονται στο σύστημα εμπορίας δικαιωμάτων εκπομπών διοξειδίου άνθρακα, απαιτούνται χρηματοδοτικοί μηχανισμοί για την οικονομία χαμηλών εκπομπών διοξειδίου του άνθρακα. Ο εκσυγχρονισμός της τεχνολογίας που χρησιμοποιούν οι ευρωπαϊκές εταιρείες οι οποίες δραστηριοποιούνται στον τομέα της παραγωγής ενέργειας ή της μεταλλουργίας θα τους παράσχει τη δυνατότητα να χρησιμοποιούν μια φιλική προς το περιβάλλον μέθοδο παραγωγής.
<SPEAKER ID="094" NAME="Seán Kelly" AFFILIATION="PPE">
(EN) Κυρία Πρόεδρε, πολλοί ομιλητές αναφέρθηκαν, πολύ σωστά, στην αποψίλωση των δασών - τόσο στη βιομηχανική όσο και στην ιδιωτική αποψίλωση.
<P>
Αυτό το διαπίστωσα ιδίοις όμμασι, όταν εργαζόμουν εθελοντικά στην Αφρική, και έβλεπα, επί καθημερινής βάσης, ανθρώπους να σκαρφαλώνουν στο βουνό, να περνούν εκεί ολόκληρη την ημέρα τους κόβοντας ξύλα με το μικρό τους τσεκούρι, και να κατεβαίνουν το απόγευμα κουβαλώντας στο κεφάλι ή στο ποδήλατό τους το δεματάκι τους με τα ξύλα.
<P>
Είναι ολοφάνερο ότι η κατάσταση αυτή δεν μπορεί να καταπολεμηθεί χωρίς την αντιμετώπιση του συνολικού προβλήματος της παγκόσμιας φτώχειας, διότι τα μεμονωμένα άτομα δεν πρόκειται να σταματήσουν να κόβουν ξύλα για το ευρύτερο συμφέρον της κοινωνίας εάν κάτι τέτοιο ια σημαίνει ότι τα άτομα αυτά θα λιμοκτονούν. Κατά συνέπεια, η κλιματική αλλαγή και η παγκόσμια φτώχεια θα πρέπει να αντιμετωπιστούν μαζί.
<SPEAKER ID="095" NAME="Diane Dodds" AFFILIATION="NI">
(EN) Κυρία Πρόεδρε, στην παρούσα αίθουσα έγινε πολύς λόγος σήμερα το πρωί για τον ρόλο που καλούνται να διαδραματίσουν οι αναπτυσσόμενες χώρες στην αντιμετώπιση της κλιματικής αλλαγής, και αυτό όντως αληθεύει. Όπως πολλοί άλλοι ομιλητές, θα ήθελα και εγώ να επιστήσω την προσοχή στο γεγονός ότι, για να συμβεί αυτό σε περιοχές με μεγάλη φτώχεια, το παρόν Σώμα, το Συμβούλιο και η Επιτροπή θα πρέπει να συνειδητοποιήσουν το ενεχόμενο κόστος και την ανάγκη εφαρμογής μίας στρατηγικής για τον σκοπό αυτόν.
<P>
Ωστόσο, δεν θα ήθελα να φύγω από την παρούσα αίθουσα χωρίς να επισημάνω ότι, σε περιοχές όπως η δική μου στη βόρεια Ιρλανδία, ήτοι σε περιοχές με υψηλές ενεργειακές δαπάνες, πρέπει επίσης να καταβληθούν προσπάθειες, προκειμένου να ληφθούν υπόψη οι μεινεκτούντες -εκεί όπου καταγράφονται υψηλά επίπεδα ενεργειακής φτώχειας μεταξύ των μειονεκτούντων, εκεί όπου η οικονομική μας βάση στηρίζεται σε μικρές επιχειρήσεις- κατά την εξέταση των δαπανών για την αντιμετώπιση της κλιματικής αλλαγής.
<SPEAKER ID="096" NAME="Zoran Thaler" AFFILIATION="S&amp;D">
(SL) Θα ήθελα να εκφράσω τη συμφωνία μου με τους θεμελιώδεις στόχους της στρατηγικής μας, ήτοι την πρόληψη της αύξησης της θερμοκρασίας άνω των δύο βαθμών, κατά μέσο όρο. Πρόκειται για μία στρατηγική που εδράζεται πρωτίστως στον περιορισμό: όσο χαμηλότερες είναι οι εκπομπές αερίων του θερμοκηπίου τόσο χαμηλότερη είναι η αύξηση της θερμοκρασίας.
<P>
Παρόλα αυτά, θα ήθελα να τονίσω μία άλλη διάσταση του ζητήματος και, εν προκειμένω, αναφέρομαι στην τεχνολογική εξέλιξη που απαιτείται. Καταρχάς, είμαι οπαδός της τεχνολογίας. Ο περιορισμός, από μόνος του, δεν θα μας βοηθήσει να επιτύχουμε τους στόχους μας. Χρειαζόμαστε περισσότερες επενδύσεις στην τεχνολογική πρόοδο και, πάνω από όλα, επενδύσεις στην τεχνητή μείωση των αερίων του θερμοκηπίου στην ατμόσφαιρα και στην ανάπτυξη ενός αντιδραστήρα σύντηξης. Ως εκ τούτου, θα ήθελα να ζητήσω από την Επιτροπή να προβεί σε όσο το δυνατόν αποτελεσματικότερες και άμεσες ενέργειες προκειμένου να συμπεριλάβει στην ημερήσια διάταξή της επενδύσεις αυτού του είδους.
<SPEAKER ID="097" NAME="Andreas Carlgren" LANGUAGE="SV">
Κυρία Πρόεδρε, θα ήθελα να ευχαριστήσω τους βουλευτές του Κοινοβουλίου για την προσήλωσή τους στην παρούσα συζήτηση και για τις διορατικές παρεμβάσεις τους. Φυσικά, η ευρεία πολιτική στήριξη του Ευρωπαϊκού Κοινοβουλίου επηρεάζει σημαντικά τη διαμόρφωση της στάσης της Ευρώπης στις διαπραγματεύσεις. Επίσης, εκφράζω ειλικρινά την ικανοποίησή μου για το ψήφισμα σχετικά με την κλιματική αλλαγή που κατάρτισε η Επιτροπή Περιβάλλοντος, Δημόσιας Υγείας και Ασφάλειας των Τροφίμων. " δέσμευση του Κοινοβουλίου είναι πολύ σημαντική για τις 48 ημέρες που απομένουν μέχρι τη διάσκεψη στην Κοπεγχάγη. Πρέπει πραγματικά να αξιοποιήσουμε αυτές τις ημέρες κατά τον βέλτιστο δυνατό τρόπο. Αυτό σημαίνει ότι οφείλουμε να απευθυνθούμε στον υπόλοιπο κόσμο και να ασκήσουμε πιέσεις προς τις άλλες χώρες. Μια παγκόσμια απειλή απαιτεί παγκόσμια απάντηση. Στην παρούσα συζήτηση έγινε λόγος για μια παγκόσμια εταιρική σχέση - συμφωνώ. Έγινε λόγος για την ανάγκη να επιτευχθεί μια παγκόσμια ανάπτυξη με χαμηλές εκπομπές διοξειδίου άνθρακα - συμφωνώ. Έγινε λόγος για την ανάγκη μιας νέας πράσινης τεχνολογίας - συμφωνώ επίσης. Θα ήθελα επίσης να αναφέρω ότι χρειαζόμαστε ένα σύμφωνο παγκόσμιας αλληλεγγύης.
<P>
Είμαι τώρα έτοιμος να μεταβώ στη συνεδρίαση του Συμβουλίου στο Λουξεμβούργο σχετικά με το περιβάλλον, στο πλαίσιο της οποίας θα καθορίσουμε την αποστολή της ΕΕ για τη διάσκεψη της Κοπεγχάγης. Εκεί θα εξετάσουμε τους μακροπρόθεσμους στόχους της ΕΕ, οι οποίοι πρέπει να αφορούν τη μείωση των εκπομπών κατά 80% τουλάχιστον έως το 2050. Θα εξετάσουμε το πώς μπορούμε να ενθαρρύνουμε άλλες χώρες να αυξήσουν τα δικά τους ποσοστά μείωσης των εκπομπών, ώστε να επιτύχουμε και εμείς τον δικό μας στόχο του 30% όσον αφορά τη μείωση των εκπομπών. Και κυρίως θα εξετάσουμε τα θέματα που θίχτηκαν στην παρούσα συζήτηση - ήτοι τα μέτρα για την καταπολέμηση της αποψίλωσης των δασών και για τη στροφή προς τη βιώσιμη δασοκομία, τη χρηματοδότηση των οποίων αναμένεται να αποφασίσει το Συμβούλιο Οικονομικών και Δημοσιονομικών Θεμάτων. Τέλος, θα καταλήξουμε στην τελική εντολή που ενέκρινε το Ευρωπαϊκό Συμβούλιο. Θα ήθελα να ευχαριστήσω το Κοινοβούλιο για τη στήριξή του.
<SPEAKER ID="098" NAME="Karel De Gucht">
Μέλος της Επιτροπής. - (EN) Κυρία Πρόεδρε, πολύ επιγραμματικά, μερικά σημεία. Φρονώ ότι, μετά την παρούσα συζήτηση, μετά τις δηλώσεις του Συμβουλίου, μπορούμε να πούμε ότι είμαστε έτοιμοι για αυτήν τη διάσκεψη της Κοπεγχάγης. Διαπίστωσα πολύ μεγάλη υποστήριξη για τις προτάσεις μας, και τούτο αφορά τους στόχους που θέσαμε επί τάπητος, τις χρηματοδοτικές δεσμεύσεις στις οποίες έχουμε προβεί.
<P>
Πολύ σημαντική είναι επίσης η κοινή αντίληψη που έχουμε για τον αναπτυσσόμενο κόσμο - οι δεσμεύσεις που έχουμε αναλάβει απέναντί του και, το βασικότερο ίσως, σημαντική είναι και η σύμπνοια που έχουμε όσον αφορά τον εσωτερικό καταμερισμό των προσπαθειών που πρέπει να καταβληθούν από την Ευρωπαϊκή Ένωση, διότι εάν αναλαμβάνουμε δεσμεύσεις και υποσχέσεις χωρίς σύμπνοια μεταξύ μας, τότε δεν θα είμαστε ποτέ αποτελεσματικοί σε αυτού του είδους τα ζητήματα. Μπορούμε να προχωρήσουμε περαιτέρω, υπό την προϋπόθεση ότι το Συμβούλιο θα στηρίξει αυτές τις προτάσεις εντός αυτού του μήνα. Δεν έχω αμφιβολίες για αυτό.
<P>
Αναμένουμε επίσης τις προτάσεις από τους υπόλοιπους. Τότε θα μπορέσουμε να μιλήσουμε για τις "νωμένες Πολιτείες· τότε θα μπορέσουμε να μιλήσουμε και για τις χώρες BRIC. Πρέπει και αυτές να υποβάλουν τις προτάσεις τους. Θεωρώ ότι χρειαζόμαστε μία ειλικρινή και ανοικτή συζήτηση στην Κοπεγχάγη. Ασφαλώς δεν θα είναι εύκολη, αυτό είναι το λιγότερο που μπορούμε να πούμε, αλλά πιστεύω ότι πρόκειται πραγματικά να συζητήσουμε για το κοινό μας μέλλον.
<SPEAKER ID="099" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149)
<SPEAKER ID="100" NAME="Elena Oana Antonescu  " LANGUAGE="RO">
Δεν πρέπει να αντιμετωπίζουμε τις δαπάνες που συνεπάγεται η μετάβαση προς τις καθαρές πηγές ενέργειας ως μια οικονομική επιβάρυνση η οποία θα αυξήσει το κόστος παραγωγής των εταιρειών και τις δημόσιες δαπάνες στο πλαίσιο των εθνικών προϋπολογισμών, αλλά ως μια επένδυση που θα αποφέρει συγκεκριμένα οφέλη στον τομέα της δημιουργίας νέων θέσεων εργασίας, της τεχνικής καινοτομίας και των καθαρών υποδομών οι οποίες θα ενισχύσουν τη βιώσιμη ανάπτυξη των επιμέρους χωρών μας.
<P>
" κλιματική αλλαγή θέτει σε κίνδυνο την ισορροπία του περιβάλλοντος και το ενδιαίτημά μας. " Ευρώπη πρέπει να επιδείξει τόλμη και να υιοθετήσει συνεπή στάση πρωτοστατώντας στις προσπάθειες για την καταπολέμηση της υπερθέρμανσης του πλανήτη. Για λόγους δικαιοσύνης και ιστορικής ευθύνης, οι φτωχές χώρες πρέπει να λάβουν τη συνδρομή μας, όχι μόνο για να σταθεροποιήσουν τις οικονομίες τους και να τις προσαρμόσουν στις νέες προκλήσεις, αλλά και για να προστατευθούν οι ίδιες από τις επιπτώσεις της υπερθέρμανσης του πλανήτη, στις οποίες είναι και περισσότερο ευάλωτες.
<P>
Ελπίζω ότι οι συμμετέχοντες στη διάσκεψη του Δεκεμβρίου θα συνειδητοποιήσουν ότι δεν υπάρχει εναλλακτική λύση για τη μείωση των ρυπογόνων εκπομπών και ότι η αναβολή οιασδήποτε απόφασης στην Κοπεγχάγη σχετικά με τους υποχρεωτικούς στόχους θα σημαίνει αποτυχία όχι μόνο για τη διάσκεψη, αλλά και για τον πολυμερή διάλογο σχετικά με παγκόσμια θέματα που επηρεάζουν το μέλλον όλων μας.
<SPEAKER ID="101" NAME="Nessa Childers  " LANGUAGE="EN">
Οι διαπραγματεύσεις για μία νέα παγκόσμια συμφωνία σχετικά με το κλίμα βρίσκονται πλέον επί ξυρού ακμής. Οι "ΠΑ φαίνεται ότι δεν είναι σε θέση να εγκρίνουν νομοθεσία για τη μείωση των υπερβολικών ποσοστών εκπομπών διοξειδίου άνθρακα που παράγουν. " Κίνα φαίνεται απρόθυμη να αποδεχτεί δεσμευτικούς στόχους. Οι αναπτυσσόμενες χώρες διατείνονται, πολύ σωστά, ότι δεν ευθύνονται για την παρούσα κρίση.
<P>
Οι Ευρωπαίοι έχουμε ιστορική ευθύνη να αποκαταστήσουμε την κλιματική αναταραχή στη δημιουργία της οποίας έχουμε συμβάλει. Στην πραγματικότητα, η απερίσκεπτη εκ μέρους μας παραμέληση του περιβάλλοντος οδήγησε σε αυτήν την επικίνδυνη αλλαγή του κλίματός μας. Το ζήτημα δεν είναι αποκλειστικά περιβαλλοντικό ούτε αποκλειστικά οικονομικό, αλλά είναι επίσης ζήτημα διεθνούς κοινωνικής δικαιοσύνης. Συντάσσομαι με τους συναδέλφους μου και υποστηρίζω τις εκκλήσεις προς την Ευρώπη ώστε να υποβάλουμε μια πραγματική προσφορά χρηματοδότησης για τον αναπτυσσόμενο κόσμο, προκειμένου να τον βοηθήσουμε στην καταπολέμηση της κλιματικής αλλαγής σπάζοντας το αδιέξοδο των τρεχουσών διαπραγματεύσεων.
<P>
" εν λόγω χρηματοδότηση πρέπει να είναι νέα και συμπληρωματική (οι υφιστάμενες υποσχέσεις του 0,7% θα πρέπει να παραμείνουν ως έχουν) και πρέπει να είναι επαρκής ώστε να επιτρέψει στις αναπτυσσόμενες χώρες να καταπολεμήσουν την κλιματική αλλαγή, μέσω των απαραίτητων μέτρων μετριασμού και προσαρμογής. Ορισμένοι δηλώνουν ότι δεν μπορούμε να επωμιστούμε μια τέτοια νέα χρηματοδότηση. Εντούτοις, όταν οι τράπεζες μας εκλιπαρούσαν για βοήθεια, οι περισσότερες κυβερνήσεις, συμπεριλαμβανομένης της ιρλανδικής κυβέρνησης, ανταποκρίθηκαν άμεσα για να χορηγήσουν δισεκατομμύρια που προέρχονταν από τα χρήματα των φορολογουμένων. Οι οικονομίες μας θα ανακάμψουν, το περιβάλλον μας όμως όχι...
<SPEAKER ID="102" NAME="Vasilica Viorica Dăncilă  " LANGUAGE="RO">
" κλιματική αλλαγή συνιστά έναν από τους σοβαρότερους κινδύνους όχι μόνο για το περιβάλλον, αλλά και για την οικονομία και την κοινωνία. Οι αποδόσεις των εσοδειών παρουσιάζουν διακυμάνσεις από το ένα έτος στο άλλο, καθώς πλήττονται βαριά από τη διακύμανση των ακραίων κλιματολογικών συνθηκών. Αυτό το φαινόμενο έχει μεν αντίκτυπο σε όλους τους τομείς της οικονομίας, αλλά η γεωργία εξακολουθεί να αποτελεί τον πλέον ευάλωτο τομέα.
<P>
Θεωρώ ότι το συγκεκριμένο πρόβλημα πρέπει να αντιμετωπιστεί με δύο τρόπους:
<P>
απαιτείται ένα σχέδιο δράσης για τους τομείς που πλήττονται περισσότερο το οποίο να περιλαμβάνει: τη χρήση ορισμένων φυτικών ποικιλιών που να είναι ανθεκτικές στις νέες κλιματολογικές συνθήκες, την προσαρμογή των γεωργικών δραστηριοτήτων στις νέες συνθήκες, την αναδάσωση, την κατασκευή θερμοκηπίων, τη διαχείριση των υδάτινων πόρων από τη γεωργία και μετατροπή των μολυσμένων γαιών σε περισσότερο φιλικές προς το περιβάλλον εκτάσεις·
<P>
το δεύτερο μέτρο πρέπει να συνίσταται σε ένα σχέδιο για το μέλλον, το οποίο να στοχεύει στην εξάλειψη των αιτιών της κλιματικής αλλαγής, μέσω της προώθησης μιας παγκόσμιας οικονομίας η οποία θα βασίζεται στις μειωμένες εκπομπές διοξειδίου άνθρακα, σε συνδυασμό με την προαγωγή της ενεργειακής ασφάλειας.
<P>
Θεωρώ επίσης ότι είναι σημαντικό να επινοήσουμε στρατηγικές για την πρόληψη και τη διαχείριση φυσικών καταστροφών, όπως οι ξηρασίες και οι πλημμύρες που τα τελευταία δέκα έτη έχουν ενταθεί, προκαλώντας δυσμενείς επιπτώσεις τόσο στη γεωργική παραγωγή όσο και στη χλωρίδα και την πανίδα.
<P>
Υποστηρίζω σθεναρά την Ευρωπαϊκή Ένωση στις προσπάθειές της να διατηρήσει την ηγετική της θέση στη μάχη κατά της κλιματικής αλλαγής. Δεν πρέπει να διολισθήσει στη δεύτερη θέση εξαιτίας των υφιστάμενων οικονομικών δυσκολιών.
<SPEAKER ID="103" NAME="Adam Gierek  " LANGUAGE="PL">
Εδώ και πέντε χρόνια τώρα, παρακολουθώ, εδώ, στο Ευρωπαϊκό Κοινοβούλιο, τον τρόπο με τον οποίον μία συγκεκριμένη ομάδα ανθρώπων που προέρχεται από όλες τις πολιτικές ομάδες, αλλά κυρίως από τους Πράσινους και τους Σοσιαλιστές, ξεσπά σε πρωτοφανείς υστερικές κραυγές σχετικά με το κλίμα. " υστερία αυτή διατηρήθηκε τεχνηέντως μέσα από τις ομιλίες του Προέδρου της Επιτροπής καθώς και του πρώην Προέδρου του Κοινοβουλίου, οι οποίοι μας παρουσίασαν ασύλληπτες βιβλικές καταστροφές οι οποίες, όπως υποστηρίζουν, θα επέλθουν εξαιτίας της κλιματικής αλλαγής.
<P>
Άνθρωποι που αντιμετωπίζουν με ορθολογισμό αυτό το ζήτημα κατηγορούνται για έλλειψη ηθικών αρχών, και στερούνται απλούστατα την ευκαιρία -όπως συνέβη με εμένα σήμερα- να λάβουν τον λόγο με "δημοκρατικό" τρόπο. Οι οικονομικές αποφάσεις που περιέχονται στη δέσμη μέτρων για το κλίμα και την ενέργεια, και οι οποίες έχουν ληφθεί βάσει μίας όχι και τόσο αξιόπιστης υπόθεσης σχετικά με την αιτία της κλιματικής αλλαγής, όχι μόνο αποτελούν μια κυνική επίθεση σε βάρος της κοινής λογικής, αλλά και ένα προμήνυμα της μελλοντικής οικονομικής καταστροφής και της ανατροπής του πολιτισμού. Θα έπρεπε να απαιτήσουμε τη διεξαγωγή μίας έντιμης συζήτησης, επί τη βάσει των απόψεων ολόκληρου του επιστημονικού κόσμου, σχετικά με το θέμα της υφιστάμενης κλιματικής αλλαγής και των αιτιών της και, πρωτίστως, σχετικά με τις μεθόδους αντιμετώπισης των επιπτώσεών της.
<SPEAKER ID="104" NAME="Zita Gurmai  " LANGUAGE="HU">
Για να καταπολεμηθεί επιτυχώς η κλιματική αλλαγή απαιτείται η επίτευξη μίας φιλόδοξης και ολοκληρωμένης παγκόσμιας συμφωνίας στην Κοπεγχάγη. Το θέμα της χρηματοδότησης συνιστά πλέον τον σημαντικότερο σημείο της συμφωνίας στην Κοπεγχάγη. Κάθε χώρα πρέπει να συνεισφέρει στη χρηματοδότηση της μάχης κατά της κλιματικής αλλαγής, ανάλογα με τους πόρους της και τις οικονομικές της δυνατότητες. " Ευρωπαϊκή Ένωση διαδραματίζει σημαντικό ρόλο και αναλαμβάνει δεσμεύσεις για τη χρηματοδότηση του προγράμματος για το κλίμα. Σύμφωνα με εκτιμήσεις σχετικά με την παροχή ενίσχυσης στις αναπτυσσόμενες χώρες και βάσει των υπολογισμών για την περίοδο 2010-2012, το ποσό των 5-7 δισεκατομμυρίων ευρώ που απαιτείται ετησίως για τη χρηματοδότηση θα αποτελέσει σημαντική επιβάρυνση για τον προϋπολογισμό τόσο για την ΕΕ όσο και για τους εθνικούς προϋπολογισμούς.
<P>
Επί του τελευταίου σημείου, ωστόσο, πιστεύω ότι είναι σημαντικό για την Ευρωπαϊκή Ένωση, όταν αυτή εξετάζει τον τρόπο κατανομής της χρηματοδοτικής επιβάρυνσης που απορρέει από τις μελλοντικές διεθνείς χρηματοδοτικές δεσμεύσεις της για το κλίμα, να λαμβάνει υπόψη τις οικονομικές δυνατότητες και τα όρια της παραγωγικής ικανότητας του κάθε κράτους μέλους. Πιστεύω επίσης ότι κάθε ευρωπαίος πολίτης πρέπει να συμμετάσχει στη μάχη κατά της κλιματικής αλλαγής, και ότι, για να επιτευχθεί αυτό, χρειάζονται ολοκληρωμένες εκστρατείες πληροφόρησης υπέρ της εξοικονόμησης ενέργειας
<SPEAKER ID="999" NAME="Edit Herczog  " LANGUAGE="HU">
Σήμερα είναι πλέον σαφές για εμάς ότι, μεταξύ των κινδύνων που απειλούν τον πλανήτη Γη, το μεγαλύτερο με διαφορά πρόβλημα οφείλεται στα αέρια του θερμοκηπίου, πρωτίστως δε στην εκπομπή διοξειδίου του άνθρακα. Μολονότι το θέμα αυτό στους κυβερνητικούς πολιτικούς κύκλους αντιμετωπίζεται επί του παρόντος ως μια ιδεολογική συζήτηση, ωστόσο οριοθετεί τις οικονομικές δυνατότητες και την ανάπτυξη, καθορίζοντας τις μελλοντικές επενδύσεις στους τομείς αυτούς. Όταν συζητούμε στο Ευρωπαϊκό Κοινοβούλιο για την κλιματική αλλαγή και τις προκαταρκτικές εργασίες για τη διάσκεψη της Κοπεγχάγης, δεν πρέπει να ξεχνάμε ότι η αποδοχή της δέσμης μέτρων για την ενέργεια και το κλίμα έθεσε τα θεμέλια μιας ευρωπαϊκής ενεργειακής πολιτικής η οποία ευνοεί αφενός την αύξηση της ανταγωνιστικότητας και την ενίσχυση της ασφάλειας του εφοδιασμού, και αφετέρου την ενεργειακή απόδοση, τη φιλική προς το περιβάλλον παραγωγή ενέργειας και την προστασία των συμφερόντων των καταναλωτών. " τρίτη δέσμη μέτρων για την ενέργεια, σε επίπεδο αγοράς, και η δέσμη μέτρων για το κλίμα, σε επίπεδο ρύθμισης, παρέχουν τη δυνατότητα σε νεότερους επενδυτές και επιχειρηματίες να εισέλθουν στην ευρωπαϊκή αγορά ενέργειας. Αυτό είναι το στρατηγικό σημείο για την ευρωπαϊκή πολιτική της κλιματικής αλλαγής και για τους στόχους της στην Κοπεγχάγη. Χρειαζόμαστε νέες επενδύσεις στην ενέργεια, νέες καινοτόμες τεχνολογίες και νέους επιχειρηματίες. Εξάλλου, μόνο εάν αναπτύξουμε και εφαρμόσουμε νέες τεχνολογίες θα μπορέσουμε να επιτύχουμε σημαντική μείωση στις εκπομπές διοξειδίου άνθρακα σε ευρωπαϊκό και παγκόσμιο επίπεδο. Οι ευρωπαϊκές αποφάσεις που ελήφθησαν πρόσφατα διευκολύνουν την επίτευξη αυτού του στόχου. Πρέπει να συνεχίσουμε σε αυτόν τον δρόμο.
<SPEAKER ID="998" NAME="Marian-Jean Marinescu  " LANGUAGE="RO">
" επίτευξη μιας συμφωνίας στην Κοπεγχάγη θα δώσει την αναγκαία ώθηση για τον συντονισμό, σε παγκόσμια κλίμακα, των δράσεων που πρέπει να αναληφθούν κατά της κλιματικής αλλαγής. " κλιματική κρίση πρέπει να είναι άρρηκτα συνδεδεμένη με την οικονομική κρίση. Έτσι μας προσφέρεται η ευκαιρία να μεταβούμε από μία μη βιώσιμη οικονομία που βασίζεται σε περιορισμένους φυσικούς πόρους σε μία βιώσιμη οικονομία. Περάν της προώθησης της στρατηγικής για την ασφάλεια του ενεργειακού εφοδιασμού και την ενεργειακή απόδοση, η Ευρώπη πρέπει να καταστρώσει ένα σχέδιο για τις επενδύσεις σε νέες ενεργειακές τεχνολογίες. " προαγωγή πράσινων τεχνολογιών σε κοινοτικό επίπεδο δεν αφορά μόνο την ανεύρεση εναλλακτικής λύσης έναντι της ενεργειακής κρίσης, αλλά και την προώθηση της οικονομικής ανάπτυξης και της δημιουργίας νέων θέσεων απασχόλησης. Από την άλλη πλευρά, η επίτευξη συμφωνίας στην Κοπεγχάγη παρέχει τη δυνατότητα να προωθηθούν οι μελλοντικοί δεσμοί μεταξύ του συστήματος εμπορίας δικαιωμάτων εκπομπών της ΕΕ και των αντίστοιχων περιφερειακών ή ομοσπονδιακών συστημάτων στις "ΠΑ και σε άλλες χώρες που εφαρμόζουν το ίδιο ή παρεμφερή συστήματα στον συγκεκριμένο τομέα. Και για το τέλος πρέπει να αναφέρουμε ότι η ΕΕ οφείλει να κρατήσει μία ενιαία στάση προκειμένου να διατηρήσει τον ηγετικό της ρόλο στις διαπραγματεύσεις. Πρέπει επίσης να ενεργοποιηθεί για την ενίσχυση των υφιστάμενων εταιρικών σχέσεων με τις αναπτυσσόμενες χώρες στον τομέα του κλίματος, καθώς και για τη δημιουργία νέων εταιρικών σχέσεων όπου δεν έχουν ακόμα συναφθεί.
<SPEAKER ID="105" NAME="Wojciech Michał Olejniczak  " LANGUAGE="PL">
Ενάμιση μήνα πριν από τη σύνοδο κορυφής στην Κοπεγχάγη, και ενόψει της αναπόφευκτης κλιματικής αλλαγής, ο κόσμος περιμένει από εμάς να αναλάβουμε συγκεκριμένη δράση - δράση που να χαρακτηρίζεται από υπευθυνότητα και σώφρονα σκέψη σε ό,τι αφορά τη συνεργασία μας εξ ονόματος των ανθρώπων και της ασφάλειάς τους. Έχουμε λάβει όλοι γνώση των εκθέσεων της διακυβερνητικής επιτροπής για την αλλαγή του κλίματος, οι οποίες αναφέρουν ρητά ότι για την υπερθέρμανση του πλανήτη που παρατηρείται τα τελευταία πενήντα χρόνια ευθύνεται ως επί το πλείστον η ανθρώπινη δραστηριότητα. Τα κλιματικά ζητήματα αποτελούν πλέον τη γεωπολιτική και οικονομική προτεραιότητα του 21ου αιώνα, μία προτεραιότητα που απαιτεί τη λήψη αποφάσεων οι οποίες θα χαρακτηρίζονται από τόλμη και θα βασίζονται σε μακροπρόθεσμα μέτρα.
<P>
Για την επίτευξη ενός παγκόσμιου συμβιβασμού είναι απαραίτητο να καταρτιστούν συνθήκες για το κλίμα οι οποίες θα αναπτύσσουν νέα πρότυπα με σκοπό τη μείωση των αερίων του θερμοκηπίου μετά το 2012. Το πρωτόκολλο του Κιότο ήταν το πρώτο βήμα προς την αλλαγή νοοτροπίας των κυβερνήσεων ολόκληρου του κόσμου επί του ζητήματος της προστασίας του περιβάλλοντος. Πρέπει να συνεχίσουμε με αυτό το σκεπτικό. Εντούτοις, το πρόβλημα έγκειται στο γεγονός ότι δεν μπορούμε να αρκεστούμε στη μείωση των εκπομπών αερίων του θερμοκηπίου μόνο στις ανεπτυγμένες χώρες, όπως είναι οι "ΠΑ και η Κίνα.
<P>
Είναι πολύ σημαντικό να συνδράμουμε μικρότερες, φτωχότερες χώρες, οι οποίες αντιμετωπίζουν προβλήματα σε ό,τι αφορά την καθιέρωση εναλλακτικών, πράσινων πηγών ενέργειας. Δεν πρόκειται μόνο για ζήτημα χρηματοδοτικής ενίσχυσης, αλλά και εκπαίδευσης και ανταλλαγής εμπειριών για τη δημιουργία πράσινων οικονομιών. Κατά τη λήψη αποφάσεων, θα πρέπει επίσης να σκεπτόμαστε τους πολίτες. Θα πρέπει να τους ενημερώσουμε και να τους εκπαιδεύσουμε, αλλά και να τους πείσουμε να επενδύσουν στην προστασία του περιβάλλοντος. Όπως συμβαίνει με οιοδήποτε πολιτικό μέτρο στον τομέα της ασφάλειας, η στήριξη και η συνεργασία των πολιτών είναι απολύτως απαραίτητη.
<SPEAKER ID="997" NAME="Sirpa Pietikäinen  " LANGUAGE="FI">
Κυρία Πρόεδρε, κυρίες και κύριοι, καθημερινά προκύπτουν νέα αποτελέσματα από έρευνες που διενεργούνται σχετικά με την εξέλιξη της κλιματικής αλλαγής, τα οποία αποκαλύπτουν ότι η αλλαγή αυτή προελαύνει, και μάλιστα ταχύτερα από τις μέχρι σήμερα προβλέψεις. Εάν θέλουμε να διατηρήσουμε τον πλανήτη Γη στην κατάσταση στην οποία έχει προσαρμοστεί η ζωή μας, έως το 2050, θα πρέπει να έχουμε δημιουργήσει μια οικονομία χαμηλών εκπομπών διοξειδίου άνθρακα. Υπό το πρίσμα αυτών των μελετών, οι στόχοι της ΕΕ για το κλίμα δεν μπορούν να χαρακτηρισθούν ιδιαίτερα φιλόδοξοι. Όλοι έχουμε συναίσθηση της σοβαρότητας του προβλήματος. Ωστόσο, εξακολουθούμε να σπαταλούμε χρόνο σε συζητήσεις σχετικά με το εάν είμαστε εκατό τοις εκατό βέβαιοι ότι η κλιματική αλλαγή προκαλείται από τον άνθρωπο ή όχι. Αυτή η απροθυμία να αναλάβουμε την ενδεδειγμένη δράση είναι αδιανόητη, κυρίως επειδή, εδώ και πολύ καιρό, γνωρίζουμε πώς να εφαρμόσουμε την απαιτούμενη αλλαγή και έχουμε εξοικειωθεί με τις απαιτούμενες τεχνολογίες, βελτιώνοντας, ταυτόχρονα την ποιότητα της ζωής μας με τη χρήση νέων τεχνολογιών. Υπάρχει ψυχολογική εξήγηση για αυτήν την αδράνεια. Ορισμένα από τα πρότυπα συμπεριφοράς μας αντιτίθενται πεισματικά στην αλλαγή, ενώ τα υπόλοιπα μεταβάλλονται με αργό ρυθμό. Το μοναδικό πρόβλημα είναι ότι δεν μας έχει απομείνει καθόλου χρόνος. Ένα από τα σημαντικότερα ζητήματα στην εκπνοή του τρέχοντος έτους είναι η προθυμία της ΕΕ να εργαστεί με αποφασιστικότητα προκειμένου να διασφαλίσει ότι η συμφωνία που θα επιτευχθεί στην Κοπεγχάγη θα ανταποκρίνεται στις προκλήσεις της κλιματικής αλλαγής. Είναι σαφές ότι η Ένωση πρέπει να δεσμευτεί για τη μείωση των εκπομπών κατά 30% έως το 2020 και κατά 80% έως το 2050. Μέρος της συμφωνίας θα είναι μια αξιόπιστη υπόσχεση της ΕΕ να συνδράμει τις αναπτυσσόμενες χώρες με τη μεταβίβαση πληροφοριών και τεχνολογίας, καθώς και με επαρκή χρηματικά ποσά υπό τη μορφή ενίσχυσης.
<SPEAKER ID="106" NAME="Rovana Plumb  " LANGUAGE="RO">
Κατά τα επόμενα πενήντα χρόνια, η κλιματική αλλαγή θα έχει σοβαρό αντίκτυπο σε σημαντικούς τομείς της οικονομίας, όπως η γεωργία, η ενέργεια, οι μεταφορές, τα οικοσυστήματα, ο τουρισμός και η υγεία.
<P>
" κλιματική αλλαγή θα πλήξει επίσης νοικοκυριά, εταιρείες και ορισμένες κοινωνικές ομάδες, όπως τους ηλικιωμένους, τα άτομα με αναπηρία και τις οικογένειες με χαμηλό εισόδημα. " ΕΕ είναι αποφασισμένη να αναλάβει άμεσα πρωτοβουλίες για τη μείωση των εκπομπών αερίων του θερμοκηπίου. Ωστόσο, δεν αρκεί να μειωθούν οι εκπομπές αερίων του θερμοκηπίου για να αμβλυνθεί το φαινόμενο της κλιματικής αλλαγής. Απαιτούνται συμπληρωματικά μέτρα για τον μετριασμό του προβλήματος σε βραχυπρόθεσμο ορίζοντα.
<P>
Οι επιπτώσεις της κλιματικής αλλαγής αναμένεται να είναι σοβαρότερες από ό,τι έχει προβλεφθεί και θα επέλθουν, ανεξαρτήτως των μέτρων που εφαρμόζονται για την άμβλυνσή τους. Κατά συνέπεια, απαιτούνται μέτρα για να ενισχυθεί η αντοχή των φυσικών και ανθρώπινων συστημάτων προκειμένου για την αντιμετώπιση των επιπτώσεων της κλιματικής αλλαγής, με άλλα λόγια, απαιτούνται πολιτικές προσαρμογής.
<P>
Οι εν λόγω πολιτικές εφαρμόζονται στην ΕΕ, αλλά χρειάζονται επίσης πολιτικές και σε παγκόσμια κλίμακα. Αυτός είναι ο λόγος για τον οποίο η διάσκεψη της Κοπεγχάγης πρέπει να αποτελέσει διεθνή επιτυχία. Μας χρειάζεται ένα παγκόσμιο σύμφωνο αλληλεγγύης για την ανάπτυξη πράσινων τεχνολογιών, προωθώντας συγκεκριμένες καθαρές τεχνολογίες που θα εξασφαλίζουν θέσεις εργασίας, αλλά και θα προστατεύουν το περιβάλλον και την υγεία των πολιτών.
<SPEAKER ID="107" NAME="Pavel Poc  " LANGUAGE="CS">
" ΕΕ κατέχει παγκόσμια ηγετική θέση στη μάχη κατά της κλιματικής αλλαγής. Λόγω αυτής ακριβώς της θέσης, έχουμε ευθύνη να συνδράμουμε τις αναπτυσσόμενες χώρες. Όταν παρέχουμε τη συνδρομή μας, πρέπει να είμαστε υπεύθυνοι, σε μεγάλο βαθμό, για τις συνέπειές της. Εάν οι αναπτυσσόμενες χώρες θα λαμβάνουν 30 δισεκατομμύρια ευρώ ετησίως για τις προσπάθειές τους να μετριάσουν τις επιπτώσεις της κλιματικής αλλαγής, τότε ο στόχος αυτού του μέτρου πρέπει να είναι η κλιματική δικαιοσύνη και αλληλεγγύη. Δεν μπορούμε να δεχτούμε έναν στόχο ή ένα αποτέλεσμα που θα πυροδοτήσει νέες εντάσεις στρεβλώνοντας την κοινωνική και πολιτική ανάπτυξη. Οι δεσμοί μεταξύ των αναπτυσσόμενων χωρών και του αναπτυγμένου κόσμου είναι περίπλοκοι. Όταν μεταβιβάζουμε τους πόρους μας, πρέπει να εξετάζουμε όλες τις δυνητικές επιπτώσεις της αναπτυξιακής βοήθειας, συμπεριλαμβανομένων των πολιτικών συνεπειών και των συνεπειών που αφορούν τους πολίτες. Το μεγαλύτερο ποσοστό των πόρων μας θα πρέπει να στοχεύει στην ενίσχυση της εκπαίδευσης και της κοινωνίας της πληροφορίας. Ακόμα και στο Ευρωπαϊκό Κοινοβούλιο, δεν είναι όλοι πεπεισμένοι ότι η κλιματική αλλαγή αποτελεί πραγματική απειλή. Εάν δεν καταστεί κατανοητή η πραγματικότητα της κλιματικής αλλαγής και των συνεπειών της στις χώρες στόχους, η συνδρομή μας θα ισοδυναμεί με μια πράξη δωροδοκίας για την ευημερία μας προς τις κυβερνήσεις των χωρών εκείνων των οποίων οι κάτοικοι δεν απολαμβάνουν την ίδια ευημερία. Εάν οι φιλόδοξοι στόχοι της ΕΕ δεν εκφραστούν αναλόγως από τα άλλα μείζονα μέρη -τις "ΠΑ, την Κίνα, την Ινδία και τις χώρες της νότιας και κεντρικής Αμερικής- τότε η ΕΕ θα αναγκαστεί να επικεντρωθεί στην ενίσχυση των εσωτερικών μέτρων και μηχανισμών προσαρμογής, ιδίως σε σχέση με την υγεία και την ασφάλεια των κατοίκων της ΕΕ.
<SPEAKER ID="996" NAME="Daciana Octavia Sârbu  " LANGUAGE="EN">
Οι διαπραγματεύσεις στην Κοπεγγχάγη σχετικά με τη χρηματοδότηση των αναπτυσσόμενων χωρών θα είναι κρίσιμες εάν τελικά η σύνοδος αυτή στεφθεί με επιτυχία. Ορισμένες χώρες της Αφρικής έχουν ήδη δηλώσει ότι δεν θα είναι σε θέση να δεσμευθούν στο είδος αυτής της συμφωνία που χρειαζόμαστε στην Κοπεγχάγη, εάν αυτή δεν περιέχει κατάλληλα μέτρα για τη χρηματοδότηση των μέτρων μετριασμού και προσαρμογής στις αναπτυσσόμενες χώρες. Εν προκειμένω, δύο είναι τα καίρια σημεία - το πρώτο είναι ότι η δημόσια ενίσχυση που θα χορηγηθεί σε αυτές τις αναπτυσσόμενες χώρες πρέπει να είναι νέα και συμπληρωματική, χωρίς να στηρίζεται στους ήδη υφιστάμενους προϋπολογισμούς ενίσχυσης. Το δεύτερο σημείο είναι ότι η δημόσια ενίσχυση δεν αποτελεί το μοναδικό μέσο που μπορεί να χρησιμοποιηθεί σε αυτό το πλαίσιο· πέραν της άμεσης χορήγησης ενίσχυσης, μπορούν να πραγματοποιηθούν ενέργειες για την ενθάρρυνση του ιδιωτικού τομέα και την πραγματοποίηση επενδύσεων σε οικονομίες χαμηλών εκπομπών διοξειδίου άνθρακα. Ο βαθμός στον οποίο ο ιδιωτικός τομέας είναι πρόθυμος να επενδύσει στις αναπτυσσόμενες χώρες θα εξαρτηθεί από διεθνείς συμφωνίες σχετικά με τα συστήματα εμπορίας δικαιωμάτων εκπομπών διοξειδίου άνθρακα. Οι συμφωνίες αυτές θα παράσχουν τη συνοχή και τη σταθερότητα πολιτικής οι οποίες και θα εμφυσήσουν στον ιδιωτικό τομέα εμπιστοσύνη ώστε να προβεί στις κατάλληλες επενδύσεις στις αναπτυσσόμενες χώρες. Ως εκ τούτου, οι διαπραγματεύσεις πρέπει να στοχεύσουν τόσο σε συνολικές δεσμεύσεις όσον αφορά τη δημόσια χρηματοδότηση όσο και σε συγκεκριμένα μέτρα για τη διασφάλιση των επενδύσεων του ιδιωτικού τομέα.
<P>
(" συνεδρίαση διακόπτεται στις 11.5 π.μ. και επαναλαμβάνεται στις 12 το μεσημέρι.)

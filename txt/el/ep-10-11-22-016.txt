<CHAPTER ID="016">
Μακροπρόθεσμο σχέδιο για το απόθεμα γαύρου στο Βισκαϊκό Κόλπο και για τις αλιευτικές δραστηριότητες εκμετάλλευσης του εν λόγω αποθέματος - Πολυετές σχέδιο για το δυτικό απόθεμα σαφριδιού και για την αλιεία του αποθέματος αυτού - Απαγόρευση διαλογής αλιευμάτων ανώτερης κατηγορίας και περιορισμοί αλιείας όσον αφορά τη χωματίδα και το καλκάνι στα ύδατα της Βαλτικής Θάλασσας, των Belts και του Sound - Χρήση στην υδατοκαλλιέργεια ξενικών και απόντων σε τοπικό επίπεδο ειδών (συζήτηση) 
<SPEAKER ID="110" NAME="Πρόεδρος">
Το επόμενο σημείο είναι η κοινή συζήτηση σχετικά με:
<P>
την έκθεση της κ. Izaskun Bilbao Barandica, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που θεσπίζει ένα μακροπρόθεσμο σχέδιο για τη διαχείριση του αποθέματος γαύρου στο Βισκαϊκό Κόλπο και για τις αλιευτικές δραστηριότητες εκμετάλλευσης του εν λόγω αποθέματος - C7-0157/2009 - και,
<P>
την έκθεση του κ. Pat the Cope Gallagher, εξ ονόματος της Επιτροπής Αλιείας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τη θέσπιση πολυετούς σχεδίου για το δυτικό απόθεμα σαφριδιού και για την αλιεία του αποθέματος αυτού - C7-0010/2009 -, και
<P>
την έκθεση του κ. Marek Józef Gróbarczyk, εξ ονόματος της Επιτροπής Αλιείας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 2187/2005 του Συμβουλίου όσον αφορά την απαγόρευση διαλογής αλιευμάτων ανώτερης κατηγορίας και τους περιορισμούς αλιείας όσον αφορά τη χωματίδα και το καλκάνι στα ύδατα της Βαλτικής Θάλασσας, των Belts και του Sound
<P>
- C7-0156/2010 - και
<P>
την έκθεση του κ. João Ferreira, εξ ονόματος της Επιτροπής Αλιείας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 708/2007 για τη χρήση στην υδατοκαλλιέργεια ξενικών και απόντων σε τοπικό επίπεδο ειδών -.
<SPEAKER ID="111" NAME="Izaskun Bilbao Barandica">
εισηγήτρια. - (ES) Κύριε Πρόεδρε, αρχικά θα ήθελα να εκφράσω την εκτίμησή μου, να ευχαριστήσω και να συγχαρώ τον τομέα παράκτιας αλιείας του Βισκαϊκού Κόλπου για την υπεύθυνη συμπεριφορά του.
<P>
Κυρία Επίτροπε, ο τομέας χρειάζεται επειγόντως αυτό το σχέδιο προκειμένου να επιτύχει τους σκοπούς του, δηλαδή, να επιδοθεί σε μια κερδοφόρα δραστηριότητα χωρίς να θέτει σε κίνδυνο το μέλλον των αλιευτικών πεδίων. Αυτό απαιτεί τη διατήρηση των αποθεμάτων γαύρου στον Βισκαϊκό Κόλπο σε ένα επίπεδο που να επιτρέπει τη βιώσιμη εκμετάλλευση από οικονομική, περιβαλλοντική και κοινωνική άποψη. Αυτό μπορεί να επιτευχθεί πολύ πιο αποτελεσματικά με τον υπολογισμό της απόδοσης βάσει επιστημονικών εκθέσεων, παρά αφήνοντας τους υπολογισμούς του συνόλου επιτρεπομένων αλιευμάτων (TAC) να γίνουν αντικείμενο σκοτεινών πολιτικών διαπραγματεύσεων.
<P>
Ως εκ τούτου, οι κανόνες της εκμετάλλευσης πρέπει να καλύπτονται από το σχέδιο και αυτό σημαίνει ότι οι αλιευτικές ποσοστώσεις πρέπει να καθοριστούν βάσει εκτιμήσεων των αποθεμάτων προερχόμενων από επιστημονικές εκθέσεις.
<P>
Κυρία Επίτροπε, αυτή η πρωτοβουλία υποβλήθηκε από την Επιτροπή τον Ιούλιο του 2009. Αρχίσαμε να εργαζόμαστε τον Σεπτέμβριο. Καθορίσαμε από κοινού μια διαδικασία εργασίας με το σύνολο του ισπανικού και του γαλλικού τομέα που εκπροσωπήθηκαν από οργανώσεις αλιέων, επιστημονικά ινστιτούτα και το Περιφερειακό Γνωμοδοτικό Συμβούλιο Νοτιοδυτικών Υδάτων. Ακολουθώντας αυτήν τη μέθοδο, εργαστήκαμε για μια κοινή πρόταση που έτυχε ευρείας υποστήριξης στο Κοινοβούλιο.
<P>
Έχοντας επιτύχει ένα υψηλό επίπεδο συναίνεσης και γνωρίζοντας την επικείμενη έναρξη ισχύος της Συνθήκης της Λισαβόνας και την αβεβαιότητα που συνοδεύει τον τρόπο εφαρμογής της σε περιπτώσεις που ήταν ήδη ανοικτές, την 30ή Νοεμβρίου διεξαγάγαμε ενδεικτική ψηφοφορία στην Επιτροπή Αλιείας. Αυτή η ανοιχτή και χωρίς αποκλεισμούς προσέγγιση ήρθε αντιμέτωπη με μία πολύ διαφορετική στάση από ένα μέρος του Συμβουλίου και της Επιτροπής.
<P>
Αρχικά, μάθαμε κατά τη διάρκεια της εργασίας μας ότι προετοιμαζόταν ένας κανονισμός ελέγχου, πράγμα που θα μπορούσε να επηρεάσει αυτήν την έκθεση, παρόλο που λάβαμε μόνο περιορισμένες πληροφορίες για αυτό το θέμα. Αυτό μας βύθισε στην αβεβαιότητα με έναν τρόπο που εύκολα θα μπορούσε να έχει αποφευχθεί. Μετά την ψηφοφορία στην Επιτροπή Αλιείας και κατά τη διάρκεια της ισπανικής Προεδρίας διαπραγματεύθηκα με το Συμβούλιο για την πρωτοβουλία. Αποφασίσαμε να συγκαλέσουμε τριμερή διάλογο, όμως, προς έκπληξή μας, την ίδια την ημέρα της συνάντησης, η ισπανική Προεδρία μας ανακοίνωσε απροσδόκητα ότι, μετά από παράκληση της γαλλικής κυβέρνησης, η ισπανική κυβέρνηση αποφάσισε να αναβάλει το θέμα, καθώς δεν ήταν σίγουρη για τη νομική του βάση. Μετά από μήνες εργασίας βρεθήκαμε σε αδιέξοδο. " ισπανική Προεδρία δεν είχε καμία συμφωνία και καμία πιθανότητα τριμερούς διαλόγου.
<P>
Ρώτησα τη νέα Προεδρία εάν προτίθεται να συνεχίσει τις διαπραγματεύσεις. Μου είπαν να μην είμαι ανυπόμονη, να μην βιάζομαι. Ενόψει της απόλυτης απροθυμίας του Συμβουλίου να προχωρήσει, ψηφίσαμε εκ νέου, ακολουθώντας τη συμβουλή της νομικής υπηρεσίας.
<P>
Σε αυτήν τη δεύτερη ψηφοφορία, τρεις τροπολογίες που είχαν εγκριθεί στην ενδεικτική ψηφοφορία και που ήταν καίριας σημασίας για τον τομέα απορρίφθηκαν.
<P>
" πρώτη σχετίζεται με τα ποσοστά εκμετάλλευσης και προτείνει το 0,4 ως ένα πιο κατάλληλο ποσοστό.
<P>
" δεύτερη τροπολογία αναφέρεται στη συμπερίληψη του ζωντανού δολώματος στο TAC. Θα ήταν λάθος να το υπολογίσουμε ως μέρος της ποσόστωσης αλιεύματος.
<P>
Τέλος, η τρίτη τροπολογία αναφέρεται στην επανεξέταση των αλιευμάτων.
<P>
Εάν η επιστημονική επιτροπή δεν είναι σε θέση να εκτιμήσει την υφιστάμενη βιομάζα λόγω έλλειψης επαρκών πληροφοριών, ο τομέας δεν πρέπει να τιμωρείται διπλά με μια μείωση 25% του TAC σε σχέση με το προηγούμενο έτος. " Επιτροπή θεώρησε ήδη σε αυτήν την περίπτωση πιο σωστή τη μείωση του TAC κατά 10%, σε καμία περίπτωση σε λιγότερο από 7.000 τόνους. Όσον αφορά τις εξουσίες αυτού του οργάνου, το Συμβούλιο και η Επιτροπή τις αγνοούν συνεχώς. Το γεγονός ότι, ακόμα και κατά τη διάρκεια της συζήτησης για αυτήν την πρωτοβουλία, ακούσαμε ανεπίσημες ειδήσεις ότι το Συμβούλιο ζήτησε την ανάκλησή της, δίνει ξεκάθαρες ενδείξεις για τη στάση του.
<P>
Είναι αλήθεια; Σας ερωτώ τώρα, κυρία Επίτροπε. Για ποιον λόγο; Τι σκοπεύετε να κάνετε; Θα ήθελα μια απάντηση σήμερα. Θα ήθελα επίσης να μου πει η βελγική Προεδρία για ποιον λόγο ζήτησε την ανάκληση της πρωτοβουλίας. Θα ήθελα ξεκάθαρες απαντήσεις σε αυτά τα ζητήματα. Εργαζόμαστε 14 μήνες και το μόνο που έχουμε είναι σύγχυση.
<P>
Οι ενέργειες του Συμβουλίου και της Επιτροπής πλήττουν την αξιοπιστία των ευρωπαϊκών θεσμικών οργάνων στα μάτια ενός τομέα που έχει κουραστεί από τον τρόπο που γίνονται τα πράγματα και χρειάζεται λύσεις.
<P>
Ενισχύστε την αξιοπιστία σας σε αυτόν τον τομέα! Ή τουλάχιστον ανακτήστε την αξιοπιστία που χάσατε από τον Σεπτέμβριο του 2009!
<P>
Το Κοινοβούλιο είναι αποφασισμένο να ασκεί τις εξουσίες συναπόφασης που του ανατέθηκαν με τη Συνθήκη της Λισαβόνας. Πρέπει να τις σεβαστείτε. Οι ενέργειές σας δεν ταιριάζουν με την ηγεσία του 21ου αιώνα. Οι κατευθυντήριες αρχές μας ήταν πάντα η διαφάνεια και η συμμετοχή. Παρακαλώ υιοθετήστε αυτές τις αρχές. Έτσι πρέπει να προχωρήσει το ευρωπαϊκό εγχείρημα.
<SPEAKER ID="112" NAME="Pat the Cope Gallagher" LANGUAGE="GA">
Κύριε Πρόεδρε, κυρία Επίτροπε, κυρίες και κύριοι, πρώτον, θα ήθελα να ευχαριστήσω ειλικρινά όλους εκείνους που με βοήθησαν κατά την προετοιμασία αυτής της σημαντικής έκθεσης για το σαφρίδι: τους σκιώδεις εισηγητές, τη γραμματεία της Επιτροπής Αλιείας, το ΠΓΣ για τα πελαγικά αποθέματα, την ομάδα πολιτικών συμβούλων και τους σύμβουλους από το δικό μου γραφείο. Θα ήθελα επίσης να ευχαριστήσω την Επιτροπή και το Συμβούλιο για τη βοήθεια και την υποστήριξή τους. " συνεργασία και η συζήτηση, καθώς και η προσφορά ιδεών από όλους αυτούς τους ανθρώπους, μου εξασφάλισαν τη δυνατότητα να καταθέσω ενώπιον σας σήμερα αυτήν την έκθεση - η οποία θέλω να ελπίζω ότι θα γίνει γενικά αποδεκτή.
<P>
(EN) Το δυτικό απόθεμα σαφριδιού αποτελεί ένα από τα πιο σημαντικά αποθέματα του τομέα της αλιείας στην Ευρώπη. " πρόταση βασίζεται στο σχέδιο εφαρμογής που συμφωνήθηκε από την Ευρωπαϊκή Επιτροπή και τα "νωμένα Έθνη στη διάσκεψη κορυφής για την αειφόρο ανάπτυξη το 2002.
<P>
Σε αυτήν τη διάσκεψη κορυφής η Επιτροπή συμφώνησε να διατηρήσει ή να αποκαταστήσει τα αποθέματα σε επίπεδα τα οποία να μπορούν να παράγουν μέγιστη βιώσιμη απόδοση. " επόμενη πρόταση της Ευρωπαϊκής Επιτροπής συντάχθηκε σε στενή συνεργασία με το ΠΓΣ για τα πελαγικά αποθέματα, το οποίο είχε αρχικά υποβάλει αυτήν την πρόταση. Από το 1977 διεξάγονται ανά τριετία διεθνείς έρευνες ωοτοκίας. Τα δεδομένα που συνελέχθησαν δεν ήταν επαρκή και δεν επέτρεψαν στους επιστήμονες να καταλήξουν σε πλήρη εκτίμηση σε σχέση με την υγεία του αποθέματος.
<P>
Το προτεινόμενο σχέδιο διαχείρισης αντιμετωπίζει αυτές τις δυσκολίες με τον καθορισμό ενός τύπου για τα σκάφη που ασχολούνται με την αλιεία σαφριδιού, γνωστού ως κανόνα ελέγχου της αλίευσης. Αυτός ο κανόνας προβλέπει έναν μηχανισμό για τον υπολογισμό ενός ετήσιου ανώτατου ποσού επιτρεπομένων εκφορτώσεων σαφριδιού από συγκεκριμένες περιοχές. Το σχέδιο αναμενόταν να τεθεί σε λειτουργία στο τέλος του 2009, καθυστέρησε όμως λόγω της έγκρισης της Συνθήκης της Λισαβόνας.
<P>
Ασφαλώς, σέβομαι πλήρως τα δικαιώματα του Συμβουλίου να θεσπίζει και να κατανέμει τις αλιευτικές δυνατότητες. Συναντήθηκα με εκπροσώπους της βελγικής Προεδρίας πριν από την έγκριση της έκθεσής μου στην Επιτροπή Αλιείας. Αυτοί υπέβαλαν μια πρόταση, η οποία θα παρείχε στο Συμβούλιο έναν βαθμό ευελιξίας σε σχέση με το συνολικό ποσό που αφαιρείται κατά τον καθορισμό των συνόλων επιτρεπόμενων αλιευμάτων. Πιστεύω ότι αυτή η πρόταση της βελγικής Προεδρίας, που εγκρίθηκε στη συνέχεια από την Επιτροπή Αλιείας, προστατεύει το αποκλειστικό δικαίωμα του Συμβουλίου, δυνάμει των συνθηκών, να ρυθμίζει και να κατανέμει τις αλιευτικές δυνατότητες.
<P>
Θα ήθελα να συζητήσω τις τροπολογίες που προτάθηκαν από τις πολιτικές ομάδες PPE, S&D και GUE/NGL, που σχετίζονται με την περιοχή 8Φ - με άλλα λόγια τον Βισκαϊκό Κόλπο. Θα ήθελα να πληροφορήσω το Σώμα ότι, ως εισηγητής, υποστηρίζω την τροπολογία που κατατέθηκε από τους σοσιαλιστές, δεν μπορώ όμως να αποδεχθώ τις τροπολογίες των Ομάδων του PPE και του GUE/NGL. Θα σας εξηγήσω την άποψή μου.
<P>
" επιστημονική σύσταση είναι ξεκάθαρη. Πρόκειται για ένα απόθεμα που καλύπτει ολόκληρη τη γεωγραφική περιοχή. Εάν το Κοινοβούλιο εγκρίνει την πρόταση των Ομάδων PPE και GUE/NGL, αυτό θα στερούσε κάθε νόημα από τη θέσπιση με το σχέδιο διαχείρισης δύο διακεκριμένων περιοχών για ένα απόθεμα. Εάν το κάναμε αυτό, θα δημιουργούσαμε ένα πολύ επικίνδυνο και σοβαρό προηγούμενο για τα μελλοντικά σχέδια διαχείρισης του σαφριδιού. Δεν θα μπορούσαμε να συμφωνήσουμε με τη διαίρεση ενός ενιαίου αποθέματος αλιείας.
<P>
Αυτοί που θέλουν να το υποστηρίξουν αυτό, το κάνουν για δικούς τους προσωπικούς λόγους και για λόγους των δικών τους κρατών μελών, όμως αυτή είναι μία Κοινή Αλιευτική Πολιτική και πρέπει να επιμείνουμε σε αυτό. Αντιλαμβάνομαι ότι οι συνάδελφοί μας από την Ισπανία και την Πορτογαλία μπορεί να έχουν ανησυχίες, και συμπεριέλαβα αυτές τις ανησυχίες στον τροπολογία 7 του σχεδίου έκθεσης. Εκεί αναφέρεται ότι αυτό το σχέδιο πρέπει να τεθεί σε εφαρμογή λαμβάνοντας υπόψη την παραδοσιακή αλιεία και τα ιστορικά δικαιώματα.
<P>
Συμπερασματικά, αυτή η τροπολογία είναι αποδεκτή από το Συμβούλιο και το ΠΓΣ για τα πελαγικά αποθέματα και εξετάζει τις απόψεις που εκφράστηκαν από τους ισπανούς και πορτογάλους συναδέλφους. Ας αφήσουμε όμως την πολιτική ως έχει.
<SPEAKER ID="114" NAME="Marek Józef Gróbarczyk" LANGUAGE="PL">
Κύριε Πρόεδρε, θα ήθελα να ξεκινήσω την ομιλία μου εκφράζοντας τις ειλικρινείς μου ευχαριστίες σε όλους εκείνους που συνέβαλαν στην προετοιμασία αυτής της έκθεσης: την Ευρωπαϊκή Επιτροπή, όλους τους σκιώδεις εισηγητές και τα μέλη της Επιτροπής Αλιείας, για την υποστήριξή τους στην εκπόνηση αυτής της έκθεσης. Επιτύχαμε πλήρη συμφωνία, αφού η έκθεση εγκρίθηκε ομόφωνα από την Επιτροπή Αλιείας του Ευρωπαϊκού Κοινοβουλίου. Γι' άλλη μια φορά, θα ήθελα να εκφράσω τις ειλικρινείς μου ευχαριστίες.
<P>
" έκθεση, που στοχεύει στη ρύθμιση της αλιείας πλατύψαρων στη Βαλτική Θάλασσα και την αναχαίτιση της πρακτικής της απόρριψης, και ταυτόχρονα στη διατήρηση του προτύπου της διαχείρισης της αλιείας που ονομάζεται TAC (σύνολο επιτρεπομένων αλιευμάτων ), δείχνει ότι αυτό το σύστημα λειτουργεί σωστά και βρίσκει πρακτική εφαρμογή για αρκετά είδη ψαριών. Γι' αυτόν τον λόγο πρέπει να τονιστεί η σημασία της εισαγωγής του άρθρου 15α στον κανονισμό (ΕΚ) αριθ. 2187/2005. Τα είδη των αλιευμάτων μπορεί να έχουν χαμηλή εμπορική αξία ή να μην είναι κατάλληλα για ανθρώπινη κατανάλωση. Θα πρέπει ακόμα να τονιστεί ότι αυτή η διάταξη επιτρέπει την απομάκρυνση από το κατάστρωμα ζωντανών ακόμα χωματιδών, που αλιεύθηκαν και δεν έχουν καμία εμπορική αξία κατά τη διάρκεια της περιόδου που ισχύουν οι προστατευτικοί περιορισμοί. Γι' αυτόν τον λόγο, αυτό το άρθρο θα επιτρέψει τη βιώσιμη εκμετάλλευση των έμβιων υδρόβιων πόρων.
<P>
Το σχέδιο δράσης που εγκρίθηκε βάσει της έκθεσής μου πρέπει να μειώσει τις απορρίψεις στη Βαλτική Θάλασσα, για παράδειγμα, με την εισαγωγή, της απόλυτης απαγόρευσής τους σε αλιευτικές δραστηριότητες στη Βαλτική Θάλασσα. Αυτό πρέπει να οδηγήσει σε βιώσιμη και αποτελεσματικότερη διαχείριση των θαλάσσιων πόρων. " εισαγωγή απόλυτης απαγόρευσης απορρίψεων στην περίπτωση της χωματίδας ή άλλων ειδών πλατύψαρων δεν είναι σκόπιμη, αφού αυτό θα είχε αρνητικές επιπτώσεις στα σχετικά αποθέματα. Λαμβάνοντας υπόψη ότι η αλιεία πρέπει να παραμείνει σταθερή και προβλέψιμη, και ότι η εκμετάλλευση των αλιευτικών πόρων πρέπει να παραμείνει εντός των καθορισμένων όρων, θα πρέπει να εκφραστούν ανησυχίες για το γεγονός ότι η επιβολή της απαγόρευσης των απορρίψεων ενδέχεται να χρησιμοποιηθεί στη Βαλτική Θάλασσα για τη νομιμοποίηση της μαζικής αλιείας μπακαλιάρου που δεν έχει το απαιτούμενο μέγεθος για τη βιομηχανία ζωοτροφών. Λόγω της έλλειψης έγκυρων επιστημονικών δεδομένων που θα επέτρεπαν την εκτίμηση των παρεμπιπτόντων αλιευμάτων μπακαλιάρου για τη βιομηχανική αλιεία, είναι αναγκαίο να εισαχθεί αμέσως ένα σύστημα πλήρους τεκμηρίωσης των αλιευμάτων και πλήρους παρακολούθησης των σκαφών που ασκούν αλιεία αυτού του τύπου. " βιομηχανική αλιεία πρέπει να ελέγχεται 100% κατά την εκφόρτωση, ειδεμή η εφαρμογή της πολιτικής για την προστασία των αλιευτικών πόρων της Βαλτικής δεν θα είναι εφικτή και το μακροπρόθεσμο σχέδιο διαχείρισης για το μπακαλιάρο δεν θα έχει νόημα.
<P>
Στο πλαίσιο της Κοινής Αλιευτικής Πολιτικής, η Ένωση πρέπει χωρίς αναβολή να ρυθμίσει το ζήτημα της βιομηχανικής αλιείας στη Βαλτική Θάλασσα, λαμβάνοντας υπόψη ότι οι αλιευτικές αυτές δραστηριότητες είναι, από οικολογική άποψη, επικίνδυνες για το οικοσύστημα της Βαλτικής Θάλασσας, ειδικότερα επειδή έχει αναγνωριστεί στην θάλασσα αυτή το καθεστώς "Ιδιαίτερα Ευαίσθητη Θαλάσσια Περιοχή" από την Επιτροπή Προστασίας του Θαλάσσιου Περιβάλλοντος του Διεθνούς Ναυτιλιακού Οργανισμού, και ως εκ τούτου αποτελεί ένα από τα πλέον πολύτιμα και πιο ευαίσθητα θαλάσσια οικοσυστήματα ανά τον κόσμο. Ενόψει των κλιματικών αλλαγών που σημειώνονται στη Βαλτική Θάλασσα οι οποίες προκαλούν αλλαγές στον τρόπο αναπροσαρμογής των διαφόρων ειδών ιχθύων και, επομένως, και στις μετακινήσεις τους και στους τόπους ωοτοκίας, είναι απαραίτητη μια αναθεώρηση των προστατευμένων περιοχών της Βαλτικής Θάλασσας και ένα μακροπρόθεσμο σχέδιο διαχείρισης για τα είδη πλατύψαρων σε αυτήν την περιοχή. Ενόψει της έλλειψης έγκυρων και ενημερωμένων δεδομένων βάσει των οποίων μπορεί να αποφασιστεί η παραμονή ορισμένων περιοχών της Βαλτικής Θάλασσας εκτός προστασίας, πρέπει να εξεταστούν οι αλλαγές που συντελούνται και να γίνει μια επανεξέταση των προστατευόμενων περιοχών.
<SPEAKER ID="115" NAME="João Ferreira" LANGUAGE="PT">
Κύριε Πρόεδρε, κυρία Επίτροπε, κυρίες και κύριοι, η εισαγωγή ξενικών ειδών είναι ένας από τους κύριους παράγοντες διαταραχής των οικοσυστημάτων και μία από τις κύριες αιτίες της απώλειας της παγκόσμιας βιοποικιλότητας.
<P>
Όπως σημειώνει και η ίδια η Επιτροπή, η εισαγωγή ξενικών ειδών στα ευρωπαϊκά παράκτια και εσωτερικά ύδατα οφείλεται στις περισσότερες περιπτώσεις σε πρακτικές υδατοκαλλιέργειας και πρακτικές που αφορούν την πυκνότητα εκτροφής. " τροποποίηση που προτείνει η Επιτροπή στον κανονισμό, που αφορά τη χρήση στην υδατοκαλλιέργεια ξενικών και απόντων σε τοπικό επίπεδο ειδών, βασίζεται στα αποτελέσματα ενός ερευνητικού έργου, του IMPASSE, που έφερε σε επαφή διάφορα ευρωπαϊκά θεσμικά όργανα για μία συντονισμένη δράση που εστιάζει στις περιβαλλοντικές επιπτώσεις των ξενικών ειδών στην υδατοκαλλιέργεια.
<P>
Το έργο IMPASSE προτείνει έναν λειτουργικό ορισμό των κλειστών εγκαταστάσεων υδατοκαλλιέργειας, δίνοντας περισσότερες λεπτομέρειες και διευρύνοντας τον ισχύοντα ορισμό. Σύμφωνα με τον ορισμό αυτό και με τα συμπεράσματα του έργου, "ο βαθμός κινδύνου που συνδέεται με τα ξενικά είδη θα μπορούσε να μειωθεί σημαντικά, ενδεχομένως σε αποδεκτό επίπεδο, εάν ελαχιστοποιηθεί ο κίνδυνος διαφυγής των στοχευόμενων και μη στοχευόμενων οργανισμών κατά τη διάρκεια της μεταφοράς και εφόσον τηρούνται σαφώς καθορισμένα πρωτόκολλα στην εγκατάσταση υποδοχής".
<P>
Λαμβάνοντας υπόψη τα αποτελέσματα αυτού του έργου, η Επιτροπή προτείνει την απαλλαγή από τις περιττές διοικητικές διατυπώσεις που απαιτούνται από τους φορείς εκμετάλλευσης προτείνοντας την απαλλαγή από την απαίτηση αδειοδότησης των εισαγωγών και μετατοπίσεων που προϋποθέτουν τη χρήση κλειστών εγκαταστάσεων υδατοκαλλιέργειας. Εδώ πρέπει να τονιστεί ότι, ενώ η διαδικασία εκτίμησης κινδύνου βασίζεται σε επιστημονικές και τεχνικές αναλύσεις, η ετυμηγορία σχετικά με την αποδοχή του κινδύνου είναι αντικείμενο πολιτικής απόφασης. Ως εκ τούτου, πιστεύουμε ότι η χαλάρωση της διαδικασίας εισαγωγής ξενικών ειδών στην υδατοκαλλιέργεια πρέπει να συμβαδίζει με τον ακριβή καθορισμό των απαιτήσεων προς τις οποίες θα πρέπει να συμμορφώνονται οι κλειστές εγκαταστάσεις υδατοκαλλιέργειας, συνάδοντας με τα αποτελέσματα του έργου IMPASSE.
<P>
Πρέπει επίσης να καθιερωθεί η απαιτούμενη εποπτεία των εγκαταστάσεων, με στόχο να εξασφαλιστεί ότι λαμβάνονται υπόψη και τηρούνται όλες οι τεχνικές απαιτήσεις που προτείνουν οι ειδικοί κατά τη διάρκεια της λειτουργίας των εγκαταστάσεων. Αυτό ισχύει και για τη μέριμνα που θα πρέπει να λαμβάνεται κατά τη μεταφορά στοχευόμενων και μη στοχευόμενων ειδών προς ή από εγκαταστάσεις υδατοκαλλιέργειας. Αυτά ήταν τα κυριότερα ζητήματα κατά τη σύνταξη της έκθεσης και των προτεινόμενων τροπολογιών στην αρχική πρόταση της Επιτροπής.
<P>
Επιτρέψτε μου ένα ακόμα σχόλιο: " βιώσιμη ανάπτυξη της υδατοκαλλιέργειας επιτάσσει την ουσιαστική υποστήριξη της επιστημονικής έρευνας και της τεχνολογικής ανάπτυξης στον τομέα της εκτροφής αυτόχθονων ειδών, έτσι ώστε να καταστεί δυνατή η παραγωγή και η διαφοροποίηση της προσφοράς τροφίμων, καθώς και η βελτίωση της ποιότητάς τους, με την παράλληλη επίτευξη μεγαλύτερης περιβαλλοντικής ασφάλειας.
<P>
Αυτή η νομοθετική πρωτοβουλία πρέπει, ως εκ τούτου, να συνοδεύεται από ισχυρή υποστήριξη στον τομέα αυτό. Είναι απαραίτητο να διερευνήσουμε το δυναμικό της υδατοκαλλιέργειας, όμως είναι επίσης απαραίτητο να ξεπεράσουμε τους περιορισμούς της με έναν περιβαλλοντικά βιώσιμο τρόπο. Μεταξύ άλλων, θα είναι ζωτικής σημασίας να εστιάσουμε ξανά τις προτεραιότητες του προγράμματος πλαισίου για την έρευνα, έτσι ώστε να καταστεί δυνατή η επαρκής κάλυψη του σημαντικού αυτού ερευνητικού τομέα.
<P>
Μου μένει μόνο να εκφράσω την ευγνωμοσύνη μου σε όλους τους σκιώδεις εισηγητές για τη βοήθειά τους, χάρη στην οποία κατέστη δυνατή η ολοκλήρωση ενός καρποφόρου έργου, και στις υπηρεσίες της Επιτροπής και του Συμβουλίου, συμπεριλαμβανομένης της ισπανικής Προεδρίας και τώρα της βελγικής Προεδρίας, για την εργασία που φέραμε εις πέρας όλους αυτούς τους μήνες.
<SPEAKER ID="116" NAME="Μαρία Δαμανάκη" LANGUAGE="EN">
Κύριε Πρόεδρε, θα ήθελα να πω δυο λόγια σχετικά με το μακροπρόθεσμο σχέδιο για την αλιεία γαύρου, πρώτα όμως θα ήθελα να ευχαριστήσω την εισηγήτρια, κ. Bilbao, και τα μέλη της Επιτροπής Αλιείας για το έργο τους για αυτήν την πρόταση. Θα ήθελα να πω στην κ. Bilbao ότι υπήρξε πράγματι καθυστέρηση στην έγκριση της πρότασης αυτής, ωστόσο θα ήθελα να πω ότι ήταν αρκετά σαφές πως η Επιτροπή έκανε τα πάντα για να απεμπλακεί η κατάσταση.
<P>
Το απόθεμα γαύρου στον Βισκαϊκό Κόλπο απειλήθηκε με κατάρρευση και εξαιτίας αυτού σταμάτησε η αλιεία το 2005. Άρχισε ξανά τον Ιανουάριο του 2010, μόλις πέντε χρόνια αργότερα. Τον περασμένο Ιούλιο, οι επιστήμονες επιβεβαίωσαν ότι το απόθεμα ήταν αρκετά πάνω από τα προληπτικά όρια. Αυτό μου επέτρεψε να προτείνω ένα TAC πάνω από 15.000 τόνους, που ισχύει σήμερα. Το TAC ακολουθεί τους κανόνες αλίευσης του σχεδίου και χαίρομαι που βλέπω ότι αυτή η πρόταση μας βοηθά ήδη να διαχειριστούμε σωστά το απόθεμα.
<P>
Σαφώς, το μακρόχρονο κλείσιμο προκάλεσε σοβαρή ζημία σε αυτούς που είναι εξαρτημένοι από αυτήν την αλιεία. Πρέπει οπωσδήποτε να αποτρέψουμε την επανάληψη τέτοιων γεγονότων. Ο μόνος τρόπος για να το επιτύχουμε αυτό είναι να εκμεταλλευτούμε με συνέπεια το απόθεμα με τη μέγιστη βιώσιμη απόδοση και να διατηρήσουμε χαμηλά τα επίπεδα κινδύνου κλεισίματος της αλιείας. " πρότασή μας δείχνει ότι αυτό μπορεί να γίνει ταυτόχρονα με την παροχή βιωσιμότητας για τον κλάδο. Εάν θέλουμε να αποφύγουμε το κλείσιμο, τότε θα πρέπει να διατηρήσουμε το ποσοστό εκμετάλλευσης στο 30%.
<P>
Θα ήθελα να ευχαριστήσω την Επιτροπή Αλιείας για την υποστήριξή της τόσο επί της ουσίας, όσο και σε σχέση με τη μεταβίβαση αρμοδιοτήτων στην Επιτροπή. Μπορώ να υποστηρίξω αυτές τις τροπολογίες. Μπορώ επίσης να υποστηρίξω εκείνες τις τροπολογίες που σχετίζονται με την ευθυγράμμιση της πρότασης με τον νέο κανονισμό ελέγχου που τέθηκε σε ισχύ τον Ιανουάριο του 2010.
<P>
Ωστόσο, υπάρχει μόνο μία εξαίρεση: Σχετίζεται με τη μείωση της καθυστέρησης της αναγγελίας της εισόδου σε λιμένα από τις τέσσερις ώρες σε μία ώρα. Αυτή η τροπολογία μετατρέπει τον κανόνα των τεσσάρων ωρών που υπάρχει στον νέο κανονισμό ελέγχου. Γνωρίζετε ότι αυτός ο νέος κανονισμός ελέγχου τέθηκε σε ισχύ στις αρχές αυτού του έτους. Δεν συμφωνώ με το να τον τροποποιήσουμε τόσο γρήγορα, ειδικά αφού ο ίδιος ο κανονισμός ελέγχου επιτρέπει στα παράκτια κράτη μέλη να εφαρμόζουν ειδικές εξαιρέσεις όταν αυτό δικαιολογείται. Έχουμε λοιπόν αυτό το περιθώριο. Πραγματικά, δεν είναι ανάγκη να αλλάξουμε αυτόν τον κανονισμό ελέγχου τόσο σύντομα, όμως, ασφαλώς, εσείς θα το αποφασίσετε αυτό.
<P>
Θα αναφερθώ τώρα στη δεύτερη έκθεση, το πολυετές σχέδιο για το σαφρίδι. Επιτρέψτε μου να πω ότι ο κ. Gallagher, ως εισηγητής, και όλα τα μέλη της Επιτροπής Αλιείας επιτέλεσαν εξαίρετο έργο για αυτήν την πρόταση και θα ήθελα να σας εκφράσω τις ειλικρινείς μου ευχαριστίες για τη σκληρή σας εργασία και την εποικοδομητική σας προσέγγιση.
<P>
Το δυτικό απόθεμα σαφριδιού είναι μακράν το πιο σημαντικό από τα τρία αποθέματα σαφριδιού στα ύδατα της ΕΕ. Το απόθεμα είναι σήμερα σταθερό και σε καλό επίπεδο, πράγμα που σημαίνει ότι το TAC θα παραμείνει για το 2011 σχεδόν απαράλλακτο. " απόφαση για το ετήσιο TAC σχετικά με αυτό το απόθεμα, που βασίζεται σε πρόσφατες επιστημονικές συστάσεις, δεν αντιστοιχεί στον στόχο μας για μία δεσμευτική, προβλέψιμη μακροπρόθεσμη διαχείριση. Ως εκ τούτου, αυτό το σχέδιο, όπως και άλλα μακροπρόθεσμα σχέδια, μου αρέσει γιατί θέλω να αποφύγουμε τις ετήσιες διαπραγματεύσεις στο Συμβούλιο για την ποσότητα που μπορεί να αλιευθεί. Το οφείλουμε στον κλάδο να του δώσουμε μεγαλύτερη δυνατότητα σχεδιασμού και σταθερότητα καταλήγοντας σε συμφωνία για μακροπρόθεσμα σχέδια.
<P>
" γενική σας υποστήριξη, τόσο επί της ουσίας όσο και σε σχέση με τη μεταβίβαση αρμοδιοτήτων, δείχνει ότι έχουμε τον ίδιο σκοπό. Μπορώ να υποστηρίξω τις τροπολογίες σας, καθώς και εκείνες που σχετίζονται με την ευθυγράμμιση της πρότασης με τον νέο κανονισμό ελέγχου που τέθηκε σε ισχύ τον Ιανουάριο του 2010. Εκτός από αυτό, το ίδιο το σχέδιο δεν θα πρέπει να καθορίσει περιοχές TAC, αφήνοντας τη δυνατότητα έγκρισής τους στις ετήσιες αποφάσεις για το TAC σύμφωνα με τις σχετικές επιστημονικές συστάσεις.
<P>
Ωστόσο, υπάρχει μία τροπολογία που δεν πηγαίνει προς τη σωστή κατεύθυνση, δηλαδή η αποδοχή από μέρους σας του συμβιβασμού των 5.000 τόνων περίπου της Προεδρίας του Συμβουλίου. Το ποσό των 5.000 τόνων απλά δεν έχει επιστημονική βάση. Πώς αποφασίστηκε άραγε; Γιατί όχι 6.000 ή 7.000; Το να υπάρχει η διακριτική ευχέρεια μετακίνησης του TAC πάνω και κάτω από τα σωστά επίπεδα σε μία μακροπρόθεσμη στρατηγική διαχείρισης δεν μου φαίνεται μια σταθερή προσέγγιση.
<P>
Θα αναφερθώ τώρα στην τρίτη έκθεση σχετικά με τα τεχνικά μέτρα στη Βαλτική. Θα ήθελα να εκμεταλλευτώ αυτήν την ευκαιρία για να ευχαριστήσω τον εισηγητή, κ. Gróbarczyk, για την πολύ καλή εργασία του, που εγκρίθηκε ομόφωνα. Γι' άλλη μια φορά, ευχαριστώ την Επιτροπή Αλιείας για την πλήρη υποστήριξή της. Με αυτήν την πρόταση, διασφαλίζουμε νομική συνέχεια τόσο σε σχέση με τη δική μας πολιτική διαλογής αλιευμάτων ανώτερης κατηγορίας, η οποία καθιερώθηκε στη Βαλτική Θάλασσα τον περασμένο χρόνο, όσο και σε σχέση με τους περιορισμούς αλιείας συγκεκριμένων ειδών.
<P>
Θα επικεντρωθώ τώρα στην τελευταία έκθεση: η χρήση στην υδατοκαλλιέργεια ξενικών και απόντων σε τοπικό επίπεδο ειδών. Θα ήθελα να ευχαριστήσω τον εισηγητή, κ. Ferreira, για την εργασία του και την Επιτροπή Αλιείας στο σύνολό της.
<P>
Όπως γνωρίζετε, η Επιτροπή δεσμεύτηκε να προωθήσει τη βιώσιμη ανάπτυξη της υδατοκαλλιέργειας στην ΕΕ μέσω της νέας στρατηγικής υδατοκαλλιέργειας. Αυτό συνεπάγεται ένα υψηλό επίπεδο προστασίας του περιβάλλοντος, αλλά και τη δημιουργία των προϋποθέσεων για τη διευκόλυνση των εργασιών υδατοκαλλιέργειας. Πρέπει να το κάνουμε αυτό. " τροποποίηση του κανονισμού για την εισαγωγή ξενικών ειδών σε κλειστές εγκαταστάσεις υδατοκαλλιέργειας θα διευκολύνει σίγουρα τις δραστηριότητες στον τομέα της υδατοκαλλιέργειας μειώνοντας τον περιττό διοικητικό φόρτο και, ταυτόχρονα, διασφαλίζοντας τη σωστή προστασία για τα υδατικά ενδιαιτήματα. Ασφαλώς, αυτό δεν είναι το μόνο που μπορούμε να κάνουμε, έτσι επικροτώ θερμά την πρόταση του κ. Ferreira για την ενίσχυση των ερευνητικών προσπαθειών μας σχετικά με την υδατοκαλλιέργεια. Θα κάνουμε ό,τι καλύτερο μπορούμε με τα μέσα του προϋπολογισμού μας και μέσω της μεταρρύθμισης της ΚΑΠ.
<P>
Χαίρομαι πολύ που οι συζητήσεις με την Επιτροπή Αλιείας απέφεραν έναν καλύτερο ορισμό για την "κλειστή εγκατάσταση υδατοκαλλιέργειας".
<P>
Θα ήθελα να τονίσω ότι η αρχική πρόταση εγκρίθηκε από την Επιτροπή έναν μήνα πριν τεθεί σε ισχύ η Συνθήκη της Λισαβόνας, έτσι είχαμε και εδώ το ίδιο πρόβλημα. " Επιτροπή Αλιείας κατέθεσε τροπολογίες με σκοπό να ευθυγραμμίσει τον βασικό κανονισμό με τις νέες διατάξεις για την επιτροπολογία της Συνθήκης της Λισαβόνας. Θεωρήσαμε ενδεδειγμένο να γίνει αυτή η ευθυγράμμιση όπως προτάθηκε από το Κοινοβούλιο. Από την άλλη πλευρά, ήταν απαραίτητο να τροποποιηθεί τυπικά η πρότασή μας για την εισαγωγή τέτοιων ουσιαστικών τροπολογιών, και σε αυτό οφείλεται η καθυστέρηση για την οποία μιλάμε.
<P>
Εν κατακλείδι, θα ήθελα να ευχαριστήσω μια φορά ακόμα όλους τους εισηγητές της Επιτροπής Αλιείας για τις εκθέσεις τους και για την εργασία τους για αυτά τα σημαντικά ζητήματα.
<SPEAKER ID="117" NAME="Carmen Fraga Estévez" LANGUAGE="ES">
Κύριε Πρόεδρε, ευχαριστώ πολύ τους συντάκτες των εκθέσεων για την εξαιρετική εργασία τους. Θα ήθελα να επικεντρωθώ στα σχέδια διαχείρισης, ωστόσο δεν θα προχωρήσω σε καμία ουσιαστική πτυχή, καθώς αυτές έχουν είδη επισημανθεί από τους εισηγητές. Αντ' αυτού, θα αναφερθώ στη σημασία των θεσμικών προκλήσεων που δημιουργούνται και που πρέπει να λυθούν.
<P>
Μετά από περισσότερο από έναν χρόνο διαπραγματεύσεων με το Συμβούλιο, το Κοινοβούλιο αποφάσισε με μεγάλη υπευθυνότητα να φέρει τις εκθέσεις σε πρώτη ανάγνωση με σκοπό να ασκήσει πίεση για να σπάσει το σημερινό αδιέξοδο, που επηρεάζει όχι μόνο αυτές τις δύο προτάσεις, αλλά και όλες τις άλλες που θα μας υποβληθούν στο εγγύς μέλλον.
<P>
Το Κοινοβούλιο είναι πρόθυμο να βρει συμβιβαστική λύση με το Συμβούλιο και την Επιτροπή, αλλά η κύρια προϋπόθεση για να συμβεί αυτό είναι να αναγνωρίσει και να αποδεχθεί το Συμβούλιο ότι ο βασικός πυρήνας των μακροπρόθεσμων σχεδίων διαχείρισης πρέπει να εμπίπτει στο πλαίσιο της συνήθους νομοθετικής διαδικασίας, δηλαδή στο πλαίσιο της νομικής βάσης του άρθρου 43, παράγραφος 2 της Συνθήκης.
<P>
Είναι ακατανόητο το γεγονός ότι πριν τη Συνθήκη της Λισαβόνας, όταν το Συμβούλιο είχε την αποκλειστική αρμοδιότητα σε θέματα TAC και ποσοστώσεων, ζητήθηκε από το Κοινοβούλιο συμβουλευτική γνώμη, ενώ τώρα το Συμβούλιο ζητά αποκλειστικότητα για τα ίδια αυτά θέματα, παρόλο που, σύμφωνα με όλες τις νομικές συμβουλές, το άρθρο 43, παράγραφος 2 πρέπει να ερμηνευθεί περιοριστικά.
<P>
Ως εκ τούτου, καλώ την Επίτροπο να λάβει υπόψη τη θέση του Κοινοβουλίου, ακόμα και αν θα έπρεπε όλες οι προτάσεις -και πιστεύω ότι η ερώτηση της κ. Bilbao σχετικά με αυτό ειδικά το σημείο δεν απαντήθηκε- να αποσυρθούν ή να αντικατασταθούν με νέα κείμενα. Αν δεν γίνει αυτό, θα μας υποχρεώσουν να παραπέμψουμε το ζήτημα στο Δικαστήριο και να ανακόψουμε μελλοντικά μακροπρόθεσμα σχέδια, κάτι που θα πρέπει να αποφευχθεί, εφόσον πρόκειται για το βασικό όργανο της διαχείρισης της αλιείας.
<SPEAKER ID="118" NAME="Κρίτων Αρσένης">
εξ ονόματος της Ομάδας S&D. - Κύριε Πρόεδρε, κυρία Επίτροπε, είναι πάρα πολλές οι τεχνικές λεπτομέρειες που έχουν τα κείμενα που συζητάμε σήμερα. Όμως πίσω από αυτές υπάρχει μια ξεκάθαρη εντολή: το Ευρωπαϊκό Κοινοβούλιο ζητάει από τα υπόλοιπα θεσμικά όργανα, την Επιτροπή και το Συμβούλιο, οποτεδήποτε αποφασίζουμε για τα ιχθυαποθέματά μας, για το πώς αλιεύουμε, να σεβόμαστε τα επιστημονικά δεδομένα.
<P>
Δεν είναι δυνατόν όταν αποφασίζουμε για το πως θα αλιεύουμε κάθε είδος ψαριού, να διαπραγματευόμαστε με πολιτικό τρόπο. Δεν είναι δυνατόν να υπάρχει μια πολιτική διαπραγμάτευση στο Συμβούλιο είτε στο Κοινοβούλιο για πράγματα τα οποία πρέπει να κριθούν με επιστημονικά δεδομένα. Μόνο βάσει αυτών των δεδομένων μπορούμε να γνωρίζουμε τι περισσεύει στις θάλασσές μας, τι μπορούμε ν' αλιεύσουμε χωρίς να υπάρξουν μη αναστρέψιμες επιπτώσεις τόσο για τη ζωή στη θάλασσα, όσο και για την αλιεία.
<P>
Μπροστά μας έχουμε τη μεταρρύθμιση της Κοινής Αλιευτικής Πολιτικής. Αυτό που σας ζητάμε με αυτές τις εκθέσεις είναι να προχωρήσετε τολμηρά στη μεταρρύθμιση της Κοινής Αλιευτικής Πολιτικής τηρώντας ακριβώς αυτήν την αρχή: το σεβασμό στα επιστημονικά δεδομένα, προκειμένου να λαμβάνουμε αποφάσεις που θα εξασφαλίζουν ένα βιώσιμο μέλλον για τις θάλασσές μας και την αλιεία.
<SPEAKER ID="119" NAME="Carl Haglund" LANGUAGE="SV">
Κύριε Πρόεδρε, κυρία Επίτροπε, κυρίες και κύριοι, θα ήθελα να επικεντρωθώ στην έκθεση για το απόθεμα γαύρου στον Βισκαϊκό Κόλπο και την άποψη της Ομάδας μας για αυτό το θέμα. Πρόκειται για ένα θέμα που είναι εξαιρετικά σημαντικό και αποτελεί παράδειγμα για τον τρόπο με το οποίο θα πρέπει να προσεγγίζουμε ευαίσθητα θέματα σχετικά με τις αλιευτικές δραστηριότητες. Είναι σημαντικό να θυμόμαστε ότι οι αλιευτικές δραστηριότητες για τις οποίες μιλάμε κατέρρευσαν το 2005 λόγω της υπεραλίευσης.
<P>
Τώρα που επιτρέπεται και πάλι η αλίευση, διεξάγεται βάσει της αρχής της προφύλαξης, και αυτός είναι ο τρόπος με τον οποίο πρέπει να γίνεται. Αυτός είναι ο μόνος μακροπρόθεσμος και βιώσιμος τρόπος για να γίνει αυτό, πράγμα που ήταν επίσης η άποψη της Ομάδας μας σχετικά με αυτό το θέμα. Είναι γεγονός ότι η βιομηχανική αλιεία ίσως ελπίζει σε μια μεγαλύτερη ποσότητα ψαριών καταρχήν, όμως μακροπρόθεσμα είναι καλύτερα να κάνει αυτό που προφανώς θα επιλέξουμε τώρα. Αυτός είναι και ο τρόπος με τον οποίο, όπως πιστεύει η Ομάδα μου, θα πρέπει να διαχειριζόμαστε αυτά τα θέματα, τόσο σήμερα όσο και στο μέλλον.
<SPEAKER ID="120" NAME="Isabella Lövin" LANGUAGE="SV">
Κύριε Πρόεδρε, κυρίες και κύριοι, η Συνθήκη της Λισαβόνας άλλαξε την εξουσία του Κοινοβουλίου όσον αφορά την αλιευτική πολιτική. Τα σχέδια διαχείρισης επί των οποίων πρόκειται να ψηφίσουμε αύριο θα είναι η πρώτη δοκιμασία για το πόσο καλά εκπληρώνει το Κοινοβούλιο τις υποχρεώσεις του. Πιστεύω ότι, σε γενικές γραμμές, αντιμετωπίσαμε καλά τις προκλήσεις, ωστόσο αυτό δεν έγινε χωρίς παραπλανητικούς συναγερμούς. Για αυτούς που παίρνουν τις αποφάσεις υπάρχει πάντα ένας πειρασμός να αμφισβητήσουν τις επιστημονικές συμβουλές παρασυρμένοι από ένα ασύνετο ενδιαφέρον για τον κλάδο της αλιείας. Επιπλέον, οι άνθρωποι δεν έχουν καλή μνήμη. Παρά το γεγονός ότι το απόθεμα γαύρου στο Βισκαϊκό Κόλπο κατέρρευσε πρόσφατα, το 2005, και ο κλάδος έπρεπε να σταματήσει εντελώς την αλίευση, εξακολουθούν να υπάρχουν κοντόφθαλμα οικονομικά κίνητρα που θέτουν σε κίνδυνο τη μακροπρόθεσμη βιωσιμότητα των αποθεμάτων. Εντούτοις, η προφύλαξη κέρδισε τα τυχερά παιχνίδια στην επιτροπή.
<P>
" καταμέτρηση των ψαριών δεν είναι δύσκολη, είναι σαν την καταμέτρηση των δέντρων. Μόνο που τα ψάρια κινούνται εδώ και εκεί και δεν είναι ορατά. Έτσι αστειεύτηκε ένας από τους καλύτερους θαλάσσιους βιολόγους στον κόσμο, ο Willy Kristensen, στην ταινία "The End of the Line" σχετικά με την εξάντληση των αποθεμάτων ιχθύων στους ωκεανούς του πλανήτη. Αυτό που προσπαθούσε να πει ήταν ότι υπάρχει μεγάλος βαθμός αβεβαιότητας στην εκτίμηση των αποθεμάτων. Είναι σημαντικό να το θυμόμαστε αυτό τώρα που η ΕΕ και ολόκληρος ο κόσμος αποφάσισαν να επιτύχουν τη μέγιστη βιώσιμη απόδοση (ΜΒΑ) όσον αφορά όλα τα εμπορικά είδη ψαριών σε περίπου πέντε χρόνια.
<P>
Θα ήθελα να τονίσω ότι είναι εντελώς αδύνατο να επιτευχθεί μία μέγιστη βιώσιμη απόδοση για όλα τα είδη ψαριών, παντού και ταυτόχρονα. Γι' αυτό πρέπει να έχουμε περιθώρια ασφαλείας. Τα οικοσυστήματα πρέπει να εξετάζονται ως σύνολο και η μέγιστη βιώσιμη απόδοση πρέπει να εκλαμβάνεται ως ένα ανώτατο όριο, όχι ως στόχος. Ελπίζω ότι αυτό θα ληφθεί υπόψη στη μελλοντική αλιευτική πολιτική και θα τηρηθεί στα σχέδια διαχείρισης, τόσο του Κοινοβουλίου όσο και του Συμβουλίου. Πρέπει να θέσουμε γρήγορα σε εφαρμογή μακροπρόθεσμα σχέδια διαχείρισης για όλα τα θαλάσσια οικοσυστήματα της Ευρώπης. Τέλος, θα ήθελα μόνο να πω ότι συμφωνώ απολύτως με τον εισηγητή κ. Gallagher ότι ο διαχωρισμός των ποσοστώσεων για ένα ενιαίο απόθεμα σαφριδιού είναι εντελώς αντίθετος με τις επιστημονικές συστάσεις.
<SPEAKER ID="121" NAME="Andrew Henry William Brons" AFFILIATION="NI">
(EN) Κύριε Πρόεδρε, τα ζητήματα που τέθηκαν σε αυτήν τη συζήτηση δεν αφορούν ειδικά τη συγκεκριμένη περιοχή. Είναι θέματα που επηρεάζουν επίσης τα σκάφη στη Βόρεια Θάλασσα.
<P>
Την Παρασκευή συναντήθηκα με αλιείς από το Whitby του Yorkshire. Ανησυχούν και εκείνοι για ζητήματα που μπορεί να κάνουν τα εναπομείναντα σκάφη του βρετανικού στόλου να σταματήσουν τη δραστηριότητά τους. " άμεση απειλή είναι η προτεινόμενη μείωση του αριθμού των ημερών που τους επιτρέπεται να αλιεύουν από 135 ημέρες σε πιθανόν 90 ημέρες. Ρώτησα τους αλιείς που χρησιμοποιούν μηχανότρατα πόση μείωση θα μπορούσαν να αντέξουν χωρίς να κλείσουν τις επιχειρήσεις τους και εκείνοι απάντησαν ότι οποιαδήποτε μείωση θα είχε αυτό το αποτέλεσμα.
<P>
" πολιτική πίεσης των αλιέων που χρησιμοποιούν μηχανότρατα να απορρίπτουν τα νεκρά και τα ετοιμοθάνατα ψάρια για να αποφύγουν την εκφόρτωση ιχθύων που δεν διαθέτουν το απαιτούμενο μέγεθος ή υπερβαίνουν τις ποσοστώσεις του είδους είναι απολύτως τερατώδης. Όλα τα ψάρια που αλιεύτηκαν και δεν θα επιβιώσουν πρέπει να εκφορτώνονται. " απόρριψη δεν είναι διατήρηση, είναι απόβλητα. " διαλογή αλιευμάτων ανώτερης κατηγορίας είναι η απάντηση στο άδικο σύστημα ποσοστώσεων. Μεταρρυθμίστε το σύστημα, και θα εξαφανιστεί. Οι ποσοστώσεις πωλούνται και αγοράζονται στην ανοιχτή αγορά και γίνονται αντικείμενο κερδοσκοπίας από τους πλούσιους και τους ισχυρούς. Αυτό ανεβάζει τις τιμές των ποσοστώσεων, που ενοικιάζονται στους αλιείς για υπέρογκα ποσά. " κερδοσκοπία πρέπει να σταματήσει εντελώς.
<SPEAKER ID="122" NAME="Paulo Rangel" AFFILIATION="PPE">
(PT) Κύριε Πρόεδρε, κυρία Επίτροπε, κυρίες και κύριοι, λαμβάνοντας υπόψη την έκθεση του κ. Gallagher και ειδικά το πολυετές σχέδιο για το απόθεμα σαφριδιού, είναι ζωτικής σημασίας να υποστηρίξουμε την τροπολογία που προτάθηκε από την Ομάδα του Ευρωπαϊκού Λαϊκού Κόμματος (Χριστιανοδημοκράτες), την οποία συνέταξε η κ. Patrão Neves, με εστίαση στους τρεις στόχους της Πράσινης Βίβλου και στη μεταρρύθμιση της Κοινής Αλιευτικής Πολιτικής (ΚΑΠ): τον περιβαλλοντικό στόχο, τον οποίο σέβεται απόλυτα αυτή η έκθεση, και τον οικονομικό και κοινωνικό στόχο, είτε εστιάζουν στην οικονομική βιωσιμότητα είτε σε μια αξιοπρεπή διαβίωση για τους επαγγελματίες.
<P>
Είναι πολύ σημαντικό να κάνουμε εδώ μια διάκριση. Όταν μιλάμε για το δυτικό απόθεμα σαφριδιού, είναι σημαντικό να διακρίνουμε ανάμεσα στη ζώνη VIII C, την περιοχή γύρω από τον Βισκαϊκό Κόλπο, που είναι κατ' ουσίαν προσανατολισμένη στην παραδοσιακή αλιεία και αποτελεί πηγή βιοπορισμού ιδίως για ένα σημαντικό μέρος του πορτογαλικού, του ισπανικού και του γαλλικού πληθυσμού, και τη βορειότερη ζώνη, η οποία επικεντρώνεται στη βιομηχανική αλιεία και συνεπώς είναι κατ' ουσία προσανατολισμένη στην οικονομική αποδοτικότητα. Για αυτόν ακριβώς τον λόγο είναι ανάγκη να τροποποιηθεί αυτή η έκθεση έτσι ώστε να μην εναρμονίζεται μόνο με τους θεμελιώδεις στόχους της Πράσινης Βίβλου σχετικά με την ΚΑΠ ή με τη μεταρρύθμιση της ΚΑΠ, αλλά και με τις συστάσεις που παρουσιάστηκαν από το Συμβούλιο για τον κανονισμό για τα σύνολα επιτρεπομένων αλιευμάτων (TAC) για το 2011, στον οποίο το σαφρίδι στη ζώνη VIII C του Διεθνούς Συμβουλίου για την Εξερεύνηση των Θαλασσών θεωρείται ουσιαστικά ως προσανατολισμένο στην παραδοσιακή αλιεία, ενώ το βόρειο τμήμα εντός της δυτικής ζώνης επικεντρώνεται κυρίως στη βιομηχανική αλιεία. Αυτή η προσέγγιση, που προσανατολίζεται προς την ειδική φύση και τον σκοπό κάθε περιοχής όπου ζει το δυτικό απόθεμα σαφριδιού, είναι η μόνη που μπορεί πραγματικά να διαφυλάξει όλους τους σκοπούς της ΚΑΠ.
<SPEAKER ID="123" NAME="Josefa Andrés Barea" AFFILIATION="S&amp;D">
(ES) Κύριε Πρόεδρε, κυρία Επίτροπε, συγχαρητήρια στους τέσσερις εισηγητές. Και εγώ επίσης θα ασχοληθώ με το θέμα των σχεδίων διαχείρισης για τον γαύρο και το σαφρίδι.
<P>
" πρόταση για την εκμετάλλευση των αποθεμάτων γαύρου, που αρχικά επρόκειτο να είναι μια πρόταση για τη βιώσιμη εκμετάλλευση του γαύρου, αποδείχθηκε μια περίπλοκη πρόταση που τώρα βρίσκεται σε εκκρεμότητα στο Συμβούλιο. Αυτός είναι ο τομέας που έχει υποστεί τη μεγαλύτερη ζημιά. Βρισκόμαστε σε στασιμότητα γιατί η κατάσταση δεν λύθηκε λόγω της μη λήψης αποφάσεων από μέρους του Συμβουλίου καθώς και της Επιτροπής.
<P>
Θα ήθελα να τονίσω τη θέση της ισπανικής σοσιαλιστικής αντιπροσωπείας, η οποία υποστήριξε τα ομόφωνα αιτήματα του κλάδου κατά τη διάρκεια ολόκληρης της διαδικασίας, βασιζόμενη -και το τονίζω, βασιζόμενη- σε επιστημονικές εκθέσεις και με την υποστήριξη του Περιφερειακού Γνωμοδοτικού Συμβουλίου. " ίδια θέση διατηρείται και σε σχέση με τα νέα ζητήματα που προέκυψαν από την επερχόμενη μεταρρύθμιση της Κοινής Αλιευτικής Πολιτικής.
<P>
Αντιμετωπίζοντας αυτό το αδιέξοδο, ζητούμε από την Επίτροπο να αποσύρει την πρόταση, εάν είναι απαραίτητο, να λάβει υπόψη τη θέση του Κοινοβουλίου, και να παρουσιάσει μια νέα πρόταση.
<P>
Όσον αφορά το σαφρίδι, ο κ. Gallagher παρουσίασε αρκετά θέματα στα οποία συμφωνούμε και εμείς, όπως η καθιέρωση πολυετών προγραμμάτων, τα σύνολα επιτρεπόμενων αλιευμάτων και οι επιστημονικές συστάσεις. Πρότεινε επίσης μια τροπολογία, την οποία η Σοσιαλιστική Ομάδα θεωρεί σημαντική και την οποία η ισπανική Σοσιαλιστική Ομάδα θεωρεί επίσης σημαντική, καθώς η Ισπανία διαθέτει έναν τομέα παραδοσιακής αλιείας σαφριδιού, η παραγωγή του οποίου καταναλώνεται φρέσκια, την ίδια ημέρα που αλιεύτηκε. " έλλειψη αναγνώρισης αυτού του τομέα θα επιφέρει κοινωνικοοικονομική ζημιά και ασφαλώς θα αποδυναμώσει τις προοπτικές βελτίωσης της διαχείρισης.
<P>
Για αυτόν τον λόγο, πιστεύουμε ότι ο κ. Gallagher θα έπρεπε να λάβει υπόψη την πρότασή μας, κάνοντας διαφοροποίηση όσον αφορά την περίπτωση της παράκτιας αλιείας.
<SPEAKER ID="124" NAME="Britta Reimers" AFFILIATION="ALDE">
(DE) Κύριε Πρόεδρε, κυρία Επίτροπε, κυρίες και κύριοι, ευχαριστώ τους εισηγητές. Ενόψει του υψηλού επιπέδου εισαγωγών ιχθύων και αλιευτικών προϊόντων στην ΕΕ, είναι σημαντικό να διατηρήσουμε και να υποστηρίξουμε τόσο τους τοπικούς αλιείς, όσο και τον εγχώριο τομέα υδατοκαλλιέργειας. Πρέπει επειγόντως να βελτιώσουμε τις αλιευτικές μεθόδους προκειμένου να διασφαλίσουμε μακροπρόθεσμα την επιβίωση τόσο των θαλασσών μας όσο και των αλιέων μας.
<P>
Εξίσου σημαντικό είναι να δώσουμε στην υδατοκαλλιέργεια τη δυνατότητα για περαιτέρω επέκταση. Χρειαζόμαστε επειγόντως πιο αποτελεσματική συλλογή δεδομένων και πιο εντατική έρευνα, αφού μόνο όταν γνωρίζουμε τι πραγματικά συμβαίνει θα μπορέσουμε να πάρουμε τις σωστές αποφάσεις για το μέλλον.
<P>
" έλλειψη επιτυχίας μας στη σύνδεση της οικονομίας με την οικολογία -που δεν διαφέρουν στην πραγματικότητα και τόσο πολύ- οφείλεται συχνά στην υπερβολική γραφειοκρατία και την ανεπαρκή γνώση.
<SPEAKER ID="126" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, σχετικά με τη συζήτηση για τον γαύρο, θα ήθελα επίσης να τονίσω πόσο σημαντική είναι, καθώς και ότι πρόκειται για ένα σημείο καμπής, όχι μόνο για τον τομέα και για το θέμα του γαύρου ειδικά, αλλά και για τις σχέσεις μεταξύ της Επιτροπής, του Κοινοβουλίου και του Συμβουλίου.
<P>
Από αυτήν την άποψη, θα ήθελα να αποσαφηνίσω ότι η Ομάδα των Πρασίνων/Ευρωπαϊκή Ελεύθερη Συμμαχία υποστηρίζει τις προτάσεις που έγιναν από την Επιτροπή από μια οπτική μεγαλύτερης προφύλαξης.
<P>
Στηρίζουμε ουσιαστικά τις προτάσεις σε τρία σημεία: Το πρώτο είναι ο κανόνας εκμετάλλευσης, ο οποίος θεωρούμε -όπως και η Επιτροπή- ότι δεν πρέπει να είναι μεγαλύτερος από 0.3. Το δεύτερο είναι τα σύνολα επιτρεπόμενων αλιευμάτων (TAC), που επίσης θεωρούμε ότι πρέπει να λαμβάνουν υπόψη και το ζωντανό δόλωμα. Το τελικό σημείο είναι η μείωση του TAC, που πρέπει να είναι τουλάχιστον 25%, εάν αυτό κρίνεται απαραίτητο.
<P>
Υποστηρίξαμε την Επιτροπή για αυτά τα τρία θέματα, και πιστεύουμε ότι αυτό είναι λογικό, ακριβώς επειδή αυτό που θέλουμε είναι να ενεργήσουμε, για μια φορά, σαν ολιστικοί ιατροί που θεραπεύουν και όχι σαν ιατροδικαστές που απλώς πιστοποιούν θανάτους. Πιστεύω ότι είναι σημαντικό να καταστήσουμε σαφές αυτό το μήνυμα και θεωρώ ότι αυτή είναι μια καλή ευκαιρία για να ενεργήσουμε σωστά.
<SPEAKER ID="127" NAME="Werner Kuhn" AFFILIATION="PPE">
(DE) Κύριε Πρόεδρε, κυρία Επίτροπε, κυρίες και κύριοι, η παρέμβασή μου αφορά τον κανονισμό του Ευρωπαϊκού Κοινοβουλίου και του Συμβουλίου σε σχέση με την απαγόρευση διαλογής αλιευμάτων ανώτερης κατηγορίας και τους περιορισμούς αλιείας όσον αφορά τη χωματίδα και το καλκάνι στα ύδατα της Βαλτικής Θάλασσας, των Belts και του Sound. Αυτό που μας ενδιαφέρει εδώ δεν είναι απλά η τροποποίηση ενός κανονισμού, αλλά δύο πολύ σημαντικά και εξαίρετα είδη ψαριών για κατανάλωση που έχουμε επειγόντως ανάγκη στην Ευρώπη για την εσωτερική μας αγορά. Γι' άλλη μια φορά, είναι σαφές ότι η επιστήμη και ο κλάδος πρέπει να συνεργάζονται για να διασφαλίζουν ότι η εμπειρία τους -ειδικά στους τομείς των απορρίψεων και στη διαχείριση των αποθεμάτων, αλλά και σχετικά με το τι συμβαίνει με τα παρεμπίπτοντα αλιεύματα- αξιολογείται και αποτιμάται λογικά. Γνωρίζουμε όλες τις πιθανότητες επιβολής περιορισμών εδώ. Ο κ. Gróbarczyk τις παρουσίασε εξαιρετικά. Είναι σημαντικό το γεγονός ότι το άρθρο 15α συμπεριλαμβάνεται στον κανονισμό. Ακούσαμε τον λόγο - ο εισηγητής το δήλωσε γι' άλλη μια φορά με μεγάλη σαφήνεια. Ο κοινός μας στόχος είναι να ελαχιστοποιήσουμε τα παρεμπίπτοντα αλιεύματα και τις απορρίψεις, και αυτό το επιτύχαμε στην επιτροπή.
<P>
Ωστόσο, για κάποια είδη ψαριών -και η χωματίδα και το καλκάνι συμπεριλαμβάνονται σε αυτά- ισχύει ότι οι νεαροί ιχθύες και εκείνοι που δεν διαθέτουν το απαιτούμενο μέγεθος μπορούν να ρίχνονται πίσω στη θάλασσα εάν έχουν μεταφερθεί στο σκάφος μαζί με τα αλιεύματα. Φυσικά, εδώ είναι επίσης σημαντική η εργασία με εξαιρετικά αλιευτικά εργαλεία, η επιλεκτική αλίευση και ο σεβασμός των απαγορευμένων περιόδων. Αυτά τα δύο είδη ιχθύων αλλάζουν συνεχώς τους τόπους αναπαραγωγής τους, έτσι φυσικά, οι περιοχές αλίευσης καθορίστηκαν επίσης σαφώς και οι εποχές αναπαραγωγής και οι τόποι αναπαραγωγής περιγράφηκαν ακριβώς.
<P>
Οι παράμετροι της εμπορίας δεν πρέπει να αναθεωρούνται προς τα κάτω, έτσι ώστε η μόνη δυνατότητα που απομένει να είναι η παρασκευή ιχθυοτροφών από τόσο καλά αποθέματα. Δεν είναι αυτός ο στόχος μας. Θέλουμε να εξυπηρετήσουμε την αγορά, και γι' αυτόν τον λόγο τροποποιήσαμε αυτόν τον κανονισμό κατ' αυτόν τον τρόπο.
<SPEAKER ID="128" NAME="Ulrike Rodust" AFFILIATION="S&amp;D">
(DE) Κύριε Πρόεδρε, κυρία Δαμανάκη, χαίρομαι πολύ που αυτήν την εβδομάδα είμαστε σε θέση να εγκρίνουμε τέσσερις σημαντικούς κανονισμούς για την αλιευτική πολιτική και που μπορέσαμε να συμφωνήσουμε τόσο μεταξύ μας όσο και με το Συμβούλιο και την Επιτροπή σχετικά με τις εκθέσεις που αφορούν την υδατοκαλλιέργεια και τα τεχνικά μέτρα στη Βαλτική Θάλασσα.
<P>
Δυστυχώς, δεν μπορώ να πω το ίδιο και για τους δύο κανονισμούς σχετικά με τα μακροπρόθεσμα σχέδια διαχείρισης. Ο σωστός τύπος για τη διαχείριση των αποθεμάτων σαρδέλας ήταν πάντα θέμα σημαντικών διαφωνιών εντός της επιτροπής. Πιστεύω ότι η υποβολή στην Ολομέλεια είναι πολύ σωστή και χαίρομαι που φαίνεται ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) το έχει επίσης συνειδητοποιήσει αυτό τώρα, καθώς δεν κατέθεσε άλλες τροπολογίες. Υποθέτω ότι αύριο θα δώσετε θετική ψήφο.
<P>
Εντούτοις, έχουμε πολύ πιο σοβαρά προβλήματα όσον αφορά το Συμβούλιο. Αντίθετα με τη συμβουλή των ίδιων των νομικών εμπειρογνωμόνων τους, τα περισσότερα κράτη μέλη αρνούνται να αποδεχτούν το δικαίωμα της συναπόφασης του Ευρωπαϊκού Κοινοβουλίου - έναν ολόκληρο χρόνο μετά την έναρξη ισχύος της Συνθήκης της Λισαβόνας! Αυτό το θεωρώ εξωφρενικό. Γι' αυτόν τον λόγο πρότεινα στην πρόεδρο της επιτροπής μας να συνταχθεί μια επιστολή προς τους ευρωπαίους υπουργούς Αλιείας.
<P>
Θα χαιρόμουν ιδιαίτερα εάν μπορούσαμε να έρθουμε σε συμφωνία τις επόμενες ημέρες, έτσι ώστε να μπορέσουμε μαζί να επιδείξουμε πόσο αποφασισμένο είναι το Κοινοβούλιο. Δεν θα αφήσουμε να μας "αδειάσει" τόσο εύκολα το Συμβούλιο.
<SPEAKER ID="129" NAME="Ian Hudghton" AFFILIATION="Verts/ALE">
(DE) Κύριε Πρόεδρε, υποστηρίζω την κατεύθυνση που ακολούθησε ο κ. Gallagher στην έκθεσή του και θα ψηφίσω αναλόγως αύριο, όταν φτάσουμε σε αυτό το σημείο.
<P>
" αρχή του πολυετούς σχεδιασμού είναι μια συνετή αρχή εάν επιτρέπει λογικό μελλοντικό σχεδιασμό από πλευράς των αλιέων αλλά και του τομέα της μεταποίησης. Γενικά όμως, παραμένουν κάποιες πολύ αρνητικές πτυχές της αλιευτικής διαχείρισης της ΕΕ, όπως γνωρίζετε. Πιστεύω ακράδαντα ότι τα ίδια τα αλιευτικά κράτη -εκείνα που έχουν δικαιώματα σε συγκεκριμένες θαλάσσιες περιοχές- θα πρέπει να αποφασίζουν σχετικά με τη διατήρηση και τη διαχείριση των αποθεμάτων.
<P>
Πολλοί από τους ομιλητές αναφέρθηκαν ξανά στο σκάνδαλο των απορρίψεων. Στη Σκωτία κατανοείται όλο και περισσότερο ότι οι απορρίψεις είναι άμεσο αποτέλεσμα των κανονισμών της ΕΕ και ειδικά του σχεδίου αποκατάστασης του μπακαλιάρου. Ελπίζω ότι η Επίτροπος θα λάβει υπόψη της το γεγονός αυτό και θα αναλάβει δράση για να αντιμετωπίσει αυτό το μέρος του σκανδάλου των απορρίψεων, που θα μπορούσε να αποφευχθεί με την αλλαγή κάποιων μη εφαρμόσιμων κανονισμών που ισχύουν σήμερα.
<SPEAKER ID="130" NAME="Gabriel Mato Adrover" AFFILIATION="PPE">
(ES) Κύριε Πρόεδρε, στην ομιλία μου θα επικεντρωθώ στις δύο εκθέσεις, των οποίων η διαδικασία και τα τελικά αποτελέσματα αποτελούν ένα παράδειγμα προς μίμηση και προς αποφυγή. Αναφέρομαι στο σχέδιο για τα αποθέματα γαύρου και στη χρήση ξενικών ειδών στην υδατοκαλλιέργεια.
<P>
Σχετικά με τον γαύρο, ένα παράδειγμα προς αποφυγή: το θέμα είναι υπό συζήτηση για περισσότερο από ένα έτος και, δυστυχώς, μετετράπη σε συζήτηση σχετικά με τις εξουσίες που δίνει η Συνθήκη της Λισαβόνας στο Κοινοβούλιο και σχετικά με τη νομική βάση της πρότασης της Επιτροπής, αντί να είναι μια συζήτηση σχετικά με το τι είναι καλό για τους αλιείς, τις βιομηχανίες και τις αλιευτικές δραστηριότητες. Υπήρξε μια μακρά και μάταιη συζήτηση, θύμα της οποίας ήταν ο τομέας, ο οποίος παρακολουθούσε έκπληκτος, καθώς χανόμασταν σε συζητήσεις ενώ το πολυαναμενόμενο σχέδιο διαχείρισης δεν προχωρεί και υπάρχει ο κίνδυνος να μην δει ποτέ το φως της μέρας.
<P>
Οι άνθρωποι που εργάζονται στον τομέα του γαύρου δικαίως διαμαρτύρονται για τα διοικητικά εμπόδια που αντιμετωπίζει αυτό το σχέδιο, εφόσον είναι τόσο σημαντικό για την αποφυγή μελλοντικής διακοπής των δραστηριοτήτων αυτού του είδους αλιείας.
<P>
Ειλικρινά πιστεύω ότι, δεδομένου αυτού του υπόβαθρου αβεβαιότητας, η Επιτροπή πρέπει να επιδιώξει να στείλει ένα θετικό μήνυμα προς τον τομέα σήμερα στο Κοινοβούλιο.
<P>
Αντίθετα, σε σχέση με τη χρήση ξενικών ειδών, η συμφωνία που πέτυχε το Κοινοβούλιο σε πρώτη ανάγνωση είναι ένας καλός συμβιβασμός. " Επιτροπή, το Συμβούλιο και το Κοινοβούλιο πέτυχαν μια συμφωνία γρήγορα και χωρίς σημαντικές διαφωνίες, νομικές ή ουσιαστικές.
<P>
" συμφωνία δεν καθιερώνει μόνο έναν αυστηρό ορισμό των κλειστών εγκαταστάσεων υδατοκαλλιέργειας, αλλά επιτυγχάνει επίσης μεγαλύτερη νομική σαφήνεια για τις επιχειρήσεις αυτού του κλάδου και, πράγμα ακόμα πιο σημαντικό, καταργεί ένα μέρος της γραφειοκρατίας, που οι Ευρωπαίοι έχουν ήδη βαρεθεί.
<P>
Πιστεύω ότι οι διοικητικές διαδικασίες πρέπει να μειωθούν στο απολύτως απαραίτητο. Οι Ευρωπαίοι έρχονται αντιμέτωποι με υπερβολική γραφειοκρατία, που κάνει ιδιαίτερα δύσκολο το ξεκίνημα ή την εκτέλεση οποιασδήποτε δραστηριότητας. Ως εκ τούτου, εκθέσεις σαν τη σημερινή που αφαιρούν διοικητικές διαδικασίες δεν είναι μόνο καλά νέα για τον τομέα της υδατοκαλλιέργειας, αλλά θα πρέπει επίσης να αποτελούν σταθερό χαρακτηριστικό του τρόπου με τον οποίο εργαζόμαστε.
<SPEAKER ID="131" NAME="Antolín Sánchez Presedo" AFFILIATION="S&amp;D">
(ES) Κύριε Πρόεδρε, κυρία Δαμανάκη, θα εστιάσω στις εκθέσεις των κυρίων Gróbarczyk και Ferreira. Θα ήθελα να συγχαρώ τους εισηγητές που συμφώνησαν σε πρώτη ανάγνωση με το Συμβούλιο να αναθεωρηθούν δύο κανονισμοί που προσαρμόζουν την αλιευτική πολιτική στη Συνθήκη της Λισαβόνας και τονίζουν τη δέσμευση της Ευρωπαϊκής Ένωσης για βιώσιμη αλιευτική διαχείριση και για τη διατήρηση της βιοποικιλότητας.
<P>
" απαγόρευση διαλογής αλιευμάτων ανώτερης κατηγορίας και οι περιορισμοί αλιείας όσον αφορά τη χωματίδα και το καλκάνι στα ύδατα της Βαλτικής Θάλασσας είναι ουσιαστικά μέτρα για μία αποτελεσματική και κατάλληλη διαχείριση πόρων. Είναι σκόπιμο να τα ενσωματώσουμε μόνιμα στον κανονισμό τεχνικών μέτρων για τα εν λόγω ύδατα. Αυτή η εστίαση θα μπορούσε να επεκταθεί και στα υπόλοιπα ευρωπαϊκά ύδατα και να αποτελέσει μέρος της πολιτικής μη απόρριψης της επερχόμενης μεταρρύθμισης της Κοινής Αλιευτικής Πολιτικής.
<P>
Είναι επίσης ουσιαστικό η Ευρωπαϊκή Ένωση να επικαιροποιήσει τον ορισμό και τις λειτουργικές συνθήκες για τις κλειστές εγκαταστάσεις υδατοκαλλιέργειας, να αποφασίσει πώς θα δημοσιεύσει τον κατάλογο και να καθορίσει, σύμφωνα με τη Συνθήκη της Λισαβόνας, τις διαδικασίες για την ανάπτυξη ή την εφαρμογή σε επίπεδο ΕΕ των κανόνων που στοχεύουν στην αποφυγή της ρύπανσης από αυτές τις δραστηριότητες, που θα μπορούσαν να θέσουν σε κίνδυνο ή να επηρεάσουν το οικοσύστημά μας.
<SPEAKER ID="132" NAME="Alain Cadec" AFFILIATION="PPE">
(FR) Κύριε Πρόεδρε, κυρία Επίτροπε, κυρίες και κύριοι, θα ήθελα πρώτα απ' όλα να συγχαρώ τους συναδέλφους μας, την κ. Bilbao και τους κυρίους Gallagher, Gróbarczyk και Ferreira για τις εκθέσεις τους.
<P>
Θα ήθελα να πω πόσο χαίρομαι να βλέπω το Κοινοβούλιο να ολοκληρώνει την πρώτη του ανάγνωση για τα δύο μακροπρόθεσμα σχέδια για τον γαύρο και το σαφρίδι. Πραγματικά, με την έγκριση της Συνθήκης της Λισαβόνας, το Κοινοβούλιο λαμβάνει μέρος στη λήψη κοινών αποφάσεων για αυτά τα θέματα.
<P>
Σε σχέση με το απόθεμα γαύρου, είμαι ικανοποιημένος με το κείμενο που εγκρίθηκε από την Επιτροπή Αλιείας, το οποίο στόχευε σε μακροπρόθεσμη διαχείριση ενός είδους που αλιεύεται πολύ. Αυτό το σχέδιο θα επιτρέψει να ληφθούν μέτρα κοινής διαχείρισης από τα κύρια αλιευτικά κράτη.
<P>
Το ζωντανό δόλωμα θα ληφθεί υπόψη στις ποσοστώσεις, κάνοντας δυνατό τον έλεγχο των ποσοτήτων που αλιεύονται με τον πιο δίκαιο τρόπο. Επιπλέον, επικροτώ τα μέτρα εποπτείας του ελέγχου σε αυτήν την αλιευτική δραστηριότητα. Το σύστημα ελέγχου των σκαφών πρέπει οπωσδήποτε να είναι το ίδιο στα διάφορα κράτη μέλη που εκμεταλλεύονται το απόθεμα.
<P>
Θα ήθελα να συγχαρώ τον κ. Gallagher για την έκθεσή του. Γνωρίζω ότι θα την εγκρίνουμε αύριο· καθιστά δυνατή την κοινωνικοοικονομικά και περιβαλλοντικά βιώσιμη εκμετάλλευση του σαφριδιού. Αυτό το σχέδιο παρουσιάζει μια νέα μέθοδο λήψης αποφάσεων σε σχέση με το σύνολο επιτρεπόμενων αλιευμάτων που θα καταστήσει μακροπρόθεσμα δυνατή τη διασφάλιση της βιωσιμότητας του αποθέματος. Θα ήθελα επίσης να σας υπενθυμίσω τη σημασία της αρχής της σχετικής σταθερότητας, η οποία είναι ιδιαίτερα σημαντική για μένα.
<P>
Οι εισηγητές τόνισαν την ανάγκη αντιμετώπισης των απορρίψεων, και αυτό δεν μπορώ παρά να το επιδοκιμάσω. Ωστόσο, όπως και οι συνάδελφοί μου, θεωρώ λυπηρό το γεγονός ότι το Συμβούλιο αμφισβητεί τις νέες εξουσίες συναπόφασης του Κοινοβουλίου όσον αφορά τα μακροπρόθεσμα σχέδια διαχείρισης. Πιστεύω ότι αυτό το ζήτημα της νομικής βάσης πρέπει να λυθεί, καθώς καθυστερεί την εφαρμογή των σχεδίων που είναι ουσιαστική για τη διατήρηση των πόρων και τη ρύθμιση της αλιείας.
<P>
Πρέπει επίσης να ορίσουμε μια για πάντα τις έννοιες της μη βιομηχανικής αλιείας και της βιομηχανικής αλιείας. Αυτό θα διασφαλίσει ότι η μεταρρύθμιση της Κοινής Αλιευτικής Πολιτικής πραγματοποιείται σε υγιή και σταθερή βάση. Αυτό προτείνεται επίσης στην έκθεση του κ. Gróbarczyk, τον οποίο ευχαριστώ για την ποιότητα της εργασίας του. Επιπλέον, μια απόλυτη απαγόρευση των απορρίψεων δεν είναι ρεαλιστική, όπως γνωρίζουμε. Ελπίζω ότι η Ευρωπαϊκή Επιτροπή θα υποστηρίξει τον κλάδο, που εισάγει επιλεκτικά εργαλεία και διασφαλίζει μια οικονομικά και περιβαλλοντικά βιώσιμη αλιεία.
<SPEAKER ID="133" NAME="Guido Milana" AFFILIATION="S&amp;D">
(IT) Κύριε Πρόεδρε, κυρίες και κύριοι, το ένα λεπτό δεν αρκεί για να καλυφθούν τέσσερις εκθέσεις. Ως εκ τούτου, συγχαίρω τους τρεις άλλους εισηγητές, αλλά θα σχολιάσω μόνο την έκθεση του κ. Ferreira.
<P>
" τήρηση των αρχών της βιοποικιλότητας πρέπει να έχει κεντρική θέση στις δράσεις της Ευρωπαϊκής Ένωσης που αφορούν την αλιεία και την υδατοκαλλιέργεια. " συμβιβαστική τροπολογία είναι αποτέλεσμα της καλής εργασίας του κ. Ferreira ο οποίος κατάλαβε πολύ καλά αυτές τις ανησυχίες.
<P>
Όταν εξετάζουμε τρόπους βελτίωσης των προτύπων της ιχθυοκαλλιέργειας, δεν πρέπει να είμαστε προκατειλημμένοι, αλλά να είμαστε αυστηροί ως προς τον έλεγχο και την εφαρμογή κανονισμών που είναι όσο το δυνατόν πιο ακριβείς προκειμένου να αποφευχθεί ο κίνδυνος αλλοίωσης της περιβαλλοντικής ισορροπίας.
<P>
Έτσι, η μέγιστη στήριξη της βιολογικής παραγωγής είναι μια απόφαση που λαμβάνεται προς το γενικό συμφέρον και που περιλαμβάνει την προστασία της βιοποικιλότητας. Αυτός είναι πράγματι ο καλύτερος τρόπος βελτιστοποίησης της παραγωγής εγχωρίων ειδών.
<P>
Κυρία Επίτροπε, ελπίζω ότι στο πλαίσιο της μεταρρύθμισης της Κοινής Αλιευτικής Πολιτικής αυτό το περαιτέρω μέτρο για την υδατοκαλλιέργεια θα μπορέσει να περιληφθεί σε έναν απλοποιημένο κανονισμό. Αυτό θα απλούστευε πολύ τα πράγματα και ελπίζω ότι ένας ενιαίος κανονισμός για την υδατοκαλλιέργεια θα απλοποιήσει ακόμα περισσότερο τις διαδικασίες στο σύνολό τους.
<SPEAKER ID="134" NAME="Jarosław Leszek Wałęsa" AFFILIATION="PPE">
(PL) Κύριε Πρόεδρε, θα ήθελα να ξεκινήσω ευχαριστώντας τον κ. Gróbarczyk για τη βοήθειά του. Χαίρομαι πολύ διότι κατέστη δυνατό να συμπεριληφθεί στην έκθεση ένα πολύ ουσιαστικό σημείο που καλεί την Επιτροπή να καταρτίσει ένα ολοκληρωμένο σχέδιο διαχείρισης της χωματίδας στα ύδατα της Βαλτικής Θάλασσας.
<P>
Θα ήθελα να εκμεταλλευτώ την ευκαιρία για να επιστήσω την προσοχή της Επιτρόπου στο γεγονός ότι οι αρχές της Πολωνίας προτείνουν εδώ και πολλά χρόνια την έγκριση ενός ολοκληρωμένου συστήματος διαχείρισης των αποθεμάτων των ειδών πλατύψαρων στη Βαλτική και δεν είχαν κάποια απτά αποτελέσματα από την πλευρά της Ευρωπαϊκής Επιτροπής.
<P>
Πρέπει να καταρτιστεί ένα ενιαίο σύστημα διαχείρισης αυτών των ειδών, όπου και να βρίσκονται. Έχουν μεγάλη οικονομική σημασία για τους αλιείς της Βαλτικής, και τους πολωνούς αλιείς, και γι' αυτό αξίζουν μεγαλύτερης προσοχής από ό,τι μέχρι σήμερα εκ μέρους των ευρωπαϊκών θεσμικών οργάνων που είναι υπεύθυνα για την αλιεία.
<SPEAKER ID="135" NAME="Brian Crowley" AFFILIATION="ALDE">
(EN) Κύριε Πρόεδρε, θα ήθελα να ευχαριστήσω τους εισηγητές, και ιδίως τον κ. Gallagher, για τις εκθέσεις τους. Καθώς παρακολουθώ αυτήν τη συζήτηση, διαπιστώνω αμέσως δύο πράγματα. Το πρώτο είναι πως η όλη ιδέα της δημιουργίας μιας ευκαιρίας να καταστεί δυνατή μια διαίρεση των TAC σε μία αλιεία είναι άκρως ανεύθυνη. Θα πρέπει να αντιτεθούμε κατηγορηματικά σε αυτό.
<P>
Δεύτερον, αναφορικά με το θέμα των απορρίψεων, ίσως να ήρθε τώρα η ώρα να εξετάσουμε τη δημιουργία μιας "γκρίζας" αγοράς για αυτές τις απορρίψεις. Πρόκειται για παρεμπίπτοντα αλιεύματα κατά τη συνήθη αλιευτική δραστηριότητα και γιατί να μην επιτρέψουμε, αντί να ρίχνονται πίσω στη θάλασσα, την εκφόρτωσή τους και να πληρώνεται το κόστος αλίευσης - όχι τιμή αγοράς, αλλά το κόστος αλίευσης; Αυτό θα μπορούσε να χρησιμεύσει ως αντικατάσταση των χιλιάδων τόνων εισαγομένων αλιευμάτων από την Άπω Ανατολή και από αλλού που γεμίζουν άλλες αγορές εντός της Ευρωπαϊκής Ένωσης.
<P>
Μπορεί να αποτελέσει μια κατάσταση αμοιβαίου οφέλους. Μπορεί να μειώσει τις ποσότητες των απορρίψεων και να εξασφαλίσει επίσης ότι οι αλιείς δεν θα ρίχνουν πίσω στη θάλασσα ένα προϊόν με αξία.
<SPEAKER ID="136" NAME="Nick Griffin" AFFILIATION="NI">
(EN) Κύριε Πρόεδρε, είναι καλό που η ΕΕ προσπαθεί να διατηρήσει τα αποθέματα ιχθύων που κινδυνεύουν, πριν όμως υπερβάλουμε συγχαίροντας τους εαυτούς μας για τις προτάσεις αυτές, πρέπει να θυμηθούμε ότι πολλοί παλιότεροι αλιευτικοί κανόνες της ΕΕ αποδείχθηκαν φρικτά λάθη. Τα χωρικά ύδατα της Βρετανίας υπεραλιεύθηκαν σχεδόν μέχρις εξαντλήσεως των αποθεμάτων δυνάμει ευρωπαϊκών αλιευτικών πολιτικών. " πραγματικότητα είναι πως η προστασία των αποθεμάτων ιχθύων είναι καλύτερο να αφεθεί στους επί τόπου αλιείς και στους ειδικούς επιστήμονες των εθνικών κυβερνήσεων και όχι στους γραφειοκράτες της ΕΕ.
<P>
" σύσταση των ανθρώπων που εργάζονται στα θλιβερά υπόλοιπα των βρετανικών αλιευτικών στόλων είναι απλή: καταργήστε τα συστήματα ποσοστώσεων που οδηγούν σε απορρίψεις και διαλογή αλιευμάτων ανώτερης κατηγορίας και αντικαταστήστε τα με όρια αλίευσης βάσει του βάρους, ούτως ώστε όλα τα αλιεύματα να εκφορτώνονται με σκοπό την ανθρώπινη κατανάλωση ή τη μεταποίηση σε ζωοτροφή ή ιχθυοτροφή. Πρέπει να αντικαταστήσουμε το σύστημα των ανοικτών εμπορεύσιμων ποσοστώσεων και να σταματήσουμε έτσι την κερδοσκοπία των χρηματιστών, των σουπερμάρκετ και των πολύ πλούσιων σε βάρος των βιοτικών πόρων των αλιέων. Οι κάθε είδους ποσοστώσεις -και σε οποιεσδήποτε θάλασσες- θα πρέπει να ανήκουν στους αλιείς λιμένων με παραδοσιακή σύνδεση με τα εκάστοτε ύδατα και να μπορούν να αποτελέσουν αντικείμενο συναλλαγής μόνο μεταξύ αλιέων που έχουν επίσης δικαίωμα αλίευσης βάσει προσωπικών, οικογενειακών και κοινοτικών σχέσεων.
<SPEAKER ID="137" NAME="Seán Kelly" AFFILIATION="PPE">
(GA) Κύριε Πρόεδρε, δεν είμαι αυθεντία στο ζήτημα αυτό, εφόσον όμως ανήκω σε νησιωτικό έθνος, γνωρίζω ότι η αλιεία είναι πολύ σημαντική για τις παράκτιες κοινότητες ολόκληρης της Ιρλανδίας.
<P>
(EN) Ο αξιότιμος ιρλανδός συνάδελφός μου κ. Gallagher, που είναι αυθεντία στο θέμα όχι μόνο στην Ιρλανδία αλλά και έξω από αυτή, έκανε μερικές πολύ σημαντικές παρατηρήσεις μιλώντας για το άσκοπο των κοινών ποσοστώσεων για δύο χωριστούς τομείς για ένα απόθεμα. " Ομάδα μου, η Ομάδα PPE, έχει διαφορετική άποψη. Ταυτόχρονα, αυτό που λέει ο κ. Gallagher φαίνεται λογικό, καθώς το σαφρίδι είναι μεταναστευτικό είδος. Θα ήθελα να μου απαντήσει η Επίτροπος ειδικότερα σε αυτό: δεν θέλω μια προσωπική απάντηση, αλλά μια απάντηση βασισμένη σε επιστημονικές γνώσεις. Επίσης, θα συμφωνήσω με τους συναδέλφους για τις απορρίψεις και θα ήθελα επίσης να αναπτύξουμε πολύ περισσότερο την υδατοκαλλιέργεια ...
<P>
(GA) διότι στο μέλλον η ζήτηση για ψάρια θα αυξάνεται διαρκώς και ελπίζω ότι θα είναι διαθέσιμα σε όλους όλα τα είδη ψαριών.
<SPEAKER ID="140" NAME="Gerard Batten" AFFILIATION="EFD">
(EN) Κύριε Πρόεδρε, πρόσφατα προσπάθησα να διαπιστώσω το κόστος της Κοινής Αλιευτικής Πολιτικής για τη βρετανική οικονομία. " καλύτερη εκτίμηση μόνο για τις απώλειες αλιευμάτων είναι τουλάχιστον 3,6 δισεκατομμύρια στερλίνες ετησίως· το κόστος των υψηλότερων λογαριασμών για τρόφιμα είναι περίπου 4,7 δισεκατομμύρια στερλίνες ετησίως· το κόστος των επιδοτήσεων, της ανεργίας, της σπατάλης πόρων, της γραφειοκρατίας κ.λπ. είναι περίπου 2,8 δισεκατομμύρια στερλίνες ετησίως. Το ετήσιο σύνολο ανέρχεται σε 11,1 δισεκατομμύρια στερλίνες.
<P>
Ο κλάδος της αλιείας καταστράφηκε, με απώλεια περισσοτέρων από 97.000 θέσεων εργασίας από το 1973 στην αλιεία και τους εξαρτώμενους από αυτήν τομείς. Το αλυσιδωτό οικονομικό και ανθρώπινο κόστος είναι ανυπολόγιστο, ενώ ο περιβαλλοντικός αντίκτυπος της Κοινής Αλιευτικής Πολιτικής είναι καταστροφικός. Κάθε χρόνο ρίχνονται στη Βόρεια Θάλασσα πάνω από 880.000 νεκρά ψάρια. Ασφαλώς, η λύση για τη Βρετανία είναι να εγκαταλείψει την Ευρωπαϊκή Ένωση, να ανακτήσει τον έλεγχο των χωρικών της υδάτων και να αποκαταστήσει την υγεία ενός ανανεωμένου εθνικού αλιευτικού κλάδου.
<SPEAKER ID="141" NAME="Ricardo Cortés Lastra" AFFILIATION="S&amp;D">
(ES) Κύριε Πρόεδρε, κυρία Επίτροπε, η αλιεία γαύρου στον Βισκαϊκό Κόλπο σταμάτησε το 2005 εξαιτίας της κακής κατάστασης των αποθεμάτων. Στόχος του προτεινόμενου σχεδίου είναι η εξασφάλιση μιας βιώσιμης αλιείας με τη θέσπιση ποσοστώσεων που βασίζονται σε επιστημονικά κριτήρια. Το σχέδιο υποστηρίζεται από τον κλάδο, ο οποίος χρειάζεται σταθερότητα. Ζητώ από την Επιτροπή να αποσύρει αυτήν την πρόταση και να λάβει υπόψη την πρωτοβουλία του Κοινοβουλίου.
<SPEAKER ID="142" NAME="Μαρία Δαμανάκη" LANGUAGE="EN">
Κύριε Πρόεδρε, θα ήθελα να ευχαριστήσω όλους τους αξιότιμους βουλευτές του ΕΚ για τις αγορεύσεις τους. " συζήτηση ήταν πράγματι πολύ ενδιαφέρουσα.
<P>
Θα ήθελα καταρχάς να απαντήσω στις παρατηρήσεις της κ. Fraga, εξ ονόματος της Ομάδας PPE, και άλλων βουλευτών, σχετικά με τα θεσμικά προβλήματα που αντιμετωπίζουμε τώρα αναφορικά με το νέο θεσμικό περιβάλλον που έχουμε δυνάμει της Συνθήκης της Λισαβόνας. Πρέπει να παραδεχτώ ότι η επιβολή της Συνθήκης της Λισαβόνας έφερε μια νέα εποχή και θα θέλαμε να προσαρμοστούμε σε αυτή. Θέλω να πω πολύ καθαρά ότι η Επιτροπή κατανοεί και στηρίζει την ιδέα ότι το Κοινοβούλιο πρέπει να έχει λόγο σχετικά με την αλίευση: τον ρόλο του μακροπρόθεσμου σχεδίου διαχείρισης.
<P>
Θεωρούμε ότι οι Συνθήκες είναι πολύ σαφείς ως προς αυτό το ζήτημα. Αυτή είναι η θέση μας, όπως όμως γνωρίζετε, υπάρχει αντίδραση στο Συμβούλιο. Ορισμένα κράτη μέλη αντέδρασαν πολύ έντονα, αλλά υπάρχει και γενική αντίδραση σε αυτήν την προσέγγιση. Πρέπει να βρούμε μια λύση εδώ, γιατί διαφορετικά δεν μπορούμε να συνεχίσουμε με την επιβολή μακροχρόνιων σχεδίων διαχείρισης και, όπως αντιλαμβάνεστε, αυτά είναι το μέλλον μας. Δεν μπορούμε να συνεχίσουμε μια νέα πολιτική με βραχυπρόθεσμο σκεπτικό και όλες αυτές τις πολιτικές διαπραγματεύσεις που έχουμε συνηθίσει.
<P>
Έτσι, πρέπει να βρούμε μια λύση για να απεμπλέξουμε την κατάσταση. Σκέφτομαι να προσπαθήσω να βρω μια διέξοδο μέσω μιας τριμερούς συνάντησης. Θα προτείνω στο Κοινοβούλιο και το Συμβούλιο να συναντηθούμε και να προσπαθήσουμε να βρούμε τουλάχιστον μια συμβιβαστική λύση, που τη χρειαζόμαστε το συντομότερο δυνατόν γιατί δεν μπορούμε να συνεχίσουμε έτσι.
<P>
Τώρα όλα τα μακροπρόθεσμα σχέδια διαχείρισης είναι σε εκκρεμότητα και έχω κάποιες νέες προτάσεις για ορισμένα νέα σχέδια διαχείρισης που είναι πολύ σημαντικά, για παράδειγμα για τον σολομό και τα πελαγικά αποθέματα. Είναι πολύ σημαντικά μακροπρόθεσμα σχέδια διαχείρισης. Είναι έτοιμα και περιμένουμε να βρούμε μια θεσμική λύση για αυτά τα πολύ ευαίσθητα προβλήματα.
<P>
Όσον αφορά τις αγορεύσεις από τις άλλες Ομάδες, θα ήθελα να επικροτήσω την αγόρευση του κ. Αρσένη, του κ. Haglund και της κ. Lövin εξ ονόματος των Ομάδων τους και να συμφωνήσω μαζί τους ότι αυτό που χρειαζόμαστε είναι μακροπρόθεσμα σχέδια διαχείρισης και επιστημονική συνδρομή.
<P>
Κατανοώ τα αιτήματα της αλιείας μας και τα προβλήματα του κλάδου και θα ήθελα να είμαι πολύ σαφής σε σχέση με αυτά. Θα ήθελα όμως να σας πω ότι τώρα συζητάμε ένα χαρακτηριστικό παράδειγμα αυτής της κατάστασης. Το σχέδιο για τον γαύρο και το γεγονός ότι έπρεπε να σταματήσουμε την αλίευσή του για κάποια χρόνια είναι σαφής απόδειξη για το ότι δεν μπορούμε να προχωρήσουμε συνεχίζοντας να αγνοούμε τις συστάσεις της επιστήμης.
<P>
Κατανοώ τα προβλήματα και πρέπει να βρούμε μια σύνθεση και μια λύση. " δική μου ιδέα -και αυτό θα είναι ένα από τα κύρια θέματα της μεταρρύθμισης της κοινής αλιευτικής πολιτικής- είναι να συνεχίσουμε να λαμβάνουμε υπόψη τις συστάσεις της επιστήμης και να προσπαθήσουμε να βρούμε μια λύση στην περίπτωση που αυτές δεν είναι αρκετά σαφείς και δεν έχουμε αρκετά στοιχεία για να διαμορφώσουμε σαφή άποψη.
<P>
Θα ήθελα επίσης να πω ότι η έκθεση του κ. Gróbarczyk είναι πολύ σημαντική και ότι τα τεχνικά μέτρα για τον τρόπο αποφυγής της αναβάθμισης είναι πολύ σημαντικά για την πολιτική μας. Θα ήθελα επίσης να υπογραμμίσω ότι χρειαζόμαστε μια πολιτική για τις χωματίδες και τα είδη πλατύψαρων, όπως ήδη είπαμε. Σκοπεύουμε να παρουσιάσουμε μια τέτοια πολιτική.
<P>
Χρειαζόμαστε μια πολύ θαρραλέα πολιτική για τις απορρίψεις, στις οποίες αναφέρθηκαν πολλοί από εσάς. Δεν νομίζω ότι έχουμε περιθώρια να ρίχνουμε ψάρια πίσω στη θάλασσα όταν είναι τόσο πολύτιμα. Δεν έχουμε πια τέτοια περιθώρια. Ίσως αυτό να ήταν μια λύση όσο είχαμε πολλά ψάρια στις θάλασσές μας, όμως τώρα έχουμε πραγματικά προβλήματα. Δεν μπορούμε να ρίχνουμε ψάρια πίσω στη θάλασσα.
<P>
Πρέπει λοιπόν να βρούμε μια λύση γι' αυτό, και επικροτώ θερμά προτάσεις όπως η αποζημίωση των αλιέων για το κόστος των αλιευμάτων στην περίπτωση των παρεμπιπτόντων αλιευμάτων. Μπορούμε να βρούμε λύσεις, αυτό όμως που πρέπει να κάνουμε με τη μεταρρύθμιση της πολιτικής μας είναι να προχωρήσουμε προς τον στόχο της εξάλειψης των απορρίψεων. Φυσικά δεν πρέπει να ξεχνάμε όλα τα τεχνικά μέτρα που απαιτούνται γι' αυτό, όμως πρέπει να κινηθούμε προς αυτήν την κατεύθυνση.
<P>
Μια τελευταία παρατήρηση για τα προβλήματα της υδατοκαλλιέργειας. Πρέπει να μειώσουμε τα βάρη που δημιουργούν εμπόδια για την υδατοκαλλιέργεια. Συμφωνώ με αυτό. Μπορώ να συμφωνήσω με τον εισηγητή και με τον κ. Milana και άλλους ομιλητές που αναφέρθηκαν σε αυτό.
<P>
Αυτό που μπορώ να πω είναι ότι προσπαθούμε να το επιτύχουμε αυτό στο πλαίσιο της μεταρρύθμισης της ΚΑΠ μας. Θα ήθελα επίσης να επαναλάβω ότι θα αυξήσουμε την επιστημονική έρευνα για τα είδη της υδατοκαλλιέργειας διότι πρέπει πραγματικά να περάσουμε στη μαζική παραγωγή αυτών των προϊόντων υδατοκαλλιέργειας αν θέλουμε πραγματικά η υδατοκαλλιέργεια να είναι μια εναλλακτική για τον τομέα της αλιείας μας.
<SPEAKER ID="143" NAME="Izaskun Bilbao Barandica" LANGUAGE="ES">
Κύριε Πρόεδρε, κυρία Επίτροπε, πρώτον, θα εκτιμούσα μια σαφή απάντησή σας για το αν προτίθεστε να υποχωρήσετε στις επιθυμίες του Συμβουλίου, αναγνωρίζοντας -και είμαι ευγνώμων γι' αυτό- τα προβλήματα που αφορούν την αποδοχή των εξουσιών που δίνει στο Κοινοβούλιο η Συνθήκη της Λισαβόνας.
<P>
" Επιτροπή Αλιείας ψήφισε για δεύτερη φορά και δεν ζήτησε από την Επίτροπο να αποσύρει την πρόταση. Αυτό που ζητούμε από την Επίτροπο να κάνει σήμερα είναι να μας δώσει μια απάντηση για το αν προτίθεται να ενδώσει στις επιθυμίες του Συμβουλίου.
<P>
Ο κλάδος χρειάζεται ένα σχέδιο. Ο κλάδος έδειξε υπευθυνότητα και συνεργάστηκε για περισσότερα από δύο χρόνια με επιστημονικά ινστιτούτα και με την Επιτροπή για να καθορίσει και να διατυπώσει τον κανόνα εκμετάλλευσης στην πρόταση. Είναι ένας υπεύθυνος τομέας που έμεινε κλειστός για πέντε χρόνια, και ας μην ξεχνάμε ότι ο ίδιος ο τομέας ήταν αυτός που ζήτησε το κλείσιμο. Το έτος που προηγήθηκε του κλεισίματος, αλίευσε 7.000 τόνους και καθημερινά επεσήμαινε και όριζε το ποσοστό που μπορούσε να αλιευθεί για να κάνει πιο αποδοτικές τις μικρές αυτές ποσοστώσεις. Μετά αποφάσισε μονόπλευρα να κοινοποιήσει στην Επιτροπή ότι θα σταματούσε την αλιεία γιατί είχε φθάσει στο καθορισμένο όριο.
<P>
Αυτός είναι ο κλάδος μας. Είναι ένας κλάδος που μας έχει ζητήσει παραπάνω από μια φορά να λάβουμε μια απόφαση και να έχουμε διαφάνεια και μπορώ να πω προσωπικά ότι εργάσθηκε με υπευθυνότητα και σχολαστικότητα για να λάβει αυτό το σχέδιο που χρειάζεται τόσο πολύ.
<P>
" έγκριση αυτού του σχεδίου σημαίνει την απομάκρυνση από σκοτεινές πολιτικές αποφάσεις για τις ποσοστώσεις και τα σύνολα επιτρεπομένων αλιευμάτων, των οποίων η βάση συχνά είναι άγνωστη. Ζήσαμε για πολλά χρόνια με αυτήν την έλλειψη διαφάνειας. Ο 21ος αιώνας δεν είναι ο αιώνας της έλλειψης διαφάνειας και οι λαοί της Ευρώπης δεν το αξίζουν αυτό, ούτε το αξίζει ένας κλάδος που απέδειξε την υπευθυνότητά του.
<P>
Ευτυχώς, η τελευταία έκθεση του AZTI (βασκικού επιστημονικού ινστιτούτου) και η μελέτη Juvena μας έδειξαν ότι για το επόμενο έτος υπάρχουν πολύ μεγαλύτερα αποθέματα γαύρου. Ωστόσο, θα ήθελα μια σαφέστερη απάντηση, κυρία Επίτροπε.
<SPEAKER ID="144" NAME="Pat the Cope Gallagher" LANGUAGE="EN">
Κύριε Πρόεδρε, θα ήθελα να ευχαριστήσω την Επίτροπο και τους συναδέλφους για τη συμβολή τους, καθώς και τους σκιώδεις εισηγητές, τη γραμματεία της Επιτροπής Αλιείας, το Συμβούλιο, την Επιτροπή, τον πολιτικό σύμβουλο της Ομάδας μου και φυσικά τον προσωπικό μου σύμβουλο.
<P>
Κατανοώ ότι το Συμβούλιο είναι διχασμένο σε τεχνικό επίπεδο για το αν ο κανόνας ελέγχου της αλίευσης πρέπει να αποφασίζεται αποκλειστικά από το Συμβούλιο ή όχι. Επίσης, κατανοώ ότι οι 27 υπουργοί πρέπει ακόμα να ολοκληρώσουν τη συζήτηση αυτού του φακέλου και ειδικότερα αυτού του ζητήματος. Ελπίζω ότι θα επικρατήσει η κοινή λογική.
<P>
Αναφορικά με το πρόβλημα της Επιτρόπου για τους +/-5.000 τόνους, θα σας έλεγα, κυρία Επίτροπε, ότι αυτή ήταν μια ρεαλιστική λύση. Ασχολούμαστε πάνω από έναν χρόνο με τον φάκελο αυτόν, και ήταν ένας τρόπος να προχωρήσουμε. Πιστεύω ότι ορισμένες φορές πρέπει να είμαστε ρεαλιστές για να ξεπεράσουμε τη δυσκολία.
<P>
Θα ήθελα να πω στους βουλευτές της Ομάδας S&D ότι δεν υπάρχει καμία ασάφεια ως προς τη θέση μου για την τροπολογία τους. Ασφαλώς θα συστήσω τη στήριξή της. Αναφορικά με την πρόταση της Ομάδας PPE, θα έλεγα ότι η Ομάδα PPE πρέπει να τη σκεφτεί. Πρόσεξα πολύ να περιλάβω τις ανησυχίες της στην τροπολογία 7 που αφορά τον Βισκαϊκό Κόλπο. Αφορά την παραδοσιακή αλιεία και τα ιστορικά δικαιώματα.
<P>
Όποιος το υποστηρίζει αυτό πρέπει να θυμάται ότι θα ακολουθήσουν πολλές εκθέσεις στο Κοινοβούλιο. Αν υποστηρίξετε τώρα κάτι που είναι λάθος, μπορεί να υποχρεωθείτε, αν θέλετε να είστε συνεπείς, να υποστηρίξετε στο μέλλον κάτι που είναι λάθος. Από επιστημονική άποψη είναι απόλυτα εσφαλμένος ο διαχωρισμός ενός TAC, και αυτό δεν είναι μόνο η προσωπική μου γνώμη. Αν το κάνουμε τώρα, προφανώς θα πρέπει να το κάνουμε και μελλοντικά σε μια αλιεία ενός μόνο αποθέματος. Τα πολυετή σχέδια είναι ζωτικής σημασίας για να δοθεί στον τομέα η δυνατότητα σχεδιασμού για το μέλλον. Ελπίζω ότι αύριο θα επικρατήσει η σύνεση και ότι θα εγκρίνουμε μια έκθεση που θα μπορούμε να παρακολουθήσουμε.
<SPEAKER ID="145" NAME="Marek Józef Gróbarczyk" LANGUAGE="PL">
Κύριε Πρόεδρε, θα ήθελα να εκφράσω και πάλι τις ειλικρινείς ευχαριστίες μου προς όλους τους σκιώδεις εισηγητές, ιδίως όσους είναι παρόντες - την κ. Rodust, τον κ. Kuhn και τον κ. Ferreira, καθώς και τον κ. Kuhn και τον κ. Cadec, για τα θερμά και ευγενικά τους λόγια σχετικά με το θέμα της έκθεσής μου. Σας ευχαριστώ θερμά.
<P>
Ελπίζω και εγώ ότι η έκθεση θα λειτουργήσει ως συνέχεια λύσεων που έχουμε αποδεχθεί και, πρώτα απ' όλα, ως έναρξη του έργου της περιφερειοποίησης. " περιφερειοποίηση είναι ο στόχος μας και αυτό που επιδιώκουμε για την Κοινή Αλιευτική Πολιτική. Αυτό είναι που θα καθορίσει την επιτυχία της μελλοντικής Κοινής Αλιευτικής Πολιτικής στην πράξη.
<SPEAKER ID="146" NAME="João Ferreira" LANGUAGE="PT">
Κύριε Πρόεδρε, θα ήθελα να εκφράσω τις ευχαριστίες μου για τις παρατηρήσεις που έγιναν σχετικά με την έκθεσή μου και να διαθέσω τον χρόνο ομιλίας μου για να κάνω ορισμένα σχόλια για το πολυετές σχέδιο για το δυτικό απόθεμα σαφριδιού και για την προτεινόμενη τροπολογία στην έκθεση του κ. Gallagher που παρουσίασα εξ ονόματος της Συνομοσπονδιακής Ομάδας τη Ευρωπαϊκής Ενωτικής Αριστεράς-Αριστερά των Πρασίνων των Βορείων Χωρών.
<P>
Σκοπός αυτής της τροπολογίας, τον οποίο δεν εξασφαλίζει απόλυτα η τροπολογία 7 του εισηγητή, είναι να διευκρινίσει την ιδιαίτερη φύση των διαφόρων στόλων και να καταστήσει σαφές ότι αυτά τα συγκεκριμένα σημεία και ο τελικός προορισμός των αλιευμάτων πρέπει να ληφθούν υπόψη κατά τον ορισμό του συνόλου επιτρεπομένων αλιευμάτων (TAC). Μεταξύ άλλων, η μικρής κλίμακας παράκτια και παραδοσιακή αλιεία έχει οικονομικά και κοινωνικά χαρακτηριστικά διαφορετικά από τη βιομηχανική αλιεία. Όταν τίθενται όρια στην αλιεία με σκοπό τον εφοδιασμό των πολιτών με φρέσκο ψάρι για κατανάλωση, τα όρια αυτά δεν θα πρέπει να αντιμετωπίζονται με τον ίδιο τρόπο όπως στη βιομηχανική αλιεία που προσανατολίζεται προς τη μεταποίηση των αλιευμάτων.
<P>
Αναφορικά με τους διαφορετικούς στόλους και το τεχνικό ζήτημα που τέθηκε, εξακολουθώ να μην συμφωνώ με τη θέση του εισηγητή. Ουσιαστικά μιλάμε για το ίδιο απόθεμα, για την ίδια πηγή, όπως όμως αναφέρθηκε ήδη, πρόκειται για μια πηγή που αναπτύσσεται σε ξεχωριστές περιοχές αλίευσης. Στην ιδανική περίπτωση η παράκτια και η παραδοσιακή αλιεία διεξάγονται σε συγκεκριμένη περιοχή αλίευσης και η βιομηχανική αλιεία διεξάγεται σε μια άλλη τέτοια περιοχή. Επομένως μιλάμε για περιοχές με σαφώς καθορισμένα όρια και θεωρούμε ότι αυτό είναι συμβατό. Επιπλέον, πιστεύουμε ότι τα TAC πρέπει να προσαρμοστούν σε καθεμιά από αυτές τις διαφορετικές περιοχές αλίευσης για να εξασφαλιστεί μια λογική διαχείριση των αποθεμάτων. Ο λόγος είναι, όπως επίσης επισημάνθηκε εδώ, ότι η λογική διαχείριση του αποθέματος θα πρέπει να λαμβάνει υπόψη όχι μόνο περιβαλλοντικές και βιολογικές πτυχές, αλλά και οικονομικούς και κοινωνικούς παράγοντες. Πράγματα που παρουσιάζουν ουσιαστικές διαφορές δεν θα πρέπει να αντιμετωπίζονται με ακριβώς τον ίδιο τρόπο.
<SPEAKER ID="147" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο (Τρίτη 23 Νοεμβρίου 2010).
<P>
Γραπτές δηλώσεις (άρθρο 149 του Κανονισμού)
<SPEAKER ID="148" NAME="Robert Dušek" LANGUAGE="CS">
" έκθεση για την απαγόρευση διαλογής αλιευμάτων ανώτερης κατηγορίας και τους περιορισμούς αλιείας όσον αφορά τη χωματίδα και το καλκάνι στα ύδατα της Βαλτικής Θάλασσας, των Belts και του Sound ζητεί νέες διατάξεις για τους κανονισμούς αλίευσης στις εν λόγω περιοχές. " Βαλτική Θάλασσα έχει καθεστώς "ιδιαίτερα ευαίσθητης θαλάσσιας περιοχής" και είναι ένα από τα πιο πολύτιμα, αλλά και τα πιο ευαίσθητα θαλάσσια οικοσυστήματα του πλανήτη μας. Για τον λόγο αυτόν συμφωνώ με τον εισηγητή ότι είναι ουσιαστικό -και όχι μόνο εδώ- να εγκαταλειφθεί η αλιεία βιομηχανικής κλίμακας. Μόνο με μια οικονομικά και περιβαλλοντικά ισορροπημένη αλιεία, που χρησιμοποιεί τις σωστές αλιευτικές μεθόδους, μπορούμε να συμβάλουμε στη διατήρηση της αλιείας και του σημερινού εύρους των ειδών των ψαριών σε ένα βιώσιμο επίπεδο για τις επόμενες γενιές. Σε συνάρτηση με την κλιματική αλλαγή σημειώθηκε μαζική μετακίνηση ψαριών στη Βαλτική Θάλασσα και, ως εκ τούτου, είναι απαραίτητο να επανεξετάζουμε τακτικά την προστατευόμενη θαλάσσια περιοχή. Θα ήθελα, ως εκ τούτου, να καλέσω την Επιτροπή να το κάνει αυτό σε τακτά χρονικά διαστήματα. Επίσης, είναι ουσιαστικό να ενθαρρύνουμε μέσω νομοθεσίας τις αλιευτικές επιχειρήσεις να χρησιμοποιούν τον εκάστοτε καλύτερο διαθέσιμο εξοπλισμό από την άποψη της επιλεκτικότητας, αποφεύγοντας έτσι την αλίευση τόσο μεγάλων ποσοτήτων μικρού μεγέθους ψαριών και μη στοχευόμενων ειδών ή παρεμπιπτόντων αλιευμάτων. Το Ευρωπαϊκό Κοινοβούλιο πρέπει να θεωρήσει απαραίτητο να το συμπεριλάβει αυτό στην προτεινόμενη μεταρρύθμιση της Κοινής Αλιευτικής Πολιτικής το 2011, που θα προωθήσω άμεσα.

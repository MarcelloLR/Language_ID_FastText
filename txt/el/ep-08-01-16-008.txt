<CHAPTER ID="008">
Κατάσταση στην Κένυα (συζήτηση)
<SPEAKER ID="233" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την κατάσταση στην Κένυα.
<SPEAKER ID="234" NAME="Janez Lenarčič">
Προεδρεύων του Συμβουλίου. - (SL) Χαίρομαι πολύ που σήμερα το Ευρωπαϊκό Κοινοβούλιο πρόκειται να συζητήσει την κατάσταση στην Κένυα και επίσης να συζητήσει το προτεινόμενο ψήφισμα για την ισχύουσα κατάσταση εκεί.
<P>
Και μόνο το γεγονός ότι το Ευρωπαϊκό Κοινοβούλιο έστειλε την αποστολή παρατήρησης των εκλογών υπό την ηγεσία του κ. Lambsdorff, και τη δική του αντιπροσωπεία υπό την ηγεσία του κ. Mulder, έδωσε ένα πολύ σημαντικό μήνυμα ότι το Ευρωπαϊκό Κοινοβούλιο ενδιαφέρεται για την κατάσταση στην Κένυα.
<P>
Οι εκλογές στην Κένυα, όπως γνωρίζουμε, διεξήχθησαν στις 27 Δεκεμβρίου. " υψηλή προσέλευση των κενυατών ψηφοφόρων αποτελεί απόδειξη της προσήλωσης των Κενυατών στη δημοκρατική διαδικασία και την εμπιστοσύνη σε αυτή.
<P>
" ευρωπαϊκή αποστολή παρατήρησης των εκλογών ήταν παρούσα επί τόπου υπό την ηγεσία του κ. Lambsdorff. Προειδοποίησε για πολυάριθμες παρατυπίες στην καταμέτρηση και την καταγραφή των ψήφων κατά τη διάρκεια της εκλογικής διαδικασίας. Αυτές οι παρατυπίες προκαλούν σοβαρές αμφιβολίες για την έκβαση των εν λόγω εκλογών. Όπως γνωρίζουμε, μετά τη δημοσιοποίηση των αποτελεσμάτων, ξέσπασαν βιαιοπραγίες στην πρωτεύουσα Ναϊρόμπι και σε άλλα μέρη της Κένυας.
<P>
Υποστηρικτές του ηγέτη της αντιπολίτευσης, κ. Odinge, συγκρούστηκαν αρκετές φορές με τις δυνάμεις ασφαλείας και επίσης επιτέθηκαν κατά οπαδών του προέδρου Kibaki. Εξαπολύθηκαν πυροβολισμοί από τις δυνάμεις ασφαλείας εναντίον των μαζών. Σύμφωνα με τη Louise Arbour, Ύπατο Αρμοστή των "νωμένων Εθνών για τα Ανθρώπινα Δικαιώματα, οι δυνάμεις ασφαλείας αντέδρασαν "με υπερβολική βία".
<P>
Τουλάχιστον 600 άνθρωποι έχασαν τη ζωή τους και σχεδόν 250 000 άτομα εκτοπίσθηκαν - όλα αυτά στην Κένυα, μια χώρα στην οποία καταφεύγουν συνήθως πρόσφυγες από τις γειτονικές χώρες, τη Σομαλία και το Νότιο Σουδάν.
<P>
Έχει πλήξει την οικονομία όχι μόνο της ίδιας της Κένυας, αλλά επίσης και των γειτονικών χωρών, ιδίως αυτών που δεν έχουν δική τους πρόσβαση στη θάλασσα. Πρόκειται για τραγωδία. Ταυτόχρονα αποτελεί μεγάλο χτύπημα για τη διαδικασία εκδημοκρατισμού και χτύπημα σε ολόκληρη την ήπειρο της Αφρικής, όπου η Κένυα θεωρείτο υποδειγματική.
<P>
" Ευρωπαϊκή Ένωση καταδίκασε τη βία στην Κένυα. Απευθύναμε έκκληση στους κενυάτες ηγέτες να προσπαθήσουν να απαντήσουν στις αμφιβολίες για την ομαλότητα των εκλογών, αλλά πρώτα από όλα να θεσπίσουν έναν διάλογο και να εξεύρουν μια πολιτική λύση. Φυσικά, ανταποκριθήκαμε στις ανθρωπιστικές ανάγκες του κενυατικού λαού. " Ευρωπαϊκή Ένωση χαιρέτισε τη μεσολάβηση του προέδρου Kufuor της Γκάνα, που προεδρεύει της Αφρικανικής Ένωσης.
<P>
Εκφράσαμε επίσης τη στήριξή μας σε μια ομάδα εξεχουσών προσωπικοτήτων από την Αφρική υπό την ηγεσία του πρώην Γενικού Γραμματέα των "νωμένων Εθνών, κ. Κόφι Ανάν, η οποία θα μεταβεί στο Ναϊρόμπι συντόμως. Εν τω μεταξύ, ο πρόεδρος Kibaki διόρισε την κυβέρνησή του χωρίς διαβούλευση με τον ηγέτη της αντιπολίτευσης, κ. Odinga. Ο τελευταίος ζήτησε μαζικές διαδηλώσεις στην Κένυα σε τρεις ημέρες.
<P>
Σε πιο θετικό τόνο, το κενυατικό κοινοβούλιο διεξήγαγε την πρώτη συνεδρίασή του χθες. Ο υποψήφιος της αντιπολίτευσης εξελέγη πρόεδρος του κοινοβουλίου. Αυτό ήταν ενθαρρυντικό υπό την έννοια ότι ορισμένοι δημοκρατικοί κανόνες τηρούνται ακόμη και ότι η αντιπολίτευση εξακολουθεί να έχει φωνή.
<P>
Όσον αφορά την Ευρωπαϊκή Ένωση, είναι απολύτως σαφές ότι δεν θα είναι δυνατή η ομαλή διεξαγωγή συναλλαγών με την Κένυα έως ότου εξευρεθεί μια πολιτική συμβιβαστική λύση. " συμβιβαστική λύση πρέπει να οδηγήσει σε μια μόνιμη λύση η οποία θα υποστηρίξει τη βούληση των Κενυατών, θα κερδίσει την εμπιστοσύνη των Κενυατών και θα επαναφέρει την Κένυα στη σταθερότητα.
<P>
Εν ονόματι της Ευρωπαϊκής Ένωσης, μπορώ να πω ότι όλα όσα ακολούθησαν τις κενυατικές εκλογές προκάλεσαν μεγάλη απογοήτευση και ότι η κατάσταση εξακολουθεί να είναι ανησυχητική. Ωστόσο, αυτό δεν μπορεί να συγκριθεί με την απογοήτευση που αισθάνθηκαν οι ίδιοι οι Κενυάτες που συμμετείχαν στις εκλογές μαζικά με την ελπίδα για ένα καλύτερο μέλλον.
<SPEAKER ID="235" NAME="Louis Michel">
Μέλος της Επιτροπής. - (FR) Κύριε Πρόεδρε, κυρίες και κύριοι βουλευτές, είναι αυτονόητο ότι η Ευρωπαϊκή Επιτροπή ανησυχεί ιδιαιτέρως για τη σοβαρή κρίση που διέρχεται η Κένυα. Κατά τα λοιπά, την επαύριο κιόλας των εκλογών, όταν είδαμε τα προμηνύματα για τον κίνδυνο χάους, ιδίως μετά τα όσα συνέβησαν κατά την καταμέτρηση των ψηφοδελτίων, κινητοποιηθήκαμε, είχαμε αρκετές επαφές με τους ιθύνοντες και των δύο πλευρών, τόσο της απερχόμενης πλειοψηφίας, όσο και της αντιπολίτευσης. Οφείλω, επίσης, να σας πω εν προκειμένω ότι δεν αντιμετωπίζω καμία δυσκολία να έχω άμεση και προσωπική επαφή με τον κ. Odinga. Αντιθέτως, έκτοτε και παρά τις επανειλημμένες προσπάθειες, δεν κατάφερα ούτε μία φορά να έχω τη δυνατότητα προσωπικής και άμεσης επικοινωνίας με τον κ. Kibaki, πράγμα που εκπλήσσει στον βαθμό που στο παρελθόν ήταν εύκολο να πραγματοποιηθεί αυτή η επαφή. Αυτό, λοιπόν, είναι αρκούντως ενδεικτικό της αναταραχής που επικρατούσε.
<P>
" μετεκλογική βία, η οποία προκάλεσε τον θάνατο άνω των 600 ατόμων και τον εκτοπισμό άνω των 250 000 ατόμων, κατέδειξε προφανώς την απογοήτευση και την οργή του λαού της Κένυας για τα σοβαρά προβλήματα κοινωνικοοικονομικής ανισότητας και διαφθοράς, που υπονομεύουν την κοινωνία της Κένυας, με κίνδυνο η σύγκρουση να διαλάβει εθνοτικό χαρακτήρα. Αυτές οι εκλογές, όμως, κατέδειξαν και τις δημοκρατικές προσδοκίες του λαού της Κένυας. Οι προσδοκίες αυτές διαψεύστηκαν από τις παρατυπίες που διαπράχθηκαν την ημέρα της ψηφοφορίας και που δυστυχώς προκαλούν σοβαρές αμφιβολίες για την εγκυρότητα των επίσημων αποτελεσμάτων. Ασπαζόμαστε πλήρως τα συμπεράσματα και τις δηλώσεις της αποστολής παρατήρησης των εκλογών της Ευρωπαϊκής Ένωσης, με επικεφαλής τον συνάδελφό σας Alexander Lambsdorff, τον οποίο θέλω πραγματικά να συγχαρώ για το αξιοσημείωτο έργο που επιτέλεσε, σε βαθμό μάλιστα που οι διεθνείς αρχές, εκτός Ευρωπαϊκής Ένωσης, οι οποίες είχαν υιοθετήσει μια λιγότερο κατηγορηματική θέση, μια κατά κάποιον τρόπο λιγότερο αντικειμενική θέση, τελικά συντάχθηκαν με τις διαπιστώσεις και τα πορίσματα του κ. Lambsdorff και τα υιοθέτησαν.
<P>
" θέση της Επιτροπής έναντι της πολιτικής κατάστασης στην Κένυα δεν θα μπορούσε να είναι πιο σαφής. Είναι επιτακτική ανάγκη οι κενυάτες πολιτικοί ηγέτες να αναλάβουν τις ευθύνες που τους αναλογούν και να επιδιώξουν αμέσως και με πραγματική βούληση μια πολιτική συμφωνία. Αν δεν υπάρξει τέτοια δέσμευση, η Ευρωπαϊκή Ένωση, χωρίς αμφιβολία, δεν θα έχει άλλη επιλογή από το να αναθεωρήσει τις σχέσεις της με την Κένυα που μέχρι τώρα, και πρέπει να το πούμε αυτό, ήταν άριστες. " Κένυα είναι μια χώρα που θεωρούνταν ότι βρισκόταν σε καλό δρόμο στα θέματα της διακυβέρνησης, στα θέματα των ανθρωπίνων δικαιωμάτων και της δημοκρατίας και διαδραμάτιζε μάλιστα σημαντικό ρόλο στην περιφερειακή σταθερότητα. Αυτά είναι στοιχεία που δεν πρέπει να τα λησμονήσουμε.
<P>
" αναζήτηση πολιτικής συμφωνίας αποτελεί, επομένως, πρωταρχική ευθύνη των κενυατών ηγετών. Προϋποθέτει την άμεση κατάπαυση των προκλήσεων και των κρουσμάτων βίας στους δρόμους, αλλά και στα ΜΜΕ και στις δημόσιες τοποθετήσεις. Είναι κρίσιμο ο Πρόεδρος Mwai Kibaki και ο αρχηγός της αντιπολίτευσης Raila Odinga να αποδεχθούν έναν συμβιβασμό, αναγνωρίζοντας ότι το αποτέλεσμα της κάλπης δεν αντανακλάται ορθώς στην άσκηση της εξουσίας και των ευθυνών και ότι αναπόφευκτα πρέπει να μοιραστεί η εξουσία, προκειμένου να αποφευχθεί η συνέχιση της πολιτικής κρίσης. Αυτό το μοίρασμα της εξουσίας θα μπορούσε να αποτελέσει μια ενδιάμεση λύση εν αναμονή, για παράδειγμα, της διεξαγωγής νέων εκλογών.
<P>
Τέλος, είναι σημαντικό ο πολιτικός κόσμος της Κένυας να αναγνωρίσει την επιτακτική ανάγκη επίλυσης των ουσιαστικών προβλημάτων, που είναι η αιτία αυτού του ξεσπάσματος βίας, είτε αυτά αφορούν τη συνταγματική οργάνωση της εξουσίας, είτε την πολιτική διακυβέρνηση της χώρας, είτε τις σοβαρές κοινωνικοοικονομικές διακρίσεις και ανισότητες.
<P>
" Επιτροπή και η Ευρωπαϊκή Ένωση, στο σύνολό της, υποστηρίζουν πλήρως την αφρικανική διαμεσολάβηση του Προέδρου Kufuor, την οποία παρακολουθεί ο κ. Κόφι Ανάν χάρη στους Graça Machel και Benjamin Mkapa. Καλούν τον Πρόεδρο Kibaki και τον Raila Odinga να συνεργαστούν πλήρως με στόχο την εξεύρεση πολιτικής συμφωνίας. Είχα μακρά συζήτηση με τον Desmond Tutu στην αρχή της κρίσης, στο πλαίσιο της διαμεσολαβητικής του αποστολής. Είχα επίσης εξαιρετικά μακρά συνομιλία με τον κ. Κόφι Ανάν, κατά τη γνώμη του οποίου ως πιο ενδεδειγμένη λύση φαίνεται μια αφρικανική διαμεσολάβηση, προς υποστήριξη μιας διαδικασίας προσέγγισης. Υποσχέθηκα τη στήριξη της Επιτροπής σε αυτή τη διαμεσολάβηση, είτε σε πολιτικό, είτε σε χρηματοδοτικό επίπεδο.
<P>
Σε κάθε περίπτωση, πρέπει να εκφράσουμε τη χαρά μας σήμερα για την ομαλή εκλογή του προέδρου του Βουλής της Κένυας χθες βράδυ. Πρέπει να το δούμε ως σημάδι ότι τηρείται το συνταγματικό πλαίσιο, τουλάχιστον από αυτή την άποψη. Ωστόσο, οι επόμενες μέρες θα είναι κρίσιμες. Θα παρακολουθούμε από κοντά την κατάσταση και θα παραμείνουμε σε συνεχή επαφή με τους αφρικανικούς διαμεσολαβητές. Θα προσαρμόσουμε τις σχέσεις μας με την Κένυα, περιλαμβανομένου του τομέα της συνεργασίας, ανάλογα με την εξέλιξη της κατάστασης και των συγκεκριμένων πράξεων αμφοτέρων των πλευρών.
<P>
Όλες οι εναλλακτικές είναι επί του παρόντος επί τάπητος. Πρέπει να υπάρξει ευρωπαϊκός και διεθνής διάλογος, προκειμένου η δράση μας να έχει τον μέγιστο αντίκτυπο. Φαίνεται ότι στην παρούσα φάση η διεθνής κοινότητα βρίσκεται στο ίδιο μήκος κύματος, ότι δεν υπάρχουν πλέον διισταμένες απόψεις σε ό,τι αφορά την προσέγγιση, την πολιτική τάση ή και τη στρατηγική. Είναι σημαντικό. Αυτό δεν συνέβαινε κατ' ανάγκην στην αρχή, αμέσως μετά τις εκλογές. Πιστεύω ότι σήμερα αυτό αποτελεί κεκτημένο και είναι κάτι θετικό.
<P>
Σε ό,τι αφορά την ανθρωπιστική κατάσταση, η Επιτροπή αντέδρασε τάχιστα. Μετά τις εκτιμήσεις στις οποίες προέβησαν οι εμπειρογνώμονες της Υπηρεσίας Ανθρωπιστικής Βοήθειας της Επιτροπής (ECHO) και οι επιτόπιοι εταίροι μας, η Επιτροπή αποδέσμευσε μια πρώτη έκτακτη βοήθεια ύψους 5,5 εκατομμυρίων ευρώ, προκειμένου να ανταποκριθεί στις ανάγκες των εκτοπισμένων πληθυσμών σε σχέση με το νερό, τη διατροφή, τη στέγη και την υγεία.
<SPEAKER ID="236" NAME="Maria Martens">
εξ ονόματος της Ομάδας PPE-DE. - (NL) Κύριε Πρόεδρε, όπως έχει ήδη ειπωθεί, η Κένυα ήταν ένα σημαντικό παράδειγμα δημοκρατίας και σταθερότητας στην περιοχή από το 2002. Τα τελευταία χρόνια, η χώρα έχει σημειώσει μεγάλα πολιτικά και οικονομικά άλματα. Οι κενυατικές εκλογές έδειξαν ότι η τεράστια πλειοψηφία των Κενυατών προτιμούν τη δημοκρατία από τη δικτατορία. Έδειξαν ότι έχουν περισσότερη πίστη στους εκλεγμένους εκπροσώπους από ό,τι στους στρατιωτικούς. Ωστόσο, συνέβησαν αυτές οι ανησυχητικές εξάρσεις βίας, και υπάρχει τώρα ανθρωπιστική κρίση η οποία έχει ήδη προκαλέσει εκατοντάδες νεκρούς και περισσότερους από 250 000 πρόσφυγες. Αυτό δεν θα είναι χωρίς συνέπειες για την οικονομική κατάσταση της χώρας.
<P>
Τι πρέπει να γίνει; Είναι σημαντικό για την Ευρωπαϊκή Ένωση να προσφέρει την πλήρη στήριξή της στην ομάδα "εξεχουσών προσωπικοτήτων από την Αφρική" που διορίστηκε από την Αφρικανική Ένωση και της οποίας προΐσταται ο Κόφι Ανάν. Εάν το παρελθόν μπορεί να μας διδάξει ένα πράγμα, αυτό είναι ότι δεν πρέπει να πιστεύουμε ότι εμείς -η Ευρώπη- μπορεί να επιλύσει τα προβλήματα της Αφρικής. Τα αφρικανικά προβλήματα απαιτούν αφρικανικές λύσεις, και χαιρετίζω τη στήριξη της Ευρωπαϊκής Ένωσης σε αυτό.
<P>
Κύριε Πρόεδρε, η Ομάδα μας υποστηρίζει πλήρως το ψήφισμα. Πρέπει, ωστόσο, να εκμυστηρευτώ ένα ακόμη πράγμα: κάτι το οποίο η Ομάδα μας θεωρεί εξαιρετικά θλιβερό. Αυτό είναι ότι, μία ημέρα μετά τις εκλογές -δηλαδή, όταν είχε αποφασιστεί το αποτέλεσμα και, όπως είπε ο Επίτροπος, οι παρατυπίες ήταν ήδη άφθονες- η Ευρωπαϊκή Επιτροπή μεταβίβασε περισσότερα από 40 εκατομμύρια ευρώ δημοσιονομικής ενίσχυσης στην κυβέρνηση. Δεν περίμενε καν τα πορίσματα της δικής μας ομάδας παρατήρησης - τα οποία παρεμπιπτόντως, δημοσιεύτηκαν μόλις τρεις ημέρες αργότερα.
<P>
Αυτή η πολιτική απόφαση δεν μπορεί να δικαιολογηθεί με τον τεχνικό όρο ότι η καταβολή είχε ήδη καθυστερηθεί μία φορά, για μετά τις εκλογές, και ότι ήταν απλώς η τρίτη σε μια σειρά πληρωμών. Αυτή η πληρωμή θα μπορούσε και θα έπρεπε να είχε αναβληθεί. " απόφαση αυτή ήταν εξαιρετικά ατυχής, πολλώ δε μάλλον επειδή τα ίδια τα κράτη μέλη είχαν ήδη αναστείλει την ενίσχυσή τους. Αυτό δεν πρέπει να συμβεί ξανά.
<SPEAKER ID="237" NAME="Emilio Menéndez del Valle">
εξ ονόματος της Ομάδας PSE. - (ES) Κύριε Πρόεδρε, επιπλέον απόδειξη ότι η πλειοψηφία του λαού της Κένυας δεν υποστήριξε τον Πρόεδρο Kibaki είναι ότι στις κοινοβουλευτικές εκλογές, οι οποίες διεξήχθησαν ταυτόχρονα με τις προεδρικές εκλογές, το κόμμα της αντιπολίτευσης του κ. Odinga έλαβε περισσότερες από τις διπλάσιες ψήφους από το κόμμα του κ. Kibaki.
<P>
Όπως γνωρίζουμε, αυτό επέτρεψε στο κόμμα του κ. Odinga να εξασφαλίσει την προεδρία του Κοινοβουλίου το οποίο άρχισε χθες τις εργασίες του στο Ναϊρόμπι. Στο μεταξύ, 22 από τους υπουργούς του κ. Kibaki, που φιλοδοξούσαν να γίνουν βουλευτές, ηττήθηκαν στις εκλογές.
<P>
Ο Πρόεδρος Kibaki είναι, κατά την άποψή μου, υπεύθυνος σε μεγάλο βαθμό, όχι μόνο για εκλογική νοθεία. Τα πέντε χρόνια διακυβέρνησής του οδήγησαν σε απόγνωση, απογοήτευση και παραπλάνηση. Είναι αλήθεια ότι η οικονομία σημείωσε μεγέθυνση κατά 6%, αλλά πάνω από το μισό του πληθυσμού εξακολουθεί να ζει κάτω από το όριο της φτώχειας. Επίσης, αρκετοί υπουργοί της κυβέρνησης, που διορίστηκαν από τον κ. Kibaki, σε μία ολοφάνερη πράξη πρόκλησης, συνδέονται με υποθέσεις διαφθοράς.
<P>
Αυτός ο Πρόεδρος, ο οποίος επιδιώκει να παραμείνει με νοθεία στην εξουσία, είναι επίσης υπεύθυνος για ένα άλλο σοβαρό θέμα: η δράση του έχει προκαλέσει την αναζωπύρωση των εθνοτικών συγκρούσεων, έναν κύκλο βίας που μπορεί να είναι δύσκολο να αναχαιτιστεί.
<P>
Σαν να μην ήταν αυτό αρκετό, όπως γνωρίζετε, δύο εβδομάδες πριν ο Πρόεδρος της Εκλογικής Επιτροπής της Κένυας δήλωσε ξεκάθαρα ότι δεν ξέρει ποιος κέρδισε στις προεδρικές εκλογές.
<P>
Υπό το πρίσμα όλων αυτών, είναι κατά τη γνώμη του απολύτως λογικό, όπως δηλώνει η παράγραφος 11 της κοινής πρότασης ψηφίσματος του Κοινοβουλίου, να απαιτήσουμε τη διεξαγωγή νέων εκλογών σε περίπτωση που είναι αδύνατο να οργανώσει ένα ανεξάρτητο όργανο μια καθαρή, διάφανη και αξιόπιστη ανακαταμέτρηση των ψήφων των εκλογών της 27ης Δεκεμβρίου.
<SPEAKER ID="238" NAME="Alexander Lambsdorff">
εξ ονόματος της Ομάδας ALDE. - (DE) Κύριε Πρόεδρε, θα ήθελα να αρχίσω εκφράζοντας τις ευχαριστίες μου προς το Συμβούλιο, την Επιτροπή και τους συναδέλφους εδώ στο Σώμα. Υπάρχει μεγάλη συμφωνία μεταξύ των θεσμικών οργάνων. Αυτό με χαροποιεί πολύ και το λέω και εξ ονόματος της ομάδας μου των περισσοτέρων από 150 εκλογικών παρατηρητών, από τους οποίους τουλάχιστον 50 ήταν στην Κένυα για πάνω από ένα μήνα. " ενότητα που επικρατεί εδώ είναι καλό σημάδι.
<P>
Θέλω να αναφέρω εδώ πως μερικοί από αυτούς τους παρατηρητές πηγαίνουν ή έφθασαν ήδη στο Πακιστάν όπου επίκεινται οι επόμενες δύσκολες εκλογές. " εκλογική παρατήρηση είναι ορισμένες φορές μια σκληρή και επικίνδυνη εργασία. Θα ήθελα να ευχαριστήσω θερμά τους ανθρώπους αυτούς για την αφοσίωσή τους σε αυτήν.
<P>
" κοινή αξία αυτού που υπερασπίζεστε είναι η Ευρώπη. Όπως μόλις είπε ο Επίτροπος, μπορούμε να είμαστε υπερήφανοι διότι συμφώνησαν με την κρίση μας άλλες αποστολές παρατηρητών όπως η αντιπροσωπεία της Κοινοπολιτείας και το αμερικανικό International Republican Institute. Πιστεύω ότι το έργο της αποστολής παρατηρητών δημιούργησε έτσι μία βάση για κοινή προσπάθεια της Ευρωπαϊκής Ένωσης, της Αφρικής και των "ΠΑ προκειμένου να βρεθεί μια λύση για την κρίση στην Κένυα.
<P>
Το Ευρωπαϊκό Κοινοβούλιο θα υποδείξει στο ψήφισμά του τους δρόμους που θεωρεί κατάλληλους. Δεν συμμετείχα προσωπικά ως επικεφαλής των παρατηρητών σε αυτές τις διαβουλεύσεις. " ουδετερότητα της αποστολής μας πρέπει, κατά την άποψή μου, να διατηρηθεί ξεκάθαρα μέχρι τέλους. Και μέχρι τέλους σημαίνει μέχρι την υποβολή της τελικής μας έκθεσης την οποία εκπονούμε αυτό το διάστημα.
<P>
Αυτή η επακόλουθη ουδετερότητα μαζί με τον επαγγελματικό τρόπο εργασίας των επί τόπου παρατηρητών μας ήταν το πιο ισχυρό μας ατού. Ωστόσο, στην ουδετερότητα και τον επαγγελματισμό αυτόν ανήκει και το να εργαζόμαστε μόνο επί τη βάσει αποδείξεων. Τελικά διαπιστώσαμε πως υπάρχουν αμφιβολίες για το αποτέλεσμα των προεδρικών εκλογών. Εμείς ποτέ δεν είπαμε ως αποστολή παρατηρητών ότι κάποιος συγκεκριμένος υποψήφιος κέρδισε τις εκλογές. Αυτό που είπαμε, είναι ότι δεν είναι δυνατό να διαπιστωθεί ποιος είναι ο νικητής.
<P>
Θα παραθέσω στα αγγλικά ένα απόσπασμα από αυτά που γράφουν οι εκλογικοί παρατηρητές της Κένυας:
<P>
(EN) "Κατά τη γνώμη μας, λαμβάνοντας υπόψη τη συνολική εκλογική διαδικασία, οι γενικές εκλογές του 2007 ήταν αξιόπιστες όσον αφορά την διαδικασία της ψηφοφορίας και της καταμέτρησης. " εκλογική διαδικασία απώλεσε την αξιοπιστία της προς το τέλος σε σχέση με την αντιστοίχιση και την ανακοίνωση των προεδρικών αποτελεσμάτων".
<P>
(DE) Αυτά λένε οι εθνικοί παρατηρητές της Κένυας που είχαν εγκαταστήσει εκεί 16 000-20 000 άτομα. Αυτό ταυτίζεται απόλυτα με τη δική μας εκτίμηση.
<P>
Τώρα θέλω να πω κάτι που ισχύει για μένα τον ίδιο, για την ομάδα και για όλους: Ελπίζουμε ότι η κρίση θα διευθετηθεί σύντομα, θα σταματήσει η βία και οι πρόσφυγες θα επιστρέψουν το συντομότερο δυνατό στην πατρίδα τους.
<SPEAKER ID="241" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, κύριε πρωθυπουργέ, κύριε Επίτροπε, η Κένυα είναι περισσότερα από απλώς το πρόβλημα των εκλογικών καταχρήσεων του προέδρου Kibaki. Αντιμετωπίζουμε εδώ την ανθρωπιστική κρίση του άμαχου πληθυσμού.
<P>
" δραματικότερη κατάσταση φαίνεται ότι συμβαίνει στο Eldoret, στην καθολική εκκλησία του Αγίου Πνεύματος στο Langas. Εκεί αντιμετωπίζουμε πολυάριθμες δολοφονίες σε ένα πολιτικό και εθνοτικό πλαίσιο. Πολλοί Κενυάτες εκδιώχθηκαν από τις οικογενειακές τους εστίες, οι οποίες κατακάηκαν. Την 1η Ιανουαρίου 2008 περισσότερα από 3 000 άτομα κατέφυγαν στην ενορία του Langas. Οι πρόσφυγες στερούνται τροφής, καθαρού νερού και αποχέτευσης. Στις 2 Ιανουαρίου του τρέχοντος έτους το Ειδησεογραφικό Πρακτορείο της Καθολικής Ιεραποστολικής Υπηρεσίας, MISNA, ανέφερε ότι 7 000 έως 10 000 άτομα κατέφυγαν στον καθεδρικό ναό στο Langas. Αυτό το οποίο χρειάζεται δεν είναι μόνο πολιτική μεσολάβηση, αλλά επίσης ανάληψη δράσης προκειμένου να διασφαλιστεί ότι δεν θα επιτραπεί εθνοτικό ή θρησκευτικό μίσος.
<SPEAKER ID="242" NAME="Marie-Hélène Aubert">
εξ ονόματος της Ομάδας Verts/ALE. - (FR) Κύριε Πρόεδρε, πιστεύω ότι με δεδομένη την τρέχουσα κατάσταση, η Ευρωπαϊκή Ένωση πρέπει να προσπαθήσει να περιφρουρήσει την αξιοπιστία της αναφορικά με τις αποστολές εκλογικών παρατηρητών που στέλνει σε αυτές τις χώρες. Διότι εφόσον διαπιστωθεί, όπως συνέβη εν προκειμένω, ότι το αποτέλεσμα είναι προδήλως προϊόν νοθείας, ότι ο Πρόεδρος δεν μπορεί να θεωρηθεί νόμιμα εκλεγμένος πρόεδρος, η Ευρωπαϊκή Ένωση πρέπει να έχει συνεπή πολιτική αρχίζοντας -και πραγματικά είναι το ελάχιστο- με το να μην αναγνωρίσει τον Πρόεδρο, εν προκειμένω τον κ. Kibaki. Δεύτερον, η ΕΕ πρέπει να προτείνει και να μεριμνήσει ώστε, το ταχύτερο δυνατόν, να διεξαχθούν νέες προεδρικές εκλογές, που θα επιτρέψουν την εκλογή ενός πραγματικού Προέδρου, αυτή τη φορά υπό ομαλές συνθήκες.
<P>
Δυστυχώς, υπάρχουν προηγούμενα, ιδίως στην Αιθιοπία, όπου ο Πρόεδρος επίσης χρησιμοποίησε βία για να ανέβει στην εξουσία παρά τις αποδείξεις ότι υπήρξε νοθεία, που συνοδεύτηκε από πληθώρα κρουσμάτων κατασταλτικής βίας. " αποδοχή του τετελεσμένου από την Ευρωπαϊκή Ένωση συμβάλλει στην υπονόμευση της αξίας των αποστολών εκλογικών παρατηρητών.
<P>
Σε τι χρησιμεύουν οι ευρωπαϊκές αποστολές εκλογικών παρατηρητών με τη σοβαρότητα και τη δέσμευση που επιδεικνύουν όλοι οι συνάδελφοί μας σε αυτόν τον τομέα για να καταλήξουν σε πορίσματα που θα αναγνωριστούν ομοφώνως από τους πάντες, αν αποδεχόμαστε τελικά ύστερα από μερικούς μήνες, κάνοντας τα στραβά μάτια, την πραξικοπηματική ενέργεια ενός προέδρου, ο οποίος δεν θέλει μήτε να ακούσει; Θα αποδεχόμασταν ανάλογη κατάσταση στις χώρες μας; Προφανώς όχι.
<P>
Δεν μπορούμε, επομένως, να έχουμε δύο μέτρα και δύο σταθμά σε ό,τι αφορά τη δημοκρατία και τις εκλογικές διαδικασίες που στηρίζουμε, άλλα να ισχύουν στην Ευρωπαϊκή Ένωση και άλλα να διαμορφώνονται ανάλογα με τα συμφέροντα των μεν και των δε σε αυτές τις περιοχές.
<P>
Ο λαός της Κένυας επιθυμεί, πιστεύω, να ριχτεί άπλετο φως σε αυτή την υπόθεση και απαιτεί νέες εκλογές, προκειμένου να καταστήσει απολύτως σαφή τα πράγματα.
<SPEAKER ID="243" NAME="Gabriele Zimmer">
εξ ονόματος της Ομάδας GUE/NGL. - (DE) Κύριε Πρόεδρε, κυρίες και κύριοι, ασφαλώς συμφωνούμε όλοι ότι τα γεγονότα στην Κένυα είναι τραγικά και ότι πρέπει οπωσδήποτε να σταματήσει η βία που συνεχίζεται μέχρι σήμερα. " κρίση στην Κένυα είναι βαθιά και θεωρώ ότι δεν είναι μόνο πολιτικής φύσεως, μπορεί δε ασφαλώς να έχει επιπτώσεις και στην κατάσταση των γειτονικών αφρικανικών χωρών.
<P>
Είναι σωστό ότι στην Κένυα υπάρχουν άτομα που προσπαθούν να αναζωπυρώσουν το μίσος μεταξύ των εθνοτήτων για να αποκτήσουν εξουσία. Αν όμως διαβάσετε για παράδειγμα αυτές τις ημέρες τον ελεύθερο κενυατικό Τύπο, θα διαπιστώσετε πως είναι ενθαρρυντικό πόσο πολλοί δημοσιογράφοι προσπαθούν διαρκώς να προαγάγουν την ενότητα της χώρας και του κενυατικού λαού και να στραφούν κατά της διάσπασης της κοινωνίας. Το κύριο πρόβλημα είναι ότι δεν επιτεύχθηκε η συμμετοχή μεγάλου μέρους του πληθυσμού της Κένυας στην οικονομική ανάκαμψη της χώρας και ότι σε αυτή τη βάση μπορεί να διαδοθεί η βία. Στο πλαίσιο της αναπτυξιακής συνεργασίας μας, πρέπει να δώσουμε πολύ μεγαλύτερο βάρος στην προσπάθεια να επιτευχθούν ειδικά εδώ αλλαγές και ιδίως στη διεξαγωγή μιας συγκεκριμένης εκστρατείας κατά της φτώχειας στην Κένυα.
<P>
Επίσης, θεωρώ προβληματικό να διεξάγονται συζητήσεις για την ακύρωση της δημοσιονομικής ενίσχυσης της Κένυας διότι αυτό τροφοδοτεί τους φόβους για το μέλλον στην Κένυα. Επίτροπε Michel, χαιρετίζω απερίφραστα το γεγονός ότι η ΕΕ τάσσεται ξεκάθαρα στο πλευρό του Κόφι Ανάν και άλλων διαμεσολαβητών από την Αφρικανική Ένωση προκειμένου να βοηθήσει ώστε οι διαδικασίες αυτές στην Κένυα να λυθούν με τη συμμετοχή και αφρικανών πολιτικών.
<SPEAKER ID="244" NAME="Valdis Dombrovskis" AFFILIATION="PPE-DE">
(LV) Κύριε Πρόεδρε, κύριε Επίτροπε, κυρίες και κύριοι, πρώτα από όλα θα ήθελα να επαινέσω το υψηλό επίπεδο δραστηριότητας μεταξύ των πολιτών της Κένυας την ημέρα των εκλογών. Οι εκλογές χαρακτηρίστηκαν από υψηλά ποσοστά συμμετοχής και υπομονής εκ μέρους των πολιτών, ανεξαρτήτως των μεγάλων ουρών αναμονής και των τεχνικών προβλημάτων σε ορισμένες περιφέρειες. " κατάσταση σχετικά με την παραγωγή των αποτελεσμάτων των προεδρικών εκλογών ήταν, δυστυχώς, εντελώς διαφορετική. " απαιτούμενη διαφάνεια δεν επιτεύχθηκε. Οι πολλές παραβιάσεις και οι διαφορές στις πληροφορίες ενέσπειραν αμφιβολίες σχετικά με τα ανακοινωθέντα αποτελέσματα των εκλογών. Δυστυχώς, δόθηκε η εντύπωση ότι τα αποτελέσματα παράχθηκαν σύμφωνα με την αρχή ότι αυτό που έχει σημασία δεν είναι το πώς ψηφίζεις, αλλά το πώς καταμετρώνται οι ψήφοι. Εάν δεν είναι δυνατόν να διεξαχθεί μια αξιόπιστη και διαφανής επανεξέταση των ψήφων, τότε οι προεδρικές εκλογές στην Κένυα θα πρέπει να διεξαχθούν ξανά. Μετά την ανακοίνωση των εκλογικών αποτελεσμάτων η ήδη τεταμένη ατμόσφαιρα δυστυχώς μετατράπηκε σε βίαιη. " πιο επείγουσα προτεραιότητα τώρα είναι να τερματιστεί η βία και να αποφευχθεί η ανθρωπιστική κρίση. " Ευρωπαϊκή Ένωση πρέπει να υποστηρίξει την αποστολή της οποίας ηγείται η Αφρικανική Ένωση και ο Κόφι Ανάν προκειμένου να μεσολαβήσει μεταξύ του Προέδρου και της αντιπολίτευσης, έτσι ώστε να τερματιστεί η βία και να εξευρεθεί μια λύση στην πολιτική κρίση. Εάν χρειαστεί, η Ευρωπαϊκή Ένωση θα πρέπει να είναι έτοιμη να συνεχίσει αυτή τη μεσολάβηση. Ασφαλώς, η Ευρωπαϊκή Ένωση πρέπει να χορηγήσει στην Κένυα την ανθρωπιστική βοήθεια που απαιτείται για την ανακούφιση της κατάστασης των πολλών χιλιάδων εκτοπισθέντων ατόμων οι οποίοι, λόγω βίας, εξαναγκάστηκαν να εγκαταλείψουν τα σπίτια τους. " ανθρωπιστική βοήθεια θα πρέπει, ωστόσο, να χορηγείται κατά τρόπον ώστε να καταλήγει πραγματικά στα εκτοπισθέντα άτομα και να υπάρχει κατάλληλος έλεγχος του τρόπου με τον οποίο χρησιμοποιούνται τα κονδύλια. Από αυτήν την άποψη, η απόφαση της Ευρωπαϊκής Επιτροπής, μία ημέρα μετά τις εκλογές, να διαβιβάσει 40 εκατομμύρια ευρώ δημοσιονομικής ενίσχυσης στην κενυατική κυβέρνηση χωρίς να λάβει υπόψη τις επικρίσεις των παρατηρητών της Ευρωπαϊκής Ένωσης σχετικά με τη διεξαγωγή των εκλογών, είναι αμφισβητήσιμη. " δημοσιονομική στήριξη δυστυχώς δεν διασφαλίζει αυστηρό έλεγχο της χρήσης των πόρων, και η παροχή τέτοιας βοήθειας σε έναν πρόεδρο και μια κυβέρνηση που ανήλθε στην εξουσία με αμφισβητήσιμες εκλογές θα έπρεπε να αξιολογηθεί προσεκτικά. Καλώ την Ευρωπαϊκή Επιτροπή να αξιολογήσει αυτή την υπόθεση και να ενημερώσει το Ευρωπαϊκό Κοινοβούλιο για τα μέτρα που ελήφθησαν με στόχο την αποτροπή επανεμφάνισης μιας τέτοιας κατάστασης.
<SPEAKER ID="245" NAME="Glenys Kinnock" AFFILIATION="PSE">
(EN) Κύριε Πρόεδρε, πρέπει σαφώς να αναγνωρίσουμε το γεγονός ότι η Κένυα είναι μια χώρα όπου οι περισσότεροι άνθρωποι συντηρούνται επί του παρόντος με ένα δύο δολάρια την ημέρα.
<P>
Υπάρχει μαζική δυσαρέσκεια και στέρηση, έχει δημιουργηθεί ολόκληρη στρατιά δυσαρεστημένων ανθρώπων, όπως διαπιστώνουμε, λόγω της κατάστασης εκεί, επειδή αυτό που συνειδητοποιούν είναι ότι η ψαλίδα μεταξύ των εχόντων και των μη εχόντων στην Κένυα έχει διευρυνθεί - και αυτό στο πλαίσιο της αύξησης 6% του ΑΕγχΠ που ανέφεραν οι άλλοι.
<P>
" Κένυα είναι μια οικονομία χαμηλού εισοδήματος, χαμηλών πόρων. Είναι επίσης μια χώρα η οποία, τραγικά, είναι βυθισμένη στον προστατευτισμό και τη διαφθορά. Και αυτό το οποίο διαπιστώνουμε είναι ότι, καθώς μιλάμε εδώ σήμερα, άνθρωποι αποθηκεύουν τρόφιμα, και άνθρωποι είναι πάλι έξω στους δρόμους στο Ναϊρόμπι και σε άλλα μέρη της Κένυας.
<P>
Θα προσθέσω, συνεπώς, τη φωνή μου σε αυτούς που έχουν πει ότι η ΕΕ πρέπει να αναστείλει τη δημοσιονομική υποστήριξη στην Κένυα έως ότου βρεθεί μια πολιτική επίλυση της παρούσας κρίσης. Φυσικά, είναι απαράδεκτο το γεγονός ότι εστάλησαν 40,6 εκατομμύρια ευρώ μετά τις επικρίσεις για τις εκλογές.
<P>
Με ενθαρρύνει πολύ το γεγονός ότι ο Επίτροπος Michel ανακοίνωσε εμπιστευτικά στην επιτροπή μας τη Δευτέρα ότι η δημοσιονομική υποστήριξη θα αναθεωρηθεί άμεσα. Θα ήθελα να ακούσω ορισμένες περισσότερες λεπτομέρειες επ' αυτού. Αντί της διοχέτευσης χρημάτων μέσω επιτελικών υπουργείων στην Κένυα, πρέπει να εξετάσουμε τρόπους να το κάνουμε μέσω υποστήριξης προγραμμάτων, η οποία θα διασφαλίζει επίσης ότι οι φτωχοί στην Κένυα δεν θα βλάπτονται από μια τέτοια δράση.
<P>
Κατά την άποψή μου πρέπει να είμαστε σαφέστεροι σχετικά με την ανάγκη να καταστεί η χρηστή διακυβέρνηση όρος για τη χορήγηση βοήθειας, όπως δηλώνεται σαφώς στο πλαίσιο των συμφωνιών εταιρικής σχέσης του Κοτονού, και αυτό δεν το έχουμε κάνει. Φοβάμαι, ότι εθελοτυφλούμε σε πολλές από τις σοβαρές κατηγορίες για διαφθορά στην εν λόγω χώρα.
<P>
Τέλος, οι υπαίτιοι αυτών των παράτυπων εκλογικών αποτελεσμάτων που ανέφεραν σε μας οι παρατηρητές πρέπει να λογοδοτήσουν και δεν πρέπει να τους επιτραπεί να ξεφύγουν ατιμώρητοι.
<P>
Υποστηρίζω επίσης ότι η Ευρωπαϊκή Ένωση πρέπει να διαδραματίσει ενεργό ρόλο στην παρακολούθηση της διαδικασίας μεσολάβησης. Ήμαστε οι πρώτοι που ζητήσαμε να ληφθούν αυτά υπόψη, και θα ήθελα το Συμβούλιο και η Ευρωπαϊκή Ένωση να είναι σθεναρότεροι και περισσότερο συνεπείς στην προσέγγισή τους, και να μεριμνήσουν ώστε να δοθεί στον Κόφι Ανάν όλη η υποστήριξη που χρειάζεται από την Ευρώπη και να μπορέσει να συγκροτηθεί το συντομότερο δυνατόν μια νέα επιτροπή εκλογών.
<SPEAKER ID="246" NAME="Anna Záborská" AFFILIATION="PPE-DE">
(SK) Παρακαλώ επιτρέψτε μου να θέσω ορισμένες ερωτήσεις και να διατυπώσω ορισμένες παρατηρήσεις.
<P>
Τι συνέβη στους πόρους της Ευρωπαϊκής Ένωσης που βρίσκονταν στην αποστολή στο Ναϊρόμπι από τον Νοέμβριο; Για ποιον λόγο καθυστέρησε η μεταβίβαση μέχρι τις εκλογές και τα χρήματα καταβλήθηκαν την επομένη των εκλογών; Τότε ήταν διαθέσιμα μόνο τα προκαταρκτικά αποτελέσματα και υπήρχαν ήδη οι πρώτες αμφιβολίες για την αξιοπιστία της διαδικασίας. Ποιος έχει τον έλεγχο της χρήσης των κονδυλίων των φορολογούμενων της ΕΕ που προορίζονται για αναπτυξιακή βοήθεια; Εάν υπήρχαν αμφιβολίες για την πορεία των εκλογών, θα έπρεπε να θεσπιστούν σαφείς κανόνες εκ των προτέρων σύμφωνα με τους οποίους τα κονδύλια να μην παραδοθούν πριν από την επίσημη ανακοίνωση των αποτελεσμάτων.
<P>
Όταν ήμουν στην Κένυα ένα μήνα πριν από τις εκλογές πολλοί άνθρωποι μου επεσήμαναν, και ο Επίτροπος επεσήμανε επίσης, ότι η κατάσταση θα μπορούσε να καταλήξει σε βιαιοπραγίες. Δεδομένου ότι η χρηματοδοτική υποστήριξη προορίζεται για τους ανθρώπους, η προϋπόθεση για την παροχή αυτής της υποστήριξης δεν πρέπει να είναι το εάν έχει σταθεροποιηθεί ή όχι η κατάσταση· διαφορετικά θα έπρεπε να αναστείλουμε τη χρηματοδοτική βοήθεια στις περισσότερες χώρες, όχι μόνο στην Αφρική.
<P>
Απορρίπτω τη χρήση της αναπτυξιακής βοήθειας ως μέσου χειραγώγησης. " αναστολή των κονδυλίων αποτελεί μορφή πολιτικής πίεσης και αυτοί για τους οποίους προοριζόταν η βοήθεια θα πληρώσουν το αντίτιμο. Οι φορολογούμενοι της Ευρώπης συνασπίζονται και οι άνθρωποι στους οποίους παρέχουμε βοήθεια δεν μπορούν να καταστούν όμηροι των πολιτικών ηγετών. Οι συμφωνίες δεν θα πρέπει να εξαρτώνται από την αναπτυξιακή βοήθεια: συχνά δεν εξαρτώνται από τον σεβασμό των ανθρωπίνων δικαιωμάτων. Οι άνθρωποι στην Κένυα χρειάζονται τη βοήθειά μας, είτε υποστηρίζουν τον Kibaki είτε τον Odinga. Ζουν ο ένας δίπλα στον άλλο σε φτωχογειτονιές, σε απόλυτη ένδεια.
<P>
Γνωρίζουμε ότι διεξήχθησαν εκλογές στην Αφρική. Σύμφωνα με Κενυάτες, ακόμη και εάν η καταμέτρηση των αποτελεσμάτων δεν ήταν πιθανώς απολύτως ακριβής, τα αποτελέσματα δεν θα άλλαζαν κάτι. Ως εκ τούτου, δεν θα πρέπει να τιμωρούμε τους ανθρώπους που εξαρτώνται από τη βοήθειά μας, και σκέφτομαι τους Ευρωπαίους καθώς και τους Σλοβάκους, οι οποίοι παρά τη σοβαρή κατάσταση έμειναν ακλόνητοι και συνέχισαν την ολοκλήρωση των διμερών σχεδίων. Μπορώ να εγγυηθώ ότι τα κονδύλια για αυτά τα προγράμματα χρησιμοποιούνται αποτελεσματικά και χωρίς διαφθορά.
<SPEAKER ID="247" NAME="Josep Borrell Fontelles" AFFILIATION="PSE">
(ES) Κύριε Πρόεδρε, εμείς οι Ευρωπαίοι δεν μπορούμε να λέμε απλά ότι ανησυχούμε πολύ αλλά ότι ελπίζουμε ότι τα πράγματα θα επιστρέψουν στην ομαλότητα, επειδή μια επιστροφή στην ομαλότητα με τίμημα την αποδοχή της κάλπικης νίκης του κ. Kibaki είναι μια λύση που δεν μπορούμε να δεχτούμε.
<P>
Σε πάρα πολλές αφρικανικές χώρες, οι νοθευμένες εκλογές στέρησαν από τους πολίτες κάθε πίστη και ελπίδα και στο δημοκρατικό σύστημα. Άλλη μία περίπτωση εκλογικής νοθείας, αυτή τη φορά στην Κένυα, θα ήταν ολέθρια για τις δημοκρατικές ελπίδες της Αφρικής.
<P>
" λύση μπορεί να έρθει μόνο από ισχυρή εξωτερική πίεση. Χωρίς ισχυρή εξωτερική πίεση οι δύο πολιτικοί ηγέτες δεν θα καταλήξουν σε κανένα είδος συμφωνίας, και πρέπει να πούμε σαφώς στον κ. Kibaki ότι η κυβέρνησή του είναι παράνομη και να ενεργήσουμε ανάλογα. Διαφορετικά, οι αποστολές μας παρατήρησης των εκλογών θα είναι μάταιες.
<P>
Έχουμε μιλήσει για τις ευθύνες του αφρικανικού λαού, αλλά πρέπει επίσης να θυμόμαστε και τις δικές μας ευθύνες. Για πάρα πολύ καιρό κλείναμε τα μάτια μας σε αυτό που συνέβαινε στην Κένυα. Για πάρα πολύ καιρό εξυμνούσαμε αυτή τη χώρα ως ένα υπόδειγμα δημοκρατίας, ξεχνώντας τις κοινωνικές ανισότητες και τη διαφθορά που βασίλευε σε όλη τη χώρα: αυτή η χώρα έλαβε 16 δισεκατομμύρια δολάρια ως βοήθεια μετά την ανεξαρτησία της και έχει γνωρίσει μόνο τέσσερις προέδρους.
<P>
" Κένυα πληρώνει πολύ ακριβά για την προστασία και τη στήριξη που έχουμε δώσει στις κακές κυβερνήσεις της, χωρίς να τις καταγγέλλουμε. Δεν μπορούμε να κλείσουμε τα μάτια μας αυτή τη φορά.
<SPEAKER ID="248" NAME="Thijs Berman" AFFILIATION="PSE">
(NL) Κύριε Πρόεδρε, σήμερα σημειώθηκαν και άλλες σοβαρές βιαιοπραγίες κατά των διαδηλωτών εκ μέρους της αστυνομίας. Σημειώθηκαν και άλλοι θάνατοι στην Κένυα. Μπορεί να υπάρξει ένα τέλος σε αυτήν την ένταση χωρίς να επαναληφθούν οι προεδρικές εκλογές; Αμφιβάλλω. Εν πάση περιπτώσει, απαιτείται η διεξαγωγή ανεξάρτητης έρευνας για αυτή την εκλογική νοθεία, το αποτέλεσμα της οποίας πρέπει να είναι σεβαστό από όλες τις πλευρές ακόμη και εάν αυτό σημαίνει νέες εκλογές.
<P>
" Κένυα διατρέχει τρομακτικούς κινδύνους. Είναι προς όφελος όλων των Κενυατών, της περιοχής και ακόμη και της ίδιας της ΕΕ να τερματιστεί η αναταραχή. " απόρριψη του διαλόγου τώρα θα ήταν ανεύθυνη. Επιπλέον, ένα πράγμα είναι σαφές: αποκλείεται η περαιτέρω δημοσιονομική ενίσχυση σε μια μη δημοκρατική κυβέρνηση όπως αυτή.
<P>
Ο Κόφι Ανάν αρρώστησε, και σπάνια μια κρίση γρίπης έχει έρθει σε χειρότερη στιγμή. Εντούτοις, η ΕΕ δεν πρέπει να χάσει καιρό αλλά να υποστηρίξει πλήρως την αποστολή του και να προσφέρει τεχνική και οικονομική συνδρομή όπου χρειαστεί. Φυσικά αυτοί που πρέπει να μεσολαβήσουν είναι οι αφρικανοί ηγέτες εν πρώτοις αλλά, εάν υπάρχει κίνδυνος περαιτέρω κλιμάκωσης της κατάστασης πριν από την άφιξη του κ. Ανάν, η ίδια η ΕΕ θα πρέπει να είναι έτοιμη να συμπράξει με την Αφρικανική Ένωση για να στείλει μια αντιπροσωπεία υψηλού επιπέδου στο Ναϊρόμπι χωρίς καθυστέρηση. " Κένυα δεν πρέπει να γίνει μια άλλη Σομαλία. Δεν είναι ακόμη πολύ αργά.
<SPEAKER ID="249" NAME="David Martin" AFFILIATION="PSE">
(EN) Κύριε Πρόεδρε, συμφωνώ με τον κ. Borrell Fontelles ότι, εάν προέκυψε κάτι καλό από τη μετεκλογική κατάσταση στην Κένυα, είναι ότι αποκάλυψε ότι η αποκαλούμενη κενυατική επιτυχία βασίζεται σε σαθρά θεμέλια. Αν και αληθεύει ότι η δίψα μεταξύ των μέσων Κενυατών για δημοκρατία είναι έντονη και ότι η Κένυα διέρχεται μια μεγάλη οικονομική άνθηση, είναι επίσης σαφές ότι επί χρόνια μια κυβέρνηση η οποία παραβλέπει αυτή την οικονομική άνθηση απέτυχε να διασφαλίσει στο σύνολο του πληθυσμού της οικονομικά και κοινωνικά οφέλη.
<P>
Γνωρίζουμε τώρα ότι υπάρχει βαθιά ριζωμένη κοινωνική και οικονομική αποδιοργάνωση στη χώρα και ότι επί χρόνια η κυβέρνηση λειτουργεί βάσει της διαφθοράς και της οικονομικής κακοδιαχείρισης. " έννοια, όπως ορθά λέει η κ. Kinnock, της χρηστής διακυβέρνησης και του σεβασμού στη δημοκρατία αποτελούν προϋποθέσεις για τη χορήγηση βοήθειας από την Ευρωπαϊκή Ένωση. Αλλά, αντίθετα με όσα έχουν πει άλλοι ομιλητές, αυτό δεν σημαίνει ότι θα πρέπει να εγκαταλείψουμε τη χώρα. Σημαίνει ότι θα πρέπει να επαναδιοχετεύσουμε τη βοήθειά μας μέσω υπηρεσιών και οργανισμών που μπορούν να διαθέσουν τα χρήματα στους φτωχούς, τους άπορους και τους πιο αδύνατους στην Κένυα. Σαφώς, εάν τα εκλογικά αποτελέσματα δεν ελέγχονται σωστά και δεν γίνονται σεβαστά, δεν μπορούμε να συνεχίσουμε να διοχετεύουμε χρήματα μέσω της κενυατικής κυβέρνησης. Πρέπει να στείλουμε ένα σαφές μήνυμα: η χρηστή διακυβέρνηση αποτελεί προϋπόθεση για τη χορήγηση βοήθειας από την Ευρωπαϊκή Ένωση.
<SPEAKER ID="250" NAME="Anders Wijkman" AFFILIATION="PPE-DE">
(EN) Κύριε Πρόεδρε, αυτή η κατάσταση, όπως είπαν όλοι οι άλλοι, είναι πολύ τραγική: προσομοιάζει πολύ σε ό,τι συνέβη πριν από λίγα χρόνια στην Αντίς Αμπέμπα.
<P>
Αμφιβάλλω εάν μπορεί να εξευρεθεί λύση χωρίς νέες εκλογές. Αλλά, ιδεωδώς, θα πρέπει να βρεθεί τώρα μια λύση μέσω διαλόγου στην Κένυα, κατά προτίμηση με την υποστήριξη της Αφρικανικής Ένωσης. Αλλά, μέχρι στιγμής, έχουμε διαπιστώσει ελάχιστη πρόοδο. Τα χρονικά περιθώρια στενεύουν: ο ιστός της χώρας αποσυντίθεται καθώς μιλούμε.
<P>
Δεν μπορούμε να μένουμε αμέτοχοι εάν η κατάσταση δεν επιλυθεί. " αναστολή της βοήθειας είναι επιβεβλημένη υπό τις παρούσες συνθήκες. Επιπλέον, εάν αποτύχει η συνδιαλλαγή, η ΕΕ πρέπει να παρέμβει προκειμένου να παράσχει τις υπηρεσίες της για διαμεσολάβηση. Το Συμβούλιο, η Επιτροπή, είναι προετοιμασμένοι να το πράξουν; Σε μακροπρόθεσμο ορίζοντα θα υποστηρίξω ότι πρέπει να επανεξετάσουμε σοβαρά όχι μόνο την αναπτυξιακή συνεργασία μας αλλά ειδικότερα το πρόγραμμα διακυβέρνησής μας, και συγκεκριμένα να βοηθήσουμε τα πολιτικά κόμματα να εξελιχθούν σε πραγματικά κόμματα και, επιπροσθέτως αυτού, να ενισχύσουμε τον θεσμό του κενυατικού κοινοβουλίου, επειδή αυτό αποτελεί βασικό πρόβλημα επί του παρόντος.
<SPEAKER ID="251" NAME="Colm Burke" AFFILIATION="PPE-DE">
(EN) Κύριε Πρόεδρε, ως κάποιος ο οποίος επισκέφτηκε την Κένυα παλαιότερα και ειδικότερα τις παραγκουπόλεις στο Ναϊρόμπι, είμαι εξοικειωμένος με τη διαφθορά που υπήρχε ακόμη και πριν από αυτές τις εκλογές. Καταδικάζω την τραγική απώλεια 600 ζωών, και την κρίσιμη ανθρωπιστική κατάσταση που προέκυψε μετά τις εκλογές της 27ης Δεκεμβρίου στην Κένυα. Καλώ τις αρμόδιες αρχές και όλους τους ενδιαφερόμενους να βάλουν τα δυνατά τους προκειμένου να φέρουν την ειρήνη στην Κένυα και να διασφαλίσουν ότι τηρούνται τα ανθρώπινα δικαιώματα και το κράτος δικαίου.
<P>
Είναι άκρως ατυχές ότι η Κένυα, η οποία είναι μία από τα πιο σταθερά και οικονομικά αναπτυγμένα κράτη στην Ανατολική Αφρική, έχει τώρα περιέλθει σε τέτοιο χάος, καθώς αυτό θα έχει πιθανότατα επιζήμια επακόλουθα στις γειτονικές χώρες της. " αποστολή εκλογικών παρατηρητών της ΕΕ κατέληξε στο συμπέρασμα ότι η έλλειψη διαφάνειας και επαρκών διαδικασιών ασφαλείας υπονόμευσε σοβαρά την αξιοπιστία των αποτελεσμάτων των προεδρικών εκλογών.
<P>
Σήμερα, το κόμμα της αντιπολίτευσης του κ. Odinga ζήτησε ακόμη μια φορά πανεθνικές διαμαρτυρίες σχετικά με την έκβαση των προεδρικών εκλογών του περασμένου μήνα. Αυτά τα συλλαλητήρια της αντιπολίτευσης αναμένεται να διαρκέσουν τρεις μέρες, παρά την κυβερνητική απαγόρευση. Οι εν λόγω διαμαρτυρίες θα μπορούσαν να οδηγήσουν σε περαιτέρω αιματοχυσίες. Πολλές από τις δολοφονίες φαίνεται ότι βασίστηκαν αμιγώς σε εθνοτικές διαφορές, η πιο φρικτή εκ των οποίων ήταν η βίαιη επίθεση σε μια εκκλησία πλησίον της πόλης Eldoret, η οποία εικάζεται ότι είχε ως αποτέλεσμα τον θάνατο 30 ατόμων της φυλής Kikuyu.
<P>
Ζητώ από τον κ. Kibaki να σεβαστεί τις δημοκρατικές δεσμεύσεις της χώρας του όπως ορίζονται στο Εθνικό Σύνταγμα της Κένυας και τις κατευθυντήριες γραμμές του Αφρικανικού Χάρτη των Δικαιωμάτων του Ανθρώπου. Ζητώ από την Προεδρία της ΕΕ και την Ευρωπαϊκή Επιτροπή να παρακολουθήσει στενά την αποστολή διαμεσολάβησης της οποίας θα ηγηθεί ο κ. Ανάν στα τέλη της εβδομάδας και, εάν χρειαστεί, να διασφαλιστεί η άμεση συνέχιση αυτών των προσπαθειών διαμεσολάβησης από μια αντιπροσωπεία υψηλού επιπέδου της ΕΕ, πιθανώς μια κοινή πρωτοβουλία ΕΕ-ΑΕ.
<SPEAKER ID="252" NAME="Karin Scheele" AFFILIATION="PSE">
(DE) Κύριε Πρόεδρε, θα ήθελα να συνεχίσω την ερώτηση της κ. Kinnock προς τον Επίτροπο Michel. Ποια είναι τα κύρια σημεία; Πώς να το φανταστούμε; Ποια θα είναι η κατεύθυνση της αλλαγής της δημοσιονομικής ενίσχυσης;
<P>
Και μία συμπληρωματική ερώτηση: υποθέτω ότι θα υπάρχουν ήδη στο υφιστάμενο σύστημα δημοσιονομικής ενίσχυσης μηχανισμοί για την αναστολή της ενίσχυσης σε καταστάσεις σαν αυτήν που επικρατούσε στην Κένυα μετά τις εκλογές;
<SPEAKER ID="253" NAME="Jan Mulder" AFFILIATION="ALDE">
(NL) Κύριε Πρόεδρε, όλοι συμφωνούμε ότι αυτό το οποίο εξελίχθηκε σαφώς κατά ανεπιθύμητο τρόπο στην Κένυα είναι η διαδικασία των προεδρικών εκλογών. Αυτό το οποίο πήγε σχετικά καλά, ωστόσο, είναι οι βουλευτικές εκλογές, οι εκλογές για την ανάδειξη των βουλευτών του εθνικού κοινοβουλίου.
<P>
Συμφωνώ με τον Επίτροπο Michel ότι οι χθεσινές εξελίξεις στο κενυατικό κοινοβούλιο είναι ενθαρρυντικές: εξελέγη ο πρόεδρος του κοινοβουλίου - τα κόμματα και η αντιπολίτευση ήταν αρκετά ισχυρά προκειμένου να διεξαγάγουν τις εκλογές για τον νέο πρόεδρο του κοινοβουλίου. Πιστεύω, συνεπώς, ότι το Ευρωπαϊκό Κοινοβούλιο πρέπει να κάνει ό,τι είναι δυνατόν προκειμένου να στηρίξει την κοινοβουλευτική δημοκρατία στην Κένυα και να την ενισχύσει όπου είναι δυνατόν. " δημοσιονομική ενίσχυση η οποία χορηγήθηκε ακριβώς μία μέρα μετά τις εκλογές έχει επισύρει επικρίσεις από πολλούς κύκλους του παρόντος Κοινοβουλίου.
<P>
Θα ήθελα να θέσω στον Επίτροπο την ακόλουθη ερώτηση - αν και αυτό προφανώς δεν επιτρέπεται επισήμως. Προτίθεται να καταστήσει προϋπόθεση των μελλοντικών αποφάσεων για τη χορήγηση δημοσιονομικής ενίσχυσης τη γνώμη του Ευρωπαϊκού Κοινοβουλίου; Κατά την άποψή μου, δεν εναπόκειται σε μια μικρή ομάδα ανώτατων υπαλλήλων στην Επιτροπή του Ευρωπαϊκού Ταμείου Ανάπτυξης να λάβουν μια τέτοια απόφαση· αντίθετα, ο Επίτροπος θα πρέπει πρώτα να ζητήσει τη γνώμη του Ευρωπαϊκού Κοινοβουλίου. Θα ήθελα να έχω μια σαφή απάντηση σε αυτήν την ερώτηση.
<SPEAKER ID="254" NAME="Filip Kaczmarek" AFFILIATION="PPE-DE">
(PL) Κύριε Πρόεδρε, το παράδειγμα της Κένυας δείχνει πού μπορεί να οδηγήσει μια κατάρρευση των δημοκρατικών προτύπων, και πόσο σημαντικό είναι για τις εκλογές να είναι ελεύθερες, διαφανείς, έντιμες και δίκαιες.
<P>
Τα άτομα που έχουν χάσει στις εκλογές, ανεξάρτητα από το εάν έχουν χάσει στο πλαίσιο έντιμου ανταγωνισμού ή εάν εξαπατήθηκαν από αυτούς που οργάνωσαν την εκλογική διαδικασία, δεν θα πρέπει εντούτοις να προβαίνουν σε βιαιοπραγίες και καταστροφές. Οι τυφλές επιθέσεις εναντίον ανθρώπων, συμπεριλαμβανομένων γυναικών και παιδιών, δεν έχουν τίποτα κοινό με τις αποδεκτές μορφές αγώνα για τα δικαιώματα κάποιου. " μόνη ελπίδα για μια αποτελεσματική λύση στα προβλήματα αυτού του τύπου έγκειται στο να πειστούν οι κυβερνώντες και η αντιπολίτευση ότι ο κυρίαρχος στόχος της πολιτικής δεν είναι ούτε η απόκτηση ούτε η διατήρηση της εξουσίας· ο στόχος της πολιτικής είναι το καλό των ανθρώπων.
<P>
" επάνοδος στην ομαλότητα για την Κένυα πρέπει, συνεπώς, να αρχίσει με την αναστολή των βιαιοπραγιών και των καταστροφών. Εκτιμώ ότι αυτός είναι ο στόχος των μεσολαβητών από την Αφρικανική Ένωση, και η Ευρωπαϊκή Ένωση θα πρέπει να υποστηρίξει αυτήν τη διαδικασία. Θα ήθελα να ευχαριστήσω τον Επίτροπο Michel που προέβη σε αυτήν τη δήλωση.
<SPEAKER ID="255" NAME="Michael Gahler" AFFILIATION="PPE-DE">
(DE) Κύριε Πρόεδρε, ως γνωστόν, η έκταση της διαφθοράς στην Κένυα δεν έγινε πρόσφατα γνωστή και συνέπειά της ήταν ότι πολλά κράτη μέλη -βασικά όλα- ανέστειλαν τα περασμένα χρόνια τη δημοσιονομική ενίσχυση και πέρασαν στην ενίσχυση έργων. Αυτό είναι ένα από τα σημεία που θέλω βασικά να επικρίνω απευθυνόμενος στην Επιτροπή, διότι προφανώς η Επιτροπή δεν έλαβε υπόψη τους ενδοιασμούς των κρατών μελών και συνέχισε τη δημοσιονομική ενίσχυση. Θεωρώ τώρα κι εγώ ότι πρέπει να συνεχίσουμε την ενίσχυση με κατάλληλη μορφή, όχι όμως με μια μορφή που δίνει στις μέχρι σήμερα δομές τη δυνατότητα να διαχειρίζονται τα χρήματα μέσω της δημοσιονομικής βοήθειας.
<P>
Τάσσομαι επίσης σαφώς υπέρ της μελλοντικής ενίσχυσης του θεσμικού οργάνου που διαθέτει τώρα νομιμοποίηση, δηλαδή του κοινοβουλίου της χώρας. Δεν έχω ψευδαισθήσεις: δεν εξυπακούεται ότι όλοι οι εκλεγμένοι βουλευτές συμπεριφέρονται σωστά και ότι δεν επικρατεί διαφθορά. Θα πρέπει όμως να διοχετεύσουμε σημαντικό μέρος της ενίσχυσης στους πολιτικούς θεσμούς της Κένυας, στην υποστήριξη του κοινοβουλίου και την ενίσχυση της δυνατότητας των συναδέλφων μας να εργαστούν. Τότε θα δώσουμε τη δυνατότητα σε αυτούς τους νέους συναδέλφους να κυβερνήσουν την Κένυα πιο αποτελεσματικά στο μέλλον από τη μέχρι τώρα κυβέρνηση.
<SPEAKER ID="256" NAME="Eoin Ryan" AFFILIATION="UEN">
(EN) Κύριε Πρόεδρε, πιστεύω ότι είναι γενικά αποδεκτό ότι οι πρόσφατες προεδρικές εκλογές στην Κένυα ήταν ατελείς. Θεωρώ ότι είναι πολύ κρίμα επειδή η Κένυα είναι μια χώρα η οποία υπήρξε πολιτικά σταθερή για πολλές δεκαετίες. Δυστυχώς αυτό άλλαξε τις τελευταίες δύο εβδομάδες και είδαμε να σκοτώνονται πάνω από 600 άτομα και να εκτοπίζονται πάνω από 250 000 άτομα. Δυστυχώς, πάλι, η βία είναι εθνοτικού χαρακτήρα.
<P>
Το ερώτημα τώρα είναι τι μπορεί να κάνει η διεθνής κοινότητα και εμείς οι ίδιοι προκειμένου να επαναφέρουμε την πολιτική σταθερότητα πίσω στην Κένυα προτού η κατάσταση να επιδεινωθεί περισσότερο; Ο εποικοδομητικός πολιτικός διάλογος μεταξύ και των δύο πλευρών πρέπει να είναι βασική προτεραιότητα, και θα συμφωνήσω με τους άλλους ομιλητές ότι η χθεσινή ημέρα ήταν μια θετική ημέρα για το κενυατικό κοινοβούλιο. Χωρίς πολιτική δέσμευση, ωστόσο, δεν θα υπάρξει συμφωνία, και η Ευρωπαϊκή Ένωση παροτρύνει τις πολιτικές συζητήσεις της. Με χαρά διαπιστώνω ότι ο Κόφι Ανάν και οι πρόεδροι της Τανζανίας και της Ουγκάντας θα μεταβούν σύντομα εκεί προκειμένου να προσπαθήσουν να διαπραγματευτούν κάποιο είδος συμφωνίας.
<P>
Πολλά από τα άτομα που εκτοπίσθηκαν μετέβησαν στην Ουγκάντα, το οποίο σημαίνει ότι υπήρξαν ήδη επιπτώσεις στις περιοχές που περιβάλλουν την Κένυα. Σε σχέση με τη βοήθεια και την αύξηση εκ μέρους της Ευρωπαϊκής Ένωσης του επιπέδου της χρηματοδοτικής υποστήριξής της για ανθρωπιστικά προγράμματα στην Κένυα, θα με ενδιέφερε να ακούσω την απάντηση του Επιτρόπου Michel σχετικά με το πώς ακριβώς θα δαπανηθούν τα εν λόγω χρήματα και πώς θα διασφαλιστεί ότι δαπανώνται ορθά, όπως ρώτησαν οι προηγούμενοι ομιλητές.
<P>
Πιστεύω ότι όλοι θα πρέπει να θυμόμαστε -και ιδιαίτερα θα πρέπει να θυμούνται ο λαός της Κένυας και οι πολιτικοί- ότι η ιστορία έχει δείξει, επανειλημμένως, ότι, όπου υπάρχει πολιτικό κενό, αυτό το κενό μπορεί συχνά να καλυφθεί από εξτρεμιστές, ο λαός όμως της Κένυας αξίζει περισσότερα.
<SPEAKER ID="257" NAME="Janez Lenarčič">
Προεδρεύων του Συμβουλίου. - (SL) Ο κ. Borrell προειδοποίησε ότι δεν πρέπει να περιοριζόμαστε απλώς στην έκφραση ανησυχίας. Συμφωνώ, και σε αυτό το πλαίσιο θα ήθελα να απαντήσω στην ερώτηση του κ. Wijkman: είναι η Ευρωπαϊκή Ένωση προετοιμασμένη να βοηθήσει στην αναζήτηση λύσης; " άποψη της Προεδρίας είναι ότι θα πρέπει να είναι προετοιμασμένη να βοηθήσει ενεργά στην αναζήτηση λύσης. Τι λύσης όμως;
<P>
" κ. Martens υπογράμμισε την ανάγκη μιας αφρικανικής λύσης για τα αφρικανικά προβλήματα. Συμφωνώ και με αυτό. Με άλλα λόγια, δεν πρέπει να είναι η Ευρωπαϊκή Ένωση εκείνη που θα πρέπει να επιβάλλει τις λύσεις της σε προβλήματα αυτού του είδους - αντιθέτως. Ωστόσο, είναι απαραίτητο να δώσει ενεργή υποστήριξη στην αναζήτηση μιας κατάλληλης λύσης με άλλες ομάδες της διεθνούς κοινότητας, ιδίως με αυτές με τις οποίες μοιραζόμαστε τις ίδιες αξίες και οι οποίες αναφέρθηκαν από τον κ. Lambsdorff. Κατ' αυτήν την έννοια, η Προεδρία θα επιχειρήσει να δώσει σθεναρή υποστήριξη στην εξέχουσα ομάδα αφρικανών προσωπικοτήτων υπό την ηγεσία του πρώην Γενικού Γραμματέα των "νωμένων Εθνών κ. Ανάν. Κατά τη γνώμη μας, θα είναι επίσης απαραίτητο να συνεχίσουμε την ανθρωπιστική βοήθεια, με κατάλληλο ασφαλώς τρόπο.
<P>
Κύριε Πρόεδρε, επιτρέψτε μου να ευχαριστήσω όλους τους αξιότιμους βουλευτές του Κοινοβουλίου για τις συνεισφορές τους. Θα τις μεταφέρουμε ασφαλώς πιστά στους συναδέλφους μας στο Συμβούλιο. Είμαστε πολύ ικανοποιημένοι που η γενική άποψη των θεσμικών οργάνων είναι παρεμφερής. Θα παρακολουθήσουμε στενά την εξέλιξη των γεγονότων στην Κένυα.
<SPEAKER ID="258" NAME="Louis Michel">
Μέλος της Επιτροπής. - (FR) Κύριε Πρόεδρε, θα αναφερθώ εν τάχει, καταρχάς όχι σε αυτά τα 30 εκατομμύρια, αλλά σε αυτά τα 40,6 εκατομμύρια ευρώ, που αποτέλεσαν την καταβολή, πριν από αρκετούς μήνες, της δεύτερης δόσης του προγράμματος ύψους 120 εκατομμυρίων ευρώ, που φέρει την ονομασία "πρόγραμμα δημοσιονομικής στήριξης για τη μείωση της φτώχειας".
<P>
" απόφαση πληρωμής καθυστέρησε εν αναμονή των αποτελεσμάτων και των συστάσεων της τρίτης αναθεώρησης του προγράμματος δημοσιονομικής στήριξης για τη μείωση της φτώχειας από το Διεθνές Νομισματικό Ταμείο.
<P>
Αυτά τα αποτελέσματα έγιναν γνωστά στις αρχές Νοεμβρίου και με βάση τη θετική γνωμοδότηση του Διεθνούς Νομισματικού Ταμείου, η Επιτροπή ενέκρινε καταρχήν το Νοέμβριο την καταβολή ποσού ύψους 40,6 εκατομμυρίων ευρώ μέσω επιστολής προς τον κενυάτη Υπουργό Οικονομικών.
<P>
Ωστόσο, λαμβάνοντας υπόψη το εκλογικό κλίμα και τον κίνδυνο ψηφοθηρικής χρησιμοποίησης αυτής της πληρωμής από την κυβέρνηση, η Επιτροπή σε συνεννόηση με τα κράτη μέλη αποφάσισε να μην πραγματοποιήσει αυτή την πληρωμή πριν από τις εκλογές, αλλά μόνο κατόπιν της διεξαγωγής τους και πριν από την καταληκτική ημερομηνία της 31ης Δεκεμβρίου 2007 για τις χρηματοοικονομικές υποχρεώσεις, σύμφωνα με τις ισχύουσες διαδικασίες. Αυτός είναι ο λόγος που από τεχνικής άποψης η πληρωμή πραγματοποιήθηκε στις 28 Δεκεμβρίου.
<P>
Αντιλαμβάνομαι την αναταραχή που προκαλεί αυτό, υπενθυμίζω όμως ότι μόλις το βράδυ της Παρασκευής της 28ης προς το Σάββατο, 29 Δεκεμβρίου, άρχισαν να εμφανίζονται οι παρατυπίες, όταν η μετάδοση των αποτελεσμάτων από τις τελευταίες 49 εκλογικές περιφέρειες, επί συνόλου 210, έγινε με περίεργες καθυστερήσεις, όπως δε γνωρίζετε, μόλις τη Δευτέρα, 1η Ιανουαρίου, με βάση τα γεγονότα του σαββατοκύριακου, η αποστολή εκλογικών παρατηρητών της Ευρωπαϊκής Ένωσης διαπίστωσε στην προκαταρκτική της ανάλυση ότι οι εκλογές δεν πληρούσαν τα διεθνή πρότυπα. Επομένως, ήταν κυριολεκτικά πολύ αργά να εμποδίσουμε ή να παγώσουμε την καταβολή αυτού του ποσού, ύψους 40,6 εκατομμυρίων ευρώ.
<P>
Δεύτερον, θέλω να υπενθυμίσω -διότι είναι σημαντικό από πλευράς επιχειρηματολογίας- ότι συμφωνώ με πολλά από τα όσα ειπώθηκαν, υπάρχουν όμως και πράγματα που ειπώθηκαν με τα οποία δεν συμφωνώ καθόλου. Όταν λέγεται ότι η τεχνική ή η μέθοδος της δημοσιονομικής στήριξης είναι μια μέθοδος ή τεχνική που δεν υπόκειται ούτε σε προϋποθέσεις ούτε σε ελέγχους, αυτό προφανώς είναι λάθος. Θέλω απλώς να επιστήσω την προσοχή στο γεγονός ότι προτού αναστείλουμε αιφνιδίως τη δημοσιονομική στήριξη, θα πρέπει να ελέγξουμε πρώτα ότι η πρόταση της κ. Kinnock και άλλων να μετατραπεί η δημοσιονομική στήριξη σε στήριξη έργων, είναι εφικτή σε σύντομες προθεσμίες ή όσο σύντομες επιτρέπει η δημοσιονομική στήριξη, ούτως ώστε να μην περιέλθει ο πληθυσμός σε ακόμα πιο καταστροφική κατάσταση στερήσεων. Είναι, πράγματι, εύκολο να επιβεβαιώνουμε αρχές, πρέπει όμως να διασφαλίζουμε ότι τα αποτελέσματα και οι συνέπειες της εφαρμογής τους δεν συμβάλλουν στην περαιτέρω επιδείνωση της κατάστασης.
<P>
Επομένως, δύο σκέψεις για τη δημοσιονομική στήριξη. " δημοσιονομική στήριξη υπόκειται σε έλεγχο. Απαιτείται αιτιολόγηση και δεν είναι λιγότερο διαφανής σε σύγκριση με το σύστημα στήριξης έργων.
<P>
Είναι βεβαίως αυτονόητο, κυρία Kinnock και λοιποί, ότι αν δεν προκύψει γρήγορα συμφωνία μεταξύ των μερών προκειμένου να αποκατασταθεί η ηρεμία και, ευελπιστώ, να συμφωνήσουν για την πιθανή διοργάνωση νέων εκλογών, όπως επιθυμεί ο κ. Wittmann, η δημοσιονομική στήριξη, η οποία τρόπον τινά χαρακτηρίζει τις χώρες με τις οποίες εφαρμόζουμε αυτή την τεχνική ως χώρες που πληρούν ορισμένες προϋποθέσεις, δεν θα μπορεί βεβαίως να χρησιμοποιηθεί πλέον και θα πρέπει να μεριμνήσουμε για την εξεύρεση άλλων μέσων για την παροχή στήριξης. Δεν συμφωνώ, όμως, με την πρόταση για άμεση αναστολή της αναπτυξιακής βοήθειας στην Κένυα. Πρέπει πάντα να έχουμε στο νου μας ότι πίσω από αυτή τη βοήθεια υπάρχουν άνθρωποι που είναι αποδέκτες της. Ήθελα να διευκρινίσω αυτό το σημείο και πιστεύω ότι είναι σημαντικό.
<P>
Μια τελευταία απάντηση σε δύο άλλα σημεία. Πρέπει να διεξαχθούν εκλογές αμέσως; Πιστεύω ότι θα ήταν ευκταίο να συμφωνήσουν τα μέρη. Μπορούμε να εκφράσουμε κάθε είδους ευχή, δεν είναι ρεαλιστικό όμως να πιστεύουμε ότι θα οργανωθούν εκλογές αμέσως χωρίς να έχει υπάρξει πρώτα συμφωνία μεταξύ των μερών. Πρέπει επίσης να προσέξουμε να μην ενθαρρύνουμε τη δημιουργία καταστάσεων που πολλαπλασιάζουν τις δυσχέρειες και τη δυστυχία των ανθρώπων. Αυτό είναι ένα στοιχείο που δεν πρέπει να λησμονούμε και πιστεύω ότι πρέπει να ενεργήσουμε με μεγάλη σύνεση. Είμαι υπέρ των εκλογών, υπό τον όρο να διεξαχθούν κατόπιν συμφωνίας.
<P>
Θα στηρίξουμε πλήρως την αφρικανική διαμεσολάβηση και βεβαίως, όπως είπε το Συμβούλιο, η Επιτροπή είναι διατεθειμένη να αναλάβει διαμεσολαβητική δράση. Επικοινώνησα με τον Κόφι Ανάν και είχα μακρά συνομιλία μαζί του. Του είπα ότι ήμασταν διαθέσιμοι - περιλαμβανομένου του Ύπατου Εκπροσώπου - για μια διαμεσολαβητική προσπάθεια. Είναι προφανές ότι αυτό που επιθυμούμε σήμερα είναι να υπάρξει καταρχάς αφρικανική διαμεσολάβηση. Θεωρώ ότι αυτό είναι ένα στοιχείο που δεν πρέπει να παραγνωρίσουμε.
<P>
Τέλος, μια τελευταία παρατήρηση σε σχέση με το ερώτημα του κ. Mulder, αν το Ευρωπαϊκό Ταμείο Ανάπτυξης εγγραφόταν στον προϋπολογισμό, όπως το ζητά το Ευρωπαϊκό Κοινοβούλιο και εγώ, η δημοσιονομική στήριξη -για παράδειγμα το ύψος, τεχνική, έλεγχοι, επαλήθευση και παρακολούθηση- θα δινόταν αυτόματα, πράγμα που θα απλοποιούσε τα μάλα τη διαδικασία.
<P>
Δεν φαντάζεστε σε τι βαθμό θα ήταν πιο άνετη και πιο αποτελεσματική η ζωή μου, αν εξαρτιόμουνα πολύ πιο άμεσα από τις επιλογές, τις εναλλακτικές και τον έλεγχο του Ευρωπαϊκού Κοινοβουλίου όσον αφορά τη χρήση του προϋπολογισμού μου.
<P>
Όπως έχουν τα πράγματα στην παρούσα φάση, φοβούμαι πολύ ότι δυστυχώς δεν είναι δυνατόν, είναι όμως προφανές ότι επιθυμώ να συζητήσω γι' αυτό το θέμα. Το ερώτημα που θέτετε αποδεικνύει για μια ακόμη φορά ότι η εγγραφή του Ευρωπαϊκού Ταμείου Ανάπτυξης στον προϋπολογισμό θα αποτελούσε σημαντικό βήμα προόδου σε ό,τι αφορά την αποτελεσματικότητα της βοήθειάς μας.
<SPEAKER ID="259" NAME="Πρόεδρος">
Έχω λάβει έξι προτάσεις ψηφίσματοςοι οποίες υποβλήθηκαν σύμφωνα με το άρθρο 103, παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 17 Ιανουαρίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="260" NAME="Glyn Ford" AFFILIATION="PSE">
(EN) Συμμετέχω σε αυτή τη συζήτηση με κάποια θλίψη. Πριν από πέντε χρόνια, τον Δεκέμβριο του 2002 συμμετείχα στην αποστολή εκλογικών παρατηρητών του Ευρωπαϊκού Κοινοβουλίου στην Κένυα υπό την ηγεσία της Βαρώνης Nicholson. Εκείνες οι εκλογές διεξήχθησαν στο πλαίσιο των διεθνών κατευθυντήριων γραμμών προσδίδοντας στην έκβαση μια ακεραιότητα η οποία επικύρωσε ένα αποτέλεσμα που έδωσε τη νίκη στην αντιπολίτευση. Έχοντας την ευκαιρία να συναντήσουμε τον Mwai Kibaki, τον νέο πρόεδρο, πιστέψαμε όλοι, σε συνδυασμό με την πεποίθηση για τη δίκαιη εκλογή του, ότι το μέλλον της Κένυας διαγραφόταν λαμπρότερο με το χάραμα μιας νέας εποχής με περισσότερη αποτελεσματικότητα και λιγότερη διαφθορά.
<P>
Τώρα, όπως στο τέλος της "Φάρμας των Ζώων" του Τζωρτζ Όργουελ, τα γουρούνια έγιναν άνθρωποι και οι άνθρωποι γουρούνια. Το καθεστώς το οποίο προσέφερε τόσες υποσχέσεις κατάντησε εξίσου διεφθαρμένο και ανίκανο με τον προκάτοχό του, καταστρέφοντας στην πορεία τις ελπίδες και το μέλλον εκατομμυρίων Κενυατών. Χαιρετίζω τις σθεναρές δηλώσεις του επικεφαλής εκλογικού παρατηρητή της ΕΕ. Ελπίζω ότι η Επιτροπή θα ενθαρρύνει τη συνδιαλλαγή μεταξύ των αντιπαρατιθέμενων φατριών και θα απειλήσει με ισχυρά μέτρα εάν δεν υπάρξει συμφωνία.
<SPEAKER ID="261" NAME="James Nicholson " AFFILIATION="PPE-DE">
γραπτώς. - (EN) Ως πρώην εκλογικός παρατηρητής του Ευρωπαϊκού Κοινοβουλίου στην Κένυα, ανησυχώ εντόνως εξαιτίας της τροπής των γεγονότων κατόπιν των εκλογών τον Δεκέμβριο. Το γεγονός ότι η Κένυα υπήρξε για χρόνια η σταθερότερη χώρα σε αυτό το μέρος της Αφρικανικής "πείρου καθιστά τις εξελίξεις δύο φορές πιο ανησυχητικές. " Κένυα, όπως η χώρα μου, αποτελεί μέλος της Κοινοπολιτείας. Υποστηρίζω την πρόταση που υπέβαλε η ομάδα παρατήρησης της Κοινοπολιτείας σχετικά με την τοποθέτηση ανεξάρτητων δικαστών της Κοινοπολιτείας για την επανεξέταση των εκλογικών αποτελεσμάτων. Και η δική μας ομάδα εκλογικών παρατηρητών της ΕΕ πρότεινε τη διεξαγωγή ανεξάρτητου ελέγχου των αποτελεσμάτων. Είμαι πεπεισμένος ότι ο κενυάτικος λαός θα έδειχνε εμπιστοσύνη στη διεξαγωγή ενός τέτοιου ελέγχου από δικαστές της Κοινοπολιτείας.
<P>
" άμεση προτεραιότητά μας είναι να δούμε την Κένυα να επιστρέφει σε μια κατάσταση ομαλότητας, με την οποία εννοώ μια ειρηνική κοινωνία όπου δεν θα αμφισβητείται η δημοκρατική διαδικασία. Οι σημερινές ειδήσεις ότι οι δυνάμεις ασφαλείας παρεμπόδισαν πολιτικούς της αντιπολίτευσης να οργανώσουν ένα συλλαλητήριο διαμαρτυρίας προοιωνίζουν δεινά. Ζητώ από την ΕΕ να κάνει ό,τι είναι δυνατό προκειμένου να συνεργαστεί με άλλους διεθνείς οργανισμούς με στόχο να διασφαλίσει ότι η Κένυα θα μπορέσει να ανακτήσει τόσο την ομαλότητά της όσο και τη δημοκρατία της.

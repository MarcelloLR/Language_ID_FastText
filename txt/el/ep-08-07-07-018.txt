<CHAPTER ID="018">
Δημιουργία βάσης δεδομένων δακτυλικών αποτυπωμάτων των Ρομά στην Ιταλία (συζήτηση)
<SPEAKER ID="122" NAME="Πρόεδρος">
" ημερήσια διάταξη προβλέπει τη συζήτηση:
<P>
της προφορικής ερώτησης της βουλευτού Monica Frassoni, εξ ονόματος της Ομάδας Verts/ALE, προς την Επιτροπή σχετικά με τη δημιουργία βάσης δεδομένων δακτυλικών αποτυπωμάτων των Ρομά στην Ιταλία - B6-0170/2008)·
<P>
της προφορικής ερώτησης του βουλευτή Giusto Catania, εξ ονόματος της Ομάδας GUE/NGL, προς την Επιτροπή σχετικά με τη δημιουργία βάσης δεδομένων δακτυλικών αποτυπωμάτων των Ρομά στην Ιταλία - B6-0451/2008)·
<P>
της προφορικής ερώτησης των βουλευτών Jan Marinus Wiersma, Claudio Fava, Kristian Vigenin, Gianni Pittella, Adrian Severin και Katalin Lévai, εξ ονόματος της Ομάδας PSE, προς την Επιτροπή σχετικά με τη δημιουργία βάσης δεδομένων δακτυλικών αποτυπωμάτων των Ρομά στην Ιταλία - B6-0452/2008), και
<P>
της προφορικής ερώτησης των βουλευτών Viktória Mohácsi, Marco Cappato, Alexander Alvaro, Sophia in 't Veld, Sarah Ludford, Jeanine Hennis-Plasschaert, Ignasi Guardans Cambó, Adina-Ioana Vălean, Renate Weber και Gérard Deprez, εξ ονόματος της Ομάδας ALDE, προς την Επιτροπή σχετικά με τη δημιουργία βάσης δεδομένων δακτυλικών αποτυπωμάτων των Ρομά στην Ιταλία - B6-0453/2008).
<SPEAKER ID="123" NAME="Monica Frassoni">
συντάκτρια. - (IT) Κύριε Πρόεδρε, κυρίες και κύριοι, ο υπουργός Maroni χαρακτήρισε τη συζήτηση αυτή ως τραγελαφική, η πραγματικότητα όμως είναι ότι έπαψε σήμερα να κορδώνεται σαν καουμπόι και προσπαθεί να πείσει τους ευρωπαίους συναδέλφους ότι για όλα ευθύνεται ο τύπος και η αριστερά, και ότι μοναδικός του σκοπός είναι να κάνει το σωστό για τους καημένους τσιγγάνους, οι οποίοι είναι κλεισμένοι σε φρικτούς καταυλισμούς, καθώς και ότι με την εθνοτική στόχευση (ethnic profiling) θα καταστεί δυνατόν να υποχρεωθούν όλα τα παιδιά Ρομά να πηγαίνουν στο σχολείο. Επίσης, ότι δεν είναι απαραίτητη η ποινικοποίηση των πλανοβίων, κάτι που ούτε ο ίδιος επιθυμεί. " συζήτηση αυτή, λοιπόν, είναι τραγελαφική.
<P>
Ωστόσο, δεν συμφωνώ. Είμαι της άποψης ότι η συζήτηση αυτή, όπως και το ενδιαφέρον που έχουμε καταφέρει να προσελκύσουμε, μαζί με τόσες ΜΚΟ και τόσα μέλη του Κοινοβουλίου διαφόρων εθνικοτήτων, καθώς το θέμα δεν αφορά αποκλειστικά την Ιταλία, και τόσους πολλούς ανθρώπους που απλά ενδιαφέρονται για το καθεστώς των δικαιωμάτων, είναι σημαντική. Και είναι σημαντική ακριβώς επειδή διεξάγεται εδώ, στην Ευρώπη, και επειδή συζητάμε για ένα θέμα που αφορά τους πολίτες και τα δικαιώματά τους. Ως εκ τούτου, σκοπός μας είναι η σημερινή συζήτηση να αποτελέσει μια μικρή συνεισφορά σε αυτό που στις μέρες μας θεωρείται κρίση νοήματος στην Ευρώπη.
<P>
" Ευρώπη έχει έναν σκοπό: να ελέγχει συμπεριφορές και πολιτικές τύπου "καουμπόι", οι οποίες είναι σκληρές και προ πάντων αναποτελεσματικές. Σκοπός της είναι η καταπολέμηση του ρατσισμού και των διακρίσεων, κάνοντας χρήση του δικαίου και συμφωνιών που γέννησε μια Ιστορία γεμάτη αίμα. " συζήτηση αυτή αποσκοπεί στην επιβεβαίωση του ότι δεν υπάρχει χώρος για εθνοτική στόχευση στην Ευρώπη: μάλιστα σε τέτοιο βαθμό που η κυβέρνηση δείχνει να κάνει στροφή 180 μοιρών στο ζήτημα αυτό, πράγμα που καλωσορίζουμε αν ισχύει. " συζήτηση αποσκοπεί, επίσης, στη δημόσια και θεμιτή αμφισβήτηση της ανάγκης, σε μία χώρα 58 εκατομμυρίων κατοίκων -όπου η μαφία έχει υπό τον έλεγχό της 120 δισεκατομμύρια ευρώ, έναν τεράστιο τζίρο και ολόκληρες περιοχές της ιταλικής επικράτειας, όπου τα απόβλητα καταστρέφουν μια από τις πλουσιότερες επαρχίες σε ολόκληρη την ιστορία της Ευρώπης- να κηρυχθεί κατάσταση εκτάκτου ανάγκης για 12 μήνες, η οποία θα κηρυσσόταν μετά από τσουνάμι ή σεισμό, εξαιτίας της παρουσίας 160.000 "πλανοβίων", μισοί από τους οποίους είναι ιταλοί πολίτες.
<P>
Θεωρούμε ότι η συζήτηση αυτή είναι σημαντική επειδή με την απειλή της εθνοτικής στόχευσης και της συνεχούς ποινικοποίησης των Ρομά και των Σίντι θα πάψουμε να είμαστε ασφαλείς. Οι προσπάθειες εκείνων που δουλεύουν με τις κοινότητες των Ρομά και των Σίντι για να τους βοηθήσουν να βγουν από το περιθώριο της φτώχειας και της βίας κατά γυναικών και παιδιών -το οποίο είναι αντικειμενικό, υφίσταται και την ύπαρξη του οποίου ούτε εγώ ούτε κανείς από εμάς θέλει να αρνηθεί- βρίσκονται σε αδιέξοδο και απλά δεν υπάρχει καμία διέξοδος εάν η κατάσταση παραμείνει όπως έχει σήμερα.
<P>
Σήμερα συζητάμε τα θέματα αυτά, κύριε Πρόεδρε, για τρίτη φορά μέσα σε λίγους μήνες. Ελπίζω ότι η άσκηση θετικής, φιλικής και εποικοδομητικής πίεσης, πίεσης η οποία εκπροσωπείται στην παρούσα συζήτηση, θα πείσει εκείνους τους συμπατριώτες μου, και άλλους ευρωπαίους πολίτες, πως η απόπειρα εκτοπισμού των πάντων και η χρήση μίας βίαιης, απλουστευτικής και ρατσιστικής προσέγγισης για την επίλυση αυτού που στην πραγματικότητα είναι ένα πρόβλημα αποκλεισμού, καθώς και οικονομικό πρόβλημα, και πρόβλημα της κουλτούρας της χώρας μας και της ηπείρου μας, θα τους πείσει λοιπόν πως αυτή δεν είναι η κατάλληλη οδός.
<P>
Έτσι, σας προσκαλώ, κύριε Επίτροπε, να προσδώσετε ιδιαίτερη σημασία στο έργο της Επιτροπής, στο έργο που επιτελούμε στο Κοινοβούλιο, και στα χρήματα που δαπανώνται για την προώθηση θετικών πολιτικών αυτού του τύπου, οι οποίες είναι σήμερα ελάχιστα γνωστές, καθώς επισκιάζονται και παραμερίζονται από την προκατάληψη που είναι βαθιά ριζωμένη όχι μόνο στην Ιταλία αλλά και στην Ευρώπη γενικότερα.
<SPEAKER ID="124" NAME="Jan Marinus Wiersma" LANGUAGE="NL">
Είμαστε και εμείς ανήσυχοι με τα τελευταία μέτρα που ανακοίνωσε η ιταλική κυβέρνηση για την επίλυση του "προβλήματος των Ρομά" στην Ιταλία. Θεωρώ καταισχύνη το γεγονός ότι πρέπει να συζητήσουμε ένα τέτοιο θέμα εδώ σήμερα. Εγώ ο ίδιος κάλυψα για χρόνια ως ανταποκριτής την προσχώρηση της Σλοβακίας στην ΕΕ και ασχολήθηκα σε μεγάλο βαθμό με το ζήτημα των Ρομά. Πάντα υποστήριζα ότι οι διακρίσεις είναι κάτι το απαράδεκτο, απλά απαγορεύονται σύμφωνα με τους κανόνες και τις συμφωνίες στο πλαίσιο της Ευρωπαϊκής Ένωσης. " καταγραφή των Ρομά αποπνέει έντονα άσκηση διακρίσεων, και αυτό δε συνέβη στην περίπτωση της Σλοβακίας. Αποτελεί αισχύνη το γεγονός ότι πρέπει τώρα να συντονίσω τη συζήτηση αυτή εξαιτίας των πράξεων της κυβέρνησης ενός υφιστάμενου κράτους-μέλος.
<P>
" πιο πρόσφατη δέσμη μέτρων που εξέδωσε ο ιταλός υπουργός Εσωτερικών Roberto Maroni για την αντιμετώπιση του "επείγοντος ζητήματος των Ρομά", όπως το αποκαλεί τώρα η κυβέρνηση, αφήνει άσχημη γεύση στο στόμα. " δημιουργία μίας βάσης δεδομένων δακτυλικών αποτυπωμάτων των παιδιών Ρομά έρχεται σε αντίθεση με τις θεμελιώδεις αρχές της ΕΕ για την έλλειψη διακρίσεων, την ισότητα ενώπιον του νόμου και την προστασία των μειονοτήτων.
<P>
Το εν λόγω μέτρο ανακοινώθηκε παρόλο που η Ευρωπαϊκή Επιτροπή δεν έχει ακόμη ολοκληρώσει την αξιολόγηση μίας παλαιότερης δέσμης μέτρων της ιταλικής κυβέρνησης. Τον Μάιο του τρέχοντος έτους, ανατέθηκαν εξουσίες, οι οποίες επέσυραν την προσοχή αναμεταξύ μας ακόμα και τότε, σε επαρχίες μεγάλων πόλεων για την ανάληψη δράσης κατά παράνομων μεταναστών και Ρομά. Κατά συνέπεια, θα έπρεπε να καλέσω την ιταλική κυβέρνηση να δείξει αυτοσυγκράτηση ώστε να αποφύγει να ξεπεράσει τα όρια του επιτρεπτού στην Ευρώπη. Θα την προέτρεπα να ανακαλέσει αυτό το μέτρο, καθώς δεν έχει θέση στην Ευρωπαϊκή Ένωση.
<P>
" Ευρωπαϊκή Επιτροπή βρίσκεται αντιμέτωπη με μια κατάσταση η οποία, απ' ό,τι ξέρω, δεν έχει προκύψει ξανά στο παρελθόν και την καλούμε να εξετάσει το μέτρο ενδελεχώς. " θέση της Επιτροπής θα πρέπει να είναι αντίθετη, σύμφωνη με το γράμμα της Συνθήκης Ίδρυσης, ενώ η ίδια η Επιτροπή δεν θα πρέπει να επηρεαστεί από πολιτικές σκοπιμότητες. " προσέγγιση αυτή, όπως και αυτή της Ιταλίας, κινείται στα όρια νομιμότητας της Συνθήκης της ΕΕ και η Επιτροπή θα πρέπει να καταστήσει απόλυτα σαφές το πού βρίσκονται τα όρια αυτά.
<P>
Θα πρέπει, ωστόσο, να καταστεί σαφές ότι το θέμα εδώ δεν είναι μόνο η Ιταλία. Το τελευταίο αυτό επεισόδιο αντικατοπτρίζει περαιτέρω την ανάγκη για μια ακόμη πιο ενεργητική πολιτική με σκοπό την άρση της κοινωνικής και οικονομικής απομόνωσης των Ρομά και την καταπολέμηση των διακρίσεων εναντίον τους.
<P>
Την περασμένη Τετάρτη, η Επιτροπή παρουσίασε μια εικόνα του τι είναι πλέον εφικτό με τα όργανα της ΕΕ, για την οποία θα ήθελα να εκφράσω τις ευχαριστίες μου. Σύμφωνα με την Επιτροπή, τα κράτη μέλη έχουν στη διάθεσή τους το απαραίτητο πεδίο για περισσότερη και καλύτερη χρήση των υφιστάμενων οργάνων για την προώθηση της ένταξης των Ρομά. Εν τούτοις, περιμένω από την Επιτροπή να παρουσιάσει και τα συγκεκριμένα σχέδια που ακόμη έλειπαν την περασμένη εβδομάδα. Αυτό αποτελεί αίτημα και του Κοινοβουλίου, μέσω διαφόρων ψηφισμάτων, το πιο πρόσφατο εκ των οποίων είναι από τον Ιανουάριο του τρέχοντος έτους.
<P>
Εάν κάτι έχει καταστεί σαφές, είναι ότι δε μπορούμε πλέον να μην αντιμετωπίζουμε με απόλυτη σοβαρότητα τους Ρομά και τη θέση τους στην Ευρώπη. Οι Ρομά αποτελούν μια πολύ ξεχωριστή μειονότητα, η οποία δεν είναι δυνατό να νοείται ως παραδοσιακή μειονότητα. Το ζήτημα αφορά ολόκληρη την Ευρώπη, ιδιαίτερα μετά τις πιο πρόσφατες διευρύνσεις, συνεπεία των οποίων ένας μεγάλος αριθμός Ρομά έγιναν ευρωπαίοι πολίτες. Σε τελική ανάλυση, μια πολιτική καταπίεσης δεν θα λύσει τα προβλήματα των Ρομά, ούτε και τα προβλήματα και τις εντάσεις που οι ίδιοι μερικές φορές προκαλούν στην κοινωνία μας. Αυτό που είναι σημαντικό είναι μια πολιτική ένταξης και, σύμφωνα με τη δική μου οπτική, η προσέγγιση της ιταλικής κυβέρνησης στο πρόβλημα είναι απαράδεκτη.
<SPEAKER ID="125" NAME="Viktória Mohácsi">
συντάκτρια. - (HU) Κύριε Πρόεδρε, Επίτροπε Špidla, κυρίες και κύριοι, στα τέλη Ιουνίου ο πρόεδρος μας, Graham Watson, και εγώ αποστείλαμε μια κοινή επιστολή στην Επιτροπή απευθύνοντας το αίτημα να ερευνήσει τη σοβαρή κατάσταση στην Ιταλία, και να λάβει τα κατάλληλα μέτρα αποδοκιμασίας της κατάστασης σε περίπτωση που αυτή έχει ως συνέπεια την καταπάτηση των αρχών και υποσχέσεων της Ευρωπαϊκής Ένωσης.
<P>
Σε σχέση με τα γεγονότα στην Ιταλία, αρκετοί από τους συναδέλφους βουλευτές θα μας υπενθυμίσουν τις αδικίες οι οποίες έχουν συμβεί πρόσφατα, συμπεριλαμβανομένης της συλλογής δακτυλικών αποτυπωμάτων. Όπως δήλωσε και ο συνάδελφος βουλευτής κ. Wiersma, θα προτιμούσα να ασκήσω πίεση για εναλλακτικές οι οποίες αποτελούν λύσεις.
<P>
Είμαι πολύ ευχαριστημένος με την ανακοίνωση που εξέδωσε πρόσφατα η Επιτροπή, και ακόμα περισσότερο με το ότι θεωρεί το πρόβλημα των Ρομά και της ένταξής τους στην Ευρώπη ως μειοψηφία σοβαρό και επείγον.
<P>
Δεν μπορώ να εκφράσω τη χαρά μου για τη δημιουργία της νέας οριζόντιας οδηγίας, η οποία, κατά τη γνώμη μου, θα πρέπει να συνδυάζει εκείνα τα στοιχεία που θα διορθώσουν την παρούσα νομοθεσία.
<P>
Δεν μπορώ να τονίσω αρκετά στις ομιλίες μου πόσο σημαντικό είναι να ανακηρυχθεί πως ο διαχωρισμός στα σχολεία συνιστά νομοθετικά άσκηση διακρίσεων, όπως προβλέπει η οδηγία 2000/43 για τις φυλετικές διακρίσεις. Έστω και έτσι, η εν λόγω οδηγία λέει απλώς ότι απαγορεύεται η άσκηση διακρίσεων στα σχολεία κατά ομάδων παιδιών τα οποία ανήκουν σε διαφορετική φυλή η φυλετική ομάδα.
<P>
" οδηγία αυτή δεν υποστηρίζει πως ο διαχωρισμός και ο εκπαιδευτικός διαχωρισμός συνιστούν άσκηση διακρίσεων. Υπάρχει πλήθος αποδείξεων γι' αυτό, το οποίο έχουν επιβεβαιώσει όχι μόνο οργανισμοί της κοινωνίας των πολιτών, όχι μόνο η Ευρωπαϊκή Επιτροπή και όχι μόνο διαφορετικές γνωμοδοτήσεις του Ευρωπαϊκού Κοινοβουλίου, αλλά ακόμα και η νομοθεσία της Ουγγαρίας επιβεβαιώνει πως αυτό συνιστά άσκηση διακρίσεων. Είναι πολύ σημαντικό να σταθμιστεί η βαρύνουσα αυτή άποψη και οι συστάσεις της λεγόμενης "Δεκαετίας ένταξης των Ρομά" σχετικά με πέντε κράτη μέλη κατά τη δημιουργία της οριζόντιας οδηγίας ως ανάπτυξη μίας ευρωπαϊκής στρατηγικής για τους Ρομά, και θα ήταν αποτελεσματικό από την πλευρά της ένταξης των Ρομά στην Ευρώπη. Σας ευχαριστώ.
<SPEAKER ID="126" NAME="Vladimír Špidla">
μέλος της Επιτροπής. - (CS) Κύριε Πρόεδρε, κυρίες και κύριοι, θέλω να ευχαριστήσω τις κκ. Mohácsi και Frassoni, τους κκ. Wiersma και Catania, και όλα τα μέλη του Κοινοβουλίου για τις ερωτήσεις τους. Για τέταρτη φορά σε αυτό το Κοινοβούλιο, έχουμε την ευκαιρία να μιλήσουμε για την κατάσταση των Ρομά στην Ιταλία. Θεωρώ πως όλοι σε αυτό το Κοινοβούλιο, και ανεξάρτητα από το πού ανήκουν πολιτικά, θα συμφωνήσουν ότι το ζήτημα της κατάστασης των Ρομά πρέπει να επιλυθεί με τη λήψη άμεσων και κατάλληλων μέτρων για να ξεπεραστεί η κοινωνική, οικονομική και ανθρωπιστική κρίση. Την Επιτροπή ανησύχησαν ιδιαίτερα δημοσιεύματα σύμφωνα με τα οποία οι ιταλικές αρχές έπαιρναν τα δακτυλικά αποτυπώματα ατόμων που ζουν ως "νομάδες" σε καταυλισμούς με σκοπό τη δημιουργία βάσης δεδομένων.
<P>
Εν τω μεταξύ, οι ιταλικές αρχές έχουν διαβιβάσει στην Επιτροπή πληροφορίες σχετικά με το γενικό νομικό πλαίσιο. Φαίνεται ότι, σύμφωνα με τους όρους της κατάστασης εκτάκτου ανάγκης που κηρύχθηκε στις 23 Μαΐου, μια διαταγή της 30ής Μαΐου εξουσιοδότησε τους δημάρχους της Ρώμης, της Νάπολης και του Μιλάνου να εφαρμόσουν συγκεκριμένα μέτρα. Τα μέτρα αυτά συμπεριλαμβάνουν την "αναγνώριση και καταμέτρηση των ατόμων, συμπεριλαμβανομένων των ανηλίκων, που βρίσκονται στους καταυλισμούς των νομάδων". Δηλώνει, επίσης, ότι τα μέτρα προς εφαρμογή από τους δημάρχους θα πρέπει να είναι σύμφωνα με το κοινοτικό δίκαιο και τις κοινοτικές οδηγίες. Οι ιταλικές αρχές δηλώνουν πως τα εν λόγω μέτρα υιοθετήθηκαν με γνώμονα το συμφέρον των ατόμων που ζουν στους καταυλισμούς αυτούς, ιδιαίτερα για να μπορούν να ζουν σε αξιοπρεπείς συνθήκες.
<P>
" Επιτροπή εκτιμά την προθυμία των ιταλικών αρχών να συνεργαστούν. Οι πληροφορίες αυτές βοηθούν, υπάρχει όμως έλλειψη σαφήνειας ως προς τη φύση και τον πραγματικό αντίκτυπο των μέτρων προς εφαρμογή από τους δημάρχους. Λήψη και αποθήκευση δακτυλικών αποτυπωμάτων σε βάση δεδομένων μπορεί να γίνει μόνο εντός ενός νομικού πλαισίου απόλυτα σύμφωνου με τους κοινοτικούς κανονισμούς και τον σεβασμό των βασικών δικαιωμάτων. Στο πλαίσιο αυτό, η Επιτροπή έχει ζητήσει διευκρινίσεις ως προς τον σκοπό αυτών των δράσεων, τονίζοντας ότι η εφαρμογή τους πρέπει να είναι σύμφωνη με τις αρχές της νομιμότητας και της αναλογικότητας. Για να είναι δυνατή η εκτίμηση ως προς το αν οι αρχές αυτές τηρούνται ή όχι, παράγοντα-κλειδί θα αποτελέσει το πώς αυτά τα μέτρα εφαρμόζονται στην πράξη.
<P>
Για να είναι σε θέση να έχει μια πιο ακριβή εικόνα του νομικού πλαισίου εντός του οποίου προχωράνε αυτά τα μέτρα, η Επιτροπή αποφάσισε να αποστείλει επιστολή στις ιταλικές αρχές ζητώντας περαιτέρω πληροφορίες για το θέμα. Στις 7 Ιουλίου, οι ιταλικές αρχές απέστειλαν στην Επιτροπή περαιτέρω πληροφορίες, οι οποίες θα αναλυθούν ενδελεχώς.
<P>
" Επιτροπή έχει γνώση των κοινωνικών εντάσεων που υπάρχουν στην Ιταλία. Τον Μάιο συζητήθηκε στο παρόν Κοινοβούλιο η κατάσταση των Ρομά στην Ιταλία και άλλες χώρες. " Επιτροπή τόνισε πως δεν είναι δυνατό να αγνοηθούν τα πραγματικά προβλήματα της φτώχειας και του κοινωνικού αποκλεισμού που αντιμετωπίζουν οι Ρομά στην Ιταλία και άλλες χώρες. Υπογράμμισε, επίσης, ότι η κατάσταση αυτή οδηγεί σε ανθρώπινα δεινά και κοινωνικές εντάσεις.
<P>
Για να είμαστε σε θέση να ανταποκριθούμε στην κατάσταση αυτή, θα πρέπει να καταπολεμήσουμε την εγκληματικότητα και να βρούμε πραγματικές λύσεις στα προβλήματα που αντιμετωπίζουν οι Ρομά, και ειδικά τα παιδιά Ρομά, τα οποία είναι και τα πρώτα θύματα της φτώχειας και του κοινωνικού αποκλεισμού. Οι Ρομά πρέπει να βοηθηθούν, όχι να στιγματιστούν. Για το λόγο αυτό, η Επιτροπή στην αναφορά της που υιοθέτησε την περασμένη εβδομάδα τόνισε ότι η Ευρωπαϊκή Ένωση, τα κράτη μέλη και η κοινωνία των πολιτών πρέπει να ενώσουν τις δυνάμεις τους για να εξασφαλιστεί ο αποτελεσματικός συντονισμός των προσπαθειών τους.
<P>
Συμπερασματικά, η Επιτροπή και ιδιαίτερα ο αντιπρόεδρος Jacques Barrot, συνεχίζει να βρίσκεται σε τακτική επαφή με τις ιταλικές αρχές, οι οποίες έχουν δεσμευτεί να εκπονήσουν πλήρη έκθεση ως προς το θέμα αυτό έως τα τέλη Ιουλίου. Επίσης, η Επιτροπή θα συνεχίσει να αξιολογεί το πώς τα κράτη μέλη έχουν μετατρέψει την οδηγία 2004/38/ΕΚ της 29ης Απριλίου 2004 σε εθνικό δίκαιο και πώς την εφαρμόζουν στην πράξη.
<P>
Πιστεύω ακράδαντα ότι η ιταλική κυβέρνηση έχει τη θέληση να εφαρμόσει μια πολιτική η οποία στόχο έχει την κοινωνική ένταξη, ενώ ταυτόχρονα σέβεται τα βασικά δικαιώματα και τηρεί απόλυτα το κοινοτικό δίκαιο.
<SPEAKER ID="127" NAME="Edit Bauer">
εξ ονόματος της Ομάδας PPE-DE. - (HU) Σας ευχαριστώ πολύ, κύριε Πρόεδρε. Κύριε Επίτροπε, κυρίες και κύριοι, εξ ονόματος της Ομάδας του Ευρωπαϊκού Λαϊκού Κόμματος και της συναδέλφου μου, της κ. Járóka, η οποία δυστυχώς δεν μπόρεσε να παρευρεθεί, θέλω να πω τα ακόλουθα. Για δεκαετίες, οργανισμοί της κοινωνίας των πολιτών και κοινωνιολόγοι προσπαθούν να επιστήσουν την προσοχή στις εξαιρετικά δύσκολες συνθήκες ζωής των Ρομά που ζουν στην Ευρωπαϊκή Ένωση, οι αριθμοί και τα ποσοστά των οποίων έχουν αυξηθεί από τη διεύρυνση του 2007.
<P>
Προς επίλυση αυτής της κατάστασης, δε χρειάζεται μια πολιτική μετανάστευσης αλλά προγράμματα προώθησης της κοινωνικής ένταξης. Είναι σημαντικό να τεθούν τα ζητήματα της άσκησης διακρίσεων και του κοινωνικού αποκλεισμού στην ημερήσια διάταξη, και είναι όντως απαράδεκτο η καταπίεση που υφίστανται οι Ρομά της Ευρώπης ως συνέπεια των πολλών αιώνων αποκλεισμού, περιθωριοποίησης και απόρριψης από την πολιτική ελίτ όλων των εποχών να χρησιμοποιείται ξανά ως εργαλείο στην κομματική και πολιτική αρένα.
<P>
Αυτό έρχεται σε σύγκρουση με τα συμφέροντα των Ρομά, των μη-Ρομά και της Ευρώπης, ενώ υπονομεύει σημαντικά την εξουσία του Ευρωπαϊκού Κοινοβουλίου σε περίπτωση που αυτό υιοθετήσει τις γνωμοδοτήσεις του βάσει ανεπιβεβαίωτων φημών συμπερασμάτων.
<P>
Για πολλούς μήνες, η κατάσταση στην Ιταλία παραμένει άσχημη και, όντως, αντί της παρότρυνσης για πραγματική δράση, τα κόμματα δημιουργούν υστερία χρησιμοποιώντας το ζήτημα των Ρομά για την προώθηση των βραχυπρόθεσμων ιδιοτελών συμφερόντων τους. Είναι εύκολο να το κάνουν αφού οι οργανισμοί της κοινωνίας των πολιτών δεν έχουν τη δύναμη να διαμαρτυρηθούν ή να αντιταχθούν σε αυτό. Όταν ο υπουργός Εσωτερικών της κυβέρνησης Πρόντι, Giuliano Amato, έκανε ρητά λόγο για την κατάσταση έκτακτης ανάγκης σε σχέση με τους Ρομά, οι αξιότιμοι Σοσιαλιστές και Φιλελεύθεροι συνάδελφοί μου δυστυχώς δεν διαμαρτυρήθηκαν.
<P>
Θέλω να δηλώσω ότι αυτό που συμβαίνει τώρα στην Ιταλία δεν αποτελεί εθνικό ζήτημα, και θα πρέπει να δράσουμε κατά της αδικίας, από όποιον και αν προέρχεται. Σας ευχαριστώ πολύ για την προσοχή σας.
<SPEAKER ID="128" NAME="Πρόεδρος">
Πριν δώσω το λόγο στον κ. Pittella, πρέπει να ζητήσω από τα μέλη που επιδεικνύουν μπλουζάκια -και πρέπει να τονίσω ότι δεν φοράνε αλλά επιδεικνύουν μπλουζάκια ως σημαίες ή πανό- να τα αποσύρουν, καθώς ο εσωτερικός Κανονισμός είναι απόλυτα σαφής: το Παράρτημα 16 του άρθρου 146 δηλώνει ρητά ότι δεν μπορούν να γίνουν ανεκτά κατ' αυτόν τον τρόπο. Τους ζητώ να τα αποσύρουν, διαφορετικά θα υποχρεωθώ να ζητήσω από τους κλητήρες να το κάνουν, ή χειρότερα, θα διακόψω τη συνεδρίαση. Παρακαλώ, λοιπόν, τους συναδέλφους να αποσύρουν αμέσως τα μπλουζάκια που επιδεικνύονται σαν να ήταν αφίσες. Αυτό αφορά και τον κ. Ferrari.
<SPEAKER ID="129" NAME="Gianni Pittella" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, δεν επιτρέπεται σε έναν υπουργό Εσωτερικών ευρωπαϊκής χώρας να χαρακτηρίζει μια συζήτηση στο Ευρωπαϊκό Κοινοβούλιο ως τραγελαφική. Είναι μια δήλωση που υπονομεύει την αξιοπρέπεια του Ευρωπαϊκού Κοινοβουλίου. Δεν είμαστε ευτυχείς που ένα μέτρο της ιταλικής κυβέρνησης επικροτείται σε αυτό το Κοινοβούλιο. Για εμάς, η Ευρώπη δεν είναι αποδιοπομπαίος τράγος για όλα τα εθνικά προβλήματα, ούτε είναι ο χωροφύλακας που πρέπει να επιτηρεί τον πρωθυπουργό της Ιταλίας.
<P>
Θεωρούμε, αν και είμαστε στα έδρανα της αντιπολίτευσης στη χώρα μας, ότι είναι σωστό να ταχθούμε υπέρ και να υπερασπιστούμε στους διεθνείς κύκλους τις συνετές επιλογές της Ιταλίας. " ιταλική κυβέρνηση και ο υπουργός Εσωτερικών, ωστόσο, θα έπρεπε να έχουν αναζητήσει άλλους τρόπους, απόλυτα σύμφωνους με τα ευρωπαϊκά πρότυπα, και να έχουν ενημερώσει εκ των προτέρων την Ευρωπαϊκή Επιτροπή, και όχι την τελευταία στιγμή.
<P>
Προσπαθούμε χρόνια να αντιμετωπίσουμε το ζήτημα των Ρομά. Εκμετάλλευση ανηλίκων, επαιτεία, "προστασία" έναντι χρημάτων, ληστεία και άλλα παθολογικά φαινόμενα. " λύση, όμως, δεν είναι η εθνοτική στόχευση αλλά μια συγκεκριμένη πολιτική η οποία συνδυάζει τους τρεις πυλώνες της πολιτικής συνείδησης, της ευπρέπειας και της ασφάλειας. Ο προσδιορισμός της ταυτότητας των παιδιών Ρομά, και όχι μόνο αυτών, είναι εγγύηση για τους ενδιαφερόμενους και θεμελιώδους σημασίας για την καταπολέμηση των φαινομένων της "προστασίας" έναντι χρημάτων και της εμπορίας ανηλίκων, αλλά δεν επιτρέπεται να γίνεται σε κρατικό επίπεδο με τη χρήση επιθετικών μεθόδων όπως η λήψη δακτυλικών αποτυπωμάτων.
<P>
Είμαστε ευγνώμονες στον επίτροπο Špidla για τη δέσμευσή του να δώσει ευρωπαϊκή απάντηση σε ένα σοβαρό ευρωπαϊκό ζήτημα και τον καλούμε να μιλήσει σαφώς για τα μέτρα που υιοθέτησε η ιταλική κυβέρνηση και να αναφέρει σχετικά στο Ευρωπαϊκό Κοινοβούλιο. Αποτελεί έκπληξη το γεγονός ότι η τρίτη χιλιετηρίδα, η οποία θα έπρεπε να είχε αναγγείλει την αυγή μίας νέας εποχής για τα δικαιώματα των πολιτών, έχει στην πραγματικότητα διολισθήσει στα βάθη της πολιτιστικής οπισθοδρόμησης. Ας αφήσουμε το ευρωπαϊκό ίδρυμα να ορθώσει το ανάστημά του ενάντια στον αχαλίνωτο κομφορμισμό, υπερασπίζοντας τις αξίες της ευπρέπειας που η Ευρώπη εκπροσωπεί στον κόσμο.
<SPEAKER ID="130" NAME="Marco Cappato" LANGUAGE="IT">
Κύριε Πρόεδρε, κυρίες και κύριοι, κύριε Επίτροπε, όπως είπατε, η ιταλική κυβέρνηση θα στείλει όλες τις λεπτομέρειες του μέτρου έως το τέλος του μήνα. Όμως, υπάρχει ένα άλλο θέμα στο οποίο πρέπει να σταθούμε πριν από αυτό, συγκεκριμένα την κατάσταση έκτακτης ανάγκης: οι Ευρωπαϊκοί θεσμοί πρέπει να εξετάσουν το θέμα αυτό. Αρχικά, όταν κηρύσσεται κατάσταση έκτακτης ανάγκης, σε περιπτώσεις όπως αυτή, πρέπει πρώτα να ενημερώνεται το Συμβούλιο της Ευρώπης. Αυτό φαίνεται ότι δεν έχει πραχθεί. Θέλουμε να σας ρωτήσουμε εάν έχετε ενημερωθεί και αν πράχθηκε αυτό.
<P>
Μία κατάσταση έκτακτης ανάγκης δικαιολογείται από φυσικές καταστροφές ή παρόμοια γεγονότα. Όμως, είναι δυνατόν να προσδιορίσουμε -η κ. Bauer είπε προηγουμένως "μέτρα τα οποία είχαν προηγουμένως προταθεί από τον Υπουργό Amato" αλλά καθώς είναι με βεβαιότητα αληθινό, ας είμαστε ξεκάθαροι: η κακή διαχείριση του θέματος των Ρομά δεν αποτελεί αποκλειστικότητα της κυβέρνησης Berlusconi, αποτελεί κληροδότημα ετών, δεκαετιών κακής διαχείρισης του θέματος. Για τον λόγο αυτό ακριβώς είναι αδιανόητο και απαράδεκτο να κηρύσσουμε σήμερα κατάσταση έκτακτης ανάγκης όταν δεν υπάρχει τέτοια. " κατάσταση έκτακτης ανάγκης την οποία έχουμε σήμερα, αν θέλετε, είναι η απουσία νομιμότητας και δημοκρατίας σε μια χώρα όπως η Ιταλία, η οποία είναι η πλέον καταδικασμένη χώρα στο Ευρωπαϊκό Δικαστήριο Ανθρωπίνων Δικαιωμάτων. Αυτό είναι η έκτακτη ανάγκη: δεν μπορεί να κηρύσσεται "έκτακτη ανάγκη λόγω των Ρομά" όταν δεν υπάρχει τέτοια έκτακτη ανάγκη.
<P>
Δεν υπάρχει ανάγκη διαχείρισης ενός προβλήματος. Θα πρέπει να τύχει διαχείρισης μέσω της αποδοχής, της ένταξης, και της επένδυσης πόρων, αντί μέσω της κατασπατάλησής τους, όπως και γίνεται, όχι με τη χρήση Ευρωπαϊκών πόρων, αντί μέσω του να βασιζόμαστε στην ψευδαίσθηση την οποία μας παρέχει η βιομετρική τεχνολογία ώστε να κρυφθεί η ανικανότητα της κυβέρνησης να αντιμετωπίσει ένα τέτοιο πρόβλημα.
<SPEAKER ID="131" NAME="Elly de Groen-Kouwenhoven">
εξ ονόματος της Ομάδας Verts/ALE. - (EN) Κύριε Πρόεδρε, τα ψηφιακά δακτυλικά αποτυπώματα είναι μια σύγχρονη εκδοχή των μεθόδων των Ναζί για να ξεχωρίζουν οι τσιγγάνοι από τους άλλους πολίτες. " βάση δακτυλικών αποτυπωμάτων είναι η πλέον ωμή αναβίωση του ρατσισμού από το 1940-1945, καθώς τα δακτυλικά αποτυπώματα αποτελούν ένα εγκεκριμένο από το κράτος πρώτο βήμα ώστε να διευκολυνθούν μαζικές αποπομπές μίας εθνοτικής ομάδας. Οι περισσότεροι από τους Ρομά οι οποίοι διασχίζουν νόμιμα τα σύνορα μίας Ευρώπης η οποία έχει όλο και λιγότερα σύνορα είναι άποροι και χωρίς καλή παιδεία. Αυτό που κατά βάση χρειάζονται είναι έναν τόπο διαμονής. " ανέχεια θα πρέπει να λυθεί επί τόπου, όχι με εξώσεις, και ας θυμόμαστε ότι οι Ρομά είναι η μεγαλύτερη μειονότητα στην Ευρώπη - 19 κράτη μέλη έχουν πληθυσμό μικρότερο από την Ευρωπαϊκή κοινότητα Ρομά.
<P>
Κατά τον Κομμουνισμό, οι Ρομά είχαν δουλειές και ελεύθερη πρόσβαση σε ιατρική φροντίδα και παιδεία - μετά τον Κομμουνισμό έπεσε η ποιότητα ζωής τους. Αλλά η ανέχεια ήταν γόνιμο έδαφος για τη συγκέντρωση πόρων. Εμφανίστηκε η βιομηχανία των τσιγγάνων, και ΜΚΟ όπως η Oxfam και η CARE σημείωσαν μεγάλα κέρδη ως εκτελεστές έργων. Αλλά οι Ρομά δεν ωφελήθηκαν σχεδόν καθόλου από αυτό, και μετακινήθηκαν στη Δύση μόλις τους επετράπη. Πιεζόμενη από το Συμβούλιο των Υπουργών να εξετάσει πολιτικές και να βελτιώσει την ένταξη των Ρομά, η Επιτροπή παραδέχεται το επείγον του θέματος σε ένα έγγραφο με ημερομηνία 2 Ιουλίου. Αναφέρεται στο ψήφισμα του Ευρωπαϊκού Κοινοβουλίου για μια στρατηγική πλαίσιο και αναγνωρίζει τον ρόλο του ως συντονιστή - επιτέλους! Στο έγγραφο, υπό την επικεφαλίδα "Μαθήματα από το παρελθόν", διαβάζω "Για την αποτελεσματική ένταξη των Ρομά, η πλήρης συμμετοχή της κοινωνίας των πολιτών και ιδιαίτερα των ΜΚΟ των Ρομά είναι ένας παράγων επιτυχίας". Οι Ρομά έχουν γίνει εταίροι! Ελπίζω να δούμε σύντομα πως θα είναι πρακτέο αυτό στα πλαίσια μίας δομής της ίδιας της επιτροπής.
<P>
Εν τω μεταξύ, συμβουλεύω έντονα την Επιτροπή να μελετήσει το σχέδιο δράσης του ΟΑΣΕ. Γιατί να επανεφεύρουμε τον τροχό; Τελικά, καλώ την Επιτροπή να ξεκαθαρίσει στην ιταλική κυβέρνηση ότι η φασιστική διακυβέρνηση είναι ενάντια στους νόμους της ΕΕ, και ότι οι Ρομά θύματα οι οποίοι έχασαν την περιουσία τους θα πρέπει να αποζημιωθούν. " Ιταλία κάποτε εξήγαγε μόδα, τώρα εξάγει ρατσισμό.
<SPEAKER ID="132" NAME="Roberta Angelilli" LANGUAGE="IT">
Κύριε Πρόεδρε, κυρίες και κύριοι, η συζήτηση αυτή μου δίνει την ευκαιρία να θέσω κάποιες ερωτήσεις στην αριστερά, η οποία είχε την έξυπνη ιδέα να χρησιμοποιήσει το Ευρωπαϊκό Κοινοβούλιο, για πολλοστή φορά, για να καταδικάσει με έναν εντελώς ακατάλληλο, απατηλό και πρόωρο τρόπο την εφαρμογή μίας ιταλικής νομοθετικής πράξης η οποία είναι ακόμα στο προκαταρκτικό στάδιο.
<P>
Πρώτη ερώτηση, λοιπόν: πού ήταν η αριστερά, η οποία κυβέρνησε την Ιταλία για δεκαετίες, όταν στήνονταν και πολλαπλασιάζονταν οι παράνομοι αυτοί καταυλισμοί υπό συνθήκες πλήρους έλλειψης ακόμα και των υποτυπωδέστερων συνθηκών υγιεινής και ασφάλειας; Θα ήθελα επίσης να σας ρωτήσω εάν η σιωπή σας όλα αυτά τα χρόνια δεν σας βαραίνει, σαν αλυσίδα καταδίκου, φτιαγμένη από αδιαφορία και υποκρισία, από εθελοτυφλία, όταν προφανώς δεν είχατε μάτια -όχι και πολύ πολιτικό ενδιαφέρον- να δείτε ότι δεκάδες παιδιά πέθαιναν από κρύο ή εγκαύματα κάθε χρόνο λόγω έλλειψης ασφάλειας στις παραγκουπόλεις αυτές.
<P>
Ίσως να μην ενδιαφέρεστε καν να μάθετε ότι στη Ρώμη, όπου κατοικούν σχεδόν 7 000 ανήλικοι, δρομολογήθηκαν εκατομμύρια ευρώ για την παιδεία, τα οποία κατασπαταλήθηκαν, καθώς μόνο 25% από τα παιδιά αυτά παρακολούθησαν κανονικά τα σχολικά μαθήματα. Ποιος ξέρει αν γνωρίζετε ή αν υποκρίνεστε ότι δεν γνωρίζετε ότι η παιδεία αυτή ανατέθηκε, σχεδόν μονοπωλιακά, σε μερικούς συνεταιρισμούς των οποίων το κίνητρο δεν ήταν τόσο τα συμφέροντα των ανηλίκων όσο η διαθεσιμότητα του δημόσιου χρήματος.
<P>
Υποστηρίζω το δικαίωμα των Ρομά να κάνουν απογραφή, όπως συμβαίνει συχνά για όλους τους ιταλούς πολίτες, καθώς η απογραφή εγγυάται το δικαίωμα στην υγεία, στην κοινωνική ένταξη και στην ενσωμάτωση στο σύστημα παιδείας. Επίσης υποστηρίζω το δικαίωμα της κοινότητας των Ρομά για τους ελέγχους ταυτότητας. Προφανώς, δεν υπάρχουν σχέδια για κάποιο γενικευμένο μέτρο: αυτοί των οποίων τα έγγραφα είναι εντάξει δεν θα ελέγχονται. Όμως, ένα παιδί το οποίο δεν καταχωρείται κατά τη γέννησή του ή το οποίο δεν έχει αναγνωρισμένη ταυτότητα, καθίσταται ένα αόρατο παιδί, εύκολη λεία για οποιαδήποτε εκμετάλλευση: διακίνηση οργάνων, παράνομη υιοθεσία, σεξουαλική εκμετάλλευση και παιδική εργασία. Αυτό ισχύει το ίδιο για όλους τους ανήλικους που ζουν στην Ιταλία: Ιταλούς, υπηκόους ΕΕ και μη υπηκόους ΕΕ.
<P>
Τέλος, μερικά λόγια για τον τίτλο των προφορικών σας ερωτήσεων. Όχι μόνο δεν αναφέρει η πράξη εθνοτικές ομάδες, αλλά δεν υπάρχουν και σχέδια για μια συγκεκριμένη βάση, ειδικά για μια βάση δεδομένων δακτυλικών αποτυπωμάτων των Ρομά. Φυσικά, πάντα είναι ευπρόσδεκτες τυχόν καλύτερες προτάσεις: είμαστε ανοιχτοί σε εποικοδομητικές προτάσεις. Όμως δεν θα ανεχτούμε κηρύγματα από κάποιους οι οποίοι επί σειρά ετών δεν σήκωσαν ούτε το δαχτυλάκι τους ώστε να επιλυθεί μια σοβαρή κοινωνική κατάσταση έκτακτης ανάγκης.
<SPEAKER ID="133" NAME="Vittorio Agnoletto" LANGUAGE="IT">
Κύριε Πρόεδρε, κυρίες και κύριοι, ακριβώς εβδομήντα χρόνια πριν, στις 14 Ιουλίου 1938, το φασιστικό καθεστώς στην Ιταλία έθεσε σε ισχύ το Διάταγμα περί φυλής, σε συμφωνία με τους γερμανικούς φυλετικούς νόμους. Γνωρίζουμε Ιστορία: περισσότεροι από 500 000 Ρομά δολοφονήθηκαν στα στρατόπεδα θανάτου. Και τότε, όλα ξεκίνησαν με μια απογραφή.
<P>
Είμαστε μάρτυρες, στην Ιταλία, μίας πλήρους καταγραφής των Ρομά, περιλαμβανόμενων των παιδιών, με λήψη δακτυλικών αποτυπωμάτων, περιλαμβανόμενων των υπηκόων ΕΕ και των ιταλών υπηκόων, παρά το γεγονός ότι τα στοιχεία τους έχουν ήδη καταχωρηθεί. Το ερωτηματολόγιο το οποίο χρησιμοποιήθηκε στη Νάπολη κύριε Angelilli, περιέχει ερωτήσεις για τη θρησκεία και την εθνοτική προέλευση και είναι παρόμοιο με αυτό το οποίο χρησιμοποίησε η κυβέρνηση Βισύ υπό τη ναζιστική κατοχή. Στο Μιλάνο, έφτιαξαν αρχείο για έναν γηραιό Ρομά, ιταλό πολίτη, επιζώντα της απέλασης προς τα στρατόπεδα θανάτου. Τι χρήση θα έχουν τα δεδομένα αυτά;
<P>
Τώρα, στο ιταλικό κοινοβούλιο, πρόεδρος της Επιτροπής για τα Παιδιά -υπό καθολική αδιαφορία και σιωπή- είναι η Alessandra Mussolini, η εγγονή του Ντούτσε, μια σύμπτωση η οποία ενισχύει το συμβολικό δεσμό μεταξύ του παρόντος και ενός παρελθόντος το οποίο νομίζαμε ήταν οριστικά νεκρό και θαμμένο, και στην Ιταλία και στην Ευρώπη, αλλά ξανασηκώνει κεφάλι σήμερα.
<P>
Αν και η ιστορία δεν επαναλαμβάνεται, δεν υπάρχει αμφιβολία ότι η ιταλική κυβέρνηση έχει θέσει σε κίνηση ρατσιστικές διαδικασίες οι οποίες είναι ξεκάθαρα ενάντιες με τις οδηγίες 2000/43/ΕΚ και 2004/38/ΕΚ. Καλώ το Κοινοβούλιο να εγκρίνει το ψήφισμα αυτό καταδικάζοντας την ιταλική κυβέρνηση, και την Επιτροπή να ξεκινήσει άμεσα επείγουσες διαδικασίες παράβασης ενάντια στην Ιταλία.
<SPEAKER ID="134" NAME="Stefano Zappalà" AFFILIATION="PPE-DE">
(IT) Κύριε Πρόεδρε, κυρίες και κύριοι, δεν υπάρχει αμφιβολία: είναι ξεκάθαρο ότι η ιταλική άκρα αριστερά ουσιαστικά κυβερνά αυτό το Κοινοβούλιο. Ακολουθώντας μια εδραιωμένη κακή πρακτική, οι κοινοβουλευτικοί της άκρας αριστεράς και οι Πράσινοι συνεχίζουν να χρησιμοποιούν την αίθουσα του Στρασβούργου ως μέσο επίθεσης ενάντια στην ιταλική κυβέρνηση.
<P>
Παραμερισμένα από την εθνική πολιτική σκηνή με τη λαϊκή ψήφο του περασμένου Απριλίου, το Σοσιαλιστικό κόμμα και το Φιλελεύθερο κόμμα βρίσκουν σκηνή για να ενισχύσουν τα εθνικά τους ψέμματα. Επιτίθενται από κοινού ενάντια στη νόμιμη κυβέρνηση ενός μεγάλου κράτους μέλους το οποίο και τυγχάνει ιδιαίτερα υπέρ της Ευρώπης, η οποία επελέγη και υποστηρίζεται από το 60% των Ιταλών. Και ύστερα εκπλησσόμαστε από τα αποτελέσματα από την Ιρλανδία!
<P>
Όλη αυτή η υπόθεση, κύριε Πρόεδρε, Επίτροπε Špidla, αφορά θέματα τα οποία εμπίπτουν στην εθνική σφαίρα, όχι στη δικαιοδοσία της ΕΕ. Αλλά η ιταλική κυβέρνηση έχει παράσχει στην Επιτροπή οποιεσδήποτε εξηγήσεις έχει λάβει. Σας παροτρύνω, κύριε Επίτροπε, να δώσετε κάπως λιγότερη σημασία στις εφημερίδες, και περισσότερη στα έγγραφα τα οποία προωθεί επίσημα η ιταλική κυβέρνηση.
<P>
Οι πράξεις αυτές δεν σχετίζονται με τους Ρομά, ούτε με την καταχώρηση δακτυλικών αποτυπωμάτων - έχουν να κάνουν με υπηκόους εκτός ΕΕ και με πλανοβίους, κάποιοι από τους οποίους βρίσκονται εδώ και καιρό στις αναφορές εγκλημάτων της Ιταλίας. Πρέπει να είμαστε ξεκάθαροι αναφορικά με τις ταυτότητες των ατόμων ώστε να τους επιτρέψουμε να έχουν πρόσβαση σε σχολεία, κοινωνική πρόνοια, υπηρεσίες υγείας και στέγαση. Οι πράξεις δεν αναφέρονται σε εθνική προέλευση, δεν είναι πράξεις απεριόριστης διάρκειας και δεν αφορούν ολόκληρη την εθνική επικράτεια, αλλά σχετίζονται με τρεις συγκεκριμένες περιπτώσεις μόνο.
<P>
Το σοβαρό πρόβλημα έλλειψης εγγράφων ταυτότητας τέθηκε ακόμα και από τον Επίτροπο του Συμβουλίου της Ευρώπης για τα Ανθρώπινα Δικαιώματα στις 19 και 20 Ιουνίου. Ο σκοπός είναι να διεξαχθούν έλεγχοι ταυτοποίησης οι οποίοι εξουσιοδοτούνται και απαιτούνται από πολλά Κράτη και κατά μήκος της Ευρώπης, για ταξιδιωτικά έγγραφα και άδειες διαμονής, και περιλαμβάνουν περιγραφικά, φωτογραφικά, δακτυλοσκοπικά και ανθρωπομετρικά συστήματα. Έχει την υποστήριξη της ιταλικής δικαιοσύνης, ειδικά το σημείο που αφορά τους ανήλικους και εφαρμόζεται σε συνεργασία με τον Ιταλικό Ερυθρό Σταυρό και ούτω καθεξής.
<P>
Θα μπορούσα να συνεχίσω, αλλά προς τη συνάδελφο θα ήθελα να πω ότι δεν φαντάστηκα ποτέ ότι θα μιλούσα για ρατσισμό αναφορικά με τη χώρα της. Θα ήθελα να της υπενθυμίσω ότι η Ιταλία εξάγει πολιτισμό εδώ και 3 000 χρόνια, και έτσι συνεχίζει να κάνει, και ότι όταν στην Ιταλία άκμαζε ένας εξελιγμένος πολιτισμός, όπως βλέπουμε σήμερα, οι λαοί σε άλλες χώρες ζούσαν ακόμη σε πρωτόγονες συνθήκες.
<SPEAKER ID="135" NAME="Adrian Severin" AFFILIATION="PSE">
(EN) Κύριε Πρόεδρε, αυτή είναι η τέταρτη φορά, κατά τους τελευταίους μήνες, που μιλάμε για το ίδιο θέμα. Τα αποτελέσματα είναι μέτρια, όσο μέτρια είναι και η παρουσία των Μελών στην Αίθουσα αυτή απόψε. Αυτό είναι, μάλλον, εκπληκτικό από μόνο του και θέμα ανησυχίας.
<P>
Οι Ρομά είναι μια πανευρωπαϊκή εθνική και πολιτιστική κοινότητα η οποία δεν διαθέτει εθνικό κράτος. Οι Ρομά βρισκόταν ήδη στην Ευρώπη όταν εδραιώθηκαν τα ευρωπαϊκά εθνικά κράτη. Τα κράτη αυτά τους κράτησαν στην εξαθλίωση, αν όχι στην υποδούλωση, ή τους έστελναν σε στρατόπεδα συγκεντρώσεως.
<P>
" διεύρυνση της Ευρωπαϊκής Ένωσης ήταν η τελευταία πράξη απελευθέρωσης για τους Ρομά. Οι Ρομά είναι σήμερα ευρωπαίοι πολίτες. Ίσως, με απόλυτους όρους, είναι οι αληθέστεροι ευρωπαίοι πολίτες καθώς είναι μόνο Ευρωπαίοι. " πολιτιστική, κοινωνική και οικονομική τους ένταξη αποτελεί ευρωπαϊκή πρόκληση.
<P>
Πρέπει ως εκ τούτου να εκκοινοτικοποιήσουμε την πολιτική για τους Ρομά. Μια στρατηγική η οποία κάνει μόνο συστάσεις προς τα κράτη, αφήνοντας σε αυτά τις τελικές επιλογές και ευθύνες, απλά δεν αποδίδει.
<P>
Από την άλλη, αυτό που βλέπουμε σήμερα στην Ιταλία είναι το ασχημότερο πρόσωπο του επικίνδυνου φαινομένου της επανεθνικοποίησης της Ευρώπης. Είναι η εθνικιστική λαϊκιστική έκφραση του φαινομένου αυτού. Οι Ιταλοί έχουν όντως το δικαίωμα να μην φοβούνται, αλλά για όλους τους ιταλούς πολίτες, η παρούσα ρατσιστική πολιτική της κυβέρνησής τους είναι πολύ τρομακτική.
<P>
Σήμερα δακτυλικά αποτυπώματα, αύριο καταναγκαστική εργασία, μεθαύριο στρατόπεδα συγκέντρωσης - και μετά, όχι μόνο για τους Ρομά αλλά για οποιαδήποτε άλλη ομοσπονδία.
<P>
Ζητήσαμε από την Επιτροπή να ελέγξει τη συμφωνία της ιταλικής νομοθεσίας με τα μέτρα της Ευρωπαϊκής Ένωσης. Τίποτα δεν έγινε. Ο έλεγχος αναβλήθηκε εν αναμονή της υιοθέτησης της νομοθεσίας. Τώρα η κατάσταση είναι χειρότερη. Πρέπει να δράσουμε και να κάνουμε χρήση των οργάνων τα οποία μας παρέχουν οι Συνθήκες ώστε να σταματήσουμε αυτές τις επικίνδυνες ρατσιστικές εξελίξεις στην Ιταλία, ώστε να αποθαρρύνουμε παρόμοιες προσεγγίσεις αλλού.
<P>
Δεν πρέπει να περιμένουμε να συμβεί άλλο ένα ολοκαύτωμα πριν οργανώσουμε νέα δημοψηφίσματα τα οποία να υποστηρίζουν την ευρωπαϊκή ολοκλήρωση.
<SPEAKER ID="136" NAME="Adina-Ioana Vălean" AFFILIATION="ALDE">
(EN) Κύριε Πρόεδρε, σήμερα στο Κοινοβούλιο έχουμε άλλη μια συζήτηση σχετικά με το πώς αντιμετωπίζει η Ιταλία τον πληθυσμό των Ρομά. Αυτή τη φορά, η μόδα την οποία προτείνει η ιταλική κυβέρνηση είναι να κηρυχθεί κατάσταση έκτακτης ανάγκης, να απογραφεί ο πληθυσμός των Ρομά και να καταγραφούν τα δακτυλικά τους αποτυπώματα πριν εκδιωχθούν.
<P>
Σήμερα καλώ και πάλι την Επιτροπή και το Συμβούλιο να αντιδράσουν. Αρκετά με τις υποσχέσεις: τώρα θέλουμε να δούμε το Συμβούλιο και την Επιτροπή να αναλαμβάνουν δράση ώστε να κάνουν την Ιταλία να συμμορφωθεί με τους νόμους και τις αξίες της ΕΕ. Χρειαζόμαστε μια εκτίμηση της εφαρμογής της οδηγίας της ΕΕ κατά των διακρίσεων όπως κάνουμε για την οδηγία για την ελεύθερης κυκλοφορίας. Πρέπει να επιβάλλουμε την καθολική προσέγγιση και να επιταχύνουμε την εφαρμογή της στρατηγικής της ΕΕ για τους Ρομά.
<P>
Διαθέτουμε όλα τα μέσα, αλλά φαίνεται ότι όταν πρόκειται για την υπεράσπιση των πολιτικών ελευθεριών ενάντια στην ασφάλεια, υπάρχει κάποιος δισταγμός στην εφαρμογή τους.
<P>
Πέρασε ένας χρόνος από τότε που η Ιταλία άρχισε να σχεδιάζει ασύμμετρα και σοκαριστικά μέτρα ασφαλείας, χαρακτηριζόμενα από συγκαλυμμένο λαϊκισμό. Τώρα φαίνεται ότι πέφτουν οι μάσκες.
<P>
Θα κυνηγάνε αλήθεια τους Ρομά στους ιταλικούς δρόμους; Θα συνεχίσει η Ευρώπη να παρακολουθεί ως σιωπηλός συνένοχος;
<SPEAKER ID="137" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, πρόκειται για ένα σοβαρό θέμα, και για λόγους οι οποίοι έχουν να κάνουν καθαρά με την ιταλική πολιτική δεν είμαστε σε θέση να έχουμε μια ήρεμη ανάλυση των μέτρων που απαιτούνται. Έχει λεχθεί ότι δεν έχει κηρυχθεί κατάσταση έκτακτης ανάγκης. μου φαίνεται ότι όντως η κυβέρνηση Prodi, μέσω μέτρων τα οποία ετοίμασε ο Υπουργός Amato, κήρυξε κατάσταση έκτακτης ανάγκης και διατύπωσε την ανάγκη να ληφθούν μέτρα σχετικά με τους Ρομά. " παρούσα ιταλική κυβέρνηση δεν το έχει πράξει, καθώς απλά διεξάγει απογραφή. Αυτό είναι το περιεχόμενο των γραμμάτων τα οποία έχουν υποβληθεί και εξεταστεί από την Ευρωπαϊκή Επιτροπή, η οποία δεν μπορεί να κάνει άλλο από το να αναγνωρίσει την αλήθεια αυτών, καθώς η πολιτική κερδοσκοπία έχει ένα χρώμα, και η αλήθεια ένα άλλο. Είναι πιο ουσιαστικό.
<P>
Τα μέτρα αφορούν όλους. Ίσως κάποιοι εδώ υποκρίνονται ότι δεν το γνωρίζουν, ενώ όντως γνωρίζουν την αλήθεια, ότι στους καταυλισμούς των πλανοβίων υπάρχουν ανήλικοι οι οποίοι είναι φαντάσματα: δεν έχουν ταυτότητα - και δεν αποτελεί άραγε ανθρώπινο δικαίωμα να έχει κανείς ταυτότητα; Δεν εμβολιάζονται, δεν μπορούν να πάνε στο σχολείο, ακόμα και αν το θέλουν, καθώς εμποδίζονται, και απεναντίας τυγχάνουν εμπορίας όπως όλοι πολύ καλά γνωρίζουμε.
<P>
Δεν έχει εδραιωθεί βάση δεδομένων. Υπάρχουν πολύ ξεκάθαροι και συγκεκριμένοι κανόνες οι οποίοι ορίζουν ότι δεν μπορεί να χρησιμοποιηθεί καμία βάση δεδομένων εάν αυτή δεν συμμορφώνεται με τους κανονισμούς για την ιδιωτική ζωή. Δεν πρόκειται για ένα αρχείο στο οποίο θα έχουν πρόσβαση όλοι: τα δεδομένα συλλέγονται μόνο σε περίπτωση ανάγκης. Όταν οι δικαστές συγκέντρωναν δεδομένα στα δικαστήρια ανηλίκων, θεωρείτο τυπική πρακτική.
<P>
Τελικά, η κυβέρνηση σοφά αποφάσισε να εφαρμοστεί η πράξη από τον Ιταλικό Ερυθρό Σταυρό. Δεν είναι τα SS που μπαίνουν στους καταυλισμούς αλλά ο Ιταλικός Ερυθρός Σταυρός, ο οποίος είναι παγκοσμίως γνωστός για την ικανότητα και την ευαισθησία του στο να βοηθά τους περιθωριοποιημένους και τους κατατρεγμένους παντού στον κόσμο.
<SPEAKER ID="138" NAME="Umberto Guidoni" AFFILIATION="GUE/NGL">
(IT) Κύριε Πρόεδρε, κύριε Επίτροπε, κυρίες και κύριοι, εθνοτική καταγραφή μίας ομάδας πληθυσμού: περί αυτού κατά βάση πρόκειται αυτή η πρόταση να καταγραφούν τα δακτυλικά αποτυπώματα των Ρομά, ακόμα και των ανήλικων.
<P>
Αυτή η πρωτοβουλία της ιταλικής κυβέρνησης ανακαλεί σκοτεινούς καιρούς, και τραγικές πολιτικές μάρτυρας των οποίων έχει γίνει η Ευρώπη στο παρελθόν και τις οποίες θα προτιμούσαμε να περιορίσουμε για πάντα στα βιβλία Ιστορίας. Πρόκειται για μια εμπαθή πράξη η οποία παραβιάζει ανθρώπινα δικαιώματα και τις θεμελιώδεις ελευθερίες τις οποίες διαφυλάσσει η Ευρωπαϊκή Σύμβαση Ανθρωπίνων Δικαιωμάτων. Ο Υπουργός Εσωτερικών δείχνει ότι ούτε αυτός δεν γνωρίζει τις ευρωπαϊκές οδηγίες όταν ισχυρίζεται ότι η πράξη είναι στα πλαίσια του κανονισμού (ΕΚ) αριθ. 380/2008 με το να απαιτεί να καταγραφούν τα δακτυλικά αποτυπώματα όλων των μη υπηκόων ΕΕ. Αλλά οι Ρομά οι οποίοι ζουν στην Ιταλία, ειδικά οι ανήλικοι, είναι σχεδόν όλοι ιταλοί πολίτες ή τουλάχιστον υπήκοοι ΕΕ.
<P>
Έτσι εάν το πρόβλημα το οποίο επιθυμούμε να λύσουμε είναι οι απάνθρωπες συνθήκες στους καταυλισμούς, τα παιδιά τα οποία ζουν με αρουραίους, όπως λέει ο Υπουργός, θα πρέπει να μας εξηγήσει πώς η καταγραφή δακτυλικών αποτυπωμάτων θα λύσει το πρόβλημα αυτό, καθώς ακόμα και ο Νομάρχης της Ρώμης είπε ότι δεν είναι απαραίτητο. Εάν ενδιαφέρουν αληθινά την ιταλική κυβέρνηση οι συνθήκες ζωής των ανήλικων, θα πρέπει να λάβει μέτρα ώστε να εξασφαλίσει κατάλληλες συνθήκες υγιεινής στους καταυλισμούς, να ενισχύσουν την κοινωνική ένταξη και να προωθήσουν την παρακολούθηση των σχολείων και την είσοδο στην εργατική ζωή. " φυλετική καταγραφή μίας εθνοτικής μειονότητας, από την άλλη, μάλλον θα θέσει το μέλλον των ανήλικων σε κίνδυνο και θα προσβάλλει τυχόν προοπτικές ένταξης και, παραδόξως, θα κάνει τα θύματα εγκληματίες.
<P>
" άκρα αριστερά δεν λέει αυτό που λέω. Θα ολοκληρώσω με ένα απόσπασμα από το Famiglia Cristiana: "Σήμερα, με τα ψηφιακά αποτυπώματα, το αστυνομικό κράτος δείχνει το σκληρότερο πρόσωπό του στα παιδιά των Ρομά, τα οποία είναι ιταλοί πολίτες σε τελική ανάλυση. Γιατί", αναρωτιέται το δημοσίευμα, "δεν υπάρχει η ίδια αποφασιστικότητα να καταπολεμηθεί το πραγματικό έγκλημα σε εκτενείς περιοχές της χώρας; Ίσως επειδή έτσι θα αποκομίσουν λιγότερο πολιτικό κεφάλαιο;"
<SPEAKER ID="139" NAME="Marian-Jean Marinescu" AFFILIATION="PPE-DE">
(RO) " κατάσταση των μειονοτικών ομάδων στη Ρουμανία ήταν από τα πιο έντονα συζητημένα θέματα κατά την περίοδο των διαπραγματεύσεων ένταξης.
<P>
Αναφορικά με τους Ρομά, οι ρουμανικές αρχές προετοίμασαν μια στρατηγική ένταξης την οποία ενέκρινε και επέβλεψε η Ευρωπαϊκή Επιτροπή. " στρατηγική αυτή περιέχει μια σειρά πράξεων, ιδιαίτερα στον τομέα της παιδείας και της πρόσβασης στην αγορά εργασίας, οι οποίες είναι εντελώς σύμφωνες με τα Ευρωπαϊκά σταθμά.
<P>
Από το 2004, τμήμα του πληθυσμού των Ρομά ταξίδεψε σε άλλες χώρες της Ευρωπαϊκής Ένωσης, σύμφωνα με την αρχή της ελεύθερης κυκλοφορίας. Δεν αντιλέγω ότι κάποιοι από αυτούς έχουν παραβιάσει τους νόμους των χωρών στις οποίες ταξίδεψαν. Πρέπει για τις πράξεις τους να καταστούν υπόλογοι ενώπιον του νόμου.
<P>
Όμως, πιστεύω ότι αυτό που απαιτήθηκε από τη Ρουμανία θα πρέπει να απαιτηθεί τώρα από οποιοδήποτε άλλο κράτος μέλος από εδώ και στο εξής: συμπαγή προγράμματα ένταξης βασισμένα στις ευρωπαϊκές αρχές. Τα προγράμματα αυτά θα πρέπει να αποφεύγουν εντελώς τις πράξεις διακρίσεων, όπως την πρόσφατη απόφαση για καταγραφή των δακτυλικών αποτυπωμάτων την οποία υιοθέτησε η ιταλική κυβέρνηση, ή να επιβάλλει πράξεις οι οποίες θα μπορούσαν να επηρεάσουν έντιμους πολίτες.
<P>
Αυτός ο τύπος αντιμετώπισης μπορεί να δημιουργήσει -και φοβάμαι ότι έχει ήδη συμβεί- μια αναίτια αρνητική εικόνα άλλων πολιτών της Ευρωπαϊκής Κοινότητας οι οποίοι ζουν και εργάζονται στην Ιταλία και τους οποίους εκτιμούν οι κοινότητες στις οποίες ζουν.
<P>
Αιτούμαι από τη γαλλική Προεδρία να λάβει υπόψη της όλες αυτές τις απόψεις και να περιλάβει στην εξαμηνιαία της διάταξη μια πραγματική Ευρωπαϊκή πολιτική για την ένταξη των Ρομά. Αιτούμαι από την Επιτροπή να παρουσιάσει συστηματικά πληροφορίες αναφορικά με την κατάσταση των Ρομά, όπου να φαίνονται τα βήματα τα οποία λαμβάνονται για την κοινωνική τους ένταξη και τους τρόπους με τους οποίους χρησιμοποιούνται οι ευρωπαϊκοί πόροι και τα αποτελέσματα τα οποία επιτυγχάνονται.
<P>
Με αυτήν την ευκαιρία, θα ήθελα επίσης να απευθυνθώ στους μη κυβερνητικούς οργανισμούς οι οποίοι αντιπροσωπεύουν τους Ρομά και να τους ζητήσω να ενημερώσουν και να ενθαρρύνουν τους πολίτες των οποίων τα συμφέροντα υπερασπίζονται να κάνουν όσο το δυνατόν αποδοτικότερη χρήση των μέσων τα οποία τους παρέχονται μέχρι του παρόντος από την Ευρωπαϊκή Ένωση και τα κράτη μέλη.
<SPEAKER ID="140" NAME="Kristian Vigenin" AFFILIATION="PSE">
(BG) Κύριε Πρόεδρε, κύριε Επίτροπε, η ενωμένη δράση διάφορων πολιτικών ομάδων προς την υπεράσπιση των ανθρώπινων δικαιωμάτων και της αξιοπρέπειας αποτελεί παράδειγμα της ωριμότητας του Κοινοβουλίου μας. Εκφράζω τη λύπη μου που η ομάδα ΕΛΚ δεν συμμετείχε στο κοινό ψήφισμα, αλλά έχει την ευκαιρία να το υποστηρίξει με την ψήφο της. Δεν μπορούμε απλά να παρατηρούμε να ξεπερνιούνται όρια τα οποία θεωρούσαμε ιερά μετά τον Δεύτερο Παγκόσμιο Πόλεμο.
<P>
Το σχέδιο της ιταλικής κυβέρνησης να εδραιώσει μια βάση δεδομένων με βιομετρικά στοιχεία για τους Ρομά είναι άλλο ένα προκλητικό μέτρο μετά την επιστροφή του Berlusconi στην εξουσία. Θα ήθελα απλά να θυμίσω τις δηλώσεις του ότι οι μετανάστες είναι ένας στρατός του κακού, καθώς και την απόφασή του να καταστήσει εγκληματική την παράνομη μετανάστευση. Δείχνει απόλυτη έλλειψη κατανόησης του προβλήματος και διοχετεύει προσπάθειες σε εντελώς λανθασμένη κατεύθυνση. Το σχέδιο αυτό μεταχειρίζεται τους Ρομά με τρόπο ο οποίος αντί να ενισχύει την ένταξη καταστρέφει τις ευκαιρίες για αυτό και ουσιαστικά αποζητά λύσεις στην απομόνωση και το διαχωρισμό, δημιουργεί γνώμες κατά των Ρομά και ενισχύει τους φόβους του κοινού. Και όλοι είδαμε πού οδηγεί αυτό. Θυμηθείτε τα πρόσφατα γεγονότα στη Ρώμη και στη Νάπολη. Το να προσπαθούμε να σβήσουμε μια φωτιά με βενζίνη σημαίνει είτε ότι θέλουμε μια μεγαλύτερη φλόγα είτε ότι δεν έχουμε συναίσθηση του τι κάνουμε.
<P>
Οι Ρομά είναι η μεγαλύτερη μειονότητα στην Ευρώπη και μάλλον αυτή ενάντια στην οποία γίνονται οι περισσότερες διακρίσεις. Στις περισσότερες περιπτώσεις, οι Ρομά δεν έχουν πρόσβαση σε επαρκή πρόνοια υγείας, δημόσιες υπηρεσίες, σχολεία, εργασία. " αντιμετώπιση όλων αυτών των προβλημάτων αποτελεί πρόκληση για όλη την Ευρώπη και μέχρι σήμερα καμία χώρα δεν τα έχει καταφέρει μόνη της. Ούτε και η Ιταλία πρόκειται να τα καταφέρει. Για το λόγο αυτό η λύση πρέπει να αναζητηθεί στη συνεργασία μεταξύ τοπικών και εθνικών αρχών, με συντονισμό και υποστήριξη στο Ευρωπαϊκό επίπεδο. Για το λόγο αυτό είναι απαραίτητο η Ευρωπαϊκή Επιτροπή να αναπτύξει και να στηρίξει οικονομικά μια καθαρότερη πολιτική προς τους Ρομά. Το σχέδιο αυτό καταστρατηγεί θεμελιώδεις αρχές της Ευρωπαϊκής Ένωσης και αντιβαίνει προς το Άρθρο 12 και το Άρθρο 13 της Ιδρυτικής Συνθήκης της Ευρωπαϊκής Κοινότητας. Ως φρουρός της Συνθήκης, η Ευρωπαϊκή Επιτροπή θα πρέπει να δράσει χωρίς συμβιβασμούς στην περίπτωση παραβίασής τους από οποιοδήποτε κράτος μέλος.
<P>
Εν κατακλείδι θα ήθελα να υπενθυμίσω ότι η πολιτική ένταξης των Ρομά ήταν ένα από τα κομβικά σημεία από τα οποία κρίθηκε η ετοιμότητα της χώρας μου να γίνει μέλος της Ευρωπαϊκής Ένωσης. Ερωτώ, κύριε Επίτροπε, πώς θα είχατε αντιδράσει εάν η Βουλγαρία είχε εφαρμόσει το ιταλικό σχέδιο σχετικά με τους δικούς της Ρομά; Και εάν σήμερα κρίνετε την ιταλική πολιτική αποδεκτή, ποιο νομίζετε θα είναι το αποτέλεσμα της θέσης σας αναφορικά με τη μεταναστευτική πολιτική στη Βουλγαρία;
<SPEAKER ID="141" NAME="Gianluca Susta" AFFILIATION="ALDE">
(IT) Κύριε Πρόεδρε, κυρίες και κύριοι, θα προτιμούσα να μην είχα γίνει μάρτυρας της αποψινής συζήτησης. Είμαστε μάρτυρες μίας αλλόκοτης κατάστασης στην Ευρώπη αυτή τη στιγμή, με την καθυστερημένη μεταβολή του Υπουργού Maroni, ο οποίος τρέφει τις φλόγες του ρατσισμού στην Ιταλία ενώ προσπαθεί να τις σβήσει στην Ευρώπη, σαν αρχάριος πυροσβέστης ενώπιον ενός ενοχλημένου Επίτροπου Barrot.
<P>
Στην Ιταλία, η κατάσταση έκτακτης ανάγκης με τους Ρομά στρέφεται κυρίως εναντίον των Ρομά, κυρία Angelilli, στη Ρώμη, στη Νάπολη και επίσης στο Μιλάνο. Βεβαίως, υπάρχει ευρεία ζήτηση για ασφάλεια καθότι η κυβέρνηση αντιμετωπίζει γενική εγκληματικότητα, όπως και σε άλλες Ευρωπαϊκές χώρες, και δεν αποκρίνεται με επαρκείς πόρους, ανθρώπινο δυναμικό ή πολιτικές για την καταστολή και την αποφυγή κοινωνικών δεινών, από τα οποία τρέφονται τόσοι Μαφιόζοι και μικροεγκληματίες.
<P>
Δεν μπορούμε να ανεχτούμε το ότι η μετεκλογική ανάγκη να καθησυχαστούν οι δυσαρεστημένοι περιθωριακοί της πλειοψηφίας θα πρέπει να θέσει σε κίνδυνο 60 έτη συνταγματικής ελευθερίας. " Ευρώπη δεν μπορεί και δεν πρέπει να ανεχτεί κάτι τέτοιο.
<P>
(Διαμαρτυρίες)
<SPEAKER ID="142" NAME="Πρόεδρος">
Με συγχωρείτε, κύριε Susta. Τι συμβαίνει; Σε τούτο το Σώμα δεν επιτρέπουμε κανενός είδους εκφοβισμό άλλων βουλευτών. Παρακαλώ να εγκαταλείψετε την αίθουσα.
<SPEAKER ID="143" NAME="Gianluca Susta" AFFILIATION="ALDE">
(IT) " Ευρώπη δεν μπορεί και δεν πρέπει να ανεχτεί διακρίσεις εις βάρος ανθρώπων εξαιτίας της εθνικότητάς τους. Γι' αυτό στην Ευρώπη, σε τούτο το Κοινοβούλιο που χαρακτηρίστηκε τραγελαφικό, πρέπει να επαγρυπνούμε ώστε να εξασφαλίσουμε την εγγυημένη ισότητα μεταξύ των πολιτών, χρησιμοποιώντας ίσως ακόμη και τα ίδια μέσα για όλους στην απογραφή που έχει ήδη προγραμματιστεί για το προσεχές έτος, και διασφαλίζοντας ιδίως τα δικαιώματα των ανηλίκων και των φτωχών, ανεξαρτήτως εθνικότητας, στην εκπαίδευση, την υγεία και την αξιοπρέπεια, τα οποία δικαιούνται ως ανθρώπινα όντα, και όχι μόνο ως πολίτες.
<SPEAKER ID="144" NAME="Reinhard Rack" AFFILIATION="PPE-DE">
(DE) Κύριε Πρόεδρε, τα ανθρώπινα δικαιώματα αποτελούν σύνολο ενιαίο. " συμμετοχή σε μια εθνοτική ομάδα δεν μπορεί να αποτελεί λόγο για διακρίσεις λόγω χρώματος του δέρματος, φύλου, θρησκείας, γενετήσιου προσανατολισμού ή άλλων. Αυτό αποτελεί θεμελιώδες επίτευγμα του κοινού μας συστήματος ευρωπαϊκού δικαίου. Ωστόσο, μέρος της αυτοεικόνας και της ταυτότητας αυτού του κοινού συστήματος είναι το γεγονός ότι υπολογίζουμε σοβαρά την ισότητα έναντι του νόμου, και αυτό σημαίνει ότι διαθέτουμε γενική νομοθεσία για ζητήματα κοινωνικής αλληλεγγύης, εκπαίδευσης, αγοράς εργασίας και καταπολέμησης της εγκληματικότητας, και ότι την εφαρμόζουμε - χωρίς διακρίσεις. Ο προσδιορισμός της ταυτότητας ενός ατόμου αποτελεί προϋπόθεση για πολλές από αυτές τις πολιτικές. Ο Επίτροπος Špidla ορθώς αναφέρθηκε στη νομική αυτήν πτυχή του ζητήματος που ενίοτε αποκαλείται "το πρόβλημα των Ρομά". Δήλωσε επίσης ότι δεν επιθυμεί να πράξει ό,τι απαιτεί ο Τύπος, αλλά αντίθετα να απαιτήσει από την ιταλική κυβέρνηση να παράσχει διευκρινίσεις. Αυτός είναι ο ορθός τρόπος αντιμετώπισης.
<P>
Εκτός από τη νομική πλευρά όλων αυτών, υπάρχει και ο ανθρώπινος πόνος. Πολλοί Ρομά -επομένως και πολλά παιδιά- ζουν σε εσχάτη ανέχεια, δεν έχουν ενταχθεί στην κοινωνία μας και έχουν λιγοστές ή και καμία ευκαιρία να προοδεύσουν σε αυτήν. Εν προκειμένω ενδείκνυται η παροχή βοήθειας. Στην πόλη μου, το Γκρατς, χρόνια διαρκεί η αντιπαράθεση σχετικά με την επαιτεία των Ρομά, και ο διάλογος με τους Ρομά για το πώς θα μπορέσουν οι άνθρωποι αυτοί να εξέλθουν από αυτήν τη δυσχερή κατάσταση ή τουλάχιστον να επωφεληθούν όσο γίνεται από αυτήν. Μια από τις λύσεις είναι οι πολίτες του Γκρατς να χρηματοδοτήσουν θέσεις εργασίας στη Σλοβακία και στις χώρες από τις οποίες προέρχονται αυτοί οι Ρομά: έτσι, τουλάχιστον, αποσοβείται για πολλά παιδιά η προοπτική της επαιτείας και της ζωής στον δρόμο. Οφείλουμε να πράξουμε περισσότερα - και θα πράξουμε περισσότερα!
<P>
Υπάρχει ένα τελευταίο πρόβλημα αναφορικά με τους Ρομά, και σχετίζεται με εμάς. Αποτελεί πρόβλημα πολιτικό. Το εν λόγω ζήτημα, αυτοί οι άνθρωποι και ο πόνος τους αποτελούν δυνάμει αντικείμενο της πολιτικής, του κατά τόπους λαϊκισμού και -όπως φαίνεται και από τον διάλογό μας εδώ- δυστυχώς και του ευρωπαϊκού λαϊκισμού.
<SPEAKER ID="145" NAME="Ignasi Guardans Cambó" AFFILIATION="ALDE">
(ES) Κύριε Πρόεδρε, οι αθίγγανοι, οι οποίοι συγκαταλέγονται στις αρχαιότερες κοινότητες της Ευρώπης, αξίζουν την προσοχή της Ευρωπαϊκής Ένωσης, την οποία δεν έχουν λάβει μέχρι τώρα. Τα σημερινά φαινόμενα στην Ιταλία είναι βεβαίως απαράδεκτα, και τα απορρίπτουμε κατηγορηματικά, διότι αποτελούν νομοθεσία ερειδόμενη σε φυλετικά κριτήρια, η οποία ποινικοποιεί συγκεκριμένη εθνοτική ομάδα.
<P>
Εντούτοις, πρέπει να αποσαφηνίσουμε ότι δεν αρκεί να τερματίσουμε την εν λόγω πρακτική, έχοντας την εντύπωση ότι τερματίζοντας τα φαινόμενα που καταδικάζουμε τώρα, θα επιλύσουμε και το πρόβλημα. Όχι! Γεγονός είναι -και τούτο χρειάζεται να το καταδικάσουμε- ότι πίσω του κρύβονται σοβαρά κοινωνικά προβλήματα, τα οποία έχουν παραμεληθεί επί μακρότατον από ορισμένες κυβερνήσεις και αγνοηθεί από την ίδια την Ευρωπαϊκή Επιτροπή, η οποία είχε την αρμοδιότητα να αντιδράσει.
<P>
Χρειαζόμαστε μια ευρωπαϊκή πολιτική, μαζί με δεσμεύσεις, πόρους, πρωτοβουλίες και μέτρα που να αντιστοιχούν στο ζήτημά μας. " Επιτροπή πρέπει να είναι προορατική όσον αφορά την κοινωνική ένταξη των Ρομά, των αθιγγάννων. Υπάρχουν θετικά παραδείγματα σε ολόκληρη την Ευρώπη (στην Ισπανία, επί παραδείγματι, στον τομέα της εκπαίδευσης). Δεν σημαίνει, όμως, αυτό ότι δεν έχουμε ακόμη προβλήματα να επιλύσουμε.
<P>
Αφιερώσαμε όλοι μας πολλές ώρες στον διάλογο για την ευρωπαϊκή ιθαγένεια, και είναι ώρα να συνειδητοποιήσουμε ότι η ιθαγένεια ισχύει για όλους, ανεξαρτήτως φυλής.
<SPEAKER ID="146" NAME="Vito Bonsignore" AFFILIATION="PPE-DE">
(IT) Κύριε Πρόεδρε, κυρίες και κύριοι, το Ευρωπαϊκό Κοινοβούλιο επέχει σήμερα τον ρόλο ενός τρίτου σκέλους του ιταλικού εθνικού κοινοβουλίου, για μια συζήτηση που βασίζεται σε ανακριβείς διαπιστώσεις των εφημερίδων. " Επιτροπή συνεχίζει να ερευνά το ζήτημα, και πρόκειται να παρουσιάσει έκθεση για την πρωτοβουλία της κυβέρνησης μέχρι τα τέλη του μηνός.
<P>
Εν τω μεταξύ, η ιταλική κυβέρνηση δεν έχει καταπατήσει τα δικαιώματα κανενός, και προπαντός μειονοτήτων ή παιδιών, και ο υπουργός Maroni έχει ήδη δηλώσει και βεβαιώσει αρκετές φορές ότι δεν συστήνεται καμία βάση δεδομένων, αλλά για την ακρίβεια, όλα τα στοιχεία θα υφίστανται επεξεργασία κατά πλήρη εφαρμογή των κανόνων προστασίας των προσωπικών δεδομένων. Επιπλέον, το μέτρο θα είναι προσωρινό, επομένως θα εφαρμοσθεί μονάχα για εξαιρετικά περιορισμένο διάστημα. Ο υπουργός Maroni διαβεβαίωσε επίσης ότι η απογραφή των πλανοβίων και των ανηλίκων που διαβιούν σε καταυλισμούς πλανοβίων διεξάγεται κατά πλήρη εφαρμογή της Σύμβασης του Ο"Ε για τα Δικαιώματα του Παιδιού και αποσκοπεί στην εκπόνηση εκπαιδευτικών και ενταξιακών προγραμμάτων για παιδιά και εφήβους, τα οποία ήδη προβλέπονται από τις διατάξεις περί πολιτικής προστασίας.
<P>
Λυπούμαι πολύ που, μία ακόμη φορά, οι διάφορες αριστερές παρατάξεις επιδιώκουν να παραπέμψουν στο Ευρωπαϊκό Κοινοβούλιο ένα ζήτημα αντιπαράθεσης το οποίο εμπίπτει εξ ολοκλήρου στα ιταλικά πράγματα. Είμαι πεπεισμένος ότι πολλά πράγματα έπρεπε να είχαν γίνει νωρίτερα. Δεν έχει κλείσει το ζήτημα. " κατάσταση είναι όντως κρίσιμη, και αυτό αναγνωρίσθηκε από πολλούς συναδέλφους που έλαβαν τον λόγο, ωστόσο δεν αναγνωρίσθηκε από τις κυβερνήσεις που προηγήθηκαν της διακυβέρνησης Μπερλουσκόνι, ούτε από πολλούς μεγάλους δήμους. Στο τέλος του μήνα, λοιπόν, θα έχουμε στα χέρια μας την έκθεση της Επιτροπής και θα δούμε τότε πόσο καιροσκοπική είναι η θέση της Αριστεράς. Φίλοι μου της Αριστεράς, νωρίς πήρατε φόρα, και δεν κάνατε καλή δουλειά με τη λιγοστή πληροφόρηση που διαθέτετε.
<SPEAKER ID="147" NAME="Sarah Ludford" AFFILIATION="ALDE">
(EN) Κύριε Πρόεδρε, δεν είμαι Ιταλίδα ούτε ανήκω στην Αριστερά, επομένως, όταν μου ζητούν ο κ. Zappalà και η κ. Angelilli να δεχθώ ότι οι προθέσεις του ιταλικού διατάγματος είναι αγαθές, μόνο και μόνο για να εξασφαλίσει η κοινότητα των Ρομά κατάλληλες δημόσιες υπηρεσίες, νομίζω ότι έχω το δικαίωμα να ζητήσω την άδειά τους να αμφιβάλλω για αυτό, δεδομένης της λαϊκιστικής και αισχρής πολιτικής ρητορικής που έχει αναπτυχθεί γύρω από το εν λόγω ζήτημα τις τελευταίες εβδομάδες. Το φακέλωμα των Ρομά και μόνον εισάγει διακρίσεις και είναι οπωσδήποτε παράνομο - λησμονήσαμε την ιστορία των Ναζί και των φασιστικών φυλετικών διώξεων;
<P>
Νομίζω ότι ο Επίτροπος Špidla επέδειξε αρκετή προσήλωση στην καταπολέμηση των διακρίσεων, και ελπίζω να συνειδητοποιήσει το εξής: Θα εξιλέωνε τη φήμη που απέκτησε η Επιτροπή από το παράδειγμα του Franco Frattini, ο οποίος μόλις κάποιες εβδομάδες νωρίτερα μάς προέτρεπε να σεβαστούμε τη δικαιοσύνη και την ισότητα και σήμερα ο ίδιος είναι υπόλογος ενώπιον της δικαιοσύνης. Χρειαζόμαστε μια ευρωπαϊκή στρατηγική για τους Ρομά με ανάλογους πόρους για τη βελτίωση της κατάστασης, της εκπαίδευσης και της ένταξης των Ρομά, παρά για την περιθωριοποίηση και τον στιγματισμό τους. Αφού έχουμε κατορθώσει να αποκτήσουμε κοινή αγροτική πολιτική, οπωσδήποτε μπορούμε να αποκτήσουμε και μια κοινή πολιτική για τους Ρομά.
<SPEAKER ID="148" NAME="Carlo Casini" AFFILIATION="PPE-DE">
(IT) Κύριε Πρόεδρε, κύριε Επίτροπε, κυρίες και κύριοι, η σύγχρονη κουλτούρα των ανθρωπίνων δικαιωμάτων αποδίδει περισσότερη έμφαση στη διάσταση του ανθρώπου παρά σε εκείνη του πολίτη. Οι αρχές αυτές απαιτούν οι αλλοδαποί, οι ανιθαγενείς και οι πλανόβιοι να υφίστανται ίση μεταχείριση όπως και οι πολίτες όσον αφορά τη βασική τους ανθρώπινη αξιοπρέπεια, η οποία περιλαμβάνει την παροχή ειδικής αλληλεγγύης προς τους πιο αδύναμους, δηλαδή τα παιδιά ιδίως.
<P>
Εντούτοις, η ευαισθησία αυτή δεν αποτελεί θεμιτή δικαιολογία να μετατρέπεται το Ευρωπαϊκό Κοινοβούλιο σε θέατρο των πλέον παράλογων καταγγελιών, και μάλιστα για ρατσισμό, εναντίον μιας εθνικής κυβέρνησης η οποία δηλώνει -τουλάχιστον αυτό συνάγεται από τα έγγραφα που συζητούμε- ότι επιλαμβάνεται όχι μόνο της δημόσιας τάξης αλλά και της προάσπισης των παιδιών, όσον αφορά ορισμένες νομαδικές κοινωνίες σε κατάσταση μεγάλης ανάγκης.
<P>
" απάντηση στα ερωτήματα που ετέθησαν μπορεί να εξευρεθεί εάν απλώς αναγνωσθούν οι διατάξεις που ενέκρινε η ιταλική κυβέρνηση, και οι οποίες περιορίζονται, όπως ειπώθηκε ήδη, σε τρεις περιφέρειες επί συνόλου είκοσι. Σας πληροφορώ, προς έκπληξή σας, ότι οι λέξεις "Ρομά" και "δακτυλικά αποτυπώματα" δεν υπάρχουν σε αυτά τα έγγραφα. Δεν ανταποκρίνεται, επομένως, στην πραγματικότητα, ο ισχυρισμός ότι υπάρχει ρητή διάταξη για την απογραφή όλων των ατόμων συγκεκριμένης φυλετικής ομάδας· ούτε ισχύει ότι πρόκειται να εφαρμοσθεί καθεστώς στρατιωτικής απογραφής. Οι διακριτικές αρμοδιότητες που παραχωρούνται στους αστυνομικούς επιθεωρητές πρέπει να έχουν ως γνώμονα την ανθρωπιστική και οικονομική κατάσταση και να στοχεύουν -τουλάχιστον αυτή είναι η διακηρυγμένη πρόθεση- στην προώθηση του ανθρωπισμού, την ένταξη, ιδίως των ανηλίκων, με ιδιαίτερη έμφαση στην εκπαίδευση.
<P>
Ασφαλώς, θα μπορούσαν επίσης να δικαιολογηθούν φόβοι ότι τα εν λόγω μέτρα ενδέχεται να υλοποιηθούν με στρατιωτικά ή κατασταλτικά μέσα. Πρέπει λοιπόν να ευελπιστούμε, σε πνεύμα όμως στενής συνεργασίας, ότι θα προκριθούν θετικές δράσεις και δράσεις για τη στήριξη, την αποδοχή, την ένταξη, ιδίως όσον αφορά τους ανηλίκους, και παρά την υποχρέωση κάθε δημόσιου φορέα να επιβάλει τον νόμο. Θα ήταν άτοπο να αναμείνει κανείς περισσότερα.
<SPEAKER ID="149" NAME="Fabio Ciani" AFFILIATION="ALDE">
(IT) Κύριε Πρόεδρε, κυρίες και κύριοι, λυπούμαι για ό,τι συνέβη νωρίτερα, αλλά δεν είχα καμία πρόθεση να εκφοβίσω τη συνάδελφό μου, και της ζητώ συγγνώμη. Ωστόσο, μιας που ισχυρίσθηκε ότι δεν γνωρίζουμε περί τίνος συζητούμε, θέλησα να δώσω ένα παράδειγμα ενός δελτίου απογραφής, το περιεχόμενο του οποίου θα εκφωνήσω εδώ.
<P>
Τα εξής προέρχονται από δελτίο απογραφής, και όχι από φήμες: "Αστυνομικός επιθεωρητής για την κατάσταση εκτάκτου ανάγκης και τους καταυλισμούς των κοινοτήτων πλανοβίων στην περιοχή της Καμπανίας: απογραφή, κεντρική υπηρεσία γάλακτος, οικογένεια, επώνυμο, όνομα, ημερομηνία γεννήσεως, θρήσκευμα, εθνοτική καταγωγή". Το "θρήσκευμα" και η "εθνοτική καταγωγή" σημαίνουν φυλετική διάκριση. Έρχονται σε αντίθεση με ολόκληρο τον κανονισμό (ΕΚ) 2043, και ακόμη και εάν η ταυτοποίηση με λήψη δακτυλικών αποτυπωμάτων δικαιολογείται από τον κανονισμό (ΕΚ) 380/2008, τονίζω ότι ο εν λόγω κανονισμός αφορά μόνον υπηκόους τρίτων χωρών. Όμως, στους καταυλισμούς των ιταλών Ρομά, τρία τέταρτα των Ρομά είναι Ρουμάνοι και οι άλλοι είναι ιταλοί πολίτες, Ρομά και Σίντι.
<P>
Οφείλουμε να διασφαλίσουμε τη ζωή και το μέλλον των Ρομά και των ανηλίκων τους, ιδίως όσων διατρέχουν τον κίνδυνο κοινωνικής περιθωριοποίησης και εγκατάλειψης, χωρίς όμως να δυσφημούμε ή να περιάγουμε σε ανυποληψία μια ολόκληρη κοινότητα, και αποφεύγοντας την έμπνευση ανταθιγγανικών αισθημάτων. Υπάρχει μεγάλος κίνδυνος στην Ιταλία για κάτι τέτοιο.
<SPEAKER ID="150" NAME="Miroslav Mikolášik" AFFILIATION="PPE-DE">
(SK) Θέλω απλώς να καταθέσω ένα σύντομο σχόλιο για την κατάσταση των Ρομά που συζητείται εδώ.
<P>
Προέρχομαι από μια χώρα, τη Σλοβακία, όπου προσφάτως προέβημεν στην τυποποίηση της γλώσσας Ρομά και της αποδώσαμε καθεστώς κανονικής μειονοτικής γλώσσας, και όπου ο πληθυσμός αυτός μπορεί να έχει πλήρη πρόσβαση στην υγειονομική περίθαλψη και πλήρη πρόσβαση στην εκπαίδευση. Κατά πόσον τα παιδιά των Ρομά πηγαίνουν στο σχολείο ή αξιοποιούν πλήρως όλες τις ευκαιρίες που τους προσφέρονται, είναι άλλο θέμα.
<P>
Χάρη στα επιδόματα κοινωνικής ασφάλισης, η εν λόγω μειονότητα αναπτύσσεται δυναμικά και αποτελεί μια από τις δυναμικότερα αναπτυσσόμενες, αριθμητικώς, μειονότητες της Σλοβακίας. Υπάρχουν προγράμματα αξίας πολλών εκατομμυρίων για την ένταξη και την επίλυση στεγαστικών ζητημάτων. Πιστεύω η ιταλική κυβέρνηση να βρίσκεται σε παρόμοια θέση και να επιζητεί αλληλεγγύη για τους πτωχούς, τα παιδιά και τους εφήβους, και φυσικά να επιθυμεί να τηρήσει συγχρόνως τη δημόσια τάξη που χρειάζεται για την προστασία των παιδιών και των εφήβων. Βεβαίως, το ζήτημα της δακτυλοσκόπησης είναι, κατά την πεποίθησή μου, κοινωνικώς απαράδεκτο.
<SPEAKER ID="151" NAME="Martin Schulz" AFFILIATION="PSE">
(DE) Κύριε Πρόεδρε, κυρίες και κύριοι, κατά τη γνώμη μου, είναι αλήθεια πολλά από όσα ελέχθησαν, είναι όμως και πολλά που δεν ισχύουν. Υπάρχουν τρία πράγματα που πρέπει να σημειώσουμε. Πρώτον, η τυχαία επιλογή ομάδων του πληθυσμού με στόχο τη συλλογή προσωπικών δεδομένων που τους αφορούν είναι παράνομη, τόσο εν γένει όσο και βάσει του ιταλικού Συντάγματος. Δεύτερον, αυτό σημαίνει ότι τα μέτρα προστασίας των παιδιών, όπως τα παιδιά των Ρομά, πρέπει να λαμβάνονται στο πλαίσιο της ισχύουσας νομοθεσίας της Ευρωπαϊκής Ένωσης και της Ιταλίας. Τρίτον, ο υπουργός Εξωτερικών της Ιταλίας, Franco Frattini, μου τηλεφώνησε πριν από μία ώρα για να μου πει ότι θέλει να επισημάνει -τουλάχιστον στην ομάδα μου- ότι ο υπουργός Εσωτερικών Roberto Maroni συναντήθηκε με τον Επίτροπο Barrot στις Κάννες. Γνωρίζω ότι εκεί πραγματοποιήθηκε και μια συνάντηση με τον κ. Deprez, τον πρόεδρο της αρμόδιας επιτροπής.
<P>
Με το τηλεφώνημα του κ. Frattini και τις δηλώσεις του κ. Maroni, η ιταλική κυβέρνηση στέλνει το μήνυμα ότι δεν επιθυμεί να λάβει νομοθετικά μέτρα που να αντιβαίνουν με οποιονδήποτε τρόπο προς τους ευρωπαϊκούς νομικούς κανόνες. Επίτροπε Špidla, επομένως, υποθέτω, ότι θα επικοινωνήσετε με τον Επίτροπο Barrot όταν επιστρέψει από τις Κάννες, και θα σας παρακαλούσα να αναφέρετε σχετικώς στο Κοινοβούλιο αμέσως μετά, διότι η ιταλική κυβέρνηση προφανώς έχει κατανοήσει ότι οι πρωτοβουλίες που έχει λάβει έως τώρα δεν είναι συμβατές με την ευρωπαϊκή νομοθεσία. Εάν πλέον αντιλαμβάνεται το θέμα στις κανονικές του διαστάσεις, θεωρώ ότι πρόκειται για ιδιαίτερα ευπρόσδεκτη εξέλιξη.
<P>
(Χειροκροτήματα)
<SPEAKER ID="153" NAME="Gérard Deprez" AFFILIATION="ALDE">
(FR) Κύριε Πρόεδρε, κυρίες και κύριοι, ως πρόεδρος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σήμερα το πρωί έτυχε να βρεθώ στις Κάννες, όπου πραγματοποιούταν το Άτυπο Συμβούλιο Δικαιοσύνης και Εσωτερικών Υποθέσεων. Είχα τότε την ευκαιρία να συζητήσω το θέμα με τον κ. Marroni. Κατέστη προφανές ότι δεν συμφωνούσαμε, αλλά δεν ήταν αυτός ο λόγος που θέλησα να λάβω τον λόγο. Λαμβάνω τον λόγο για να απαντήσω σε δηλώσεις στις οποίες προέβησαν ορισμένοι από τους ιταλούς συναδέλφους μου, οι οποίοι λέγουν ότι πρόκειται για θέμα της Ιταλίας και κανενός άλλου, και ότι κατηγορούμε αβάσιμα την ιταλική κυβέρνηση. Αυτό δεν ισχύει.
<P>
Από τη συζήτηση που διεξήγαγα με τον κ. Marroni, συνήχθη σαφέστατα ότι στους στοχευόμενους από τα νέα μέτρα περιλαμβάνονται υπήκοοι της Κοινότητας οι οποίοι υπόκεινται στην ελεύθερη κυκλοφορία· ξεκινώ από αυτό.
<P>
" δεύτερη παρατήρηση είναι ότι ο νέος φορέας, μολονότι έχει την αρμοδιότητα να αναστέλλει την εφαρμογή ορισμένων ιταλικών νόμων, δεν εξαιρείται από την ευρωπαϊκή νομοθεσία και τις ευρωπαϊκές οδηγίες. Τούτο προβλέπεται ρητώς από την ιταλική νομοθεσία, γι' αυτό και ρώτησα τον κ. Marroni, "Κύριε υπουργέ, θα είχατε αντιρρήσεις να μεταβεί αντιπροσωπεία του Ευρωπαϊκού Κοινοβουλίου στην Ιταλία, για να προβεί σε μια σιωπηρή εκτίμηση της κατάστασης, να συναντηθεί με όλα τα εμπλεκόμενα μέρη και να συντάξει σχετική αναφορά για το Σώμα;" Δεν είχε αντιρρήσεις και συμφώνησε.
<P>
Αυτό σημαίνει ότι οι προσπάθειες να φανεί πειστική η εκδοχή ότι το θέμα είναι ιταλικό και μόνον... μετά συγχωρήσεως, αλλά υπερβάλλουμε κάπως. Εάν όλα πάνε καλά, τότε τι φοβόσαστε;
<P>
(Χειροκροτήματα)
<SPEAKER ID="154" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, δεν θα μακρηγορήσω· απλώς να αναφερθώ στην απάντηση που έδωσε ο Επίτροπος Špidla στο ερώτημά μας. Θα ήθελα, ει δυνατόν, διότι σήμερα μου φάνηκε κάπως γενικός, διφορούμενος και σε κάποιον βαθμό ίσως και αντιφατικός στην απάντησή του -υποθέτω ότι πρέπει να έχει λάβει πληροφόρηση η οποία έχει επιβεβαιωθεί από τους συναδέλφους που προηγήθηκαν- ήθελα να σας ρωτήσω, κύριε Επίτροπε, εάν ισχύει όντως αυτό, να πληροφορηθούμε και εμείς, και να μας επιτρέψετε να δούμε όλοι μας αυτά τα στοιχεία.
<SPEAKER ID="155" NAME="Roberto Fiore" AFFILIATION="NI">
(IT) Κύριε Πρόεδρε, κυρίες και κύριοι, θέλω να σας υπενθυμίσω ότι η κοινή γνώμη της Ιταλίας έχει πλήρη επίγνωση του τι συμβαίνει στους καταυλισμούς των Ρομά. Οι καταυλισμοί των Ρομά και οι κοινότητες Ρομά είναι παράνομες και ανήθικες. Ενώ στους πολιτισμένους χριστιανικούς ευρωπαϊκούς λαούς οι γυναίκες και τα παιδιά θεωρούνται άτομα άξια προστασίας και προάσπισης, στις κοινότητες Ρομά υποβάλλονται, συχνά οικειοθελώς, στην εκμετάλλευση, και εξωθούνται στην εγκληματικότητα και την πορνεία.
<P>
" ιταλική κυβέρνηση έχει, επομένως, καθήκον, ακόμη και όσο εκκρεμεί η απέλαση αυτών των ατόμων, να λάβει δράση για τη διασφάλιση της δικαιοσύνης και της προστασίας των γυναικών και των παιδιών, και, μέσω της απογραφής, να αποτρέψει την επέκταση της εγκληματικότητας σε ολόκληρη την κοινότητα, ιδίως σε παιδιά που διώκονται ή καθίστανται θύματα παιδεραστίας ή εξωθούνται στην εγκληματικότητα.
<SPEAKER ID="156" NAME="Renate Weber" AFFILIATION="ALDE">
(EN) Κύριε Πρόεδρε, θεωρώ απολύτως απαράδεκτο να ανεχόμαστε ναζιστικές ομιλίες στο παρόν Σώμα!
<SPEAKER ID="157" NAME="Vladimír Špidla">
μέλος της Επιτροπής. - (CS) Κυρίες και κύριοι, όσον αφορά τη δακτυλοσκόπηση, η στοχοποίηση μίας και μόνον εθνοτικής ομάδας, είτε αμέσως είτε εμμέσως, είναι σαφώς απαράδεκτη από απόψεως ευρωπαϊκής νομοθεσίας. Στην οδηγία περί προστασίας δεδομένων προσωπικού χαρακτήρα θεσπίζονται μερικοί αυστηρότατοι κανόνες και νομίζω ότι έχει φανεί από τον διάλογο, ο οποίος είναι ευρύτατος και πολυσύνθετος, ότι η κατάσταση εξελίσσεται ταχύτατα. Φυσικά και δέχομαι, συνεπώς, την πρόσκληση από ορισμένα μέλη του Σώματος, και, κατόπιν συζητήσεως με τον συνάδελφό μου κ. Jacques Barrot, θα προτείνω να τηρεί το Κοινοβούλιο άμεσα ενήμερο για τις τελευταίες εξελίξεις της κατάστασης.
<SPEAKER ID="158" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 10 Ιουλίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="160" NAME="Petru Filip  " AFFILIATION="PPE-DE">
γραπτώς. - (RO) Συζητώντας για τον έλεγχο μιας μειονοτικής εθνοτικής ομάδας που εντοπίζεται στην επικράτεια της ΕΕ, αναλαμβάνουμε μια μεγάλη πλην αναγκαία ευθύνη σε επίπεδο ΕΕ.
<P>
Το ζήτημα αυτό, της δακτυλοσκόπησης μιας εθνοτικής ομάδας εμπίπτει στην αρμοδιότητα του Ευρωπαϊκού Κοινοβουλίου και οφείλουμε να λάβουμε τη σθεναρή απόφαση να υπάγονται οι χώρες της ΕΕ στην ευρωπαϊκή νομοθεσία στον τομέα αυτόν.
<P>
Γιατί να μην οδηγήσει η δακτυλοσκόπηση της εθνοτικής ομάδας των Ρομά στην απόφαση της δακτυλοσκόπησης και όλων των ευρωπαίων πολιτών; Συνεπώς, αντιλαμβανόμαστε πλέον την ανάγκη για την τεχνική και πρακτική σύσταση μιας ευρωπαϊκής ιθαγένειας, η οποία να υλοποιείται μέσω μιας μοναδικής ηλεκτρονικής ευρωπαϊκής ταυτότητας.
<SPEAKER ID="161" NAME="Monica Maria Iacob-Ridzi  " AFFILIATION="PPE-DE">
γραπτώς. - (RO) Το μέτρο της δακτυλοσκόπησης των πολιτών με προέλευση Ρομά δεν συνάδει ούτε με την ευρωπαϊκή νομοθεσία ούτε με καμία άλλη νομοθετική πράξη που να εγγυάται τα ανθρώπινα δικαιώματα στην Ευρώπη.
<P>
Για τη στήριξη του μέτρου αυτού, έγινε επίκληση της οδηγίας 380 της 28ης Απριλίου 2008, η οποία προβλέπει τη δυνατότητα δακτυλοσκόπησης πολιτών από τρίτες χώρες. Ωστόσο, τονίζω ότι η συγκεκριμένη νομοθετική πράξη αφορά μόνον χώρες οι οποίες δεν ανήκουν στην Ευρωπαϊκή Ένωση· συνεπώς, το μέτρο δεν μπορεί να δικαιολογηθεί κατ' αυτόν τον τρόπο.
<P>
Ουσιαστικά, η οδηγία 2004/38 εγγυάται την ελεύθερη κυκλοφορία όλων των πολιτών των κρατών μελών της ΕΕ, ανεξαρτήτως της εθνοτικής τους καταγωγής. Κατά συνέπεια, μπορεί να κινηθεί διαδικασία επί παραβάσει κατά της Ιταλίας, και η Ευρωπαϊκή Επιτροπή πρέπει να παράσχει ενημέρωση για την παράνομη φύση του μέτρου που προβλέπει η ιταλική διάταξη περί πολιτικής προστασίας.
<P>
Υπάρχουν ήδη αντιδράσεις ορισμένων διεθνών θεσμών κατά του μέτρου αυτού. Το Συμβούλιο της Ευρώπης έχει καταδικάσει ρητώς την πρωτοβουλία δακτυλοσκόπησης. Νομίζω ότι είναι καιρός το Ευρωπαϊκό Κοινοβούλιο να λάβει θέση και να απαντήσει με σαφήνεια στην κατάσταση αυτήν.
<SPEAKER ID="162" NAME="Mihaela Popa  " LANGUAGE="RO">
Στο πλαίσιο ακόμη μιας συζήτησης της ολομέλειας του Ευρωπαϊκού Κοινοβουλίου για την κατάσταση των Ρομά στην Ιταλία, θέλω να επιστήσω την προσοχή σε μια πτυχή που θεωρώ ουσιαστική για την ένταξη των κοινοτήτων Ρομά.
<P>
Αναφέρομαι στην εκπαίδευση, έναν τομέα που ξεπερνά τα σύνορα, σε μια ουσιαστική πτυχή, εάν λάβουμε υπόψη τη νομαδική φύση των Ρομά.
<P>
" πείρα που έχω αποκτήσει στον τομέα της εκπαίδευσης αποδεικνύει το γεγονός ότι η εκπαίδευση σε μικρή ηλικία μπορεί να αλλάξει τη νοοτροπία των ανθρώπων, τη στάση τους και τη συμπεριφορά τους.
<P>
Στην Ιταλία, όπως και σε άλλες ευρωπαϊκές χώρες όπου ζουν οι Ρομά, χρειάζεται να εκπονηθούν προγράμματα διά βίου εκπαίδευσης και κατάρτισης, τα οποία να προάγουν τα ιδιαίτερα έθιμα, τις παραδόσεις και τις τέχνες της εθνοτικής αυτής ομάδας, κατά τρόπο που να τους καθιστά υπερήφανους να συμμετέχουν σε αυτά.
<P>
Υπό τη δική μου οπτική, η εκπαίδευση των Ρομά πρέπει να αποτελέσει προτεραιότητα της Ευρωπαϊκής Ένωσης, με την οποία θα εκφράζεται ο δημοκρατικός τρόπος ένταξης της εν λόγω εθνοτικής ομάδας και, πρωτίστως, των νέων.
<SPEAKER ID="163" NAME="Theodor Dumitru Stolojan  " AFFILIATION="PPE-DE">
γραπτώς. - (RO) Ο πληθυσμός με καταγωγή Ρομά, σε οποιοδήποτε κράτος μέλος της ΕΕ και να βρίσκεται, πρέπει να αντιμετωπίζεται με τον ίδιο σεβασμό που αξίζουν όλοι οι ευρωπαίοι πολίτες.
<P>
Το κόστος από την απουσία δράσεων σε ευρωπαϊκό και εθνικό επίπεδο όσον αφορά την οικονομική, κοινωνική και πολιτισμική ένταξη του πληθυσμού των Ρομά έχει καταστεί προφανέστερη από ποτέ. Είναι καιρός τα κράτη μέλη, η Ευρωπαϊκή Επιτροπή και το Συμβούλιο να εγκρίνουν και να υλοποιήσουν συγκεκριμένα προγράμματα για την ένταξή τους.
<P>
Απορρίπτω κατηγορηματικά τη δράση που έχει αναλάβει η ιταλική κυβέρνηση, δηλαδή να δακτυλοσκοπήσει τους πληθυσμούς με καταγωγή Ρομά. Καλώ το Ευρωπαϊκό Κοινοβούλιο, το Συμβούλιο και την Ευρωπαϊκή Επιτροπή να υιοθετήσουν σαφή δράση με την οποία να απορρίπτεται αυτό το μέτρο φυλετικής διακρίσεως και να καλούν την ιταλική κυβέρνηση να το ανακαλέσει.

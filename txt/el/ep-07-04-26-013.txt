<CHAPTER ID="013">
Ζιμπάμπουε (συζήτηση) 
<SPEAKER ID="159" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τη Ζιμπάμπουε.
<SPEAKER ID="160" NAME="Günter Nooke">
Προεδρεύων του Συμβουλίου. (DE) Κυρία Πρόεδρε, αξιότιμοι βουλευτές, τα γεγονότα του Μαρτίου βοήθησαν κατά δραματικό τρόπο να υπογραμμιστεί ότι η κρίση, η οποία υποβόσκει εδώ και καιρό στη Ζιμπάμπουε, κλιμακώθηκε. " βάναυση μεταχείριση ειρηνικών διαδηλωτών και αντιπολιτευόμενων πολιτικών, καθώς και οι απειλές κατά δυτικών πρέσβεων, καταδεικνύουν ένα καθεστώς, του οποίου τελικά η "μάσκα του κράτους δικαίου" έπεσε.
<P>
Ο Πρόεδρος Mugabe αγωνίζεται για τη διατήρηση της εξουσίας, χρησιμοποιώντας κάθε μέσο στη διάθεσή του. Δεδομένης της οικτρής οικονομικής κατάστασης (θυμίζω απλώς ότι το ποσοστό ανεργίας ανέρχεται στο 80% και το ποσοστό πληθωρισμού υπερβαίνει το 1 700%) και των αυξανόμενων επιπέδων καταστολής, η κοινή γνώμη της χώρας στρέφεται ανοιχτά εναντίον του ολοένα και περισσότερο. Πλέον, η τάση αυτή δεν περιορίζεται μόνο στο σύνολο των πολιτών. Ακόμη και το ίδιο του το κόμμα, το κόμμα ZANU-PF, δεν τον υποστηρίζει πλήρως. " προσπάθειά του στο συνέδριο του κόμματος τον Δεκεμβρίου του 2006 να αναβάλει τις προεδρικές εκλογές κατά δύο χρόνια, ώστε να συμπέσουν με την ημερομηνία των κοινοβουλευτικών εκλογών το 2010 αναπέμφθηκε στην επιτροπή, όπου και απορρίφθηκε.
<P>
Με την αρμοδιότητά μας ως χώρα που ασκεί την προεδρία του Συμβουλίου της ΕΕ, καταστήσαμε τις τελευταίες εβδομάδες αρκετά σαφές ποια είναι η θέση μας αναφορικά με τα γεγονότα στη Ζιμπάμπουε. Σε δύο δηλώσεις στις 12 και στις 14 Μαρτίου, καταδικάσαμε την ποινικοποίηση της ειρηνικής "συγκέντρωσης προσευχής", η οποία πραγματοποιήθηκε στο Harare στις 11 Μαρτίου και απαιτήσαμε την απελευθέρωση των συλληφθέντων, καθώς και την παροχή νομικής και ιατρικής βοήθειας.
<P>
Σε διακοίνωσή της στις 13 Μαρτίου 2007, η γερμανική πρεσβεία στο Harare κάλεσε κατηγορηματικά την κυβέρνηση της Ζιμπάμπουε, εξ ονόματος όλων των ευρωπαίων εταίρων, να τηρήσει τις αρχές του Συντάγματος. Συντονιζόμενοι στενά μεταξύ τους, οι ευρωπαίοι πρέσβεις στη Ζιμπάμπουε εξέφρασαν στην κυβέρνηση της Ζιμπάμπουε το γεγονός ότι ήταν έτοιμοι ανά πάσα στιγμή να μεριμνήσουν για όσους συνελήφθησαν και τραυματίστηκαν από την κυβέρνηση, και ήταν επίσης πρόθυμοι να το κάνουν προσωπικά.
<P>
Με την αρμοδιότητά μας ως χώρα που ασκεί την προεδρία του Συμβουλίου της ΕΕ, καταδικάσαμε στη δήλωσή μας της 18ης Μαρτίου με τον πιο έντονο τρόπο τις νέες συλλήψεις και την κακή μεταχείριση μελών της αντιπολίτευσης στις 17 και 18 Μαρτίου, καθώς και την επιβολή απαγόρευσης εξόδου από τη χώρα σε δύο γυναίκες μέλη της αντιπολίτευσης, οι οποίες τραυματίστηκαν σοβαρά κατά τις επιθέσεις της 11ης Μαρτίου και οι οποίες ήθελαν να υποβληθούν σε ιατρική εξέταση στη Νότια Αφρική. Εν συνεχεία, οι τραυματισμένες αντιπολιτευόμενες μπόρεσαν να πετάξουν στη Νότια Αφρική. " πλειονότητα των μελών της αντιπολίτευσης που συνελήφθησαν αφέθηκαν ελεύθεροι.
<P>
Κατ' εντολή της ΕΕ, το Συμβούλιο Ανθρωπίνων Δικαιωμάτων του Ο"Ε ασχολήθηκε κατά τη συζήτηση της 29ης Μαρτίου αποκλειστικά με τη Ζιμπάμπουε. Σε δήλωση, η οποία έλαβε την υποστήριξη 50 συνολικά κρατών, η ΕΕ κατέστησε απολύτως σαφή τη θέση της αναφορικά με τη σημερινή κατάσταση στη Ζιμπάμπουε και κάλεσε την κυβέρνηση Mugabe να σεβαστεί τους νόμους και την τάξη, να υπερασπιστεί τα ανθρώπινα δικαιώματα και να συνεργαστεί με τους μηχανισμούς του Ο"Ε για τα ανθρώπινα δικαιώματα.
<P>
Παρακολουθούμε όλοι με πολύ μεγάλη προσοχή τις αντιδράσεις των γειτόνων της Ζιμπάμπουε. Οι πρεσβείες μας στην περιοχή συμμετέχουν σε έναν έντονο πολιτικό διάλογο με τις κυβερνήσεις των χωρών υποδοχής τους. Είμαστε όλοι σύμφωνοι στην ανάλυσή μας ότι υπάρχουν αυξανόμενες ενδείξεις σχετικά με το ότι η αλληλεγγύη προς το καθεστώς του Mugabe καταρρέει σε ολόκληρη την περιοχή εν γένει, κυρίως υπό την πίεση που ασκεί η κοινωνία των πολιτών. Σε αυτό το πλαίσιο, ελπίζουμε ειδικά ότι οι αφρικανοί εταίροι μας θα δείξουν πλέον ανοιχτά για πρώτη φορά πόσο σημαντική είναι για αυτούς η επίλυση της κρίσης στη Ζιμπάμπουε.
<P>
Πέρα από μεμονωμένες παρατηρήσεις, όπως αυτές που έκανε Πρόεδρος της Ζάμπια Mwanawasa όταν συνέκρινε τη Ζιμπάμπουε με τον βυθιζόμενο Τιτανικό, την προσοχή μας προσέλκυσε ιδιαίτερα η αλλαγή πολιτικής εκ μέρους της Κοινότητας για την Ανάπτυξη της Μεσημβρινής Αφρικής (ΚΑΜΑ). Σε μια ειδική σύνοδο κορυφής στις 28 και 29 Μαρτίου 2007, οι αρχηγοί των κυβερνήσεών της αναγνώρισαν για πρώτη φορά την περιφερειακή τους ευθύνη για τη σύγκρουση στη Ζιμπάμπουε. Στον Πρόεδρο Mbeki δόθηκε σαφής εντολή να δρομολογήσει έναν διάλογο μεταξύ της κυβέρνησης και της αντιπολίτευσης. Οι ενέργειές του θα έχουν την υποστήριξη του ομολόγου του στην Τανζανία, κ. Kikwete, με την αρμοδιότητά του ως σημερινού προέδρου του οργάνου της ΚΑΜΑ για θέματα πολιτικής, άμυνας και ασφάλειας. Ο Γενικός Γραμματέας της ΚΑΜΑ θα υποβάλει έκθεση σχετικά με την οικονομική κατάσταση στη Ζιμπάμπουε.
<P>
Οι βασικές απαιτήσεις που έθεσε η ΚΑΜΑ στον Mugabe είναι η τήρηση της ημερομηνίας που ορίστηκε για τις προεδρικές εκλογές του 2008 και η παύση των ενεργειών καταστολής κατά της αντιπολίτευσης. Στις 30 Μαρτίου, η κεντρική επιτροπή του κόμματος Zanu-PF αποφάσισε να διεξαγάγει τις προεδρικές εκλογές τον Μάρτιο του 2008 και να επισπεύσει τις κοινοβουλευτικές εκλογές, οι οποίες είχαν προγραμματιστεί αρχικά για το 2010, διεξάγοντάς τις επίσης το 2008.
<P>
Ο Mugabe επιλέχθηκε ως ο επικεφαλής υποψήφιος χωρίς καμία εσωτερική συζήτηση. Ταυτοχρόνως, ανακοινώθηκαν μεταβολές, οι οποίες θα βελτίωναν εξαναγκαστικά την αρχική θέση του Mugabe και του κόμματός του ενόψει των εκλογών. Σε αυτές συμπεριλαμβάνονται, μεταξύ άλλων, η αύξηση των εκλογικών περιφερειών και, κατά συνέπεια, ο επανακαθορισμός τους, ο διορισμός, χωρίς άμεσες εκλογές, των μελών της γερουσίας αναλογικά με τη δύναμη του κόμματος στο Κοινοβούλιο, καθώς και το γεγονός ότι, σε περίπτωση που η θέση του Προέδρου μείνει κενή, ο νέος Πρόεδρος θα ορίζεται από το Κοινοβούλιο και όχι με νέες εκλογές. Αυτοί οι νέοι κανονισμοί, όμως, πρέπει να γίνουν νόμος ως αποτέλεσμα των μεταβολών στο σύνταγμα.
<P>
" κυβέρνηση δεν έχει σταματήσει τη χρήση βίας κατά μεμονωμένων μελών της αντιπολίτευσης. Έχει στιγματίσει μέλη της πτέρυγας του Tsvangirai του κόμματος της αντιπολίτευσης MDC (Κίνημα για τη Δημοκρατική Αλλαγή) ως τρομοκράτες και, με τον τρόπο αυτό, επιχειρεί να προκαλέσει διχόνοια μεταξύ της αντιπολίτευσης, η οποία ενώθηκε για πρώτη φορά μετά τις αναταραχές του Μαρτίου. Ωστόσο, το κράτος απείχε από την απαγόρευση ή τη διάλυση μεγάλων διοργανώσεων, όπως η προαναφερθείσα "συγκέντρωση προσευχής" στις δύο μεγαλύτερες πόλεις της χώρας. Επίσης, άρθηκε η απαγόρευση των συγκεντρώσεων και των διαδηλώσεων, εκτός από αρκετές περιοχές στο Harare.
<P>
Ήδη έως το τέλος του 2006, το συνέδριο του κόμματος Zanu-PF είχε καταδείξει ότι η θέση του Mugabe δεν ήταν πλέον αδιαμφισβήτητη. Στο μεταξύ, ο Mugabe αναπτύσσει συνεχώς μια νοοτροπία πολιορκίας, η οποία έχει εκδηλωθεί κυρίως με τη σύσταση παράλληλων οργανώσεων, όπως η πολιτοφυλακή της νεολαίας, η οποία δεν υπόκειται στη στρατιωτική και αστυνομική ιεραρχία. " εντυπωσιακή, ακόμη και καταπιεστική, παρουσία τους μπροστά από το κτίριο συνεδριάσεων της κεντρικής επιτροπής επηρέασε οπωσδήποτε τη διαδικασία λήψης αποφάσεων των μελών του πολιτικού γραφείου υπέρ του διορισμού του Mugabe ως υποψηφίου προέδρου.
<P>
Παρά την τακτική νίκη του Mugabe στη συνεδρίαση της κεντρικής επιτροπής στις 30Μαρτίου, η οποία οδήγησε στην αναγόρευση του ως υποψηφίου προέδρου το 2008 και η οποία αποδυνάμωσε, με τον τρόπο αυτό, τη θέση των επικριτών του στο κόμμα, στη Ζιμπάμπουε υπάρχει η αίσθηση ότι φαίνεται να επικρατεί ένα είδος αποκαλυψιακής ατμόσφαιρας. Για τον λόγο αυτό, πέρα από τη συζήτηση σχετικά με τις τρέχουσες εξελίξεις, στο εσωτερικό της ΕΕ έχουν αρχίσει να γίνονται σκέψεις για τη μετα-Mugabe εποχή. Τις τελευταίες ημέρες, τόσο η ομάδα εργασίας για τις σχέσεις ΕΕ/Αφρικής όσο και οι Διευθυντές που είναι αρμόδιοι για τις σχέσεις ΕΕ/Αφρικής εξέτασαν εντατικά το θέμα της Ζιμπάμπουε. Το Συμβούλιο των Υπουργών Εξωτερικών της Δευτέρας συζήτησε λεπτομερώς την κρίση στη Ζιμπάμπουε.
<P>
Στα συμπεράσματά του, το Συμβούλιο χαιρέτισε την πρωτοβουλία της ΚΑΜΑ και εξέφρασε την προθυμία του να την υποστηρίξει, αν κάτι τέτοιο του ζητηθεί. Υπογράμμισε την άποψή του ότι μόνο ένας ευρύς και εποικοδομητικός διάλογος μπορεί να αποτελέσει τη βάση για μια αυθεντική μεταρρύθμιση και εθνική συμφιλίωση στη Ζιμπάμπουε. Ταυτοχρόνως, τόνισε ότι η ΕΕ θα υλοποιήσει και στο μέλλον ανθρωπιστικά μέτρα, τα οποία θα ωφελήσουν άμεσα τον πληθυσμό.
<P>
Στην ανακοίνωσή της μετά την ειδική σύνοδο κορυφής του Μαρτίου, η ΚΑΜΑ ζήτησε από την ΕΕ να θέσει τέλος στις κυρώσεις. Λαμβάνοντας όμως υπόψη τη σημερινή κατάσταση στη χώρα, δεν θα συμμορφωθούμε προς το αίτημα αυτό. " πολιτική μας πρέπει να παραμείνει αξιόπιστη. Ως αντίδραση στις αναταραχές που σημειώθηκαν τον Μάρτιο, και αυτό είναι κάτι που επίσης αποφάσισε το Συμβούλιο τη Δευτέρα, θα διευρύνουμε τον ενοποιημένο κατάλογο των ατόμων που υπόκεινται σε κυρώσεις, προκειμένου να συμπεριλάβουμε τους αστυνομικούς που ευθύνονται κατά κύριο λόγο για τη σημερινή κρίση και τις παραβιάσεις των ανθρωπίνων δικαιωμάτων.
<P>
Υπάρχει συμφωνία μεταξύ των ευρωπαίων εταίρων ως προς το ότι η επίλυση της κρίσης στη Ζιμπάμπουε μπορεί να επιτευχθεί μόνο με αφρικανική βοήθεια. Μετά την πολιτική "στροφή" τους τον Μάρτιο, οι αφρικανοί εταίροι μας κάλεσαν ρητά την ΕΕ να κάνει υπομονή. Ωστόσο, θα εξακολουθήσουμε να παρακολουθούμε με προσοχή αν και κατά πόσον η επιδιωκόμενη πολιτική της ΚΑΜΑ αποκτά κάποια μορφή.
<P>
Παρά ταύτα, έχουμε συνείδηση του γεγονότος ότι δεν μπορούμε να παραμείνουμε αδρανείς επ' αόριστον. Στο προβλεπόμενο μέλλον, η ΕΕ θα πρέπει να υιοθετήσει μια θέση σε σχέση με την πρωτοβουλία της ΚΑΜΑ από πλευράς ουσίας. Επίσης, θα αντιδράσουμε με το απαραίτητο σθένος απέναντι στα γεγονότα που σημειώνονται στη χώρα. " ΕΕ δεν μπορεί, και δεν πρόκειται, να παραμείνει σιωπηλή όσον αφορά τις παραβιάσεις των ανθρωπίνων δικαιωμάτων.
<SPEAKER ID="161" NAME="Joaquín Almunia">
Επιτροπή. (EN) Κυρία Πρόεδρε, η Επιτροπή ανησυχεί ιδιαίτερα για την παρούσα επιδείνωση της πολιτικής και κοινωνικοοικονομικής κατάστασης στη Ζιμπάμπουε. Ειδικότερα, καταδικάζουμε τις πρόσφατες πράξεις βίαιης καταστολής κατά της αντιπολίτευσης.
<P>
" Επιτροπή στήριξε επίσης πλήρως τις δηλώσεις της γερμανικής προεδρίας η οποία καταδίκασε την πρόσφατη βία, τις συλλήψεις και την κακομεταχείριση των κρατουμένων. Ζητήθηκε επίσης από την κυβέρνηση της Ζιμπάμπουε να απελευθερώσει αυτούς τους κρατούμενους και να σεβαστεί τα θεμελιώδη δικαιώματα. " κρίση θα πρέπει να επιλυθεί μέσω διαλόγου με όλες τις πολιτικές δυνάμεις.
<P>
Την προηγούμενη Δευτέρα, το Συμβούλιο Γενικών Υποθέσεων εξέδωσε επίσης συμπεράσματα για αυτόν τον σκοπό. Σε αυτό το πλαίσιο, η Επιτροπή εξακολουθεί να αποδίδει μεγάλη σημασία στον ενισχυμένο διάλογο με τους τοπικούς ομοτίμους της Ζιμπάμπουε. Αναγνωρίζουμε πλήρως τον βασικό ρόλο που μπορούν να διαδραματίσουν για την προώθηση της εθνικής συμφιλίωσης σε αυτήν τη χώρα.
<P>
" Επιτροπή χαιρέτισε επομένως την έκτακτη διάσκεψη των αρχηγών κρατών της Κοινότητας για την Ανάπτυξη της Μεσημβρινής Αφρικής (SADC), η οποία διεξήχθη στις 28 και 29 Μαρτίου 2007 στο Dar es Salaam. Οι τοπικοί ηγέτες αποφάσισαν να συμμετάσχουν στην επίλυση της κρίσης στη Ζιμπάμπουε, διορίζοντας τον νοτιοαφρικανό πρόεδρο Thabo Mbeki, ως διαμεσολαβητή. Συμφωνήθηκε με όλα τα ευρωπαϊκά κράτη μέλη ότι θα πρέπει να σταλεί ένα μήνυμα υψηλού επιπέδου στην SADC σχετικά με αυτό το θέμα. Πρώτον, να αναγνωριστεί ο βασικός ρόλος που μπορεί να διαδραματίσει η οργάνωση στην επίλυση της κρίσης και δεύτερον, να δοθεί στην SADC ουσιαστικό περιθώριο για τις προσπάθειες διαμεσολάβησης.
<P>
Πιστεύουμε επομένως ότι τίποτα δεν πρέπει να διακυβεύσει την πρωτοβουλία της SADC και ότι η ΕΕ πρέπει να είναι έτοιμη να ακολουθήσει τις προσπάθειες της SADC για την επίλυση της κρίσης στη Ζιμπάμπουε.
<P>
Επιπλέον, συμφωνήθηκε να καταβληθεί προσπάθεια να ενημερωθεί σωστά η περιοχή και η Αφρική γενικότερα σχετικά με το περιεχόμενο των μέτρων της ΕΕ, ή των κυρώσεων σχετικά με τη Ζιμπάμπουε. Συνίστανται στην απαγόρευση χορήγησης θεωρήσεων στην ηγεσία της Ζιμπάμπουε και τη δέσμευση των περιουσιακών τους στοιχείων, εκτός από την απαγόρευση της πώλησης όπλων. " συνεργασία στον τομέα του εμπορίου, της οικονομίας και της βασικής ενίσχυσης δεν επηρεάστηκε από τα μέτρα της ΕΕ. Υπό αυτήν την έννοια, το ύψος της ενίσχυσης που χορηγήθηκε στη Ζιμπάμπουε μόνο το 2006 ανήλθε σε 193 εκατ. ευρώ περίπου: 86 εκατ. ευρώ από την Επιτροπή και 107 εκατ. ευρώ από τα κράτη μέλη. Αυτού του είδους η ενίσχυση, προς άμεσο όφελος του πληθυσμού της Ζιμπάμπουε, πρόκειται να συνεχιστεί.
<SPEAKER ID="162" NAME="Geoffrey Van Orden">
εξ ονόματος της ομάδας PPE-DE. (EN) Κυρία Πρόεδρε, θα ήθελα να ευχαριστήσω την Επιτροπή και το Συμβούλιο για τις δηλώσεις τους. Κάθε βουλευτής του Κοινοβουλίου θα γνωρίζει τη φοβερή κατάσταση στη Ζιμπάμπουε. Εκφράσαμε τις απόψεις μας σε 16 ψηφίσματα τα τελευταία χρόνια, αλλά το καθεστώς Mugabe μας υπενθυμίζει συνεχώς ότι ανεξάρτητα με το πόσο άσχημη είναι η κατάσταση, μπορεί πάντα να κάνει τα πράγματα πολύ χειρότερα.
<P>
Εκατομμύρια έχουν εγκαταλείψει τη χώρα· πολλοί από αυτούς που παραμένουν λαμβάνουν επισιτιστική βοήθεια· το υπερβολικό ποσοστό του πληθωρισμού αναμένεται να ανέλθει σε 5000% έως το τέλος του έτους· η ανεργία ανέρχεται σε ποσοστό 80%· 3000 άνθρωποι πεθαίνουν κάθε εβδομάδα από τον ιό HIV-AIDS· και η Ζιμπάμπουε έχει το υψηλότερο ποσοστό ορφανών στον κόσμο. Αυτά είναι τα ζοφερά στατιστικά στοιχεία. Όταν οι άνθρωποι προσπαθούν να συγκεντρωθούν ή να προβούν σε κάποια διαμαρτυρία, η αστυνομία του καθεστώτος, όπως διαπιστώσαμε, τους επιτίθεται με βίαιο τρόπο.
<P>
Συμφωνώ ότι υπήρξε μια θετική εξέλιξη: Οι τελευταίες πράξεις βίας του Mugabe προκάλεσαν επιτέλους την αντίδραση γειτονικών αφρικανικών χωρών. Αυτό πρέπει να ενισχυθεί. " Κοινότητα για την Ανάπτυξη της Μεσημβρινής Αφρικής αναγνώρισε τελικά ότι η Ζιμπάμπουε διέρχεται κρίση. Αυτή είναι μια πολύ σημαντική εξέλιξη. Αποτελεί μια επιπλέον απόδειξη ότι η κοινή γνώμη στην Αφρική μεταβάλλεται. Ο Mugabe θεωρείται τώρα από τους ομοτίμους του ως ένας δικτάτορας οποίος εκμεταλλεύτηκε ιδιοτελώς τον ίδιο του τον λαό και του οποίου οι ενέργειες απειλούν την ευρύτερη οικονομική ανάπτυξη ολόκληρης της ηπείρου. Δεν αποδέχονται πλέον την κουραστική δικαιολογία του Mugabe ότι τα προβλήματα της Ζιμπάμπουε προκλήθηκαν από εξωτερικούς παράγοντες.
<P>
Είναι σαφές σε όλους ότι ο Mugabe είναι αυτός ο οποίος έχει γονατίσει τη χώρα του και τον λαό της. Μετέβη στη διάσκεψη κορυφής της SADC περιμένοντας στήριξη για τις πολιτικές του αλλά αντιθέτως αποχώρησε ντροπιασμένος και με τον διορισμό του νοτιοαφρικανού προέδρου Mbeki ως διαμεσολαβητή στον διάλογο μεταξύ του Zanu-PF και της αντιπολίτευσης. Στόχος του Mbeki είναι να δημιουργήσει συνθήκες για ελεύθερες και δίκαιες εκλογές.
<P>
Ωστόσο, έως ότου αποκατασταθεί η ελευθερία στη Ζιμπάμπουε, δεν πρέπει να μειωθεί η πίεση που ασκείται στο καθεστώς. Πολύ συχνά, οι ευρωπαϊκές κυβερνήσεις απέτυχαν αναιτιολόγητα να εφαρμόσουν την ταξιδιωτική απαγόρευση της ΕΕ και άλλα περιοριστικά μέτρα.
<P>
Όταν τελικά ο Mugabe πέσει από την εξουσία, η διεθνής κοινότητα πρέπει να είναι έτοιμη να ενεργήσει χωρίς καθυστέρηση. Καλώ την Επιτροπή και το Συμβούλιο να ξεκινήσουν αμέσως έναν σοβαρό σχεδιασμό για ένα μαζικό, ολοκληρωμένο και επείγον πρόγραμμα ενίσχυσης της Ζιμπάμπουε για την μετά- Mugabe εποχή.
<SPEAKER ID="163" NAME="Margrietus van den Berg">
εξ ονόματος της Ομάδας PSE. - (NL) Κυρία Πρόεδρε, η Ζιμπάμπουε που γνώριζα ήταν μια υπερήφανη χώρα, η οποία ηγείτο στην περιοχή, υπερήφανη για την ελευθερία της που κέρδισε με αγώνες, μια όμορφη χώρα, όπου οι μαύροι και οι λευκοί κάτοικοί της πίστεψαν στο μέλλον, όπου οι μαύροι και οι λευκοί από κοινού προσπάθησαν να επουλώσουν τις οδυνηρές πληγές του ρατσισμού της εποχής της Ροδεσίας, μια χώρα όπου οι πολίτες εργάστηκαν για την οικοδόμηση της δημοκρατίας.
<P>
Όλα αυτά έρχονται σε πλήρη αντίθεση με τη Ζιμπάμπουε του σήμερα, με τις αποκρουστικές στατιστικές της. Το προσδόκιμο ζωής στη Ζιμπάμπουε είναι σήμερα ένα από τα χαμηλότερα στον κόσμο: 37 έτη για τους άνδρες και το πολύ 34 έτη για τις γυναίκες· το 80% των κατοίκων της Ζιμπάμπουε ζουν κάτω από το όριο της φτώχειας· το ένα τρίτο του πληθυσμού έχουν φύγει από τη χώρα, εκατομμύρια άνθρωποι αναζήτησαν καταφύγιο σε γειτονικές χώρες και ο αριθμός των προσφύγων αυξάνεται κάθε μήνα κατά 50 000.
<P>
" οικονομία της χώρας που κάποτε ήταν γνωστή ως ο σιτοβολώνας της Αφρικής, υπέστη ζημία της τάξεως του 40% σε μία δεκαετία, και δεν προβλέπεται βελτίωση. " οικονομία της Ζιμπάμπουε εξακολουθεί να συρρικνώνεται κατά 5,7%, γεγονός που καθιστά τη Ζιμπάμπουε τη μόνη χώρα στην Αφρική της οποίας η οικονομία δεν αναπτύσσεται. Ο υπερπληθωρισμός, στον οποίο έχει ήδη γίνει αναφορά, καθιστά αδύνατον για τους πολλούς πολίτες της Ζιμπάμπουε που έμειναν στη χώρα, όπου υπάρχει τεράστια ανεργία, να ανταποκριθούν στις καθημερινές βασικές ανάγκες.
<P>
" ΕΕ ορθώς αποφάσισε να επιβάλει ακόμη πιο αυστηρές προσωπικές κυρώσεις τους ηγέτες της Ζιμπάμπουε, οι οποίοι, με την κρατική τρομοκρατία τους, έχουν προκαλέσει αυτόν τον βαθμό καταστροφής. Όπως όλοι γνωρίζουμε, χρειάζονται πολλά ακόμη για υπάρξει μια διέξοδος. Αυτή η διέξοδος περιγράφεται στο κοινό μας ψήφισμα. Περιγράφει πώς η χώρα μπορεί να προχωρήσει σε μια μετα-Μουγκάμπε εποχή, περιγράφει συγκεκριμένα βήματα και μέτρα και, ορθώς, απευθύνει δραματική έκκληση προς τον Μπέκι και τα μέλη της Κοινότητας για την Ανάπτυξη της Μεσημβρινής Αφρικής να εμποδίσουν την κρατική τρομοκρατία, με όσο το δυνατόν πιο αυστηρό τρόπο, και να προετοιμάσουν το πεδίο για διάλογο στην μετα-Μουγκάμπε εποχή.
<P>
Είμαστε εντελώς αντίθετοι στον Μουγκάμπε και υπέρ της Ζιμπάμπουε. Καλούμε το Συμβούλιο να διευρύνει το πεδίο των κυρώσεων. Όποιος ευθύνεται για αυτήν την πιο απότομη στην ιστορία της καθοδική πορεία της χώρας που κάποτε ήταν τόσο υπερήφανη πρέπει να κληθεί να λογοδοτήσει, συμπεριλαμβανομένων υπουργών, εκπροσώπων, αρχηγών του στρατού, της αστυνομίας και των μυστικών υπηρεσιών, καθώς και του διοικητή της κεντρικής τράπεζας. Ζητούμε από το "νωμένο Βασίλειο να χρησιμοποιήσει την προεδρία του στο Συμβούλιο Ασφαλείας και να συμπεριλάβει τη Ζιμπάμπουε στην ημερήσια διάταξη. Τέλος, πραγματικά ελπίζουμε ότι ο Μπέκι, διαδραματίζοντας έναν ακόμη μεγαλύτερο ρόλο, θα θέσει τέλος στο καθεστώς Μουγκάμπε, διότι, μετά από σχεδόν τρεις δεκαετίες, είναι καιρός να απαλλαγούμε από αυτό άπαξ διά παντός.
<SPEAKER ID="164" NAME="Ryszard Czarnecki">
εξ ονόματος της Ομάδας UEN. - (PL) Κυρία Πρόεδρε, εάν μια συγκεκριμένη χώρα αναφέρεται συχνά στο Κοινοβούλιο πρόκειται για κακό σημάδι, διότι σημαίνει ότι η κατάσταση των ανθρωπίνων δικαιωμάτων στη χώρα αυτή πρέπει να είναι σοβαρή. Φοβούμαστε ότι, στο εγγύς μέλλον, η Ζιμπάμπουε ήταν, είναι και θα παραμείνει μια τέτοια ακριβώς χώρα.
<P>
Το παράδοξο έγκειται στο γεγονός ότι εορτάζουμε την 27η επέτειο της ανεξαρτησίας αυτής της χώρας. Δυστυχώς, αυτή η ανεξαρτησία δεν περιλαμβάνει την ελευθερία. Για παράδειγμα, πριν από ενάμισι μήνα, κατεστάλησαν βιαίως οι αντιδράσεις της αντιπολίτευσης. Δύο άτομα σκοτώθηκαν και 300 άτομα συνελήφθησαν.
<P>
Αυτή είναι η πολιτική πλευρά της κατάστασης, την οποία συχνά συζητούμε στο Κοινοβούλιο. Ωστόσο, υπάρχει επίσης η οικονομική πλευρά του προβλήματος, η οποία είναι ίσως ακόμη πιο σοβαρή. Στη Ζιμπάμπουε, σχεδόν 4,5 εκατομμύρια άνθρωποι υποσιτίζονται, το ένα τρίτο εκ των οποίων έχει λάβει βοήθεια από το Παγκόσμιο Επισιτιστικό Πρόγραμμα και έχουν λάβει τρόφιμα στο πλαίσιο αυτού του προγράμματος. Πρόκειται για μια χώρα όπου ο μέσος όρος ζωής είναι 35,5 έτη. Όπως ανέφερε ο προλαλήσας, η Ζιμπάμπουε έχει ένα παγκόσμιο ρεκόρ (από αρνητική άποψη) σε σχέση με το εν λόγω θέμα. Το ένα πέμπτο του πληθυσμού της έχει μολυνθεί από τον ιό HIV, και αναφέρονται 3 200 νέες περιπτώσεις κάθε εβδομάδα. " Ζιμπάμπουε έχει το υψηλότερο ποσοστό ορφανών παιδιών στον κόσμο. Το ποσοστό της ανεργίας σε αυτήν τη χώρα ανέρχεται στο 80%! Επίσης, το 80% του πληθυσμού ζει κάτω από το όριο της φτώχειας! Κάθε μήνα, μερικές χιλιάδες άνθρωποι εγκαταλείπουν τη χώρα. Πάνω από το 30% των πολιτών της έχουν ήδη μεταναστεύσει σε γειτονικές χώρες.
<P>
" Ζιμπάμπουε είναι η μόνη αφρικανική χώρα όπου η οικονομία βρίσκεται σε ύφεση. Κατά την τελευταία δεκαετία, ο κύκλος εργασιών σε αυτήν τη χώρα μειώθηκε κατά 40%, και φέτος μειώθηκε και πάλι κατά περίπου 6%. Το περασμένο έτος, ο πληθωρισμός αυξήθηκε σε 2 200% κατά μέσο όρο. Φέτος, αναμφίβολα θα ξεπεράσει το 5 000%! Από το 1998, η αγροτική παραγωγή έχει μειωθεί κατά τέσσερα πέμπτα! Οι δύο βασικές βιομηχανίες της Ζιμπάμπουε, ήτοι ο καπνός και τα χρυσωρυχεία βρίσκονται στα πρόθυρα της κατάρρευσης.
<P>
Όλα αυτά είναι απλά στατιστικές και, όσο τραγικές και εντυπωσιακές και αν είναι, φοβούμαι ότι τα σκέτα νούμερα, τα ποσοστά και οι αριθμοί μπορούν να επισκιάσουν τις ατομικές τραγωδίες που βιώνουν εκατομμύρια άνθρωποι. " Ζιμπάμπουε μπορεί να βρίσκεται μακριά, αλλά ας θυμόμαστε τα λόγια του Έρνεστ Χέμινγουεϊ: "Μην ρωτάς για ποιον χτυπά η καμπάνα, χτυπά για σένα". " Ζιμπάμπουε είναι μια χώρα που έχει πέσει σε "μαύρη τρύπα". Εξαφανίζεται μπροστά στα μάτια μας, παύει να υπάρχει οικονομικά και κοινωνικά, και το μόνο σημάδι ότι η κυβέρνηση λειτουργεί είναι η πολιτική καταπίεση. Δεν μπορούμε να μείνουμε σιωπηλοί. Δεν μπορούμε να προσποιηθούμε ότι η συμπόνια, χωρίς πολιτικές αποφάσεις, θα είναι αρκετή.
<P>
Για τον λόγο αυτόν, χρειαζόμαστε αυτήν τη συζήτηση· για τον λόγο αυτόν, χρειαζόμαστε αυτό το ψήφισμα. Χρειαζόμαστε ένα κοινό ψήφισμα, ένα ψήφισμα που ξεπερνά τις πολιτικές διχόνοιες.
<SPEAKER ID="165" NAME="Αθανάσιος Παφίλης">
εξ ονόματος της ομάδας GUE/NGL. - Κυρία Πρόεδρε, ακούγεται κάπως ειρωνικό και τραγικό όταν, εκείνοι που είχαν κάνει την Ζιμπάμπουε αποικία, εκείνοι που καταλήστεψαν τους φυσικούς πόρους όλα αυτά τα χρόνια, σήμερα κόπτονται για την ανεξαρτησία και την ελευθερία της. Γιατί λοιπόν επανειλημμένα το Ευρωκοινοβούλιο ασχολείται με την Ζιμπάμπουε; Γιατί τάχα παραβιάζονται τα ανθρώπινα δικαιώματα; Όχι, κύριοι Ευρωβουλευτές! Να πούμε την αλήθεια. Γιατί η Μεγάλη Βρετανία ονειρεύεται να την ξανακάνει αποικία και γιατί οι άλλες μεγάλες χώρες της Ευρωπαϊκής Ένωσης ξαναονειρεύονται νέες αποικίες στην Αφρικανική ήπειρο. Αυτή είναι η πραγματικότητα. Και την ανεξαρτησία της η Ζιμπάμπουε την απέκτησε με σκληρούς και αιματηρούς αγώνες κατά των βρετανών αποικιοκρατών.
<P>
Υπάρχουν προβλήματα; Βεβαίως υπάρχουν. Είναι αυτή η κατάσταση που περιγράφεται; Βεβαίως και είναι αυτή. Είναι, όμως, αποτέλεσμα της μακρόχρονης αποικιοκρατίας, είναι αποτέλεσμα των μέτρων που επιβάλλουν όλα αυτά τα χρόνια και η Ευρωπαϊκή Ένωση και άλλες ιμπεριαλιστικές χώρες, μέτρα που έχουν στόχο τον οικονομικό στραγγαλισμό και την πολιτική απομόνωση του καθεστώτος της Ζιμπάμπουε. Σε τελευταία ανάλυση, το αν και πώς θα αλλάξει η κατάσταση στη Ζιμπάμπουε είναι υπόθεση του λαού της και δεν δικαιούται ούτε η Ευρωπαϊκή Ένωση ούτε κανένας άλλος να επεμβαίνει στα εσωτερικά της.
<P>
Σήμερα υπάρχει ένα σχέδιο που εξελίσσεται εδώ και πάρα πολλά χρόνια. Τι λέει αυτό το σχέδιο; Χρηματοδότηση και εξαγορά της αντιπολίτευσης. Εκατομμύρια δίνονται σε διάφορους οι οποίοι παρουσιάζονται ως πολιτικοί αντίπαλοι του καθεστώτος. Χρηματοδοτούνται μη κυβερνητικές οργανώσεις οι οποίες αποτελούνται από έμμισθους υπαλλήλους οι οποίοι δεν αντιπροσωπεύουν τίποτα στην κοινωνία της Ζιμπάμπουε. Υπάρχουν κυρώσεις, και παράλληλα η Μεγάλη Βρετανία δεν τηρεί τις συμφωνίες τις οποίες είχε κάνει με την Ζιμπάμπουε. Ακόμη και παράνομο εμπόριο όπλων γινόταν και είχε συλληφθεί ο γιος της Μάργκαρετ Θάτσερ· κι' αυτό είναι γνωστό και έχει γραφτεί σε όλες τις εφημερίδες.
<P>
Εμείς θεωρούμε, λοιπόν, ότι η Ευρωπαϊκή Ένωση δεν έχει κανένα δικαίωμα να επεμβαίνει στο εσωτερικό της Ζιμπάμπουε και καμιάς άλλης χώρας. Τα όποια προβλήματα υπάρχουν είναι αρμόδιος να τα λύσει ο ίδιος ο λαός με τον τρόπο που επιλέγει ο ίδιος. Γι' αυτό και καταψηφίζουμε το κοινό ψήφισμα και λυπούμαστε πάρα πολύ γιατί, παρ' ότι γνωρίζετε ότι όλα τα μέτρα που παίρνετε και το εμπάργκο που κάνετε κατά της Ζιμπάμπουε έχει ως συνέπεια να επιδεινώνεται η κατάσταση και να πεθαίνουν χιλιάδες άνθρωποι, συνεχίζετε την ίδια βάρβαρη πολιτική.
<SPEAKER ID="166" NAME="Bastiaan Belder">
εξ ονόματος της Ομάδας IND/DEM. - (NL) Κυρία Πρόεδρε, κ. Μπουγκάμπε και κυνηγοί ποντικών. Υπάρχει σχέση ανάμεσα στον πρόεδρο της Ζιμπάμπουε και σε αυτούς τους ανθρώπους που επιδίδονται σε αυτήν τη μάλλον περίεργη καταδίωξη; Και βέβαια υπάρχει, διότι σε άμεση γειτνίαση με την κατοικία του Μπουγκάμπε -η οποία είναι η μεγαλύτερη ιδιωτική κατοικία στην Αφρική- αξιοσέβαστοι πολίτες είναι σκυμμένοι πάνω από το νερό κυνηγώντας ποντίκια σε καθημερινή βάση. Πράγματι, αυτά τα ζώα είναι για αυτούς ό,τι είναι για εμάς το βοδινό κρέας. Τόσο βαθιά έχει βουλιάξει η Ζιμπάμπουε, ο μέχρι πρότινος σιτοβολώνας της Αφρικής, στο τυραννικό καθεστώς του Ρόμπερτ Μουγκάμπε.
<P>
Το καθεστώς αυτό βασίζεται σε μια εκστρατεία που είναι εξίσου παράλογη και εγκληματική, λόγω της οποίας ,από το 2000, χιλιάδες παραγωγικά αγροκτήματα έχουν κατασχεθεί από τους λευκούς ιδιοκτήτες τους και έχουν παραχωρηθεί στα ανίκανα και αδιάφορα διακοσμητικά πρόσωπα που χρησιμοποιεί ο Μπουγκάμπε, με συνέπεια έναν λιμό μεγάλης κλίμακας. Επί τη ευκαιρία, το κόμμα Zanu-PF του Μουγκάμπε χρησιμοποιεί την έλλειψη τροφίμων ως όπλο ενάντια στην αντιπολίτευση. Ο ανταποκριτής R.W. Johnson άσκησε πρόσφατα αυστηρότατη κριτική στην τυραννία του Μουγκάμπε. Ανέφερε ότι στη Ζιμπάμπουε οι άνθρωποι πεθαίνουν μαζικά σαν ζώα και ότι οι περισσότερες απώλειες είναι άμεση συνέπεια της εσκεμμένης κυβερνητικής πολιτικής. Αυτή η γενοκτονία είναι ίσως δέκα φορές χειρότερη σε σύγκριση με αυτήν στο Νταρφούρ, αλλά, παρόλα αυτά, τα "νωμένα Έθνη την αγνοούν.
<P>
Ο Arnold Tsunga, πρόεδρος της οργάνωσης ανθρωπίνων δικαιωμάτων Crisis στη Ζιμπάμπουε, χρησιμοποίησε παρόμοια λόγια για να περιγράψει την κατάσταση. Ο Tsunga αποκάλεσε την πολιτική του Μουγκάμπε "επιτήδεια γενοκτονία", διότι δεν γίνεται αντιληπτή από τις κυβερνήσεις, τις οργανώσεις παροχής βοήθειας ή τον Τύπο. Το μήνυμά μου προς το Συμβούλιο, την Επιτροπή και το Σώμα είναι ότι αυτή η έγκληση κατά της επιτήδειας, αναμφίβολης γενοκτονίας δεν θα πρέπει να μας εφησυχάσει ούτε στιγμή έως μπορεί να αποσυρθεί.
<SPEAKER ID="167" NAME="Michael Gahler" AFFILIATION="PPE-DE">
(DE) Κυρία Πρόεδρε, κύριε Παφίλη, πριν από τέσσερα λεπτά πραγματοποιήσατε την κυνικότερη ομιλία που έχει να ακουστεί σε αυτό το Σώμα από το 1999 όσον αφορά τη Ζιμπάμπουε. Στην πραγματικότητα, δεν σας σταματά τίποτε και νομιμοποιείτε μια δικτατορία. Σας συνιστώ να πάρετε για ακόμη μια φορά στα σοβαρά τη συγκινητική έκκληση που απηύθυνε ο Επίσκοπος Tutu, διότι θεωρώ ότι αυτός είναι υπεράνω υποψίας.
<P>
Ορισμένες φορές πιστεύει κανείς ότι είναι αδύνατο να πέσει μια χώρα ακόμη χαμηλότερα, όταν έχει το χαμηλότερο προσδόκιμο επιβίωσης παγκοσμίως και το υψηλότερο ποσοστό πληθωρισμού σε ολόκληρη την υφήλιο, όταν η ανεργία ανέρχεται στο 80%, όταν άλλοι τόσοι άνθρωποι ζουν κάτω από το όριο της απόλυτης φτώχειας και όταν η οικονομία έχει συρρικνωθεί την τελευταία δεκαετία κατά 40%. Δυστυχώς, στις ίδιες αυτές χώρες η εξουσία των καθεστώτων εξακολουθεί να είναι αρκετή ώστε να επιτίθεται βίαια στον πληθυσμό, όπως συνέβη πολύ πρόσφατα στις 11 Μαρτίου. Πολλοί συνελήφθησαν και βασανίστηκαν. Ως βουλευτές, συγκλονιστήκαμε τρομερά από τη βάναυση μεταχείριση του συναδέλφου μας, Nelson Chamisa, ο οποίος, καθοδόν για τις Βρυξέλλες για τη συνεδρίαση της επιτροπής της Κοινοβουλευτικής Συνέλευσης Ίσης Εκπροσώπησης, ξυλοκοπήθηκε άγρια στο αεροδρόμιο του Harare από μπράβους του καθεστώτος, χάνοντας το ένα μάτι του κατά τον ξυλοδαρμό.
<P>
Θέλω να εκφράσω τις ευχαριστίες μου προς το Συμβούλιο, το οποίο εξέφρασε ρητά τη θέση του για το περιστατικό στο Συμβούλιο της 13ης και της 18ης Μαρτίου, καθώς και στο Συμβούλιο Γενικών Υποθέσεων στις 23 Απριλίου και, επίσης, διεύρυνε τον κατάλογο των ταξιδιωτικών απαγορεύσεων που έχουν επιβληθεί σε κορυφαίους υποστηρικτές του καθεστώτος. Τουλάχιστον, η ΚΑΜΑ αναγνώρισε ότι υπάρχει κρίση στη Ζιμπάμπουε και διόρισε ως διαμεσολαβητή τον Πρόεδρο Mbeki. Γνωρίζουμε ότι, δυστυχώς, ο Mugabe νιώθει κάπως ενθαρρυμένος μετά τη συνεδρίαση της ΚΑΜΑ και η καταστολή συνεχίζεται σε ολόκληρη τη χώρα, χωρίς η διεθνής κοινότητα να δίνει καμία προσοχή.
<P>
" Νότια Αφρική διαδραματίζει πάντα βασικό ρόλο. Ο Πρόεδρος Mbeki θα πρέπει να παίξει αξιόπιστα τον ρόλο του διαμεσολαβητής. Γνωρίζουμε πόσο δύσκολο είναι να αποδεχτεί κανείς το ότι ένας απελευθερωτής μπορεί να εξελιχθεί σε τύραννο, όμως είναι στο χέρι του Mbeki να μείνει στα χρονικά της ιστορίας ως κάποιος, ο οποίος τελικά βοήθησε να παγιωθούν τα ανθρώπινα δικαιώματα και η δημοκρατία στην Αφρική, παίρνοντας το μέρος των ανθρώπων που υπέφεραν για πολύ καιρό.
<SPEAKER ID="168" NAME="Ana Maria Gomes" AFFILIATION="PSE">
(PT) Ο καθολικός Αρχιεπίσκοπος του Bulawayo, Pius Ncube, καταδίκασε πρόσφατα τη φτώχεια και την καταπίεση που έχει προκαλέσει ο Μουγκάμπε στη Ζιμπάμπουε τα τελευταία χρόνια και κάλεσε τους πολίτες και κατέβουν στους δρόμους και να αντιμετωπίσουν τις ένοπλες δυνάμεις του καθεστώτος. Είπε τα εξής:
<P>
(EN) "Ο Mugabe διψάει για εξουσία και θα εμμείνει σε αυτήν, ακόμη και αν πρόκειται να καταστρέψει την οικονομία και τη Ζιμπάμπουε. Ο Mugabe είναι ένας κακός άνθρωπος, δυνάστης και δολοφόνος. Δεν θα καταπιεστώ, ούτε θα πουληθώ σε αυτόν. Αποδέχομαι ότι αυτό μπορεί να μου στοιχίσει τη ζωή."
<P>
(PT) " Επιτροπή και το Συμβούλιο παρέχουν στην κατάλληλη υποστήριξη τους ηγέτες της αντιπολίτευσης, τους ακτιβιστές ανθρωπίνων δικαιωμάτων, όσους αγωνίζονται για την ανάπτυξη της Ζιμπάμπουε και αυτόν τον θαρραλέο αρχιεπίσκοπο; Αυτή η υποστήριξη συνεπάγεται την κινητοποίηση της αναγκαίας αλληλεγγύης εκ μέρους των υπόλοιπων Αφρικανών της Αφρικανικής Ένωσης και της Κοινότητας για την Ανάπτυξη της Μεσημβρινής Αφρικής. Στο όνομα της σοβαρής συζήτησης σχετικά με τα προβλήματα της Αφρικής και της θετικής διάδρασης μεταξύ Ευρώπης και Αφρικής, θα προσκληθούν και θα είναι και αυτοί ευπρόσδεκτοι στη Λισσαβόνα επ' ευκαιρία της διάσκεψης κορυφής ΕΕ-Αφρικής κατά τη διάρκεια της πορτογαλικής Προεδρίας;
<P>
Το εν λόγω ψήφισμα του Κοινοβουλίου είναι σημαντικό και έγκαιρο προκειμένου να λάβουμε σαφείς απαντήσεις.
<SPEAKER ID="171" NAME="James Nicholson" AFFILIATION="PPE-DE">
(EN) Κυρία Πρόεδρε, συμφωνώ απόλυτα με αυτό που είπε ο κ. Gahler σε σχέση με τον κ. Παφίλη. Δεν έχω ακούσει ποτέ στη ζωή μου μια διαστροφή της αλήθειας ανάλογη με αυτή που ανέφερε μόλις στο Κοινοβούλιο.
<P>
Καταρχάς, χαιρετίζω την κοινή πρόταση ψηφίσματος που επιδιώκει έντονα τη διατήρηση των κυρώσεων λόγω της ανηλεούς βίας του καθεστώτος που μαστίζει τη Ζιμπάμπουε με τον χειρότερο δυνατό τρόπο. Ευχαριστώ όσους εργάστηκαν σκληρά για αυτήν την πρόταση ψηφίσματος και είμαι ικανοποιημένος από το αποτέλεσμα.
<P>
" απομόνωση του Mugabe και άλλων μελών του καθεστώτος του είναι υψίστης σημασίας, προκειμένου να δείξουμε τόσο στη διεθνή κοινότητα όσο και σε άλλα αφρικανικά κράτη ότι τα κράτη μέλη της Ευρωπαϊκής Ένωσης δεν θα ανεχτούν αυτές τις κατάφωρες παραβιάσεις των ανθρωπίνων δικαιωμάτων και της ανθρώπινης αξιοπρέπειας. Υπήρξαμε πάντοτε αντίθετοι με αυτή τη βίαιη απειλή και θα συνεχίσουμε να το κάνουμε μαζί. Ο Mugabe θα πρέπει να θυμηθεί την υπόσχεσή του να παραιτηθεί και να το κάνει τώρα. Αυτή είναι η μόνη ενέργεια που θα μπορούσε να κάνει για να ωφελήσει τη Ζιμπάμπουε. " απόλυτη εξουσία απόλυτα διαφθείρει.
<P>
Τα μέλη της παράνομης κυβέρνησης της Ζιμπάμπουε δεν επιτρέπεται να εισέλθουν σε οποιοδήποτε κράτος μέλος της ΕΕ και αναφέρομαι, κυρίως, στη σύνοδο ΕΕ-Αφρικής που πρόκειται να διεξαχθεί στη Λισαβόνα τον Δεκέμβριο. " κοινή πρόταση ψηφίσματος καθιστά σαφές και επαναβεβαιώνει ότι αυτή η κίνηση θα υπονομεύσει σοβαρά την απόφαση της Ευρωπαϊκής Ένωσης. Θα αποτελούσε φραγμό για τη μελλοντική χρήση ήπιας ισχύος, όπου ενδεχομένως τη χρειαστούμε. Οι κυρώσεις της Ευρωπαϊκής Ένωσης που εφαρμόζονται ασκούν πραγματική πίεση στο σκληρό καθεστώς του Mugabe. Πρέπει ωστόσο να ενισχυθούν, να αυξηθούν και να οδηγηθούν στο επόμενο επίπεδο.
<P>
Όσον αφορά το επόμενο επίπεδο, είναι ευρέως γνωστό ότι ο Mugabe αναζητεί την οικονομική ενίσχυση και στήριξη χωρών, όπως η Κίνα, οι οποίες δεν είναι ιδιαίτερα σταθερές όσον φορά ζητήματα ελευθερίας και δημοκρατίας όπως εγώ και άλλοι θα επιθυμούσαμε. " κοινή πρόταση ψηφίσματος αποδεικνύει την αποφασιστικότητα του Κοινοβουλίου να παραπέμψει το ζήτημα στο Συμβούλιο Ασφαλείας του Ο"Ε.
<P>
Τέλος, τα χρήματα που δίνουμε στη Ζιμπάμπουε πρέπει να διατίθενται με σωστό τρόπο και δεν πρέπει ενισχύουν τα ταμεία του δικτάτορα.
<P>
Ολοκληρώνοντας, δηλώνω ρητά ότι είμαστε υπέρ του λαού της Ζιμπάμπουε, αλλά δεν είμαστε σε καμία περίπτωση υπέρ του κ. Mugabe.
<SPEAKER ID="172" NAME="Józef Pinior" AFFILIATION="PSE">
(PL) Κυρία Πρόεδρε, όλοι εντυπωσιαστήκαμε από τον αγώνα του λαού της Ζιμπάμπουε για ανεξαρτησία πριν από είκοσι επτά έτη. Εκείνη την εποχή, η κοινωνία της Ζιμπάμπουε θεωρούνταν από τις υπόλοιπες αναπτυσσόμενες χώρες του κόσμου ως παράδειγμα αποικιακού αγώνα. Αυτός ο σεβασμός για τον λαό της Ζιμπάμπουε δίνει τώρα το βασικό ηθικό κίνητρο για την υποστήριξη του αγώνα για τη δημοκρατία και το κράτος δικαίου στη Ζιμπάμπουε.
<P>
Πριν από ακριβώς έναν μήνα, κατά τη διάρκεια της συνεδρίασης της Ολομέλειας του Ευρωπαϊκού Κοινοβουλίου, είδαμε το ματωμένο πρόσωπο του ηγέτη της δημοκρατικής αντιπολίτευσης, Morgan Tsvangirai, στις οθόνες αυτού του κτιρίου. Είναι τώρα ο πραγματικός ηγέτης της κοινωνίας της Ζιμπάμπουε.
<P>
Τώρα, οι καταπιεσμένοι ηγέτες του φοιτητικοί κινήματος, η κοινωνία των πολιτών, οι συνδικαλιστικές οργανώσεις, η ΕΕ, τα θεσμικά όργανα και το Ευρωπαϊκό Κοινοβούλιο πρέπει όλοι να πράξουν κάτι για να βοηθήσουν τον λαό της Ζιμπάμπουε, να βοηθήσουν την κοινωνία των πολιτών αυτής της χώρας και να βοηθήσουν τη Ζιμπάμπουε να επανέλθει στη δημοκρατία, την ελευθερία και το κράτος δικαίου. " Δημοκρατία της Νότιας Αφρικής και ο πρόεδρός της, κ. Μπέκι, έχουν να διαδραματίσουν εξαιρετικά σημαντικό ρόλο σε αυτήν τη διαδικασία. Το Ευρωπαϊκό Κοινοβούλιο υποστηρίζει όλες τις δράσεις για την ενίσχυση της δημοκρατίας και του κράτους δικαίου στη Ζιμπάμπουε.
<SPEAKER ID="173" NAME="Πρόεδρος">
Έλαβα έξι προτάσεις ψηφίσματος οι οποίες υποβλήθηκαν σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί εντός ολίγου.

<CHAPTER ID="018">
Ανάκτηση των κοινοτικών πόρων (συζήτηση) 
<SPEAKER ID="133" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Paulo Casaca, εξ ονόματος της Επιτροπής Ελέγχου των Προϋπολογισμών, σχετικά με την ανάκτηση των κοινοτικών πόρων.
<SPEAKER ID="134" NAME="Paulo Casaca " AFFILIATION="PSE">
εισηγητής. - (PT) Κύριε Πρόεδρε, κυρία Επίτροπε, εάν πρόκειται να ανακτήσουμε τα ποσά που λείπουν από τον κοινοτικό προϋπολογισμό, αυτό που χρειάζεται είναι κατάλληλη αποφασιστικότητα, γραφική εργασία, διαφάνεια, αυστηρότητα, αναλογικότητα και εναρμόνιση των κανόνων και των διαδικασιών. Δυστυχώς, έχουμε πολύ δρόμο ακόμα για να το πετύχουμε
<P>
Τα ευρωπαϊκά θεσμικά όργανα δεν πρέπει να απομονώνονται σε έναν κόσμο κανόνων και κανονισμών, μακριά από την πραγματικότητα. Για τον λόγο αυτό, αυτή η έκθεση σχετικά με την ανάκτηση των κοινοτικών πόρων έχει ως σημείο εκκίνησης ένα συγκεκριμένο παράδειγμα: ποτέ άλλοτε δεν έπρεπε να ανακτήσουμε ένα τόσο μεγάλο ποσό -εκτιμάται γύρω στα 100 εκατομμύρια ευρώ- και οι συνθήκες που περιβάλλουν τα χρήματα που λείπουν είναι ακόμα χειρότερες.
<P>
Αυτό αφορά ένα έγκλημα που διαπράχθηκε από μία εγκληματική οργάνωση, η οποία απολάμβανε τη συγκάλυψη αρκετών ευρωπαϊκών εταιρειών, και μετά την έρευνα και τη συνεργασία από την πλευρά των ιταλικών αρχών οι ευρωπαϊκοί φορείς ενημερώθηκαν για τις λεπτομέρειες της υπόθεσης. Το Σώμα Δίωξης Οικονομικού Εγκλήματος διεξήγαγε μία έρευνα για την παράνομη εισαγωγή βουτύρου από εταιρείες που ελέγχονται από την Καμόρα της Νάπολης, τη νόθευση του βουτύρου αυτού με επεξεργασμένο λίπος βοδινού, φυτικά έλαια και μία χημική ουσία γνωστή ως "λιποστρόλη", την πώληση δεκάδων χιλιάδων τόνων του επεξεργασμένου προϊόντος σε διάφορες ευρωπαϊκές εταιρείες και, τέλος, τη χρήση αυτού του προϊόντος για την ψεύτικη χρήση επιστροφής εξαγωγών και επιδοτήσεων διάθεσης για γλυκίσματα. Τα πορίσματα αυτής της έρευνας μεταβιβάστηκαν κατόπιν στην αρμόδια επιτροπή και τις εθνικές αρχές.
<P>
Επτά χρόνια έχουν περάσει από την ιταλική έρευνα, και τι έχει γίνει; Σε ένα από τα εμπλεκόμενα κράτη μέλη οι αρχές αποφάσισαν να ξεκινήσουν έρευνα μόνο τέσσερα χρόνια αφότου δημοσιοποιήθηκε η αρχική ιταλική έκθεση, και δεν έχει ανακτηθεί τίποτε από τα περίπου 40 εκατομμύρια ευρώ που εκτιμάται ότι λείπουν. Σε ένα άλλο κράτος μέλος η έρευνα δεν ξεκίνησε ποτέ και έτσι δεν έχει ανακτηθεί τίποτε από τα 50 και πλέον εκατομμύρια ευρώ. Σε ένα τρίτο κράτος μέλος, το πρόβλημα κρίθηκε απλώς και μόνον διοικητικό και τα αρχικά πρόστιμα καταργήθηκαν και τα ποσά παρέμειναν ονομαστικά.
<P>
Εκτός Ιταλίας, όπου, με βάση μία εθνική πρωτοβουλία, δεκάδες άνθρωποι συνελήφθησαν για φόνο, παράνομη κατοχή όπλων και συνέργεια για τη διάπραξη αδικημάτων και όπου οι πολύπλοκες νομικές διαδικασίες είναι σε εξέλιξη, δεν υπάρχει ρεαλιστική προσδοκία για διασφάλιση τυχόν καταδικαστικών αποφάσεων στις εν λόγω χώρες ή για την ανάκτηση των κοινοτικών χρημάτων. Τα πάντα δείχνουν ότι η όλη διαδικασία θα εγκαταλειφθεί.
<P>
Λόγω της νομικής εμπιστευτικότητας, οι περισσότερες εθνικές αρχές που είναι υπεύθυνες για την ασφάλεια των τροφίμων δεν έχουν ειδοποιηθεί μέχρι στιγμής για αυτήν την απάτη. Τη στιγμή που η Κοινότητα και οι εθνικές αρχές δρουν με τέτοια έλλειψη αποφασιστικότητας και συντονισμού στην αντιμετώπιση ενός εγκλήματος τέτοιου μεγέθους, αμέτρητες υποθέσεις έχουν έρθει στη δημοσιότητα, στις οποίες, κάτω από απεριόριστες εξουσίες που παραχωρήθηκαν προκειμένου να ανακτηθούν κοινοτικοί πόροι, οι αρχές καταδίωξαν τίμιους γεωργούς ώστε να επιστρέψουν χρήματα, χωρίς καμία βάσιμη αιτιολογία και για διαδικαστικούς λόγους που δεν είναι πάντα αληθινοί, και αυτό σε πολλές περιπτώσεις άφησε τους γεωργούς σε μία κατάσταση ανέχειας. Για αυτούς τους γεωργούς οι αρχές τεκμηρίωσης της αθωότητας, το δικαίωμα ενημέρωσης για τη φύση μίας κατηγορίας, η αναλογικότητα και η εξασφάλιση επαρκών μέσων για τη θεμελίωση υπεράσπισης δεν αξίζουν τα χαρτιά στα οποία είναι γραμμένα. " ουσία του θέματος είναι ότι παραβλέπεται το άρθρο 280 της Συνθήκης. " ιδέα της συνεργασίας ανάμεσα στην Επιτροπή και τα κράτη μέλη για την προστασία των οικονομικών συμφερόντων της Κοινότητας είναι ουτοπία. " αποτελεσματική και ισότιμη προστασία αυτών των συμφερόντων για τους πολίτες δεν γίνεται πραγματικότητα.
<P>
Με βάση όλα αυτά, πρέπει να υλοποιηθούν ριζικές και επιμέρους αλλαγές, είτε αυτό σημαίνει επανακαθορισμό των λειτουργιών της Eurojust, είτε με τη θεσμοθέτηση μίας ευρωπαϊκής εισαγγελικής αρχής, είτε με κάποιο άλλο μέσο. Χρειαζόμαστε μία ευρωπαϊκή πρωτοβουλία που να εξασφαλίζει ότι η συνεργασία στη δικαιοσύνη, προκειμένου να προστατευτούν τα οικονομικά συμφέροντα της Κοινότητας, ενισχύεται με δράση και δεν είναι απλή ρητορική, όπως συνέβη σε αυτήν την περίπτωση, τη μεγαλύτερη του είδους στο πεδίο των κοινοτικών κεφαλαίων.
<SPEAKER ID="136" NAME="Dalia Grybauskaitė">
μέλος της Επιτροπής. (ΕΝ) Κύριε Πρόεδρε, θα ήθελα να ευχαριστήσω τον κ. Casaca για την πολύ καλή, ενδιαφέρουσα και χρήσιμη έκθεση. Λαμβάνει υπόψη της την άμεση διαχείριση, η οποία αποτελεί κυρίως ευθύνη της Επιτροπής και την επιμερισμένη διαχείριση, την οποία η Επιτροπή μοιράζεται με τα κράτη μέλη.
<P>
Όσον αφορά τις εισπράξεις στην άμεση διαχείριση, η Επιτροπή ευχαριστεί τον εισηγητή για την υποστήριξή του στην τρέχουσα αναθεώρηση του δημοσιονομικού κανονισμού τον οποίο ήδη θέσαμε υπό συζήτηση, και ειδικότερα για τις προτάσεις που αποσκοπούν στη θέσπιση ενιαίας προθεσμίας πέντε ετών και ασφαλώς στο επίπεδο προνομίων για την επιλεξιμότητα της Κοινότητας όσον αφορά τους φορολογικούς ισχυρισμούς στο εθνικό δίκαιο, που το Συμβούλιο έδειξε, προς μεγάλη μας λύπη, απροθυμία να στηρίξει.
<P>
Όσον αφορά τις εισπράξεις επιμερισμένης διαχείρισης, η Επιτροπή συμφωνεί με την έμφαση που δίνεται στην αρμοδιότητα των κρατών μελών, εφόσον αυτό αναλογεί στο μεγαλύτερο μέρος των κοινοτικών δαπανών. " Επιτροπή συμφωνεί με την ανάλυση του εισηγητή σχετικά με το χαμηλό ύψος των εισπράξεων από ορισμένα κράτη μέλη. Σε μια συγκεκριμένη περίπτωση, το σχετικό ποσό ανέρχεται σε 95 εκατομμύρια ευρώ.
<P>
Ωστόσο, θα ήθελα να αναφέρω ότι αυτή η Επιτροπή έδωσε ιδιαίτερη έμφαση στην ανάκτηση. Από το 2003 έως το 2006, η Επιτροπή κατάφερε να μειώσει τα ανακτημένα ποσά από 553 σε μόλις 160 εκατομμύρια ευρώ έως τον Σεπτέμβριο του τρέχοντος έτους. " ειδική περίπτωση των 95 εκατομμυρίων αποτελεί αντικείμενο ποινικής έρευνας στο δικαστήριο ενός κράτους μέλους και ένα άλλο εμπλέκεται στο πρόβλημα. Έτσι, στην πραγματικότητα, λιγότερα από 100 εκατομμύρια ευρώ πρέπει να ανακτηθούν στο εγγύς μέλλον και 96 εκατομμύρια ευρώ αφού ολοκληρωθεί η έρευνα.
<P>
Είμαστε πολύ ικανοποιημένοι με την έκθεση συνολικά. Συνεργαζόμαστε με το Κοινοβούλιο, κυρίως με τον εισηγητή για τον Δημοσιονομικό Κανονισμό. Συνεργαζόμαστε στενά με την Επιτροπή Προϋπολογισμών για αυτό το ζήτημα. Θα δώσουμε γραπτώς μια προσήκουσα απάντηση στην έκθεσή σας και τις συστάσεις σας.
<SPEAKER ID="137" NAME="Ingeborg Gräßle">
εξ ονόματος της Ομάδας PPE-DE. - (DE) Κύριε Πρόεδρε, κυρία Επίτροπε, κυρίες και κύριοι, επιτρέψτε μου να ξεκινήσω εκφράζοντας τις ευχαριστίες της ομάδας μου στον εισηγητή για την πραγματικά πολύ ενδιαφέρουσα και επίσης σημαντική έκθεσή του, διότι εξακολουθούν να γίνονται πολλά λάθη όσον αφορά τον τρόπο με τον οποίο ανακτώνται οι πόροι που δικαιούται η Κοινότητα, ειδικότερα αναφορικά με τον τρόπο με τον οποίο χειρίζονται τα κράτη μέλη το εν λόγω θέμα, και είναι οπωσδήποτε ιδιαίτερα λυπηρό το γεγονός ότι σήμερα το Συμβούλιο λάμπει διά της απουσίας του.
<P>
Διαπιστώνουμε ότι έχει σημειωθεί μεγάλη πρόοδος από τότε που εσείς, κυρία Επίτροπε, πήρατε το ζήτημα στα χέρια σας· πιστεύω, όμως, ότι τους επόμενους μήνες οφείλουμε να επιμείνουμε σθεναρά στο να γίνουν περαιτέρω βελτιώσεις σε συγκεκριμένους τομείς, ειδικότερα στην αγροτική πολιτική, η οποία αποτελεί το κέντρο βάρους του γενικότερου ζητήματος της ανάκτησης των πόρων και στην οποία πολλά δεν έχουν γίνει, ενώ πολλά πρέπει να γίνουν, με το 70% των παλαιών απαιτήσεων να χρονολογείται από την περίοδο μεταξύ 1971 και 2002. Μιλάμε για 3,1 δισ. ευρώ, το 70% των οποίων δεν έχει ακόμη εισπραχθεί. " παρούσα κατάσταση είναι μάλλον επονείδιστη. Το συνολικό ποσό που ανακτήθηκε ανέρχεται σε λιγότερο από το ένα πέμπτο του προς ανάκτηση ποσού των 6 δισ. ευρώ για το 2002.
<P>
Ο πρόεδρος του Ελεγκτικού Συνεδρίου δήλωσε προσφάτως -και επιτρέψτε μου να πω, κύριε Πρόεδρε, ότι διαμαρτύρομαι για τη χρονική συγκυρία κατά την οποία διεξάγεται αυτή η συζήτηση, καθώς μια πολύ σημαντική έκθεση παρουσιάζεται αυτήν ακριβώς την ώρα στην Επιτροπή Ελέγχου των Προϋπολογισμών- ότι η ανάκτηση προχωρούσε με ιδιαίτερα αργό ρυθμό και ότι οι κυρώσεις είναι εντελώς ακατάλληλες. Το πρόβλημα εντοπίζεται στα κράτη μέλη· πιστεύω ότι όλοι μας σε αυτό το Σώμα βρισκόμαστε στην ίδια πλευρά και στις διαβουλεύσεις για τον δημοσιονομικό κανονισμό θα θέσουμε ως ζήτημα, σε κάθε περίπτωση, την εξομοίωση των φορολογικών απαιτήσεων με την επιστροφή των πόρων, διότι θεωρούμε ότι αυτό είναι ιδιαίτερα σημαντικό.
<P>
Εξίσου σημαντικό είναι να προσφέρεται μεγαλύτερη υποστήριξη προς τους ελεγκτές, οι οποίοι εργάζονται εκεί όπου συμβαίνουν αυτά, και ιδιαίτερα προς τους ελεγκτές που εργάζονται για τις εθνικές αρχές, καθώς αυτοί αντιμετωπίζουν το ενδεχόμενο να τιμωρηθούν για τις αποτυχίες του τμήματός τους, και επομένως χρειάζονται την ιδιαίτερη προστασία μας.
<P>
Υπάρχει και ένα άλλο πρόβλημα μέσα στην ίδια την Επιτροπή. Μέχρι προσφάτως, ήταν αδύνατον να εξακριβώσει κανείς το συνολικό εκκρεμές ποσό, και ευελπιστώ ότι οι βελτιωμένες λογιστικές μέθοδοι θα βελτιώσουν την κατάσταση. Θα ολοκληρώσω λέγοντας ότι θα φροντίσουμε να παραμείνει το εν λόγω θέμα στην ημερήσια διάταξη.
<SPEAKER ID="138" NAME="Jeffrey Titford">
εξ ονόματος της Ομάδας IND/DEM. - (ΕΝ) Κύριε Πρόεδρε, πιστεύω ότι αυτή η έκθεση είναι μια μακρά και παρατεταμένη αιτιολόγηση για τη δημιουργία μιας ευρωπαϊκής εισαγγελικής αρχής. Πράγματι, κρίνοντας από το ύφος του κ. Casaca, αισθάνεται σαφώς προσβεβλημένος ανακαλύπτοντας ότι η νομοθεσία ενός κράτους μέλους πρέπει να υπερισχύει πάντοτε της Επιτροπής· αλίμονο! Σύμφωνα με αυτό το έγγραφο, για να αντιμετωπίσουμε το πρόβλημα θα πρέπει να δημιουργήσουμε έναν δικαστικό λειτουργό με την αρμοδιότητα να παρακάμπτει τους νόμους των κρατών μελών. Αυτό πρέπει να γίνει "επιτρέποντας μια πιο συγκεντρωμένη διαδικασία", και ο άλλος ζωτικός λόγος που αναφέρεται είναι ότι θα μειωθεί η πολυπλοκότητα της διαδικασίας.
<P>
Ως ένθερμος υπερασπιστής του εθνικού κράτους, αντιτίθεμαι έντονα στη δημιουργία ευρωπαϊκής εισαγγελικής αρχής και οποιοσδήποτε μέσα στο Κοινοβούλιο που πιστεύει ειλικρινά στη δημοκρατία και δεν υποκρίνεται απλώς θα πρέπει να αντιτίθεται. Ζητώ κυρίως από τους βουλευτές του ΕΚ της χώρας μου να με υποστηρίξουν για την υπεράσπιση της βρετανικής νομοθεσίας.
<SPEAKER ID="139" NAME="Andreas Mölzer" AFFILIATION="NI">
(DE) Κύριε Πρόεδρε, είναι προφανές ότι πολλοί θεωρούν τη σπατάλη των πόρων της ΕΕ ασήμαντο πταίσμα, διότι δεν φαίνεται να υπάρχει άλλη εξήγηση για το γεγονός ότι τα τελευταία τριάντα περίπου χρόνια οι παράνομες πληρωμές που πραγματοποιήθηκαν ανέρχονταν σε 3,1 δισ. ευρώ, εκ των οποίων μόνον το 17% έχει ανακτηθεί. Οι ανεπαρκείς μέθοδοι ελέγχου και η μη συμμόρφωση με τους κανόνες και κανονισμούς της ΕΕ φαίνεται να είναι στην ημερήσια διάταξη.
<P>
Είναι πολύ άσχημο να εξαφανίζονται δισεκατομμύρια ευρώ από τους ευρωπαϊκούς πόρους σε ψεύτικους λογαριασμούς, αλλά όταν η ανάκτηση των εν λόγω πόρων, ακόμη και στις σπάνιες περιπτώσεις στις οποίες οι παράνομες πληρωμές έρχονται στο φως, γίνεται αδέξια ή προχωρεί με τόσο αργούς ρυθμούς που οι υπαίτιοι κρύβονται και τα χρήματα εξαφανίζονται, καθίσταται προφανές ότι η Ευρωπαϊκή Ένωση υποφέρει από κάτι που μοιάζει με οργανωμένη αμέλεια.
<P>
Είναι απαράδεκτο να υπάρχουν επανειλημμένα περιστατικά αμελούς χρήσης των ευρωπαϊκών πόρων -και μάλιστα στα ίδια κράτη μέλη- χωρίς να υφίσταται κανείς τις συνέπειες. Όταν τα κράτη μέλη αποτυγχάνουν να κάνουν ό,τι είναι δυνατόν, ώστε να ανακτήσουν τους χαμένους πόρους σε μέγιστο χρονικό πλαίσιο δύο ετών, πιστεύω ότι τα εν λόγω κράτη μέλη πρέπει να καταβάλλουν το κόστος της ζημίας.
<SPEAKER ID="140" NAME="Simon Busuttil" AFFILIATION="PPE-DE">
(ΕΝ) Κύριε Πρόεδρε, τα χρήματα της ΕΕ που χάνονται ή δεν αιτιολογούνται απασχολούν τα πρωτοσέλιδα. Είναι κρίμα που η δουλειά που έχει γίνει για την εξαρχής αποτροπή της απώλειας χρημάτων -και για την ανάκτηση πόρων που έχουν χαθεί- είναι συχνά πολύ τεχνικής φύσης, πολύ βαρετό να αναφέρεται καν, ακόμα δε λιγότερο να απασχολεί τα πρωτοσέλιδα. Ωστόσο, καταβάλλονται προσπάθειες ανάκτησης πόρων και θα πρέπει να υποστηρίζονται, όπως επισημαίνει όμως σαφώς ο εισηγητής, πρέπει να καταβληθεί μεγαλύτερη προσπάθεια.
<P>
Συγκεκριμένα, πρέπει να γίνουν περισσότερα για την ανάκτηση πόρων, όπου υπάρχει κοινή διαχείριση. Πρέπει να βασιστούμε στην πλήρη συνεργασία των εθνικών αρχών για να μας βοηθήσουν να πετύχουμε. Ορισμένες φορές έχω την αίσθηση ότι, όσο συζητούμε για τους κοινοτικούς πόρους, οι εθνικές αρχές δεν είναι ιδιαίτερα πρόθυμες να συμβάλουν από την πλευρά τους. Στην πραγματικότητα λένε: "Ευθύνη μας είναι ο εθνικός προϋπολογισμός και μόνο". Ωστόσο, δεν είναι έτσι τα πράγματα. Όταν δαπανώνται χρήματα της ΕΕ σε εθνικό επίπεδο, είναι σαφές ότι οι εθνικές αρχές συμμετέχουν ενεργά. Οι εθνικές αρχές υπέχουν μεγάλη ευθύνη στο να διασφαλίζουν ότι οι κοινοτικοί πόροι δεν δαπανώνται εσφαλμένα, παράτυπα ή ακόμα δολίως. Αν γίνει αυτό, αναλαμβάνεται δράση για να ανακτηθούν.
<P>
" έκθεση ορθώς καλεί τα κράτη μέλη να αντιδράσουν και να συμμετέχουν, να κάνουν το καθήκον τους, να οργανωθούν καλύτερα και να συνεργαστούν περισσότερο με την Επιτροπή, ώστε η ανάκτηση πόρων να είναι αποτελεσματική και να λειτουργεί αποτρεπτικά.
<SPEAKER ID="141" NAME="Markus Pieper" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, χαιρετίζω θερμά την έκθεση του κ. Casaca και, ως μέλος της Επιτροπής Περιφερειακής Ανάπτυξης, οφείλω να δηλώσω ότι θεωρώ άκρως ενοχλητική τη δραστική αύξηση στις απάτες και τις ατασθαλίες.
<P>
Ο οικονομικός αντίκτυπος στα μέτρα διαρθρωτικής πολιτικής ανήλθε από 480 εκατ. ευρώ το 2003 σε 694 εκατ. ευρώ το 2004, το τελευταίο έτος για το οποίο υπάρχουν στοιχεία, και κατά το οποίο περίπου το 70% των σπαταληθέντων πόρων οφειλόταν σε διαρθρωτικές πολιτικές. Σε αυτά πρέπει να προσθέσουμε και μια γκρίζα ζώνη. Αν δεν είμαστε ικανοί να ανακτήσουμε τους σπαταληθέντες πόρους -όπως καταδεικνύει αυτή η έκθεση ιδίας πρωτοβουλίας- αυτό επηρεάζει αρνητικά την εικόνα της Ένωσης. Δεν είναι και λίγο πράγμα να ανέρχονται τα ανεξόφλητα χρέη σε 3 δισ. ευρώ.
<P>
Αυτό όμως δεν αφορά μόνο την οικονομική ζημία για την ΕΕ. Αν η διαδικασία ανάκτησης των εν λόγω πόρων είναι αναποτελεσματική, θα ενθαρρυνθούν και άλλοι να καταχραστούν τα χρήματα που χορηγούνται για βοήθεια. Είτε τα χρήματα έχουν αποκτηθεί από εσκεμμένη απάτη είτε έχουν καταβληθεί άδικα, η ανάκτησή τους πρέπει να γίνεται κανονικά και αποτελεσματικά. Ακόμη δε και αν η μέθοδος φαντάζει δυσανάλογη σε επιμέρους περιπτώσεις, τα κράτη μέλη πρέπει να την εφαρμόζουν, γι' αυτό τους ζητώ να προχωρήσουν με μεγαλύτερη αυστηρότητα και να συντονίσουν αναλόγως τις εισαγγελικές τους αρχές, ζητώντας τους να επιτρέψουν στην Ευρωπαϊκή Υπηρεσία Καταπολέμησης της Απάτης, την OLAF, να συμμετέχει περισσότερο στις διώξεις. Όσο για την Επιτροπή, την καλώ να λάβει περισσότερα μέτρα προκειμένου να διαπομπεύεται δημοσίως η κατάχρηση των επιδοτήσεων.
<P>
" Ευρώπη χρειάζεται διαφάνεια και το ίδιο χρειάζεται και το ευρωπαϊκό σύστημα χρηματοδοτήσεων και επιδοτήσεων. Πρέπει να θέσουμε τέλος στη χρησιμοποίηση των πόρων για άλλους σκοπούς από αυτούς για τους οποίους προορίζονταν αρχικά, και για να γίνει αυτό απαιτείται περισσότερη δημοσιότητα. Ευχαριστώ τον εισηγητή για τη συνεισφορά του σε αυτό το θέμα.
<SPEAKER ID="142" NAME="Mairead McGuinness" AFFILIATION="PPE-DE">
(ΕΝ) Κύριε Πρόεδρε, θα ήθελα να ευχαριστήσω τον εισηγητή για το σχεδόν ανακριτικό έργο που έκανε για αυτήν την έκθεση. Εκτός από την προφανή απώλεια χρημάτων, η οποία είναι πολύ σοβαρή από κοινοτικής άποψης, η αντίληψη της κοινής γνώμης για την απάτη είναι αρκετά ισχυρή και έως έναν βαθμό είναι άδικη και αποσπά την προσοχή από τα μεγάλα οφέλη του προϋπολογισμού της Ευρωπαϊκής Ένωσης στα κράτη μέλη. Πρέπει να το θυμόμαστε αυτό, επικεντρώνοντας την προσοχή μας στο πρόβλημα που είναι ωστόσο υπαρκτό. Δυστυχώς, η κοινή γνώμη κατηγορεί αυτήν την ανώνυμη Ευρωπαϊκή Ένωση, όταν το πρόβλημα εγγίζει περισσότερο τα μεμονωμένα κράτη μέλη. Και αυτό το μήνυμα πρέπει να καταστεί σαφές.
<P>
Είναι απαράδεκτο να υπάρχουν τόσο μεγάλα ποσά που εκκρεμούν - περίπου 3,5 δισ. ευρώ οφείλονται έως τον Ιούνιο του 2002. Σημαντική ποσότητα χρημάτων του γεωργικού τομέα δεν έχει ανακτηθεί λόγω των δυσκολιών που θέτει η άρνηση των κρατών μελών να συνεργαστούν.
<P>
" μεταρρύθμιση της κοινής γεωργικής πολιτικής το 2003 πρέπει να βελτιώσει τη θέση σχετικά με τη γεωργία: η θέσπιση της ενιαίας ενίσχυσης ανά εκμετάλλευση, οι στενές της σχέσεις με τα μέτρα πολλαπλής συμμόρφωσης, θα διασφαλίσει ότι τα χρήματα καταβάλλονται μόνο όταν πρέπει. Έχω μια περίεργη ανησυχία ότι λόγω των προηγούμενων αποτυχιών στον τομέα της γεωργίας, βαδίζουμε με βήμα ταχύ προς την αστυνόμευση της πολλαπλής συμμόρφωσης. Γεωργοί έρχονται και μου λένε ότι δεν ενημερώνονται καθόλου για τις επιθεωρήσεις και αντιμετωπίζουν σημαντικά πρόστιμα για πολύ μικρά λάθη. Αυτό είναι υπερβολικό και πρέπει να είμαστε προσεκτικοί, ώστε να μην ασκούμε τόσο μεγάλη πίεση προς αυτήν την κατεύθυνση επειδή, ενώ είναι πολύ εύκολο να αντιμετωπιστούν και να εντοπιστούν 5 ευρώ, 5 δισεκατομμύρια ευρώ φαίνεται ότι δεν μπορούν να εντοπιστούν. Εκφράζω την ικανοποίησή μου που η Επίτροπος Fischer Boel είπε ότι θα εξετάσει μια λιγότερο δρακόντεια εφαρμογή, ενώ ταυτόχρονα θα διασφαλίσει ότι θα τηρούνται οι κανόνες.
<P>
Πρέπει τα χρήματα να μας επιστραφούν. Θα ήθελα όμως να ολοκληρώσω επισημαίνοντας ότι η συζήτηση και, ας ελπίσουμε, το έργο για τη βελτίωση της νομοθεσίας θα βελτιώσει αυτήν τη θέση. Το παρελθόν δεν είναι μια όμορφη εικόνα. Ας ελπίσουμε ότι το μέλλον θα είναι καλύτερο.
<SPEAKER ID="143" NAME="Πρόεδρος">
(ΕΝ) " συζήτηση έληξε.
<P>
" ψηφοφορία θα διεξαχθεί την Τρίτη στις 12.00.
<P>
Γραπτή δήλωση (άρθρο 142 του Κανονισμού)
<SPEAKER ID="144" NAME="Véronique Mathieu" AFFILIATION="PPE-DE">
(FR) Πρέπει να ειπωθεί ότι η ανάκτηση των κοινοτικών πόρων, λόγω παρατυπιών ή απάτης, εξακολουθεί να είναι ανεπαρκής. Επιβάλλεται μια πιο αυστηρή εφαρμογή, καθώς και αναθεώρηση του δημοσιονομικού κανονισμού.
<P>
Έτσι, το Κοινοβούλιο πιστεύει ότι η απλοποίηση των διαδικασιών ανάκτησης και ο καλύτερος συντονισμός μεταξύ των υπηρεσιών της Επιτροπής και εκείνων που είναι αρμόδιες σε εθνικό επίπεδο, αποτελούν έναν κρίσιμο άξονα εργασίας. Το βασικό πρόβλημα έγκειται στο ότι καμία εθνική αρχή δεν έχει την πλήρη ευθύνη της ποιότητας και της εποπτείας των εθνικών ελέγχων, παρόλο που το 80% της ευθύνης για την εκτέλεση του κοινοτικού προϋπολογισμού ανήκει στα κράτη μέλη, επειδή τον διαχειρίζονται από κοινού. " πολύπλοκη φύση των μηχανισμών ωθεί, επομένως, τα μέσα ενημέρωσης να θεωρούν την Επιτροπή υπεύθυνη για τα προβλήματα που συνδέονται με παρανομίες, επομένως και για την ανάκτηση πόρων, παρά το γεγονός ότι τα προβλήματα αυτά υφίστανται πάνω από όλα σε επίπεδο κρατών μελών.
<P>
" ενισχυμένη συνεργασία μεταξύ της OLAF, της Eurojust και της Ευρωπόλ, η ευρύτερη εφαρμογή της διαδικασίας ανάκτησης μέσω της δικαστικής οδού και το αίτημα του Κοινοβουλίου να ορίσει η Επιτροπή ένα κανονιστικό πλαίσιο για τον οικονομικό χειρισμό των παρατυπιών και να υποβάλει τακτικά σχετική έκθεση μέσω της γενικής διεύθυνσης, σχετικά με την κατάσταση της διαδικασίας ανάκτησης, είναι όλα πολύ σημαντικά μέτρα, τα οποία θα αυξήσουν τη διαφάνεια και την αποτελεσματικότητα των διαδικασιών.

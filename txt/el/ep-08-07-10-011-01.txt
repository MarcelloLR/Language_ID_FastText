<CHAPTER ID="011-01">
1. Εικαζόμενη ύπαρξη κοινών τάφων στο τμήμα του υπό ινδική διοίκηση Kασμίρ 
<SPEAKER ID="240" NAME="Πρόεδρος">
" ημερήσια διάταξη προβλέπει τη συζήτηση σχετικά με έξι προτάσεις ψηφίσματος αναφορικά με την εικαζόμενη ύπαρξη κοινών τάφων στο τμήμα του υπό ινδική διοίκηση Κασμίρ.
<SPEAKER ID="241" NAME="Μάριος Ματσάκης">
συντάκτης. - (EN) Κύριε Πρόεδρε, χαίρομαι ιδιαίτερα για την πολύ σοφή απόφασή σας.
<P>
Κύριε Επίτροπε, χιλιάδες άμαχοι υπήρξαν θύματα εκτελέσεων χωρίς δίκη και βίαιων εξαφανίσεων, βασανιστηρίων, βιασμών και άλλων παραβιάσεων των ανθρωπίνων δικαιωμάτων που πραγματοποιήθηκαν στο πλαίσιο της ένοπλης σύγκρουσης που συνεχίζεται στο Jammu και το Κασμίρ από το 1989. Προκαλεί όνειδος το γεγονός ότι τα περισσότερα από αυτά τα εγκλήματα δεν έχουν διαλευκανθεί πλήρως μέχρι σήμερα. Εκτός αυτού, εκφράζονται πραγματικές ανησυχίες για την ασφάλεια των ακτιβιστών των ανθρωπίνων δικαιωμάτων, συμπεριλαμβανομένων και εκείνων οι οποίοι προσπαθούν να μάθουν για την τύχη των πολυάριθμων αγνοουμένων.
<P>
Το Κοινοβούλιο καταδικάζει έντονα όλες τις πράξεις παραβίασης των ανθρωπίνων δικαιωμάτων στην περιοχή και καλεί όλες τις εμπλεκόμενες κυβερνήσεις να επιδείξουν ισχυρή βούληση υπέρ της στήριξης του κράτους δικαίου και της δικαιοσύνης και να ενισχύσουν τις προσπάθειές τους, ώστε να διεξαχθούν πλήρεις έρευνες για αυτές τις πολιτικά υποκινούμενες εγκληματικές πράξεις οι οποίες διαπράχθηκαν στο Jammu και το Κασμίρ κατά το παρελθόν.
<SPEAKER ID="242" NAME="Ryszard Czarnecki">
συντάκτης. - (PL) Κύριε Πρόεδρε, οφείλω να πω ότι δεν είναι σωστό ένας πρόεδρος προερχόμενος από παλαιό κράτος μέλος της ΕΕ να υιοθετεί διακριτική συμπεριφορά κατά των βουλευτών από τα νέα κράτη μέλη δίνοντας δύο φορές τον λόγο σε βουλευτή από παλαιό κράτος μέλος, τον κ. Posselt, ενώ εγώ, εκ των συντακτών των τριών εκθέσεων, δεν μπορώ να μιλήσω ούτε μία φορά επί του θέματος. Το θεωρώ αυτό διακριτική συμπεριφορά και μάλιστα εντελώς απαράδεκτη. Θα υποβάλω σχετική επιστολή επ' αυτού, κύριε Πρόεδρε. Πρόκειται για εξαιρετικά ενοχλητικό ζήτημα.
<P>
Όσον αφορά την εν λόγω υπόθεση, δεν βλέπουμε ασπρόμαυρη ταινία. Στα σύνορα μεταξύ Ινδίας και Πακιστάν ξεσπούν συγκρούσεις οι οποίες συχνά υποκινούνται από το πακιστανικό κράτος, όπως γνωρίζουμε πολύ καλά. Γνωρίζουμε την αποκαλούμενη γραμμή ελέγχου η οποία φυλάσσεται από ένοπλες δυνάμεις και των δύο χωρών. Μετά την πρόσφατη εικοσαετή περίοδο ειρήνης κατά μήκος των συνόρων, το Πακιστάν άρχισε και πάλι τις επιθέσεις κατά του Κασμίρ. Ζητώ, λοιπόν, να επικεντρώσουμε την προσοχή μας και στην άλλη πλευρά. Φυσικά, δεν υποτιμώ το ζήτημα των τάφων το οποίο συζητάμε εδώ, παρότι ο αριθμός των θυμάτων είναι ενδεχομένως σημαντικά μικρότερος.
<SPEAKER ID="243" NAME="Jean Lambert">
συντάκτης. - (EN) Κύριε Πρόεδρε, χαιρετίζω την ευκαιρία που έχουμε να συζητήσουμε επ' αυτού του ιδιαίτερου ζητήματος, γιατί πολλοί από εμάς στο Σώμα προβληματιζόμαστε πολύ έντονα όταν, σε οποιοδήποτε μέρος του κόσμου, ανακαλύπτεται μεγάλος αριθμός τάφων οι οποίοι είναι προσβάσιμοι μόνο κατόπιν άδειας από τις δυνάμεις ασφαλείας.
<P>
Επομένως, αυτή η πρόταση ψηφίσματος -καθώς και η ακρόαση στην Υποεπιτροπή Ανθρωπίνων Δικαιωμάτων την ερχόμενη εβδομάδα- αποκτά ακόμη μεγαλύτερη σημασία λόγω της πολιτικής κατάστασης και της κατάστασης στον τομέα της ασφάλειας στην περιοχή. Όπως γνωρίζει πολύ καλά το Κοινοβούλιο, έχουμε και εμείς συζητήσει για τη γενική αυτή κατάσταση και στο παρελθόν, ίσως υπό όχι και τόσο διαφανείς συνθήκες.
<P>
Υπάρχει πράγματι ιστορικό εξαφανίσεων στην περιοχή. Γνωρίζουμε ότι ορισμένες εξ αυτών συνδέονται με δραστηριότητες των δυνάμεων ασφαλείας. Γνωρίζουμε ακόμη ότι πρόκειται για την πλέον στρατιωτικοποιημένη περιοχή στον κόσμο. Γνωρίζουμε επίσης ότι είναι μια περιοχή όπου γίνονται συλλήψεις και κρατήσεις χωρίς δίκη. Συνεπώς, αυτό επηρεάζει και την ερμηνεία που δίδουμε σε τέτοιου είδους ευρήματα, ενώ καθίσταται ακόμη πιο σημαντική η διεξαγωγή πραγματικά ανοικτών ερευνών με πλήρη διαφάνεια και πλήρη πρόσβαση στη διεθνή κοινότητα.
<P>
Ελπίζω ότι η Ευρωπαϊκή Ένωση, όπως ορίζεται στο ψήφισμα, θα παρέχει τη στήριξή της για την πραγματοποίηση υψηλής ποιότητας ειδικών εγκληματολογικών ερευνών, καθώς και οποιαδήποτε άλλη βοήθεια χρειάζεται για τις εν λόγω έρευνες, και αυτό γιατί είναι σημαντικό να κατανοήσουμε την κατάσταση στον μεγαλύτερο δυνατό βαθμό ώστε να αντιληφθούμε τι συμβαίνει εκεί. Στο ίδιο πλαίσιο -όπως ειπώθηκε και από άλλους- εντάσσεται και η προστασία των ακτιβιστών οι οποίοι μάχονται για τα ανθρώπινα δικαιώματα και επιχειρούν από μόνοι τους να ερευνήσουν το ζήτημα, όπως ο Pervez Imroz.
<P>
Όλοι θα συμφωνήσουμε, πιστεύω, ότι είναι καθήκον όλων των δημοκρατικά εκλεγμένων κυβερνήσεων να διεξαγάγουν πλήρεις έρευνες για όλα αυτά τα ευρήματα με πλήρη διαφάνεια και να προσπαθήσουν να εντοπίσουν σε ποιους ανήκουν τα λείψανα, αλλά και τους συγγενείς των θυμάτων, έτσι ώστε να κατανοήσουμε πλήρως την κατάσταση και να μην προβούμε σε διάφορες ερμηνείες οι οποίες θα είναι ενδεχομένως αναληθείς.
<P>
Θεωρώ ότι έχει απόλυτο δίκιο το Κοινοβούλιο να συζητά το εν λόγω ζήτημα, αλλά και να καλεί την Επιτροπή να συνδράμει, κυρίως με δεδομένα τα συνεχιζόμενα προβλήματα στην περιοχή, των οποίων γινόμαστε μάρτυρες αυτήν τη στιγμή.
<SPEAKER ID="244" NAME="Esko Seppänen">
συντάκτης. - (FI) Κύριε Πρόεδρε, θεωρώ μεν πολιτικώς ορθή την ερμηνεία σας σχετικά με τον Κανονισμό αλλά νομικώς εσφαλμένη και θα ήθελα να εξετάσουν το θέμα οι Πρόεδροι και η νομική υπηρεσία του Κοινοβουλίου· και αυτό, γιατί η εφαρμογή του εν λόγω άρθρου δεν επιτρέπει την ερμηνεία στην οποία προβήκατε σήμερα, αλλά απαιτεί ενδελεχέστερη μελέτη.
<P>
Όσον αφορά το προκείμενο ζήτημα, η Ινδία έχει χαρακτηριστεί το μεγαλύτερο δημοκρατικό κράτος του κόσμου. Είναι πράγματι μεγάλη όσον αφορά τον πληθυσμό της, όμως το αν μια χώρα είναι όντως δημοκρατική εξαρτάται και από την κατάσταση των ανθρωπίνων δικαιωμάτων που επικρατεί εκεί. Τα μέτρα τα οποία εικάζεται ότι έλαβαν οι κυβερνητικές δυνάμεις ασφαλείας κατά των ακτιβιστών των ανθρωπίνων δικαιωμάτων στο Jammu και το Κασμίρ υποδηλώνουν ότι στην Ινδία δεν γίνονται σεβαστές όλες οι αρχές του κράτους δικαίου, παρά το γεγονός ότι η κυβέρνηση της χώρας έχει δηλώσει σαφώς ότι δεν επιτρέπει παραβιάσεις των ανθρωπίνων δικαιωμάτων.
<P>
Θεωρούμε ότι η δράση της ινδικής κυβέρνησης παρουσιάζει έλλειμμα αξιοπιστίας και ρωτούμε πού έχουν εξαφανιστεί χιλιάδες άνθρωποι και σε ποιους ανήκουν τα λείψανα τα οποία ανακαλύφθηκαν στους κοινούς τάφους. Καταδικάζουμε τις βίαιες εξαφανίσεις, τα βασανιστήρια, τους βιασμούς και άλλες παραβιάσεις των ανθρωπίνων δικαιωμάτων. Το γεγονός ότι υποπτευόμαστε την ινδική κυβέρνηση για ανάμειξη σε όλα αυτά είναι εξαιρετικά σοβαρό θέμα. Ως εκ τούτου, εμείς στο Ευρωπαϊκό Κοινοβούλιο ζητούμε να διεξαχθεί ανεξάρτητη έρευνα από την ινδική κυβέρνηση, ώστε να εντοπιστεί η προέλευση των κοινών τάφων, καθώς και οι ταυτότητες των δολοφόνων και των θυμάτων τους.
<P>
Το θέμα δεν είναι ασήμαντο, αν λάβουμε υπόψη τον χαρακτήρα της περιοχής του Κασμίρ. Υφίσταται ο κίνδυνος το γειτονικό κράτος του Πακιστάν να λάβει μέρος σε οποιαδήποτε νέα σύγκρουση, περίπτωση στην οποία τα εν λόγω περιστατικά ενδέχεται να λειτουργήσουν ως θρυαλλίδα του εθνικισμού σε αυτήν την εκρηκτική περιοχή. Πρέπει να στηρίξουμε το κοινό ψήφισμα υπέρ της διεξαγωγής ενδελεχούς έρευνας για τα περιστατικά αυτά τα οποία έλαβαν χώρα στο Jammu και το Κασμίρ.
<SPEAKER ID="245" NAME="Bernd Posselt">
συντάκτης. - (DE) Κύριε Πρόεδρε, πολλές φορές έχουμε συζητήσει εδώ το θέμα της σύγκρουσης στο Κασμίρ, και οφείλω να προσθέσω ότι υπήρξε μια περίοδος ελπίδας και προσέγγισης ανάμεσα στο Πακιστάν και την Ινδία. Εκφράστηκαν τότε ελπίδες ότι η κατάσταση θα αποκλιμακωνόταν. Δυστυχώς, η εγχώρια πολιτική κρίση και στις δύο χώρες προκάλεσε εκ νέου επιδείνωση και εμείς, στο Ευρωπαϊκό Κοινοβούλιο, εργαζόμαστε πολύ σκληρά προκειμένου να υπάρξει και πάλι κινητικότητα στο θέμα.
<P>
Ευχαριστώ πολύ τον κ. Gahler, ο οποίος, ως επικεφαλής της αποστολής εκλογικών παρατηρητών στο Πακιστάν, εργάστηκε πολύ σκληρά για τη δημοκρατία εκεί, για να διασφαλίσει ότι οι επαφές μας με την Ινδία θα υπηρετήσουν τον ίδιο στόχο, καθώς και ότι υποστηρίζουμε την οικοδόμηση εμπιστοσύνης.
<P>
Μπορεί κάποιος να διερωτηθεί γιατί συζητάμε το θέμα των κοινών τάφων, αφού κάτι τέτοιο δεν θα φέρει τους νεκρούς πίσω στη ζωή, ενώ ενδέχεται να επιδεινώσει το κλίμα ανάμεσα στις δύο χώρες. Το συζητάμε γιατί η πραγματική ειρήνη μπορεί να επιτευχθεί μόνο εφόσον απονεμηθεί δικαιοσύνη για τα θύματα - και υπάρχουν θύματα όχι μόνο με πακιστανικό ή μόνο ινδικό διαβατήριο. Θύματα υπάρχουν και από τις δύο πλευρές, με μεγαλύτερο θύμα τον λαό του Κασμίρ. Για τον λόγο αυτόν, πρέπει να διεξαγάγουμε έρευνες για τους κοινούς τάφους και να προσδιορίσουμε πού βρίσκονται οι πολυάριθμοι εξαφανισθέντες, για τους οποίους θρηνούν οι οικογένειές τους. Μόνο τότε μπορεί να εδραιωθεί η εμπιστοσύνη η οποία είναι τόσο απαραίτητη για μια πραγματικά ειρηνική λύση, της οποίας ο λαός θεωρεί ότι αποτελεί μέρος.
<P>
Το Κασμίρ ανήκει πρώτα και κύρια στον ίδιο το λαό του. Πρέπει, λοιπόν, να ταχθούμε υπέρ μιας λύσης η οποία θα ανακουφίσει επιτέλους τους πολίτες του Κασμίρ, θα καθιερώσει την πολιτική ελευθερία και θα προσφέρει μια εύλογη συμβιβαστική λύση, δεδομένου ότι πρόκειται για μία από τις πλέον μακροχρόνιες συγκρούσεις. Μαίνεται από τον Δεύτερο Παγκόσμιο Πόλεμο και είναι σκανδαλώδες το γεγονός ότι κανείς δεν έχει καταφέρει ακόμη να θέσει το πρόβλημα υπό έλεγχο.
<P>
Στηρίζουμε, ως εκ τούτου, όλες τις προσπάθειες που καταβάλλονται ώστε να διεξαχθούν αυτές οι έρευνες και να προσφέρουμε στα θύματα την αξιοπρέπεια και τη δικαιοσύνη που αξίζουν.
<SPEAKER ID="246" NAME="Neena Gill">
εξ ονόματος της Ομάδας PSE. - (EN) Κύριε Πρόεδρε, καθαρά για τυπικούς λόγους, δεν είμαι εκ των συντακτών αυτού του ψηφίσματος. Δεν γνωρίζω ποιος συμπεριέλαβε το όνομά μου γιατί εγώ δεν το έχω υπογράψει.
<P>
Θέλω απλώς να πω ότι εκπλήσσομαι πραγματικά που βλέπω αυτό το θέμα μεταξύ των επειγόντων θεμάτων, αφού δεν το έχουμε συζητήσει δεόντως ούτε στην Υποεπιτροπή Ανθρωπίνων Δικαιωμάτων ούτε, εν προκειμένω, σε καμία άλλη υποεπιτροπή ή αντιπροσωπεία του Κοινοβουλίου. Το θέμα δεν είναι καινούριο και έχει ερευνηθεί εκτεταμένα από τα μέσα ενημέρωσης στην Ινδία. Έχει τεθεί κατ' επανάληψη. Θα ήταν δέον να έχει προηγηθεί αυτή η συζήτηση. Γι' αυτό, η Σοσιαλιστική Ομάδα τάχθηκε κατά του να τεθεί το εν λόγω θέμα μεταξύ των επειγόντων θεμάτων τώρα, γιατί θεωρούμε ότι έπρεπε να έχει ήδη συζητηθεί δεόντως στο πλαίσιο της επιτροπής.
<P>
Το όλο ζήτημα του επείγοντος βασίζεται σε αναφορές από μία μόνο ΜΚΟ. Δεν αρνούμαι ότι αυτά συμβαίνουν, αλλά επικοινώνησα με την Επιτροπή, η οποία αμφισβητεί ορισμένα στοιχεία σε αυτήν την αναφορά. Ρωτώ, λοιπόν, πώς επηρεάζει πραγματικά την αξιοπιστία του Κοινοβουλίου το γεγονός ότι κατατάσσει ένα θέμα στα επείγοντα προτού καν το διερευνήσει σωστά.
<P>
Ως πρόεδρος της αντιπροσωπείας του Ευρωπαϊκού Κοινοβουλίου για τις σχέσεις με την Ινδία, θα ήθελα προσωπικά να έχουμε την ευκαιρία να μελετήσουμε το περιεχόμενο αυτής της αναφοράς και να εξετάσουμε με πόσες περιπτώσεις έχουμε να κάνουμε, καθώς και την έκβαση της σύγκρουσης στην περιοχή, όπου έχουν χάσει τη ζωή τους ήδη περίπου 4 500 στρατιώτες και 13 000 άμαχοι. Οι τάφοι για τους οποίους συζητάμε βρίσκονται στη γραμμή ελέγχου.
<P>
Το κείμενο του εν λόγω ψηφίσματος αγνοεί το γεγονός ότι το θέμα ερευνάται ήδη εδώ και πέντε χρόνια, μετά τις εκλογές του 2002. Πληροφορήθηκα ότι ΜΚΟ είχαν πρόσβαση στην περιοχή και κλήθηκαν να καταθέσουν τα ονόματα των εξαφανισθέντων, ώστε να βοηθήσουν τις αρχές να αναγνωρίσουν τους τάφους. Ουδείς αρνείται ότι οι δυνάμεις ασφαλείας έχουν εμπλακεί στις εξαφανίσεις. Αυτό που δεν συμπεριλαμβάνεται στο ψήφισμα είναι ότι οι αρχές έχουν διεξαγάγει σχετικές έρευνες. Προσωπικά καλώ το Σώμα να μην ψηφίσει επί αυτού του ψηφίσματος.
<SPEAKER ID="247" NAME="Tunne Kelam">
εξ ονόματος της Ομάδας PPE-DE. - (EN) Κύριε Πρόεδρε, δεν μπορώ παρά να συμμεριστώ και εγώ τις ανησυχίες σχετικά με την ανακάλυψη εκατοντάδων τάφων στο Jammu και το Κασμίρ από το 2006, όμως ανησυχώ ιδιαίτερα για την ένοπλη επίθεση μόλις πριν από 11 ημέρες στο Srinagar κατά του Pervez Imroz, υψηλού κύρους δικηγόρου ο οποίος απασχολείται σε υποθέσεις ανθρωπίνων δικαιωμάτων, καθώς και για τις συνεχιζόμενες παρενοχλήσεις που υφίστανται πολλοί ακτιβιστές των ανθρωπίνων δικαιωμάτων. Ως εκ τούτου, θεωρώ δέον να απευθύνουμε έκκληση στην κυβέρνηση της Ινδίας να προχωρήσει στη διεξαγωγή ανεξάρτητων ερευνών για τους εν λόγω τάφους και, ως πρώτο βήμα, να φροντίσει για την ασφάλεια των σημείων όπου βρίσκονται οι τάφοι, προκειμένου να διαφυλαχθούν τα στοιχεία.
<P>
Καλούμε επίσης την Ευρωπαϊκή Επιτροπή να προσφέρει οικονομική και τεχνική βοήθεια στην κυβέρνηση της Ινδίας στο πλαίσιο του Μηχανισμού Σταθερότητας, προκειμένου να διεξαχθούν αυτές οι έρευνες και να ληφθούν ενδεχομένως περαιτέρω μέτρα για την επίλυση της σύγκρουσης στο Κασμίρ.
<SPEAKER ID="248" NAME="Sarah Ludford">
εξ ονόματος της Ομάδας ALDE. - (EN) Κύριε Πρόεδρε, νομίζω ότι πρέπει να είμαστε σαφείς ως προς το τι δεν είναι αυτή η πρόταση ψηφίσματος: δεν είναι επανάληψη της περσινής αμφιλεγόμενης έκθεσης· στόχος δεν είναι να βρεθεί πολιτική λύση για την εδαφική διαμάχη και τη σύγκρουση σχετικά με το Κασμίρ. Δεν έχει καμία σχέση με κάτι τέτοιο. Επικεντρώνεται απλώς σε ανθρωπιστικά θέματα, απευθύνοντας έκκληση για τη διεξαγωγή ανεξάρτητων και αμερόληπτων ερευνών, καθώς και για λογοδοσία όσον αφορά τις εικαζόμενες εξαφανίσεις.
<P>
Θα μπορούσαμε να χειριστούμε την υπόθεση ποικιλοτρόπως. Είναι γεγονός ότι η ανακάλυψη αυτών των τάφων χωρίς στοιχεία έλαβε χώρα το 2006. Δύο στοιχεία, όμως, μας οδήγησαν στο να ζητήσουμε να τεθεί το θέμα ως επείγον. Το ένα ήταν η έκθεση της 29ης Μαρτίου που εξέδωσε η Ένωση Γονέων Εξαφανισθέντων Ατόμων (ΕΓΕΑ) και το δεύτερο ήταν η επίθεση στις 30 Ιουνίου από άγνωστους δράστες εναντίον του Pervez Imroz, βραβευμένου δικηγόρου απασχολούμενου με υποθέσεις ανθρωπίνων δικαιωμάτων και ιδρυτή της ΕΓΕΑ. Πιστεύω ότι αυτό δικαιολογεί το επείγον του θέματος.
<P>
Εν μέρει τουλάχιστον σκοπός του παρόντος ψηφίσματος είναι η Ευρωπαϊκή Ένωση να αναλάβει δράση σε κάποιο βαθμό, όπως εννοείται κυρίως στην παράγραφο 2, όπου καλείται η Επιτροπή να προσφέρει οικονομική και τεχνική βοήθεια στην κυβέρνηση της Ινδίας. Καλούνται επίσης τα κράτη μέλη της ΕΕ να θίξουν το θέμα στον διάλογο για τα ανθρώπινα δικαιώματα ο οποίος θα διεξαχθεί με την κυβέρνηση της Ινδίας το δεύτερο εξάμηνο του τρέχοντος έτους. Επομένως, στόχος είναι να επιτευχθεί η πραγματοποίηση ανεξάρτητων ερευνών και, κυρίως, να ανατεθεί η υπόθεση σε εισαγγελική αρχή. Το θεωρώ δικαιολογημένο και πιστεύω ότι διαθέτει συγκεκριμένο και σαφώς οριοθετημένο προσανατολισμό χωρίς γενικόλογες αναφορές στο ζήτημα του Κασμίρ συνολικά.
<SPEAKER ID="249" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, το ψήφισμα αναφέρεται σε γεγονότα τα οποία αφορούν την έκβαση της σύγκρουσης για το Κασμίρ ανάμεσα στο Πακιστάν και την Ινδία τα τελευταία 50 χρόνια. " σύγκρουση αυτή υπήρξε αιτία πολλών πολεμικών αναμετρήσεων. Μόνο η Κίνα έχει επωφεληθεί από αυτές. Υπήρξε επίσης και έμμεση ανάμειξη της Ρωσίας και των "νωμένων Πολιτειών στη σύγκρουση, ενώ οι αραβικές χώρες και η Κίνα την έχουν χρηματοδοτήσει. Ο Ο"Ε διαδραμάτισε θετικό ρόλο στη διευθέτηση της σύγκρουσης. Ωστόσο, η σύγκρουση εξακολουθεί να μαίνεται, ενώ οι επιθέσεις των φονταμενταλιστών εξακολουθούν να ανεβάζουν τον φόρο αίματος. Αυτό είναι το πιο σοβαρό πρόβλημα που αντιμετωπίζουν οι κάτοικοι του Κασμίρ. Τα θύματα από την πλευρά της Ινδίας τυγχάνουν ταφής, ενώ από την πλευρά του Πακιστάν, σε πολλές περιπτώσεις, καθίστανται αντικείμενα εκδίκησης. Τον κύριο ρόλο για την επίλυση της σύγκρουσης και την αξιολόγηση των γεγονότων θα έπρεπε να τον αναλάβει ο Ο"Ε και όχι εμείς. Αισθανόμαστε την ηθική υποχρέωση, στον βαθμό που δεν αναλαμβάνει δράση η δημοκρατικά εκλεγμένη κυβέρνηση της Ινδίας, να προσφέρουμε βοήθεια και σταθερότητα για την κατάσταση στο Κασμίρ και για την ηθική αποτίμηση όσων διαπράχθηκαν κατά τη σύγκρουση. Θεωρώ τη συζήτηση σχετικά με το εν λόγω ζήτημα περισσότερο ως πολιτική διαδήλωση παρά ως ρεαλιστική πράξη. Δεν υποστηρίζω το ψήφισμα.
<SPEAKER ID="250" NAME="Laima Liucija Andrikien" AFFILIATION="PPE-DE">
(LT) Έχουμε πλήρη επίγνωση του γεγονότος ότι η ένοπλη σύγκρουση στο Jammu και το Κασμίρ συνεχίζεται εδώ και δεκαετίες. Εντούτοις, σήμερα το πιο σημαντικό είναι ότι, παρά τη δέσμευση της κυβέρνησης της Ινδίας να μην ανεχθεί παραβιάσεις των ανθρωπίνων δικαιωμάτων στο Jammu και το Κασμίρ, η διεθνής κοινότητα εξακολουθεί να λαμβάνει πληροφορίες σχετικά με παραβιάσεις των ανθρωπίνων δικαιωμάτων, με πλέον πρόσφατη την ανακάλυψη μεγάλου αριθμού τάφων χωρίς στοιχεία οι οποίοι περιέχουν εκατοντάδες ανθρώπινα λείψανα αγνώστων στοιχείων. Θέλουμε να μάθουμε και πρέπει να μάθουμε ποιοι ήταν αυτοί οι άνθρωποι, ποιας βίαιης πράξης υπήρξαν θύματα και ποια εγκλήματα εικάζεται ότι διέπραξαν.
<P>
Δεν καταδικάζουμε μόνο τις εξωδικαστικές εκτελέσεις και εξαφανίσεις, αλλά επιμένουμε η κυβέρνηση της Ινδίας να διεξαγάγει πλήρεις και ανεξάρτητες έρευνες για τους κοινούς τάφους και να εξασφαλίσει την προστασία τους προκειμένου να διαφυλαχθούν τα στοιχεία. Πιστεύω πράγματι ότι η Ευρωπαϊκή Ένωση θα εξεύρει τρόπους να προσφέρει οικονομική και τεχνική βοήθεια στην ινδική κυβέρνηση, προκειμένου να διευκολύνει τη διεξαγωγή των ερευνών.
<SPEAKER ID="251" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, θέλω και πάλι να πάρω τον λόγο γιατί, ως εκ των συντακτών αυτού του ψηφίσματος, αισθάνομαι υποχρεωμένος να απαντήσω σε αυτά που δήλωσε η κ. Gill. Είναι εξαιρετικά σπάνια η περίπτωση τα θέματα επείγοντος χαρακτήρα τα οποία συζητάμε το απόγευμα της Πέμπτης να υποβάλλονται ενώπιον επιτροπής προτού καταλήξουν εδώ, αλλιώς δεν θα ήταν επείγοντα. Το συγκεκριμένο εντάσσεται στα επείγοντα γιατί ανακαλύφθηκαν πρόσφατα κοινοί τάφοι και πρέπει να διευθετήσουμε το πρόβλημα.
<P>
Δεύτερον, αν η Σοσιαλιστική Ομάδα επιθυμεί να έχει την πλειοψηφία στην ψηφοφορία, τότε ενδεχομένως η Ομάδα της κ. Gill θα έπρεπε να διασφαλίσει ότι οι βουλευτές της δεν θα αποχωρούν πριν από το πέρας της περιόδου συνόδου για να επιστρέψουν νωρίτερα στα σπίτια τους - ενώ εμείς πρέπει να μείνουμε εδώ, να συζητήσουμε και να ψηφίσουμε. Λέω, λοιπόν, στην κ. Gill: ασχοληθείτε πρώτα με τους δικούς σας βουλευτές, γιατί εσείς διαμαρτύρεστε γι' αυτό, και μετά μιλήστε για τους βουλευτές των άλλων Ομάδων.
<SPEAKER ID="252" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, οι κοινοί τάφοι και οι μαζικές ταφές χιλιάδων ανθρώπων στις περιοχές του Jammu και του Κασμίρ μάς προκαλούν ανατριχίλα. Σε εμάς, τους Ευρωπαίους, μας θυμίζουν τα εγκλήματα των Γερμανών και των Σοβιετικών, καθώς και τις σκοτεινές πλευρές του φασισμού και του σταλινισμού. Αναβιώνουν μνήμες από τα στρατόπεδα συγκέντρωσης του Χίτλερ και τις δολοφονίες των πολωνών αξιωματικών από τους Σοβιετικούς στο Katyń. Υπό το πρίσμα των παλαιών αλλά και των πιο πρόσφατων εμπειριών μας, πρέπει να καταβάλουμε κάθε δυνατή προσπάθεια για να θέσουμε τέρμα στη γενοκτονία και στις περιπτώσεις όπου αυτή έχει ήδη συμβεί θα πρέπει να τιμήσουμε τη μνήμη των θυμάτων και να δώσουμε στις οικογένειές τους το δικαίωμα πρόσβασης στους τάφους των προγόνων τους, καθώς και αποζημίωση. " κατάσταση στο Κασμίρ επιτάσσει να παρασχεθεί η απαραίτητη οικονομική και τεχνική βοήθεια στην κυβέρνηση της Ινδίας, αλλά και να ενισχυθεί η ανταπόκριση του Ο"Ε, ώστε η κατάσταση σε αυτήν την περιοχή του πλανήτη να επανέλθει στο φυσιολογικό.
<SPEAKER ID="253" NAME="Kathy Sinnott" AFFILIATION="IND/DEM">
(EN) Κύριε Πρόεδρε, όταν ανακαλύπτονται κοινοί τάφοι, οπουδήποτε και αν βρίσκονται, αποτελεί επιτακτική ανάγκη να εντοπίζουμε τις ταυτότητες των θυμάτων, πώς και γιατί δολοφονήθηκαν, ποιος διενεργεί έρευνες και ποιος τίθεται υπό έρευνα. Αντί να λειτουργεί εμπρηστικά κάτι τέτοιο, αποκαθιστά την αλήθεια και τιμά την ανθρώπινη υπόσταση των θυμάτων· αυτό είναι το σημείο εκκίνησης για την αποκατάσταση της αλήθειας η οποία χαρίζει σε όλους μας την ελευθερία.
<SPEAKER ID="254" NAME="Olli Rehn">
Μέλος της Επιτροπής. - (EN) Κύριε Πρόεδρε, η Επιτροπή γνωρίζει, και έχει διαβάσει σχετικές αναφορές, για τους κοινούς τάφους στο τμήμα του υπό ινδική διοίκηση Κασμίρ· παρακολουθούμε εκ του σύνεγγυς τις αιτήσεις των ΜΚΟ προς την κυβέρνηση της Ινδίας για να ξεκινήσουν επείγουσες, αμερόληπτες και ανεξάρτητες έρευνες επί του θέματος. Εν τω μεταξύ, οι ινδικές αρχές και η κυβέρνηση σε κεντρικό επίπεδο εξακολουθούν να σιωπούν σχετικά με αυτές τις αναφορές.
<P>
Έχουμε λάβει επίσης πληροφορίες ότι ο δικηγόρος Pervez Imroz και ένας ακόμη ακτιβιστής από ΜΚΟ, οι οποίοι διερευνούσαν τις κατηγορίες περί παραβίασης των ανθρωπίνων δικαιωμάτων στο Κασμίρ, έπεσαν θύματα εκφοβισμού και παρενόχλησης στις 20 και 21 Ιουνίου.
<P>
" αντιπροσωπεία της Επιτροπής στο Νέο Δελχί διερευνά περαιτέρω το εν λόγω ζήτημα σε στενή συνεργασία με τη γαλλική Προεδρία και τις πρεσβείες των κρατών μελών στην ινδική πρωτεύουσα. " Προεδρία ήλθε σε επαφή με τον Επίτροπο στο τμήμα του υπό ινδική διοίκηση Κασμίρ στο Νέο Δελχί και εξέφρασε τις ανησυχίες της ΕΕ σχετικά με την κατάσταση. Εφόσον είναι ακριβείς, τέτοιου είδους αναφορές συνιστούν εξαιρετικά ανησυχητική εξέλιξη σε ό,τι αφορά τον σεβασμό των δημοκρατικών αρχών και του κράτους δικαίου, και έρχονται σε αντίθεση με ορισμένες θετικές εξελίξεις στο υπό ινδική διοίκηση Κασμίρ, όπως είναι ο σύνθετος διάλογος, ο οποίος συνεχίζεται.
<SPEAKER ID="255" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τις συζητήσεις, εκτός αν, όπως προείπα, υποβληθεί αίτηση και διαπιστωθεί η έλλειψη απαρτίας.

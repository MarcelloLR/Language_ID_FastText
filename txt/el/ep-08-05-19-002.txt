<CHAPTER ID="002">
Δήλωση του Προέδρου
<SPEAKER ID="006" NAME="Πρόεδρος">
Κυρίες και κύριοι, την περασμένη εβδομάδα, Τετάρτη 14 Μαΐου 2008, η τρομοκρατική οργάνωση ΕΤΑ πραγματοποίησε νέα επίθεση στην Ισπανία. Ένας αξιωματικός της ισπανικής πολιτοφυλακής, ο Juan Manuel Piñuel Villalón, σκοτώθηκε από βόμβα που εξερράγη σε παγιδευμένο αυτοκίνητο μπροστά από τις εγκαταστάσεις της αστυνομίας στο Legutiano, στην επαρχία Álava. Το Ευρωπαϊκό Κοινοβούλιο καταδικάζει σθεναρά αυτή την απαράδεκτη δολοφονία, η οποία είχε ως αποτέλεσμα τον τραυματισμό και άλλων αστυνομικών.
<P>
Εξ ονόματος ολόκληρου του Ευρωπαϊκού Κοινοβουλίου, θα ήθελα να εκφράσω τη βαθειά λύπη και τα ειλικρινή συλλυπητήριά μας στην οικογένεια του θύματος. Επιθυμώ επίσης να εκφράσω την αλληλεγγύη μας προς τον ισπανικό λαό και τις δημόσιες αρχές, τα δημοκρατικά θεσμικά όργανα και τις δυνάμεις ασφαλείας της χώρας.
<P>
Ας τηρήσουμε τώρα ενός λεπτού σιγή εις μνήμην του δολοφονηθέντος αξιωματικού της αστυνομίας.
<P>
(Το Σώμα, όρθιο, τηρεί ενός λεπτού σιγή)

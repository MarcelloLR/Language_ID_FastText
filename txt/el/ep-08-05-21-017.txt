<CHAPTER ID="017">
REACH (Σχέδιο κανονισμού σχετικά με τη θέσπιση μεθόδων δοκιμών) (συζήτηση) 
<SPEAKER ID="459" NAME="Πρόεδρος">
H ημερήσια διάταξη προβλέπει τη συζήτηση σχετικά με την προφορική ερώτηση (Ο-055/2008) του κ. Sacconi, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προς την Επιτροπή: Σχέδιο κανονισμού REACH σχετικά με τη θέσπιση μεθόδων δοκιμών (B6-0158/2008).
<SPEAKER ID="460" NAME="Guido Sacconi">
συντάκτης. - (IT) Κύριε Πρόεδρε, κυρίες και κύριοι συνάδελφοι, κύριε Επίτροπε, γνωρίζουμε καλά πως, εντός ολίγων ημερών, δέκα για την ακρίβεια, θα ξεκινήσει η φάση υλοποίησης του REACH. Πρόκειται για την φάση της προκαταχώρησης των ουσιών. Ενόψει αυτής της, θα λέγαμε, ιερής στιγμής, όπως ξέρετε, ενοχληθήκαμε από τον ορισμό της δοκιμής που διατυπώνεται στον κανονισμό εφαρμογής του REACH. Αυτό συνέβη διότι ένας από τους σκοπούς του REACH, τον οποίο δύσκολα εξασφαλίσαμε κατά τη διάρκεια της νομοθετικής διαδικασίας και των διοργανικών διαπραγματεύσεων, ήταν ακριβώς η προώθηση εναλλακτικών μεθόδων δοκιμών σε ζώα.
<P>
Όταν διαπιστώσαμε ότι το σχέδιο του κανονισμού εφαρμογής δεν περιελάμβανε μια σειρά δοκιμών επιστημονικά επικυρωμένων από το ECVAM (Ευρωπαϊκό Κέντρο για την Έγκριση Εναλλακτικών Μεθόδων) διότι, πρώτον, δεν έχουν ακόμα λάβει έγκριση για ρυθμιστικούς σκοπούς, και δεύτερον, κάποιες από αυτές, οι τρεις από τις πέντε, επεστράφησαν για επικύρωση από τον ΟΟΣΑ, επαναλαμβάνω, ενοχληθήκαμε αρκετά. Είναι σωστό να προχωρήσει το REACH έτσι όπως έχει προγραμματιστεί, αλλά είναι επίσης σωστό να γίνει μια σωστή αρχή από την άποψη της συμμόρφωσης με το πνεύμα και τον σκοπό αυτού του πλέον σημαντικού κανονισμού.
<P>
Στο μεταξύ, όπως γνωρίζετε, έχουν γίνει συζητήσεις μεταξύ μας και στις 5 Μαΐου το Κοινοβούλιο έλαβε μία επιστολή, υπογεγραμμένη από τον Επίτροπο Δήμα εξ ονόματος σας και εξ ονόματος του Επιτρόπου Έρευνας, η οποία έδωσε ενδιαφέρουσες και δεσμευτικές απαντήσεις στις ερωτήσεις μας και στην θεωρητική μας αντίθεση σε αυτόν τον κανονισμό. Πρέπει να παραδεχτούμε πως εξετάζεται ένας αξιόπιστος τρόπος επιτάχυνσης, εξορθολογισμού και όπου κρίνεται απαραίτητο, ενίσχυσης της διαφάνειας αυτών των διαδικασιών για την επικύρωση εναλλακτικών μεθόδων.
<P>
" συζήτησή μας σήμερα το απόγευμα θα γίνει λίγο πιο επίσημη. Είμαι βέβαιος πως θα επιβεβαιώσετε αυτές τις δεσμεύσεις και συνεπώς θα μας δώσετε τη δυνατότητα να εγκρίνουμε αύριο το ψήφισμά μας, με τις τροποποιήσεις που έγιναν στο μεταξύ. Κάνοντας αυτό, υπό το φως της δέσμευσης την οποία σας ζητώ να επιβεβαιώσετε, δεν θα υπάρχει καμία αντίθεση στον κανονισμό. Εν αντιθέσει, θα δοθεί προσοχή σε αυτές τις δεσμεύσεις, αλλά θα συνεχίσουμε να ζητάμε τόσο την επείγουσα επιβεβαίωση αυτών των δεσμεύσεων όσο και την τροποποίηση του κανονισμού το συντομότερο δυνατόν, έτσι ώστε με την πρώτη ευκαιρία, να συμπεριληφθούν οι εναλλακτικές δοκιμές οι οποίες στο μεταξύ θα έχουν επικυρωθεί πλήρως.
<P>
Σας ευχαριστώ, νομίζω πως έχω ολοκληρώσει πριν τελειώσει ο χρόνος μου, κάτι που μας επιτρέπει να προχωρήσουμε πιο γρήγορα στο έργο μας.
<SPEAKER ID="461" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι συνάδελφοι, ο κ. Sacconi με έφερε ελαφρώς σε δύσκολη θέση. Όπως γνωρίζετε, κύριε Sacconi, αυτά στα οποία ασκήσατε κριτική δεν ανήκουν μόνο στο δικό μου χαρτοφυλάκιο, εφόσον μοιράζομαι τη συνολική ευθύνη για το σχέδιο REACH με τον κ. Δήμα. Για τον λόγο αυτό, σκέφτηκα πως έπρεπε να παρευρίσκομαι εδώ σήμερα το απόγευμα και να επιβεβαιώσω τα ακριβή σημεία τα οποία θίξατε.
<P>
" Επιτροπή θα παράσχει τις απαραίτητες διαδικαστικές διευκρινήσεις, -και τονίζω τη λέξη "απαραίτητες" και σας είμαι εξαιρετικά ευγνώμων που μας επισημάνατε αυτά τα προβλήματα και τα ζητήματα καθώς και για την προσωπική και σημαντική σας συνεισφορά που μας βοήθησε να επιλύσουμε αυτά τα προβλήματα.
<P>
Τι θα κάνουμε λοιπόν; Οι εσωτερικές διαδικασίες της Επιτροπής για την έγκριση και τη ρυθμιστική αποδοχή των νέων εναλλακτικών μεθόδων δοκιμών θα βελτιστοποιηθούν σημαντικά και θα επιταχυνθούν. Για το σκοπό αυτό, η Επιτροπή θα ξεκινήσει παρουσιάζοντας μια προκαταρκτική ανάλυση της ρυθμιστικής σχέσης, η οποία θα μας βοηθήσει να επικεντρώσουμε τη διαδικασία επιστημονικής έγκρισης σε αυτές τις μεθόδους δοκιμών που είναι οι πλέον κατάλληλες για να αποτελέσουν τη βάση μιας συνακόλουθης ρυθμιστικής αποδοχής.
<P>
Δεύτερον, πρέπει να περιορίσουμε τα βήματα της διαδικασίας και να εισάγουμε σαφή χρονικά όρια ώστε να απλοποιηθεί και να επιταχυνθεί η παρούσα διαδικασία. Αυτό ισχύει ειδικά για το έργο των γνωμοδοτικών επιτροπών και για τη διαβούλευση με τα κράτη μέλη.
<P>
Τρίτον, όλες οι σημαντικές διαδικαστικές αποφάσεις που θα λάβει η Επιτροπή θα ληφθούν από τους ίδιους τους Γενικούς Διευθυντές.
<P>
Τέταρτον, θα διασφαλίσουμε ότι οι νέες διαδικασίες είναι περισσότερο διαφανείς. " ιστοθέση που θα δημιουργηθεί από το Κοινό Κέντρο Ερευνών θα παρέχει συνεχώς πληροφορίες σχετικά με την κατάσταση των προτεινόμενων εναλλακτικών μεθόδων. Οι αποφάσεις απόρριψης, με άλλα λόγια οι αποφάσεις που θα διακόψουν την ανάλυση μιας συγκεκριμένης μεθόδου δοκιμής, θα εξηγούνται στην ιστοθέση. Έτσι ο καθένας θα έχει τη δυνατότητα να παρακολουθήσει την πρόοδο καθεμίας μεθόδου λεπτομερώς.
<P>
" Επιτροπή θα εγκρίνει επίσης μέτρα για τη βελτίωση των θεσμών που εμπλέκονται στη διαδικασία έγκρισης και ρυθμιστικής αποδοχής. Πρώτα απ' όλα αυτό σημαίνει βελτίωση της συμμετοχής και της αλληλεπίδρασης οργανισμών όπως ο Ευρωπαϊκός Οργανισμός Χημικών Προϊόντων και ο Ευρωπαϊκός Οργανισμός Φαρμάκων τους οποίους σήμερα προσπαθούμε να συνδέσουμε σε ένα δίκτυο.
<P>
Επιπλέον, μπορεί να βελτιωθεί από πολλές απόψεις η συνεργασία με τον ΟΟΣΑ, και αυτό θα πρέπει να κάνουμε. Αυτό περιλαμβάνει όχι μόνο την απόσπαση του προσωπικού που θα εργαστεί στο Πρόγραμμα Κατευθυντήριων Οδηγιών για τις Δοκιμές (TGP) του ΟΟΣΑ αλλά και την παροχή κονδυλίων για τη γραμματεία του TGP.
<P>
" σημαντικότερη προτεραιότητα είναι, και θα παραμείνει, η ρυθμιστική αποδοχή των εναλλακτικών μεθόδων δοκιμών. Ταυτόχρονα, πρέπει να παρακολουθούμε την πρόοδο εντός του πλαισίου του ΟΟΣΑ λαμβάνοντας υπόψη τη διεξαγωγή της διαδικασίας της ρυθμιστικής αποδοχής εντός της Κοινότητας με υπερβολικές καθυστερήσεις σε διεθνές επίπεδο.
<P>
Κύριε Sacconi, γνωρίζετε από το κοινό μας έργο για το REACH πόσο μεγάλη σημασία αποδίδω εγώ προσωπικά στην ταχεία πρόοδο των εναλλακτικών μεθόδων. Πράγματι, συμφωνήσαμε ότι η πλέον προηγμένη νομοθεσία σχετικά με τις χημικές ουσίες παγκοσμίως την οποία εγκρίναμε στον κανονισμό REACH δεν θα πρέπει να οδηγήσει σε απότομη αύξηση του αριθμού των ζώων που χρησιμοποιούνται για πειράματα. Συνεπώς, μπορείτε να υπολογίζετε στην προσωπική μου δέσμευση γι' αυτό το θέμα.
<SPEAKER ID="462" NAME="Thomas Ulmer" LANGUAGE="DE">
Κύριε Πρόεδρε, κύριε Επίτροπε, κύριε Sacconi, κυρίες και κύριοι συνάδελφοι, η Ομάδα μου στηρίζει την πρόταση ψηφίσματος. Ταυτόχρονα, θα ήθελα να ευχαριστήσω τον κ. Sacconi για το έργο του. Το REACH, όπως μόλις αναφέρατε, σκοπεύει να καταστεί η καλύτερη, η δυναμικότερη και η πιο προηγμένη νομοθεσία για τις χημικές ουσίες, και έτσι ακριβώς την αντιμετωπίζουμε κατά τη διαδικασία της Λισαβόνας. Γι' αυτό το λόγο είναι επίσης σημαντικό να προχωρήσει τώρα η εφαρμογή με τον ίδιο δυναμισμό και με τον ίδιο ρυθμό. Μπορούμε επίσης να βοηθήσουμε στη μείωση της γραφειοκρατίας βελτιστοποιώντας τις δομές και επιταχύνοντας τις διαδικασίες. Όλες οι ομάδες επιθυμούν τα πειράματα σε ζώα να εξακολουθήσουν να αποτελούν την έσχατη λύση και να μειωθεί σημαντικά ο αριθμός των πειραματόζωων.
<P>
Τα σπονδυλωτά και τα πρωτεύοντα θηλαστικά απολαμβάνουν ειδική προστασία. Επιβάλλεται να επιταχυνθεί και να απλοποιηθεί η έγκριση των εναλλακτικών δοκιμών χωρίς τη χρησιμοποίηση ζώων. Για να κερδίσουμε χρόνο, θα πρέπει να υπάρχει δυνατότητα για αποφάσεις σχετικά με μεμονωμένες περιπτώσεις. Αναλόγως, η εφαρμογή πρέπει να συνεπάγεται την προεπιλογή των μεθόδων δοκιμών οι οποίες έχουν ταξινομηθεί με βάση την ποιότητα· με άλλα λόγια, η μέθοδος που φαίνεται να έχει την μεγαλύτερη πιθανότητα επιτυχίας θα εγκριθεί πρώτη. Είναι σημαντικό να συντομεύσουν οι περίοδοι βαθμιαίας εισαγωγής και να μειωθούν τα στάδια της διαδικασίας βαθμιαίας εισαγωγής, να συμμετέχουν οι Γενικοί Διευθυντές στη διαδικασία λήψης αποφάσεων, να διασυνδεθούν περισσότερο οι οργανισμοί μας, να αποκτήσουν διαφάνεια οι διαδικασίες και η πληροφόρηση, συμπεριλαμβανόμενης της πληροφόρησης του Κοινοβουλίου, να παρέχεται χωρίς καθυστέρηση.
<P>
Επί του παρόντος είμαι πολύ αισιόδοξος, εν μέρει εξαιτίας του περιεχομένου της επιστολής που απευθύνατε σε εμάς, κύριε Verheugen, μαζί με τους Επιτρόπους Δήμα και Potočnik, η οποία αναφέρει ότι μπορούμε να επιτύχουμε ταχεία πρόοδο σε αυτό το θέμα και ότι το REACH μπορεί πραγματικά να αποδειχτεί στην πράξη η δυναμικότερη νομοθεσία σε παγκόσμιο επίπεδο σχετικά με τις χημικές ουσίες.
<SPEAKER ID="463" NAME="Satu Hassi">
εξ ονόματος της Ομάδας Verts/ALE. - (FI) Κύριε Πρόεδρε, αξίζει ένα μεγάλο ευχαριστώ στον κ. Sacconi ο οποίος κατάφερε να πετύχει ένα καλό αποτέλεσμα στις διαπραγματεύσεις που έγιναν σχετικά με αυτό το θέμα ως εισηγητής διορισμένος από την Επιτροπή Περιβάλλοντος, Δημόσιας Υγείας και Ασφάλειας των Τροφίμων.
<P>
Κατά τη διάρκεια της διεξαγωγής της συζήτησης για το REACH, τη νέα νομοθεσία της ΕΕ για τις χημικές ουσίες, μία από τις μεγαλύτερες ανησυχίες των πολιτών ήταν ότι η νομοθεσία αυτή θα οδηγούσε σε περισσότερες δοκιμές στα ζώα. Υπήρξε πλήρης ομοφωνία μεταξύ των πολιτικών ομάδων του Ευρωπαϊκού Κοινοβουλίου σχετικά με τη νομοθεσία που θεσπίστηκε κατά τέτοιο τρόπο ώστε τα πάντα θα γίνονται με σκοπό την ελαχιστοποίηση του αριθμού των δοκιμών σε ζώα, συμπεριλαμβανομένων και των εναλλακτικών μεθόδων δοκιμών.
<P>
Τα νέα από το Ευρωπαϊκό Κέντρο για την Έγκριση Εναλλακτικών Μεθόδων (ECVAM) σχετικά με την επιστημονική έγκριση κάποιων μεθόδων που προτάθηκαν ως εναλλακτική για τα πειράματα σε ζώα μας χαροποίησαν. Επομένως, απορούσαμε που η Επιτροπή καθυστερούσε να δώσει την διοικητική της έγκριση για τις ίδιες εναλλακτικές μεθόδους δοκιμών. Από τις συζητήσεις μεταξύ της Επιτροπής Περιβάλλοντος και της Ευρωπαϊκής Επιτροπής προέκυψε ότι η Επιτροπή θα περίμενε την ολοκληρωτική έγκριση αυτών των δοκιμών από τον Οργανισμό Οικονομικής Συνεργασίας και Ανάπτυξης, όπου μία μόνο χώρα θα μπορούσε να καταστρέψει την απόφαση. " Επιτροπή Περιβάλλοντος κατέστησε σαφές στην Ευρωπαϊκή Επιτροπή ότι μια τέτοια καθυστέρηση ήταν απαράδεκτη και ότι ετοιμαζόμασταν να ασκήσουμε βέτο σύμφωνα με την νέα διαδικασία επιτροπολογίας.
<P>
Είμαι πολύ χαρούμενη που οι μετέπειτα συζητήσεις μεταξύ του εισηγητή κ. Sacconi, τον οποίο διόρισε η επιτροπή, και της Επιτροπής είχαν αίσιο αποτέλεσμα και που η Επιτροπή δεσμεύτηκε τώρα να επιταχύνει τη θέσπιση εναλλακτικών μεθόδων ώστε να μειωθεί ο αριθμός των δοκιμών σε ζώα και του πόνου που προκαλούν αυτές. Αυτή την επιστολή της Επιτροπής, υπογεγραμμένη από τους Επιτρόπους Δήμα, Verheugen και Potočnik, έχει ενσωματωθεί τώρα στην πρόταση απόφασης την οποία πρόκειται να εγκρίνει αύριο το Κοινοβούλιο.
<P>
Είναι πολύ σημαντικό για την ΕΕ να είναι προετοιμασμένη λάβει μόνη της αποφάσεις αν ο ΟΟΣΑ καθυστερήσει τις διαδικασίες. Παρόλο που ενδέχεται να συναντήσουμε δυσκολίες το τελικό αποτέλεσμα θα είναι ευχάριστο.
<SPEAKER ID="464" NAME="Mάριος Ματσάκης" AFFILIATION="ALDE">
(EN) Κύριε Πρόεδρε, θα ήθελα απλώς να προσθέσω ότι ο κ. Sacconi φημίζεται για την υπευθυνότητα, την αποδοτικότητα και τον σεβασμό σε ό,τι έχει σχέση με το REACH. Συνεπώς αξίζει, και θα έχει, την πλήρη στήριξή μας όσον αφορά το σημερινό σχέδιο κανονισμού REACH σχετικά με τη θέσπιση μεθόδων δοκιμών. Θα ήθελα να τον ευχαριστήσω για όλη τη σκληρή δουλειά που έκανε στον τομέα αυτό.
<SPEAKER ID="465" NAME="Πρόεδρος">
Έλαβα μια πρόταση ψηφίσματος σύμφωνα με το άρθρο 108 παράγραφος 5 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη.

<CHAPTER ID="018">
Έβδομο πρόγραμμα πλαίσιο της Ευρωπαϊκής Ένωσης για τις δράσεις έρευνας, τεχνολογικής ανάπτυξης και επίδειξης (συζήτηση) 
<SPEAKER ID="084" NAME="Πρόεδρος">
Το επόμενο σημείο είναι η έκθεση του Jean-Pierre Audy, εξ ονόματος της Επιτροπής Βιομηχανίας, Έρευνας και Ενέργειας, σχετικά με την ενδιάμεση αξιολόγηση του έβδομου προγράμματος πλαισίου της Ευρωπαϊκής Ένωσης για τις δράσεις έρευνας, τεχνολογικής ανάπτυξης και επίδειξης (Α7-0160/2011).
<SPEAKER ID="085" NAME="Jean-Pierre Audy" LANGUAGE="FR">
Κυρία Πρόεδρε, κυρία Geoghegan-Quinn, κυρίες και κύριοι, συγκεντρωθήκαμε εδώ για να αξιολογήσουμε το έβδομο πρόγραμμα πλαίσιο για την έρευνα (2007-2013), το οποίο διαθέτει έναν προϋπολογισμό της τάξεως των 51 δισεκατομμυρίων ευρώ. Πρόκειται για το μεγαλύτερο πρόγραμμα παγκοσμίως, και το ποσό αυτό θα πρέπει να συγκριθεί με τα 17 δισεκατομμύρια ευρώ για το πρόγραμμα 2000-2006, το οποίο κάλυπτε χρονική περίοδο πέντε ετών, ενώ αυτό καλύπτει χρονική περίοδο επτά ετών.
<P>
Οι διαπραγματεύσεις για το έβδομο πρόγραμμα πλαίσιο πραγματοποιήθηκαν το 2006 και καλύπτουν -επαναλαμβάνω- την περίοδο 2007-2013. Σε συνέχεια των διαπραγματεύσεων αυτών, διαθέτουμε σήμερα τρία νέα στοιχεία, τα οποία απαιτούν να στρέψουμε την προσοχή μας στην αξιολόγηση του προγράμματος.
<P>
Πρώτον, η Ευρωπαϊκή Ένωση εξέρχεται από την αποτυχία της στρατηγικής της Λισαβόνας, η οποία καταρτίστηκε από το Ευρωπαϊκό Συμβούλιο το 2000 με σκοπό να καταστήσει την Ευρωπαϊκή Ένωση την πρώτη οικονομία της γνώσης στον κόσμο έως το 2010. Σήμερα έχουμε τη στρατηγική "Ευρώπη 2020". Το δεύτερο νέο στοιχείο είναι η αποτυχία της συνταγματικής συνθήκης. Σήμερα, η Συνθήκη της Λισαβόνας έχει τεθεί σε ισχύ και συνοδεύεται από νέες αρμοδιότητες. Το τρίτο νέο στοιχείο είναι η χρηματοπιστωτική κρίση η οποία έφτασε σε εμάς από τις "νωμένες Πολιτείες το 2008.
<P>
Λαμβάνοντας υπόψη αυτά τα τρία νέα στοιχεία, πρέπει να συλλογιστούμε την περίοδο 2011-2013. Διανύουμε μια εξαιρετικά εύθραυστη περίοδο εξόδου από την κρίση και, σε αυτούς τους καιρούς έλλειψης δημοσίων πόρων, τα ποσά που διακυβεύονται είναι σημαντικά. 26 δισεκατομμύρια ευρώ έχουν προγραμματιστεί για τα τρία πρώτα έτη. Απομένουν 28,5 δισεκατομμύρια ευρώ στο πρόγραμμα για το 2011, το 2012 και το 2013. Πρέπει, κατά συνέπεια, να σκεφτούμε προσεκτικά ποια μηνύματα επιθυμούμε να δώσουμε στην Ευρωπαϊκή Επιτροπή ούτως ώστε να προσαρμόσει την πολιτική της για την έρευνα στις σημαντικές προκλήσεις του σήμερα.
<P>
Άλλοι ομιλητές θα αναφερθούν εκτενέστερα σε όσα είπα, αλλά θα ήθελα να τονίσω δύο σημεία: το πρώτο είναι η απλοποίηση και το δεύτερο η απάντηση στις μεγάλες προκλήσεις που αντιμετωπίζουμε.
<P>
Όσον αφορά την απλοποίηση, η συνάδελφός μου, κ. Carvalho, θα αναλύσει λεπτομερώς την εξαιρετική της έκθεση και, κυρία Επίτροπε, επικροτούμε την απόφαση της Επιτροπής της 24ης Ιανουαρίου 2011 σχετικά με τη δημιουργία του ενιαίου μέσου καταχώρισης, αλλά πρέπει να προχωρήσουμε ακόμα περισσότερο. Πρέπει να απλοποιήσουμε το μέλλον και να αφήσουμε πίσω το παρελθόν. Γνωρίζετε καλά όλα αυτά τα θέματα ως πρώην μέλος του Ευρωπαϊκού Ελεγκτικού Συνεδρίου. " τριετής μεταρρύθμιση του δημοσιονομικού κανονισμού θα μας παράσχει τη δυνατότητα να δημιουργήσουμε τη νομική βάση για την απλοποίηση αυτή και δεν θεωρώ ότι μια πρόχειρη διόρθωση του ανεκτού κινδύνου σφάλματος αποτελεί τον ενδεδειγμένο τρόπο δράσης. Πρέπει να απλοποιήσουμε τους κανονισμούς μας, και μέσω της απλοποίησης θα κατορθώσουμε να μειώσουμε τον αριθμό των σφαλμάτων.
<P>
Σε περίπτωση διαφωνίας μεταξύ των ελεγκτών της Επιτροπής και των φορέων που υπόκεινται σε έλεγχο, προτείνω να υπάρχει η επιλογή διεξαγωγής ανεξάρτητων επανελέγχων, και να επιτρέπεται η παρέμβαση ενός μεσολαβητή ούτως ώστε να μην χρειάζεται να ζητούμε από το Ευρωπαϊκό Δικαστήριο να επιλύει τυχόν αντιδικίες οι οποίες ενδεχομένως να προκύψουν μεταξύ των υπό έλεγχο φορέων και της Επιτροπής. Πρέπει πραγματικά να επιλύσουμε το ζήτημα αυτό, κυρία Επίτροπε.
<P>
Στη συνέχεια, έχουμε τις μεγάλες προκλήσεις. Πρέπει να εμπλέξουμε περισσότερο τον βιομηχανικό τομέα στη βιομηχανική πολιτική για την Ευρώπη 2020, ιδίως με το ευρωπαϊκό δίπλωμα ευρεσιτεχνίας και πρέπει να αυξήσουμε τη συμμετοχή των μικρών και μεσαίων επιχειρήσεων και των γυναικών. Οι υποδομές θα πρέπει να συγχρηματοδοτούνται από το πρόγραμμα πλαίσιο, την Ευρωπαϊκή Τράπεζα Επενδύσεων, τα διαρθρωτικά ταμεία και τις εθνικές πολιτικές. Πρέπει να ενθαρρύνουμε την αριστεία καθώς και να διασφαλίσουμε την αρμονική διανομή των ερευνητικών υποδομών σε ολόκληρη την Ευρωπαϊκή Ένωση. Δεν γνωρίζουμε σήμερα σε ποιες χώρες θα απονεμηθεί το βραβείο Νόμπελ σε πέντε χρόνια. Πρέπει επίσης να τηρήσουμε τις διεθνείς μας δεσμεύσεις όπως το ITER.
<P>
Τέλος, όσον αφορά το μέλλον, προτείνουμε στην έκθεση αυτή να διπλασιαστεί το ποσό της χρηματοδότησης της έρευνας προκειμένου να δημιουργηθεί ο ευρωπαϊκός χώρος έρευνας, με τη συνδρομή του Ευρωπαϊκού Συμβουλίου Έρευνας. Τούτο αποτελεί το βασικό στοιχείο για την ανάπτυξη που απαιτείται για τη χρηματοδότηση των κοινωνικών μας φιλοδοξιών και για την τήρηση των περιβαλλοντικών μας δεσμεύσεων.
<SPEAKER ID="086" NAME="Máire Geoghegan-Quinn" LANGUAGE="EN">
Κυρία Πρόεδρε, αξιότιμοι βουλευτές, θα ήθελα να σας ευχαριστήσω για την ευκαιρία να απευθυνθώ σε όλους σας πριν από την τελική ψηφοφορία για την έκθεση σχετικά με την ενδιάμεση αξιολόγηση του ΠΠ7, η οποία θα διεξαχθεί αύριο το πρωί στην Ολομέλεια. " εφαρμογή του έβδομου προγράμματος πλαισίου καθώς και η πορεία προς αυτό το οποίο προτείνεται ως κοινό στρατηγικό πλαίσιο για την έρευνα και την καινοτομία, σηματοδοτείται από μια μακρά σειρά μεμονωμένων, αλλά ωστόσο σημαντικών, βημάτων. Πιστεύω ότι η σημερινή συζήτηση αποτελεί ένα από τα σημαντικά αυτά βήματα.
<P>
Οι σημερινές συζητήσεις αποτελούν την κατάληξη μηνών επίπονης εργασίας από την πλευρά του κ. Audy, των σκιωδών εισηγητών, των άλλων μελών της Επιτροπής Βιομηχανίας, Έρευνας και Ενέργειας, καθώς και των μελών της Επιτροπής Προϋπολογισμών. " αξιολόγηση δεν έχει καμία αξία εάν τα αποτελέσματα δεν παρουσιαστούν, συζητηθούν, αμφισβητηθούν και είτε γίνουν αποδεκτά είτε ενίοτε απορριφθούν, από τα ίδια τα εμπλεκόμενα μέρη, τα οποία έχουν ως στόχο να εξυπηρετήσουν, και, ασφαλώς, το Κοινοβούλιο διαδραματίζει σημαντικό ρόλο στη διαδικασία αυτή, όχι μόνον αξιοποιώντας μια ευρεία διατομεακή εμπειρία από τον πολιτικό και δημόσιο βίο αλλά, κυρίως, από πολλούς τομείς της βαθιάς γνώσης που διαθέτουν οι βουλευτές.
<P>
Επιτρέψτε μου να διατυπώσω ορισμένες σύντομες εισαγωγικές παρατηρήσεις σχετικά με την ίδια την έκθεση. Πρώτον, πρόκειται για μια πλούσια και ολοκληρωμένη έκθεση η οποία πραγματεύεται με εποικοδομητικό τρόπο τα βασικά ζητήματα που προκύπτουν από την ενδιάμεση αξιολόγηση του ΠΠ7. Είναι ιδιαιτέρως ενθαρρυντικό το γεγονός ότι η έκθεση ενδιάμεσης αξιολόγησης πυροδότησε πολύ ουσιαστικές απαντήσεις από τα όργανα και ότι οι απαντήσεις αυτές, παρότι ορισμένες φορές εστιάζουν σε διαφορετικά θέματα, κατά βάση συμφωνούν με τα κύρια ευρήματα και τις συστάσεις που διατυπώθηκαν από τους ανεξάρτητους εμπειρογνώμονες αξιολόγησης.
<P>
" Επιτροπή παρατηρεί με ικανοποίηση ότι το Κοινοβούλιο αναγνωρίζει την ποιότητα αυτού του έργου αξιολόγησης. " Επιτροπή επισημαίνει ότι τα βασικά σημεία που θίγει η παρούσα έκθεση συμπίπτουν με τα βασικά ζητήματα που τίθενται στην απάντηση της Επιτροπής στην έκθεση αξιολόγησης. Παρότι ενδεχομένως δεν υπάρχει πλήρης συμφωνία σε κάθε λεπτομέρεια, είναι σημαντικό να επισημάνουμε ότι υπάρχει μια βασική κοινή θεώρηση των σημαντικών σημείων που επισημαίνονται, κυρίως όσον αφορά την ανάγκη για μια ολοκληρωμένη στρατηγική προκειμένου να δοθεί ώθηση στην έρευνα και την καινοτομία στο πλαίσιο της στρατηγικής Ευρώπη 2020, την ανάγκη να καταστεί το πρόγραμμα περισσότερο προσβάσιμο στην ευρεία κλίμακα των πιθανών συνεισφερόντων σε ολόκληρη την Ευρώπη και την ανάγκη να απλουστευθούν περαιτέρω οι διαδικασίες ώστε όλοι οι συμμετέχοντες να μπορούν να εστιάζουν στη δημιουργικότητα και όχι στη γραφειοκρατία.
<P>
" Επιτροπή υπογραμμίζει την πρόθεσή της να λάβει συγκεκριμένα μέτρα κατά τα εναπομείναντα έτη του ΠΠ7 για την εφαρμογή του μέγιστου αριθμού των συγκεκριμένων προτάσεων των αξιολογητών. Παραδείγματος χάριν, όπως μας υπενθύμισε ο κ. Audy, έχουμε ήδη εφαρμόσει τρία συγκεκριμένα μέτρα απλοποίησης για το ΠΠ7: μεγαλύτερη χρήση των μέσων δαπανών προσωπικού, ευκολότερες διαδικασίες για τους ιδιοκτήτες-διευθυντές των μικρομεσαίων επιχειρήσεων και μια επιτροπή εκκαθάρισης για να διασφαλιστεί μια ενιαία ερμηνεία των κανόνων.
<P>
Ταυτοχρόνως, οι συστάσεις και οι απόψεις που εκφράστηκαν στην ενδιάμεση αυτή αξιολόγηση είναι, ασφαλώς, υψίστης σημασίας για την προετοιμασία των μελλοντικών δράσεων στον τομέα της έρευνας και της καινοτομίας. Αυτές θα συμπεριλαμβάνουν το απαραίτητο γιγαντιαίο άλμα προς την απλοποίηση, το οποίο θα καταστεί δυνατόν μέσω ενός κοινού στρατηγικού πλαισίου, νέων κανόνων για τη συμμετοχή και -με τη συνδρομή σας- ενός αναθεωρημένου δημοσιονομικού κανονισμού φιλικού προς τον χρήστη.
<P>
" Επιτροπή προσβλέπει στη συνέχιση της συζήτησης αυτής μέσω των επερχόμενων συνομιλιών. Σε αυτό το πλαίσιο, τα σχόλιά σας σήμερα και τα ζητήματα τα οποία θέτετε θα συνδράμουν περαιτέρω στη βελτίωση της θεώρησής μας.
<SPEAKER ID="087" NAME="Carl Haglund" LANGUAGE="SV">
Κυρία Πρόεδρε, θα ήθελα να ευχαριστήσω την εξαιρετική μας Επίτροπο για την ισχυρή της δέσμευση για την έρευνα και θα ήθελα επίσης να ευχαριστήσω τον εισηγητή. Έχω το προνόμιο να ενεργώ ως εισηγητής για την Επιτροπή Προϋπολογισμών σε ζητήματα σχετικά με την έρευνα και θα ήθελα να διατυπώσω ορισμένα σύντομα σχόλια από την επιτροπή μας.
<P>
Θα ήθελα να ξεκινήσω με μια επικριτική παρατήρηση, η οποία συνίσταται στο ότι θα ήταν καλό οι αξιολογήσεις αυτού του είδους να διενεργούνται εγκαίρως. Τούτο θα διευκόλυνε το έργο μας, αλλά, από κάθε άλλη άποψη, πρόκειται για μια καλή αξιολόγηση. " Επιτροπή Προϋπολογισμών θεωρεί ότι είναι σημαντικό στο μέλλον να ενισχυθεί με αποτελεσματικότερο τρόπο ο δεσμός της έρευνας με τη βιομηχανία, ούτως ώστε να αξιοποιηθεί πραγματικά το δυναμικό των νέων καινοτομιών και ιδεών στην πράξη.
<P>
Θα θέλαμε επίσης να τονίσουμε το γεγονός ότι πρέπει να διαθέτουμε το θάρρος να αναλάβουμε κινδύνους. Χωρίς την ανάληψη κινδύνων, δεν θα επιτύχουμε τα θετικά αποτελέσματα τα οποία επιθυμούμε. Ένα ακόμα σημείο στο οποίο αναφέρθηκε και η ίδια η Επίτροπος ήταν το ζήτημα της απλοποίησης των διαδικασιών και της μείωσης της υφιστάμενης γραφειοκρατίας. Τούτο είναι εξαιρετικά σημαντικό. Τέλος, θα ήθελα να σας υπενθυμίσω ότι πρέπει να είμαστε σε θέση να εφαρμόσουμε τη στρατηγική "Ευρώπη 2020" στο πλαίσιο του έβδομου προγράμματος πλαισίου για την έρευνα. Δεν μπορούμε να αναμένουμε το επόμενο.
<SPEAKER ID="088" NAME="Maria Da Graça Carvalho" LANGUAGE="PT">
Κυρία Πρόεδρε, επιτρέψτε μου να ξεκινήσω συγχαίροντας τον εισηγητή για την εξαιρετική του έκθεση καθώς και για τον τρόπο με τον οποίο εκτέλεσε το έργο του. Το τρέχον πρόγραμμα πλαίσιο είναι στρατηγικής σημασίας για την ανταγωνιστικότητα και την απασχολησιμότητα στην Ευρώπη. Από το πόσο της χρηματοδότησής του απομένει το 50%. Ως εκ τούτου, η ενδιάμεση αναθεώρηση του τρέχοντος προγράμματος πλαισίου είναι καίριας σημασίας ούτως ώστε, κατά τη διάρκεια του δεύτερου μισού της ύπαρξής του, να μπορέσει να συνεισφέρει αποτελεσματικά στην ανάκαμψη της ευρωπαϊκής οικονομίας.
<P>
Όσον αφορά τις βασικές συστάσεις για την αναθεώρηση, θα ήθελα να επισημάνω τη σημασία της απλοποίησης της πρόσβασης στους πόρους και της προσαρμογής θεματικών προτεραιοτήτων καθώς και της καταλληλότητας των κανόνων σε σχέση με τις νέες προκλήσεις. " απλοποίηση της πρόσβασης στους ερευνητικούς πόρους θα καταστήσει δυνατόν το να γίνουν οι κανόνες απλούστεροι, σαφέστεροι και περισσότερο διαφανείς. Ως εκ τούτου, οποιαδήποτε σύσταση στην έκθεση η οποία αφορά την απλοποίηση αλλά δεν απαιτεί την αναθεώρηση των δημοσιονομικών κανονισμών θα πρέπει να εξακολουθήσει να συμπεριλαμβάνεται στο έβδομο πρόγραμμα πλαίσιο. Θα ήθελα να συγχαρώ την Επιτροπή για τα μέτρα που έχουν ήδη εφαρμοστεί.
<P>
Δεύτερον, θα ήθελα να υπογραμμίσω την ανάγκη να δοθεί μεγαλύτερη έμφαση σε θεματικούς τομείς οι οποίοι είναι σημαντικοί για το μέλλον της Ευρώπης, όπως η ενεργειακή ασφάλεια, το περιβάλλον και η υγειονομική περίθαλψη.
<P>
Τρίτον, η προσαρμογή των κανόνων για τη συμμετοχή στις νέες προκλήσεις θα επιτρέψει, παραδείγματος χάριν, την αύξηση της συμμετοχής των μικρών και μεσαίων επιχειρήσεων καθώς και νέων ερευνητών σε ερευνητικά προγράμματα.
<P>
Τέλος, επικροτώ τις κατευθυντήριες γραμμές για το προσεχές πρόγραμμα πλαίσιο. Θα ήθελα να τονίσω ειδικότερα τη σύσταση για τη σημαντική αύξηση του προϋπολογισμού για την επιστήμη και την καινοτομία στο προσεχές δημοσιονομικό πλαίσιο της ΕΕ. Μόνον κατά αυτόν τον τρόπο θα μπορέσει η Ευρώπη να γίνει περισσότερο ανταγωνιστική και ευημερούσα.
<SPEAKER ID="089" NAME="Britta Thomsen" LANGUAGE="DA">
Κυρία Πρόεδρε, κυρία Επίτροπε, κυρίες και κύριοι, καταρχάς θα ήθελα να ευχαριστήσω τον κ. Audy για την άψογη συνεργασία του στην αναθεώρηση του προγράμματος πλαισίου για την έρευνα. " ΕΕ αντιμετωπίζει μια τεράστια πρόκληση, η οποία έρχεται από την Κίνα, την Ινδία και τη Βραζιλία. Στις χώρες αυτές σημειώνεται μαζική οικονομική ανάπτυξη. Πρέπει, συνεπώς, εμείς να βελτιωθούμε ακόμα περισσότερο όσον αφορά τη δημιουργία ανάπτυξης και θέσεων εργασίας μέσω της έρευνας και της καινοτομίας - ειδάλλως, η ΕΕ θα μείνει εκτός του αγώνα δρόμου για τη γνώση.
<P>
Το έβδομο πρόγραμμα πλαίσιο σημείωσε επιτυχίες· υπάρχει, όμως, δυνατότητα βελτίωσης. Έχω υπόψη μου τρεις προτεραιότητες όσον αφορά τη διαπραγμάτευση του όγδοου προγράμματος πλαισίου. Πρέπει να απλοποιήσουμε τις διαδικασίες υποβολής αιτήσεων και εκθέσεων. Πρέπει οπωσδήποτε να αντιμετωπιστεί η γραφειοκρατία. Δεύτερον, πρέπει να έχουμε το θάρρος να στοχεύουμε στην ελευθερία και την ευελιξία. Οι ίδιοι οι ερευνητές πρέπει να έχουν την ελευθερία να επιλέγουν τους πιο σημαντικούς τομείς έρευνας και, πιο συγκεκριμένα, το πρόγραμμα πρέπει να είναι αρκετά ευέλικτο ώστε να μπορεί να αντιμετωπίσει τις προκλήσεις του αύριο. Τούτο θα αποφέρει καλύτερα αποτελέσματα. Πρέπει επίσης να βελτιωθούμε στο να μπορούμε να εργαζόμαστε και να σκεφτόμαστε με διεπιστημονικό τρόπο.
<SPEAKER ID="090" NAME="Frédérique Ries" LANGUAGE="FR">
Κυρία Πρόεδρε, το έβδομο πρόγραμμα πλαίσιο για την έρευνα αποτελεί το σημαντικότερο ερευνητικό πρόγραμμα παγκοσμίως. Διαθέτει έναν προϋπολογισμό της τάξεως των 54,6 δισεκατομμυρίων ευρώ για την τρέχουσα περίοδο 2007-2013 και έχει χρηματοδοτήσει περισσότερα από 9.000 έργα έως σήμερα. Το ερώτημα είναι κατά πόσον η αποτελεσματικότητά του είναι ανάλογη του ύψους της σημαντικής αυτής επένδυσης.
<P>
Με βάση τις προηγούμενες παρεμβάσεις, θεωρώ ότι με το να θέτει κανείς το ερώτημα ταυτοχρόνως εν μέρει το απαντά. " Ευρώπη δεν έχει τις επιδόσεις που θα μπορούσε να έχει και γνωρίζουμε τις βασικές αιτίες τούτου, εφόσον ήδη αναφέρθηκαν: υφίσταται, με την ευρεία έννοια, ένα χάσμα μεταξύ Βορρά και Νότου στην Ευρώπη όσον αφορά την έρευνα και την ανάπτυξη· επιπλέον, η Ευρώπη καθυστερεί όσον αφορά τις δαπάνες των επιχειρήσεων για την έρευνα και την ανάπτυξη· επίσης, οι ερευνητές και οι μικρομεσαίες επιχειρήσεις αντιμετωπίζουν δυσκολίες στην απόκτηση πρόσβασης στα διάφορα προγράμματα, όπως ανέφερε ο εισηγητής μας.
<P>
Ευτυχώς, μπορούμε να διατηρήσουμε έναν βαθμό αισιοδοξίας, καθώς το Συμβούλιο, το Κοινοβούλιο και η Επιτροπή βρίσκονται σε πλήρη συμφωνία ως προς το θέμα αυτό και γνωρίζουν την ανάγκη να μεταφερθεί το επίκεντρο της ευρωπαϊκής έρευνας και καινοτομίας στις υφιστάμενες μεγάλες κοινωνικές και οικονομικές προκλήσεις. Αναφέρομαι, ασφαλώς, στην κλιματική αλλαγή, ένα θέμα το οποίο ήδη συζητήθηκε, αλλά αναφέρομαι επίσης στην ενεργειακή ασφάλεια, στην περίοδο μετά τη Fukushima, η οποία θα πρέπει να αποτελέσει αντικείμενο διαχείρισης, και στην ασφάλεια των τροφίμων, η οποία κλονίστηκε από το βακτήριο E. Coli.
<P>
Είναι επίσης σημαντικό να μην προβούμε ταυτοχρόνως σε πολλές ενέργειες και, ως προς αυτό, συμμερίζομαι την επιθυμία του κ. Audy να τεθούν σαφώς οριοθετημένες προτεραιότητες για την Ευρώπη της έρευνας. " ιδέα αυτή διατυπώνεται στην παράγραφο 9 της έκθεσης. " Ευρώπη πρέπει να παράσχει στον εαυτό της τα μέσα ώστε να επιτύχει συγκεκριμένους σημαντικούς στόχους. Ο εισηγητής αναφέρθηκε επίσης στα 28 δισεκατομμύρια ευρώ τα οποία θα κατανεμηθούν στα εναπομείναντα τρία έτη.
<P>
Εφόσον συζητούμε για συγκεκριμένες προτεραιότητες και τομείς, θα ολοκληρώσω αναφερόμενη συγκεκριμένα σε έναν τέτοιο τομέα -τις νανοτεχνολογίες- για τις οποίες πιστεύω ότι απαιτείται περισσότερη χρηματοδότηση, δεδομένων των πολλών τομέων στους οποίους μπορούν ενδεχομένως να χρησιμοποιηθούν: την ιατρική, την παραγωγή γεωργικών τροφίμων, την ηλεκτρονική, τα νέα υλικά και τις νέες μορφές ενέργειας. Οι εμπειρογνώμονες, ασφαλώς, οφείλουν να εκκινήσουν την επανάσταση αυτή, αλλά η Ευρωπαϊκή Ένωση -ολοκληρώνω αμέσως- πρέπει να αναλάβει τα ηνία και να κατακτήσει αυτή τη σφαίρα του απειροελάχιστου.
<SPEAKER ID="091" NAME="Vicky Ford" LANGUAGE="EN">
Κυρία Πρόεδρε, η έρευνα και η καινοτομία αποτελούν βασικά στοιχεία για την επίτευξη της ανάπτυξης και την αντιμετώπιση των σημαντικότερων προκλήσεών μας. Έχω εντοπίσει πολλές εξαιρετικές έρευνες οι οποίες χρηματοδοτούνται από ευρωπαϊκές επιχορηγήσεις, τόσο σε προγράμματα συνεργασίας με τη βιομηχανία και σε διασυνοριακό επίπεδο, όσο και σε μεμονωμένες επιχορηγήσεις προς εμπειρογνώμονες επιστήμονες.
<P>
Ωστόσο, το πρόγραμμα πλαίσιο της Ευρώπης έχει αποκτήσει τη φήμη του πλέον γραφειοκρατικού προγράμματος παγκοσμίως. Κυρία Επίτροπε, εξακολουθώ να θεωρώ ότι μπορείτε να καταβάλλετε περισσότερες προσπάθειες για την απλοποίηση. Τα χρήματα είναι περιορισμένα και τα κονδύλια πρέπει να φθάνουν ταχέως στους επιστήμονες των εργαστηρίων, και όχι μόνον σε αυτούς που συμπληρώνουν αιτήσεις και ελέγχουν λογαριασμούς.
<P>
Δεν είναι δυνατόν να χρηματοδοτείται κάθε προσφορά και, στον τομέα της έρευνας, η προστιθέμενη αξία είναι, ασφαλώς, δύσκολο να υπολογιστεί, αλλά δεν θεωρώ ότι ένα ενιαίο ευρωπαϊκό σύστημα αξιολόγησης των επιδόσεων αποτελεί τον μοναδικό τρόπο δράσης. Έχουμε ανάγκη από επιστήμονες οι οποίοι μπορούν να ανταγωνιστούν με τους καλύτερους παγκοσμίως και θα πρέπει να αξιολογούνται σε παγκόσμιο επίπεδο. Δεν πρέπει επίσης να θέσουμε σε κίνδυνο την αρχή της αριστείας. Το Ευρωπαϊκό Συμβούλιο Έρευνας, για παράδειγμα, έχει καταβάλει μεγάλες προσπάθειες για τη στήριξη μεμονωμένων επιστημόνων. Εάν η εντολή τους μεταβληθεί ώστε να ενισχυθούν ομαδικά έργα, τούτο δεν πρέπει να συμβεί εις βάρος της ενίσχυσης των μεμονωμένων άριστων ατόμων.
<P>
Θα ήθελα να χορηγούνται περισσότερα χρήματα στην έρευνα, αλλά κανένας τραπεζικός λογαριασμός δεν είναι απύθμενος. Εγώ, και η Ομάδα μου, δεν μπορούμε να υποστηρίξουμε τον διπλασιασμό του προϋπολογισμού της ΕΕ σε έναν τομέα χωρίς μια δέσμευση να καταδειχθεί από πού αλλού μπορούν να προέλθουν τα χρήματα αυτά. Θα θέλαμε, αντιθέτως, το δημόσιο χρήμα να χρησιμοποιείται περισσότερο εύστοχα, παράλληλα με τις ιδιωτικές επενδύσεις καθώς και μέσω καλύτερων δημοσίων συμβάσεων.
<SPEAKER ID="092" NAME="Marisa Matias" LANGUAGE="PT">
Κυρία Πρόεδρε, πρώτα απ' όλα, θα ήθελα να ξεκινήσω ευχαριστώντας τον κ. Audy για το έργο του και για τον εξαιρετικό τρόπο με τον οποίο συνεργάστηκε με όλους μας, σε όλες τις ομάδες, και για το ανοικτό πνεύμα με το οποίο αντιμετώπισε όλη αυτήν τη διαδικασία.
<P>
Θεωρώ ότι η αξιολόγηση του έβδομου προγράμματος πλαισίου είναι καίριας σημασίας. Οφείλω να τονίσω τη σημασία θεμάτων όπως η διαφάνεια, η απλοποίηση και η ανακατανομή, τα οποία είναι πολύ σημαντικά, και τα οποία διατυπώνονται με σαφήνεια στην έκθεση αυτή και στις θέσεις τις οποίες έχει λάβει το Κοινοβούλιο.
<P>
Πιστεύω ότι η έρευνα και η καινοτομία αποτελούν θεμελιώδη στοιχεία συνεισφοράς σε ένα δικαιότερο, ευρύτερα κατανεμημένο και περισσότερο βιώσιμο μοντέλο ανάπτυξης, και συνεπώς, δεν μπορούμε να παραβλέψουμε ορισμένους παράγοντες. Εφόσον πολλοί εξ αυτών αναφέρθηκαν ήδη, θα αναφερθώ σε παράγοντες που συχνά λησμονούνται.
<P>
Πρώτον, η αξιολόγηση κατέστησε σαφές ότι η κατανομή των ερευνητικών κονδυλίων εξακολουθεί να είναι υπερβολικά συγκεντρωτική και τούτο δεν πρέπει να παραβλεφθεί. Ορισμένες χώρες, ερευνητικές μονάδες και κέντρα καθώς και μεγάλες βιομηχανίες έχουν τη δυνατότητα πρόσβασης σε ερευνητικά κονδύλια με πολύ ευκολότερο τρόπο από άλλα. Δεν μπορούμε να συμφωνήσουμε με το μοντέλο αυτό. Πρέπει να επιτευχθεί μια αύξηση της συμμετοχής των νέων κρατών μελών και των χωρών του Νότου, οι οποίες, παρεμπιπτόντως, τυγχάνει να έχουν τη μεγαλύτερη ανάγκη για πρόσβαση σε χρηματοδότηση.
<P>
Δεύτερον, πιστεύω ότι θα πρέπει επίσης να αυξηθεί η συμμετοχή πραγματικών συμμετεχόντων και οργανώσεων της κοινωνίας των πολιτών. Οι μικρομεσαίες επιχειρήσεις εξακολουθούν να αποτελούν μια σημαντική πρόκληση.
<P>
Τρίτον, μια αναφορά στην αβεβαιότητα του ερευνητικού έργου: η υψηλής ποιότητας ή άριστη έρευνα δεν θα είναι πλέον δυνατή εάν εξακολουθήσουμε να επιτρέπουμε να υποβάλλονται οι ερευνητές σε ορισμένα μέρη της Ευρώπης σε συνθήκες εργασίας, οι οποίες δεν ανταποκρίνονται καν στον όρο αυτόν. Τούτου λεχθέντος, θα ήθελα, πρωτίστως, να εκφράσω τις ευχαριστίες μου για το έργο που έχει γίνει. Θεωρώ ότι πρόκειται για ένα σημαντικό βήμα του Κοινοβουλίου.
<SPEAKER ID="093" NAME="Νίκη Τζαβέλα" LANGUAGE="EN">
Κυρία Πρόεδρε, θα ήθελα να ευχαριστήσω τον κ. Audy για την εξαιρετική του έκθεση. Το ΠΠ7 αποτελεί ένα από τα σημαντικότερα ερευνητικά προγράμματα παγκοσμίως και ορθώς προβήκαμε στην ενδιάμεση αξιολόγηση.
<P>
Πρώτον, είμαι ιδιαιτέρως ικανοποιημένη που βλέπω ότι υπάρχει ομόφωνη έκκληση για μέτρα απλοποίησης των κανόνων μας και των χρηματοδοτικών μας μεθόδων. Δεύτερον, είναι σημαντικό να εστιάσουμε στην ανεπαρκή συμμετοχή των μικρομεσαίων επιχειρήσεων στο πρόγραμμα και να ζητήσουμε μέτρα για τη βελτίωσή της, ιδίως εφόσον η μελλοντική ανάπτυξη και η δημιουργία θέσεων εργασίας στην ΕΕ εξαρτώνται από αυτές. Τρίτον, υποστηρίζω με θέρμη τις δράσεις Marie Curie. Θα ήθελα επίσης να προσθέσω ότι θα ήταν σημαντικό σε μεσοπρόθεσμο ορίζοντα να δημιουργηθεί ένας μηχανισμός αξιολόγησης και εκτίμησης της προόδου και του υπολογίσιμου αντίκτυπου των πολιτικών και των προγραμμάτων καινοτομίας στην ΕΕ.
<P>
Ολοκληρώνοντας, οφείλω να αναφέρω ότι το επίπεδο χρηματοδότησης του ΠΠ7 πρέπει να διατηρηθεί, καθώς συνειδητοποιούμε ότι η επένδυση στην έρευνα και την ανάπτυξη είναι το κλειδί για την επίτευξη των στόχων της στρατηγικής "Ευρώπη 2020".
<SPEAKER ID="094" NAME="Herbert Reul" AFFILIATION="PPE">
(DE) Κυρία Πρόεδρε, κυρία Επίτροπε, κυρίες και κύριοι, πρώτον, θα ήθελα να ευχαριστήσω τον κ. Audy και όλους τους συναδέλφους μου βουλευτές, οι οποίοι εργάστηκαν για αυτό το θέμα. Μια τέτοιου είδους επανεξέταση συνιστά, ασφαλώς, σημαντική προϋπόθεση για τα συμπεράσματα τα οποία θα πρέπει να εξαγάγουμε. Όλοι, ασφαλώς, θα συμφωνούσαμε ότι το ζήτημα της επένδυσης στην έρευνα είναι κεντρικής σημασίας για το μέλλον της Ευρώπης. Ωστόσο, το κατά πόσον διαθέτουμε στη συνέχεια το θάρρος να συναγάγουμε τα σωστά συμπεράσματα από αυτό θα φανεί όταν θα περάσουμε στον επόμενο γύρο. Έχουμε το θάρρος να διασφαλίσουμε ότι όντως συμφωνούμε, και θα κατορθώσουμε να διαθέσουμε τους κατάλληλους χρηματοοικονομικούς πόρους; Όλοι δηλώνουν ότι θα το κατορθώσουμε, αλλά θα είναι δύσκολο. Πώς θα κατορθώσουμε να χρησιμοποιήσουμε τους υφιστάμενους πόρους περισσότερο αποτελεσματικά; Είμαι ιδιαιτέρως ευγνώμων για το γεγονός ότι, σε αυτήν τη συζήτηση, έχουμε προσδώσει μεγάλη σημασία στο θέμα της απλοποίησης, και σε συνάρτηση με την έκθεση της κ. Carvalho. Με ποιον τρόπο θα καταστούν οι διαδικασίες απλούστερες, ταχύτερες και πιο αποτελεσματικές, και με ποιον τρόπο θα επιτύχουμε καλύτερα αποτελέσματα με τους υπάρχοντες πόρους; Παράλληλα με το ερώτημα της κατάλληλης χρηματοδότησης, τίθεται και ένα άλλο κεντρικό ζήτημα.
<P>
Τρίτον, πρέπει να διασφαλίσουμε -και ως προς αυτό, θα διαφωνήσω με μερικούς από τους συναδέλφους μου- ότι τα κονδύλια δεν κατανέμονται σύμφωνα με την αρχή ότι "όλοι θα πρέπει να λαμβάνουν ένα μικρό μέρος της χρηματοδότησης". Δεν θα πρέπει να χρησιμοποιούμε την αρχή αυτή για τα ερευνητικά κονδύλια. Τα ερευνητικά κονδύλια θα πρέπει να διατίθενται μόνο σύμφωνα με την αρχή της αριστείας. Το αποτέλεσμα, δυστυχώς, είναι ότι τα κονδύλια δεν κατανέμονται ισότιμα σε όλα τα κράτη μέλη. Τούτο σημαίνει ότι αναλαμβάνουμε ένα τεράστιο καθήκον, ήτοι το καθήκον του να διασφαλίσουμε ότι πραγματοποιούνται βελτιώσεις σε εκείνα τα κράτη μέλη ακριβώς τα οποία δεν πληρούν ακόμα τα κριτήρια αριστείας. Για τον λόγο αυτόν, χρειαζόμαστε σαφώς νέα μέσα, γιατί το ζήτημα αυτό δεν έχει ακόμα επιλυθεί. Στο μέλλον, θα χρειαστούμε μια σειρά μέσων, όχι για να διασφαλίσουμε ότι τα κονδύλια διανέμονται ισότιμα, αλλά ώστε να χρησιμοποιούνται άλλα κονδύλια με άλλα μέσα προκειμένου να δοθεί έμφαση σε συγκεκριμένες πτυχές.
<P>
Τέλος, πρέπει να χρηματοδοτούμε λιγότερα έργα. Δεν μπορούμε να αποφύγουμε να λάβουμε μια απόφαση σχετικά με τις βασικές πτυχές στις οποίες επιθυμούμε να επικεντρωθούμε. Εάν όλοι επιθυμούν να εισάγουν ένα νέο θέμα, τούτο δεν είναι προς όφελος της χρηματοδότησης της έρευνας μακροπρόθεσμα. Πρέπει να διαθέτουμε το θάρρος να ξεχωρίζουμε τι είναι ιδιαιτέρως καλό και τι, συγκεκριμένα, επιθυμούμε να συνεχίσουμε να χρηματοδοτούμε.
<SPEAKER ID="095" NAME="Teresa Riera Madurell" AFFILIATION="S&amp;D">
(ES) Κυρία Πρόεδρε, κυρία Επίτροπε, σε ποιο βαθμό μετατράπηκαν οι αδυναμίες που εντοπίστηκαν στο σύστημα έρευνας και ανάπτυξης σε πλεονεκτήματα με το έβδομο πρόγραμμα πλαίσιο;
<P>
Υφίστατο η ανάγκη ενίσχυσης της βασικής έρευνας και για τον λόγο αυτόν ορθώς δημιουργήθηκε το Ευρωπαϊκό Συμβούλιο Έρευνας, από το οποίο θα απαιτηθεί καλύτερη επίδοση στο μέλλον όσον αφορά το συνδυασμό αριστείας και συνοχής. Υφίστατο μια ανάγκη για περισσότερους ερευνητές και για τον λόγο αυτόν θεσπίστηκαν οι δράσεις Marie Curie, για τις οποίες εξακολουθεί να απαιτείται ακόμα μεγαλύτερη προσπάθεια. Επιδιώχθηκε μεγαλύτερος βαθμός συμμετοχής των μικρομεσαίων επιχειρήσεων και έχουμε επιτυχώς προσεγγίσει ένα ποσοστό κοντά στο 15%, το οποίο θα μπορούσε να βελτιωθεί περαιτέρω με την αύξηση της απλοποίησης. Υφίστατο επίσης μια ανάγκη για περισσότερη χρηματοδότηση, ιδίως ιδιωτική χρηματοδότηση, η οποία εξακολουθεί να αποτελεί αδυναμία, όχι μόνο λόγω της κρίσης, αλλά και λόγω του γεγονότος ότι ορισμένα μέσα όπως οι Κοινές Τεχνολογικές Πρωτοβουλίες (ΚΤΠ) δεν αφήνουν ουσιαστικά κανένα περιθώριο βελτίωσης.
<P>
Ωστόσο, κύριε Audy , δεν διατηρώ καμία αμφιβολία ότι, χάρη στα διδάγματα που αποκομίσαμε από την ενδιάμεση αυτή αξιολόγηση, το πρόγραμμα πλαίσιο θα επιτύχει έναν ακόμα μεγαλύτερο βαθμό αριστείας. Συγχαρητήρια για την έκθεσή σας.
<SPEAKER ID="096" NAME="Vladko Todorov Panayotov" AFFILIATION="ALDE">
(EN) Κυρία Πρόεδρε, καταρχάς, θα ήθελα να ευχαριστήσω τους εμπειρογνώμονες από την Επιτροπή και τον εισηγητή, τον κ. Audy, για το έργο τους.
<P>
" ενδιάμεση αναδρομική αξιολόγηση είναι ζωτικής σημασίας. " ΕΕ πάσχει από έλλειψη αντίδρασης, η οποία δεν της επέτρεψε να επιτύχει τους στόχους της στρατηγικής της Λισαβόνας. Ωστόσο, όσον αφορά την έρευνα και την καινοτομία, υπάρχουν ορισμένα σημεία στα οποία η ΕΕ εξακολουθεί να έχει την πρωτοκαθεδρία και για τα οποία μπορεί να υπερηφανεύεται.
<P>
" ΕΕ αντιμετωπίζει πολλές προκλήσεις τις οποίες δεν αντιμετωπίζουν απαραιτήτως και οι ανταγωνιστές της· κατορθώνει, ωστόσο, να παραμένει ανταγωνιστική. Αναφέρομαι στην έλλειψη της φυσικής παρουσίας ενεργειακών πηγών στο ευρωπαϊκό έδαφος, η οποία αποτελεί ασφαλώς εμπόδιο για την ανάπτυξη και την καινοτομία. Αναφέρομαι επίσης στη γήρανση του ευρωπαϊκού πληθυσμού, η οποία αποτελεί άλλη μία πρόκληση που χαρακτηρίζει την ΕΕ. Ωστόσο, παρ' όλα αυτά, η ΕΕ διαθέτει τους πλέον φιλόδοξους και πλέον δεσμευτικούς κανόνες όσον αφορά την προστασία του περιβάλλοντος. Διαθέτει επίσης τα υψηλότερα κοινωνικά πρότυπα και σέβεται τους εργαζομένους στον χώρο απασχόλησής τους.
<P>
Θεωρώ ότι μπορούμε να είμαστε υπερήφανοι για το γεγονός αυτό. Κατοικούμε σε μία ήπειρο όπου ορισμένες αξίες εξακολουθούν να συνιστούν κεντρικό μέλημα και δεν έχουν επηρεαστεί υπερβολικά από την παγκοσμιοποίηση. Κατά τη γνώμη μου, δεν θα ήταν δυνατόν να αποτελούμε την περισσότερο βιώσιμη οικονομία της γνώσης στον κόσμο χωρίς να σεβόμαστε τις αξίες που χαρακτηρίζουν την ευρωπαϊκή κοινωνία. Πιστεύω ότι κατ' αυτόν τον τρόπο θα δρέψουμε καρπούς στο μέλλον.
<SPEAKER ID="097" NAME="Zbigniew Ziobro" AFFILIATION="ECR">
(PL) Κυρία Πρόεδρε, η αύξηση της καινοτομίας στην Ευρωπαϊκή Ένωση αποτελεί ένα από τα βασικά στοιχεία για την οικονομική ανάπτυξη, ιδίως σε περιόδους κρίσης. Ο εισηγητής ορθώς έδωσε ιδιαίτερη έμφαση στην πτυχή αυτή. Δυστυχώς, κατά την άποψή μου, ορισμένα βασικά ζητήματα παρουσιάστηκαν με υπερβολικά γενικό τρόπο. Πρώτα απ' όλα, ωστόσο, αξίζει να αναφερθούμε στο σχετικά μικρό ποσό χρημάτων που διατίθεται για την καινοτομία στα νέα κράτη μέλη της ΕΕ. Θα έλεγε κανείς ότι η τεράστια διαφορά και δυσαναλογία μεταξύ των χωρών της παλιάς Ένωσης και των νέων κρατών μελών της ΕΕ είναι εντυπωσιακή στην προκειμένη περίπτωση. Τούτο αναφέρθηκε σε μία μόνο πρόταση στην έκθεση. " μέτρια συμμετοχή τους εκλαμβάνεται με αρνητικό τρόπο, και έχει αρνητικό αντίκτυπο στη βιώσιμη ανάπτυξη της Ένωσης και στη συνοχή της.
<P>
Αξίζει να αναφέρουμε στο σημείο αυτό ότι παρά τα 86 δισεκατομμύρια ευρώ τα οποία έχουν δεσμευθεί για την έρευνα κατά την περίοδο χρηματοδότησης 2007-2013, δεν παρατηρείται καμία αλλαγή στην υφιστάμενη κατάσταση, και, συνεπώς, τα κονδύλια που θα διατεθούν από το Ταμείο Συνοχής για την καινοτομία στο πλαίσιο των επόμενων δημοσιονομικών προοπτικών θα πρέπει να λαμβάνουν περισσότερο υπόψη τον παράγοντα της ισόρροπης διαχείρισης των κονδυλίων για τα παλιά και τα νέα κράτη μέλη της ΕΕ. Εξάλλου, η καινοτομία αποτελεί μια ευκαιρία για τις νέες αυτές ευρωπαϊκές χώρες και θα πρέπει η επιστήμη και οι νέες τεχνολογίες τους να αναπτυχθούν και αυτές, με συνεκτικό τρόπο, για το γενικότερο καλό της Ευρώπης.
<P>
Θα πρέπει επίσης να τονίσουμε ότι τα προβλήματα χρηματοδότησης της έρευνας επηρεάζουν πρωτίστως τις μικρές και μεσαίες επιχειρήσεις. Λόγω της αυστηρότερης νομισματικής πολιτικής που οφείλεται στη χρηματοπιστωτική και οικονομική κρίση, τα δάνεια, τα οποία είναι απαραίτητα για τις μακροπρόθεσμες επενδύσεις που συνδέονται με την καινοτομία, περιορίζονται. Πρέπει να λάβουμε υπόψη μας την κατάσταση αυτή προκειμένου να διευκολύνουμε τις μικρομεσαίες επιχειρήσεις να λαμβάνουν δάνεια για παρόμοιους σκοπούς. Αξίζει επίσης να αναφέρουμε ότι οι σχετικές διοικητικές διαδικασίες πρέπει να απλοποιηθούν.
<SPEAKER ID="098" NAME="Amalia Sartori" AFFILIATION="PPE">
(IT) Κυρία Πρόεδρε, θα ήθελα και εγώ να ευχαριστήσω τον κ. Audy και ολόκληρη την Επιτροπή Βιομηχανίας, Έρευνας και Ενέργειας για το εξαιρετικό έργο που διενέργησαν και για τη χρήσιμη συζήτηση που προέκυψε σχετικά με το εξαιρετικά σημαντικό αυτό ζήτημα.
<P>
Θεωρώ ότι υπάρχει ένα μόνο σημείο το οποίο δεν αναφέρθηκε σήμερα εδώ, ήτοι η ανάγκη να αναγνωρίσουμε ότι η Ευρώπη σήμερα υστερεί κατά κάποιον τρόπο όσον αφορά την έρευνα και την καινοτομία.
<P>
Σπεύδουμε να υπερηφανευθούμε για τα αποτελέσματα τα οποία επιτύχαμε, αλλά θα έπρεπε εξίσου να αναγνωρίσουμε ότι υστερούμε σε ορισμένους τομείς, όχι μόνον έναντι του παραδοσιακού μας ανταγωνιστή, των "νωμένων Πολιτειών, αλλά και έναντι άλλων ισχυρών ανταγωνιστών, όπως η Κίνα και άλλες χώρες.
<P>
Θεωρώ, συνεπώς, ότι εάν η Ευρώπη δεν θέλει να καταρρεύσει και να πεθάνει, πρέπει να αποφασίσει να επενδύσει περισσότερο στην έρευνα και την καινοτομία. Αυτό, ωστόσο, δεν αποτελεί μια απόφαση που πρέπει να ληφθεί απόψε κατά τη διάρκεια αυτής της συζήτησης, αλλά στο πλαίσιο μιας ευρύτερης συζήτησης σχετικά με τις δημοσιονομικές προοπτικές και το όλο ζήτημα του τρόπου χρήσης των πόρων τους οποίους διαθέτουμε. Εν ολίγοις, πρόκειται, ασφαλώς, για το πιο σημαντικό ζήτημα!
<P>
Τούτου λεχθέντος, πιστεύω ότι όλα τα θέματα τα οποία αναφέρθηκαν από τον κ. Audy και την κ. Carvalho -στα οποία θα επικεντρωθώ σε άλλες ομιλίες- είναι αξιοσημείωτα. Καλύπτουν την απλοποίηση, την ανάγκη συντονισμού της χρηματοδότησης, την απόπειρα ανάπτυξης της Ευρώπης 2020, την αριστεία και την καινοτομία, λαμβάνοντας ωστόσο υπόψη το γεγονός ότι υφίστανται δύο περιορισμοί σε όλα αυτά: ο πρώτος αφορά τις μικρές και μεσαίες επιχειρήσεις, την παλλόμενη καρδιά της Ευρώπης, όπου πρέπει να προωθήσουμε την καινοτομία και να την προωθήσουμε μέσω της απλοποίησης και ο δεύτερος αφορά τα μεγάλα ερευνητικά κέντρα, τα οποία πραγματικά δεν επαρκούν.
<SPEAKER ID="099" NAME="Catherine Trautmann" AFFILIATION="S&amp;D">
(FR) Κυρία Πρόεδρε, κυρία Επίτροπε, κυρίες και κύριοι, η εξαιρετική αυτή έκθεση από τον συνάδελφό μας, τον κ. Audy, συνοψίζει όλες τις συζητήσεις μας με τους φορείς του τομέα. Δεν θα αναφερθώ στην αξιολόγησή τους για το έβδομο πρόγραμμα πλαίσιο, η οποία είναι απαραίτητη αλλά υπερβολικά περίπλοκη και γραφειοκρατική.
<P>
Θα ήθελα απλώς να τονίσω δύο σημεία: Πρώτον, την καινοτομία. Το Κοινοβούλιο έχει δεσμευθεί για την προώθησή της, αλλά αυτό δεν πρέπει να αποβεί εις βάρος της βασικής έρευνας. Όπως γνωρίζουμε καλά, το βασικό αποτέλεσμα της έρευνας είναι η γνώση, η οποία ακολουθείται από την ευκαιρία ενίσχυσης του αποτελέσματος αυτού στον οικονομικό τομέα ή, πράγματι, στον βιομηχανικό τομέα. Πρέπει, συνεπώς, να γίνει ένας σαφής διαχωρισμός μεταξύ της χειραγώγησης και της ενίσχυσης της βασικής έρευνας.
<P>
Δεύτερον, τη χρηματοδότηση. Συμφωνούμε όλοι ότι ο προϋπολογισμός θα πρέπει να είναι ανάλογος των φιλοδοξιών μας. Θα τολμούσα να πω, ως προς το θέμα αυτό, ότι θα πρέπει να είμαστε καινοτόμοι μέσω της συνέπειάς μας. Είναι ανώφελη η εισαγωγή νέων μέσων· ας καταστήσουμε πιο αποτελεσματικά τα ήδη υπάρχοντα. Από αυτήν την άποψη, η χρηματοδοτική διευκόλυνση καταμερισμού του κινδύνου αποτελεί πραγματική επιτυχία, αλλά πρέπει να ακολουθήσει μια πιο ολοκληρωμένη προσέγγιση για τις μικρομεσαίες επιχειρήσεις και τις ερευνητικές υποδομές. Καλώ, συνεπώς, την Επιτροπή να καταβάλει κάθε δυνατή προσπάθεια ώστε να επιλυθούν οι διαφωνίες το συντομότερο δυνατόν και να λάβει υπόψη τις πορείες δράσης που προτείνονται στην έκθεση αυτή.
<SPEAKER ID="100" NAME="Romana Jordan Cizelj" AFFILIATION="PPE">
(SL) Κυρία Πρόεδρε, το έβδομο πρόγραμμα πλαίσιο τέθηκε σε ισχύ το 2007 μετά τη διεύρυνση της ΕΕ με 12 νέα κράτη μέλη. Προφανώς, οι δύο σημαντικές αυτές διευρύνσεις έχουν αυξήσει την πολυμορφία στην Ευρωπαϊκή Ένωση.
<P>
Και εδώ προκύπτει το ερώτημα: λαμβάνει καταλλήλως υπόψη του το έβδομο πρόγραμμα πλαίσιο αυτήν την πολυμορφία, έχει δηλαδή σχεδιαστεί κατά τέτοιο τρόπο ώστε να προωθεί την αριστεία στην έρευνα ομοιόμορφα σε ολόκληρη την Ευρωπαϊκή Ένωση; " αξιολόγηση εντόπισε ορισμένες επαναλαμβανόμενες συμπεριφορές, εκ των οποίων θα αναφέρω δύο συγκεκριμένες.
<P>
Πρώτον, την άνιση γεωγραφική συμμετοχή και την ελλιπή συμμετοχή σε έργα ερευνητών που προέρχονται από ορισμένα μέρη της Ένωσης, ιδίως εκείνων που προέρχονται από λιγότερο αναπτυγμένες περιοχές και από χώρες που προσχώρησαν στην ΕΕ το 2004 ή αργότερα.
<P>
Δεύτερον, οι ερευνητές από μικρότερα κράτη μέλη δεν εκπροσωπούνται επαρκώς ως συντονιστές έργων. " εξήγηση που μου παρείχαν έως τώρα για την κατάσταση αυτή είναι ότι η ερευνητική αριστεία αποτελεί το κύριο κριτήριο επιλογής στο έβδομο πρόγραμμα πλαίσιο. Τούτο οδηγεί στο συμπέρασμα ότι η ποιότητα της έρευνας στις περιοχές που δεν εκπροσωπούνται επαρκώς στα έργα είναι χαμηλή.
<P>
Θα μπορούσε, ωστόσο, κανείς να αναρωτηθεί εάν αυτή είναι η πραγματική αιτία. Τέτοιες δηλώσεις δεν θα πρέπει να γίνονται αυθαίρετα. Ζητώ συνεπώς από την Επιτροπή να διερευνήσει τις αιτίες αυτής της κάπως άνισης γεωγραφικής κατανομής των έργων και των συντονιστών.
<P>
Εξάλλου, είναι προς το συμφέρον των κρατών μελών τα οποία υστερούν στην ερευνητική αριστεία της ΕΕ να εκμεταλλευθούν τους πόρους από τα ευρωπαϊκά διαρθρωτικά ταμεία για να ενισχύσουν τους επιστημονικούς και ερευνητικούς τομείς τους. " ευκαιρία αυτή θα πρέπει να καταστεί διαθέσιμη στις προσεχείς δημοσιονομικές προοπτικές.
<P>
Ωστόσο, τα κονδύλια από τα διαρθρωτικά ταμεία θα πρέπει να χρησιμοποιούνται μόνο εντός των κρατών μελών στα οποία έχουν διατεθεί. " ιδέα ότι τα κονδύλια αυτά θα πρέπει να κινούνται από τις λιγότερο ανεπτυγμένες χώρες στις περισσότερο ανεπτυγμένες προκειμένου οι τελευταίες να οικοδομούν τις ερευνητικές υποδομές τους είναι, για παράδειγμα, απαράδεκτη, καθώς θα διεύρυνε απλώς το χάσμα μεταξύ των περιοχών. Ευελπιστώ ότι η Επιτροπή θα μπορέσει να διασκεδάσει τις αμφιβολίες σχετικά με τις ίσες ευκαιρίες για τους ερευνητές και τους συντονιστές από διάφορες περιοχές και χώρες της Ένωσης, αρκεί, προφανώς, να πληρούν την απαίτηση της ερευνητικής αριστείας.
<SPEAKER ID="102" NAME="António Fernando Correia De Campos" AFFILIATION="S&amp;D">
(EN) Κυρία Πρόεδρε, θα ήθελα αρχικά να ευχαριστήσω τον κ. Audy για την εξαιρετική του έκθεση. Αν και καθυστερημένη, η ενδιάμεση αναθεώρηση επεσήμανε τις πιο κρίσιμες πτυχές του έβδομου προγράμματος πλαισίου: την υπερβολική του γραφειοκρατία, την έλλειψη ενδιαφέροντος της βιομηχανίας, τον τεράστιο αριθμό και την πολυπλοκότητα των νέων μέσων του και τον αργό ρυθμό των πληρωμών. Υφίσταται επίσης αυξημένος κίνδυνος εκτεταμένων μεταφορών πόρων από το τρέχον πρόγραμμα πλαίσιο σε μεγάλης κλίμακας προγράμματα τα οποία προσφέρουν αμφισβητήσιμη προστιθέμενη αξία. Ωστόσο, η έκθεση μπόρεσε επίσης να επισημάνει θετικά στοιχεία, όπως η ενίσχυση της διεθνούς συνεργασίας μεταξύ των επιστημονικών ομάδων που εργάζονταν σε κοινά έργα, ορισμένα επιτυχημένα εγχειρήματα, όπως το Ευρωπαϊκό Συμβούλιο Έρευνας και μια καλύτερη ισορροπία των φύλων.
<P>
Υπάρχουν ορισμένα στοιχεία τα οποία πρέπει να τεθούν σε προτεραιότητα: πρώτον, η απλοποίηση του προγράμματος και, δεύτερον, η προώθηση της επιστημονικής αριστείας, όχι μόνο σε ορισμένες χώρες αλλά σε ολόκληρη την Ευρώπη, μια ισχυρότερη σύνδεση του προγράμματος πλαισίου με την καινοτομία και με μέσα τα οποία θα απευθύνονται σε μικρές και μεσαίες επιχειρήσεις και στην επιχειρηματικότητα. Το πρόγραμμα Eurostar αποτελεί το πιο επιτυχημένο παράδειγμα αυτού και θα πρέπει να αναπτυχθεί περαιτέρω.
<SPEAKER ID="103" NAME="Paul Rübig" AFFILIATION="PPE">
(DE) Κυρία Πρόεδρε, αυτό που πρέπει να πράξουμε, πολύ απλά, είναι να ενισχύσουμε την ερευνητική κοινότητα και, συνεπώς, την οικονομική ισχύ της Ευρώπης στο πλαίσιο του διεθνούς ανταγωνισμού. Πρέπει, κατά συνέπεια, να διερευνήσουμε ποιοι ίδιοι πόροι θα μπορούσαν να είναι διαθέσιμοι σε εμάς στο όγδοο πρόγραμμα πλαίσιο για την έρευνα. Θα ήθελα να ζητήσω από την Επίτροπο να χρησιμοποιήσει τα έσοδα που προκύπτουν από το σύστημα εμπορίας εκπομπών προκειμένου να επιλυθεί στην πραγματικότητα το πρόβλημα του CO2. Τούτο θα αποτελούσε ένα σημαντικό σημείο εκκίνησης.
<P>
Θα μπορούσαμε να έχουμε στη διάθεσή μας δεκάδες δισεκατομμύρια ευρώ τα οποία θα μπορούσαν να χρησιμοποιηθούν για το πρόγραμμα "ευφυούς ενέργειας", για το ευρύ μας φάσμα των πλατφόρμων συσσωρευτών ενέργειας, και για τους πολλούς τρόπους να παράσχουμε στους εαυτούς μας ένα βιώσιμο περιβάλλον. Τούτο θα μπορούσε να συζητηθεί με τον Επίτροπο Lewandowski και, ασφαλώς, με τους υπουργούς Οικονομικών.
<P>
Πρέπει επίσης να ενισχύσουμε το Πρόγραμμα Ανταγωνισμού και Καινοτομίας (ΠΑΚ). Πιστεύω ότι, συγκεκριμένα στο ΠΑΚ, η τεχνολογία των πληροφοριών και των επικοινωνιών θα πρέπει να χρησιμοποιηθεί ώστε να παρασχεθεί ο κατάλληλος εξοπλισμός και το υλισμικό που θα επιτρέπει στους ερευνητές να επικοινωνούν ταχύτερα, καλύτερα και πιο αποτελεσματικά χρησιμοποιώντας την πλέον εξελιγμένη τεχνολογία. " ενσωμάτωση των συνδέσεων οπτικών ινών στους δορυφορικούς εξοπλισμούς και η διαμόρφωση αντίστοιχων συμπράξεων θα αποτελούσε μια συναρπαστική εργασία όπως ακριβώς και η δημιουργία του Ευρωπαϊκού Ινστιτούτου Τεχνολογίας.
<P>
Για τον σκοπό αυτόν, πρέπει απλώς να μεταφέρουμε το περιεχόμενο της έρευνας που διεξάγεται στο πλαίσιο του έβδομου προγράμματος πλαισίου για την έρευνα, του ΠΑΚ και των ποικίλων άλλων προγραμμάτων στα εκπαιδευτικά μας ιδρύματα, ήτοι στους καθηγητές, τους δασκάλους και τους νηπιαγωγούς. Χρειαζόμαστε, πολύ απλά, μαθητές και φοιτητές οι οποίοι θα έχουν πρόσβαση στην πλέον επικαιροποιημένη γνώση της εποχής μας.
<P>
Τέλος, το Ευρωπαϊκό Συμβούλιο Έρευνας εργάζεται εξαιρετικά αποτελεσματικά, και το έργο το οποίο χρηματοδοτεί θα πρέπει να διατίθεται ευρέως στο κοινό το ταχύτερο δυνατόν. Θα ήθελα να ευχαριστήσω ιδιαιτέρως τον κ. Audy για ακόμα μία φορά για τη στήριξη του προς τις μικρές και μεσαίες επιχειρήσεις και, όπως ανέφερε και ο κ. Correia De Campos, το πρόγραμμα "Eurostars" θα μπορούσε να αποτελέσει ένα από τα μεγαλύτερα έργα του μέλλοντος.
<SPEAKER ID="104" NAME="Ioan Enciu" AFFILIATION="S&amp;D">
(RO) Κυρία Πρόεδρε, πρώτον, θα ήθελα και εγώ να συγχαρώ τον κ. Audy για όλες του τις προσπάθειες για την έκθεση αυτή. " ικανότητά μας να ενώνουμε και να συντονίζουμε τις προσπάθειές μας για την έρευνα καθορίζει την οικονομική μας ανταγωνιστικότητα. Συμφωνώ με την άποψη ότι ο καλύτερος συντονισμός, η συνεκτικότητα και η συνέργεια μεταξύ του εβδόμου προγράμματος πλαισίου και των διαρθρωτικών ταμείων και των ταμείων συνοχής μπορούν επίσης να βελτιώσουν τη συμμετοχή των επί του παρόντος υποεκπροσωπούμενων κρατών μελών. " συνεργατική διεθνική έρευνα πρέπει να παραμείνει προτεραιότητα. Τα κράτη μέλη πρέπει να συνεργάζονται αντί να ανταγωνίζονται το ένα το άλλο. Το ποσοστό επιτυχίας, το οποίο έως σήμερα υπήρξε μέτριο, μπορεί να βελτιωθεί μέσω της απλοποίησης των διοικητικών και δημοσιονομικών κανονισμών.
<P>
(EN) Για να ολοκληρώσω στα αγγλικά: νωρίτερα φέτος, η Επίτροπος Quinn δήλωσε ότι "πρέπει να εξαλείψουμε τη γραφειοκρατία. Χρειαζόμαστε απλούς και σαφείς κανόνες, οι οποίοι θα εφαρμόζονται με συνέπεια και αυστηρότητα". Σήμερα σας ζητώ, κυρία Επίτροπε, να μας συνδράμετε ώστε να περάσουμε από τα λόγια στις πράξεις. Σας ευχαριστώ.
<SPEAKER ID="106" NAME="Lambert van Nistelrooij" AFFILIATION="PPE">
(NL) Κυρία Πρόεδρε, κυρία Επίτροπε, κύριε εισηγητή, είναι θεμιτό ενίοτε να στρεφόμαστε στο παρελθόν, ιδίως εν μέσω μιας περιόδου όπως αυτή, και πριν ακριβώς από την κατάρτιση του δημοσιονομικού πλαισίου και του νομοθετικού προγράμματος του Κοινοβουλίου αυτού.
<P>
Αυτό που καθίσταται σαφές είναι ότι η επιστημονική έρευνα στην Ευρώπη είναι ύψιστης ποιότητας. Το πρόβλημα έγκειται στον τρόπο με τον οποίο θα μετατραπεί η έρευνα αυτή σε προϊόντα και τον τρόπο με τον οποίο θα οργανωθεί ολόκληρη η αλυσίδα. Προφανώς, είναι μάλλον ανώφελο το να παράγουμε μεγάλους αριθμούς διπλωμάτων ευρεσιτεχνίας τα οποία πωλούνται σε ολόκληρο τον κόσμο, εάν η προστιθέμενη αξία που προκύπτει καταλήγει έπειτα σε άλλα μέρη του κόσμου. Συνεπώς, πρέπει να αιχμαλωτίσουμε το ενδιαφέρον των λαών μας και να τους εμπλέξουμε κατά τέτοιο τρόπο -θα πρέπει να τους εκπαιδεύσουμε κατά τέτοιο τρόπο- ώστε ολόκληρη η διαδικασία να λαμβάνει χώρα εδώ.
<P>
Θα ήθελα να διατυπώσω μια δεύτερη παρατήρηση. Όλα σχετίζονται με την αριστεία, αλλά η αριστεία θα πρέπει να είναι προσγειωμένη και όχι απλώς να αποτελεί αιωρούμενη ευφυΐα. " αριστεία πρέπει να ριζώνει στις περιφέρειες και στις πόλεις. Δεν πρέπει να επιτρέπεται ο υψηλός αυτός βαθμός προτιθέμενης αξίας να υφίσταται μόνο στις μητροπολιτικές περιοχές. Ως Κοινοβούλιο, έχουμε το καθήκον να φροντίσουμε για τον συνδυασμό των όσων παράγει η έρευνα και του τι μπορεί να προέλθει από αυτά όσον αφορά την καινοτομία. Έχετε δημιουργήσει τη δική σας Ένωση Καινοτομίας, με πολύ καλές πρωτοβουλίες, και, επιπλέον, υφίστανται επίσης ποικίλοι άλλοι πόροι, όπως τα διαρθρωτικά ταμεία, για παράδειγμα, τα οποία μπορούμε να χρησιμοποιήσουμε για τον σκοπό αυτόν. Κατά τα προσεχή έτη, πρέπει να χρησιμοποιήσουμε την επιβολή προϋποθέσεων. Στο πνεύμα αυτό, πρέπει επίσης να διασφαλίσουμε ότι οι περιοχές που κάπως υστερούν επενδύουν στην εξειδίκευση. Τούτο μπορεί επίσης να πραγματοποιηθεί με τα χρήματα των ίδιων των κρατών μελών, όχι μόνο μέσω της ευρωπαϊκής χρηματοδότησης. Με τον τρόπο αυτόν, δημιουργείται μια κοινή ατζέντα και μέσα όπως ο κοινός προγραμματισμός είναι εξαιρετικής σημασίας για τον σκοπό αυτόν.
<P>
Θα διατυπώσω δύο ακόμα σύντομες παρατηρήσεις. Πρώτον, πρέπει να επιμείνουμε στις διευκολύνσεις που ενέχουν κινδύνους. " πρωτοβουλία αυτή, η χρηματοδοτική διευκόλυνση καταμερισμού του κινδύνου της Ευρωπαϊκής Τράπεζας Επενδύσεων, έχει λειτουργήσει εξαιρετικά καλά. Δεύτερον, κυρία Carvalho, ασφαλώς, έχετε εργαστεί πολύ αποτελεσματικά. " γραφειοκρατία έχει μειωθεί. Αφήστε τώρα τα ηνία των κοινών τεχνολογικών πρωτοβουλιών (ΚΤΠ), όπου η βιομηχανία διαδραματίζει ρόλο κατά 50%, ενώ εμείς εξακολουθούμε να συμπεριφερόμαστε σαν να επρόκειτο περί οργανισμών του δημοσίου τομέα. Τούτο απλώς δεν μπορεί να λειτουργήσει.
<P>
Σας ευχαριστώ για την ενδιάμεση αυτή έκθεση. Είναι πολύ σημαντική και όταν θα καθοριστούν οι νέοι κανονισμοί, θα την μεταφράσουμε σε νέες προοπτικές.
<SPEAKER ID="107" NAME="Bogdan Kazimierz Marcinkiewicz" AFFILIATION="PPE">
(DA) Κυρία Πρόεδρε, θα ήθελα να ευχαριστήσω τον εισηγητή για το έργο του. Το πιο σημαντικό θέμα, το οποίο θα ήθελα να τονίσω, είναι το θέμα της απλοποίησης των ισχυόντων κανόνων και διαδικασιών για τα προγράμματα που στηρίζουν τις δράσεις έρευνας και καινοτομίας και την ανάγκη να εντοπιστούν οι αιτίες για την υποεκπροσώπηση των νέων κρατών μελών της ΕΕ. Ένα μελλοντικό πρόγραμμα πλαίσιο θα πρέπει να ανταποκρίνεται στις τρέχουσες ανάγκες κατά τέτοιον τρόπο ώστε κάθε χώρα να έχει τη δυνατότητα να αναπτύξει έναν ερευνητικό τομέα, ερευνητικές δραστηριότητες και καινοτομία με τη συνδρομή των κοινών χρηματοοικονομικών μέσων, τα οποία, με την κατάλληλη διαχείριση, μπορούν να καταστήσουν δυνατή την εστίαση των μέτρων στις κοινωνικές ανάγκες και τις ανάγκες της αγοράς.
<P>
Το να δοθεί η δυνατότητα στις ενώσεις, τις επιχειρήσεις, -ιδίως τις μικρές επιχειρήσεις με τη μορφή συμπράξεων- και σε εθνικά ή περιφερειακά δίκτυα τεχνολογικών πλατφόρμων να συμμετέχουν σε ένα μελλοντικό πρόγραμμα πλαίσιο αποτελεί απαραίτητο έργο. Ταυτοχρόνως, θα ήθελα να επισημάνω ότι η διατήρηση της πολυμορφίας των περιφερειών της Ευρωπαϊκής Ένωσης στον τομέα της καινοτομίας απαιτεί να δοθεί ιδιαίτερη προσοχή στη διαμόρφωση ενός κοινού στρατηγικού δημοσιονομικού πλαισίου για την επιστημονική έρευνα και την καινοτομία.
<P>
Αξίζει επίσης να δοθεί προσοχή στη συνέργεια δράσεων που αναλαμβάνονται σε ευρωπαϊκό, εθνικό και περιφερειακό επίπεδο, με την πρόσθετη θέσπιση κοινών διοικητικών και δημοσιονομικών κανονισμών και μια υποχρεωτική εναρμόνιση των κανόνων και των όρων που διέπουν τη συμμετοχή σε διάφορα προγράμματα, δημιουργώντας ένα ενιαίο και διαφανές σύστημα. Ευελπιστώ ότι τα συμπεράσματα που εξήχθησαν από τη διαδικασία αξιολόγησης του έβδομου προγράμματος πλαισίου θα αποτελέσουν τη βάση για περαιτέρω έργο στο προσεχές, όγδοο πρόγραμμα πλαίσιο.
<SPEAKER ID="108" NAME="Gunnar Hökmark" AFFILIATION="PPE">
(EN) Κυρία Πρόεδρε, πρώτον, θα ήθελα να συγχαρώ τον εισηγητή για την εξαιρετική του έκθεση σχετικά με την ενδιάμεση αξιολόγηση. Θεωρώ ότι θα πρέπει να επισημανθούν τρία σημεία.
<P>
Το πρώτο είναι η απλοποίηση -μείωση της γραφειοκρατίας- και αυτό το δηλώσαμε κατά την έναρξη του εβδόμου προγράμματος πλαισίου. Όντως έγινε λιγότερο γραφειοκρατικό και θεωρώ ότι οι ερευνητές και άλλοι οι οποίοι ασχολούνται με τα προγράμματα αυτά το γνωρίζουν, αλλά απαιτούνται περαιτέρω ενέργειες. Και πιστεύω ότι, με κάποιον τρόπο, μπορούμε να εμπιστευθούμε περισσότερο τα πανεπιστήμια τα οποία υφίστανται επί αιώνες. Δεν θα υπεξαιρέσουν τα χρήματα.
<P>
Το δεύτερο σημείο είναι η αριστεία. " όλη αξία της κοινής και ενιαίας προσπάθειάς μας είναι ότι αποπειρώμεθα να προσθέσουμε μια ειδική ευρωπαϊκή αξία, με την παροχή αριστείας. Όλα τα κράτη μέλη μας χρηματοδοτούν τους τομείς τους έρευνας και επιστήμης και διαθέτουμε επίσης, όπως αναφέρθηκε, και τα διαρθρωτικά ταμεία. Όσον αφορά αυτό το πρόγραμμα πλαίσιο, εάν δεν στοχεύουμε στην αριστεία, θα χάσουμε το ανταγωνιστικό πλεονέκτημα που πρέπει να διαθέτουμε στο μέλλον.
<P>
Το τρίτο σημείο είναι η κινητικότητα. Θεωρώ ότι μία από τις πιο εντυπωσιακές εμπειρίες που βιώσαμε είναι ότι η κινητικότητα που μπορεί να επιτευχθεί μέσω του προγράμματος πλαισίου δημιουργεί ιδιαίτερο κλίμα και ειδικές προϋποθέσεις για την αριστεία. Και είμαι ευτυχής για το γεγονός ότι ο εισηγητής κατέθεσε την πρόταση για τα κουπόνια έρευνας, προσπαθώντας να διασφαλίσει ότι θα υπάρξει μια αυθόρμητη διαδικασία προς την αριστεία μεταξύ των ερευνητών στην Ευρώπη μέσω της δημιουργίας και της αύξησης της κινητικότητας.
<P>
Συνεπώς, για ακόμα μία φορά, εκφράζω τις ευχαριστίες μου προς τον εισηγητή.
<SPEAKER ID="109" NAME="Seán Kelly" AFFILIATION="PPE">
(GA) Κυρία Πρόεδρε, δεν υπάρχει συχνά ομοφωνία σχετικά με ένα θέμα στο Κοινοβούλιο αυτό και σήμερα κατέστη σαφές ότι η Επιτροπή και οι διάφοροι βουλευτές ήταν ομόφωνοι ως προς το θέμα αυτό και κυρίως ως προς τον τρόπο με τον οποίο θα πρέπει να προχωρήσουμε. Οφείλουμε να επαινέσουμε τον εισηγητή, τον κ. Audy. Όπως ανέφερε η Επίτροπος, "υπέβαλε μια πλούσια και ολοκληρωμένη έκθεση".
<P>
(EN) Υπέβαλε μια πλούσια και ολοκληρωμένη έκθεση και είμαι ιδιαιτέρως ικανοποιημένος για το γεγονός ότι δόθηκε έμφαση σε μερικά απλά πράγματα. Το πρώτο είναι απλό από μόνο του: η απλοποίηση. " απλοποίηση είναι απολύτως ζωτικής σημασίας. Με χαρά άκουσα την Επίτροπο να αναφέρει ότι κινούμαστε προς έναν δημοσιονομικό κανονισμό φιλικό προς τον χρήστη. Πρέπει να απλοποιήσουμε, να εμπιστευθούμε τους ερευνητές και να διασφαλίσουμε ότι διαθέτουμε τους ικανότερους ερευνητές. Εάν διαθέτουμε αυτά, τότε θα έχουμε και αποτελέσματα.
<P>
Τέλος, αποτύχαμε όσον αφορά τη στρατηγική της Λισαβόνας. " κατάσταση αυτή δεν μπορεί να επαναληφθεί. Μέσω της έρευνας, της επίδειξης και της απόδοσης μπορούμε να επιτύχουμε την ανταγωνιστικότητα την οποία έχει τόσο μεγάλη ανάγκη η Ευρώπη.
<SPEAKER ID="111" NAME="Petru Constantin Luhan" AFFILIATION="PPE">
(RO) Κυρία Πρόεδρε, στο παρόν κλίμα, και με σκοπό την επίτευξη των στόχων της ΕΕ 2020, το έβδομο πρόγραμμα πλαίσιο πρέπει να ανταποκριθεί στις τρέχουσες προκλήσεις. Καθιστώντας απλούστερη την πρόσβαση των μικρομεσαίων επιχειρήσεων στη χρηματοδότηση παρέχουμε σε αυτές την ευκαιρία να αναπτύξουν νέους τύπους υπηρεσιών και προϊόντων. Το επίπεδο χρηματοοικονομικής συνεισφοράς, τα έγγραφα που πρέπει να παραχθούν, η παροχή πρόσβασης στην πληροφόρηση και σε εξειδικευμένους συμβούλους πρέπει να είναι ρεαλιστικά γιατί, σε αντίθετη περίπτωση, δεν θα έχουμε τη δυνατότητα να δημιουργήσουμε ένα πλαίσιο το οποίο θα διευκολύνει την πρόσβαση των μικρομεσαίων επιχειρήσεων στο πρόγραμμα αυτό ανεξαρτήτως των στόχων.
<P>
Θεωρώ επίσης ότι είναι σημαντικό να δοθεί μεγαλύτερη σημασία στην ανάπτυξη της έρευνας σε περιφερειακό επίπεδο με την ενθάρρυνση πολυεπίπεδων εταιρικών σχέσεων και τη στήριξη για την κατάρτιση μεθοδολογικών οδηγιών ή κατευθυντήριων γραμμών για τον σκοπό αυτόν. Δεν μπορούμε να επιτύχουμε τους στόχους δίχως να καθορίσουμε σαφώς τις διαδικασίες και δίχως να ενθαρρύνουμε ή να ενισχύσουμε την ανάπτυξη χρήσιμων εργαλείων.
<SPEAKER ID="112" NAME="Derek Vaughan" AFFILIATION="S&amp;D">
(EN) Κυρία Πρόεδρε, και εγώ θα ήθελα να ευχαριστήσω τον εισηγητή και την Επίτροπο. Όπως αμφότεροι ανέφεραν, η έρευνα και η καινοτομία είναι σημαντικά στοιχεία για το μέλλον της ευρωπαϊκής οικονομίας. Γνωρίζω, ασφαλώς, ότι υφίστανται πολλά πανεπιστήμια στην Ουαλία, παραδείγματος χάριν, τα οποία θα αξιοποιήσουν την ευρωπαϊκή χρηματοδότηση. Συνεπώς, θεωρώ ότι είναι σημαντικό να υποστηρίξουμε όλοι την κατάλληλη χρηματοδότηση για την έρευνα και την καινοτομία στον προϋπολογισμό της ΕΕ. Δεν πρέπει να δηλώσουμε ότι τη στηρίζουμε σε αυτή τη συνεδρίαση και να την καταψηφίσουμε στις συνεδριάσεις για τον προϋπολογισμό.
<P>
Όσον αφορά τα βασικά θέματα που τέθηκαν απόψε, ασφαλώς όλοι θα πρέπει να υποστηρίξουμε την απλοποίηση, καθώς και ένα ενιαίο σύνολο κανόνων. Είμαι ενήμερος, ωστόσο, για ορισμένες ανησυχίες σχετικά με τη συνεχή χρήση ενιαίων τελών και κατ' αποκοπήν ποσών και, ως εκ τούτου, θεωρώ ότι θα πρέπει να αναζητήσουμε μια δόση ευελιξίας και διακριτικότητας στους τομείς αυτούς.
<P>
Θα ήθελα επίσης να υποστηρίξω ότι θα πρέπει να επικεντρωθούμε στις επιδόσεις. Ωστόσο, ενώ οι επιδόσεις είναι σημαντικές, η έρευνα και η καινοτομία συνεπάγονται ότι θα πρέπει να αποδεχθούμε έναν βαθμό ανάληψης κινδύνου, και τούτο δεν μπορούμε να το αποκλείσουμε. Τέλος, θα ήθελα να υποστηρίξω επίσης την πρόταση της δημιουργίας καλύτερων συνδέσεων μεταξύ των πανεπιστημίων και των επιχειρήσεων ούτως ώστε να μπορούμε να αξιοποιούμε όλα τα αποτελέσματα της έρευνας και της ανάπτυξης.
<SPEAKER ID="113" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, η ανταγωνιστικότητα δεν αποτελεί επιλογή για την Ευρωπαϊκή Ένωση. " Ευρωπαϊκή Ένωση πρέπει να είναι παγκοσμίως ανταγωνιστική και για αυτόν τον λόγο πρέπει να επενδύσουμε στην έρευνα και την καινοτομία.
<P>
Δυστυχώς, οι δικαιούχοι των ερευνητικών προγραμμάτων χρησιμοποιούν ορισμένες εθνικές και ευρωπαϊκές πηγές χρηματοδότησης. Ωστόσο, όλες αυτές οι πηγές χρηματοδότησης διέπονται συχνά από διαφορετικές διαδικασίες και κανόνες, γεγονός το οποίο καθιστά δύσκολη την πρόσβαση στους πόρους της ΕΕ και περιπλέκει τα πράγματα για τους δικαιούχους, δεδομένων των διαφορετικών κανόνων που πρέπει να γνωρίζουν. Θεωρούμε επίσης ότι η έρευνα και η καινοτομία στην Ευρωπαϊκή Ένωση μπορούν να αναπτυχθούν μόνον μέσω της μείωσης της γραφειοκρατίας, της απλοποίησης και της σύγκλισης των διαδικασιών, της ανάπτυξης εφαρμοσμένης έρευνας και της διευκόλυνσης της πρόσβασης των μικρών και μεσαίων επιχειρήσεων στη χρηματοδότηση. Εκφράζουμε τη λύπη μας για το γεγονός ότι, εξαιτίας της οικονομικής και χρηματοπιστωτικής κρίσης, ορισμένα κράτη μέλη έχουν μειώσει τους προϋπολογισμούς τους για την εκπαίδευση και την έρευνα και τους καλούμε να επενδύσουν στην εκπαίδευση ως τομέα προτεραιότητας σε αυτήν την περίοδο κρίσης, καθώς η ποιότητα της έρευνας και της καινοτομίας εξαρτάται και από αυτήν.
<P>
Θα ήθελα να ευχαριστήσω τον εισηγητή κ. Audy που αποδέχθηκε την τροπολογία που κατέθεσα ζητώντας από την Επιτροπή να χορηγήσει περισσότερα χρήματα του έβδομου προγράμματος πλαισίου στην έρευνα και την ανάπτυξη των εφαρμογών και των υπηρεσιών GNSS.
<SPEAKER ID="114" NAME="Pat the Cope Gallagher" AFFILIATION="ALDE">
(EN) Κυρία Πρόεδρε, πιστεύω ότι θα υπάρξει ευρεία συμφωνία για την έκθεση αυτή από όλες τις ομάδες του Κοινοβουλίου. Το βασικό στοιχείο της έκθεσης αυτής είναι ότι η Ένωση πρέπει να παραμείνει στο προσκήνιο στον τομέα της έρευνας, της καινοτομίας και της επιστήμης. Τούτο είναι σημαντικό γιατί, χωρίς την έρευνα, δεν μπορούμε να γίνουμε οι φορείς καινοτομίας του αύριο. Χρειαζόμαστε την έρευνα εάν σκοπεύουμε να δημιουργήσουμε θέσεις εργασίας, και χρειαζόμαστε την έρευνα, ασφαλώς, για να διατηρήσουμε την απασχόληση στην ΕΕ και για να παραμείνουμε ανταγωνιστικοί απέναντι στις αναδυόμενες οικονομίες. Απαιτείται επίσης ο δημόσιος τομέας και, ασφαλώς, ο ιδιωτικός τομέας, ο οποίος πιστεύω ότι αποτελεί την κινητήριο δύναμη της ανάπτυξης στην οικονομία, να εργάζονται από κοινού σε πνεύμα συνεργασίας.
<P>
Οι προσπάθειες ενθάρρυνσης της μεγαλύτερης συμμετοχής των μικρομεσαίων επιχειρήσεων πρέπει να ενισχυθούν στον υψηλότερο βαθμό και πρέπει να διασφαλίσουμε ότι η γραφειοκρατία διατηρείται στο ελάχιστο. Οι αρχηγοί κρατών και κυβερνήσεων της ΕΕ ενέκριναν την εμβληματική πρωτοβουλία "Ένωση της Καινοτομίας" στη συνάντησή τους την 4η Φεβρουαρίου, αλλά η έγκριση δεν αρκεί. Τώρα πρέπει να δράσουμε, και γνωρίζω πολύ καλά ότι η Επίτροπος Geoghegan-Quinn δεν μένει στα λόγια και θα προβεί όντως σε πράξεις. " έρευνα και η καινοτομία αποτελούν τα βασικά εργαλεία. Είναι τα εργαλεία που έχουμε στη διάθεσή μας για να συνδράμουμε την Ευρώπη στην οικονομική κρίση την οποία αντιμετωπίζουμε σήμερα.
<SPEAKER ID="115" NAME="Franz Obermayr" AFFILIATION="NI">
(DE) Κυρία Πρόεδρε, η αξιολόγηση του εβδόμου προγράμματος πλαισίου για την έρευνα και την τεχνολογική ανάπτυξη (ΠΠ7) θα έπρεπε να βασίζεται στα πλεονεκτήματα και τα μειονεκτήματα τα οποία τα έργα αποφέρουν στους πολίτες. Αναφέρομαι, παραδείγματος χάριν, στο έργο INDECT, το οποίο χρηματοδοτήθηκε από το ΠΠ7. Το επιδιωκόμενο όφελος της καταπολέμησης της τρομοκρατίας πρέπει να σταθμιστεί σε σχέση με την ελευθερία των πολιτών και την προστασία των δεδομένων.
<P>
Πρέπει, συνεπώς, σε κάθε έργο να τίθεται το ερώτημα: ποιος θα επωφεληθεί από αυτό και ποίου τα δικαιώματα θα θιγούν κατά απαράδεκτο τρόπο; Τούτο ισχύει επίσης και για τη χρηματοδότηση της έρευνας στον τομέα της γενετικής μηχανικής. Από αυτήν επωφελούνται οι μεγάλοι μεταποιητές τροφίμων, οι εκπρόσωποι συμφερόντων, αλλά ασφαλώς όχι οι πολίτες μας. Όντως πρέπει να επενδύσουμε σε μεγαλύτερο βαθμό στην έρευνα και στην ανάπτυξη, αλλά απαιτείται επίσης καλύτερη αξιολόγηση των έργων, τα οποία, εντέλει, χρηματοδοτούνται από τους φορολογούμενους.
<SPEAKER ID="116" NAME="Diane Dodds" AFFILIATION="NI">
(EN) Κυρία Πρόεδρε, ευχαριστώ τον εισηγητή για την έκθεσή του καθώς και την Επίτροπο η οποία πρόσφατα επισκέφθηκε την εκλογική μου περιφέρεια της Βορείου Ιρλανδίας, όπου γνωρίζω ότι είδε ορισμένα άριστα παραδείγματα έρευνας και καινοτομίας.
<P>
" οικονομία της Βορείου Ιρλανδίας είναι μια οικονομία μικρομεσαίων επιχειρήσεων - το 97% του συνόλου των επιχειρήσεων μπορούν να καταχωρισθούν ως τέτοιες. Ωστόσο, πρόκειται για μια οικονομία η οποία υστερεί σε σύγκριση με άλλες περιφέρειες του "νωμένου Βασιλείου και της Ευρώπης στην απορρόφηση χρημάτων από το πρόγραμμα πλαίσιο. Ως βασική δυσκολία αναφέρεται η γραφειοκρατία και πολλές μικρές επιχειρήσεις ανησυχούν περισσότερο για το αν θα κατορθώσουν να παραμείνουν σε λειτουργία παρά για τα μακροπρόθεσμα οφέλη του προγράμματος έρευνας και καινοτομίας.
<P>
Πιστεύω ότι το παράδειγμα που παρέχει η αεροδιαστημική βιομηχανία στη Βόρειο Ιρλανδία είναι σημαντικό -μεγαλύτερες εταιρείες καθοδηγούν και συνδράμουν μικρότερες επιχειρήσεις να αποκτήσουν πραγματικά πρόσβαση στο πρόγραμμα- και θα ήθελα να εκμεταλλευτώ την ευκαιρία αυτή για να ζητήσω από την Επίτροπο να μας παράσχει ριζοσπαστικούς νέους τρόπους με τους οποίους οι μικρές και μεσαίες επιχειρήσεις θα επωφελούνται από το πολύ σημαντικό αυτό πρόγραμμα.
<SPEAKER ID="117" NAME="Andreas Mölzer" AFFILIATION="NI">
(DE) Κυρία Πρόεδρε, το έβδομο πρόγραμμα πλαίσιο για την έρευνα δεν αφορά μόνο την έρευνα εν γένει, αλλά αφορά επίσης έναν συγκεκριμένο τομέα της έρευνας, ο οποίος θα έπρεπε να απασχολεί ιδιαιτέρως όλους μας μετά την καταστροφή της Fukushima. Αφορά επίσης τα κονδύλια από το πρόγραμμα ΕΥΡΑΤΟΜ.
<P>
Όπως γνωρίζουμε καλά, οι εκπρόσωποι συμφερόντων του πυρηνικού τομέα έχουν κατορθώσει τα τελευταία χρόνια να προωθήσουν την πυρηνική ενέργεια ως μια εναλλακτική μορφή ενέργειας φιλική προς το περιβάλλον. Τούτο συμβαίνει έντονα σε ορισμένα κράτη μέλη της ΕΕ. Γνωρίζουμε επίσης καλά ότι ορισμένα κράτη μέλη έχουν επενδύσει στην πυρηνική ενέργεια κατά τέτοιο τρόπο ώστε δεν θα τους είναι εύκολο να στραφούν σε εναλλακτικές μορφές. Ποιο είναι το νόημα των αντιδραστήρων παραγωγής ενέργειας εάν σκεβρώνουν κάτω από υδάτινες μάζες ή σε περίπτωση σεισμού; Ποια η αξία του πιο παραγωγικού σταθμού παραγωγής πυρηνικής ενέργειας εάν το παραμικρό σφάλμα αρκεί για να καταστήσει, όχι μόνο τις γύρω περιοχές, αλλά και ολόκληρη την περιφέρεια μη κατοικήσιμη για δεκαετίες; Συνεπώς, είναι σημαντικό να εστιάσουμε πιο σθεναρά στην πυρηνική ασφάλεια και να προωθήσουμε την ανάπτυξη εναλλακτικών μορφών.
<P>
Τώρα που το ερευνητικό πρόγραμμα ΕΥΡΑΤΟΜ σύντομα θα επεκταθεί στο 2012 και 2013, η Fukushima πρέπει να αποτελέσει έναυσμα για σκέψη.
<SPEAKER ID="118" NAME="Jarosław Leszek Wałęsa" AFFILIATION="PPE">
(PL) Κυρία Πρόεδρε, ακούγοντας τη σημερινή συζήτηση για το έβδομο πρόγραμμα πλαίσιο, δράττομαι της ευκαιρίας να σας επιστήσω την προσοχή στις προετοιμασίες για το επόμενο πρόγραμμα, το όγδοο πρόγραμμα πλαίσιο. Διαθέτουμε ήδη μια Πράσινη Βίβλο για αυτό η οποία μόλις που αναφέρει την ανάγκη για έρευνα σε άλλους τομείς, όπως η αλιεία. Δυστυχώς, η άμεση χρηματοδότηση της έρευνας στον τομέα αυτόν έχει λάβει μια πολύ ανησυχητική κατεύθυνση. Ξεκινήσαμε με πόρους οι οποίοι σταδιακά μειώθηκαν στα μετέπειτα προγράμματα, και οι ριζικές αυτές περικοπές κατέληξαν στον πλήρη αποκλεισμό της θαλάσσιας έρευνας ως συγκεκριμένου χρηματοδοτούμενου στόχου από το έβδομο ΠΠ.
<P>
Στο επόμενο πρόγραμμα πλαίσιο η κατάσταση αυτή πρέπει να αλλάξει ούτως ώστε να έχουμε τη δυνατότητα να επιτύχουμε τους στόχους της μεταρρυθμισμένης κοινής αλιευτικής πολιτικής. Ο τομέας της αλιείας αντιμετωπίζει πολλά προβλήματα, και η έρευνα και η επιστημονική υποστηρικτική εργασία αποτελούν ισχυρά εργαλεία για την περαιτέρω βιώσιμη ανάπτυξη του τομέα αυτού. Για αυτόν τον λόγο είναι πολύ σημαντικό να διατεθούν τα κατάλληλα κονδύλια για τον στόχο αυτόν. Σας ευχαριστώ.
<SPEAKER ID="119" NAME="Máire Geoghegan-Quinn" LANGUAGE="GA">
Κυρία Πρόεδρε, είμαι ιδιαιτέρως ευγνώμων για την πολύτιμη συζήτηση που είχαμε εδώ απόψε και θα ήθελα να ευχαριστήσω όλους τους βουλευτές που συμμετείχαν σε αυτήν την πολύτιμη συζήτηση.
<P>
(EN) Θα συνεργαστώ στενά με το Κοινοβούλιο αυτό καθώς θα προχωρούμε στην κατάρτιση ενός μελλοντικού προγράμματος για την έρευνα και την καινοτομία με μια πραγματική ευρωπαϊκή προστιθέμενη αξία.
<P>
Έως το τέλος του έτους, -συγκεκριμένα, έως τις 30 Νοεμβρίου- θα υποβάλουμε τις προτάσεις μας για τα μελλοντικά χρηματοδοτικά προγράμματα για την έρευνα και την καινοτομία εντός του κοινού στρατηγικού πλαισίου. Έχουμε ήδη σκιαγραφήσει ορισμένες ιδέες στην Πράσινη Βίβλο μας σχετικά με τον τρόπο με τον οποίο θα επιτευχθεί αυτό μέσω της συνένωσης των διαφορετικών μέσων σε επίπεδο ΕΕ υπό την ίδια σκέπη. Έχουμε τη δυνατότητα να υποστηρίξουμε όλη την αλυσίδα της καινοτομίας, από την βασική έρευνα έως την ανάπτυξη στην αγορά. Πιστεύω ότι, κατά τον τρόπο αυτόν, θα επιτύχουμε τον μεγαλύτερο δυνατό αντίκτυπο των επενδύσεών μας.
<P>
Αναμένω με ανυπομονησία τα πορίσματα των συζητήσεων σας σχετικά με την Πράσινη Βίβλο μας, η οποία, εξ όσων γνωρίζω, θα εγκριθεί προς το τέλος του καλοκαιριού. Μπορώ να σας διαβεβαιώσω ότι οι εποικοδομητικές συνεισφορές από τις εκθέσεις των κκ. Carvalho, Merkies, Audy και Matias θα ληφθούν προσεκτικά υπόψη κατά την κατάρτιση των νομοθετικών προτάσεων.
<P>
Τέλος, επιτρέψτε μου να σας υπενθυμίσω ότι στις 10 Ιουνίου θα διοργανώσουμε μια εκδήλωση για την ολοκλήρωση της διαβούλευσης για την Πράσινη Βίβλο στην οποία έχουν προσκληθεί διάφοροι βουλευτές, μερικοί εξ υμών ως ομιλητές. Θα ήθελα να ενημερώσω τους βουλευτές ότι λάβαμε περισσότερες από 1.300 απαντήσεις στο ηλεκτρονικό ερωτηματολόγιο. Υπήρξε επίσης ένας πρωτοφανής αριθμός εγγράφων θέσης. Λάβαμε περισσότερα από 700 τέτοια έγγραφα από εθνικές κυβερνήσεις, από ενώσεις ευρωπαϊκού επιπέδου, από επιχειρήσεις, από πανεπιστήμια και από περιφερειακές και τοπικές οργανώσεις. Κατέφθασαν απαντήσεις από όλες τις χώρες της Ευρωπαϊκής Ένωσης και εκτός. Πιστεύω ότι αυτό αποδεικνύει το μεγάλο ενδιαφέρον το οποίο επιδεικνύει η Ευρώπη για την έρευνα και την καινοτομία ως πολιτικές για τη μελλοντική μας ανάπτυξη.
<P>
Επομένως, επιτρέψτε μου να σας ευχαριστήσω για ακόμα μία φορά για τη διορατικότητα και την ώθηση που έδωσε το Κοινοβούλιο αυτό στην ενδιάμεση αξιολόγηση του ΠΠ7.
<SPEAKER ID="121" NAME="Jean-Pierre Audy" LANGUAGE="FR">
Κυρία Πρόεδρε, θα ήθελα να ευχαριστήσω την Προεδρία του Κοινοβουλίου που επέτρεψε τη διεξαγωγή της συζήτησης αυτής, καθώς δεν συμπεριλαμβανόταν στην ημερήσια διάταξη εξαρχής. Ήταν πολύ χρήσιμο το γεγονός ότι όλες οι πολιτικές ομάδες είχαν τη δυνατότητα να συζητήσουν το σημαντικό αυτό θέμα.
<P>
Θα ήθελα επίσης να εκφράσω την ευγνωμοσύνη μας προς εσάς, κυρία Επίτροπε. Μιλώ εξ ονόματος όλων όσοι τρέφουν μεγάλο σεβασμό στο πρόσωπό σας. Έχετε τη στήριξη των ιρλανδών μελών της Ομάδας του Ευρωπαϊκού Λαϊκού Κόμματος (Χριστιανοδημοκράτες). Όπως διαπιστώνετε, σε παρόμοια θέματα, με οποιοδήποτε τρόπο, τα πάντα μπορεί να συμβούν. Σας ευχαριστώ για ό,τι κάνετε. Πραγματικά βασιζόμαστε σε εσάς όσον αφορά την απλοποίηση και τα σημαντικά μηνύματα τα οποία απευθύνουμε σε εσάς, κυρία Επίτροπε.
<P>
Θα ήθελα να ευχαριστήσω τους εισηγητές από όλες τις πολιτικές ομάδες, τους συναδέλφους μου βουλευτές οι οποίοι κατέθεσαν πολλαπλές τροπολογίες και τους συνεισφέροντες στην έκθεση αυτή και θα ήθελα να ευχαριστήσω ιδιαιτέρως τους βουλευτές της Ομάδας PPE.
<P>
Σας ευχαριστώ για τη συζήτηση του θέματος της απλοποίησης. Τα σχόλιά σας καταγράφηκαν. Οι λέξεις "βιομηχανική ανταγωνιστικότητα" εγείρουν προσδοκίες. Πρέπει να συνδέσουμε την έρευνα με το εμπόριο, ήτοι την έρευνα με την καινοτομία μέσω του ευρωπαϊκού διπλώματος ευρεσιτεχνίας. " έρευνα πρέπει να μετατρέπεται σε ανάπτυξη. Όπως είπε ο κ. Reul, πρέπει, ασφαλώς, να ενθαρρύνουμε την αριστεία. Πρέπει να γίνουμε οι καλύτεροι στον κόσμο και μόνο μέσω της αριστείας θα το κατορθώσουμε. Όπως προείπα, ωστόσο, δεν γνωρίζουμε ποιοι θα βραβευθούν με το βραβείο Νόμπελ σε πέντε ή δέκα έτη. Συνεπώς, πρέπει να επιτύχουμε μια ισορροπία μεταξύ της αριστείας και της κατανομής σε ολόκληρη την ΕΕ. Όπως και στον αθλητισμό, όπου κερδίζουμε με τους καλύτερους αθλητές του κόσμου, έτσι πρέπει να διαθέτουμε τους καλύτερους ερευνητές του κόσμου. " αριστεία είναι η λέξη κλειδί.
<P>
Τέλος, προτείναμε τον διπλασιασμό του ποσού χρηματοδότησης, όχι όμως εις βάρος της γεωργίας ή των διαρθρωτικών ταμείων. Στόχος είναι ο καλύτερος συντονισμός με τα κράτη μέλη. Οι αρχηγοί κρατών και κυβερνήσεων δήλωσαν σε εμάς ότι δεν θα αυξήσουν το ποσό των συνεισφορών του δημοσίου τομέα. Αντ' αυτού, πρέπει να βελτιώσουμε τον συντονισμό των ευρωπαϊκών ταμείων, των εθνικών και περιφερειακών ταμείων -ορισμένα από τα οποία, παρεμπιπτόντως, προέρχονται από ευρωπαϊκούς πόρους- προς όφελος της συνέπειας και της ορθής χάραξης πολιτικής.
<P>
" τελευταία παρατήρησή μου, κυρία Πρόεδρε, είναι η εξής: Είχα προτείνει -η πρότασή μου δεν έγινε δεκτή, αλλά αυτό το θέμα θα πρέπει να τεθεί σε πολιτικό επίπεδο- να θεσπίσουμε ένα ευρωπαϊκό ερευνητικό σχέδιο για την αμυντική βιομηχανία. Είναι πλέον καιρός η Ευρωπαϊκή Ένωση και τα κράτη μέλη, βάσει του άρθρου 45 της Συνθήκης για την Ευρωπαϊκή Ένωση, να διερευνήσει το ενδεχόμενο δημιουργίας ενός σημαντικού ερευνητικού προγράμματος στον τομέα του αμυντικού εξοπλισμού και, ασφαλώς, του εξοπλισμού διπλής χρήσης.
<SPEAKER ID="122" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="123" NAME="András Gyürk" LANGUAGE="HU">
Το έβδομο πρόγραμμα πλαίσιο για την έρευνα και την τεχνολογική ανάπτυξη (ΠΠ7) αποτελεί το πιο σημαντικό πρόγραμμα υποστήριξης της έρευνας παγκοσμίως, το οποίο διαδραματίζει κεντρικό ρόλο στη διατήρηση της ανταγωνιστικότητας της Ευρώπης και στην εφαρμογή της στρατηγικής "Ευρώπη 2020". Το ΠΠ7 καταδεικνύει μια σημαντική προστιθέμενη αξία στον τομέα της ευρωπαϊκής έρευνας και καινοτομίας. Ωστόσο, η ενδιάμεση αξιολόγηση αποκάλυψε αρκετούς τομείς οι οποίοι πρέπει να αναπτυχθούν. Κατά την άποψή μου, δύο πτυχές είναι ιδιαιτέρως σημαντικές για τη μελλοντική επιτυχία του ΠΠ7. Το πρώτο και πλέον επείγον καθήκον θα πρέπει να είναι η απλοποίηση των γραφειοκρατικών βαρών. " υπερβολικά περίπλοκη διοίκηση είναι δαπανηρή και λειτουργεί ως αντικίνητρο για τη συμμετοχή των μικρομεσαίων επιχειρήσεων στο ΠΠ7. " κατάργηση παράλληλων δομών, η ταχύτερη μεταφορά των κονδυλίων και η εναρμόνιση του ΠΠ7 με τις εθνικές προτεραιότητες μπορούν να συνεισφέρουν στο να προκληθεί το ενδιαφέρον του μεγαλύτερου δυνατού αριθμού φορέων για τις δραστηριότητες έρευνας και καινοτομίας. Δεύτερον, θα ήθελα να τονίσω τη σημασία της προσέγγισης που βασίζεται στην αριστεία, εφόσον οι χρηματοοικονομικοί πόροι του ΠΠ7 μπορούν να χρησιμοποιηθούν με τον πλέον αποτελεσματικό τρόπο εάν η επιλογή των ερευνητικών έργων που θα ενισχυθούν βασίζεται στην αριστεία. Ωστόσο, η ενδιάμεση αξιολόγηση αποκάλυψε ότι ορισμένες χώρες υποεκπροσωπούνται όσον αφορά τη μεταφορά των πόρων. " κυριότερη αιτία αυτού είναι ότι αυτά τα κράτη μέλη δεν διαθέτουν τη βασική ερευνητική υποδομή, η οποία θα τους παρείχε τη δυνατότητα να πληρούν τα κριτήρια αριστείας. Ως εκ τούτου, οι συνέργειες μεταξύ του ΠΠ7 και των διαρθρωτικών ταμείων και του ταμείου συνοχής πρέπει να αναθεωρηθούν, γεγονός το οποίο θα μπορούσε να προωθήσει την ανάπτυξη υποδομών οι οποίες καθυστερούν. Κατά τον τρόπο αυτόν, μπορούμε να παράσχουμε ίσους όρους ανταγωνισμού για όλα τα κράτη μέλη όσον αφορά την αξιολόγηση που βασίζεται στην αριστεία.
<SPEAKER ID="124" NAME="Filiz Hakaeva Hyusmenova" LANGUAGE="BG">
Το έβδομο πρόγραμμα πλαίσιο για τις δράσεις έρευνας, τεχνολογικής ανάπτυξης και επίδειξης αποτελεί ένα σημαντικό μέσο για την επίτευξη των στόχων της στρατηγικής "Ευρώπη 2020". Ο ηγετικός ρόλος της Ευρώπης στην τεχνολογική καινοτομία και η μελλοντική ανταγωνιστικότητα της Ένωσης εξαρτώνται επίσης κατά πολύ από την επιστημονική έρευνα. Στο πλαίσιο αυτό, απαιτείται μεγαλύτερη εστίαση στην ενίσχυση για το πρόγραμμα, ισχυρότερη σύνδεση με τις απαιτήσεις των επιχειρήσεων και καλύτερος συντονισμός με τα άλλα χρηματοοικονομικά μέσα της ΕΕ και με τα διαρθρωτικά ταμεία.
<P>
Άλλοι σημαντικοί παράγοντες που συνεισφέρουν στην επιτυχία του προγράμματος περιλαμβάνουν επίσης την παροχή πρόσβασης στην πληροφόρηση σχετικά με τις ενδεχόμενες ευκαιρίες που προσφέρει στο μεγαλύτερο δυνατό αριθμό ενδιαφερόμενων μερών και την απλοποίηση των διαδικασιών υποβολής αιτήσεων, οι οποίες επί του παρόντος είναι ιδιαιτέρως περίπλοκες. Θέλω να επαναλάβω την ανάγκη ευρείας προώθησης των αποτελεσμάτων των επιτυχώς ολοκληρωμένων έργων ούτως ώστε περισσότερες επιχειρήσεις να μπορούν να έχουν πρόσβαση σε αυτά και, όπου είναι δυνατόν, να τα χρησιμοποιούν.
<P>
" επιστήμη δεν υφίσταται ως αυτοσκοπός. Θα πρέπει να παρέχει οφέλη για την οικονομία και την κοινωνία. Οι δεσμοί μεταξύ των μεμονωμένων προγραμμάτων πρέπει να ενισχυθούν για να διασφαλιστεί η συνέπεια κατά τη διεξαγωγή επιστημονικών έργων και έργων επίδειξης, καθώς και δοκιμών προώθησης στην αγορά και έργων πρώτης εμπορικής εφαρμογής. Τούτο θα μας παράσχει τη δυνατότητα να επιτύχουμε μεγαλύτερη αποτελεσματικότητα και υψηλότερη ευρωπαϊκή προστιθέμενη αξία από τη χρηματοδότηση του ΠΠ7.
<SPEAKER ID="124" NAME="Jacek Olgierd Kurski" LANGUAGE="PL">
Ένα επαναλαμβανόμενο πρόβλημα σε όλες τις εκθέσεις για την καινοτομία είναι η έλλειψη ενός σαφούς και συγκεκριμένου πλαισίου για τις επενδύσεις στην έρευνα και την ανάπτυξη από τους πόρους της ΕΕ. Το πρόβλημα αυτό είναι επίσης προφανές στην έκθεση του κ. Audy και, επιπλέον, περιλαμβάνει ένα ακόμα ανεπίλυτο ζήτημα, ήτοι την ανισορροπία στη χρηματοδότηση της ΕΕ. Ο συντάκτης μόλις που αναφέρει την έλλειψη ισότητας στην απορρόφηση της χρηματοδότησης μεταξύ της δυτικής Ευρώπης και των νέων κρατών μελών της ΕΕ. " κακή κατάσταση της χρηματοδότησης διαφαίνεται, μεταξύ άλλων, στη δημιουργία της χρηματοδοτικής διευκόλυνσης καταμερισμού του κινδύνου (RSFF). Έργα που συγχρηματοδοτήθηκαν από το μέσο αυτό έχουν υλοποιηθεί μόνο σε 18 από τα 27 κράτη μέλη. Επιπλέον, οι μεγαλύτεροι δικαιούχοι της είναι αιτούντες από τα επονομαζόμενα παλαιά κράτη μέλη της ΕΕ: η Γερμανία (23,1% του συνόλου αυτών στους οποίους χορηγήθηκε χρηματοδότηση), η Ισπανία (19,1%), το "νωμένο Βασίλειο (9,9%) και οι Κάτω Χώρες (8,3%). Σήμερα, το ένα τρίτο περίπου της έρευνας χρηματοδοτείται από τη διευκόλυνση. Κατά την άποψή μου, θα πρέπει να αυξηθεί αναλογικά ούτως ώστε η συνεισφορά των ίδιων των επιχειρηματιών να μην υπερβαίνει το 10 με 15% του απαιτούμενου ποσού (επί του παρόντος το απαιτούμενο ποσό ανέρχεται στο 15 με 25% του συνολικού ποσού που χορηγείται για την έρευνα). Θα πρέπει να έχουμε υπόψη μας ότι ένα από τα βασικά καθήκοντα της ΕΕ είναι η εξάλειψη των κοινωνικών και γεωγραφικών ανισορροπιών μέσω της κατανομής των οφελών που προέρχονται από την καινοτομία σε ολόκληρη την ΕΕ. Δεν θα κατορθώσουμε να επιτύχουμε τον στόχο αυτόν εάν αγνοήσουμε τα νέα κράτη μέλη της ΕΕ από οικονομική άποψη, ενισχύοντας έτσι μια ακόμα περισσότερο μονομερή "διαρροή εγκεφάλων".
<SPEAKER ID="124" NAME="Krzysztof Lisek" LANGUAGE="PL">
Επικροτώ την αναδυόμενη τάση για την αύξηση της χρηματοδότησης της επιστημονικής έρευνας στην Ευρωπαϊκή Ένωση. Ταυτοχρόνως, πιστεύω ότι είναι απαραίτητο να ενώσουμε τις δυνάμεις μας και τις δαπάνες στον τομέα αυτόν. Οι μεταρρυθμίσεις θα πρέπει να εφαρμοστούν σε εθνικό επίπεδο το συντομότερο δυνατόν για να δοθεί η ευκαιρία να δημιουργηθούν κέντρα τα οποία συνεργάζονται καλά και για να αποφευχθεί η επικάλυψη των εργασιών στα ίδια έργα. Τούτο θα συνεισέφερε επιπλέον σε μια βελτιωμένη χρήση των πόρων. " Ευρωπαϊκή Ένωση δεν πρέπει να λησμονεί τη σημασία της έρευνας όσον αφορά την παροχή ανταγωνιστικού πλεονεκτήματος στον κόσμο του σήμερα. Συγκεκριμένα, τα κράτη μέλη θα πρέπει να αναδιαμορφώσουν τον τρόπο με τον οποίο διεξάγουν έρευνες για την ασφάλεια, που αποτελεί έναν από τους βασικούς τομείς οι οποίοι αναφέρονται στην έκθεση, για να διασφαλίσουν ότι βελτιστοποιείται σε περιόδους οικονομικής κρίσης.
<SPEAKER ID="124" NAME="Marian-Jean Marinescu" LANGUAGE="RO">
" ελκυστική φύση του έβδομου προγράμματος πλαισίου για την έρευνα δεν έχει επιδειχθεί πλήρως στον βιομηχανικό τομέα. Πέρα από την ανάγκη για νέα χρηματοδότηση, απαιτείται επίσης καλύτερος συντονισμός μεταξύ της Ευρωπαϊκής Ένωσης, των κρατών μελών και των περιφερειών για την έρευνα, την ανάπτυξη και την καινοτομία.
<P>
Πρώτον, η σύνδεση των ταμείων συνοχής με το πρόγραμμα πλαίσιο για την έρευνα πρέπει να βελτιωθεί. Πρέπει να υπογραμμίσω τη σημασία της πολιτικής συνοχής καθώς έχει μετατραπεί σε μέγιστη πηγή ενίσχυσης στην Ευρώπη για την έρευνα και την καινοτομία.
<P>
Δεύτερον, οι πολιτικές έρευνας και καινοτομίας πρέπει να προσαρμόζονται στις συγκεκριμένες ανάγκες της αγοράς. Πρέπει να εντοπιστεί η ζήτηση για καινοτόμες τεχνολογίες στην αγορά της ΕΕ προκειμένου να πωλούνται τα αποτελέσματα της καινοτομίας. Θεωρώ ότι κατάλληλα χρηματοοικονομικά μέσα θα πρέπει να είναι διαθέσιμα για την ενίσχυση της επιτυχούς εισαγωγής των καινοτόμων τεχνολογιών στην αγορά της ΕΕ.
<P>
Τέλος, θα πρέπει να αναφέρω ότι στην ΕΕ υφίσταται μια τεράστια ανισορροπία όσον αφορά την κατανομή των πόρων, και τα αποτελέσματα καταδεικνύουν ότι τα παλαιά κράτη μέλη απορροφούν το μεγαλύτερο μέρος των χρηματοδοτικών πόρων. " κατάσταση αυτή αντιβαίνει στον στόχο της εδαφικής συνοχής σύμφωνα με τον οποίο τα κράτη μέλη πρέπει να αναπτύσσονται με ισόρροπο τρόπο από γεωγραφική άποψη, ο οποίος είναι ένας στόχος που ορίζεται στη Συνθήκη της Λισαβόνας.
<SPEAKER ID="124" NAME="Pavel Poc" LANGUAGE="CS">
Επικροτώ την πρόταση να διασφαλιστεί ότι η ενίσχυση της έρευνας στο πλαίσιο του εβδόμου προγράμματος πλαισίου στοχεύει στην εξεύρεση λύσεων στα προβλήματα της ΕΕ στους τομείς που ορίζονται στο κεφάλαιο "Συνεργασία" του εβδόμου προγράμματος πλαισίου. Τούτο περιλαμβάνει κυρίως την υγειονομική περίθαλψη, η οποία συμπεριλαμβάνει την κλινική και προληπτική έρευνα και τις ιατρικές τεχνολογίες. Ο καρκίνος αποτελεί τη δεύτερη σε συχνότητα αιτία θανάτου στην Ευρώπη, και εξαιτίας του γεγονότος της γήρανσης του πληθυσμού, αναμένεται ότι ένας άνδρας στους τρεις ή μία γυναίκα στις τέσσερις θα βιώσουν άμεσα την ασθένεια μέχρι την ηλικία των 75 ετών. " έρευνα για τον καρκίνο βρίσκεται στα πρόθυρα πολλών επαναστατικών ανακαλύψεων, ιδίως όσον αφορά τις περισσότερο ακριβείς και λιγότερο δαπανηρές μεθόδους, και επίσης τις μεθόδους που είναι λιγότερο επώδυνες για τους ασθενείς, τόσο όσον αφορά τους προληπτικούς ελέγχους όσο και τις ίδιες τις θεραπείες. " χρηματοδότηση της έρευνας για τον καρκίνο μπορεί να σώσει τις ζωές ανθρώπων και να μειώσει τις δαπάνες θεραπείας. Επικροτώ την πολιτική βούληση για την ενίσχυση της χρηματοδότησης η οποία έχει ήδη προβλεφθεί για την έρευνα για τον καρκίνο στο πλαίσιο του προγράμματος. " χρηματοδότηση αυτή δεν πρέπει να μειωθεί στην παρούσα οικονομική κατάσταση της ΕΕ, αντιθέτως πρέπει να παράσχουμε περισσότερη. Θα ήθελα να τονίσω ότι εάν μπορούμε να ενώσουμε τις δυνάμεις μας για την επίτευξη φιλόδοξων σχεδίων όπως η κατάργηση των συνόρων των κρατών ή η κατασκευή διαστημικών σταθμών, θα πρέπει να είμαστε σε θέση να ανακαλύψουμε έναν τρόπο να μετατρέψουμε τον καρκίνο σε μια ασθένεια την οποία δεν θα φοβάται κανείς. Προκειμένου να επιτευχθεί αυτό, χρειαζόμαστε ενίσχυση και συντονισμό της έρευνας για τις θεραπευτικές μεθόδους και την πρόληψη. " καταπολέμηση του καρκίνου αποτελεί ένα ευρωπαϊκό ζήτημα το οποίο θα πρέπει να συνιστά προτεραιότητα για εμάς, από τη χρηματοδότηση στο πλαίσιο του εβδόμου προγράμματος πλαισίου έως τον κεντρικό φορέα σε ευρωπαϊκό επίπεδο.

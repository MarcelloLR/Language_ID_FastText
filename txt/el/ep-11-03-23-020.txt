<CHAPTER ID="020">
Δικαιώματα των καταναλωτών (συζήτηση)
<SPEAKER ID="220" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Schwab, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για τα δικαιώματα των καταναλωτών - C7-0349/2008 -.
<SPEAKER ID="221" NAME="Andreas Schwab" LANGUAGE="DE">
Κύριε Πρόεδρε, κυρία Επίτροπε, κυρίες και κύριοι, θα ήθελα να ξεκινήσω απευθύνοντας τις ευχαριστίες μου σε όλους τους συναδέλφους βουλευτές που εργάστηκαν για αυτήν την οδηγία και για τη συμβιβαστική λύση που τίθεται σήμερα υπό συζήτηση. Δεν πρόκειται για δήλωση αβροφροσύνης, αλλά για έκφραση ειλικρινούς ευγνωμοσύνης. Απευθύνεται δε στην κ. Wallis, εισηγήτρια γνωμοδότησης της Επιτροπής Νομικών Θεμάτων, στις κκ. Gebhardt και Turunen και τον κ. Rochefort, καθώς και στους κκ. Τριανταφυλλίδη και Bielan. " λήψη απόφασης δεν ήταν πάντα εύκολη διαδικασία, καθόσον κατατέθηκαν περισσότερες από 2.000 τροπολογίες κατά τη διάρκεια της τελευταίας διετίας, ωστόσο, οι συζητήσεις ήταν πάντα εποικοδομητικές, και σας ευχαριστώ όλους ειλικρινά για αυτό.
<P>
Παρά τον μεγάλο αριθμό των τεχνικών διαφορών σε επιμέρους ζητήματα -διαφορές που αποτυπώθηκαν σε ποικίλες συμβιβαστικές λύσεις-, διαπιστώνεται γενική συμφωνία μεταξύ των Ομάδων όσον αφορά τη σημερινή θέση του Ευρωπαϊκού Κοινοβουλίου, ήτοι ότι επιθυμούμε να αναπτύξουμε την εσωτερική αγορά προς το συμφέρον των καταναλωτών και των επιχειρήσεων. Εξάλλου, ακόμα και μετά την παρέλευση είκοσι ετών από την καθιέρωση της εσωτερικής αγοράς με την Ενιαία Ευρωπαϊκή Πράξη, εξακολουθούμε να παρατηρούμε ότι, παρά την πληθώρα οδηγιών και κανονισμών, δεν έχει επιτευχθεί πραγματική τυποποίηση. Τα κράτη μέλη αξιοποιούν τα περιθώρια ελιγμών που διαθέτουν, ενίοτε δίκαια, μερικές φορές όμως άδικα.
<P>
" ανά χείρας οδηγία παρέχει μια ικανοποιητική μέση οδό για τη ρύθμιση των ζητημάτων που αφορούν την εσωτερική αγορά, αφήνοντας ταυτόχρονα τη λήψη νομοθετικών αποφάσεων για όλα τα άλλα θέματα στα ίδια τα κράτη μέλη. Μπορούμε να σημειώσουμε σημαντική πρόοδο με αυτήν τη μεικτή προσέγγιση, η οποία θα τύχει, μάλιστα, υποστήριξης από όλες τις πτέρυγες του Κοινοβουλίου. Το ζητούμενο ήταν να στηριχθεί η πρόταση της Επιτροπής, επιφέροντας ταυτόχρονα σημαντικές βελτιώσεις σε πολλά στοιχεία της. Διασφαλίσαμε ότι η παρούσα οδηγία αποδίδει τη δέουσα σημασία στην προστασία του καταναλωτή, μέσω της θέσπισης ενιαίου δικαιώματος υπαναχώρησης προθεσμίας δεκατεσσάρων ημερών για όλες τις ηλεκτρονικές συμβάσεις σε επίπεδο ΕΕ· μέσω της δυνατότητας επιλογής παραλαβής εντύπου ή ηλεκτρονικού αντιγράφου του εγγράφου της σύμβασης για τους καταναλωτές στο πλαίσιο των κατ' οίκον πωλήσεων· μέσω της παροχής "λύσης με το πάτημα ενός πλήκτρου", ώστε να ενισχυθεί η διαφάνεια στο πλαίσιο των διαδικτυακών συναλλαγών και, ταυτόχρονα, να ενταθεί πραγματικά ο αγώνας κατά της απάτης στο Διαδίκτυο· και, τέλος, μέσω της θέσπισης ενιαίων υποχρεώσεων για την παροχή ενημέρωσης, ιδίως σε σχέση με την τιμολόγηση, με άλλα λόγια της υποχρέωσης πλήρους ενημέρωσης σχετικά με την τιμολόγηση σε όλες τις διαδικτυακές και κατ' οίκον συναλλαγές.
<P>
Ωστόσο, καταστήσαμε επίσης την οδηγία εύχρηστη για τις μικρομεσαίες επιχειρήσεις και τους μικρούς συμβαλλόμενους, παρέχοντας ειδικότερα μεγαλύτερη ευελιξία και εξαιρέσεις για υπηρεσίες σε πολλούς τομείς· επιτρέποντας στους καταναλωτές να υπαναχωρούν από τη συμφωνία τους διά τηλεφωνικής επικοινωνίας· αίροντας ορισμένες δυνατότητες εφαρμογής καταχρηστικών συμβατικών ρητρών εκ μέρους των επιχειρήσεων, θέτοντας ταυτόχρονα σαφείς όρους για τους καταναλωτές όσον αφορά την επιστροφή των παραγγελθέντων προϊόντων σε περίπτωση ακύρωσης της αγοράς· και, τέλος, δημιουργώντας ένα ενιαίο έντυπο υπαναχώρησης, το οποίο θα καταστήσει ευχερέστερη την πρόσβαση και την άσκηση του διαθέσιμου δικαιώματος υπαναχώρησης για πολλούς ανθρώπους σε ολόκληρη την Ευρώπη.
<P>
Εντέλει, χάρη και στη διαδικασία διαβούλευσης μεταξύ των κρατών μελών, θα κατορθώσουμε να καταστήσουμε σαφώς απλούστερες τις περαιτέρω νομικές εξελίξεις σε αυτόν τον σημαντικό τομέα της προστασίας των καταναλωτών, σε σύγκριση με ό,τι συνέβαινε κατά το παρελθόν. " Επιτροπή θα έχει σαφές δικαίωμα γνωμοδότησης στο πλαίσιο του Συμβουλίου, διότι είναι αδιαμφισβήτητο το γεγονός ότι η κοινή αγορά απαιτεί κοινούς κανόνες. Τούτο κατέστη σαφέστερο από ποτέ κατά τη διάρκεια της κρίσης του ευρώ. Δεν αρκεί να ασπαζόμαστε κοινές αρχές και να παρέχουμε τελικά στα κράτη μέλη πλήρη ελευθερία· οι κοινές αρχές πρέπει να τηρούνται μέσω κοινών κανόνων. Αυτός είναι ο λόγος για τον οποίο η παρούσα οδηγία στοχεύει στην προστασία των καταναλωτών. Άλλωστε, οι καταναλωτές θα είναι σε θέση να γνωρίζουν τα δικαιώματά τους, εάν αυτά είναι τα ίδια σε ολόκληρη την Ευρώπη, καθώς και να ασκούν αυτά τα δικαιώματα με αποτελεσματικότερο τρόπο έναντι των επιχειρήσεων που παραβαίνουν τους κανόνες. " οδηγία προστατεύει επίσης τις μικρομεσαίες επιχειρήσεις, προπαντός διότι η ενιαία δέσμη κανονισμών δημιουργεί ασφάλεια δικαίου, επιτρέποντας την άνθηση της πολιτιστικής και εμπορικής πολυμορφίας για την οποία ακούμε τόσο συχνά να γίνεται λόγος. Σας ευχαριστώ για τη συνεργασία σας. Προσμένω με χαρά τη συζήτηση που θα ακολουθήσει.
<SPEAKER ID="222" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, κυρία Επίτροπε, κύριε Schwab, αξιότιμοι βουλευτές, χαίρομαι ιδιαιτέρως που κατορθώσαμε τελικά να συμπεριλάβουμε τη συζήτηση για την παρούσα πρόταση στην ημερήσια διάταξη.
<P>
Όπως γνωρίζετε, το Συμβούλιο κατέληξε σε συμφωνία επί του θέματος τον Δεκέμβριο του προηγούμενου έτους, ενώ στις 24 Ιανουαρίου 2011, ήδη στο πλαίσιο της ουγγρικής Προεδρίας, το Συμβούλιο ενέκρινε επισήμως την προκαταρκτική του θέση, δηλαδή τη γενική προσέγγιση.
<P>
Για να επιτευχθεί συμφωνία, χρειάστηκαν δύο και πλέον έτη διαπραγματεύσεων στο πλαίσιο του Συμβουλίου σχετικά με το ποια είναι η ιδανική ισορροπία μεταξύ της κοινοτικής και της εθνικής νομοθεσίας, όσον αφορά τη χορήγηση δικαιωμάτων στους καταναλωτές και τις πτυχές των δικαιωμάτων των καταναλωτών που θα μπορούσαν να εναρμονιστούν αναλόγως. Το πλέον ενδεικτικό παράδειγμα των δυσκολιών που περιβάλλουν την εν λόγω πρόταση είναι το γεγονός ότι η ομάδα εργασίας του Συμβουλίου χρειάστηκε περισσότερες από εξήντα συνεδριάσεις, προκειμένου να εκπονήσει ένα κείμενο που θα μπορούσε να λάβει την υποστήριξη της ειδικής πλειοψηφία των κρατών μελών. Επιπλέον, αποδείχθηκε αδύνατον να επιτευχθεί συμφωνία για τα κεφάλαια IV και V της πρότασης της Επιτροπής, τα οποία αφορούν την πώληση αγαθών και τις καταχρηστικές συμβατικές ρήτρες αντίστοιχα. Λόγω των υφιστάμενων δυσκολιών, το Συμβούλιο αποφάσισε τελικά να παραλείψει τα δύο αυτά κεφάλαια από το κείμενο και να εστιάσει, αντ' αυτού, στις εκτός εμπορικών καταστημάτων και εξ αποστάσεως συμβάσεις. " προσέγγιση αυτή υποστηρίχθηκε και από την Επιτροπή, δεδομένου ότι το κείμενο του Συμβουλίου προσδίδει προστιθέμενη αξία σε σχέση με τις εν λόγω συμβάσεις σε επίπεδο ΕΕ.
<P>
" Προεδρία εκτιμά ότι το Ευρωπαϊκό Κοινοβούλιο θα μπορούσε να δώσει περαιτέρω ώθηση στη συζήτηση. Αυτός είναι ο λόγος για τον οποίο η αυριανή ψηφοφορία επί των προτεινόμενων σχεδίων τροπολογιών θα είναι τόσο σημαντική. Εάν το Ευρωπαϊκό Κοινοβούλιο αποφασίσει στην αυριανή συνεδρίαση της Ολομέλειας να παραπέμψει εκ νέου τον φάκελο στην Επιτροπή Εσωτερικής Αγοράς και Προστασίας των Καταναλωτών, η ουγγρική Προεδρία θα προσπαθήσει να διασφαλίσει με μεγάλη δέσμευση την επίτευξη συμφωνίας κατά την πρώτη ανάγνωση. Είμαστε διατεθειμένοι να καταβάλουμε κάθε προσπάθεια για τον σκοπό αυτόν. Φυσικά, πάρα πολλά θα εξαρτηθούν από το είδος των τροπολογιών που θα προτείνει το Κοινοβούλιο.
<P>
Όπως ήδη ανέφερα, υπάρχει σημαντική διάσταση απόψεων μεταξύ των κρατών μελών σχετικά με το περιεχόμενο των κεφαλαίων IV και V, ήτοι για το ζήτημα σχετικά με το κατά πόσον ορισμένες πτυχές των όρων και εγγυήσεων των πωλήσεων, καθώς και οι καταχρηστικές συμβατικές ρήτρες, θα πρέπει να εναρμονιστούν πλήρως. " Προεδρία πιστεύει ότι ο λόγος για τον οποίο θα ήταν απαραίτητο να επικεντρωθούμε σε άλλες διατάξεις της οδηγίας, και συγκεκριμένα στα κεφάλαια Ι και ΙΙΙ, είναι ότι σε αυτά μπορούμε να δημιουργήσουμε πραγματική ευρωπαϊκή προστιθέμενη αξία. Όσον αφορά τα σημεία αυτά, η γενική προσέγγιση του Συμβουλίου δεν διαφέρει σημαντικά από τα σχέδια τροπολογιών του Ευρωπαϊκού Κοινοβουλίου που εκπονήθηκαν από την Επιτροπή Νομικών Θεμάτων και την Επιτροπή Εσωτερικής Αγοράς και Προστασίας των Καταναλωτών στις 20 Ιανουαρίου και την 1η Φεβρουαρίου, αντιστοίχως.
<P>
Κύριε Πρόεδρε, κυρία Επίτροπε, αξιότιμοι βουλευτές, είμαστε πρόθυμοι να συνεργαστούμε πλήρως με το Κοινοβούλιο και την Επιτροπή, προκειμένου να αποφέρουμε επιτυχή αποτελέσματα. Θα ήθελα επίσης να εκμεταλλευθώ την ευκαιρία αυτή για να ευχαριστήσω τον εισηγητή και πρόεδρο της Επιτροπής Εσωτερικής Αγοράς και Προστασίας των Καταναλωτών, κ. Harbour, καθώς και όλα τα μέλη της εν λόγω επιτροπής, για την πλήρη συνεργασία τους μέχρι στιγμής με την ουγγρική Προεδρία. Δεν γνωρίζω ποια θα είναι η τελική έκβαση, και αν θα είμαστε απολύτως ικανοποιημένοι με τα αποτελέσματα των διαπραγματεύσεών μας, είμαι όμως πεπεισμένη ότι δεν πρέπει να χαθεί η ευκαιρία να χορηγήσουμε στους ευρωπαίους πολίτες δικαιώματα καταναλωτών με πολύ ευρύτερο πεδίο εφαρμογής από ό,τι κατά το παρελθόν.
<SPEAKER ID="223" NAME="Viviane Reding">
Αντιπρόεδρος της Επιτροπής. - (EN) Κύριε Πρόεδρε, το προσεχές έτος θα εορτάσουμε την 20ή επέτειο της ενιαίας αγοράς. Οφείλουμε να διασφαλίσουμε ότι η ενιαία αγορά αποφέρει οφέλη στους καταναλωτές και τις επιχειρήσεις. Τα δύο και πλέον έτη των διαπραγματεύσεων κατέδειξαν ότι, πολιτικά, είναι πολύ δύσκολο να επιτευχθεί συμφωνία για ολόκληρη την οδηγία με βάση τα όσα προτάθηκαν από την Επιτροπή. Πολλοί από εσάς δεν θέλετε -και δικαίως- να σημειωθεί μείωση του επιπέδου εθνικής προστασίας των καταναλωτών.
<P>
Βρισκόμαστε πλέον στο τρίτο έτος των διαβουλεύσεων σχετικά με αυτήν τη νομοθετική πράξη. Πιστεύω ότι είναι καιρός πια οι συννομοθέτες να βρουν λύση. Από την άποψη αυτή, είμαι ιδιαίτερα ευγνώμων προς τις επιτροπές σας, τους εισηγητές, τον κ. Schwab και την κ. Wallis, καθώς και τους σκιώδεις εισηγητές, για το επίπονο έργο τους ενόψει της αναζήτησης συμβιβαστικής λύσης. Το Συμβούλιο συμφώνησε σε μια γενική προσέγγιση στην αρχή του έτους. Αποφάσισε να περιορίσει σημαντικά το πεδίο εφαρμογής της πρότασης και να επικεντρωθεί ειδικά στις εξ αποστάσεως και εκτός εμπορικών καταστημάτων συμβάσεις.
<P>
" Επιτροπή εκτιμά ότι η γενική προσέγγιση του Συμβουλίου αποτελεί θετικό σημείο εκκίνησης στην αναζήτηση ενός ικανοποιητικού συμβιβασμού. Συνάδει σε γενικές γραμμές με τον στόχο της βελτίωσης της λειτουργίας της εσωτερικής αγοράς, με την παράλληλη δημιουργία προστιθέμενης αξίας για τους καταναλωτές. Γνωρίζω ότι, με τις τροπολογίες σας, επιδιώκετε επιπρόσθετες βελτιώσεις. Μπορώ να διακρίνω πολλές λογικές προτάσεις για περαιτέρω αύξηση της προστασίας των καταναλωτών και, όπως ανέφερα πριν, η οδηγία για τα δικαιώματα των καταναλωτών πρέπει να είναι όντως οδηγία σχετικά με δικαιώματα. Θα πρέπει να είναι αντάξια του ονόματός της.
<P>
Επιτρεψτε μου να σας δώσω μερικά παραδείγματα. Θα μπορούσα κάλλιστα να διακρίνω την τροπολογία σας αριθ. 122, η οποία διασφαλίζει ότι οι καταναλωτές δεν θα χρεώνονται για την επιστροφή εμπορευμάτων κατόπιν υπαναχώρησης, εφόσον η αξία τους υπερβαίνει τα 40 ευρώ. Δεν αντιτίθεμαι, επίσης, στην παράταση της περιόδου υπαναχώρησης σε ένα έτος, εάν ο καταναλωτής δεν είχε ενημερωθεί προηγουμένως για το δικαίωμα υπαναχώρησης που διαθέτει (τροπολογία 116). Θα μπορούσα ακόμα να στηρίξω την εναρμονισμένη λύση για την καταπολέμηση των επιλεγόμενων παγίδων κόστους στο Διαδίκτυο (παράγραφος 1, στοιχεία α) και β), της τροπολογίας 107).
<P>
Δεν θα σας προκαλέσει έκπληξη η δήλωσή μου ότι δεν μπορώ να αποδεχθώ όλες τις τροπολογίες που έχουν τεθεί στο τραπέζι των διαπραγματεύσεων. Για παράδειγμα, την τροπολογία 141. Παρότι και δικός μου στόχος μου είναι να υπηρετώ την εσωτερική αγορά, είναι μάλλον υπερβολικό να υποχρεωθούν οι έμποροι των εξ αποστάσεως πωλήσεων να προμηθεύουν αγαθά ή να παρέχουν υπηρεσίες σε οιοδήποτε άλλο κράτος μέλος.
<P>
Μετά την παρέλευση αυτής της μακράς περιόδου, και παρά τις διαφορές που εξακολουθούν να υφίστανται, διακρίνω φως στο βάθος του τούνελ. Είμαι βέβαιη ότι είμαστε πλέον σε θέση να εξεύρουμε αποδεκτή και ισορροπημένη συμβιβαστική λύση. Θα καταβάλω κάθε δυνατή προσπάθεια ώστε να σας συνδράμω να επιτύχετε έναν τέτοιο συμβιβασμό.
<SPEAKER ID="224" NAME="Diana Wallis" LANGUAGE="EN">
Κύριε Πρόεδρε, ξεκινήσαμε από κοινού ένα πολύ μακρύ ταξίδι και εξακολουθούμε να ταξιδεύουμε, ελπίζοντας ότι θα φθάσουμε σύντομα στον προορισμό μας. Θα ήθελα να ευχαριστήσω, εξ ονόματος της Επιτροπής Νομικών Θεμάτων, τον κ. Schwab για το έργο που επιτέλεσε. Με την πάροδο των ετών, διαπιστώσαμε τις δυσκολίες που θέτουν οι διαφορετικές νομικές έννοιες, οι οποίες συνιστούν φραγμό στις πραγματικές δυνατότητες των καταναλωτών και τις δυνατότητες των ΜΜΕ εντός της εσωτερικής αγοράς.
<P>
Έχουμε σημειώσει κάποια πρόοδο με τη συμφωνία που βρίσκεται πλέον στο Κοινοβούλιο. Δυστυχώς, πιστεύω ότι η Επιτροπή Νομικών Θεμάτων θα ήθελε να είχε κάνει περισσότερα, για παράδειγμα στο κεφάλαιο V, όσον αφορά τις καταχρηστικές ρήτρες, ειδικότερα δε στον τομέα της διαφάνειας. " επιτροπή μας θα ήθελε πραγματικά να σημειωθεί πρόοδος στον τομέα αυτόν. Γνωρίζω ότι το Συμβούλιο έχει την αίσθηση ότι αυτό είναι μάλλον υπερβολικό. Για εμάς, ωστόσο, αποτελεί βήμα που θα μπορούσε να είναι πολύ σημαντικό από την άποψη της εσωτερικής αγοράς και, μάλιστα, από την άποψη των δικαιωμάτων των καταναλωτών, όπως πολύ σωστά το θέσατε, κυρία Επίτροπε.
<P>
Έχουμε διανύσει μακρύ δρόμο. Αναθεωρήσαμε το κεκτημένο σε θέματα καταναλωτή. Δεν εξετάσαμε όλες τις οδηγίες που επιθυμούσε να αναθεωρήσουμε ο προκάτοχος της κ. Επιτρόπου. Ενδέχεται να σημειώσουμε κάποια μικρά βήματα προόδου. Ελπίζω ότι θα συνεχίσουμε να μιλούμε, ότι θα συνεχίσουμε να συζητούμε. Ίσως δημιουργήσουμε κάτι που αξίζει.
<SPEAKER ID="225" NAME="Sirpa Pietikäinen" LANGUAGE="EN">
Κύριε Πρόεδρε, καταρχάς θα ήθελα να ευχαριστήσω τους συναδέλφους βουλευτές για την εξαιρετική τους συνεργασία, ειδικά τον κ. Schwab από την Επιτροπή Εσωτερικής Αγοράς και Προστασίας των Καταναλωτών για τις άοκνες και λίαν εποικοδομητικές προσπάθειές του όσον αφορά την πρόοδο επί της εν λόγω έκθεσης. " πρόταση της Επιτροπής παρουσίαζε πάρα πολλά περιθώρια βελτίωσης.
<P>
Από την πλευρά της Επιτροπής Οικονομικής και Νομισματικής Πολιτικής, υπάρχουν τρία ζητήματα που θα ήθελα να θίξω. Είναι θετικό το γεγονός ότι στην πρόταση περιλαμβάνονται τα ψηφιακά αγαθά. Είναι θετικό το ότι υπάρχει σαφές μήνυμα για την ανάπτυξη εναλλακτικών μεθόδων επίλυσης των διαφορών στο μέλλον. Τα μικρά ή/και καινοτόμα χρηματοπιστωτικά προϊόντα θα πρέπει να εξετασθούν είτε σε οδηγίες ειδικά για τον χρηματοπιστωτικό τομέα είτε σε μια μελλοντική οδηγία για την προστασία των καταναλωτών.
<P>
Τέλος, θα ήθελα να ελπίζω ότι τα επόμενα μέτρα που θα λάβει η Επιτροπή θα διασφαλίζουν υψηλό επίπεδο προστασίας των καταναλωτών, το οποίο θα μπορούσε τελικά να οδηγήσει σε πλήρη εναρμόνιση της νομοθεσίας για την προστασία των καταναλωτών στην Ευρωπαϊκή Ένωση.
<SPEAKER ID="226" NAME="Raffaele Baldassarre" LANGUAGE="IT">
Κύριε Πρόεδρε, κυρία Επίτροπε, κυρίες και κύριοι, συγχαίρω τον κ. Schwab για το έργο που έχει επιτελέσει μέχρι στιγμής και για την άριστη συνεργασία μεταξύ της Επιτροπής Νομικών Θεμάτων και της Επιτροπής Εσωτερικής Αγοράς και Προστασίας των Καταναλωτών.
<P>
" πρόβλεψη διαφόρων βαθμών εναρμόνισης των προτύπων θα μας δώσει τη δυνατότητα να επιτύχουμε σημαντικά αποτελέσματα, τα οποία θα προσφέρουν πραγματική προστιθέμενη αξία για τους ευρωπαίους πολίτες. Σημαντικά, μεταξύ αυτών, είναι το δικαίωμα υπαναχώρησης εντός δεκατεσσάρων ημερών και οι νέοι κανόνες για τις απαιτήσεις ενημέρωσης, όχι μόνο ως προς τις τιμές, αλλά και ως προς την ταυτότητα και τη διεύθυνση του πωλητή. Οι βελτιώσεις αυτές θα ενισχύσουν την εμπιστοσύνη των καταναλωτών, ιδίως κατά τις διασυνοριακές αγορές, παρέχοντας την ασφάλεια δικαίου που είναι απαραίτητη για την ανάπτυξη του ηλεκτρονικού εμπορίου.
<P>
" εν λόγω οδηγία θα θέσει επίσης τα θεμέλια για άλλα συμπληρωματικά μέτρα, από τη μεταρρύθμιση του ευρωπαϊκού δικαίου περί των συμβάσεων έως τη διαδικασία αναθεώρησης εναλλακτικών μηχανισμών επίλυσης διαφορών. Αυτή η θεμελιώδης ενέργεια εναρμόνισης αποτελεί απαραίτητη προϋπόθεση για την ανάπτυξη μιας εσωτερικής αγοράς που επικεντρώνεται στα δικαιώματα των καταναλωτών και την εξυπηρέτηση των πολιτών της Ευρωπαϊκής Ένωσης.
<P>
Πριν από έναν χρόνο περίπου, ο καθηγητής Monti ανέφερε στην έκθεσή του προς τον Πρόεδρο κ. Barroso τα εξής: "Οι καταναλωτές και η ευημερία τους θα πρέπει να βρίσκονται στο επίκεντρο του επόμενου σταδίου της ενιαίας αγοράς". Σε πρώτη φάση, ο νομοθέτης πρέπει να καταλήξει σύντομα σε συμφωνία σχετικά με το σχέδιο οδηγίας για τα δικαιώματα των καταναλωτών, ούτως ώστε να διασφαλισθεί υψηλού επιπέδου προστασία στο πλαίσιο της ολοκληρωμένης αγοράς λιανικού εμπορίου. " διάταξη αυτή ικανοποιεί πλήρως τα αιτήματα, είμαι δε πεπεισμένος ότι ο κ. Schwab θα διατηρήσει την αποφασιστικότητα που απαιτείται κατά τις σύνθετες διαπραγματεύσεις που θα ακολουθήσουν πριν από την τελική έγκριση του κειμένου.
<SPEAKER ID="227" NAME="Evelyne Gebhardt" LANGUAGE="DE">
Κύριε Πρόεδρε, κυρίες και κύριοι, υπήρξαμε όντως μάρτυρες κάποιων πολύ σκληρών διαπραγματεύσεων, κύριε Schwab, δεδομένου ότι οι απόψεις ήταν εξαιρετικά διχασμένες κατά την έναρξη των συζητήσεων. Ομοίως, δεν ήταν εύκολο να αποφασίσουμε σχετικά με μια λογική πορεία δράσης.
<P>
Ωστόσο, οι διαπραγματεύσεις αυτές οδήγησαν στην επίτευξη σημαντικών βελτιώσεων, ακόμα και μετά την ψηφοφορία σε επίπεδο επιτροπής, γεγονός το οποίο επιτρέπει τελικά στην Ομάδα μου να ψηφίσει αύριο υπέρ της συμβιβαστικής αυτής δέσμης μέτρων. Μετά από όλες τις συζητήσεις που διεξήχθησαν, θα πρέπει να γνωρίζετε τη μείζονα σημασία αυτής της θέσης.
<P>
Επιφέραμε πράγματι ορισμένες βελτιώσεις. Κατά συνέπεια, η θεμελιώδης αρχή που ακολουθείται στην εν λόγω οδηγία είναι πλέον, για άλλη μια φορά, η ελάχιστη εναρμόνιση - με εξαίρεση τους τομείς που πρόκειται να εναρμονιστούν πλήρως, κάτι το οποίο αποτελούσε σημαντικό μέλημά μας. Από το πεδίο εφαρμογής της παρούσας οδηγίας αποκλείστηκαν οι κοινωνικές υπηρεσίες, οι υπηρεσίες υγειονομικής περίθαλψης και τα τυχερά παιχνίδια, διότι πρόκειται για τομείς που χρήζουν ειδικής ρύθμισης. Δεν μπορεί να διέπονται από τις ίδιες αρχές που διέπονται οι εμπορικές υπηρεσίες, τα βασικά προϊόντα ή το λιανικό εμπόριο, και, ως εκ τούτου, αυτό αποτέλεσε σημαντικό μέλημα. Ενισχύθηκαν σημαντικά οι υποχρεώσεις παροχής ενημέρωσης στους πολίτες μας, τους καταναλωτές. Για τον λόγο αυτόν, θα ήθελα να καταστήσω σαφές στην ασκούσα την Προεδρία του Συμβουλίου ότι η ιδέα της εγκατάλειψης του κεφαλαίου 2, με άλλα λόγια της άρσης ακριβώς των σημείων όπου πρόκειται να εφαρμοστεί η εν λόγω υποχρέωση παροχής ενημέρωσης, είναι κάτι το οποίο η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο δεν θα ανεχθεί.
<P>
Στο πεδίο εφαρμογής της οδηγίας έχουν συμπεριληφθεί τα ηλεκτρονικά προϊόντα, κάτι που δεν προβλεπόταν στην αρχική πρόταση της Επιτροπής. Ωστόσο, οι εξ αποστάσεως πωλήσεις μέσω του Διαδικτύου αποτελούν έναν από τους βασικούς τομείς που έχουν συμπεριληφθεί. Φθάνοντας στην τελική ευθεία, επιτύχαμε επίσης βελτιώσεις επί των διατάξεων διατάξεις σχετικά με τις κατ' οίκον πωλήσεις. Πρόκειται για θετικές βελτιώσεις που μας έδωσαν τη δυνατότητα να παράσχουμε τη στήριξή μας.
<P>
Δεν μπορώ να αρνηθώ ότι εξακολουθούν να υφίστανται ορισμένα προβλήματα, ιδίως ως προς τις διατάξεις σχετικά με τις καταχρηστικές συμβατικές ρήτρες στο κεφάλαιο V. Δεν είμαστε καθόλου ικανοποιημένοι με τις εν λόγω διατάξεις, και θα πρέπει είτε να εργαστούμε περισσότερο ως προς το σημείο αυτό είτε, εφόσον είναι αναγκαίο, να παραλείψουμε εντελώς το συγκεκριμένο τμήμα. Ωστόσο, κάτι που προκαλεί ακόμα μεγαλύτερη δυσκολία είναι το γεγονός ότι οι χρηματοπιστωτικές υπηρεσίες εξαιρούνται πλήρως από τις υποχρεώσεις παροχής ενημέρωσης. Θεωρώ ότι έχουμε σοβαρό πρόβλημα εν προκειμένω. Θα πρέπει να συζητήσουμε περαιτέρω το θέμα, κυρία Επίτροπε, διότι οι χρηματοπιστωτικές υπηρεσίες συμπεριλαμβάνονταν στις προτάσεις σας, και θα έπρεπε, συνεπώς, να διατηρηθούν ως είχαν.
<P>
Ανακεφαλαιώνοντας, θα ήθελα να δηλώσω ότι θα ψηφίσουμε υπέρ της δέσμης των συμβιβαστικών μέτρων και υπέρ της εκ νέου παραπομπής της οδηγίας στην επιτροπή, όμως αυτό δεν σημαίνει ότι συμφωνούμε με την έγκριση της οδηγίας σε πρώτη ανάγνωση.
<SPEAKER ID="228" NAME="Robert Rochefort" LANGUAGE="FR">
Κύριε Πρόεδρε, κυρίες και κύριοι, το ανά χείρας κείμενο είναι σημαντικό. Δεν αποτελεί επανάσταση: δεν μπορούμε να δηλώσουμε ότι τα πάντα πριν ήταν άσχημα και τώρα όλα είναι τέλεια. Παρ' όλα αυτά, επιφέρει όντως μια σειρά σημαντικών βελτιώσεων στο παρόν, προσωρινό στάδιο των εργασιών μας.
<P>
Κατά τη γνώμη μου, η κύρια πρόοδος αφορά τη βελτίωση των κανονιστικών ρυθμίσεων για τις εξ αποστάσεως πωλήσεις, ιδιαίτερα μέσω του Διαδικτύου (κεφάλαιο ΙΙΙ), διότι τα δικαιώματα των καταναλωτών στον τομέα αυτόν πρέπει να ενισχυθούν. Το ηλεκτρονικό εμπόριο είναι πολύ χρήσιμο: διευρύνει τη δυνατότητα επιλογής των καταναλωτών, τους επιτρέπει να βρουν τις χαμηλότερες τιμές και, επιπλέον, παρέχει σε μικρομεσαίες επιχειρήσεις και τεχνίτες τη δυνατότητα ανεύρεσης νέων διεξόδων.
<P>
Για να σημειωθεί πρόοδος στον εν λόγω τομέα, πρέπει να ενεργήσουμε με πραγματικά ευρωπαϊκό τρόπο, δηλαδή με την επίτευξη, επί μερικών, πολύ συγκεκριμένων σημείων, πλήρους εναρμόνισης των δικαιωμάτων και των υποχρεώσεων του καθενός. Για να γίνω πολύ συγκεκριμένος, ένας ιταλός πελάτης που αγοράζει κάτι από έναν βελγικό ή γερμανικό ιστότοπο θα γνωρίζει ότι θα απολαμβάνει εφεξής τα ίδια δικαιώματα και την ίδια προστασία. Αυτό θα επιτρέψει η συγκεκριμένη οδηγία.
<P>
Κάτι τέτοιο σημαίνει ότι η περίοδος υπαναχώρησης του καταναλωτή θα παραταθεί σε 14 ημέρες σε ολόκληρη την Ένωση. Τούτο σημαίνει ότι θα γνωρίζει εξαρχής το συνολικό καταβλητέο ποσό, χωρίς να φοβάται κάποια δυσάρεστη έκπληξη αργότερα. Αυτό συνεπάγεται ότι, με το διπλό "κλικ" του ποντικιού, θα ελέγχει με ορθό τρόπο την παραγγελία του.
<P>
Προφανώς, όλα αυτά πρόκειται να ανατρέψουν κάποιες συνήθεις πρακτικές. Σε πολλά κράτη μέλη, το εθνικό δίκαιο περιέχει λεπτές διακρίσεις που θεωρούνται από όλους θεμελιώδεις, ενώ συχνά δεν συναντώνται πουθενά αλλού σε γειτονικές χώρες. " συμβίωση στην Ευρώπη προϋποθέτει την προσπάθειά μας να μαθαίνουμε να αλλάζουμε ελαφρώς τις συνήθειές μας προς όφελος της Κοινότητας και του γενικού συμφέροντος.
<P>
Επιτρέψτε μου να γίνω σαφής: το παρόν κείμενο χρήζει περαιτέρω βελτίωσης, και οφείλουμε να το πράξουμε αυτό εντός των προσεχών εβδομάδων, από κοινού με το Συμβούλιο και την Επιτροπή. Επικρότησα την ειλικρίνεια που μόλις διεφάνη ως προς το θέμα αυτό. Έχουμε ήδη επιτελέσει σημαντικό σε όγκο έργο, χάρη στον εισηγητή μας, κ. Schwab, τον οποίο θα ήθελα να ευχαριστήσω ολόψυχα. Ωστόσο, το πραγματικό επίτευγμα του έργου αυτού είναι, πρωτίστως, το γεγονός ότι οι τροπολογίες θα εγκριθούν αύριο από όλες τις πολιτικές Ομάδες. " εμπιστοσύνη των καταναλωτών στην εσωτερική αγορά της Ένωσης είναι πολύ εύθραυστη. Χρειαζόμασταν αυτήν την ομόφωνη πολιτική στήριξη, προκειμένου να διατηρηθεί η εμπιστοσύνη αυτή και να υπάρχουν ελπίδες για την ενίσχυσή της.
<SPEAKER ID="229" NAME="Adam Bielan" LANGUAGE="PL">
Κύριε Πρόεδρε, καταρχάς θα ήθελα να εκφράσω τις ευχαριστίες μου προς τον κ. Schwab, τον εισηγητή της υπό συζήτηση έκθεσης, διότι επέδειξε τόσο μεγάλη δέσμευση στην εργασία που αφορά το σχέδιο της παρούσας οδηγίας.
<P>
Δυόμισι χρόνια εντατικών εργασιών επί του παρόντος εγγράφου οδήγησαν στην επίτευξη συμβιβασμού, ο οποίος θα εγγυάται στην τελική του μορφή -ελπίζω- μεγαλύτερη ασφάλεια δικαίου για τους καταναλωτές των 27 κρατών μελών στον τομέα των εξ αποστάσεως πωλήσεων, ιδίως δε όταν πραγματοποιούν συναλλαγές στο Διαδίκτυο. Ευελπιστώ, επίσης, χάρη στην οδηγία αυτή, οι καταναλωτές να αποκτήσουν μεγαλύτερη εμπιστοσύνη στις διασυνοριακές συναλλαγές και τις online αγορές, συνεπεία των βελτιώσεων και της εναρμόνισης ορισμένων νέων δικαιωμάτων, καθώς και της βελτίωσης της σαφήνειας των ήδη υφιστάμενων δικαιωμάτων. Επιπλέον, με την τυποποίηση των απαιτήσεων ενημέρωσης για τις εξ αποστάσεως και εκτός εμπορικών καταστημάτων συμβάσεις, για παράδειγμα, η οδηγία αποσκοπεί εξίσου στην ενθάρρυνση μεγαλύτερου αριθμού εμπόρων να εισέλθουν στις νέες αγορές της Ευρωπαϊκής Ένωσης, η οποία θα πρέπει να βελτιώσει, με τη σειρά της, την απόδοση της εσωτερικής αγοράς. Ελπίζω ότι αυτό θα αποτελέσει ευνοϊκό κίνητρο, κυρίως για τη διάδοση των online πωλήσεων. Ελπίζω, επίσης, ότι θα ωφελήσει τους καταναλωτές, αυξάνοντας τον ανταγωνισμό στην εσωτερική αγορά προς το δικό τους συμφέρον.
<P>
Θα ήθελα να επισημάνω μερικά από τα σημαντικότερα ζητήματα. Πρώτον, επιδιώξαμε να συντάξουμε ένα κείμενο που θα ήταν ισορροπημένο και θα μπορούσε να λειτουργήσει προς όφελος των καταναλωτών σε ολόκληρη την Ένωση, χωρίς όμως να έχει αρνητικές συνέπειες για τους εμπόρους, ειδικότερα δε στο πλαίσιο των δραστηριοτήτων των μικρομεσαίων επιχειρήσεων της Ένωσης.
<P>
Δεύτερον, χαίρομαι που καταφέραμε να διαπραγματευθούμε ένα ρεαλιστικό κείμενο με την έγκριση μεικτής προσέγγισης ελάχιστης και μέγιστης εναρμόνισης, κάτι που σημαίνει, συνεπώς, ότι δεν πλήττονται τα κράτη μέλη που διαθέτουν ήδη πολύ υψηλό επίπεδο προστασίας των καταναλωτών σε ορισμένα θέματα. Κατορθώσαμε επίσης να εισαγάγουμε ενιαίες και σαφείς διατάξεις για συγκεκριμένες περιπτώσεις, γεγονός που σημαίνει ότι οι συναλλαγές που διενεργούνται μέσω του Διαδικτύου, για παράδειγμα, θα καταστούν ευκολότερες.
<P>
Χαίρομαι, εξάλλου, διότι στην Επιτροπή Νομικών Θεμάτων επιτύχαμε να διαπραγματευτούμε το κεφάλαιο 5 σχετικά με τις καταχρηστικές συμβατικές ρήτρες κατά τρόπο εποικοδομητικό. Το κεφάλαιο αυτό ρυθμίζει τις συμβάσεις οι οποίες δεν αποτελούν συνήθως αντικείμενο ατομικής διαπραγμάτευσης από τους καταναλωτές και συνιστούν συχνά πηγή πολλών καταχρήσεων εκ μέρους ανέντιμων εμπόρων.
<P>
Λυπάμαι, ωστόσο, διότι, παρά το γεγονός ότι καταλήξαμε σε συμφωνία, το κείμενο της οδηγίας εξακολουθεί να παρουσιάζει ορισμένες αδυναμίες. Εντούτοις, είμαι βέβαιος ότι, με την προσήλωση που επιδεικνύουμε, θα μπορέσουμε να τις διορθώσουμε κατά το επόμενο στάδιο των διαπραγματεύσεων και να επιτύχουμε συγκεκριμένα οφέλη για τους καταναλωτές και τους ευρωπαίους εμπόρους, διότι, σε τελική ανάλυση, ούτε αυτούς πρέπει να τους λησμονούμε.
<SPEAKER ID="230" NAME="Emilie Turunen" LANGUAGE="DA">
Κύριε Πρόεδρε, κυρίες και κύριοι, κύριε Schwab, η εσωτερική αγορά της ΕΕ αποτελεί ακρογωνιαίο λίθο της ευρωπαϊκής συνεργασίας μας και, όπως ορθώς διατύπωσε η Επιτροπή στο σχέδιο της "Πράξης για την ενιαία αγορά" πέρυσι, οι πολίτες -εμείς, οι Ευρωπαίοι- πρέπει να βρίσκονται στο επίκεντρο των εργασιών για την ανάπτυξη της ενιαίας αγοράς. Είναι σημαντικό να το θυμόμαστε αυτό όταν θα ψηφίζουμε επί της οδηγίας για τα δικαιώματα των καταναλωτών στο Κοινοβούλιο αύριο - μιας οδηγίας για την οποία εργαζόμαστε επί σειρά ετών. Όπως όλοι γνωρίζουμε, το κείμενο που θα ψηφίσουμε αύριο έχει αναθεωρηθεί πλήρως σε σχέση με το σχέδιο που λάβαμε από την Επιτροπή το φθινόπωρο του 2008, δεδομένου ότι στο παρόν Σώμα εστιάσαμε στους τομείς όπου οι κοινοί κανόνες της ΕΕ θα είναι πραγματικά προς όφελος τόσο των καταναλωτών όσο και των επιχειρήσεων. Από την άλλη, θέλαμε τα κράτη μέλη να έχουν το δικαίωμα να συντάσσουν πρόσθετη νομοθεσία, όπου αυτό κρίνεται σκόπιμο.
<P>
Πιο συγκεκριμένα, αυτό σημαίνει ότι οι ευρωπαίοι καταναλωτές θα παρατηρήσουν αλλαγές πρώτα και κύρια όταν πραγματοποιούν αγορές στο Διαδίκτυο, σε ηλεκτρονικά καταστήματα της αλλοδαπής. " νέα οδηγία θα σημαίνει ότι υπάρχουν ενιαίοι κανόνες για το διαδικτυακό εμπόριο στην Ευρώπη, και τούτο προσφέρει μια σειρά πλεονεκτημάτων για τους καταναλωτές. Επιτρέψτε μου να αναφέρω τρία μόνο παραδείγματα. Πρώτον, όλοι οι καταναλωτές στην Ευρώπη θα διαθέτουν προθεσμία υπαναχώρησης 14 ημερών όταν αγοράζουν κάτι από ηλεκτρονικό κατάστημα σε κράτος μέλος της ΕΕ Δεύτερον, η συνολική τιμή του προϊόντος πρέπει να προσδιορίζεται προτού ο καταναλωτής συμφωνήσει να αγοράσει το προϊόν. Τρίτον, πρέπει να είναι δυνατή η ευχερής επικοινωνία με τον πωλητή, σε περίπτωση που ανακύψουν προβλήματα. Μια τέταρτη πτυχή που είναι πολύ σημαντική για εμάς, στην Ομάδα των Πρασίνων/Ευρωπαϊκή Ελεύθερη Συμμαχία, ήταν η παρούσα οδηγία να καταστεί διαχρονική. Ένα προϊόν δεν είναι απλώς κάτι που μπορούμε να αγγίξουμε υλικά - στις μέρες μας περιλαμβάνει και πνευματικά αγαθά. Το προϊόν που λαμβάνουμε υπό τη μορφή ηλεκτρονικού αρχείου θα μπορούσε να είναι στοιχείο λογισμικού ή ένα μουσικό κομμάτι. Επομένως, είμαι πολύ ικανοποιημένη που τα ψηφιακά προϊόντα περιλαμβάνονται πλέον στο κείμενο.
<P>
" πρόταση που θα ψηφιστεί αύριο, και την οποία η Ομάδα των Πρασίνων είναι σε θέση να υποστηρίξει, δεν αποτελεί τέλειο νομοθέτημα. Θέλαμε μια ευρύτερη και πιο φιλόδοξη οδηγία, αλλά και να σημειωθεί πρόοδος σε όλους τους τομείς. Ωστόσο, η πολιτική αφορά επίσης την τέχνη του εφικτού, και αυτό είναι εφικτό τη δεδομένη στιγμή. Συνολικά, πιστεύω ότι το Κοινοβούλιο πέτυχε ικανοποιητικό αποτέλεσμα, το οποίο θα ωφελήσει τους καταναλωτές στην Ευρώπη.
<SPEAKER ID="231" NAME="Κυριάκος Τριανταφυλλίδης">
εξ ονόματος της ομάδας GUE/NGL. - Κύριε Πρόεδρε, ως πολιτική ομάδα, είχαμε θέσει από την αρχή την αποφυγή μείωσης στα δικαιώματα των καταναλωτών στην Ευρωπαϊκή Ένωση. " αρχική πρόταση της Επιτροπής, αν και πολύ φιλόδοξη, αποδείχθηκε ιδιαίτερα αδύναμη για να καλύψει τις ανάγκες του συνόλου των καταναλωτών στην Ευρωπαϊκή Ένωση. Γι' αυτό, η πρόταση για μια πλήρως εναρμονισμένη οδηγία ήταν κόκκινη γραμμή και έγινε σαφές ότι αυτό θα ισοδυναμούσε με χαμηλότερο επίπεδο προστασίας των καταναλωτών στην ΕΕ.
<P>
Δύο στοιχεία είναι ιδιαίτερα σημαντικά στην πρόταση του Κοινοβουλίου για την οδηγία. Έχουμε μπροστά μας μια εντελώς νέα πρόταση από το Κοινοβούλιο, πολύ διαφορετική από αυτή που προτείνεται από την Επιτροπή, και με διαφορετική προοπτική από το Συμβούλιο. Ο πυρήνας της πρότασης αυτής είναι η μεικτή προσέγγιση στο επίπεδο της εναρμόνισης ενώ αφήνεται στα κράτη μέλη η δυνατότητα να ορίσουν, όταν το αποφασίζουν, ένα υψηλότερο επίπεδο προστασίας για τους καταναλωτές.
<P>
Το δεύτερο σημείο έχει να κάνει με τις εξαιρέσεις από το πεδίο εφαρμογής της οδηγίας. Επιμείναμε από την αρχή ότι οι κοινωνικές υπηρεσίες, οι υπηρεσίες υγείας και τα τυχερά παιχνίδια θα πρέπει να εξαιρεθούν από το πεδίο εφαρμογής της παρούσας οδηγίας καθώς δεν είναι συναφείς με τη σχέση "έμπορος-καταναλωτής" και έχουν διαφορετική προσέγγιση. Είμαστε ικανοποιημένοι ότι αυτό λήφθηκε υπόψη.
<P>
" υποστήριξη στην πρόταση του Κοινοβουλίου δεν σημαίνει με κανένα τρόπο ότι στηρίζουμε άνευ όρων την πρόταση της Επιτροπής. Αντίθετα, επιδιώκουμε μια ισχυρή συνεκτική θέση και καλούμε την Επιτροπή αλλά και το Συμβούλιο να λάβουν πολύ σοβαρά υπόψη τον πυρήνα της πρότασης του Κοινοβουλίου, ιδιαίτερα όσον αφορά τον βαθμό εναρμόνισης και τις λοιπές διατάξεις για τις συμβάσεις πώλησης.
<SPEAKER ID="232" NAME="Oreste Rossi" LANGUAGE="IT">
Κύριε Πρόεδρε, κυρίες και κύριοι, τα δικαιώματα του πελάτη είναι ένα μόνο από τα πολλά παραδείγματα των τεράστιων δυσκολιών που αντιμετωπίζουν τα ευρωπαϊκά θεσμικά όργανα κατά την εκτέλεση πράξεων μείζονος νομικής και πολιτικής σημασίας σε αυτήν την ιστορική στιγμή.
<P>
Δεν θέλουμε να σπαταλήσουμε ολόκληρο το έργο που έχει επιτελεσθεί και τα θετικά αποτελέσματα που έχουν επιτευχθεί, όπως, για παράδειγμα, τη συμβολή της τροπολογίας μας σχετικά με το δικαίωμα προσφυγής, η οποία αποσκοπεί στην εισαγωγή σαφούς βελτίωσης στη δραστηριότητα των μικρών εμπόρων, χωρίς να παραβλάπτονται τα δικαιώματα των καταναλωτών. Εάν, συνεπεία των διαπραγματεύσεων με το Συμβούλιο, διαγραφούν τα θετικά στοιχεία που εισήγαγαν ο εισηγητής και οι Ομάδες σε μια πρόταση εξαρχής κακή, ή εάν αυξηθεί το γενικό επίπεδο εναρμόνισης της οδηγίας, δεν θα έχουμε άλλη επιλογή παρά να την καταψηφίσουμε.
<P>
Σε κάθε περίπτωση, η ευθύνη για την κατάσταση αυτή δεν βαρύνει το Κοινοβούλιο, αλλά την Ευρωπαϊκή Επιτροπή. Σε ορισμένα θέματα, ως ιταλοί ευρωσκεπτικιστές της Λίγκας του Βορρά, είμαστε πρόθυμοι να ταχθούμε υπέρ του υψηλού βαθμού εναρμόνισης, αλλά μόνον όταν αυτό ταυτίζεται με την κοινή λογική, το δημόσιο συμφέρον, τα συμφέροντα των μικρομεσαίων επιχειρήσεων και, γιατί όχι, τα προνόμια των κρατών μελών.
<P>
Ήταν εξαρχής αναγκαία μια προσέγγιση που θα τα λαμβάνει υπόψη όλα αυτά για ένα ζήτημα τόσο σύνθετο όπως η προστασία των καταναλωτών. Επικροτούμε την απόσυρση πολλών τροπολογιών που έθεταν υπό αμφισβήτηση ζητήματα που είχαν επιλυθεί. Είναι σημαντικό το Συμβούλιο να αποδεχθεί το κείμενο που θα εγκριθεί από το Σώμα στο ακέραιο, εφόσον συνάδει με τις συμφωνηθείσες τροπολογίες.
<SPEAKER ID="233" NAME="Franz Obermayr" AFFILIATION="NI">
(DE) Κύριε Πρόεδρε, είναι ενίοτε πιο δύσκολο για τους καταναλωτές να κατανοήσουν τις συνέπειες των πράξεών τους, για παράδειγμα, όταν προβαίνουν σε λήψη ψηφιακού περιεχομένου. Όλοι συνηθίζουν να προβαίνουν σε λήψη περιεχομένου από το Διαδίκτυο χωρίς χρέωση. Ωστόσο, σε ορισμένες περιπτώσεις, οι χρεώσεις αποκρύπτονται από τους καταναλωτές, οι οποίοι αποδέχονται, ως εκ τούτου, μια συνδρομή χωρίς να το συνειδητοποιούν και ενώ ήθελαν απλώς μια εφάπαξ παροχή υπηρεσιών. Αυτό που χρειάζεται εν προκειμένω είναι ένα νόμιμο δικαίωμα υπαναχώρησης.
<P>
Ένας άλλος τομέας που επιδέχεται κριτικής είναι ο συνδυασμός εξ απόστασεως και κατ' οίκον πώλησης, επειδή είναι σαφώς ευκολότερο να αιφνιδιαστεί κανείς στο κατώφλι του σπιτιού του. Από την άλλη πλευρά, δεν πρέπει να επιβληθούν περιττά βάρη στις μικρομεσαίες επιχειρήσεις όσον αφορά τις εκτός εμπορικών καταστημάτων συμβάσεις. Για παράδειγμα, όταν οι καταναλωτές καλούν τον έμπορο ή τον κομμωτή στο σπίτι τους με δική τους πρωτοβουλία, δεν έχουν καμία ανάγκη αυξημένης προστασίας, διότι δεν τίθεται θέμα αιφνιδιασμού τους. Ως εκ τούτου, χρειαζόμαστε μεν λογική και ευρεία προστασία για τους καταναλωτές, είναι όμως εξίσου σημαντικό να ληφθούν υπόψη και τα συμφέροντα των μικρομεσαίων επιχειρήσεων.
<SPEAKER ID="234" NAME="Anna Maria Corazza Bildt" AFFILIATION="PPE">
(EN) Κύριε Πρόεδρε, ο συμβιβασμός που εξετάζουμε αποτελεί ένα πολύ καλό βήμα προς τη σωστή κατεύθυνση. Επικροτώ τη συμφωνία που επετεύχθη όσον αφορά το δικαίωμα υπαναχώρησης και την υποχρέωση ενημέρωσης για τις εξ αποστάσεως και εκτός εμπορικών καταστημάτων συμβάσεις. Ωστόσο, πρέπει να έχουμε το θάρρος να προχωρήσουμε περαιτέρω, ιδίως σε διορθωτικά μέτρα όσον αφορά την έλλειψη συμμόρφωσης, τις εγγυήσεις και τις καταχρηστικές ρήτρες.
<P>
Ακούω με προσοχή τα επιχειρήματα επί σειρά ετών, όμως το όραμά μου ήταν και παραμένει η πλήρης εναρμόνιση. Είμαι πεπεισμένη ότι οι κοινοί κανόνες είναι επωφελείς τόσο για τους καταναλωτές όσο και για τις επιχειρήσεις. " διαφάνεια, η ασφάλεια δικαίου και ο ανταγωνισμός ενισχύουν την ελεύθερη επιλογή για τον καταναλωτή και μειώνουν τη γραφειοκρατία για τις επιχειρήσεις. " πρόκληση είναι να εξευρεθεί η χρυσή τομή.
<P>
Για να επιτευχθεί υψηλή προστασία των καταναλωτών και χαμηλό κόστος για τις επιχειρήσεις, η οδηγία για τα δικαιώματα των καταναλωτών δεν πρέπει να καταστεί διελκυστίνδα μεταξύ της αγοράς και των πολιτών. Ούτε πρέπει να ζούμε με την εσφαλμένη αντίληψη ότι οι εθνικοί κανόνες προστατεύουν τους καταναλωτές, ενώ οι κοινοί ευρωπαϊκοί κανόνες ευνοούν τις επιχειρήσεις. " εικόνα αυτή είναι λανθασμένη. Δεν υπάρχει περίπτωση το επιπλέον κόστος για τις ΜΜΕ να μην αποτελέσει πρόσθετη επιβάρυνση για τους καταναλωτές.
<P>
Καθ' όλη τη διαδικασία, η Ομάδα PPE υπήρξε ευέλικτη και εποικοδομητική. " Αριστερά ήταν άκαμπτη και κωλυσιεργούσε, υποβαθμίζοντας τη συζήτηση σε εξονυχιστική άσκηση συγκριτικού δικαίου και διαπραγματευόμενη μεταξύ των εθνικών κανόνων. Πιστεύω, αντιθέτως, ότι πρέπει να επικρατήσει το κοινό συμφέρον των ευρωπαίων πολιτών. Ο ελάχιστος βαθμός εναρμόνισης και οι εθνικές εξαιρέσεις που υποστηρίζουν οι Σοσιαλδημοκράτες παρεμποδίζουν απλώς τους πολίτες από το να επωφεληθούν πλήρως της κοινής αγοράς. Σε μια περίοδο κρίσης, κατά την οποία βρισκόμαστε αντιμέτωποι με τον εντεινόμενο προστατευτισμό, ο λαϊκισμός αποτελεί εξίσου εύκολη όσο και ανεύθυνη λύση. Υποστηρίζω απόλυτα τον Andreas Schwab στο εξαιρετικό του έργο και τού εύχομαι επιτυχία στις διαπραγματεύσεις που τον περιμένουν.
<P>
Θα ήθελα να ολοκληρώσω, αναφέροντας ότι η οδηγία για τα δικαιώματα των καταναλωτών αποτελεί ορόσημο για την αναζωογόνηση της ενιαίας αγοράς που θα εμπνεύσει εμπιστοσύνη και θα τονώσει την ανάπτυξη, την ανταγωνιστικότητα και τις θέσεις απασχόλησης, στόχοι στα οποία προσβλέπουν οι πολίτες της Ευρώπης.
<SPEAKER ID="235" NAME="Antonio Masip Hidalgo" AFFILIATION="S&amp;D">
(ES) Κύριε Πρόεδρε, υπάρχουν βασικά σημεία που εξακολουθούν να χρήζουν βελτίωσης, συνεπώς, η έκθεση πρέπει να αποσταλεί εκ νέου στην επιτροπή.
<P>
Ως εκ τούτου, η διέλευση της έκθεσης από το Κοινοβούλιο δεν έχει ολοκληρωθεί.
<P>
Το αρχικό σχέδιο δεν ήταν καλό. Αυτό ανέφεραν ενώσεις καταναλωτών σε εθνικό και ευρωπαϊκό επίπεδο. Ειδικότερα, τρέφω μεγάλη εκτίμηση προς την ένωση καταναλωτών της Asturias και τον πρόεδρό της, τον ακούραστο Dacio Alonso.
<P>
Καταφέραμε να επανεξεταστεί η γενική αρχή της μέγιστης δυνατής εναρμόνισης του παλαιού άρθρου 4. Πρέπει να δηλώσουμε σαφέστατα ότι η καθιέρωση της μέγιστης δυνατής εναρμόνισης μεταξύ των κρατών μελών θα μειώσει την προστασία πολλών καταναλωτών, δεδομένου ότι σε πολλές χώρες υπάρχει μεγαλύτερη παράδοση στην προστασία των δικαιωμάτων των καταναλωτών.
<P>
Εν πάση περιπτώσει, θα ήθελα να τονίσω ότι είναι σημαντικό να διασφαλισθεί ότι ο κατάλογος των καταχρηστικών συμβατικών ρητρών δεν είναι εξαντλητικός, γεγονός που σημαίνει ότι κάθε κράτος μέλος μπορεί να αυξήσει τον αριθμό των ρητρών που θεωρεί απαράδεκτες και άκυρες σε συμβάσεις με τους καταναλωτές· ότι αντιστρέφεται η ευθύνη της απόδειξης, ούτως ώστε να οφείλει πλέον ο έμπορος να αποδείξει ότι αντικανονικοί όροι αποτελούν αντικείμενο διαπραγματεύσεων σε μεμονωμένη βάση· και ότι οι συμβατικοί όροι πρέπει να εκφράζονται κατά τρόπο σαφή και κατανοητό.
<P>
Παραμένουμε αντίθετοι στη θέσπιση της μέγιστης δυνατής εναρμόνισης όσον αφορά τις καταχρηστικές ρήτρες.
<P>
Το Ευρωβαρόμετρο καταδεικνύει ότι το 79% των εμπόρων εκτιμούν ότι η πλήρης εναρμόνιση στον τομέα αυτόν θα έχει μικρές ή μηδενικές επιπτώσεις στις εκτός συνόρων δραστηριότητές τους.
<SPEAKER ID="236" NAME="Malcolm Harbour" AFFILIATION="ECR">
(EN) Κύριε Πρόεδρε, μπορείτε, νομίζω, να επαληθεύσετε ότι έχω δυόμισι λεπτά στη διάθεσή μου, διότι δεν είναι παρόντες όλοι οι συνάδελφοι βουλευτές. Ως πρόεδρος της επιτροπής, καταρχάς θα ήθελα να συγχαρώ όλους τους βουλευτές που εργάστηκαν επί αυτού του θέματος. Χαίρομαι που είναι όλοι παρόντες απόψε, με επικεφαλής τον Andreas Schwab και μια πολύ ισχυρή ομάδα σκιωδών βουλευτών που επέδειξε πραγματικά έντονο ενδιαφέρον και εμπειρογνωμοσύνη σε όλο αυτό το σύνθετο ζήτημα.
<P>
Θεωρώ ότι είναι σωστό, όπως δηλώνει η κ. Viviane Reding, οι συννομοθέτες να προχωρήσουν πλέον περαιτέρω και να λάβουν κάποιες αποφάσεις. Ο χρόνος που χρειάστηκε αποτελεί ένδειξη των πολιτικών δυσκολιών, τόσο από την πλευρά του Συμβουλίου όσο και από την πλευρά του Κοινοβουλίου. Νομίζω ότι το Κοινοβούλιο, όπως και σε πολλά ζητήματα κατά το παρελθόν, έχει αποδείξει τη δυνατότητά του να επιτυγχάνει συμβιβαστικές λύσεις. Φρονώ ότι το Κοινοβούλιο πρέπει να ψηφίσει επί των τροπολογιών αύριο, να αποστείλει σαφές πολιτικό μήνυμα ως προς το τι θέλουμε, και στη συνέχεια να παραπέμψει το θέμα εκ νέου στην επιτροπή.
<P>
Θα ήθελα να ευχαριστήσω την Προεδρία και την κ. Györi, η οποία υπήρξε εξαιρετικά ενεργός συνήγορος για την Προεδρία, αλλά και επειδή ήταν ανοικτή απέναντι στη θέση μας συνεπεία αυτής της αλλαγής. Αυτό δεν σημαίνει ότι είμαστε καθ' οιονδήποτε τρόπο δεσμευμένοι να προχωρήσουμε και να ολοκληρώσουμε τις εν λόγω διαπραγματεύσεις. Οφείλουμε, ωστόσο, στους πολίτες και τους καταναλωτές, να διεξαγάγουμε τουλάχιστον μία ανοικτή συνεδρίαση, προκειμένου να διαπιστώσουμε κατά πόσον υπάρχει κάποια βάση για συμφωνία. Πιστεύω ότι όλοι οι συνάδελφοι συμφωνούν ως προς αυτό.
<P>
Εξετάζοντας το ανά χείρας κείμενο, θα έλεγα, καταρχάς, ότι θαυμάζω τον ενθουσιασμό της κ. Corazza Bildt, δεν θεωρώ όμως πραγματικά την οδηγία για τα δικαιώματα των καταναλωτών ορόσημο. Ειλικρινά, πιστεύω ότι πρόκειται περισσότερο για ένα μεταβατικό στάδιο, διότι εξακολουθούν να εγείρονται πολλές δυσκολίες στην πορεία που ακολουθούμε επί του παρόντος. Θεωρώ ότι πρόκειται για ένα πρώτο, προσεκτικό βήμα προς την κατεύθυνση της εξέτασης της εναρμόνισης σε ζητήματα που προκαλούν έντονα αισθήματα και μείζονα πολιτική αναταραχή. Δικαιολογημένα οι καταναλωτές και οι οργανώσεις των καταναλωτών διαφορετικών χωρών δεν επιθυμούν την αφαίρεση δικαιωμάτων. Νομίζω ότι ήταν ένα από τα μεγαλύτερα προβλήματα που αντιμετωπίσαμε.
<P>
Εκτιμώ ότι έχει επιτευχθεί μια συμβιβαστική λύση που προσδίδει πραγματική προστιθέμενη αξία για τους καταναλωτές και τις επιχειρήσεις, ιδίως στους τομείς του διαδικτυακού και διασυνοριακού εμπορίου. Πρέπει να διατηρηθούν αυτοί, καθώς και ορισμένοι άλλοι τομείς, όμως η τελευταία παρατήρησή μου προς την Επίτροπο είναι η εξής: χρειαζόμαστε επειγόντως ένα πλαίσιο εντός του οποίου θα σημειωθεί πρόοδος με στόχο την εναρμόνιση. Έχουμε στη διάθεσή μας μια ολόκληρη σειρά από αποσπασματικές πρωτοβουλίες, συμπεριλαμβανομένης της εργασίας σας για τις συμβάσεις καταναλωτών, καθώς και άλλες αναθεωρήσεις. Χρειαζόμαστε επειγόντως τη μακροπρόθεσμη στρατηγική προσέγγιση που θα συμπληρώσει τα μεταβατικά στάδια ώστε να αποτελέσουν ορόσημο.
<SPEAKER ID="237" NAME="Małgorzata Handzlik" AFFILIATION="PPE">
(PL) Κύριε Πρόεδρε, κυρία Επίτροπε, θα ήθελα να ξεκινήσω ευχαριστώντας τον κ. Schwab για το έργο που επιτέλεσε επί του παρόντος σχεδίου. Γνωρίζει πιθανότατα καλύτερα από τον καθένα ότι το καθήκον αυτό δεν ήταν εύκολο. Κατά τις εργασίες μας επί της οδηγίας, τονίσαμε πολλές φορές πόσο σημαντική είναι για τους καταναλωτές, αλλά και για το εμπόριο, ιδίως για το ηλεκτρονικό εμπόριο και τις διασυνοριακές αγορές.
<P>
Αυτό που επιθυμούν πάνω από όλα οι καταναλωτές που πραγματοποιούν αγορές μέσω του Διαδικτύου είναι η εγγύηση ότι τα προϊόντα ή οι υπηρεσίες που παραγγέλλουν θα τους παραδίδονται, και ότι θα ανταποκρίνονται στην δεδηλωμένη τους ποιότητα. Πρέπει συνεπώς να εγγυηθούμε ότι οι κανονισμοί προστασίας των καταναλωτών είναι σαφείς και διαφανείς. Κατά τη διάρκεια αυτής της συζήτησης, ωστόσο, δεν πρέπει να λησμονούμε τους εμπόρους, οι οποίοι προσδοκούν κανονιστικές ρυθμίσεις που δεν θα δεν τους δημιουργούν υπερβολική επιβάρυνση. Έχουμε καταφέρει να συμβιβάσουμε τα συμφέροντα των καταναλωτών με τα συμφέροντα των εμπόρων στο πλαίσιο των εργασιών μας επί της εν λόγω οδηγίας;
<P>
Οι συζητήσεις που συνεχίζονται επί δύο σχεδόν χρόνια, μας έφεραν, κατά τη γνώμη μου, εγγύτερα στον στόχο αυτόν, όμως δεν τον έχουμε επιτύχει ακόμα. Πιστεύω ότι οι ευρωπαίοι καταναλωτές θα επωφεληθούν πολύ περισσότερο από το μέγιστο επίπεδο κανονιστικής εναρμόνισης. Θα καταστήσει σαφώς ευχερέστερη τη λειτουργία των εταιρειών που δραστηριοποιούνται στον τομέα του ηλεκτρονικού εμπορίου. Χαίρομαι, ωστόσο, διότι, σε ορισμένα βασικά ζητήματα, καταφέραμε να βρούμε λύσεις, οι οποίες καλύπτουν ιδανικά τις ανάγκες των καταναλωτών, λαμβάνοντας, ταυτόχρονα, υπόψη τις πραγματικές συνθήκες της επιχειρηματικής δραστηριότητας. Για παράδειγμα, θα ήθελα να αναφέρω τις διατάξεις που προβλέπουν προθεσμία των 14 ημερών για τον καταναλωτή, προκειμένου να υπαναχωρήσει από τη σύμβαση, επικροτώ δε και την τροπολογία που παρέχει στους εμπόρους τη δυνατότητα επιστροφής των καταβληθέντων ποσών, εφόσον ο καταναλωτής προσκομίσει απόδειξη ταχυδρομικών εξόδων. Πρόκειται για ουσιαστικό στοιχείο της οδηγίας, το οποίο αποδεικνύει ότι, σε ορισμένες περιπτώσεις, προβλέπονται και υποχρεώσεις που βαρύνουν τους καταναλωτές, όπως και τους εμπόρους.
<P>
Τέλος, θα ήθελα να ενθαρρύνω το Συμβούλιο και την Ευρωπαϊκή Επιτροπή να προσπαθήσουν για την επίτευξη μιας φιλόδοξης συμφωνίας.
<SPEAKER ID="238" NAME="Bernadette Vergnaud" AFFILIATION="S&amp;D">
(FR) Κύριε Πρόεδρε, κυρία Επίτροπε, κυρίες και κύριοι, καταρχάς θα ήθελα να συγχαρώ τον εισηγητή κ. Schwab, καθώς και όλους τους σκιώδεις εισηγητές, ειδικότερα δε την κ. Gebhardt, για το έργο τους.
<P>
" αρχική πρόταση της Επιτροπής ήταν πράγματι παράλογη, δεδομένου ότι έθετε σε κίνδυνο το επίπεδο προστασίας των καταναλωτών, αποσκοπώντας στην πλήρη εναρμόνισή του. Αυτό αιτιολογείται, υπό τη μοναδική προϋπόθεση ότι η εναρμόνιση κινείται προς τα επάνω και όχι προς τα κάτω, όπως προτάθηκε.
<P>
Ως εκ τούτου, επικροτώ το μεγαλύτερο τμήμα του συμβιβασμού που επετεύχθη, το οποίο παρέχει τη δυνατότητα στα κράτη μέλη να εφαρμόζουν αυστηρότερους κανόνες, εφόσον το επιθυμούν, ενώ διασφαλίζεται, παράλληλα, υψηλό ελάχιστο επίπεδο για όλους τους καταναλωτές στην Ένωση. Έτσι, η μέγιστη διάρκεια σύμβασης περιορίζεται σε 12 μήνες, η ενημέρωση για τις εξ αποστάσεως συμβάσεις ή τις συμβάσεις τηλεπωλήσεων βελτιώνεται, η δε εξόφληση καθίσταται απαιτητή μόνο μετά την παρέλευση της περιόδου υπαναχώρησης, η οποία ορίζεται σε 14 ημέρες.
<P>
Από την άλλη πλευρά, είναι απαράδεκτο να διατηρείται πλήρης εναρμόνιση όσον αφορά το κεφάλαιο V σχετικά με τις καταχρηστικές ρήτρες. Όχι μόνον το επίπεδο προστασίας που επελέγη δεν είναι ικανοποιητικό, αλλά ισοδυναμεί και με παράβλεψη της πραγματικότητας των δόλιων πρακτικών, καθόσον οι τελευταίες απαιτούν ένα επίπεδο ανταπόκρισης που η ευρωπαϊκή νομοθεσία δεν μπορεί να προσφέρει.
<P>
Ούτως εχόντων των πραγμάτων, η αφαίρεση όλων των περιθωρίων ελιγμών από τα κράτη μέλη στον τομέα αυτόν φαίνεται να αποτελεί ανεύθυνη κίνηση. Κατά συνέπεια, ελπίζω ότι οι συννομοθέτες θα καταφέρουμε να καταλήξουμε σε ένα ισορροπημένο κείμενο, το οποίο θα εγγυάται πραγματικό και κοινό πυρήνα υψηλού επιπέδου προστασίας.
<SPEAKER ID="239" NAME="Edvard Kožušník" AFFILIATION="ECR">
- (CS) Κύριε Πρόεδρε, καταρχάς θα ήθελα να εκφράσω τις ευχαριστίες μου και να επικροτήσω το έργο του Andreas Schwab, ο οποίος χειρίστηκε τόσο επιδέξια τις 1.600 τροπολογίες, επιτυγχάνοντας λογικές μορφές συμβιβασμού για την έκθεση. Χαίρομαι που κατόρθωσε να διατηρήσει τις δύο θεμελιώδεις αρχές της αρχικής πρότασης της Επιτροπής: την αρχή της "καλύτερης ρύθμισης" με την απλούστευση και την επικαιροποίηση των κανόνων, ώστε να εξαλειφθούν τα εμπόδια για την εσωτερική αγορά που αντιμετωπίζουν καθημερινά οι επιχειρηματίες οι οποίοι δραστηριοποιούνται στις χώρες της ΕΕ, και τη δεύτερη αρχή της επίτευξης της μέγιστης δυνατής εναρμόνισης στο δίκαιο των καταναλωτών, με την κατάργηση των πολλών εξαιρέσεων που εφαρμόζουν τα μεμονωμένα κράτη.
<P>
Παρά το γεγονός ότι κατορθώσαμε επιτέλους να συμφωνήσουμε επί της πλήρους εναρμόνισης σε όλα τα κεφάλαια της εν λόγω οδηγίας, η νέα αυτή ρύθμιση θα αποτελέσει πολύ σημαντικό βήμα προόδου, το οποίο συνεπάγεται την άρση των εμποδίων στις διασυνοριακές συναλλαγές και, εντέλει, την αύξηση του ανταγωνισμού στην εσωτερική αγορά.
<SPEAKER ID="240" NAME="Kurt Lechner" AFFILIATION="PPE">
(DE) Κύριε Πρόεδρε, φοβούμαι ότι θα είμαι το πρόσωπο που θα χαλάσει τη θετική εικόνα της οδηγίας. Παρά τις πολλές βελτιώσεις στην πρόταση της Επιτροπής που επήλθαν κατά τη διάρκεια των διαβουλεύσεων με τις επιτροπές, για τις οποίες οφείλουμε κατά κύριο λόγο να ευχαριστήσουμε τον εισηγητή κ. Schwab, η συγκεκριμένη δέσμη μέτρων περιλαμβάνει, κατά τη γνώμη μου, υπερβολικά μεγάλο αριθμό κανονισμών και θα οδηγήσει σε υπερβολικά σύνθετη νομοθεσία. Θα είναι πολύ δύσκολο, ιδίως για τις μικρομεσαίες επιχειρήσεις, να την αντιμετωπίσουν. Επιπλέον, δεν θα ωφελήσει πραγματικά τους καταναλωτές, θα έχει πολύ μικρό αντίκτυπο σε επίπεδο εναρμόνισης και δεν θα μας επιτρέψει να σημειώσουμε πρόοδο στην εσωτερική αγορά και την Ευρώπη ως τόπο εγκατάστασης επιχειρήσεων.
<P>
Λαμβάνοντας υπόψη τον περιορισμένο χρόνο ομιλίας που έχω στη διάθεσή μου, μπορώ, δυστυχώς, να εξετάσω ένα μόνο στοιχείο. " πρόταση της Επιτροπής επέκτεινε μαζικά το πεδίο εφαρμογής δύο ορισμών και υπερέβη, εν προκειμένω, τα εσκαμμένα, γεγονός το οποίο προκύπτει και από τις 1.600 κατατεθείσες τροπολογίες. Ήταν δύσκολο να συζητηθεί κατά τρόπο λογικό στο Κοινοβούλιο. Επιπλέον, η Επιτροπή δεν παρέσχε καμία δικαιολογία για την επέκταση των εν λόγω ορισμών. Πουθενά στα παραρτήματα ή στα έγγραφα που υπέβαλε στο Κοινοβούλιο δεν υπάρχει οιαδήποτε μορφή αιτιολογίας ως προς αυτό. Μία από τις δύο περιπτώσεις αφορά τις συμβάσεις των εξ αποστάσεως πωλήσεων. Ευτυχώς, η επέκταση αυτή επανήλθε στη διαδικασία διαβούλευσης και τροποποιήθηκε, γεγονός το οποίο αποτελεί εξαιρετικά ευπρόσδεκτη κίνηση. Ωστόσο, η δεύτερη περίπτωση αφορά τις εκτός εμπορικών καταστημάτων συμβάσεις, τις οποίες θα ήθελα να εξετάσουμε εν προκειμένω.
<P>
Στο μέλλον, κάθε σύμβαση που συνάπτεται εκτός του επαγγελματικού χώρου εταιρείας θα υπόκειται σε μια ολόκληρη σειρά κανονισμών και δικαιωμάτων υπαναχώρησης, ακόμα και αν ο καταναλωτής, όπως μόλις ανέφερε ο κ. Obermayr, ζηήσει από ηλεκτρολόγο, διακοσμητή, ελαιοχρωματιστή ή ξυλουργό και ούτω καθεξής να μεταβεί στο σπίτι του. Γνωρίζω ότι υπάρχει ολόκληρη σειρά εξαιρέσεων από την εν λόγω διάταξη, εξαιρέσεις τις οποίες εσείς, κύριε Schwab, και η επιτροπή, βελτιώσατε, τόσο όσον αφορά το περιεχόμενο όσο και τη διατύπωσή τους. Ωστόσο, εξακολουθεί να υφίσταται τεράστιος αριθμός νομικών παγίδων, στοιχείο που θα μπορούσε να αποβεί καταστροφικό για τις πολύ μικρές επιχειρήσεις και τους μικρούς εμπόρους, ενδέχεται δε να θέσει ακόμα και την ίδια την ύπαρξή τους σε κίνδυνο.
<P>
Κατά την άποψή μου, το εν λόγω τμήμα της πρότασης είναι περιττό. Θα μπορούσε να διαγραφεί χωρίς να προκληθούν τυχόν προβλήματα, το ίδιο και τα κεφάλαια 4 και 5. Κατά τα άλλα, η υπόλοιπη πρόταση και οι διαβουλεύσεις θα ήταν απολύτως ευπρόσδεκτες.
<SPEAKER ID="241" NAME="Συλβάνα Ράπτη" AFFILIATION="S&amp;D">
Κύριε Πρόεδρε, θέλω να ευχαριστήσω τον εισηγητή, κύριο Schwab, και τη σκιώδη σοσιαλίστρια εισηγήτρια, κυρία Gebhardt. Να τους ευχαριστήσω και, ταυτοχρόνως, να τους θαυμάσω γιατί είχαν πάρα πολλή επιμονή αλλά και εξαιρετικά μεγάλη υπομονή για να μας οδηγήσουν σε αυτό το σημείο το οποίο συζητούμε σήμερα και το οποίο δίνει, νομίζω, μία καλή βάση εργασίας και στην Επίτροπο Reding που εκφράστηκε, κατά τη γνώμη μου, με ένα τρόπο που μας επιτρέπει να έχουμε αισιοδοξία.
<P>
Προσωπικά, θεωρώ την ελάχιστη εναρμόνιση μία πολύ καλή και, ταυτοχρόνως, ρεαλιστική βάση για να εργαστούμε. Προέρχομαι από ένα κράτος -την Ελλάδα- που έχει επιτύχει ένα πολύ υψηλό επίπεδο διασφάλισης των δικαιωμάτων των καταναλωτών. Και όπως αντιλαμβάνεστε, δεν θα ήθελα αυτό το υψηλό επίπεδο προστασίας των καταναλωτών να πηγαίνει προς τα κάτω.
<P>
Ομολογώ ότι προβληματίστηκα εξαιρετικά όταν άκουσα για πρώτη φορά τα επιχειρήματα του κ. Schwab για τη μέγιστη εναρμόνιση. Εκεί πραγματικά ήρθε στο μυαλό μου κάτι που είχα διαβάσει σε ένα περιοδικό: κάποιος προσπάθησε να φτιάξει το ωραιότερο γυναικείο πρόσωπο παίρνοντας τα μάτια μιας ηθοποιού, τη μύτη μιας τραγουδίστριας, τα χείλη μιας άλλης ηθοποιού. Στο τέλος, το πρόσωπο που βγήκε ήταν ένα τερατούργημα.
<P>
Κάνω αυτή την παρομοίωση για να δείξω ακριβώς ότι μπορεί να ξεκινάμε με τις καλύτερες των προθέσεων αλλά να μην καταλήγουμε στο επιθυμητό καλό αποτέλεσμα. Γι' αυτό λοιπόν θεωρώ ότι η ελάχιστη εναρμόνιση είναι η σωστή βάση εργασίας.
<SPEAKER ID="242" NAME="Damien Abad" AFFILIATION="PPE">
(FR) Κύριε Πρόεδρε, καταρχάς θα ήθελα να εξάρω το έργο του εισηγητή μας, κ. Schwab, το οποίο μας επιτρέπει σήμερα να επιτύχουμε ευρεία συναίνεση για το ανά χείρας κείμενο σε όλες τις πολιτικές Ομάδες, παρά το γεγονός ότι η διαδικασία δεν ξεκίνησε με τους καλύτερους οιωνούς.
<P>
Ναι, η Ευρώπη πρέπει να είναι συνώνυμο της προόδου και των πρακτικών επιτευγμάτων, το διαπιστώνουμε δε αυτό στις συγκεκριμένες προτάσεις που αφορούν τους καταναλωτές. Εφεξής, οι Ευρωπαίοι θα έχουν εκ της σύμβασης δικαίωμα υπαναχώρησης όταν αγοράζουν είδη σε ηλεκτρονικές πλατφόρμες δημοπρασιών όπως η eBay.
<P>
Καταφέραμε να παρουσιάσουμε ένα κείμενο το οποίο, αφενός, θα ενισχύει τις γενικές προϋποθέσεις για την αύξηση του διασυνοριακού εμπορίου εντός της Ευρωπαϊκής Ένωσης και, αφετέρου, δεν θα μας υποχρεώνει να μειώσουμε το επίπεδο προστασίας των καταναλωτών στα κράτη μέλη· αντιθέτως, η προστασία θα αυξηθεί.
<P>
Πρώτα από όλα, συμμερίζομαι την άποψη ότι, προκειμένου να παγιωθεί η έξοδός μας από την ύφεση, οφείλουμε να δημιουργήσουμε νέες πηγές ανάπτυξης και ότι, χάρη στην απλούστευση και τον εξορθολογισμό του ευρωπαϊκού δικαίου, οι επιχειρήσεις μας θα είναι σε θέση να επωφελούνται πληρέστερα από το δυναμικό της ενιαίας αγοράς. Γνωρίζατε ότι μόνο το 22% των αγορών στην Ευρώπη είναι διασυνοριακές; " παροχή καλύτερου ρυθμιστικού πλαισίου για τις επιχειρήσεις αφορά, επομένως, και τη συμβολή στην οικονομική ανάκαμψη.
<P>
Κατά τη διαπραγμάτευση του κειμένου, θελήσαμε να ακολουθήσουμε μια φιλόδοξη, αλλά ρεαλιστική προσέγγιση. " αρχή ήταν απλή: καμία εναρμόνιση χωρίς ισοδύναμο επίπεδο προστασίας. Αυτός είναι ο λόγος για τον οποίο χαίρομαι που μπορέσαμε να διατηρήσουμε ορισμένες πτυχές εθνικών νομοθεσιών, στις οποίες οι καταναλωτές του ενός ή του άλλου κράτους μέλους αποδίδουν μεγάλη σημασία. Σε ό,τι αφορά τη γενέτειρά μου, τη Γαλλία, οι καταναλωτές μας μπορούν να συνεχίσουν να επωφελούνται της προστασίας που προσφέρει η εγγύηση του "λανθάνοντος μειονεκτήματος" ή η διατήρηση της εξαιρετικά προστατευτικής νομοθεσίας μας για τις κατ' οίκον πωλήσεις.
<P>
Επιπλέον, αποδεικνύουμε σήμερα ότι το Ευρωπαϊκό Κοινοβούλιο, συμπεριλαμβανομένων των δεξιών και των αριστερών κομμάτων, είναι σε θέση να ανταποκριθεί στις καθημερινές ανησυχίες των πολιτών, και το επικροτώ αυτό. " λύση είναι φυσικά περισσότερη Ευρώπη, όχι όμως οιασδήποτε μορφής. Χρειαζόμαστε μια Ευρώπη που προστατεύει, μια Ευρώπη που καθησυχάζει, μια Ευρώπη που παρέχει ευκαιρίες στους Ευρωπαίους, τους πολίτες, τους καταναλωτές και τις επιχειρήσεις.
<SPEAKER ID="243" NAME="Olga Sehnalová" AFFILIATION="S&amp;D">
- (CS) Κύριε Πρόεδρε, σε άλλες εποχές, το σύνθημα "ο πελάτης έχει πάντα δίκιο" ήταν αληθινό, οι διά βίου εγγυήσεις δεν ήταν η εξαίρεση, η δε ποιότητα ήταν ζήτημα τιμής. Ο σημερινός κόσμος είναι προφανώς διαφορετικός. Σήμερα πρέπει να εξετάζουμε τα δικαιώματα των καταναλωτών, την προστασία των καταναλωτών και τη νομοθεσία που θα τη διασφαλίσει. " ικανοποίηση των πελατών, όπως φαίνεται, δεν αποτελεί πλέον πάντα την καλύτερη εμπορική πολιτική, υπάρχουν δε άπειρα παραδείγματα από την καθημερινή ζωή που αποδεικνύουν μάλλον το αντίθετο.
<P>
Αυτός είναι ο λόγος για τον οποίο είναι τόσο σημαντικό να διεξαχθεί εμπεριστατωμένη συζήτηση σχετικά με την εν λόγω νομοθεσία, η οποία δεν θα πρέπει να οδηγήσει σε υποβάθμιση των δικαιωμάτων των καταναλωτών, αλλά να ανταποκρίνεται σε νέες προκλήσεις. Πρέπει να συνειδητοποιήσουμε πόσο διαφορετικά είναι τα σημεία εκκίνησης των διαφόρων χωρών της ΕΕ όσον αφορά τα δικαιώματα των καταναλωτών. Στόχος μας πρέπει να είναι η ενίσχυση της προστασίας των καταναλωτών στις περιοχές όπου μέχρι σήμερα επικρατεί νομικό χάος και αβεβαιότητα, προσελκύοντας διάφορα είδη απάτης και υπονομεύοντας την εμπιστοσύνη στην εσωτερική αγορά. Από την άλλη πλευρά, πρέπει να διατηρήσουμε υψηλό επίπεδο προστασίας των καταναλωτών στις περιοχές όπου παρέχεται ήδη με αποτελεσματικό τρόπο. Αυτή είναι η βασική προσέγγιση της οδηγίας για τα δικαιώματα των καταναλωτών, και, ως εκ τούτου, υποστηρίζω πλήρως τη θέση της Ομάδας μου. Θα ήθελα επίσης να ευχαριστήσω όλους τους εισηγητές, φυσικά, για το εμπεριστατωμένο έργο που επιτέλεσαν. Στην πραγματικότητα, η προστασία των καταναλωτών δεν έρχεται σε σύγκρουση με το συμφέρον των έντιμων επιχειρηματιών. Ισχύει ακριβώς το αντίθετο.
<SPEAKER ID="244" NAME="Regina Bastos" AFFILIATION="PPE">
(PT) Κυρία Πρόεδρε, θα ήθελα να ξεκινήσω συγχαίροντας τον κ. Schwab για την επιμονή που επέδειξε στις διαπραγματεύσεις, οδηγώντας τις σε αυτόν τον σημαντικό συμβιβασμό. Θα ήθελα επίσης να εξάρω όλους όσοι εργάστηκαν στο πλευρό του για την παρούσα έκθεση.
<P>
Δεν θέλουμε μόνο να διασφαλισθεί υψηλότερο επίπεδο προστασίας για τους ευρωπαίους καταναλωτές, αλλά επιθυμούμε επίσης οι ευρωπαϊκές επιχειρήσεις, ανεξαρτήτως του μεγέθους τους, να είναι σε θέση να παρέχουν στους καταναλωτές και των 27 κρατών μελών αγαθά και υπηρεσίες χωρίς περιττά νομικά εμπόδια.
<P>
Αυτή η νέα οδηγία θα θέσει τέλος στον νομοθετικό κατακερματισμό που καταστρέφει τη συμμετοχή στη διασυνοριακή αγορά και θα δώσει σημαντική ώθηση στην εσωτερική αγορά. Θα ήθελα να επισημάνω τις νέες διατάξεις σχετικά με την παροχή ενημέρωσης στους καταναλωτές: η ενημέρωση αυτή πρέπει να είναι σαφής, κατανοητή και να παρέχεται έγκαιρα.
<P>
Εξίσου σημαντικό είναι το γεγονός ότι η απόδειξη της συμμόρφωσης με τις απαιτήσεις ενημέρωσης βαρύνει τον έμπορο. Πρέπει να καθοριστούν οι κανόνες σχετικά με τις εξ αποστάσεως συμβάσεις, ιδίως τις συμβάσεις που συνάπτονται μέσω τηλεφώνου ή Διαδικτύου, και να προστατεύεται ο καταναλωτής με απλούς και αποτελεσματικούς μηχανισμούς. Είμαστε βέβαιοι ότι, όταν ολοκληρωθούν οι θεσμικές διαπραγματεύσεις, η νέα οδηγία θα συμβάλει στην ενίσχυση της ανταγωνιστικότητας και του δυναμισμού της Ευρωπαϊκής Ένωσης, όπως μπορεί να αναμένεται στο πλαίσιο της παγκόσμιας οικονομίας.
<SPEAKER ID="245" NAME="Antolín Sánchez Presedo" AFFILIATION="S&amp;D">
(ES) Κύριε Πρόεδρε, η ολοκλήρωση της οδηγίας για τα δικαιώματα των καταναλωτών και, κατά συνέπεια, η θέσπιση ενός οριζόντιου μέσου που θα απλοποιήσει, θα συνοψίσει και θα συμπληρώσει τις τέσσερις ήδη ισχύουσες οδηγίες, αποτελεί θετική εξέλιξη.
<P>
Ο χαρακτηρισμός της εσωτερικής αγοράς από υψηλό επίπεδο προστασίας των καταναλωτών αποτελεί βασικό στοιχείο για τη βιώσιμη ανάπτυξη και την απασχόληση.
<P>
Για να επιτευχθεί αυτό σύμφωνα με τη Συνθήκη, τα κράτη μέλη δεν πρέπει να παρεμποδίζονται στη λήψη μέτρων που ενισχύουν την προστασία των καταναλωτών. Ως εκ τούτου, η πλήρης εναρμόνιση θα πρέπει να χρησιμοποιείται μόνο στις πτυχές που είναι αναγκαίες για την επίτευξη συνεκτικού πλαισίου για τις διασυνοριακές συναλλαγές ώστε προσδίδεται συναφώς προστίθεται αξία.
<P>
Υπάρχει ευρεία συναίνεση στην Επιτροπή Οικονομικής και Νομισματικής Πολιτικής ως προς το ότι οι χρηματοπιστωτικές υπηρεσίες πρέπει να αποτελούν αναπόσπαστο τμήμα του παρόντος κανονισμού, προκειμένου να καταστεί πραγματικά οριζόντιος, ότι θα πρέπει να συντονίζονται με τομεακή νομοθεσία σε κοινοτικό και εθνικό επίπεδο ώστε να μην υφίστανται κενά, καθώς και ότι θα πρέπει να προσφύγουμε στις συμβουλές των ειδικών.
<P>
Αυτή η κατευθυντήρια γραμμή δεν αντανακλάται ικανοποιητικά στο κείμενο, και χρήζει βελτιστοποίησης πριν από την τελική ψηφοφορία.
<P>
Πρέπει δε να σημειωθεί περαιτέρω πρόοδος στο πλαίσιο της κατάρτισης ενός ευρωπαϊκού χάρτη για τους καταναλωτές, καθώς και στον τομέα των χρηματοπιστωτικών υπηρεσιών.
<SPEAKER ID="246" NAME="Alajos Mészáros" AFFILIATION="PPE">
(HU) Κύριε Πρόεδρε, κυρία Επίτροπε, κυρίες και κύριοι, δέον είναι να ευχαριστήσουμε τον κ. Schwab για το πολύτιμο έργο που παρουσίασε. Οι ενιαίοι κανόνες προστασίας των καταναλωτών και οι έννοιες που σημαίνουν παντού το ίδιο διασφαλίζουν την εμπιστοσύνη των πολιτών και εγγυώνται, ταυτόχρονα, αυξημένη ασφάλεια δικαίου. Όλα αυτά είναι σημαντικά κυρίως για τους πολίτες και τις επιχειρήσεις που επιθυμούν να ασκήσουν ελεύθερα τα δικαιώματά τους στο πλαίσιο των εμπορικών συναλλαγών εντός της εσωτερικής αγοράς. " πρόταση του εισηγητή για την πλαισίωση του ελάχιστου επιπέδου εναρμόνισης στον τομέα της προστασίας των καταναλωτών από την πλήρη εναρμόνιση των τεχνικών κανόνων συνιστά τη μοναδική αποδεκτή ρυθμιστική λύση στην παρούσα κατάσταση. Ο συνδυασμός ελάχιστης και πλήρους εναρμόνισης μπορεί να αποτελέσει επιλογή που θα είναι αποδεκτή από όλους.
<P>
Τα υφιστάμενα εμπόδια στις διασυνοριακές συναλλαγές παρακωλύουν τη δραστηριότητα των εμπόρων και των πελατών πέρα από τα κρατικά σύνορα. Τα στατιστικά στοιχεία καταδεικνύουν ότι πολλοί εξακολουθούν να είναι επιφυλακτικοί απέναντι στις αγορές στην ΕΕ μέσω του Διαδικτύου, θα ήταν δε ευπρόσδεκτες οι προσπάθειες για την αλλαγή και αυτής της κατάστασης. Επιπλέον, θα ήθελα να δηλώσω -και αναφέρομαι στο σημείο αυτό κυρίως στα κράτη μέλη της κεντρικής και ανατολικής Ευρώπης- ότι υπάρχει μεγάλη ανάγκη για την καθιέρωση ολοκληρωμένου και εποικοδομητικού ρυθμιστικού πλαισίου. Ένα σύστημα που στηρίζεται σε πιο διαφανείς και κοινούς κανόνες ενισχύει την ευαισθητοποίηση των καταναλωτών, η οποία δεν είναι ακόμα εντελώς ώριμη στη συγκεκριμένη περιοχή, είναι όμως από μακρού διαδεδομένη στη δυτική Ευρώπη. " ανάπτυξη πολιτικής προστασίας των καταναλωτών αποτελεί επίσης μέσο για τη στήριξη των ΜΜΕ. Πρέπει, συνεπώς, να είμαστε προσεκτικοί ώστε να μην επιβαρυνθεί η κατάστασή τους μέσω υπερβολικά αυστηρής νομοθεσίας.
<P>
Ο ακριβέστερος καθορισμός των υποχρεώσεων ενημέρωσης των εμπόρων αποτελεί βασική πτυχή, η οποία θα συμβάλει στην αύξηση του αριθμού των συναλλαγών στην αγορά που συμμορφώνονται με τον νόμο και είναι δίκαιες από εμπορικής πλευράς. Δεν είναι τυχαίο το γεγονός ότι και η ουγγρική Προεδρία θεωρεί την εν λόγω πρόταση οδηγίας ως μία από τις προτεραιότητες της εξάμηνης θητείας της. Το γεγονός δε ότι το Κοινοβούλιο συμπεριέλαβε την έκθεση αυτή στην ημερήσια διάταξή του λίγες μόνον ημέρες μετά την Παγκόσμια "μέρα Δικαιωμάτων του Καταναλωτή έχει συμβολικό χαρακτήρα και κομίζει, αυτό καθαυτό, ένα σαφές μήνυμα. Λαμβάνοντας τη σωστή απόφαση, μπορούμε να διευκολύνουμε τη ζωή σχεδόν 500 εκατομμυρίων καταναλωτών και 22 εκατομμυρίων επιχειρήσεων στην εσωτερική αγορά της Ευρωπαϊκής Ένωσης.
<SPEAKER ID="247" NAME="Seán Kelly" AFFILIATION="PPE">
(GA) Κύριε Πρόεδρε, καταρχάς επιτρέψτε μου να συγχαρώ τον κ. Schwab και τους συναδέλφους του για το άρτιο έργο που επιτέλεσαν επί δύο και πλέον έτη. Ήταν αναμφίβολα μείζον επίτευγμα εκ μέρους τους. Επιτρέψτε μου να συγχαρώ επίσης την κ. Györi από την ουγγρική Προεδρία: επιδεικνύει εξαιρετικό ζήλο, βρίσκεται στην παρούσα Αίθουσα ολόκληρη την ημέρα, ενώ το ίδιο κάνει πάντα και στο Στρασβούργο. Δεν νομίζω να έχω δει μέχρι στιγμής κάποιον άλλον να επιδεικνύει τον ζήλο της κ. Györi.
<P>
(EN) " οδηγία αφορά την εσωτερική αγορά, την εναρμόνιση, την απόδοση προστιθέμενης αξίας· και όλα αυτά είναι πολύ σημαντικά. Δεν πρόκειται για το τελικό προϊόν, αλλά για ένα έργο σε εξέλιξη: δέον είναι να επισημανθούν ιδιαιτέρως στοιχεία όπως το δικαίωμα υπαναχώρησης και οι καταχρηστικές συμβατικές ρήτρες, ειδικότερα δε οι ρήτρες ευελιξίας που παρέχουν ευελιξία στις εθνικές κυβερνήσεις. Εάν συνέβαινε το ίδιο και σε άλλες οδηγίες, όπως για το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ), θα επιτυγχάναμε καλύτερα αποτελέσματα. Τέλος, θα ήθελα απλώς να αναφέρω ότι συμπληρώνει έργα όπως την οδηγία για τις υπηρεσίες και την οδηγία για την προστασία των δεδομένων, επί των οποίων εργάζομαι. Ως εκ τούτου, συνιστά θετική εξέλιξη.
<P>
(GA) Συγχαίρω τον κ. Schwab που έφερε εις πέρας αυτό το έργο.
<SPEAKER ID="250" NAME="María Irigoyen Pérez" AFFILIATION="S&amp;D">
(ES) Κύριε Πρόεδρε, κυρία Επίτροπε, επιτρέψτε μου να ξεκινήσω συγχαίροντας τον εισηγητή κ. Schwab και την κ. Gebhardt για το έργο που επιτέλεσαν.
<P>
Θα ήθελα να προβώ σε μια γενική εκτίμηση. Δεν αυξάνεται ο προστατευτισμός, αλλά το ζητούμενο εν προκειμένω είναι να μην καταργηθούν δικαιώματα που ήδη υφίστανται σε ορισμένα από τα κράτη μέλη.
<P>
Τούτο συμβαίνει, διότι, εάν θέλουμε και επιδιώκουμε τη δημιουργία πραγματικής εσωτερικής αγοράς στις σχέσεις μεταξύ επιχειρήσεων και καταναλωτών, πρέπει να επιτευχθεί, ταυτόχρονα, ισορροπία μεταξύ του υψηλού επιπέδου προστασίας των δικαιωμάτων των καταναλωτών και της προάσπισης της ανταγωνιστικότητας των επιχειρήσεων.
<P>
" ισορροπία αυτή συνεπάγεται την επίτευξη συμφωνίας για ελάχιστο επίπεδο εναρμόνισης, καθώς και τη δυνατότητα να επιτρέπεται στα κράτη μέλη να διατηρήσουν ή να θεσπίσουν τυχόν πρόσθετες διατάξεις που βελτιώνουν την προστασία των καταναλωτών.
<P>
Δεν μπορούμε να επιτρέψουμε την έγκριση κοινοτικής νομοθεσίας η οποία συνεπάγεται λιγότερη προστασία για πολλούς καταναλωτές και χρήστες.
<P>
Επικροτώ το γεγονός ότι οι διαπραγματεύσεις στο Ευρωπαϊκό Κοινοβούλιο έχουν βελτιωθεί, θα ήθελα όμως να εμμείνω στην άποψη ότι δεν πρέπει να αρθούν ήδη κεκτημένα δικαιώματα.
<SPEAKER ID="251" NAME="Cristian Silviu Buşoi" AFFILIATION="ALDE">
(EN) Κύριε Πρόεδρε, θα ήθελα να συγχαρώ τον εισηγητή κ. Schwab και την ομάδα των εισηγητών του για τις απόψεις τους, καθώς και τους σκιώδεις εισηγητές για το άρτιο έργο τους επί της παρούσας έκθεσης. Χρειάστηκε πολύς χρόνος για να επιλεγεί η γραμμή που θα ήταν επαρκώς ισορροπημένη, τόσο για τους καταναλωτές όσο και τις επιχειρήσεις. Επικροτώ τον συνολικό συμβιβασμό που έχει επιτευχθεί μεταξύ όλων των πολιτικών Ομάδων, και πιστεύω ότι πρόκειται για σημαντικό βήμα προόδου για όλους τους καταναλωτές στην Ευρωπαϊκή Ένωση.
<P>
Υπάρχουν σημαντικές βελτιώσεις, όπως η πρόβλεψη σαφών απαιτήσεων ενημέρωσης στις συμβάσεις και η εναρμόνιση των διατάξεων σχετικά με το δικαίωμα υπαναχώρησης. Πρόκειται, φυσικά, για συμβιβασμό, το κείμενο δεν είναι τέλειο. Παράδειγμα αποτελεί το άρθρο 22α, το οποίο υποχρεώνει τον έμπορο να πραγματοποιεί παραδόσεις σε άλλα κράτη μέλη. Υπάρχουν προϊόντα και υπηρεσίες που, λόγω της φύσης τους, δεν πρέπει να καλύπτονται από το άρθρο αυτό, ήτοι τα ευπαθή προϊόντα. Προβλήματα ενδέχεται να προκύψουν και με τα ψηφιακά προϊόντα. " αρχική πρόθεση για την προώθηση των διασυνοριακών συναλλαγών είναι πολύ σημαντική και πολύ θετική, ελπίζω δε ειλικρινά ότι, κατά τις επικείμενες διαπραγματεύσεις με το Συμβούλιο, θα καταφέρουμε να επέλθουν οι σχετικές προσαρμογές ώστε να επιτευχθεί βέλτιστο αποτέλεσμα.
<SPEAKER ID="252" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, πιστεύω ότι κάθε καταναλωτής πρέπει να έχει το δικαίωμα να ενημερώνεται πριν από την υπογραφή της σύμβασης. Οι έμποροι λιανικής πώλησης οφείλουν να ενημερώνουν τους καταναλωτές και να λαμβάνουν τη συγκατάθεσή τους, μεταξύ άλλων, σε οιαδήποτε περίπτωση δέσμευσης κάποιου χρηματικού ποσού στην πιστωτική ή χρεωστική τους κάρτα.
<P>
Είναι εξίσου σημαντικό να προστατεύσουμε τους καταναλωτές από τις καταχρηστικές συμβατικές ρήτρες. Δυστυχώς, στην περίπτωση των τραπεζικών υπηρεσιών, των ασφαλειών, των υπηρεσιών ηλεκτρονικών επικοινωνιών ή των τουριστικών υπηρεσιών, οι συμβατικές ρήτρες αναγράφονται πολύ συχνά στην πίσω σελίδα με μικροσκοπικά γράμματα. Ωστόσο, οι πελάτες υπογράφουν συνήθως το έντυπο εγγραφής ή το τιμολόγιο, χωρίς καν να διαβάσουν τις συμβατικές ρήτρες στην πίσω σελίδα.
<P>
Ακόμα και σε περιπτώσεις στις οποίες οι πελάτες διαβάζουν όλες τις συμβατικές ρήτρες και δηλώνουν ότι διαφωνούν με μία από αυτές, δεν έχουν καμία διαπραγματευτική ισχύ. Εν προκειμένω, η πρώτη απάντηση που λαμβάνει ο καταναλωτής είναι ότι υπάρχει τυποποιημένη σύμβαση εκ μέρους της εταιρείας και ότι δεν μπορεί να τροποποιηθεί.
<P>
Οι εθνικές αρχές προστασίας των καταναλωτών πρέπει να ελέγχουν αυτές τις τυποποιημένες συμβάσεις, ενόψει της προστασίας των καταναλωτών από καταχρηστικές ρήτρες.
<SPEAKER ID="253" NAME="Zuzana Roithová" AFFILIATION="PPE">
- (CS) Κύριε Πρόεδρε, θα ήθελα να ευχαριστήσω τον Andreas Schwab για το εξαιρετικό έργο του και την υποστήριξη που παρείχε στις προτάσεις μου. Το γεγονός ότι οι καταναλωτές αποκτούν, υπό ορισμένες προϋποθέσεις, το δικαίωμα παροχής αγαθών και υπηρεσιών που παραγγέλλονται μέσω του Διαδικτύου σε κάθε κράτος μέλος, σηματοδοτεί μια σημαντική αλλαγή για τις ηλεκτρονικές αγορές. Το ένα τρίτο των πωλητών αρνείται την παράδοση αγαθών σε διασυνοριακό επίπεδο, ιδίως στα νέα κράτη μέλη.
<P>
Πιστεύω, επίσης, ότι το Συμβούλιο θα εγκρίνει τη συμβιβαστική μας εκδοχή, μεταξύ άλλων και τις προτάσεις μου σχετικά με την υποχρέωση αναγραφής της διαλειτουργικότητας του εξοπλισμού ηλεκτρονικών υπολογιστών και ηλεκτρονικών ειδών, το ευανάγνωστο των συμβατικών όρων, τα δικαιώματα των καταναλωτών σε οργανωμένες επισκέψεις πωλήσεων και τη δυνατότητα των κρατών μελών να επεκτείνουν τα δικαιώματα των καταναλωτών, συμπεριλαμβανομένων των εγγυήσεων, σε εθελοντικές οργανώσεις και μικρές επιχειρήσεις. " σημασία της οδηγίας είναι σαφής. " εκχώρηση στον ευρωπαίο καταναλωτή απαράγραπτων δικαιωμάτων αποτελεί το καλύτερο μέσο για την καθιέρωση δίκαιου εσωτερικού εμπορίου στην ΕΕ.
<SPEAKER ID="254" NAME="Vasilica Viorica Dăncilă" AFFILIATION="S&amp;D">
(RO) Κύριε Πρόεδρε, σύμφωνα με τη στρατηγική "ΕΕ 2020" το υψηλό επίπεδο προστασίας του καταναλωτή εγγυάται υψηλής ποιότητας προϊόντα, εγγυάται, όμως, και την εμπιστοσύνη των καταναλωτών, καθιστώντας έτσι την εσωτερική αγορά αποτελεσματικότερη.
<P>
Όσον αφορά τα δικαιώματα των καταναλωτών, η υφιστάμενη ελάχιστη ρύθμιση προσφέρει σε όλα τα κράτη μέλη την ελευθερία να προσαρμόσουν τη νομοθεσία της ΕΕ στις εθνικές αρχές, και φρονώ ότι πρέπει να διατηρηθεί αυτή η προσέγγιση.
<P>
" Ευρωπαϊκή Ένωση μπορεί να διευκολύνει τη βελτίωση της εναρμόνισης της εσωτερικής αγοράς με υψηλό επίπεδο προστασίας των καταναλωτών, αυξάνοντας το σημερινό ελάχιστο επίπεδο εναρμόνισης στο επίπεδο των βέλτιστων υφιστάμενων εθνικών πρακτικών.
<P>
Πιστεύω ότι το ευρωπαϊκό σύστημα ευθύνης για την έλλειψη συμμόρφωσης πρέπει να είναι δίκαιο, ούτως ώστε να βελτιωθεί η προστασία των καταναλωτών και η εμπιστοσύνη στις αγορές, και να αυξηθεί συναφώς η διάρκεια ζωής των προϊόντων.
<SPEAKER ID="255" NAME="Ildikó Gáll-Pelcz" AFFILIATION="PPE">
(HU) Κύριε Πρόεδρε, οι ισχύοντες ευρωπαϊκοί κανόνες προστασίας του καταναλωτή ακολουθούν την αρχή της ελάχιστης εναρμόνισης. Παρέχουν στα κράτη μέλη τη δυνατότητα παρεκκλίσεων, ενώ όλο αυτό αποτελεί επίσης ανταγωνιστικό μειονέκτημα για την ΕΕ. Διαπίστωσα με ικανοποίηση ότι ο κ. Schwab εκπόνησε μια εξαίρετη έκθεση. Μετά από αρκετά χρόνια διαπραγματεύσεων, ήλθε πλέον η στιγμή να καταλήξουμε σε συμφωνία επί του θέματος, και, όπως ανέφερε η υπουργός κ. Györi, το ίδιο θα επιδιώξει διακαώς και η ουγγρική Προεδρία. Ο περιορισμός του κατακερματισμού της εσωτερικής αγοράς της ΕΕ προϋποθέτει ισχυρότερη επιβολή των δικαιωμάτων των καταναλωτών και την παροχή της δυνατότητας στους καταναλωτές να λαμβάνουν καλύτερες αποφάσεις, χωρίς να τίθενται οι επιχειρήσεις σε μειονεκτική θέση λόγω της νέας νομοθεσίας. " ενιαία εσωτερική αγορά απαιτεί ενιαίους ευρωπαϊκούς κανόνες προστασίας του καταναλωτή. Για τον λόγο αυτόν, είναι σημαντικό να καταλήξουμε σε συμφωνία σε πρώτη ανάγνωση.
<SPEAKER ID="256" NAME="Viviane Reding">
Αντιπρόεδρος της Επιτροπής. - (EN) Κύριε Πρόεδρε, οφείλω να ομολογήσω ότι διεξήχθη μια λίαν εποικοδομητική συζήτηση στο Σώμα, με όλα τα έδρανα να συμφωνούν ότι χρειαζόμαστε καλύτερη, περισσότερο εποικοδομητική και αποτελεσματική οδηγία για τα δικαιώματα των καταναλωτών από αυτήν που έχουμε στη διάθεσή μας σήμερα, καθώς και ότι, αν και δεν θα μπορούσαμε να έχουμε την τέλεια οδηγία, τουλάχιστον αυτή είναι καλύτερη από την υφιστάμενη, η οποία μόνο τέλεια δεν μπορεί να χαρακτηριστεί. Και συμφωνούμε όλοι ως προς αυτό.
<P>
Σπάνια επίσης συναντώ την ομοφωνία που διαπίστωσα σήμερα στο παρόν Σώμα όσον αφορά τα επαινετικά σχόλια για τον εισηγητή Andreas Schwab και τους συνεισηγητές του. Ελπίζω ότι η ομοφωνία αυτή θα συνεχιστεί, διότι εισερχόμαστε πλέον σε μια πολύ πρωτότυπη διαδικασία· είναι δε πολύ σύντομο το χρονικό διάστημα κατά το οποίο μπορούμε να προσπαθήσουμε για την επίτευξη της καλύτερης νομοθεσίας, την οποία επιθυμούν όλοι οι βουλευτές που έλαβαν τον λόγο από όλα τα πολιτικά κόμματα. Κατά συνέπεια, θα ήθελα να σας ενθαρρύνω να παράσχετε στους εισηγητές σας την έκθεση αυτή ως αφετηρία για τη διεξαγωγή διαπραγματεύσεων. Γνωρίζω ότι η ουγγρική Προεδρία θα καταβάλει κάθε δυνατή προσπάθεια ώστε η πρωτότυπη αυτή διαδικασία να έχει θετική έκβαση.
<SPEAKER ID="257" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, κυρία Επίτροπε, κυρίες και κύριοι, επιτρέψτε μου να συμφωνήσω με όσους δήλωσαν ότι η συζήτηση ήταν εξαιρετική. Ήταν μια πολύ εποικοδομητική συζήτηση και, εξ ονόματος της ουγγρικής Προεδρίας και των εμπειρογνωμόνων μας, θα θέλαμε να σας ευχαριστήσουμε για την υποστήριξή σας, ελπίζω δε ότι θα είμαστε σε θέση να συνεχίσουμε τις περαιτέρω διαβουλεύσεις στην ίδια ατμόσφαιρα. Επιτρέψτε μου να αναφερθώ σε ορισμένα συγκεκριμένα ζητήματα που τέθηκαν κατά τη συζήτηση. Πολλοί ζήτησαν τη ρύθμιση των καταλόγων με τις καταχρηστικές συμβατικές ρήτρες. Συμφωνούμε με το Ευρωπαϊκό Κοινοβούλιο ότι θα μπορούσαμε να προσδώσουμε προστιθέμενη αξία εάν διαθέταμε κατάλογο σε ευρωπαϊκό επίπεδο. Ωστόσο, μολονότι η ισχύουσα νομοθεσία περιλαμβάνει ενδεικτικό κατάλογο παραδειγμάτων, η προστιθέμενη αξία έγκειται ουσιαστικά στη δημιουργία ενιαίου ευρωπαϊκού καταλόγου. Δεν υπάρχει ακόμα επαρκής υποστήριξη για αυτό στο Συμβούλιο, ωστόσο, είναι και αυτός ένας από τους λόγους για τους οποίους το Συμβούλιο αποφάσισε να παραλείψει το ζήτημα.
<P>
Ορισμένοι έθεσαν το ερώτημα -αν και η κ. Gáll-Pelcz απάντησε πριν από εμένα- για ποιον λόγο είναι ενδεχομένως απαραίτητο να καταλήξουμε σε συμφωνία σε πρώτη ανάγνωση. Όπως αναφέρθηκε, ξεκινήσαμε διαπραγματεύσεις τον Οκτώβριο του 2008, κατά τη θητεία της γαλλικής Προεδρίας. Κατά τη διάρκεια αυτών των δυόμισι ετών, πραγματοποιήσαμε περισσότερες από εξήντα συνεδριάσεις ομάδων εργασίας, και, επομένως, θεωρούμε ότι δεν υπάρχουν πλέον δυνατότητες προσαρμογής για την επίλυση του ζητήματος των μειοψηφιών αρνησικυρίας· αυτός δε είναι και ο λόγος για τον οποίο αναγκαστήκαμε να αποφασίσουμε τον σημαντικό περιορισμό του πεδίου εφαρμογής της οδηγίας στις εξ αποστάσεως και εκτός εμπορικών καταστημάτων συμβάσεις. Είμαι πεπεισμένη ότι το περιορισμένο πεδίο εφαρμογής και, ως εκ τούτου, η στοχοθετημένη εναρμόνιση θα οδηγήσουν στην ταχύτερη επίτευξη συμφωνίας, και δεν αντιλαμβάνομαι τι είδους προστιθέμενη αξία θα μπορούσε να προσδώσει η συνέχιση της διαδικασίας και η προσφυγή σε δεύτερη ανάγνωση.
<P>
" προκαταρκτική θέση του Ευρωπαϊκού Κοινοβουλίου συγκλίνει, εν πολλοίς, προς τη γενική προσέγγιση του Συμβουλίου, και, επομένως, πιστεύω ότι δεν πρέπει, και προτρέπω όλους μας, να μην χάσουμε αυτήν την ευκαιρία να καταλήξουμε σε συμφωνία σε πρώτη ανάγνωση.
<P>
(EN) Μου άρεσε το σχόλιο του κ. Harbour σχετικά με το κατά πόσον η παρούσα κατάσταση αποτελεί μεταβατικό στάδιο ή ορόσημο. Εάν θέλουμε να είμαστε ρεαλιστές -και δεν είμαι άνθρωπος που του αρέσει να υπερβάλλει- εκτιμώ ότι πρόκειται για μεταβατικό στάδιο και όχι για ορόσημο. Θα μπορούσε να ήταν ορόσημο, όμως, πολύ απλά, οι συνθήκες δεν ήταν κατάλληλες. Μπορούμε να το θεωρήσουμε μεταβατικό στάδιο, εάν λάβουμε υπόψη τα συμφέροντα των πολιτών και των καταναλωτών μας.
<P>
Όλοι γνωρίζουμε ότι οι νομικές συνθήκες διαφέρουν σημαντικά μεταξύ των κρατών μελών. Πληρέστερη εναρμόνιση σε αυτό το στάδιο δεν θα ήταν δυνατή. Είναι σαφώς προτιμότερο να έχουμε μικρότερο πεδίο εφαρμογής και να είμαστε σε θέση να καταλήξουμε σε συμφωνία. Αυτό θα συμβάλει πραγματικά στην ενίσχυση των δικαιωμάτων των καταναλωτών και, επομένως, θα μας βοηθήσει να προχωρήσουμε προς την κατεύθυνση της ολοκλήρωσης της ενιαίας αγοράς.
<SPEAKER ID="259" NAME="Andreas Schwab" LANGUAGE="DE">
Κύριε Πρόεδρε, το ερώτημα εάν πρόκειται για ορόσημο ή όχι θα μπορούσε να συζητηθεί εκτενώς. Είναι σαφές, για παράδειγμα, ότι οι ιδρυτές της Ευρωπαϊκής Κοινότητας, όπως ο Altiero Spinelli, το όνομα του οποίου δίνουμε στην αίθουσα συνεδριάσεων της Ομάδας μας από σήμερα, ήταν σε θέση να ασχοληθούν με πιο θεμελιώδη προβλήματα στην Ευρώπη. Ωστόσο, είμαι πεπεισμένος ότι η πρόοδος σήμερα στην Ευρώπη λαμβάνει τη μορφή μικρών, εποικοδομητικών βημάτων. Για τον λόγο αυτόν, θα ήθελα να ευχαριστήσω όλους τους βουλευτές που έλαβαν μέρος στη συζήτηση και κατέστησαν εφικτή την παρούσα συμβιβαστική λύση, χάρη στη συμβολή τους στις τροπολογίες. Ένας συμβιβασμός αποτελεί πάντα μια ευκαιρία για την εξισορρόπηση διαφορετικών συμφερόντων. Κανείς δεν είναι απόλυτα ικανοποιημένος, όλοι όμως είναι πρόθυμοι συμβάλουν στην ακόμα μεγαλύτερη βελτίωση της προσέγγισης που έχει υιοθετηθεί. Για τον λόγο αυτόν, εκτιμώ ότι βρισκόμαστε στον σωστό δρόμο.
<P>
Θα ήθελα να επωφεληθώ της ευκαιρίας για να ευχαριστήσω την Αντιπρόεδρο της Επιτροπής κ. Reding για τη συνεχή δέσμευσή της και για τη στήριξη και ενθάρρυνση που παρέχει, τόσο στη σημερινή συζήτηση όσο και σε πολλές άλλες συνεδριάσεις. Ευελπιστώ να είμαστε σε θέση να υπολογίζουμε στο πρόσωπό της κατά τη διάρκεια των διαβουλεύσεων με το Συμβούλιο. Θα ήθελα να ευχαριστήσω τον πρόεδρο της επιτροπής κ. Harbour για την υπομονή που επέδειξε έναντι του εισηγητή και των λοιπών μελών της επιτροπής, όπως και τον κ. Lehne, τον πρόεδρο της Επιτροπής Νομικών Θεμάτων. Στην περίπτωση του Συμβουλίου, θα ήθελα η κ. Györi, ως πρώην βουλευτής του παρόντος Σώματος, να κατανοήσει, στο πλαίσιο του ρόλου της ως ασκούσας την Προεδρία του Συμβουλίου, ότι το Ευρωπαϊκό Κοινοβούλιο ενδέχεται να υποχρεωθεί να τροποποιήσει την πρόταση που εγκρίθηκε, ευτυχώς, από το Συμβούλιο στις 24 Ιανουαρίου. Σε ορισμένους τομείς, θα επιθυμούσαμε να σημειώσουμε μεγαλύτερη πρόοδο, και, κατά συνέπεια, τις επόμενες εβδομάδες θα προβούμε σε εποικοδομητικές συζητήσεις για την εξεύρεση θετικής λύσης. Σας ευχαριστώ θερμά.
<SPEAKER ID="260" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 11.30.
<P>
Γραπτές δηλώσεις (άρθρο 149 του Κανονισμού)
<SPEAKER ID="261" NAME="Liam Aylward" LANGUAGE="GA">
Επικροτώ τις ενέργειες για την ενίσχυση των δικαιωμάτων των καταναλωτών στην ΕΕ. Τάσσομαι επίσης υπέρ των προτεινόμενων μέτρων για τη διευκόλυνση του διασυνοριακού εμπορίου και των μέτρων για την αποσαφήνιση των κοινοτικών κανόνων σχετικά με την προστασία των καταναλωτών, με στόχο την εξάλειψη της σημερινής αβεβαιότητας.
<P>
" διαφάνεια και η βελτίωση της ενημέρωσης για τις επιχειρήσεις και τους καταναλωτές θα συμβάλουν σημαντικά στην εμπιστοσύνη των καταναλωτών στην αγορά, στοιχείο το οποίο θα δώσει ώθηση στην οικονομική ανάπτυξη. Τούτου λεχθέντος, με ανησυχούν, μολαταύτα, ορισμένα από τα εν λόγω μέτρα, καθώς και ο αντίκτυπός τους στις μικρομεσαίες επιχειρήσεις. Παρότι οι επιχειρήσεις αυτές τάσσονται οπωσδήποτε υπέρ της λήψης μέτρων που θα δημιουργήσουν σαφέστερο νομικό πλαίσιο και θα συμπληρώσουν τους υφιστάμενους μηχανισμούς προστασίας των καταναλωτών, κάποιες εκφράζουν ανησυχίες, διότι ορισμένες από τις νέες διατάξεις θα επηρεάσουν πιθανότατα την καθημερινή λειτουργία των επιχειρήσεων. Τα μέτρα αυτά ενδέχεται να αυξήσουν σημαντικά τη γραφειοκρατία και τον περιττό διοικητικό φόρτο.
<P>
Παράλληλα με την προστασία των καταναλωτών, πρέπει να είμαστε βέβαιοι ότι δεν εξοντώνουμε τις επιχειρήσεις και τις υπηρεσίες που μπορούν να προσφέρουν στους καταναλωτές.
<SPEAKER ID="262" NAME="Zuzana Brzobohatá" AFFILIATION="S&amp;D">
γραπτώς. - (CS) " προτεινόμενη οδηγία για τα δικαιώματα των καταναλωτών εναρμονίζει σε ένα νομικό έγγραφο τέσσερις συνολικά οδηγίες, οι οποίες άπτονται των εκτός εμπορικών καταστημάτων συμβάσεων, των παράλογων όρων στις συμβάσεις καταναλωτών, της προστασίας των καταναλωτών στο πλαίσιο των εξ αποστάσεως συμβάσεων, καθώς και ορισμένων πτυχών των πωλήσεων καταναλωτικών αγαθών και των εγγυήσεων. Στόχος της συγχώνευσης των τεσσάρων αυτών οδηγιών είναι η ενίσχυση της εσωτερικής αγοράς και η προώθηση του διασυνοριακού εμπορίου. Το υψηλό επίπεδο προστασίας των καταναλωτών θα βελτιώσει την ποιότητα των προϊόντων και θα ενισχύσει την εμπιστοσύνη των καταναλωτών, προωθώντας έτσι την αποτελεσματικότητα της εσωτερικής αγοράς. Πρέπει να απορρίψουμε την απόπειρα καθορισμού αυστηρής διετούς περιόδου εγγύησης, διότι η διάταξη αυτή θα αποδυναμώσει την προστασία των καταναλωτών σε πολλά κράτη, εφόσον θα πρέπει να μειώσουν την περίοδο εγγύησης στο εθνικό τους δίκαιο, αποδυναμώνοντας, συνεπώς, και τη θέση των καταναλωτών. Είναι ορθός ο στόχος για την ενίσχυση της εμπιστοσύνης των καταναλωτών στις διασυνοριακές αγορές, όπου οι καταναλωτές αντιμετωπίζουν τους μεγαλύτερους φραγμούς σε σχέση με τα γλωσσικά προβλήματα, την έλλειψη εμπιστοσύνης στο σύστημα πληρωμών και την απροθυμία των επιχειρήσεων να προβαίνουν σε διασυνοριακές συναλλαγές. Εξίσου ορθές είναι και οι επικρίσεις εκ μέρους του εισηγητή της Επιτροπής Οικονομικής και Νομισματικής Πολιτικής, ο οποίος εκφράζει τη λύπη του για το γεγονός ότι το σχέδιο νόμου δεν λαμβάνει υπόψη τα νέα προϊόντα που αναδύονται λόγω των αλλαγών στους τομείς της ανάπτυξης προϊόντων και της καινοτομίας, για παράδειγμα, τα ψηφιακά προϊόντα. Στον τομέα της ψυχαγωγίας και των καταναλωτικών ηλεκτρονικών ειδών, τα προϊόντα που περιλαμβάνουν λογισμικά προγράμματα και άλλες άυλες υπηρεσίες καθίστανται ολοένα και πιο συνήθη.
<SPEAKER ID="263" NAME="Monika Flašíková Beňová" LANGUAGE="SK">
" έλλειψη ενότητας μεταξύ των υφιστάμενων νόμων και προτύπων είναι συχνά αποτρεπτική για τους καταναλωτές και τις επιχειρήσεις που εξετάζουν το ενδεχόμενο συμμετοχής τους στο διασυνοριακό εμπόριο. Οι καταναλωτές και οι επιχειρήσεις συναντούν εμπόδια σε σχέση με τη διαφοροποίηση των συνθηκών της αγοράς.
<P>
Κρίνεται αναγκαία η εκτεταμένη εναρμόνιση της εν λόγω σύμβασης, με στόχο, ειδικότερα, τη διατήρηση υψηλού επιπέδου προστασίας για τα δικαιώματα των καταναλωτών. Επιπλέον των τομεακών αποκλίσεων, το πεδίο εφαρμογής της οδηγίας θα πρέπει να περιοριστεί κυρίως στις εκτός εμπορικών καταστημάτων συμβάσεις. Οι τελευταίες αντιστοιχούν στο μεγαλύτερο ποσοστό των διασυνοριακών συναλλαγών.
<P>
Επίσης, το ζήτημα σχετικά με το κατά πόσον μια δεδομένη σύμβαση υπόκειται στους εναρμονισμένους κανόνες εξαρτάται κατά μέγα μέρος από τη διατύπωση των καθορισμένων όρων. Ορισμένοι εξ αυτών είναι συχνά ελλιπείς και ανεπαρκείς σε νομικό επίπεδο.
<P>
Είναι πραγματικά απαραίτητο να διασφαλισθεί ότι οι καταναλωτές σε όλα τα κράτη μέλη της ΕΕ απολαύουν προστασίας υψηλού επιπέδου και έχουν τη δυνατότητα να προμηθεύονται και να αγοράζουν αγαθά χωρίς περιττά νομικά εμπόδια. Τούτο θα μπορούσε να συμβάλει στην ενίσχυση τόσο της εμπιστοσύνης των καταναλωτών όσο και του ενδιαφέροντος των επιχειρήσεων για τις διασυνοριακές συναλλαγές.
<SPEAKER ID="264" NAME="Liem Hoang Ngoc" LANGUAGE="FR">
Θα ήθελα οπωσδήποτε να ευχαριστήσω τον κ. Schwab και τους σκιώδεις εισηγητές για το έργο τους. " αρχική πρόταση της Επιτροπής ήταν απαράδεκτη, διότι αποσκοπούσε στην πλήρη εναρμόνιση των κανόνων που αφορούν τα δικαιώματα των καταναλωτών, απουσία, όμως, συστηματικής εναρμόνισής τους με την πλέον ευνοϊκή εθνική νομοθεσία.
<P>
Με άλλα λόγια, πολλά κράτη μέλη θα έπρεπε να αφαιρέσουν από την εθνική τους νομοθεσία διατάξεις οι οποίες διασφαλίζουν ουσιαστικά καλύτερη προστασία για τους καταναλωτές. Συνεπεία τούτου, στη Γαλλία θα έπρεπε να εγκαταλειφθούν δύο σημαντικά κεκτημένα: ο κανόνας του "λανθάνοντος μειονεκτήματος" και η απόφαση ότι οι κατ' οίκον πωλητές απαγορεύεται να εισπράττουν πληρωμές πριν από την εκπνοή της περιόδου υπαναχώρησης.
<P>
Ωστόσο, οι σοσιαλιστές συνάδελφοι βουλευτές και ο υποφαινόμενος κατορθώσαμε να επιτευχθεί η τροποποίηση αυτής της προσέγγισης και να καταστεί κανόνας η ελάχιστη εναρμόνιση. Κατορθώσαμε επίσης να επιτευχθεί η ενίσχυση των δικαιωμάτων των καταναλωτών σε μια ολόκληρη δέσμη διατάξεων, ιδίως όσον αφορά την ενημέρωση που πρέπει να παρέχεται από τον πωλητή και τις διατάξεις που διέπουν την περίοδο υπαναχώρησης.
<P>
Εξακολουθεί να υπάρχει, ωστόσο, το εξής πρόβλημα: το κεφάλαιο V. Δεν μπορούμε να αποδεχθούμε την πλήρη εναρμόνιση των κανόνων για τις καταχρηστικές ρήτρες, διότι κάτι τέτοιο αναμένεται να στερήσει από τα κράτη μέλη την ικανότητά τους να αντιδρούν όταν έρχονται αντιμέτωπα με εμπορικές πρακτικές που μεταβάλλονται καθημερινά και συνεπάγονται, ενίοτε, σοβαρούς κινδύνους για τους καταναλωτές.
<SPEAKER ID="265" NAME="Tunne Kelam" LANGUAGE="EN">
Μελέτες της Επιτροπής καταδεικνύουν ότι ένας στους τρεις πολίτες της ΕΕ αγοράζει αγαθά online, αλλά μόνο το 7% των πολιτών πραγματοποιούν διασυνοριακές ηλεκτρονικές αγορές. Το 30% των πολιτών δηλώνουν ότι θα τους ενδιέφερε να προβούν σε διασυνοριακές αγορές. Ο εν λόγω τομέας εξακολουθεί να μην υπόκειται σε ρύθμιση, και η αγορά αγαθών online παραμένει σύνθετη, ιδίως όσον αφορά την παράδοση και το κόστος συναλλαγής. " πρόταση οδηγίας για τα δικαιώματα των καταναλωτών αποβλέπει στη μείωση των επιπλοκών στις ηλεκτρονικές συναλλαγές. Επικροτώ θερμότατα τη βελτίωση των δικαιωμάτων των καταναλωτών που πραγματοποιούν αγορές online. Χρειαζόμαστε πλήρη ενημέρωση για τους εμπόρους, με ονόματα, διευθύνσεις και στοιχεία επικοινωνίας. Οι κανόνες σε ολόκληρη την ΕΕ πρέπει να εναρμονιστούν κατά τέτοιον τρόπο ώστε να μην βρισκόμαστε αντιμέτωποι με δυσάρεστες εκπλήξεις και πρόσθετο κόστος. Εκφράζω την ικανοποίησή μου για την εναρμόνιση του δικαιώματος υπαναχώρησης εντός προθεσμίας 14 ημερών. Οφείλουμε να προστατεύσουμε τους καταναλωτές, αλλά και να δώσουμε ώθηση στην οικονομία. Υποστηρίζω πλήρως τις προσπάθειες του εισηγητή για την επίτευξη αυτής της ισορροπίας. " εφαρμογή της οδηγίας για τα δικαιώματα των καταναλωτών συνιστά μία πτυχή του προβλήματος, η δε πλήρης ολοκλήρωση και υλοποίηση της ενιαίας ψηφιακής αγοράς, της εσωτερικής αγοράς της ΕΕ και της οδηγίας για τις υπηρεσίες αποτελούν ένα άλλο ζήτημα. " ΕΕ και τα κράτη μέλη της πρέπει να εστιάσουν τις προσπάθειές τους και στους δύο στόχους.
<SPEAKER ID="266" NAME="Siiri Oviir" LANGUAGE="ET">
" έγκριση της νέας εναρμονισμένης ευρωπαϊκής οδηγίας για τα δικαιώματα των καταναλωτών αποτελεί αναμφίβολα έναν από τους σημαντικότερους πυλώνες για την καλύτερη λειτουργία της εσωτερικής αγοράς. " εναρμονισμένη οδηγία, η οποία συγκεντρώνει μια σειρά οδηγιών που αφορούν τα δικαιώματα των καταναλωτών, θα απλουστεύσει σε μεγάλο βαθμό το νομικό πλαίσιο, θα συμβάλει στην ενίσχυση της εμπιστοσύνης των καταναλωτών και θα δώσει ώθηση στο διασυνοριακό εμπόριο. Προκειμένου για την ενίσχυση της διαφάνειας στις εμπορικές συναλλαγές, ή στην αλυσίδα εφοδιασμού, ειδικότερα δε στο πλαίσιο του ηλεκτρονικού εμπορίου, πρέπει να διασφαλισθεί η γνωστοποίηση των στοιχείων επικοινωνίας των εμπόρων, ούτως ώστε οι καταναλωτές να μπορούν να επικοινωνούν απευθείας μαζί τους, εφόσον παραστεί ανάγκη. Ως εκ τούτου, υποστηρίζω τις προτάσεις του εισηγητή προς τον σκοπό αυτόν. " οδηγία είναι αρκετά ισορροπημένη όσον αφορά αμφότερους τους καταναλωτές και τους επιχειρηματίες, αλλά και αρκετά ευέλικτη, ενόψει της επίλυσης τυχόν διαφορών μεταξύ των κρατών μελών. " νομοθεσία για την προστασία των καταναλωτών εξακολουθεί να είναι πλημμελής στην Ευρωπαϊκή Ένωση. Μολαταύτα, πρόκειται για ένα μείζον βήμα προόδου προς τη βελτίωση της προστασίας των καταναλωτών και του εμπορίου.
<SPEAKER ID="267" NAME="Marianne Thyssen" LANGUAGE="NL">
Επί σειρά ετών, η Ομάδα του Ευρωπαϊκού Λαϊκού Κόμματος (Χριστιανοδημοκράτες) επισημαίνει συστηματικά ότι η προστασία των καταναλωτών και η ολοκλήρωση της εσωτερικής αγοράς δεν αποτελούν αντικρουόμενους στόχους και ότι, στην ουσία, συμβαδίζουν. Το παρόν οριζόντιο μέσο κωδικοποιεί και αποσαφηνίζει τα δικαιώματα και τις υποχρεώσεις των καταναλωτών και των εμπόρων σε ολόκληρη την ΕΕ. Αναδεικνύει επίσης την αποφασιστικότητα της ΕΕ να ανταποκριθεί στις ανάγκες των πλέον ευάλωτων καταναλωτών. Οι υφιστάμενες ελλείψεις στον τομέα των ηλεκτρονικών ή διασυνοριακών αγορών θα καλυφθούν σε μεγάλο βαθμό. Τούτο θα δημιουργήσει ευκαιρίες, όχι μόνο για τους καταναλωτές, αλλά και για τις ΜΜΕ της ΕΕ, οι οποίες θα μπορούν εφεξής να επωφελούνται ευχερέστερα από το ευρύ φάσμα των πλεονεκτημάτων που παρέχει η εσωτερική αγορά. Ωστόσο, εάν θέλουμε το καλύτερο για τις ΜΜΕ μας, δεν πρέπει να επιβάλλουμε περιττές επιβαρύνσεις για αυτές. Για τον λόγο αυτόν, οφείλουμε να επιφέρουμε φιλικές προς τις ΜΜΕ τροποποιήσεις στην πρόταση της Επιτροπής. " Ευρώπη δεν πρέπει να συμβιβαστεί με βαθμό χαμηλότερο του "άριστα" στις εξετάσεις με θέμα τις ΜΜΕ.
<SPEAKER ID="267" NAME="Giovanni Collino" LANGUAGE="IT">
Τα σουπερμάρκετ μας βρίσκονται σε ολοένα μεγαλύτερη απόσταση από τα σπίτια μας, ενώ μειώνονται ολοένα περισσότερο οι πιθανότητες να περιφερόμαστε ανάμεσα στα ράφια με ένα προϊόν στο χέρι, περιβαλλόμενοι από τις μυρωδιές νωπών τροφίμων και τα σχόλια των άλλων. Οι αγορές μας γίνονται ολοένα συχνότερα εξ αποστάσεως, και το Διαδίκτυο έχει πλέον αλλάξει εντελώς τις συνήθειές μας, εν μέρει επειδή ο ρυθμός της ζωής μας καθίσταται ολοένα πιο πυρετώδης. Πρόκειται για συγκεκριμένη, απτή απόδειξη του όρου που αναφέρεται στα σχολικά βιβλία ως "παγκόσμια οικονομία". Ποια είναι η διαφορά μεταξύ του Διαδικτύου και του σουπερμάρκετ; Στο Διαδίκτυο, δεν μπορεί κανείς να κοντοσταθεί και να ζητήσει από τον καταστηματάρχη συμβουλές σχετικά με την επιλογή κάποιου προϊόντος έναντι κάποιου άλλου ή ακόμα και να επιστρέψει στο σουπερμάρκετ σε περίπτωση που διαπιστώσει κάποιο πρόβλημα στο προϊόν και να διαλέξει ένα άλλο από το ράφι, αφού δείξει προηγουμένως την απόδειξη στο ταμείο. Αυτός είναι ο λόγος για τον οποίο η ευρωπαϊκή οδηγία για τα δικαιώματα των καταναλωτών είναι θεμελιώδους σημασίας: διότι επιβάλλει υποχρεώσεις όσον αφορά την ενημέρωση για το προϊόν, αλλά και κανόνες για τα ελαττωματικά προϊόντα, τα οποία πρέπει να αντικαθιστώνται, να επισκευάζονται ή να πωλούνται σε μειωμένη τιμή, ούτως ώστε να διασφαλίζεται το ίδιο επίπεδο προστασίας των ηλεκτρονικών πωλήσεων με το αντίστοιχο επίπεδο προστασίας των επιτόπιων πωλήσεων σε ολόκληρη την Ευρώπη.
<SPEAKER ID="267" NAME="Lidia Joanna Geringer de Oedenberg" LANGUAGE="PL">
Κατά την άποψή μου, η οδηγία για τα δικαιώματα των καταναλωτών αποτελεί ένα από τα σημαντικότερα νομοθετικά κείμενα που θα συζητήσουμε κατά το πρώτο εξάμηνο του τρέχοντος έτους. " βελτίωση της πρόσβασης στην ενημέρωση και η ενίσχυση της προστασίας των καταναλωτών συνιστούν ιδιαίτερα σημαντικά ζητήματα, μεταξύ άλλων, για την εξέλιξη της ηλεκτρονικής αγοράς και την οικονομική ανάπτυξη σε ολόκληρη την ΕΕ. " ηλεκτρονική αγορά εξακολουθεί να αναπτύσσεται με σχετικά βραδείς ρυθμούς στην Ευρώπη, έναντι των "νωμένων Πολιτειών, για παράδειγμα, η δε γενέτειρά μου -η Πολωνία- κατέχει μόλις τη 17η θέση μεταξύ των κρατών μελών της ΕΕ εν προκειμένω. Μόνον το 23% των πολωνών καταναλωτών προβαίνουν σε αγορές μέσω του Διαδικτύου, ενώ η έλλειψη εμπιστοσύνης φαίνεται να αποτελεί έναν από τους βασικούς λόγους για αυτό. Ένα από τα πλέον αμφιλεγόμενα στοιχεία της πρότασης οδηγίας είναι ο ενδεδειγμένος βαθμός ενάρμονισης των κανονισμών. Χαίρομαι που ο εισηγητής της Επιτροπής Εσωτερικής Αγοράς και Προστασίας των Καταναλωτών συμφώνησε με τα επιχειρήματα που προέβαλε η Ομάδα μου, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, επικρίνοντας τον στόχο της Ευρωπαϊκής Επιτροπής για πλήρη εναρμόνιση, η οποία θα καθιστούσε αδύνατη στην πράξη τη θέσπιση, εκ μέρους των κρατών μελών, αυστηρότερων προτύπων από τα αντίστοιχα που προβλέπονται στην οδηγία. Πιστεύω ότι οι χώρες που επιθυμούν να διατηρήσουν υψηλότερα πρότυπα θα πρέπει να έχουν τη δυνατότητα να το πράξουν.
<SPEAKER ID="267" NAME="Alexander Mirsky" LANGUAGE="EN">
Δυστυχώς, τα δικαιώματα των καταναλωτών που αγοράζουν βιομηχανικά προϊόντα ή τρόφιμα προστατεύονται καλύτερα από τα δικαιώματα των χρηστών μεταφορικών μέσων και των αποδεκτών υπηρεσιών ιατροφαρμακευτικής περίθαλψης ή εκπαίδευσης. Αυτό συμβαίνει επειδή είναι δύσκολο να αποδειχθεί ότι η παρεχόμενη υπηρεσία είναι κακής ποιότητας.
<P>
Για παράδειγμα, η λεττονική αεροπορική εταιρεία Air Baltic, το 51% της οποίας ανήκει στο κράτος, απολαύει επί του παρόντος μονοπωλιακού καθεστώτος. Τούτο οδηγεί σε καταχρήσεις όσον αφορά την εξυπηρέτηση των επιβατών και την παροχή υπηρεσιών. Ο διευθυντής της εταιρείας, κ. Flick, δεν κρίνει σκόπιμο να παράσχει απαντήσεις σε ερωτήσεις βουλευτών του ΕΚ, και αγνοεί απλώς τις καταγγελίες που διατυπώνονται από την κοινή γνώμη. Με τις μηχανορραφίες της, η Air Baltic προσπαθεί να εμπαίξει το Ευρωπαϊκό Κοινοβούλιο. Προβαίνει στην πώληση εισιτηρίων διακεκριμένης θέσης για αεροσκάφη στα οποία δεν παρέχονται υπηρεσίες διακεκριμένης θέσης. Παράλληλα, αποκρύπτει τακτικές περιπτώσεις δυσλειτουργίας των αεροσκαφών της, συνεχίζοντας κατ' αυτόν τον τρόπο να θέτει σε κίνδυνο τη ζωή χιλιάδων επιβατών. Είναι αναγκαίο να συγκροτηθεί εξεταστική επιτροπή για τη διερεύνηση των πρακτικών της Air Baltic, διαφορετικά οι εξελίξεις ενδέχεται να είναι τραγικές.
<SPEAKER ID="267" NAME="Ville Itälä" LANGUAGE="FI">
" αρχική βασική πρόταση της Επιτροπής ήταν αρκετά προβληματική όσον αφορά τόσο τους καταναλωτές όσο και τις εταιρείες. Μολαταύτα, ο εισηγητής επιτέλεσε εξαίρετο έργο, χάρη στο οποίο μπορούν πλέον να ληφθούν σημαντικά μέτρα με στόχο τη διασφάλιση συνεκτικότερης προστασίας για τους καταναλωτές στο πλαίσιο της αναπτυσσόμενης εσωτερικής αγοράς, χωρίς να διακυβεύεται το υψηλό επίπεδο προστασίας των καταναλωτών. Αισιοδοξούμε δε ότι αυτό θα προωθήσει και τις διασυνοριακές πωλήσεις εξ αποστάσεως. Δεν πρέπει να λησμονούμε, ωστόσο, ότι υπάρχουν και πολλοί άλλοι παράγοντες που εξακολουθούν να παρεμποδίζουν την ανάπτυξη του ηλεκτρονικού εμπορίου στην Ευρώπη. Στο μέλλον, θα πρέπει να εγκύψουμε, για παράδειγμα, στην επιτάχυνση της κυκλοφορίας των πληρωμών και στην αποτελεσματικότερη είσπραξη των διασυνοριακών πληρωμών, στοιχεία που θα επιτρέψουν την ευχερέστερη δραστηριοποίηση των μικρομεσαίων επιχειρήσεων στην ευρωπαϊκή ηλεκτρονική αγορά.
<SPEAKER ID="267" NAME="Daciana Octavia Sârbu" LANGUAGE="RO">
Θα ήθελα να εκφράσω την ευγνωμοσύνη μου διότι, μετά την αυριανή ψηφοφορία, θα έχουμε στη διάθεσή μας ένα νομοθετικό πλαίσιο που θα διασφαλίζει την καλύτερη εναρμόνιση των δικαιωμάτων των καταναλωτών στην ΕΕ. Από την άλλη πλευρά, θα ήθελα να συγχαρώ την Ευρωπαϊκή Επιτροπή για τη δρομολόγηση αυτού του σχεδίου οδηγίας, το οποίο συνδυάζει τέσσερις ισχύουσες οδηγίες σε μια ενιαία νομοθετική πράξη. Θα ήθελα επίσης να τονίσω ότι από τη στιγμή που θα τεθεί σε εφαρμογή η εν λόγω οδηγία, θα είμαστε επιτέλους σε θέση να εγγυηθούμε στους πολίτες των 27 κρατών μελών της Ευρωπαϊκής Ένωσης ότι μπορούν να είναι βέβαιοι για το υψηλό επίπεδο προστασίας των καταναλωτών. Ταυτόχρονα, θα ήθελα να απευθύνω τα συγχαρητήριά μου στον εισηγητή για το εξαίρετο έργο του, αλλά και για τα ζωτικής σημασίας άρθρα που προσέθεσε στην έκθεση αυτή, η οποία θα ρυθμίζει τα δικαιώματα όσων προβαίνουν σε ηλεκτρονικές αγορές αγαθών και υπηρεσιών.
<SPEAKER ID="267" NAME="Zbigniew Ziobro" LANGUAGE="PL">
Θα ήθελα να ευχαριστήσω τον κ. Schwab και τους άλλους βουλευτές για το έργο που επιτέλεσαν επί του συγκεκριμένου σχεδίου. Επικροτώ τις προσπάθειες που ανελήφθησαν με στόχο την πανευρωπαϊκή εναρμόνιση των κανονισμών για τις εξ αποστάσεως πωλήσεις, οι οποίοι αποσκοπούν στην προστασία των καταναλωτών και τη διευκόλυνση της δραστηριότητας των εμπόρων. Κρίνεται αδιαφιλονίκητα απαραίτητη μια συμβιβαστική λύση, η οποία θα συμβάλει τόσο στην κατοχύρωση υψηλού επιπέδου προστασίας για τους καταναλωτές όσο και στη διευκόλυνση της παροχής εμπορικών υπηρεσιών σε ολόκληρη την ΕΕ. Θεωρώ ορθή την κατοχύρωση υψηλού ελάχιστου επιπέδου προστασίας για τους καταναλωτές σε ολόκληρη την Ευρωπαϊκή Ένωση, υπό την προϋπόθεση ότι τα κράτη μέλη θα είναι εξίσου σε θέση να επιβάλλουν αυστηρότερους κανονισμούς στην επικράτειά τους, εφόσον κρίνουν ανεπαρκές το επίπεδο προστασίας που εγγυάται η ΕΕ. Ωστόσο, δεν πρέπει να αγνοούμε τις ανάγκες των εμπόρων, η δραστηριότητα των οποίων θα πρέπει πραγματικά να διευκολυνθεί με την πανευρωπαϊκή εναρμόνιση των κανονισμών, τόσο από πλευράς επιχειρηματικότητας όσο και από πλευράς μείωσης του κόστους. Είναι, επομένως, σκόπιμο να διαμορφωθεί μια θέση που θα διασφαλίζει τα συμφέροντα αμφότερων των καταναλωτών και των εμπόρων. Είναι απολύτως βέβαιο ότι οι ασφαλέστερες συναλλαγές και οι εναρμονισμένοι κανονισμοί θα ενισχύσουν την αξιοπιστία των εξ αποστάσεως πωλήσεων, στοιχείο το οποίο θα λειτουργήσει ως κίνητρο για τους καταναλωτές, ούτως ώστε να προβαίνουν συχνότερα σε εξ αποστάσεως αγορές.

<CHAPTER ID="004">
Ένδειξη, μέσω επισήμανσης, της κατανάλωσης ενέργειας και παροχή ομοιόμορφων πληροφοριών σχετικά με τα προϊόντα (αναδιατύπωση) (συζήτηση)
<SPEAKER ID="060" NAME="Πρόεδρος">
Το ακόλουθο στοιχείο είναι η έκθεση από την κα.Ποδηματά, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση για Οδηγία του Ευρωπαϊκού Κοινοβουλίου και του Συμβουλίου για την ένδειξη, μέσω επισήμανσης, της κατανάλωσης ενέργειας και λοιπών πόρων από τα σχετικά με την ενέργεια προϊόντα και της παροχής ομοιόμορφων πληροφοριών σχετικά με τα προϊόντα (αναδιατύπωση) - C6-0412/2008 -.
<SPEAKER ID="061" NAME="Άννυ Ποδηματά">
εισηγήτρια. - (EL) Κυρία Πρόεδρε, κύριε Επίτροπε, αγαπητοί συνάδελφοι, θέλω πρώτα από όλα να χαιρετίσω την πρόταση της Ευρωπαϊκής Επιτροπής για αναδιατύπωση της οδηγίας για την ενεργειακή σήμανση με βασικό στόχο τη διεύρυνση του πεδίου εφαρμογής της προς όλες τις συσκευές που καταναλώνουν ενέργεια στο πλαίσιο της οικιακής, εμπορικής και βιομηχανικής χρήσης, αλλά και σε προϊόντα που συνδέονται με την κατανάλωση ενέργειας. " οδηγία αυτή εντάσσεται σε ένα ευρύτερο πακέτο νομοθετικών προτάσεων που στοχεύουν στην προώθηση της ενεργειακής αποδοτικότητας, ένα ζήτημα πρώτης προτεραιότητας για την Ένωση γιατί μπορεί να παίξει καθοριστικό ρόλο στην ενίσχυση της ενεργειακής ασφάλειας, στη μείωση των εκπομπών διοξειδίου του άνθρακα αλλά και στην αναζωογόνηση της ευρωπαϊκής οικονομίας ώστε να βγει ταχύτερα από την ύφεση και την κρίση.
<P>
Θέλω να ευχαριστήσω θερμά όλους τους συναδέλφους για τις προτάσεις τους και ιδιαίτερα τους σκιώδεις εισηγητές, τη γραμματεία του PSE και της ITRΕ, γιατί με τη βοήθειά τους πετύχαμε -πιστεύω- να ενισχύσουμε την οδηγία για την ενεργειακή σήμανση. Γι' αυτό και δίνουμε ιδιαίτερο βάρος στις διατάξεις που αφορούν στις δημόσιες συμβάσεις, δίνουμε ιδιαίτερο βάρος στην καθιέρωση κινήτρων για την προώθηση των πλέον αποδοτικών συσκευών, γι' αυτό και θέλουμε να ενισχύσουμε τις διατάξεις που αφορούν στον έλεγχο και στην εποπτεία της αγοράς.
<P>
Θα μείνω μόνο σε δύο θέματα που προκάλεσαν έντονες αντιπαραθέσεις. Το πρώτο αφορά στην πρότασή μας να υπάρχει αναφορά στην κατανάλωση ενέργειας στις διαφημίσεις, κάτι που προκάλεσε δυσανάλογες αντιδράσεις από την Ένωση Ευρωπαίων Εκδοτών αλλά και από τους ιδιοκτήτες ραδιοφωνικών και τηλεοπτικών σταθμών. Λέω δυσανάλογες, γιατί ακούστηκαν ακραία επιχειρήματα όπως, ότι περιορίζεται η ελευθερία του Τύπου, ότι μειώνονται τα διαφημιστικά έσοδα για τον ευαίσθητο χώρο των μέσων μαζικής επικοινωνίας και -τελικά- ότι υπονομεύεται η χρηματοδότηση για έναν ελεύθερο και ανεξάρτητο Τύπο. Να δούμε, όμως, που βρίσκεται η πραγματικότητα, τι είναι αυτό που προτείνουμε στην έκθεσή μας. Εμείς εκτιμούμε, ότι στις διαφημίσεις προϊόντων που συνδέονται με την κατανάλωση ενέργειας θα πρέπει να υπάρχει αναφορά, είτε στην ενεργειακή κατανάλωση, είτε στην εξοικονόμηση ενέργειας, είτε στην κατηγορία της ενεργειακής σήμανσης μόνον όταν η διαφήμιση περιλαμβάνει αναφορές σε τεχνικές προδιαγραφές ή πληροφορίες. Όταν η διαφήμιση δεν περιλαμβάνει τέτοιου είδους αναφορές δεν υπάρχει καμία υποχρέωση αναφοράς στην κατανάλωση ενέργειας.
<P>
Άφησα τέλος την υπόθεση του layout της ενεργειακής σήμανσης που αναδείχθηκε στο πιο φλέγον ζήτημα αυτής της οδηγίας. " οδηγία αυτή δεν θα έχει εκπληρώσει το στόχο της, θα είναι δηλαδή αναποτελεσματική, εάν η ενεργειακή σήμανση δεν είναι εύκολα αναγνωρίσιμη και συγκρίσιμη από τους καταναλωτές στους οποίους πρωτίστως απευθύνεται ώστε να τους βοηθάει να κάνουν τις καλύτερες δυνατές επιλογές. Έχουμε σήμερα ένα επιτυχημένο μοντέλο ενεργειακής σήμανσης, την κλίμακα από το A στο G, όπου το Α χαρακτηρίζει το πιο αποδοτικό προϊόν και το G το λιγότερο. Μια κλίμακα που χρησιμοποιείται σήμερα ως πρότυπο σε πολλές χώρες εκτός της Ευρωπαϊκής Ένωσης. Είναι αναμφισβήτητα πολύ επιτυχημένη, αναγνωρίσιμη και έχει συμβάλει σε πολύ μεγάλο βαθμό στην εξοικονόμηση ενέργειας. Ασφαλώς έχει και αρκετά προβλήματα. Τα σοβαρότερα από τα προβλήματα αυτά, ο βασικός λόγος για αυτά τα προβλήματα, είναι ότι η σήμανση δεν συνοδεύεται από μια ένδειξη για την περίοδο ισχύος της. Όταν δεν υπάρχει ένδειξη διάρκειας της σήμανσης, όταν ένα προϊόν κατατάσσεται στην κατηγορία Α και μένει στην κατηγορία αυτή εφ' όρου ζωής -την ώρα που βγαίνουν στην αγορά πολύ πιο ενεργειακά αποδοτικά προϊόντα- είναι προφανές ότι στέλνουμε συγκεχυμένα μηνύματα. Πως το αντιμετωπίζουμε λοιπόν αυτό; Θεσπίζοντας την υποχρέωση να έχει η σήμανση συγκεκριμένη διάρκεια ζωής, για παράδειγμα 3-5 χρόνια και μετά τη λήξη της περιόδου αυτής να γίνεται μια αναθεώρηση της κλίμακας της ενεργειακής αποδοτικότητας με βάση και την πρόοδο που έχει επιτευχθεί στη συγκεκριμένη κατηγορία προϊόντος.
<P>
Κλείνοντας, θα ήθελα να πω, κυρία Πρόεδρε, κύριε Επίτροπε, κυρίες και κύριοι, ότι έχω βαθειά πεποίθηση ότι κατά τη διάρκεια των συζητήσεων που θα ακολουθήσουν, ώστε να κατορθώσουμε να πετύχουμε μια συμφωνία σε δεύτερη ανάγνωση, θα βρούμε την καλύτερη δυνατή λύση. Μια λύση που θα αναγνωρίζεται από τους καταναλωτές και θα προωθεί την καινοτομία στην ευρωπαϊκή βιομηχανία.
<SPEAKER ID="062" NAME="Andris Piebalgs">
Μέλος της Επιτροπής. - Μέλος της Επιτροπής - Κυρία Πρόεδρε, η ενεργειακή σήμανση είναι κάτι που ξεκινήσαμε το 1992 με στόχο να επιτύχουμε την εξοικονόμηση ενέργειας για προϊόντα στον τομέα των νοικοκυριών. Αυτή η πρωτοβουλία είχε μεγάλη επιτυχία και ωφέλησε πολύ τους πολίτες της Ευρωπαϊκής Ένωσης τα τελευταία 15 χρόνια.
<P>
Εντούτοις, αρκετός καιρός έχει περάσει από το 1992, και η Επιτροπή αποφάσισε να υποβάλλει μία πρόταση για αναδιατύπωση της Οδηγίας για την Επισήμανση της Κατανάλωσης Ενέργειας, έχοντας ως στόχο να φέρει επιπλέον οφέλη στους Ευρωπαίους πολίτες, στη βιομηχανία και στις δημόσιες αρχές, κατά πρώτον επεκτείνοντας το φάσμα του σε όλα τα προϊόντα τα σχετικά με την ενέργεια, κατά δεύτερον ενισχύοντας την εποπτεία της αγοράς, και κατά τρίτον ενθαρρύνοντας ενεργειακά αποδοτικές πρακτικές δημόσιων συμβάσεων και παροχής κινήτρων
<P>
Είμαι πολύ ευγνώμων προς την εισηγήτρια κα.Ποδηματά, η οποία συνέταξε, σε μικρό χρονικό διάστημα, την έκθεση μιας ιδιαίτερα πολύπλοκης πρότασης, δίνοντας την ευκαιρία για μία συμφωνία σε δεύτερη ανάγνωση, όπου το Συμβούλιο θα υπεισέλθει πραγματικά στη συζήτηση. Θα ήθελα επίσης να ευχαριστήσω τους σκιώδεις εισηγητές και όλα τα μέλη της Επιτροπής Βιομηχανίας, Έρευνας και Ενέργειας (ITRE) οι οποίοι εξέτασαν προσεκτικά την πρόταση αυτή .
<P>
" έκθεση σίγουρα θα προσθέσει μερικές πολύ σημαντικές βελτιώσεις στην αρχική πρόταση, τις οποίες χαιρετίζει και η Επιτροπή. " εισηγήτρια σωστά επισημαίνει δύο θέματα τα οποία θα αποτελέσουν τον ακρογωνιαίο λίθο των μελλοντικών συζητήσεων μεταξύ του Συμβουλίου και του Κοινοβουλίου. Το πρώτο είναι το θέμα της διαφήμισης και πόσο μακριά μπορούμε να φτάσουμε ώστε να προωθήσουμε πρακτικές πώλησης ενεργειακά αποδοτικών προϊόντων, χωρίς να παρακωλύσουμε το ρόλο των πολιτικών ελευθεριών ή της ελευθερίας του τύπου, και το δεύτερο είναι η υπόθεση του layout της σήμανσης. Θα πρέπει να είναι μια σήμανση ορισμένης διάρκειας ή σήμανση αορίστου χρόνου;
<P>
Καθώς ερχόμουν στο Κοινοβούλιο σήμερα το πρωί, βρήκα κάποια φυλλάδια στους ανελκυστήρες που καταδεικνύουν ότι αυτό το φαινομενικά απλό θέμα της σήμανσης δεν είναι και τόσο απλό. Από τη μια πλευρά έχουμε τις καταναλωτικές οργανώσεις και από την άλλη τους παραγωγούς, οι οποίοι θα μπορούσαν κι αυτοί να θέσουν ως στόχο την παροχή περισσότερων ενεργειακά αποδοτικών προϊόντων στους καταναλωτές.
<P>
Στην πρώτη ανάγνωση έγινε μια ουσιαστική συζήτηση στην Επιτροπή ITRE και πρέπει να βρούμε την καλύτερη λύση για ζητήματα που εγείρονται από τον εισηγητή σε δεύτερη ανάγνωση. Σας διαβεβαιώνων ότι η Επιτροπή θα κάνει ό,τι καλύτερο μπορεί για να ικανοποιήσει τις διαφορετικές απόψεις επειδή το έργο της έχει ως στόχο το όφελος των καταναλωτών και της κοινωνίας. Οι σημάνσεις θα πρέπει να είναι αποτελεσματικές και ισχυρές και, ταυτόχρονα, θα πρέπει να δίνονται τα κατάλληλα κίνητρα στους παραγωγούς για ανάπτυξη περισσότερων ενεργειακά αποδοτικών προϊόντων.
<P>
Σας ευχαριστώ για την έκθεση. Είμαι ιδιαίτερα ευγνώμων προς τον εισηγητή για τη δουλειά της κατά τη σύνταξη της έκθεσης αυτής.
<SPEAKER ID="063" NAME="Jan Březina">
εξ ονόματος της Ομάδας PPE-DE. - Κυρία Πρόεδρε, συζητάμε την έκθεση για την ενεργειακή σήμανση, μια έκθεση τεράστιας σημασίας για διάφορους λόγους.
<P>
Πρώτον, η αύξηση της ενεργειακής απόδοσης είναι ο γρηγορότερος και οικονομικότερος τρόπος για μείωση των εκπομπών του αερίου του θερμοκηπίου. Δεύτερον, η ενεργειακή απόδοση μπορεί να αποτελεί μέρος της λύσης για την τρέχουσα οικονομική ύφεση: η ενεργειακή ζήτηση και η ενεργειακή χρήση μπορούν να βοηθήσουν στη δημιουργία μακροχρόνιας ανάπτυξης και ευκαιριών για σταθερές θέσεις εργασίας.
<P>
Συμφωνώ με την πρόθεση να διασφαλίσουμε ότι οι τελικοί χρήστες θα μπορούν να λαμβάνουν πλήρη πληροφόρηση σε σχέση με τη σήμανση, ακόμη κι αν έχουν πραγματοποιήσει εξ αποστάσεως αγορά, μέσω του Διαδικτύου ή τηλεοπτικού καναλιού αγορών. Το ίδιο ισχύει και για την πρόθεση για ενίσχυση των διατάξεων σχετικά με την επιτήρηση της αγοράς προκειμένου να διασφαλιστεί κατάλληλη και εναρμονισμένη ενίσχυση σε ολόκληρη την Ευρωπαϊκή Ένωση της Οδηγίας για την Ενεργειακή Σήμανση και τα μέτρα εφαρμογής αυτής.
<P>
Υπάρχουν, ωστόσο, δύο σημεία με τα οποία είμαι ιδιαίτερα αντίθετος. Πρώτον, θα ήθελα να προειδοποιήσω ότι, εάν εγκριθεί η Τροποποίηση θα παρεμποδιστεί η ανεξαρτησία των μέσων ενημέρωσης. Πρέπει να τονιστεί ότι η διαφήμιση είναι το κλειδί για μέσα ενημέρωσης που θα είναι ελεύθερα, ανεξάρτητα, ποικιλόμορφα και υψηλής ποιότητας. " ομάδας μας, λοιπόν, έχει να προτείνει μια εναλλακτική τροποποίηση, την τροποποίηση 2 που θα τεθεί για συζήτηση από την ολομέλεια, με σεβασμό προς τη σπουδαιότητα για τη δημοκρατία των ελεύθερων και ποικίλων μέσων ενημέρωσης. " λύση που προτείνουμε είναι να δώσουμε στους παραγωγούς και στους λιανεμπόρους την πιθανότητα παροχή πληροφοριών σε σχέση με συγκεκριμένες πτυχές εξοικονόμησης ενεργειακής κατανάλωσης.
<P>
Δεύτερον, ζητώ την απόρριψη των δύο προτάσεων για ψήφισμα σε σχέση με την εφαρμογή μέτρων για τηλεοράσεις και ψυγεία. " πρωτοβουλία αυτή, με την οποία είναι αντίθετη η βιομηχανία, η Επιτροπή και το Συμβούλιο, καταστρέψει συνολικά τη συνοχή της νέας νομοθεσίας για την ενεργειακή επισήμανση.
<P>
Θα ήθελα να καταλήξω τονίζοντας ότι η έκθεση για την ενεργειακή σήμανση αποτελεί πολύ σημαντικό τμήμα της νομοθεσίας και αξίζει να εγκριθεί δεδομένου ότι το θέμα της διαφήμισης έχει αντιμετωπιστεί ικανοποιητικά.
<SPEAKER ID="064" NAME="Silvia-Adriana Ţicău" LANGUAGE="RO">
Καταρχήν, θα ήθελα να συγχαρώ την εισηγήτρια, κα.Ποδηματά, για την έκθεσή της.
<P>
Πιστεύω ότι η οδηγία για τη σήμανση και την πληροφόρηση των πελατών σχετικά με την ενεργειακή κατανάλωση των προϊόντων είναι τεράστιας σημασίας. " Ευρωπαϊκή Ένωση έχει προτείνει να μειώσει την ενεργειακή κατανάλωση μέχρι και 20%. Εάν κατορθώσουμε να ενημερώσουμε τους καταναλωτές σωστά ώστε να έχουν μια διαθέσιμη επιλογή βάσει των πληροφοριών που έχουν λάβει, τότε θα μπορέσουμε να μειώσουμε πραγματικά την ενεργειακή κατανάλωση και για προϊόντα που ήδη βρίσκονται σε χρήση.
<P>
Σχετικά με τη σήμανση, πρέπει να είναι απλή. Αυτό είναι ένα πολύ καίριο στοιχείο. Πρέπει, επίσης, να είναι ολοκληρωμένη και να προσφέρει φυσικά στους καταναλωτές τις πληροφορίες τις οποίες χρειάζονται για να κάνουν τις απαραίτητες επενδύσεις. Για τον λόγο αυτό θεωρώ ότι είναι σημαντικό η σήμανση να φέρει πληροφορίες σχετικά με την ενεργειακή κατανάλωση ή με την ενεργειακή εξοικονόμηση που μπορεί να επιτευχθεί.
<P>
Επίσης, πιστεύω ότι είναι σημαντικό να υπάρχει μια κλίμακα από το Α έως το G, η οποία είναι απλή. Ωστόσο, θα ήθελα να αναφέρω ότι πιστεύω ότι είναι σημαντικό να καθορίζεται η περίοδος ισχύος, ούτως ώστε ο καταναλωτής να λαμβάνει πληροφόρηση και από τη στιγμή που ορισμένα προϊόντα διαφημίζονται. Δεν θεωρώ ότι η υποχρέωση παροχής πληροφοριών σχετικά με την ενεργειακή κατανάλωση θα επεμβαίνει με οποιονδήποτε τρόπο στην ελευθερία της έκφρασης και στις διατάξεις που αφορούν τα μέσα μαζικής ενημέρωσης. Πιστεύω ότι είναι προς συμφέρον όλων μας να έχουμε καλά πληροφορημένους πελάτες που μπορούν να κάνουν μια σωστή απόφαση για να μειώσουν την ενεργειακή κατανάλωση.
<P>
Θα ήθελα να συγχαρώ την εισηγήτρια. Είναι ένα πολύ σημαντικό έγγραφο που αποτελεί μέρος της δέσμης ρυθμίσεων για την ενεργειακή απόδοση. Θα συνεχίζω να υποστηρίζω τη διεξαγωγή μιας ενδιαφέρουσας συζήτησης, ακόμη και κατά τη δεύτερη ανάγνωση.
<SPEAKER ID="065" NAME="Satu Hassi">
εξ ονόματος της Ομάδας Verts/ALE. - (FI) Κυρία Πρόεδρε, κυρίες και κύριοι, θα ήθελα να εκφράσω τις ειλικρινείς μου ευχαριστίες προς την κα.Ποδηματά για το εξαιρετικό έργο της, το οποίο υποστηρίζω πλήρως. " Επιτροπή Βιομηχανίας, Έρευνας και Ενέργειας έχει υποστηρίξει την ξεκάθαρη και φιλική προς τον καταναλωτή ενεργειακή σήμανση, που θα ήθελα να διατηρηθεί, κάτι που θέλει και η ίδια η επιτροπή.
<P>
Είναι σημαντικό ο καταναλωτής να νιώθει πάντα σίγουρος ότι ο εξοπλισμός στην Κλάση Α πάντα αντιπροσωπεύει την καλύτερη τεχνολογία, την περισσότερο ενεργειακά αποδοτική τεχνολογίας που υπάρχει στην αγορά. " ενεργειακή σήμανση της Ευρωπαϊκής Ένωσης ήταν κάτι το επιτυχές. Απήλλαξε την αγορά από ενεργοβόρο εξοπλισμό. Το πρότυπο αυτό ακολουθήθηκε και σε άλλες χώρες όπως η Βραζιλία, η Κίνα, η Αργεντινή, το Ιράν, το Ισραήλ και η Νότιος Αφρική. Είναι ατυχές το γεγονός ότι οι κατασκευαστές εξοπλισμού θέλουν να μετατρέψουν αυτό το επιτυχές και ξεκάθαρο σύστημα σήμανσης σε μια ακαθόριστη κατηγορία και είναι εξίσου ατυχές ότι η Επιτροπή σκέφτεται να το υποστηρίξει αυτό.
<P>
Το νέο μοντέλο που προωθείται από τους κατασκευαστές θα είναι ισοδύναμο με τη συνεχή προσπάθεια για κατάρριψη του παγκόσμιου ρεκόρ στον αθλητισμό που έχει γίνει χρόνια πριν και όταν αυτό τελικά γίνει εφικτό, δηλαδή το ρεκόρ καταρριφθεί, όλοι να λένε ότι έχει διαφορά 5%, 10%, 20% από το προηγούμενο παγκόσμιο ρεκόρ. Θα είναι κάτι παράλογο και θα πρέπει να χρησιμοποιήσουμε ένα σύστημα αποσαφήνισης ίδιο με αυτό που χρησιμοποιούμε για τα ρεκόρ προκειμένου να συνεχίσουμε να εφαρμόζουμε την ενεργειακή σήμανση.
<SPEAKER ID="066" NAME="Herbert Reul" AFFILIATION="PPE-DE">
(DE) Κυρία Πρόεδρε, κυρίες και κύριοι, αυτό είναι ένα κατάλληλο και σημαντικό έργο για την επίτευξη της ενεργειακής απόδοσης και για την εξοικονόμηση περισσότερης ενέργειας. Είναι σωστό να επικεντρωθούμε στις μεθόδους οι οποίες δυστυχώς δεν εφαρμόζονται σε άλλους τομείς, συγκεκριμένα, η χρήση σήμανσης για παροχή βοήθειας προς τους καταναλωτές προκειμένου να επιλέξουν ένα ενεργειακά αποδοτικό προϊόν, και, ταυτόχρονα, να υπάρξει μια ώθηση στον ανταγωνισμό και σε άλλες πιο αποδοτικές συσκευές. " απόφαση αυτή είναι σοφή και σωστή.
<P>
" διαδικασία που ίσχυε μέχρι τώρα ήταν επίσης λογική και ανταποκρίθηκε σωστά. Από την άποψη αυτή, πιστεύω ότι το συγκεκριμένο σύστημα σήμανσης με Κλάσεις από A έως G, που έχει λειτουργήσει σωστά για περισσότερο από 15 χρόνια και το οποίο βελτιώθηκε πριν από λίγα χρόνια με τις κατηγοριοποιήσεις A+ και A++, πρέπει τώρα λογικά να επεκταθεί και να τροποποιηθεί ξανά, επειδή υπάρχουν νέες προκλήσεις.
<P>
Ωστόσο, θα πρέπει να αναλογιστούμε προσεκτικά την κατάσταση και θα ήθελα, επίσης, να λάβω σοβαρά υπόψη τις επιφυλάξεις που διατύπωσε η Επιτροπή. Εάν κάνουμε αυτό που πρότεινε η πλειοψηφία εδώ στο Κοινοβούλιο, δηλαδή να διατηρήσουμε τις κλάσεις από A έως G, φοβάμαι ότι οι παλαιές συσκευές θα συνεχίσουν να θεωρούνται ενεργειακής κλάσης A, ενώ πλέον νέες περισσότερο ενεργειακά αποδοτικές συσκευές θα κατηγοριοποιούνταν απλά ως ενεργειακή κλάση Β. Συνεπώς, είτε θα έχουμε μια μεταβατική περίοδο για σήμανση εκ νέου, που θα οδηγήσει σε σύγχυση, είτε θα πραγματοποιούμε συνεχείς αλλαγές, με συνεχώς νέα σήμανση.
<P>
Συνεπώς, η πρόταση για χρήση του αρνητικού προσήμου θα είναι πιο απλή και πιο ξεκάθαρη. Έχουμε από διαδικασία κατανοητή από τους καταναλωτές, που θα υιοθετηθεί και θα έχει ως αποτέλεσμα οι καταναλωτές να συνεχίζουν και στο μέλλον να υποστηρίζουν όσα έχουν υιοθετηθεί και παλαιότερα. Χρειαζόμαστε, επίσης, ένα σύστημα που θα ενθαρρύνει τους κατασκευαστές να επενδύσουν σε οικολογικό σχεδιασμό. Συνεπώς, κατά την άποψή μου, η πρόταση της Επιτροπής είναι η πιο έξυπνη και η πιο λογική.
<P>
Εν συντομία, θα ήθελα να κάνω κι ένα δεύτερο σχόλιο που θεωρώ σημαντικό. Πιστεύω ότι όλες οι προτάσεις που έγιναν σε σχέση με την επιβάρυνση των διαφημιστικών μέσων με υποχρεωτικές πληροφορίες είναι λανθασμένες. Δεν πρέπει να το κάνουμε αυτό. Είναι παράλογο. Και δεν είναι και καθόλου αναγκαίο. Οι πληροφορίες στη σήμανση είναι αρκετές.
<SPEAKER ID="067" NAME="Claude Turmes" AFFILIATION="Verts/ALE">
(DE) Κυρία Πρόεδρε. Επίτροπε, έχω την αίσθηση ότι σήμερα η θέση σας είναι άβολη και πιστεύω γνωρίζω τον λόγο. Ο λόγος είναι ότι η επιτροπή έχει λάβει μια θέση η οποία είναι περισσότερο θέση άσκησης πιέσεων στη βιομηχανία και όχι μια θέση που απλοποιεί την προστασία των καταναλωτών και την προστασία του περιβάλλοντος στην Ευρώπη.
<P>
Παρακολουθώ την ενεργειακή σήμανση τα τελευταία 15 χρόνια. Τι υπάρχει στην οδηγία για τη σήμανση από την αρχή της δεκαετίας του '90; Καθορίζει ότι οι κλάσεις από A έως G θα πρέπει να ενημερώνονται τακτικά ώστε να συμβαδίζουν με τις εξελίξεις της τεχνολογίας, ούτως ώστε μόνο οι καλύτερες συσκευές να είναι στην κλάση A. Τι έκανε η βιομηχανία; Εμπόδισε την ενημέρωση στο τέλος της δεκαετίας του '90. Συνεπώς, στην αρχή του 2000 περισσότερες από 50% των συσκευών ήταν κλάσης A. Στη συνέχεια, επινόησαν τις κλάσεις A+ και A++. Τώρα έχουν επινοήσει τις κλάσεις A-20, A-40 και A-60.
<P>
Ο κ.Reul βρίσκεται πάντα με το μέρος της ομάδας άσκησης πιέσεων στη βιομηχανία. Συνεπώς, δεν με εκπλήσσει καθόλου το γεγονός ότι υπερασπίζεται κάτι τέτοιο. Κυρία Επίτροπε, σας παρακαλώ! " κατηγοριοποίηση με κλάσεις από το A έως G γίνεται εύκολα κατανοητή. Αυτό που συμβαίνει εδώ είναι δεκαπέντε χρόνια αδιάντροπης άσκησης πιέσεων από διάφορους κύκλους στη βιομηχανία για να υπονομευθεί το Ευρωπαϊκό σύστημα σήμανσης, Αύριο, εμείς, ως Κοινοβούλιο πρέπει να θέσουμε ένα τέλος στην κατάσταση αυτή.
<SPEAKER ID="068" NAME="Miloslav Ransdorf" AFFILIATION="GUE/NGL">
(CS) Κυρία Πρόεδρε, έχω μιλήσει πολλές φορές στη Βουλή όσον αφορά σε θέματα ενέργειας και αυτό μπορεί να είναι το καταληκτικό μου σχόλιο για την περίοδο αυτή. Πιστεύω ότι είναι κατάλληλη η στιγμή να ευχαριστήσω τον Επίτροπο Piebalgs, ο οποίος είχε μία πολύ δύσκολη αποστολή, καθώς το να δημιουργήσει κανείς μία Ευρωπαϊκή αγορά ενέργειας από 27 ξεχωριστές αγορές των ανεξάρτητων κρατών μελών είναι ένα αξιοθαύμαστο εγχείρημα, είναι ο άθλος του Σίσυφου ο οποίος δεν θα λήξει ούτε σε αυτή τη θητεία του Κοινοβουλίου, και σίγουρα θα υπάρξουν και άλλες υπολειπόμενες εργασίες που θα ανατεθούν στους διαδόχους μας. Θα ήθελα να πω ότι για εμάς στην Επιτροπή Βιομηχανίας, Έρευνας και Ενέργειας, ήταν ο πιο δημοφιλής από τους Επιτρόπους: από τους εκείνους τους Επιτρόπους οι οποίοι μας έμαθαν πολλά και των οποίων τον ενθουσιασμό θαυμάζαμε. Ελπίζω να μην ήμασταν πολύ απαιτητικοί απέναντι στον Επίτροπο, καθώς πιστεύω ότι θα τον ξανασυναντήσουμε σε μελλοντικές θητείες του Κοινοβουλίου και ο κ. Piebalgs εργάστηκε πολύ σκληρά για να καταστήσει δυνατό και το να μιλάμε ήδη για μία ευρωπαϊκή αγορά ενέργειας. Υποστηρίζω την ενεργειακή σήμανση, είναι ένα απαραίτητο κριτήριο και θεωρώ ότι προσεγγίσεις σχετικά με το ποιος ανήκει ή δεν ανήκει σε μία συγκεκριμένη ομάδα πίεσης σχετική με τη βιομηχανία θα πρέπει να παραλειφθούν. Ομοίως, εκτιμώ ότι είναι ατυχές εάν αυτό το Κοινοβούλιο τους τελευταίους μήνες έχει καταλήξει να αποτελεί μέρος της κινδυνολογίας. Χρειαζόμαστε αποφάσεις βασισμένες σε γεγονότα.
<SPEAKER ID="069" NAME="Andris Piebalgs">
Μέλος της Επιτροπής. - Κυρία Πρόεδρε, είναι δύσκολο. Ευχαριστώ τον κ. Ransdorf για τα ευγενικά του λόγια, αλλά πιστεύω ότι είναι λάθος να κατηγορούμε κάποιον, - τη βιομηχανία, με ή χωρίς ομάδα πίεσης - επειδή η βιομηχανία παρέχει θέσεις εργασίας και δημιουργεί ανάπτυξη. " βιομηχανία αναζητά να παράγονται και να διατίθενται στην αγορά περισσότερες συσκευές χαμηλής κατανάλωσης ενέργειας . Παράλληλα, η κλίμακα από το 'A στο G' είναι γνωστή στους καταναλωτές. Υπάρχει έντονη η ανάγκη να εδραιωθεί η εμπειρία της κλίμακας από το 'A στο G' και να συμπεριληφθεί η βιομηχανία, όχι εξαναγκαστικά, αλλά να ασχοληθεί αληθινά. Αυτό προσπαθεί να πετύχει η Επιτροπή.
<P>
Σε αυτή τη συζήτηση δύο στοιχεία προκαλούν ίσως κάποια σύγχυση. Το ένα είναι το πλαίσιο της οδηγίας και η εισήγηση της κας. Ποδηματά αφορά ακριβώς σε αυτό. Γνωρίζω ότι κατόπιν δεύτερης ανάγνωσης θα χρειαστεί μεγάλη συνεργασία μεταξύ του Συμβουλίου, του Κοινοβουλίου και της Επιτροπής προκειμένου να βρεθεί η σωστή ισορροπία μεταξύ των στοιχείων: τη δρομολόγηση της βιομηχανίας και τη θετική εμπειρία που έχουμε με αυτή την ενεργειακή σήμανση.
<P>
Το δεύτερο αφορά στα μέτρα οικολογικού σχεδιασμού για τα ψυγεία και τις τηλεοράσεις. Δεν είναι η καλύτερη λύση, αλλά τουλάχιστον είναι μία λύση η οποία εισάγει τα δύο προϊόντα στο σύστημα σήμανσης, καθώς σήμερα δεν υπάρχει καμία σήμανση στις τηλεοράσεις, ενώ η κατάσταση που αφορά στα ψυγεία είναι συγκεχυμένη: κάθε ψυγείο ανήκει σε μία κατηγορία. Προτείναμε λοιπόν και συμφωνήσαμε σε αυτό το μέτρο σαν ένα προσωρινό μέτρο έως ότου έχουμε ένα πλαίσιο οδηγιών οι οποίες θα καθιερώσουν ξεκάθαρους κανόνες. Και αυτό όχι επειδή δεσμευόμαστε από τη βιομηχανία, αλλά ήταν ο καλύτερος τρόπος να εδραιώσουμε και τις δύο προσεγγίσεις.
<P>
Δεν αναζητούμε εχθρούς : προσπαθούμε να εδραιώσουμε τη θετική εμπειρία ενεργοποιώντας όμως συγχρόνως και τη βιομηχανία. " βιομηχανία δεν εναντιώνεται αλλά, πιστεύω θα έπρεπε να αποδέχεται περισσότερο τις απόψεις των καταναλωτών και να βλέπει τα πραγματικά οφέλη.
<P>
" εισήγηση δεν δίνει σε αυτό το στάδιο μία ολοκληρωμένη λύση. Υπάρχει διάσταση απόψεων, αλλά προχωρούμε, και, ως συνήθως, οι πιο σύνθετες νομοθεσίες υιοθετούνται μετά από συμβιβασμούς και συναινέσεις. Θα χρειαστεί να συνεχίσουμε το έργο αλλά ας μην χαρακτηρίσουμε κάποιον ο οποίος εναντιώνεται στην ενεργειακή αποδοτικότητα, γιατί ο χαρακτηρισμός είναι ο ευκολότερος τρόπος να επιτύχουμε τους στόχους μας για την ενεργειακή αποδοτικότητα. Οι άνθρωποι κάνουν ενημερωμένες επιλογές συσκευών κατά τρόπο ο οποίος ανταποκρίνεται στο παγκόσμιο κοινωνικό συμφέρον. Αυτός είναι ο καλύτερος τρόπος και θα πρέπει να τον προωθήσουμε.
<P>
Θα ήταν λυπηρό εάν ολοκληρώναμε με μία δυσχερή σημείωση λέγοντας ότι βρισκόμαστε στα πρόθυρα κάποιας καταστροφής: όχι, εργαζόμαστε ενωμένοι. Θα θέλαμε να πετύχουμε όλοι το ίδιο αποτέλεσμα, αλλά σε αυτό το στάδιο δεν έχουμε ακόμη βρει το συμβιβασμό που αρμόζει και συγκεντρώνει όλες τις δυναμικές για την επίλυση αυτού του ζητήματος.
<P>
Σας ευχαριστώ για αυτή τη συζήτηση. Γνωρίζω ότι είχαμε διαφορά απόψεων, αλλά η Επιτροπή έχει δεσμευτεί να εργαστεί εκτενώς προκειμένου να βρει μία γρήγορη λύση στη δεύτερη ανάγνωση.
<SPEAKER ID="070" NAME="Άννυ Ποδηματά">
εισηγήτρια. - (EL) Κυρία Πρόεδρε, θα ήθελα πρώτα από όλα να ευχαριστήσω όλους τους συναδέλφους για τις παρεμβάσεις τους, όπως και τον κύριο Επίτροπο τόσο για την εισαγωγή, όσο και για την παρέμβασή του, τώρα, στο κλείσιμο της συζήτησής μας.
<P>
Θα ήθελα να κάνω δύο, πολύ σύντομες, παρατηρήσεις. Πρώτα από όλα σε ότι αφορά το φλέγον ζήτημα της ενεργειακής σήμανσης. Επιθυμώ να επισημάνω ότι η κλίμακα από το A στο G, την οποία όλοι θεωρούμε ως πολύ επιτυχημένη, αναγνωρίσιμη και ως έχουσα συμβάλει σε πολύ μεγάλο βαθμό στην εξοικονόμηση ενέργειας, είναι προφανές ότι έχει προβλήματα και αυτά αγαπητέ συνάδελφε κ. Reul τα επεσήμανα στην εισαγωγική μου παρατήρηση, ότι χρειάζεται δηλαδή αυτή η κλίμακα να επικαιροποιηθεί. Το βασικό πρόβλημα με την υπάρχουσα ενεργειακή σήμανση είναι ότι δεν έχει "διάρκεια ζωής" και αυτό οδηγεί στην κατάσταση που περιγράψατε, στο γεγονός δηλαδή ότι έχουμε στην αγορά ενεργειακά προϊόντα με την ίδια σήμανση και διαφορετικό βαθμό ενεργειακής αποδοτικότητας. Το κρίσιμο θέμα είναι να θεσπίσουμε μια συγκεκριμένη διάρκεια ζωής για την ενεργειακή σήμανση -από το A στο G- και κάθε 3 έως 5 χρόνια με βάση και την πρόοδο που έχει επιτευχθεί στην αγορά να επικαιροποιούμε τους δείκτες της ενεργειακής αποδοτικότητας.
<P>
Θεωρώ, τελικά, ότι είναι απλό το συμπέρασμα στο οποίο πρέπει να καταλήξουμε. Έχουμε και το αναγνωρίζουμε όλοι μια δοκιμασμένη και επιτυχημένη συνταγή που αφορά την ενεργειακή σήμανση και έχει γίνει πρότυπο και για άλλες χώρες εκτός της Ευρωπαϊκής Ένωσης. Όταν έχει μια επιτυχημένη συνταγή -η οποία με τα χρόνια γίνεται παρωχημένη- δεν την καταργείς την επικαιροποιείς γιατί, αν την καταργήσεις και την αντικαταστήσεις με ένα καινούργιο σύστημα, κινδυνεύεις να χάσεις όλη την προστιθέμενη αξία που δημιούργησες όλα τα προηγούμενα χρόνια με την επιλογή της ενεργειακής σήμανσης. Το μήνυμα της Ευρώπης προς τους καταναλωτές όλα αυτά τα χρόνια ήταν: επιλέξτε την ενεργειακή σήμανση Α. Δεν πρέπει μόνοι μας να αποδυναμώσουμε αυτό το μήνυμα.
<SPEAKER ID="071" NAME="Πρόεδρος">
Λύεται η συνεδρίαση.
<P>
" ψηφοφορία θα λάβει χώρα σήμερα το μεσημέρι στις 12.
<P>
(" συνεδρίαση διεκόπη στις 11.35 π.μ. ενώ εκκρεμούσε η ώρα των ερωτήσεων και επαναλήφθηκε στις 12 το μεσημέρι. )

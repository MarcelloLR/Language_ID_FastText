<CHAPTER ID="016">
Ώρα των Ερωτήσεων (ερωτήσεις προς την Επιτροπή) 
<SPEAKER ID="236" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0437/2006).
<P>
Οι παρακάτω ερωτήσεις υποβλήθηκαν προς την Επιτροπή.
<P>
Πρώτο μέρος
<SPEAKER ID="237" NAME="Πρόεδρος">

<P>
Θέμα: Υπερκράτηση θέσεων στις αεροπορικές πτήσεις
<P>
Έχοντας υπόψη τον κανονισμό (ΕΚ) αριθ. 261/2004 για τα Δικαιώματα των Επιβατών στις Αεροπορικές Μεταφορές, προτίθεται η Επιτροπή να προβεί σε περισσότερες ενέργειες προκειμένου να αποθαρρύνει την πρακτική υπερκράτησης θέσεων από τις αεροπορικές εταιρείες;
<SPEAKER ID="238" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, τώρα η Επιτροπή δέχεται λιγότερες καταγγελίες σχετικά με την υπερκράτηση θέσεων από αυτές που ελάμβανε πριν από την αύξηση των ποσών αποζημίωσης με τον κανονισμό ΕΚ αριθ. 261/2004. Τώρα, μόνον το 8% των παραπόνων που λαμβάνει η Επιτροπή σχετικά με τα δικαιώματα των επιβατών αφορά περιπτώσεις υπερκράτησης ή άρνηση επιβίβασης, ενώ το 60% αναφέρεται σε καθυστερήσεις ή ακυρώσεις πτήσεων. " τάση αυτή οφείλεται, μεταξύ άλλων, στη δημιουργία αεροπορικών εταιρειών χαμηλού κόστους και στον αυξημένο βαθμό χρήσης εταιρειών τσάρτερ, οι οποίες δεν ενσωματώνουν την υπερκράτηση στις μεθόδους λειτουργίας τους.
<P>
Από τότε που τέθηκε σε ισχύ αυτός ο κανονισμός, οι αεροπορικές εταιρείες έχουν επιδείξει μεγαλύτερη ευελιξία στην αναζήτηση εθελοντών οι οποίοι θα συμφωνήσουν να παραχωρήσουν τη θέση τους με αντάλλαγμα ορισμένες συμφωνημένες παροχές. " πρακτική αυτή ενθαρρύνει τις αεροπορικές γραμμές να επιλύουν το πρόβλημα αμέσως και επί τόπου.
<P>
Τούτου λεχθέντος, θέλω να επισημάνω στον κ. Evans ότι, σύμφωνα με το άρθρο 17 του κανονισμού, η Επιτροπή θα παρουσιάσει έκθεση σχετικά με τη λειτουργία και την εφαρμογή αυτού του κανονισμού στο Κοινοβούλιο και το Συμβούλιο στις αρχές του 2007. Αυτή η ανακοίνωση θα βασίζεται σε μελέτη που διεξήχθη από εξωτερικό σύμβουλο. Έχει δημοσιευτεί πρόσκληση εκδήλωσης ενδιαφέροντος με σκοπό την επιλογή αυτού του εξωτερικού συμβούλου.
<P>
" υπερκράτηση είναι ένα από τα θέματα τα οποία θα πραγματεύεται η έκθεση αυτή, και η Επιτροπή προφανώς θα περιμένει να μάθει τα αποτελέσματα της μελέτης πριν αποφασίσει κατά πόσον υπάρχουν λόγοι προσαρμογής της νομοθεσίας. Γεγονός είναι, κύριε Evans, ότι ενώ αυτοί οι κανονισμοί είχαν όντως αξιοσημείωτο αποτέλεσμα στα δικαιώματα των επιβατών, η μείωση της υπερκράτησης είναι τώρα αυτή που σε ορισμένες περιπτώσεις -πρέπει να ειπωθεί- έχει καταστεί ιδιαίτερα επιζήμια για τους επιβάτες.
<SPEAKER ID="239" NAME="Gary Titley" AFFILIATION="PSE">
(EN) Θα ήθελα να ευχαριστήσω τον Επίτροπο για αυτήν την πολύ σχολαστική και σαφή απάντηση. Εντούτοις, είναι γεγονός ότι εξακολουθούν να υπάρχουν διαμαρτυρίες για υπερκράτηση θέσεων.
<P>
" άλλη ανησυχία μου είναι ότι εξακολουθούν να υπάρχουν αεροπορικές εταιρείες που αγνοούν τον κανονισμό για τα Δικαιώματα των Επιβατών στις Αεροπορικές Μεταφορές και λένε στους πελάτες τους ότι δεν ισχύει σε αυτούς. Προτίθεται η Επιτροπή να σκληρύνει τη στάση της έναντι αυτών των αερομεταφορέων που φαίνεται ότι πιστεύουν πως μπορούν να λειτουργούν εκτός νόμου και εκτός των κανονισμών της ΕΕ;
<SPEAKER ID="240" NAME="Jacques Barrot">
Αντιπρόεδρος της Επιτροπής. - (FR) Κύριε Titley, είναι απολύτως ζωτικής σημασίας να διασφαλίσουμε ότι αυτά τα δικαιώματα των επιβατών γίνονται σεβαστά. Πρέπει επίσης να πω ότι, επί του παρόντος, προσπαθώ να ζητήσω από τα αεροδρόμια να γνωστοποιούν τα δικαιώματα των επιβατών, έτσι ώστε να είναι απολύτως σαφές ότι όλοι οι επιβάτες πρέπει να ενημερώνονται για το γεγονός ότι δεν μπορούν να γίνονται αντικείμενο υπερκράτησης χωρίς να τους προσφέρεται σε αντιστάθμισμα σημαντική αποζημίωση, όπως ορίζει ο κανονισμός. Σε σχέση με αυτό το θέμα υπάρχουν, όπως σας επεσήμανα, τρεις λέξεις κλειδιά: ενημέρωση, έρευνα και έλεγχος. Στη συνέχεια, θα εξετάσουμε κατά πόσον υπάρχουν λόγοι επιβολής προστίμων ή, σε κάθε περίπτωση, παραπομπής ενώπιον του Δικαστηρίου εκείνων των κρατών μελών που δεν έχουν πράγματι ελέγξει τον σεβασμό αυτών των δικαιωμάτων των πολιτών.
<P>
Αυτή είναι η απάντησή μου, κύριε Titley. Σας ευχαριστώ για την ερώτησή σας, η οποία υπογραμμίζει τη σημασία της εφαρμογής του κοινοτικού δικαίου.
<SPEAKER ID="241" NAME="Reinhard Rack" AFFILIATION="PPE-DE">
(DE) Κύριε Πρόεδρε, κύριε Αντιπρόεδρε της Επιτροπής, δικαιολογημένα επισημάνατε ότι καταφέραμε μαζί να λύσουμε το πρόβλημα των υπεράριθμων κρατήσεων ή τουλάχιστον να βελτιώσουμε την κατάσταση. Με την έγκριση αυτής της οδηγίας το 2004, θεσπίσαμε προδιαγραφές για τις καθυστερήσεις σε πολύ χαμηλά επίπεδα, καθώς οι αεροπορικές εταιρείες μάς είπαν πως η καταστροφή της 11ης Σεπτεμβρίου σημαίνει πως οι αυστηροί κανόνες θέτουν σε κίνδυνο την ύπαρξή τους. Συνήθης πρακτική των αεροπορικών εταιρειών είναι να αφήνουν απλά τις καθυστερήσεις να συσσωρεύονται, έτσι ώστε με τις διάφορες προσγειώσεις και τους ελιγμούς απογείωσης που γίνονται στη διάρκεια της ημέρας, οι καθυστερήσεις αυτές, για τις οποίες δεν καταβάλλεται χρηματική αποζημίωση, να γίνονται τελικά πολύωρες. Θεσπίσαμε αυστηρούς κανόνες υπέρ των επιβατών των σιδηροδρόμων, που φθάνουν μέχρι και την πλήρη καταβολή της τιμής του εισιτηρίου, αλλά για τους επιβάτες των αεροπλάνων...
<P>
(Ο Πρόεδρος διακόπτει τον ομιλητή)
<SPEAKER ID="242" NAME="Jacques Barrot">
Αντιπρόεδρος της Επιτροπής. - (FR) Θέλω εν συντομία να πω στον κ. Rack ότι δεχόμαστε πολλά παράπονα σχετικά με υπερβολικές καθυστερήσεις και ότι ειδικότερα θέλουμε να διεξαγάγουμε αυτόν τον έλεγχο με σκοπό να προσδιορίσουμε με ποιον ακριβώς τρόπο μπορούμε να διασφαλίσουμε ότι τα νέα δικαιώματα των πολιτών θα εφαρμόζονται αποτελεσματικότερα. Έχετε δίκιο: ως ευρωπαίοι πολίτες, έχουμε το δικαίωμα να ζητούμε να μας φέρονται αξιοπρεπώς ως επιβάτες αεροσκαφών και, στο μέλλον, ως επιβάτες τρένων. Κατά συνέπεια, μπορώ να διαβεβαιώσω, κύριε Rack, ότι είναι όντως στόχος του Επιτρόπου Μεταφορών να διασφαλίζει ότι τα δικαιώματα των επιβατών εφαρμόζονται ολοένα και αυστηρότερα.
<SPEAKER ID="243" NAME="Jörg Leichtfried" AFFILIATION="PSE">
(DE) Κύριε Πρόεδρε, κύριε Αντιπρόεδρε, χαίρομαι διότι ο αριθμός των καταγγελιών φαίνεται να είναι σχετικά μικρός, όμως είχα ο ίδιος την εμπειρία -γιατί πετάμε σχετικά συχνά- ότι στις τρεις τελευταίες πτήσεις μου υπήρχαν υπεράριθμες κρατήσεις.
<P>
Τώρα θα ήθελα να μάθω αν αυτό συμβαίνει συχνότερα σε κάποιες συγκεκριμένες αεροπορικές εταιρείες. Μπορούμε να πούμε ότι υπάρχουν κάποιες αεροπορικές εταιρείες για τις οποίες οι υπεράριθμες κρατήσεις αποτελούν συνήθη επαγγελματική πρακτική; Θα ήταν δυνατόν υπό ορισμένες συνθήκες να εξετάσουμε την ανάληψη δράσης -πέρα από τη διαδικασία επί παραβάσει της Συνθήκης- εναντίον αυτών των εταιρειών, όχι μόνο για να δοθούν αποζημιώσεις, αλλά εναντίον των ίδιων των εταιρειών; Ποιες πιθανότητες υπάρχουν για προσπάθειες βελτίωσης των δημοσίων σχέσεων, προκειμένου να ενημερωθούν οι επιβάτες για τη δυνατότητα λήψεως αποζημιώσεων;
<P>
(Ο Πρόεδρος διακόπτει τον ομιλητή)
<SPEAKER ID="244" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, μπορώ να επιβεβαιώσω ότι υπάρχει μείωση του αριθμού των καταγγελιών σχετικά με την υπερκράτηση. Το 2001, αυτές υπερέβαιναν το 16%, ενώ σήμερα ανέρχονται στο 7%. Παρά ταύτα, όπως και εσείς, είμαι πεπεισμένος ότι τα θύματα αυτής της πρακτικής πρέπει να απευθύνονται, σε έκαστο κράτος μέλος, στην αρχή που είναι επιφορτισμένη με τη διερεύνηση τέτοιων καταγγελιών. Στη συνέχεια -όπως σας διευκρίνισα- ο έλεγχος αυτός θα μας δώσει τη δυνατότητα να έχουμε μια συνολικότερη εικόνα αυτών των θεμάτων. Θα μπορέσουμε έτσι να γνωρίζουμε ποιες αεροπορικές εταιρείες καταφεύγουν σε τακτική βάση σε αυτήν την πρακτική και σε ποιες εταιρείες πρέπει να γίνει αυστηρή προειδοποίηση.
<SPEAKER ID="245" NAME="Πρόεδρος">

<P>
Θέμα: Προστασία των νέων κατά τις συνομιλίες μέσω υπολογιστή
<P>
Τα φόρα του ιντερνέτ και οι σχετικές δυνατότητες συνομιλίας (chat) χρησιμοποιούνται κυρίως από νέους. Χρησιμεύουν στην γρήγορη και απλή από απόψεως χρήσεως ανταλλαγή απόψεων. Κατ' αρχήν αυτό είναι θετικό, ότι δηλαδή χρησιμοποιούνται νέα μέσα επικοινωνίας, όμως η προστασία των νέων στο διαδίκτυο είναι εξαιρετικά δύσκολη. Κάθε ενδιαφερόμενος μπορεί να εισέλθει στον εκάστοτε ηλεκτρονικό χώρο συνομιλίας και πρέπει στο πλαίσιο αυτό να δώσει ορισμένα προσωπικά στοιχεία. Τι περισσότερες φορές τα εν λόγω δεδομένα δεν είναι δυνατόν να ελεγχθούν. Παιδιά και νεαρά άτομα δεν μπορούν ως εκ τούτου να γνωρίζουν με ποιο άτομο συνομιλούν. Θα ήταν δυνατόν παραδείγματος χάριν να εισέρχονται στους εν λόγω ηλεκτρονικούς χώρους συνομιλίας άτομα που έχουν διαπράξει αξιόποινες πράξεις χρησιμοποιώντας ψευδή στοιχεία.
<P>
Προγραμματίζει η Επιτροπή σε σχέση με την προστασία των παιδιών και των νέων να λάβει μέτρα για τους εν λόγω χώρους συνομιλίας; Υφίσταται σχετικά μια στρατηγική για τον τρόπο με τον οποίο προτίθεται να παρέμβει η Επιτροπή κατά της καταχρηστικής χρησιμοποίησης των φόρα συνομιλίας από παιδιά και νέους;
<SPEAKER ID="246" NAME="Franco Frattini">
Αντιπρόεδρος της Επιτροπής. (IT) Κύριε Πρόεδρε, κυρίες και κύριοι, η ανακοίνωση που ενέκρινε η Επιτροπή τον Ιούλιο του τρέχοντος έτους κατόπιν δικής μου προτάσεως αντιμετωπίζει το γενικό θέμα μιας ευρωπαϊκής στρατηγικής για την προστασία των δικαιωμάτων των παιδιών. Είναι προφανές ότι η ευρωπαϊκή αυτή στρατηγική αποδίδει ιδιαίτερη προσοχή στον κίνδυνο που διατρέχουν οι νέοι και τα παιδιά από τη δράση εγκληματιών παιδόφιλων που χρησιμοποιούν το Διαδίκτυο.
<P>
Υποστηρίζουμε μια πολύ αποτελεσματική δράση πρόληψης. Ειδικότερα, είμαστε υπέρ της δημιουργίας μιας διεθνούς βάσης δεδομένων, η οποία θα μπορεί να συγκεντρώνει όλα τα βασικά δεδομένα που αφορούν εγκληματίες και όσους δραστηριοποιούνται μέσω του Διαδικτύου με στόχο την παιδοφιλία, έτσι ώστε να εμποδίζεται, καταρχάς, η εξάπλωση των εικόνων που πλήττουν για λόγους σεξουαλικής εκμετάλλευσης τους νέους και τα παιδιά και να τιμωρούνται οι ένοχοι, όσοι δηλαδή χρησιμοποιούν το Διαδίκτυο για αυτούς τους σκοπούς.
<P>
Αποφασίσαμε επίσης να χρηματοδοτήσουμε ένα πρόγραμμα με τίτλο "Safer Internet plus", το οποίο συνίσταται σε ένα ευρωπαϊκό δίκτυο τηλεφωνικών γραμμών και προπαντός επικοινωνίας μέσω Διαδικτύου και το οποίο θα επιτρέπει στους χρήστες του Διαδικτύου να συνεργάζονται με τις αστυνομικές δυνάμεις. Με αυτό το σύστημα για ασφαλέστερο Διαδίκτυο, το οποίο ονομάζεται "Safer Internet plus", οι χρήστες του Διαδικτύου θα μπορούν να αναφέρουν στις αστυνομικές αρχές ή στις εταιρείες παροχής υπηρεσιών Διαδικτύου τους ενδεχομένως ύποπτους χρήστες, την παρουσία δηλαδή όσων χρησιμοποιούν το Διαδίκτυο με πορνογραφικούς στόχους.
<P>
Πρόσφατα επίσης εγκρίναμε μια ανακοίνωση σχετικά με την εμπορία ανθρώπων, η οποία περιλαμβάνει ένα κεφάλαιο αφιερωμένο στα παιδιά και στη βία κατά των παιδιών. Εξετάζω επίσης την εφαρμογή της απόφασης πλαισίου για την καταπολέμηση της σεξουαλικής εκμετάλλευσης των ανηλίκων και των παιδιών και της πορνογραφίας με θύματα τα παιδιά. Στο πλαίσιο της εφαρμογής αυτής της απόφασης πλαισίου πιστεύω ότι μπορούν να θεσπισθούν μέτρα για την περαιτέρω ενίσχυση του νομοθετικού πλαισίου και για να καταφέρουμε ένα ακόμη πιο ισχυρό πλήγμα στη σεξουαλική εκμετάλλευση των παιδιών μέσω του Διαδικτύου. Πριν από το τέλος του έτους θα εκθέσω την πρόοδο που έχει σημειωθεί στο θέμα με ανακοίνωση της Επιτροπής.
<P>
Τέλος, το γενικό ζήτημα του εγκλήματος στον τομέα της πληροφορικής θα αντιμετωπισθεί στις αρχές του προσεχούς έτους με ένα στρατηγικό έγγραφο, το οποίο θα περιέχει ένα κεφάλαιο ειδικά αφιερωμένο στην προστασία των παιδιών. Ο κ. Ebner θα γνωρίζει ασφαλώς ότι επαναχρηματοδοτήσαμε το πρόγραμμα Δάφνη. Το πρόγραμμα Δάφνη II είναι αφιερωμένο σε ευρωπαϊκές πρωτοβουλίες κατά της βίας με θύματα τα παιδιά, αλλά και τις γυναίκες, και θα χρηματοδοτηθεί με πενήντα εκατομμύρια ευρώ για τη νέα περίοδο λειτουργίας. Μέσω του συστήματος αυτού πιστεύουμε ότι θα διαδώσουμε τις καλύτερες πρακτικές πρόληψης της βίας κατά των παιδιών και θα διεξαγάγουμε εκστρατείες ενημέρωσης για την προώθηση μιας πιο υπεύθυνης χρήσης του Διαδικτύου από νέους και παιδιά.
<SPEAKER ID="247" NAME="Michl Ebner" AFFILIATION="PPE-DE">
(IT) Κύριε Πρόεδρε, κυρίες και κύριοι, ευχαριστώ τον Επίτροπο Frattini για τη λεπτομερή απάντηση. Πρέπει να παραδεχθώ ότι η δράση σας σε αυτόν τον τομέα είναι πολύ εκτεταμένη και πιστεύω ότι θα πετύχετε να εξασφαλίσετε την ηρεμία και την προστασία που ευχόμαστε για τα παιδιά.
<P>
Ελπίζω ότι το πρόγραμμα αυτό και η δραστηριότητά σας θα αποφέρουν καρπούς και, προσωπικά, εύχομαι το Κοινοβούλιο να υποστηρίξει αποφασιστικά το έργο σας.
<SPEAKER ID="248" NAME="Franco Frattini">
Αντιπρόεδρος της Επιτροπής. (IT) Κύριε Πρόεδρε, κυρίες και κύριοι, ευχαριστώ ειλικρινά τον κ. Ebner.
<P>
Αυτήν τη στιγμή βρισκόμαστε στη φάση της εφαρμογής. Το ευρωπαϊκό στρατηγικό σχέδιο προβλέπει, ωστόσο, και άλλα σημαντικά βήματα. Ελπίζουμε να δημιουργήσουμε σύντομα μια ευρωπαϊκή τηλεφωνική γραμμή έκτακτης ανάγκης για παιδιά που χρειάζονται βοήθεια, η οποία θα έχει έναν κοινό τριψήφιο αριθμό για όλη την Ευρώπη -το 116- ακολουθούμενο από έναν ειδικό αριθμό για κάθε χώρα και θα παρέχει βοήθεια σε παιδιά που έχουν πέσει θύματα απαγωγής, έχουν χαθεί ή χρειάζονται βοήθεια.
<P>
Εξετάζω επίσης, σε συνεργασία με τις σημαντικότερες διεθνείς εταιρείες διαχείρισης των πιστωτικών καρτών, τη δυνατότητα απενεργοποίησης των πιστωτικών καρτών όσων επισκέπτονται δικτυακούς τόπους με παιδοφιλικό περιεχόμενο για την αγορά πορνογραφικού υλικού. Όλοι κατανοούν ότι μια τέτοια απειλή αποτελεί από μόνη της ένα ισχυρό μήνυμα αποθάρρυνσης για τους εγκληματίες αυτού του τύπου.
<SPEAKER ID="249" NAME="Alexander Stubb" AFFILIATION="PPE-DE">
(EN) Θέτω αυτήν την ερώτηση ως πατέρας της Emily, που γίνεται πέντε ετών την Παρασκευή, και του Oliver, που θα γίνει δυόμισι. Ο Oliver δεν σερφάρει ακόμη στο δίκτυο, αλλά η Emily το κάνει ήδη.
<P>
Συμμερίζομαι πλήρως τις απόψεις που προέβαλε ο Επίτροπος και οι προηγούμενοι ομιλητές για την προστασία των νέων, μπορεί όμως ο Επίτροπος να εγγυηθεί ότι δεν αρχίζουμε να επιβάλουμε περιορισμούς στη γενική χρήση του Διαδικτύου, επειδή το τελευταίο πράγμα το οποίο θέλουμε είναι μια επικεφαλίδα η οποία να λέει ότι η Ευρωπαϊκή Ένωση μας παρεμποδίζει από την ελεύθερη χρήση του Διαδικτύου;
<SPEAKER ID="250" NAME="Franco Frattini">
Αντιπρόεδρος της Επιτροπής. (IT) Κύριε Πρόεδρε, κυρίες και κύριοι, κανείς ασφαλώς δεν επιθυμεί περιορισμούς στη χρήση του Διαδικτύου, το οποίο αποτελεί ένα από τα εξαιρετικότερα μέσα επαφής νέων και παιδιών από όλο τον κόσμο.
<P>
Είναι, ωστόσο, προφανές ότι θα πρέπει να φροντίσουμε για την καταπολέμηση και την τιμωρία των εγκληματιών που χρησιμοποιούν το Διαδίκτυο για να έλθουν σε στενότερη επαφή με νέους, τους οποίους οφείλουμε να προστατεύσουμε. Δεν θα βοηθήσουμε, συνεπώς, τα παιδιά να χρησιμοποιούν το Διαδίκτυο με πλήρη ασφάλεια περιορίζοντας τη χρήση του, αλλά ενισχύοντας την πρόληψη και τον έλεγχο.
<SPEAKER ID="251" NAME="Πρόεδρος">

<P>
Θέμα: Λιθοβολισμός επτά γυναικών στο Ιράν
<P>
Σύμφωνα με την ανακοίνωση MDE 13/111/2006 της Διεθνούς Αμνηστίας, επτά Ιρανές, οι Parisa Akbari, Iran Eskandari, Khayrieh Valania, Shamameh Ghorbani, Kobra Najjar, Soghra Mola'i και Fatemeh, πρόκειται να λιθοβοληθούν εντός των προσεχών ημερών στο Ιράν.
<P>
Παρά τις επανειλημμένες υποσχέσεις του ιρανικού καθεστώτος τις οποίες συχνά μεταδίδουν οι κοινοτικές αρχές για μορατόριουμ ή αναστολή της βάρβαρης αυτής πρακτικής, οι ειδήσεις σχετικά με καταδίκες και εκτελέσεις γυναικών διαρκώς πληθαίνουν από τότε που η Ευρωπαϊκή Ένωση άρχισε "διάλογο για τα ανθρώπινα δικαιώματα" με το καθεστώς.
<P>
Μπορεί η Επιτροπή να εξηγήσει τους λόγους της παταγώδους αποτυχίας ως προς τους στόχους στον τομέα των ανθρωπίνων δικαιωμάτων, που είχε εξαγγείλει στο πλαίσιο της πολιτικής διαλόγου της με το ιρανικό καθεστώς; Μπορεί η Επιτροπή να αναφέρει ποιες συγκεκριμένες ενέργειες έχει αναλάβει για να εμποδίσει τη δολοφονία των Ιρανών αυτών;
<SPEAKER ID="252" NAME="Peter Mandelson">
Μέλος της Επιτροπής. (EN) " Επιτροπή εξακολουθεί να τρέφει έντονες ανησυχίες για την κατάσταση των ανθρωπίνων δικαιωμάτων στο Ιράν και θεωρεί την πρακτική της εκτέλεσης διά λιθοβολισμού ως ιδιαίτερα απεχθή. Είναι πλήρως ενήμερη για τις εκθέσεις της Διεθνούς Αμνηστίας που πραγματεύονται ποινές λιθοβολισμού, οι οποίες έχουν αναφερθεί από τους αξιότιμους βουλευτές. Ο λιθοβολισμός αποτελεί μια βάναυση, απάνθρωπη και εξευτελιστική μορφή τιμωρίας, την οποία η Επιτροπή θεωρεί εντελώς απαράδεκτη. " ΕΕ έχει επανειλημμένως καλέσει το Ιράν να περιορίσει σταδιακά τη χρήση της θανατικής ποινής και έχει επιμείνει ώστε αυτή να πραγματοποιείται σύμφωνα με τα ελάχιστα πρότυπα των "νωμένων Εθνών, περιλαμβανομένης της απαίτησης η εσχάτη των ποινών να επιβάλλεται μόνον για τα πιο σοβαρά εγκλήματα.
<P>
Τον Δεκέμβριο του 2002, η ΕΕ ξεκίνησε έναν διάλογο για τα ανθρώπινα δικαιώματα με τις ιρανικές αρχές, με τη συμμετοχή εκπροσώπων της κοινωνίας των πολιτών. Ένα από τα θετικά αποτελέσματα τη δεδομένη στιγμή ήταν η επιβεβαίωση από την ιρανική πλευρά για ένα μορατόριουμ για τον λιθοβολισμό. Δυστυχώς, αυτός ο διάλογος δεν έχει ακόμη διεξαχθεί από το καλοκαίρι του 2004, λόγω της απροθυμίας των ιρανικών αρχών. Εντούτοις, έχουν καθορισθεί προσωρινές ημερομηνίες για έναν νέο γύρο συζητήσεων για τα ανθρώπινα δικαιώματα στα μέσα Δεκεμβρίου.
<SPEAKER ID="253" NAME="Paulo Casaca" AFFILIATION="PSE">
- (PT) Κύριε Πρόεδρε, οι ιρανικές αρχές, λοιπόν, υποσχέθηκαν ένα μορατόριουμ και δεν το τήρησαν. Αυτό δεν προκαλεί έκπληξη.
<P>
Αυτό που θέλω να σας ρωτήσω, κύριε Επίτροπε, είναι γιατί η Επιτροπή επιμένει να συνομιλεί με μια φανατική κλίκα που τυραννά το Ιράν, αντί με τη μεγάλη πλειοψηφία των Ιρανών που σκέφτονται διαφορετικά. Θέλω να σας συστήσω ένα βιβλίο, το οποίο γράφτηκε στη γλώσσα σας, με τίτλο We are Iran, μια συλλογή κειμένων από έναν μεγάλο αριθμό Ιρανών που σκέφτονται διαφορετικά και με τους οποίους θα έπρεπε να συνομιλήσει η Επιτροπή.
<SPEAKER ID="254" NAME="Peter Mandelson">
Μέλος της Επιτροπής. (EN) Μιλούμε σε όλα τα στοιχεία της κοινωνίας των πολιτών στο Ιράν. Είναι δύσκολο ο αξιότιμος βουλευτής, αφενός, να μας ζητεί να προβούμε σε διαβήματα, να θέσουμε το θέμα στις ιρανικές αρχές, να υπερασπιστούμε τα ανθρώπινα δικαιώματα και να αντισταθούμε σε αυτήν την απεχθή πρακτική και, ταυτόχρονα, να μας κατηγορεί επειδή συμμετέχουμε σε διάλογο. Εάν δεν υπάρχει διάλογος, είναι τότε δυσκολότερο, εάν όχι αδύνατον, να εκφράσει κανείς την άποψή του.
<P>
Κατά τη γνώμη μου, η ευρωπαϊκή προσέγγιση είναι ορθή. Σε στενή συνεργασία με τις πρεσβείες της ΕΕ στην Τεχεράνη, η Επιτροπή παρακολουθεί την κατάσταση επί τόπου πολύ στενά, ιδίως όσον αφορά τη θανατική ποινή. Όποτε πληροφορείται την επιβολή θανατικής ποινής σε ανήλικους ή γυναίκες που διατρέχουν τον κίνδυνο λιθοβολισμού, η ΕΕ προβαίνει σε άμεσα διαβήματα προς τις δικαστικές και τις άλλες αρμόδιες αρχές. Συνεπώς, η ΕΕ δεν βασίζεται μόνο στον διάλογο. Γνωστοποιεί άμεσα και σαφώς τις απόψεις της όποτε ανακύπτει μια τέτοια περίπτωση, και θα συνεχίσει να το πράττει.
<SPEAKER ID="255" NAME="Piia-Noora Kauppi" AFFILIATION="PPE-DE">
(EN) Κύριε Επίτροπε, όταν λέτε ότι η Ευρωπαϊκή Επιτροπή λαμβάνει σοβαρά υπόψη την κατάσταση των ανθρωπίνων δικαιωμάτων στο Ιράν, πότε συζητείται αυτό το θέμα σε άλλους διαλόγους με το Ιράν; Διεξάγουμε τώρα έναν διάλογο για το πυρηνικό πρόγραμμα στο Ιράν. Εξετάζεται το εν λόγω θέμα σε αυτές τις διαπραγματεύσεις ή στο πλαίσιο των διαπραγματεύσεων για εμπορικά θέματα; Πρόκειται για σοβαρό θέμα, και δεν θεωρώ ότι είναι αρκετό να δηλώνουμε ότι προσπαθούμε να επιστρέψουμε στο τραπέζι διαπραγματεύσεων σχετικά με το θέμα των ανθρωπίνων δικαιωμάτων. Το θέμα πρέπει να τεθεί στην ατζέντα σε όλους τους διαλόγους με το Ιράν. Πότε προτίθεστε να το πράξετε αυτό;
<SPEAKER ID="256" NAME="Peter Mandelson">
Μέλος της Επιτροπής. (EN) " Επιτροπή παρακολουθεί τις περιπτώσεις ανθρωπίνων δικαιωμάτων μέσω αρκετών διαύλων. Δεν εξαρτάται απλώς από τον διάλογο, η τελευταία φάση του οποίου διεξήχθη τον Ιούνιο του 2004, και μία ακόμη αναμένεται να διεξαχθεί προσεχώς. Προβαίνουμε σε διπλωματικά διαβήματα μέσω διαφόρων διαύλων, εκτός του εν εξελίξει προγραμματισμένου διαλόγου, και θα συνεχίσουμε να το πράττουμε.
<SPEAKER ID="257" NAME="Edite Estrela" AFFILIATION="PSE">
(PT) Μετά τις παρατηρήσεις των προηγούμενων ομιλητών, θα ήθελα να μάθω τη θέση της Επιτροπής για τον βιασμό εγκύων γυναικών και μικρών παιδιών ως μέσο για να σιωπήσει η αντιπολίτευση στο Ιράν. Πρόκειται για παραβίαση των δικαιωμάτων των γυναικών και των ανθρωπίνων δικαιωμάτων, και θέλω να μάθω αν η Επιτροπή γνωρίζει ότι συμβαίνει αυτό και ποια είναι η θέση της για το θέμα.
<SPEAKER ID="258" NAME="Peter Mandelson">
Μέλος της Επιτροπής. (EN) Παρακολουθούμε μεμονωμένες περιπτώσεις. Γνωρίζουμε αρκετές γυναίκες που διατρέχουν τον κίνδυνο να εκτελεστούν διά λιθοβολισμού. Οι απόψεις μας είναι πασίγνωστες και τις εκφράζουμε συχνά· κανείς δεν αμφιβάλλει για την αντίθεσή μας. Σε συγκεκριμένες επιμέρους περιπτώσεις, μπορείτε να είστε βέβαιοι ότι θα χρησιμοποιηθούν όλα τα πιθανά μέσα προκειμένου να εκφράσουμε την άποψή μας και ότι θα ασκηθεί η μέγιστη πίεση.
<P>
Δεύτερο μέρος
<SPEAKER ID="260" NAME="Πρόεδρος">

<P>
Θέμα: Πρόταση της Ευρωπαϊκής Επιτροπής για Κανονισμό του Ευρωπαϊκού Κοινοβουλίου και του Συμβουλίου σχετικά με την περιαγωγή σε δημόσια δίκτυα κινητών επικοινωνιών εντός της Κοινότητας
<P>
Μετά από τη δημοσίευση της πρότασης της Ευρωπαϊκής Επιτροπής για την εκπόνηση Κανονισμού σχετικά με τις δραστηριότητες περιαγωγής των επιχειρήσεων κινητής τηλεφωνίας τελικό), κατέστη σαφές ότι η πρόταση περιέχει ελάχιστες πληροφορίες σχετικά με τις συνέπειες της ειδικής κατάστασης των κατοίκων και επιχειρήσεων στις εσωτερικές παραμεθόριες περιοχές των κρατών μελών της Ευρωπαϊκής Ένωσης όσον αφορά το κόστος της περιαγωγής.
<P>
Έχει άραγε η Επιτροπή στη διάθεσή της πληροφορίες σχετικά με το κόστος που βαρύνει τις εσωτερικές παραμεθόριες περιοχές;
<P>
Ποια μέτρα προτίθεται η Επιτροπή να λάβει για να παροτρύνει τις επιχειρήσεις τηλεφωνίας να λαμβάνουν υπόψη τις ειδικές ανάγκες που υφίστανται για τους κατοίκους και τις οικονομικές δραστηριότητες στις εσωτερικές παραμεθόριες περιοχές της ΕΕ;
<SPEAKER ID="261" NAME="Viviane Reding">
Μέλος της Επιτροπής. (EN) Είμαι ευγνώμων στον αξιότιμο βουλευτή επειδή έθεσε την ερώτηση. Μου παρέχει τη δυνατότητα να δώσω μια απάντηση, η οποία γνωρίζω ότι είναι πολύ σημαντική για το Κοινοβούλιο, επειδή το Κοινοβούλιο έχει αναδείξει πολύ το θέμα της διεθνούς περιαγωγής τα τελευταία χρόνια.
<P>
Όπως γνωρίζετε, υπάρχουν δύο προβλήματα για τους πολίτες: πρώτον, οι υψηλές τιμές που πρέπει να καταβάλουν για τη διέλευση των συνόρων· και, εν συνεχεία, το πρόβλημα της ακούσιας περιαγωγής σε ένα ξένο δίκτυο, ενώ δεν έχουν διέλθει τα σύνορα αλλά κατοικούν σε παραμεθόρια περιοχή. Σε ανταγωνιστικές αγορές αναμένει κανείς να διαπιστώσει σύγκλιση τιμών και κόστους, αλλά όσον αφορά την περιαγωγή εδώ και πολλά χρόνια δεν υπάρχουν αποδείξεις πραγματικής σχέσης μεταξύ τιμών και υποκείμενου κόστους. Αυτό το θέμα κατέστη επίσης πολύ σαφές στην εκτίμηση επιπτώσεων που συνόδευε τον κανονισμό που υπέβαλα προς συζήτηση.
<P>
Το ερώτημα είναι πολύ απλό. Για ποιο λόγο ένας γάλλος πελάτης που μόλις διασχίζει τα σύνορα της Ιταλίας και κάνει ένα τοπικό τηλεφώνημα χρεώνεται από 50 λεπτά έως και πάνω από 1 ευρώ ανά λεπτό, όταν ένας ιταλός πελάτης που κάνει ακριβός το ίδιο θα χρεωθεί μεταξύ 10 και 13 λεπτών ανά λεπτό; Εντάξει, υπάρχει κάποιο πρόσθετο κόστος εάν πάρεις το τηλέφωνό σου σε μια γειτονική χώρα, αλλά δεν υπάρχουν επαρκείς δικαιολογίες για τόσο υψηλές διαφορές στην τιμή.
<P>
Σε κάθε άλλο τομέα των εταιρειών τηλεφωνίας -σταθερής και ευρυζωνικής- οι ευρωπαίοι καταναλωτές διαπιστώνουν σημαντικές βελτιώσεις στην τιμή, την επιλογή και την ποιότητα· μόνο για τη διεθνή περιαγωγή δεν ισχύει αυτό. Υπάρχουν εκατομμύρια πολίτες που είναι πολύ απογοητευμένοι για αυτές τις υψηλές τιμές επί πολλά χρόνια. Εκτιμούμε ότι υπάρχουν περίπου 99 εκατομμύρια ευρωπαίοι πολίτες που κατοικούν σε περιοχές που βρίσκονται σε απόσταση 50 χλμ. από τα σύνορα και 11 εκατομμύρια πολίτες σε απόσταση 5 χλμ. από τα σύνορα. Είναι αυτοί που πλήττονται περισσότερο από τις εξαιρετικά υψηλές τιμές περιαγωγής.
<P>
Ο κανονισμός που έχω προτείνει, ο οποίος βρίσκεται υπό συζήτηση στο Κοινοβούλιο και το Συμβούλιο, προτείνει σημαντικές μειώσεις στα τέλη περιαγωγής για όλους τους Ευρωπαίους, καταναλωτές και επαγγελματίες ταξιδιώτες. Είναι σαφές ότι όταν, τεθεί σε εφαρμογή, αυτοί που κατοικούν και κάνουν χρήση περιαγωγής σε εσωτερικές παραμεθόριες περιοχές θα είναι μεταξύ των μεγαλύτερων ευεργετούμενων του κανονισμού.
<P>
Από τεχνικής άποψης, λόγω του χαρακτήρα των δικτύων κινητής τηλεφωνίας, οι καταναλωτές που κατοικούν σε τέτοιες περιοχές θα πρέπει να καταβάλουν τέλη περιαγωγής, αλλά θα υπάρξουν εγγυήσεις, εάν ο κανονισμός εγκριθεί, ότι οι τιμές θα είναι πολύ πιο εύλογες από ό,τι είναι σήμερα.
<P>
Υπάρχει επίσης το ζήτημα της ακούσιας περιαγωγής, η οποία αποτελεί ένα ενδεχόμενο όπου είναι διαθέσιμες οι υπηρεσίες κινητής τηλεφωνίας και υπάρχουν εθνικά σύνορα. Γι' αυτό είναι επίσης σημαντικό για αυτά τα άτομα τα τέλη να είναι πλησιέστερα στο κόστος.
<P>
Πολύ συχνά επικρίνω τις εταιρείες για υψηλές χρεώσεις. Αφετέρου, πρέπει να πω επίσης ότι, όταν οι εταιρείες προβαίνουν στις σωστές κινήσεις προς τη σωστή κατεύθυνση, οφείλω να το αναγνωρίσω όταν πρέπει. Με χαρά διαπιστώνω, επί παραδείγματι, ότι οι εταιρείες στην Ιρλανδία και το "νωμένο Βασίλειο έχουν ξεκινήσει να προσφέρουν ενιαία τέλη για όλη τη νήσο. Αυτό σημαίνει, επί παραδείγματι, ότι οι πολίτες στην Ιρλανδία και τη Βόρεια Ιρλανδία καταβάλλουν τώρα ένα ενιαίο τέλος, ανεξαρτήτως από το πού βρίσκονται. Αυτό αποτελεί ένα καλό παράδειγμα βέλτιστης πρακτικής. Θα ήθελα να ενθαρρύνονται ορισμένες τέτοιες πρωτοβουλίες και να ακολουθούνται και σε άλλους τομείς σε ολόκληρη την Ευρώπη.
<SPEAKER ID="262" NAME="Lambert van Nistelrooij" AFFILIATION="PPE-DE">
(NL) Κύριε Πρόεδρε, το κόστος περιαγωγής, ειδικά στις παραμεθόριες περιοχές, ανέρχεται σε περίπου 5 δισ. ευρώ ετησίως με απαράδεκτα και στην πραγματικότητα περιττά έξοδα τόσο για τις επιχειρήσεις όσο και για τους κατοίκους. Συνεπώς, είμαι υποχρεωμένος στην Επίτροπο Reding για την πολύ εμφατική παρέμβασή της τους τελευταίους μήνες και σήμερα, αλλά μια εθελοντική λύση μεταξύ των επιχειρήσεων στις παραμεθόριες περιοχές για αυτό το πρόβλημα της περιαγωγής, το οποίο ελάχιστα αντιλαμβάνεται κανείς όταν περνά από δίκτυο σε δίκτυο πολλές φορές την ημέρα, αποτελεί σοβαρό πρόβλημα. Φοβάμαι, λοιπόν, ότι τα πράγματα δεν θα επιλυθούν αμέσως και επαρκώς αν γίνουν σε εθελοντική βάση. Γι' αυτό ρωτώ την Επίτροπο, και όλη την Επιτροπή, αν είναι διατεθειμένη να εκπονήσει μια έκθεση προόδου σχετικά με αυτό το θέμα. Πιστεύω ότι πρέπει να επιταχύνουμε τις προσπάθειες μας, διότι γνωρίζω ότι οι παραμεθόριες περιοχές θα ήθελαν να έχουν και εκείνες λόγο.
<SPEAKER ID="263" NAME="Viviane Reding">
Μέλος της Επιτροπής. (EN) Δυστυχώς, οι εθνικές κανονιστικές αρχές δεν διαθέτουν σαφείς εξουσίες για να αποτρέπουν ή να μειώνουν το ενδεχόμενο ακούσιας περιαγωγής. Όπως έχει δείξει το πρόβλημα της διεθνούς περιαγωγής, δεν διαθέτουμε ακόμη μια εσωτερική αγορά σε αυτόν τον τομέα. Για αυτόν τον λόγο, πρέπει να εξετάσουμε πολύ προσεκτικά το θέμα, προκειμένου να εξεύρουμε καλά παραδείγματα και να τα υπογραμμίσουμε. Στην Ιρλανδία, επί παραδείγματι, η Comreg και η Ofcom συμφώνησαν να συστήσουν μια κοινή ομάδα εργασίας για να διερευνήσει την έκταση του προβλήματος της ακούσιας περιαγωγής από τους χρήστες των κινητών, και χαιρετίζουμε και ενθαρρύνουμε αυτήν την προσέγγιση. Δεν είναι, όμως, ακόμη δυνατόν να αντιμετωπίσουμε το πρόβλημα σε ευρύτερη κλίμακα μέσω της συνήθους νομοθετικής διαδικασίας.
<SPEAKER ID="264" NAME="Andreas Mölzer" AFFILIATION="NI">
(DE) Κυρία Επίτροπε, τα πρόσθετα τέλη εξωτερικού της νέας τεχνολογίας UMTS είναι ακόμα πιο δαπανηρά από εκείνα των συμβατικών κινητών τηλεφώνων. Όποιος σερφάρει στο εξωτερικό, έστω και μέσω εταιρικού δικτύου, χάνει γρήγορα πολλά χρήματα και γενικά δεν φαίνεται από τον λογαριασμό αν υπήρξε χρονοχρέωση ή ογκοχρέωση.
<P>
Προτίθεται η Επιτροπή να εξασφαλίσει μεγαλύτερη διαφάνεια στον τομέα αυτόν μέσω του κανονισμού για την περιαγωγή;
<SPEAKER ID="265" NAME="Viviane Reding">
Μέλος της Επιτροπής. (EN) Μου ζητήθηκε ειδικά από το Κοινοβούλιο, μεταξύ άλλων, να επιληφθώ του θέματος των τελών διεθνούς περιαγωγής για κινητά τηλέφωνα. Τότε που εξέτασα το ζήτημα, δεν υπήρχε ιδιαίτερη ζήτηση για ανάληψη δράσης όσον αφορά τις υπηρεσίες δεδομένων, όπως τα SMS, και όταν οι εθνικές κανονιστικές αρχές κάλεσαν την Επιτροπή να πράξει κάτι, ανησυχούσαν μόνο για το υψηλό επίπεδο των τελών διεθνούς περιαγωγής για τη φωνητική τηλεφωνία. Γνωρίζω από τις πολλές συζητήσεις που διεξήγαγα, ιδίως με βουλευτές του Κοινοβουλίου και με πολίτες, ότι υπάρχει επίσης πρόβλημα με τα δεδομένα. Το Κοινοβούλιο, το οποίο εξετάζει τον κανονισμό, έχει τώρα την ευκαιρία να προχωρήσει ένα βήμα παραπάνω από ό,τι έπραξε η Επιτροπή. Επιτρέψτε μου επίσης να απευθύνω έκκληση στις επιχειρήσεις, δεδομένου ότι η βιομηχανία διαμαρτύρεται πάντα για το γεγονός ότι παρεμβαίνουμε στη ρύθμιση των τιμών. Οι εταιρείες έχουν τώρα την ευκαιρία να αποδείξουν ότι είναι οι ίδιες σε θέση να μειώσουν τις τιμές, ούτως ώστε να μην χρειαστεί να παρέμβουν οι κανονιστικές αρχές ή οι πολιτικοί.
<SPEAKER ID="266" NAME="Justas Vincas Paleckis" AFFILIATION="PSE">
(EN) Κυρία Επίτροπε, έχετε δώσει πειστικά παραδείγματα της παράλογης κατάστασης όσον αφορά τις τιμές περιαγωγής σε διάφορες χώρες, αλλά δεν αναφέρατε τα νέα κράτη μέλη της ΕΕ, όπου η κατάσταση είναι ακόμη χειρότερη. Θα δώσει η Επιτροπή ιδιαίτερη προσοχή στα νέα κράτη μέλη της Ευρωπαϊκής Ένωσης με στόχο την εξάλειψη των πολύ μεγάλων διαφορών στη γενική κινητή τηλεφωνία και τα τέλη περιαγωγής;
<SPEAKER ID="267" NAME="Viviane Reding">
Μέλος της Επιτροπής. (EN) Ο προταθείς κανονισμός για το κόστος της διεθνούς περιαγωγής ισχύει σε όλα τα ευρωπαϊκά κράτη μέλη, περιλαμβανομένων των νέων κρατών μελών. Τον Οκτώβριο του 2005, η Επιτροπή δημιούργησε έναν ιστότοπο όπου δημοσιεύονται όλες οι τιμές, προς όφελος της διαφάνειας, περιλαμβανομένων των τιμών στα νέα κράτη μέλη. Αυτές οι τιμές πρόκειται να ελεγχθούν σε έναν χρόνο, προκειμένου να διαπιστωθεί πώς εξελίχθηκαν σε διάφορα κράτη μέλη. Όπως είπα, πρόκειται να προβώ σε ρυθμίσεις με τη βοήθεια του Ευρωπαϊκού Κοινοβουλίου και του Συμβουλίου, που είναι οι νομοθέτες. Σε λίγες εβδομάδες, συνεπώς, ο ιστότοπος θα έχει ενημερωθεί και θα είστε σε θέση να δείτε εάν οι συνολικές τιμές στις διάφορες χώρες έχουν μειωθεί και ποιες ήταν οι τάσεις κατά τη διάρκεια του περασμένου έτους.
<P>
Θέμα: Χρήση διαδικτύου με σύνδεση υψηλής ταχύτητας (broadband)
<P>
Σύμφωνα με πρόσφατα στοιχεία της Ευρωπαϊκής Επιτροπής και συγκεκριμένα της Γενικής Διεύθυνσης Κοινωνίας των Πληροφοριών και Μέσων Ενημέρωσης, μόνο το 13% των σχολείων στην Ελλάδα χρησιμοποιούν διαδίκτυο (internet) με σύνδεση υψηλής ταχύτητας (brοadband). Το ποσοστό αυτό κατατάσσει την Ελλάδα τελευταία μεταξύ 27 χωρών της Ευρώπης. H γνώση και η χρήση ηλεκτρονικών υπολογιστών είναι πλέον σήμερα απαραίτητη, ενώ η ενισχυμένη υψηλής ταχύτητας σύνδεση στο διαδίκτυο μπορεί να αποτελέσει βασικό εργαλείο για την ανάπτυξη και την ανταγωνιστικότητα, όπως δήλωσε και η αρμόδια Επίτροπος κα Viνiane Reding την 29η Σεπτεμβρίου 2006.
<P>
Τι σκοπεύει να κάνει η Ευρωπαϊκή Επιτροπή για να ενθαρρύνει κράτη μέλη όπως η Ελλάδα να εισαγάγουν στα σχολεία ηλεκτρονικούς υπολογιστές με σύνδεση στο διαδίκτυο υψηλής ταχύτητας; Πώς σκοπεύει η Ευρωπαϊκή Επιτροπή να υποστηρίξει ενέργειες εισαγωγής πληροφοριακών μέσων σε σχολεία καθώς και σε φορείς και οργανισμούς που είναι εγκατεστημένοι σε απομακρυσμένες περιφέρειες και ιδιαίτερα σε νησιωτικές και ορεινές περιοχές;
<SPEAKER ID="269" NAME="Viviane Reding">
Μέλος της Επιτροπής. (EN) Ο αξιότιμος βουλευτής έχει δίκιο: η ελληνική αγορά ηλεκτρονικών επικοινωνιών πάσχει, δυστυχώς, από μια πολύ μακρά καθυστέρηση στη μεταφορά του ρυθμιστικού πλαισίου στην εθνική νομοθεσία. Θα έπρεπε να είχε τεθεί σε ισχύ το 2003. Στην Ελλάδα ολοκληρώθηκε μόλις τον Ιούνιο του 2006. Έχουμε διαπιστώσει ολοφάνερα ότι όπου δεν έχει εφαρμοστεί το πλαίσιο δεν υπάρχει ανταγωνισμός. Όπου δεν υπάρχει ανταγωνισμός υπάρχουν λιγότερες επενδύσεις. Αυτό είναι ένα από τα προβλήματα στην Ελλάδα.
<P>
Σε πιο αισιόδοξο τόνο, η ευρωπαϊκή διαρθρωτική παρέμβαση στην Ελλάδα παρέχει σημαντική συγχρηματοδότηση για επενδύσεις που αποσκοπούν στην προώθηση της ταχύτερης υιοθέτησης της ΤΠΕ στην Ελλάδα και, ιδίως, για Διαδίκτυο με σύνδεση υψηλής ταχύτητας στα σχολεία και τους δημόσιους οργανισμούς σε απομακρυσμένες, νησιωτικές ή ορεινές περιοχές. Τα ταμεία συνοχής στην Ελλάδα επιτρέπουν επίσης προγράμματα για την απόκτηση εξοπλισμού πληροφορικής σε σχολεία ή δημόσιους οργανισμούς στις περιφέρειες, περιλαμβανομένων των απομακρυσμένων, νησιωτικών ή ορεινών περιοχών.
<P>
Όπως επίσης γνωρίζετε, η Ελλάδα έχει ξεκινήσει την εφαρμογή ενός σημαντικού προγράμματος που αποσκοπεί στην επέκταση της πρόσβασης με σύνδεση υψηλής ταχύτητας στις ελληνικές περιφέρειες εκτός Αθηνών και Θεσσαλονίκης που δεν έχουν ακόμη αυτήν τη σύνδεση και, υπό κανονικές εμπορικές συνθήκες, δεν θα την αποκτούσαν.
<P>
" ελληνική κυβέρνηση ξεκίνησε επίσης το πρόγραμμα Δίοδος, που δημιούργησε ένα ελληνικό εκπαιδευτικό δίκτυο Διαδικτύου υψηλής απόδοσης μέσω του οποίου αρκετοί πάροχοι υπηρεσιών Διαδικτύου παρέχουν προηγμένες υπηρεσίες Διαδικτύου σε ερευνητικές, ακαδημαϊκές και εκπαιδευτικές κοινότητες σε τιμές που αναμένονται να είναι 50% κάτω των τρεχουσών τιμών λιανικής.
<P>
Θα γνωρίζετε επίσης ότι η Επιτροπή εργάζεται πολύ σκληρά να γεφυρώσει το ψηφιακό χάσμα. Γι' αυτό η Επιτροπή δημοσίευσε πρόσφατα μια ανακοίνωση για τη γεφύρωση του ευρυζωνικού χάσματος, η οποία δίνει μια σθεναρή υπόσχεση για την επίτευξη ευρυζωνικών υπηρεσιών για όλους τους Ευρωπαίους μέσω της πολιτικής, της δημοσιονομικής βοήθειας και κανονιστικών μέσων. Σε αυτά περιλαμβάνονται τα διαρθρωτικά ταμεία, αλλά επίσης -και αυτό είναι καινούριο- τα γεωργικά ταμεία, με πλήρη σεβασμό των κανόνων για τις κρατικές ενισχύσεις. " ανακοίνωση προτείνει την ανάληψη δράσης που αποσκοπεί στην ενίσχυση τρεχουσών πολιτικών, εθνικών ευρυζωνικών στρατηγικών και στην ενίσχυση της ανταλλαγής βέλτιστων πρακτικών μέσω του ιστότοπου. Θεωρούμε ότι είναι πολύ σημαντικό για τις περιφέρειες να κατανοήσουν τι έχουν κάνει άλλες περιφέρειες και να δουν τι μπορούν ενδεχομένως να αντιγράψουν ή να προσαρμόσουν στις ιδιαίτερες ανάγκες τους. Κατ' αυτήν την έννοια, ελπίζουμε ότι τα πολλά προβλήματα που επιμένουν σε ορισμένες περιοχές, και ιδιαίτερα στην Ελλάδα, θα μπορέσουν βαθμιαία να υπερπηδηθούν.
<SPEAKER ID="270" NAME="Σταύρος Αρναουτάκης" AFFILIATION="PSE">
Κύριε Πρόεδρε, θα ήθελα να ευχαριστήσω την κυρία Επίτροπο για την απάντησή της, η οποία με κάλυψε πλήρως. Επίσης θα ήθελα να την ευχαριστήσω ιδιαίτερα για την επίσκεψη που έκανε στην Κρήτη και επισκέφθηκε τον οργανισμό ΕΝΙΣΑ, βοηθώντας να λυθούν πολλά προβλήματα προς όφελος αυτού του οργανισμού. Σας ευχαριστούμε ιδιαίτερα, τόσο η Ελλάδα όσο και η Κρήτη γι' αυτή σας την επίσκεψη στο "ράκλειο.
<SPEAKER ID="271" NAME="Viviane Reding">
Μέλος της Επιτροπής. (EN) Εκτός από ένα όμορφο νησί, η Κρήτη είναι επίσης μια περιφέρεια η οποία αγωνίζεται να υπερπηδήσει το ευρυζωνικό χάσμα που αντιμετωπίζει, και γνωρίζω ότι ο αξιότιμος βουλευτής βοηθά στην επιδίωξη αυτού του στόχου με την ιδιότητά του ως εκπροσώπου της Κρήτης. Οποιαδήποτε βοήθεια μπορούμε να παράσχουμε, ασφαλώς, πρέπει να προέρχεται μέσω της ελληνικής κυβέρνησης, επειδή, στην περίπτωση των διαρθρωτικών ταμείων ή των ταμείων για την ανάπτυξη της υπαίθρου, η κυβέρνηση πρέπει να αναλάβει η πρωτοβουλία. " Επιτροπή προτίθεται να παράσχει βοήθεια, ούτως ώστε να μπορέσει να περιοριστεί το μεγάλο χάσμα το οποίο εξακολουθεί να υφίσταται στις μη αστικές περιοχές της Ελλάδας.
<SPEAKER ID="272" NAME="Mairead McGuinness" AFFILIATION="PPE-DE">
(EN) Θα ήθελα να ευχαριστήσω την Επίτροπο. Στην Ιρλανδία τα σχολεία έχουν καλύτερη τύχη και οι μαθητές είναι εντάξει όσο είναι στο σχολείο. Όταν είναι στο σπίτι, ωστόσο, η κατάσταση είναι πολύ κακή· το 25% του πληθυσμού δεν έχει πρόσβαση σε ευρυζωνικές υπηρεσίες. Έχει εξετάσει σοβαρά η Επιτροπή την κάλυψη του κενού από νέες τεχνολογίες, όπως η WiMAX, παρόλο που αυτές χρειάζονται πρόσβαση φάσματος και συχνότητας; Το έχετε σκεφτεί αυτό και έχετε μια απάντηση σχετικά; Πολλοί από τους ψηφοφόρους μου δεν μπορούν να αποκτήσουν πρόσβαση στις ευρυζωνικές υπηρεσίες και οι μαθητές στερούνται την τεχνολογία όταν πηγαίνουν σπίτι.
<SPEAKER ID="273" NAME="Viviane Reding">
Μέλος της Επιτροπής. (EN) Είναι σαφές ότι υπάρχουν πολλές τεχνικές και τεχνολογίες που μπορούν να γεφυρώσουν το ευρυζωνικό χάσμα. " Επιτροπή υπήρξε πάντοτε πολύ συνεπής όταν δηλώνει ότι χρειαζόμαστε τεχνολογική ουδετερότητα. Δεν μπορούμε να ευνοούμε μια τεχνολογία σε σχέση με μια άλλη, και ορισμένες φορές ένα μίγμα τεχνολογιών είναι η σωστή προσέγγιση. Οι ίνες δεν είναι πάντοτε η απάντηση· ορισμένες φορές οι δορυφόροι μπορούν να είναι περισσότερο αποτελεσματικοί. Στα σκανδιναβικά κράτη, επί παραδείγματι, όπου υπάρχουν πολλά γεωγραφικά προβλήματα και προβλήματα απόστασης, αυτό το μίγμα τεχνολογιών έχει παράσχει λύση. Γνωρίζω από τις στατιστικές για τα σχολεία με πρόσβαση στο Διαδίκτυο με σύνδεση υψηλής ταχύτητας ότι η Ιρλανδία δεν πάει πολύ καλά. Αυτό είναι εκπληκτικό, επειδή γνωρίζω ότι η εκπαίδευση σχετικά με τις νέες τεχνολογίες στην Ιρλανδία είναι πολύ προηγμένη. Ευελπιστώ, συνεπώς, ότι το ευρυζωνικό χάσμα στην Ιρλανδία μπορεί να καλυφθεί και ότι στο μέλλον όλα τα σχολεία θα είναι σε θέση να επικοινωνήσουν με όλο τον κόσμο μέσω των νέων τεχνολογιών.
<SPEAKER ID="274" NAME="Malcolm Harbour" AFFILIATION="PPE-DE">
(EN) Χάρηκα που η Επίτροπος, στην πρώτη απάντησή της, ενίσχυσε τη σημασία διατήρησης του ανταγωνισμού και των υποχρεώσεων πρόσβασης στο πλαίσιο της ευρυζωνικής διανομής. Αναρωτιέμαι εάν θα ήθελε να επιβεβαιώσει στο Κοινοβούλιο ότι θα αντισταθεί στις εκκλήσεις ορισμένων εταιρειών ακόμη και κανονιστικών αρχών για παρέκκλιση όσον αφορά ορισμένα επίπεδα επενδύσεων σε ευρυζωνικές υπηρεσίες. Δεύτερον, έχοντας κατά νου ότι και εκείνη και εγώ θα παραστούμε στο παγκόσμιο φόρουμ για τη διακυβέρνηση του Διαδικτύου την επόμενη εβδομάδα, μπορεί να επιβεβαιώσει ότι θα συνταχθεί μαζί μας στη προώθηση των πλεονεκτημάτων του ανταγωνισμού σε παγκόσμια κλίμακα, προκειμένου να αυξηθεί το επίπεδο της ευρυζωνικής σύνδεσης παγκοσμίως και να μειωθεί το κόστος;
<SPEAKER ID="275" NAME="Viviane Reding">
Μέλος της Επιτροπής. (EN) Μπορώ να δώσω μια θετική απάντηση και στις δύο ερωτήσεις. " πρώτη απάντηση είναι πολύ σαφής. Δεν θα επιτρέψω παρεκκλίσεις, ούτε καν σε μεγάλες χώρες, επειδή οι παρεκκλίσεις είναι εις βάρος των συμφερόντων των πολιτών μας που έχουν πρόσβαση μόνο σε έναν πάροχο και δεν υπάρχει ανταγωνισμός, γεγονός που θα οδηγήσει σε υψηλές τιμές και δεν είναι προς όφελος της βιομηχανίας γενικά. Συνεπώς, θα αντιταχθώ στις παρεκκλίσεις.
<P>
" δεύτερη απάντηση είναι επίσης "ναι". Θα είμαι στην Αθήνα την ερχόμενη εβδομάδα στην παγκόσμια διάσκεψη για τη διακυβέρνηση του Διαδικτύου. Θα συναντηθώ εκεί με βουλευτές, και επικροτώ το γεγονός ότι το Ευρωπαϊκό Κοινοβούλιο στέλνει μια αντιπροσωπεία στην πολύ σημαντική αυτή διάσκεψη, επειδή η φωνή του λαού της Ευρώπης πρέπει να ακουστεί εκεί.
<SPEAKER ID="276" NAME="Πρόεδρος">

<P>
Θέμα: Ευρωπαϊκό Μητρώο Ονομάτων Περιοχών Διαδικτύου
<P>
Μπορεί η Επιτροπή να επιβεβαιώσει πόσες αιτήσεις για ονόματα περιοχών διαδικτύου (EU) υποβλήθηκαν στο EURid έως την έναρξη της περιόδου Sun-Rise 2; Ποιος είναι ο μέσος όρος απόρριψης από την ΕΕ (%) από το συνολικό αριθμό αιτήσεων και ειδικότερα, το ποσοστό απόρριψης Ιρλανδών που έχουν υποβάλει σχετική αίτηση; Μπορεί η Επιτροπή να επεξηγήσει την αιτία των διαφορών που παρατηρούνται ανάμεσα στο μέσο κοινοτικό όρο και στον αριθμό των αιτήσεων που έχουν εγκριθεί για Ιρλανδούς; Γνωρίζει η Επιτροπή ότι ο υπεύθυνος τήρησης μητρώων δεν εφοδίασε τα ιρλανδικά μητρώα με τα αναγκαία μέσα για να συμμορφωθούν πλήρως με τη διαδικασία υποβολής αιτήσεων; Εάν η Επιτροπή συμφωνεί ότι δεν υπήρξε ενημέρωση είναι η ADR μία δίκαιη μέθοδος για την επίλυση των προβλημάτων που αντιμετωπίζουν οι Ιρλανδοί αιτούντες; Τέλος, είναι η Επιτροπή ικανοποιημένη ότι τώρα παρέχονται στα μητρώα όλες οι απαραίτητες πληροφορίες από τον υπεύθυνο τήρησης μητρώων;
<SPEAKER ID="277" NAME="Viviane Reding">
Μέλος της Επιτροπής. (ΕΝ) " απάντησή μου στον αξιότιμο βουλευτή είναι ότι, σύμφωνα με τις πληροφορίες από το μητρώο, ο αριθμός των αιτήσεων που υποβλήθηκαν κατά τη διάρκεια της περιόδου αναβολής της ισχύος ήταν 346 218, εκ των οποίων οι 181 306 καλύφθηκαν κατά τη διάρκεια της πρώτης φάσης και οι 164 912 κατά τη διάρκεια της δεύτερης.
<P>
Το τρέχον ποσοστό απόρριψης των αιτήσεων από την Ιρλανδία είναι 46%, σε σύγκριση με το συνολικό ευρωπαϊκό ποσοστό απόρριψης ύψους 34%. Ο πλήρης πίνακας κατανομής όλων των αιτήσεων ανά προγενέστερο δικαίωμα και χώρα αιτούντα μπορεί να βρεθεί στον ιστότοπο του μητρώου.
<P>
Το είδος των αποδεικτικών εγγράφων που προσκομίζονται από έναν αιτούντα εξαρτάται από το εθνικό δίκαιο του κράτους μέλους στο οποίο έχει θεμελιωθεί το προγενέστερο δικαίωμα. Υπάρχουν τεράστιες διαφορές μεταξύ των νομικών συστημάτων των κρατών μελών, οι οποίες αντικατοπτρίζονται στα λιγότερο ή περισσότερο περίπλοκα μέσα που απαιτούνται για την απόδειξη της ύπαρξης προγενέστερου δικαιώματος. Αυτό έχει ως αποτέλεσμα υψηλότερο ή χαμηλότερο ποσοστό απόρριψης των αιτήσεων σε ορισμένες χώρες, όπως η Ιρλανδία.
<P>
Όσον αφορά το ερώτημα του κατά πόσον το μητρώο παρείχε στους ιρλανδούς υπευθύνους τήρησης μητρώων τα απαραίτητα μέσα προκειμένου να συμμορφωθούν πλήρως με τη διαδικασία αίτησης, η Επιτροπή δεν είναι ενήμερη για συγκεκριμένες διακρίσεις από την άποψη αυτή. Από τον Οκτώβριο του 2005 -δηλαδή, δύο μήνες πριν από την έναρξη της περιόδου αναβολής της ισχύος- το μητρώο δημοσίευσε στον ιστότοπό του και σε όλες τις επίσημες γλώσσες λεπτομερή περιγραφή όλων των τεχνικών και διοικητικών μέτρων σχετικά με τις διαδικασίες καταχώρησης. Αυτή η πληροφορία, παρεμπιπτόντως, εξακολουθεί να είναι διαθέσιμη στο Διαδίκτυο για οποιοδήποτε ενδιαφερόμενο . Κατά τη διάρκεια της ίδιας αυτής περιόδου, το μητρώο συνέστησε επίσης ένα κέντρο κλήσεων, όπου οι αιτούντες μπορούν να λάβουν γρήγορες απαντήσεις στις ερωτήσεις τους σε 20 επίσημες γλώσσες.
<P>
Όσον αφορά την εναλλακτική διαδικασία επίλυσης διαφορών, σκοπός της είναι να επιλύσει άμεσα διαφορές μεταξύ κατόχων ονομάτων περιοχών σε θέματα όπως η κατάληψη του κυβερνοχώρου ή τα δικαιώματα πνευματικής ιδιοκτησίας, καθώς και σε σχέση με μεμονωμένες αποφάσεις του μητρώου. Σε περίπτωση που ένας ιρλανδός αιτών θεωρεί ότι εμπίπτει σε μία από τις δύο αυτές κατηγορίες, η Επιτροπή είναι της γνώμης ότι η εναλλακτική διαδικασία επίλυσης των διαφορών αποτελεί πράγματι μια δίκαιη μέθοδο για την αποκατάσταση του προβλήματος.
<P>
Εν κατακλείδι, η Επιτροπή θεωρεί ότι η πληροφόρηση που καθίσταται διαθέσιμη από το δημόσιο μητρώο είναι αρκετή προκειμένου οι αιτούντες και οι υπεύθυνοι τήρησης μητρώων να προχωρήσουν με την καταχώρηση των ονομάτων περιοχών κατά τη διάρκεια της περιόδου καταχώρησης και μετά από αυτήν.
<SPEAKER ID="278" NAME="Jim Higgins" AFFILIATION="PPE-DE">
(EN) Σας ευχαριστώ για την απάντησή σας, κυρία Επίτροπε. Παρά την επίδοσή μας στις ευρυζωνικές υπηρεσίες, είναι ωραίο να ακούει κανείς την Επιτροπή να αναγνωρίζει τι συνέβη στη Βόρεια Ιρλανδία και την Ιρλανδία όσον αφορά την περιαγωγή, η οποία ελπίζω ότι θα χρησιμεύσει ως υπόδειγμα για άλλες χώρες.
<P>
Στην απάντησή της, η Επίτροπος επέρριψε κατηγορηματικά την ευθύνη στις εθνικές κυβερνήσεις για ανεπαρκή νομοθεσία. Αυτό αληθεύει όχι μόνο για την Ιρλανδία αλλά επίσης και για το "νωμένο Βασίλειο. Ο κ. Patrik Lindén, ο διευθυντής επικοινωνιών του EURid, το έθεσε όντως πολύ ωμά. Θα επιστρέψω το μήνυμά σας και θα επισημάνω ασφαλώς ότι σε εθνικό και τοπικό επίπεδο μεγάλο μέρος της ευθύνης, λόγω του γεγονότος ότι υπολειπόμαστε σε σχέση με την υπόλοιπη Ευρώπη, έγκειται στη δική μας κυβέρνηση και τη δική μας νομοθεσία.
<SPEAKER ID="279" NAME="Viviane Reding">
Μέλος της Επιτροπής. (EN) Σύμφωνα με το νομικό πλαίσιο που θεσπίστηκε για το μητρώο Dot.EU, η Επιτροπή δεν είναι υπεύθυνη για τη λήψη απόφασης σχετικά με την ερμηνεία του εθνικού δικαίου σε σχέση με την επικύρωση προγενέστερων δικαιωμάτων. Αυτή η αποστολή έχει ανατεθεί στον φορέα επικύρωσης που έχει επιλεγεί από το μητρώο, PriceWaterhouse Coopers. Αυτό είναι το ένα θέμα.
<P>
Το δεύτερο θέμα είναι ότι η απόφαση ελήφθη επίσης, σε συνεργασία με το Ευρωπαϊκό Κοινοβούλιο, ούτως ώστε να σέβεται το εθνικό δίκαιο κατ' αυτήν την έννοια· και επειδή υπάρχουν τεράστιες διαφορές μεταξύ των εθνικών νομοθεσιών, δεν θα ήθελα να δηλώσω ότι μια νομοθεσία είναι καλύτερη από την άλλη. Το εθνικό δίκαιο συνδέεται με τις εθνικές συνήθειες, την πολιτιστική ποικιλομορφία των χωρών μας, και συνεπώς έγκειται στις εθνικές κυβερνήσεις να αλλάξουν τη νομοθεσία ή να την αφήσουν ως έχει.
<P>
Θέμα: Δίκαιο Εμπόριο
<P>
Απαντώντας στην έκθεση του Ευρωπαϊκού Κοινοβουλίου για το Δίκαιο Εμπόριο και την Ανάπτυξη τον Ιούλιο, τονίσατε ότι η ΕΕ χρειάζεται ένα συνεκτικό και συλλογικό πλαίσιο πολιτικής για το Δίκαιο Εμπόριο και αναλάβατε να εξετάσετε πώς η Επιτροπή θα μπορούσε να στηρίξει τα διάφορα συστήματα πιστοποίησης και επιβεβαίωσης και να βοηθήσει τους καταναλωτές να εξασφαλίσουν ακριβή και διαφανή πληροφόρηση. Σε τι περαιτέρω συμπεράσματα έχει καταλήξει σχετικά με μία ευρωπαϊκή πολιτική στήριξης του Δίκαιου Εμπορίου;
<P>
Συγκεκριμένα, ενώ τα συστήματα διανομής και σήμανσης, στο πλαίσιο του Δίκαιου Εμπορίου, παρουσιάζουν καλή ανάπτυξη στους τομείς των ποτών και των ειδών διατροφής, δεν μπορεί να υποστηριχθεί το ίδιο για τα είδη ένδυσης. Υποστηρίζεται, για παράδειγμα, ότι στο Μπαγκλαντές οι γυναίκες μπορούν να εργάζονται 80 ώρες την εβδομάδα σε κλωστοϋφαντουργεία για 10 μόνον ευρώ το μήνα για την παραγωγή ρούχων που θα πωλούνται σε φθηνή τιμή στους κεντρικούς εμπορικούς δρόμους της ΕΕ. Τι προσπάθειες θα καταβάλει η Επιτροπή, από κοινού με ΜΚΟ για να βοηθήσει την ανάπτυξη διεθνών προτύπων δίκαιου εμπορίου και την πιστοποίηση για την παραγωγή ενδυμάτων;
<SPEAKER ID="281" NAME="Peter Mandelson" AFFILIATION="Μέλος της Επιτροπής" LANGUAGE="EN">
Το Δίκαιο Εμπόριο έχει σημειώσει τεράστια πρόοδο στην τοποθέτηση προϊόντων με σήμανση στα ράφια των σούπερ μάρκετ και στις επικρατούσες αγοραστικές συνήθειες και πρακτικές. Ωστόσο, δεν μπορεί κανείς να ισχυρισθεί το ίδιο για τα είδη τέχνης και ένδυσης. " Επιτροπή θα εξετάσει, στο πλαίσιο της συνέχειας που δίνεται στην έκθεση του Κοινοβουλίου, αν υπάρχει πεδίο δράσης στον εν λόγω τομέα.
<P>
Όταν είπα στο Κοινοβούλιο τον Ιούλιο ότι "αυτό που χρειάζεται για την καταπολέμηση της φτώχειας και για την ενίσχυση της ανάπτυξης είναι ένα δίκαιο και συνεκτικό πλαίσιο πολιτικής", αυτό δεν περιοριζόταν στο Δίκαιο Εμπόριο - αν και αναγνώρισα τον χρήσιμο ρόλο της έκθεσης για το Διεθνές Εμπόριο και την ανάπτυξη. Έτσι, ενόσω η Επιτροπή εξετάζει το πώς θα κεφαλαιοποιήσει περαιτέρω τον ρόλο του κινήματος Δίκαιου Εμπορίου, υπάρχει μια σειρά άλλων ευρύτερων ενεργειών στις οποίες μπορεί να προχωρήσει.
<P>
Σε συνεργασία με τις αναπτυσσόμενες χώρες, μπορούμε να προωθήσουμε την αξιοπρεπή εργασία και τους διεθνείς κανόνες εργασίας, καθώς και την αλληλεπίδραση μεταξύ της αξιοπρεπούς εργασίας και άλλων πολιτικών. Το νέο θεματικό πρόγραμμα σχετικά με την επένδυση στο ανθρώπινο δυναμικό, το οποίο περιλαμβάνει ευαισθητοποίηση, κατάρτιση, ανταλλαγή πληροφοριών και ανάπτυξη μιας δέσμης δεικτών για την παρακολούθηση της προόδου, θα αποτελέσει σημαντικό εργαλείο.
<P>
" στενή σύνδεση μεταξύ της αξιοπρεπούς εργασίας και της μείωσης της φτώχειας γίνεται όλο και πιο κατανοητή στην ΕΕ. Στην "Ευρωπαϊκή Συναίνεση για την Ανάπτυξη" -ένα έγγραφο που δημοσιεύτηκε το 2005- η απασχόληση και η κοινωνική συνοχή αναγνωρίζονται ως ένας από τους εννέα τομείς κοινοτικής δράσης. " απασχόληση, η αξιοπρεπής εργασία και η κοινωνική συνοχή είναι επίσης εξέχουσας σημασίας στη στρατηγική ΕΕ-Αφρικής.
<P>
Τον Μάιο του 2006, η Επιτροπή ενέκρινε μια ανακοίνωση σχετικά με την αξιοπρεπή εργασία για όλους, η οποία θα παρουσιαστεί τον Δεκέμβριο στη Διάσκεψη της Επιτροπής για την Αξιοπρεπή Εργασία και την Παγκοσμιοποίηση, όπου θα εξεταστούν τα θέματα σε ένα συνεκτικό πλαίσιο.
<P>
Συμβάλουμε, επίσης, στην έγκριση διεθνών κανόνων και προτύπων για όλα τα προϊόντα, συμπεριλαμβανομένων των υφαντουργικών, μέσω συνεχούς δραστηριότητας που άπτεται του εμπορίου σε διμερές και περιφερειακό επίπεδο. Ένα παράδειγμα αποτελεί ένα πρόγραμμα υποστήριξης της ποιότητας στο Μπαγκλαντές, το οποίο εστιάζει στη βελτίωση των προτύπων ποιότητας, της μετρολογίας και των συστημάτων διαπίστευσης στη χώρα, ώστε να βοηθηθούν τα εθνικά εργαστήρια να διασφαλίσουν την περιφερειακή και πολυμερή αναγνώριση και αποδοχή των πιστοποιητικών αξιολόγησης ποιότητας. Το Ινστιτούτο Προτύπων και Δοκιμών του Μπαγκλαντές θα ενισχυθεί επίσης ως προς τη βασική του ιδιότητα του φορέα καθορισμού προτύπων και στον τομέα της μετρολογίας.
<P>
Το πρόγραμμα θα βοηθήσει το Μπαγκλαντές να μπορέσει να ανταποκριθεί σε πολυμερείς απαιτήσεις, καθώς και να αυξήσει την ανταγωνιστικότητα της εξαγωγικής του βιομηχανίας. Στόχος του σχεδίου είναι η δημιουργία εταιρικών σχέσεων δημοσίου-ιδιωτικού τομέα και η προώθηση ιδιαίτερα της ευαισθητοποίησης σχετικά με συστήματα διαχείρισης ποιότητας και περιβάλλοντος και με κοινωνικά πρότυπα -έχει αυξηθεί ο αριθμός των εταιρειών που έχουν πιστοποίηση ISO 14000 και SA 8000- καθώς και η ενίσχυση της Ένωσης Καταναλωτών, μέσω της οποίας θα ενταθεί η πίεση για αλλαγή και έλεγχο.
<SPEAKER ID="282" NAME="Sarah Ludford" AFFILIATION="ALDE">
(EN) Ευχαριστώ για αυτήν την απάντηση, κύριε Επίτροπε. Δέχομαι απολύτως ότι υπάρχουν ευρύτερα θέματα στο εμπόριο και την ανάπτυξη από ό,τι μόνο το Δίκαιο Εμπόριο. Ωστόσο, εξακολουθώ να θέλω να ακούσω από την Επιτροπή ότι θα υποστηρίξετε ιδιαίτερα την ανάπτυξη σαφών κριτηρίων για την αξιολόγηση συστημάτων ασφάλισης του Δίκαιου Εμπορίου. Θα ήθελα, επίσης, να εξετάσετε τρόπους τόνωσης της διαφάνειας στην τιμολόγηση, ώστε οι καταναλωτές να μπορούν να δουν αν η πριμοδότηση του Δίκαιου Εμπορίου μετακυλίεται από τα σούπερ μάρκετ, καθώς, επίσης, και να καταλάβουν ότι αν αγοράσουν ένα φόρεμα που κοστίζει δέκα λίρες Αγγλίας ή δεκαπέντε ευρώ, η αγορά που θα κάνουν σε τιμή ευκαιρίας ίσως είναι εις βάρος της αξιοπρεπούς ζωής των εργαζομένων στην υφαντουργία.
<SPEAKER ID="283" NAME="Peter Mandelson" AFFILIATION="Μέλος της Επιτροπής" LANGUAGE="EN">
Κατανοώ αυτό που υπονοεί η αξιότιμη βουλευτής. Πιστεύω ότι η ενημέρωση του καταναλωτή, η δύναμη του καταναλωτή εν προκειμένω, είναι πράγματι καίρια. Το Δίκαιο Εμπόριο βασίζεται σε καταναλωτές οι οποίοι γνωρίζουν τις δυσκολίες που αντιμετωπίζουν οι φτωχοί παραγωγοί και θέλουν να κάνουν κάτι για αυτό. Μπορούμε να βοηθήσουμε κυρίως βοηθώντας τους καταναλωτές να γνωρίζουν σαφώς τι προσφέρεται, αλλά αναζητούμε ευκαιρίες για να υποστηρίξουμε το κίνημα του Δίκαιου Εμπορίου όταν προβάλλει συγκεκριμένα αιτήματα. Αναμένω με ενδιαφέρον να τα εξετάσουμε καθώς διερευνούμε σε ποιες περαιτέρω ενέργειες θα προβούμε για να υποστηρίξουμε το κίνημα του Δίκαιου Εμπορίου στις επόμενες εβδομάδες και μήνες.
<SPEAKER ID="284" NAME="Paul Rübig" AFFILIATION="PPE-DE">
(DE) Κύριε Πρόεδρε, το δίκαιο εμπόριο δεν αποτελεί θέμα μόνο για τον τομέα της κλωστοϋφαντουργίας, αλλά και για τον τομέα της ενέργειας. Σήμερα οι βιομηχανίες υψηλής έντασης ενέργειας της Ρωσίας εφοδιάζονται με πετρέλαιο σε τιμή 8 δολαρίων το βαρέλι και το φυσικό αέριο διατίθεται σε πολύ ανταγωνιστική τιμή. Σε αυτό το πλαίσιο, ποια είναι η εκτίμησή σας για τις δυνατότητες επιβίωσης των δικών μας βιομηχανιών υψηλής έντασης ενέργειας και ποια επίδραση θεωρείτε ότι θα έχει αυτό στην προσχώρηση της Ρωσίας στον ΠΟΕ;
<SPEAKER ID="285" NAME="Peter Mandelson" AFFILIATION="Μέλος της Επιτροπής" LANGUAGE="EN">
Είναι μια ενδιαφέρουσα ερώτηση, που σίγουρα υπερβαίνει κατά πολύ την αρχική ερώτηση που μου τέθηκε, και μάλιστα είναι πιθανώς τελείως εκτός αυτής. Ωστόσο, είναι συναρπαστική.
<P>
Πιστεύω ότι ο καλύτερος τρόπος για να βελτιώσουμε, να ενισχύσουμε, να εμβαθύνουμε, να καταστήσουμε πιο ικανοποιητική τη σχέση ενεργειακής προσφοράς και ζήτησης μεταξύ της Ευρώπης και της Ρωσίας είναι, καταρχάς, να πιέσουμε τη Ρωσία να εγκρίνει άλλες, περισσότερο διαφανείς, πολιτικές ελεύθερης διαμετακόμισης που να διέπονται από τους κανόνες του διεθνούς εμπορίου. Δεν βλέπω κανένα λόγο για να μην υπόκεινται τα ενεργειακά προϊόντα στους κανόνες του διεθνούς εμπορίου όπως κάθε άλλο προϊόν. Πιστεύω επίσης, όμως, ότι ο καλύτερος τρόπος για να ενισχύσουμε την ενεργειακή σχέση μεταξύ της Ρωσίας και της ΕΕ είναι μέσω της εδραίωσης αυτής της ενεργειακής σχέσης σε μια ευρύτερη δέσμη εμπορικών διαπραγματεύσεων, με σκοπό την ολοκλήρωση της οικονομίας της Ρωσίας και της Ευρώπης η οποία να διέπεται από δίκαιους και διαφανείς κανόνες αγοράς και συμπεφωνημένους κανόνες και πρότυπα.
<P>
Σε αυτό το πλαίσιο αναμένω με ενδιαφέρον τη συζήτηση του θέματος, ως μέρος των ευρύτερων εμπορικών διαπραγματεύσεων που ελπίζω ότι θα ξεκινήσουν μετά την ένταξη της Ρωσίας στον ΠΟΕ.
<SPEAKER ID="286" NAME="Philip Bushill-Matthews" AFFILIATION="PPE-DE">
(EN) Κύριε Επίτροπε, ένα από τα πολλά εμπόδια που αντιμετωπίζει η ανάπτυξη του Δίκαιου Εμπορίου είναι η περιστασιακή απόπειρα άλλων χωρών να απορρίψουν προϊόντα εντός της Ευρώπης κάτω του κόστους, και τα υποδήματα δεν αποτελούν παρά το τελευταίο παράδειγμα αυτού. Το ερώτημά μου δεν αφορά στο πόσο σωστή ή λάθος είναι η απόφαση για τα υποδήματα· αφορά στη διαδικασία λήψης αυτής της απόφασης. Πληροφορούμαι ότι 12 χώρες ψήφισαν κατά, 9 υπέρ και υπήρξαν 4 αποχές. Μπορείτε παρακαλώ, κύριε Επίτροπε, να σχολιάσετε τη λογική αυτής της διαδικασίας;
<SPEAKER ID="287" NAME="Peter Mandelson" AFFILIATION="Μέλος της Επιτροπής" LANGUAGE="EN">
Πιστεύω ότι ο αξιότιμος βουλευτής προσφέρθηκε τώρα να επιστρέψει στο Σώμα και να συμμετέχει στη συζήτησή μας, τα μεσάνυχτα περίπου ή κάποια στιγμή μετά τα μεσάνυχτα, σχετικά με την έκθεση Muscardini του Κοινοβουλίου, η οποία αφορά τα μέσα εμπορικής άμυνας. Φυσικά, αναμένω να τον δω νωρίς αύριο το πρωί κατά τη διάρκεια της εν λόγω συζήτησης. Δυστυχώς, δεν αναγράφεται στον κατάλογο, επομένως θα θέλει αναμφίβολα να είναι παρών για να ακούσει και να παρακολουθήσει τη συζήτηση, ώστε να μπορέσει να προωθήσει τα θέματα με άλλους τρόπους.
<P>
" σύντομη απάντησή μου στην ερώτησή του είναι ότι δουλειά μας στην Επιτροπή είναι να τηρούμε τους κανόνες, είτε πρόκειται για κανόνες του ΠΟΕ είτε για δικούς μας κανόνες της ΕΕ. Θα πρέπει να το κάνουμε αντικειμενικά, με διαφάνεια· όμως, όπως έχω πει στο παρελθόν, είμαι της άποψης ότι όσοι από εμάς πιστεύουν στο ελεύθερο εμπόριο θα πρέπει, όποτε είναι αναγκαίο, να το υπερασπίζονται· και αυτή η προσέγγιση θα αντανακλάται στο Πράσινο Βιβλίο που θα επανεξετάσει τη χρήση των μέσων εμπορικής άμυνας στην Κοινότητα και θα δημοσιευθεί σε λίγους μήνες. Αναμένω με ενδιαφέρον τη συζήτηση μαζί του και περιμένω να ακούσω τις απόψεις και την παρέμβασή του στη συζήτηση σχετικά με το εν λόγω Πράσινο Βιβλίο.
<SPEAKER ID="288" NAME="Πρόεδρος">

<P>
Θέμα: Παγκόσμιος γύρος διαπραγματεύσεων στον τομέα του εμπορίου
<P>
Μπορεί η Ευρωπαϊκή Επιτροπή να προβεί σε μια πλήρη και ολοκληρωμένη δήλωση σχετικά με τις εξελίξεις στο νέο παγκόσμιο γύρο διαπραγματεύσεων στον τομέα του εμπορίου;
<SPEAKER ID="289" NAME="Peter Mandelson" AFFILIATION="Μέλος της Επιτροπής" LANGUAGE="EN">
Στις 5 Σεπτεμβρίου 2006, έκανα πλήρη και εκτενή δήλωση στο Κοινοβούλιο σχετικά με την κατάσταση της Αναπτυξιακής Ατζέντας της Ντόχα. Με λύπη μου λέω ότι από τότε δεν έχει σημειωθεί καμία σημαντική πρόοδος · οι διαπραγματεύσεις εξακολουθούν να τελούν υπό διακοπή.
<P>
Ωστόσο, είναι σημαντικό να σημειώσουμε ότι από τότε, δηλαδή από τη συνάντηση της ομάδας G-20 στο Ρίο, στην οποία παρέστην, ή τη συνάντηση της Ομάδας Cairns στην Αυστραλία, όπου είχα εκπροσωπηθεί -και οι δύο πραγματοποιήθηκαν τον Σεπτέμβριο- όλοι οι βασικοί παράγοντες των συνομιλιών επανέλαβαν την προσήλωσή τους στον Γύρο και την προθυμία τους για επανάληψη των διαπραγματεύσεων μόλις το επιτρέψουν οι πολιτικές συνθήκες. Ωστόσο, αυτό δεν αρκεί για να ενεργοποιηθεί εκ νέου η Αναπτυξιακή Ατζέντα της Ντόχα. Όλες οι πλευρές θα πρέπει να επιδείξουν ευελιξία και ρεαλισμό και οι προτάσεις τους να συνιστούν πραγματική προσπάθεια σε όλους τους τομείς των διαπραγματεύσεων.
<P>
Υπάρχει μια μικρή ευκαιρία για επανάληψη των συνομιλιών ανάμεσα στις ενδιάμεσες εκλογές των "νωμένων Πολιτειών στις 7 Νοεμβρίου και στις αρχές της άνοιξης του 2007, όταν το Κογκρέσο των "ΠΑ θα ξεκινήσει να επεξεργάζεται έναν νέο αγροτικό νόμο.
<P>
Επισκέφθηκα την Ουάσιγκτον στα τέλη Σεπτεμβρίου για να βολιδοσκοπήσω τη θέση των "ΠΑ σχετικά με την Αναπτυξιακή Ατζέντα της Ντόχα, να διερευνήσω τις πολιτικές θέσεις του Κογκρέσου των "ΠΑ στο θέμα και να εξηγήσω τη θέση μας. Συναντήθηκα με παράγοντες διαμόρφωσης πολιτικής στην Κυβέρνηση, με ορισμένους βασικούς νομοθέτες στο Καπιτώλιο και με φορείς όπως το National Farm Bureau και η Εθνική Ένωση Κατασκευαστών.
<P>
" πολιτική κατάσταση στις "νωμένες Πολιτείες είναι δύσκολη. Ωστόσο, οι επαφές μου με την Κυβέρνηση ήταν ενθαρρυντικές, καθώς αισθάνθηκα μια γνήσια προθυμία για ολοκλήρωση του Γύρου κατά τη θητεία του Προέδρου Μπους, αν και αυτό θα απαιτήσει σημαντικό πολιτικό κεφάλαιο, ακόμα και την παράταση από το Κογκρέσο της εξουσίας του Προέδρου για την προώθηση του εμπορίου.
<P>
Έτσι, στις επόμενες εβδομάδες η στρατηγική μας πρέπει να είναι η αποσαφήνιση των πολιτικών συνθηκών για την ανανέωση των συνομιλιών και η προετοιμασία του εδάφους για κίνηση - ελλείψει νέων προτάσεων. " προσοχή μας είναι, επίσης, σταθερά στραμμένη στην προστασία των θεμάτων της ανάπτυξης, στο παρόν στάδιο στο πλαίσιο της ενιαίας δέσμευσης.
<P>
Αν η Αναπτυξιακή Ατζέντα της Ντόχα αποτύχει ή αν η διακοπή διαιωνιστεί, πιστεύω ακράδαντα ότι εκτιθέμεθα σε σοβαρό οικονομικό και πολιτικό κίνδυνο. Υπάρχουν ακόμα πολλά να προταθούν στην Αναπτυξιακή Ατζέντα της Ντόχα όσον αφορά τη μείωση των αγροτικών επιδοτήσεων, τις μειώσεις δασμών για αγροτικά και βιομηχανικά προϊόντα, τη βελτίωση των κανόνων και την ανάπτυξη· και, συνεπώς, οι απώλειες θα είναι μεγάλες αν αποτύχουν οι συνομιλίες. Δεν θα πρέπει να υποτιμούμε τις ευρύτερες συστημικές συνέπειες της αποτυχίας στο πολυμερές σύστημα γενικά. " Αναπτυξιακή Ατζέντα της Ντόχα θα πρέπει, συνεπώς, να παραμείνει στο επίκεντρο της προσοχής μας -όπως και θα παραμείνει- και η ΕΕ είναι πρόθυμη και διατεθειμένη να επιστρέψει στο τραπέζι των διαπραγματεύσεων του ΠΟΕ όσο πιο γρήγορα είναι ρεαλιστικά δυνατόν.
<SPEAKER ID="290" NAME="Seán Ó Neachtain" AFFILIATION="UEN">
(EN) Έχω πει συχνά στο Σώμα ότι το 5% του διεθνούς εμπορίου είναι εμπόριο γεωργικών προϊόντων και το 95% εμποδίζεται από το 5% στις συνομιλίες για το δίκαιο εμπόριο. Δεν είναι πλέον καιρός να άρουμε αυτό το εμπόδιο; Δεν είναι πλέον καιρός, κύριε Επίτροπε, να προχωρήσουμε με τον μεγάλο όγκο του διεθνούς εμπορίου και να ασχοληθούμε με τη γεωργία σε χωριστό επίπεδο;
<P>
Αν παραχωρήσετε περισσότερα στην ευρωπαϊκή γεωργία, θα παραβιάσετε τη συμφωνία που έχουν συνάψει τα κράτη μέλη σχετικά με τις γεωργικές επιδοτήσεις και τη στήριξη της γεωργίας. Επομένως, δεν είναι πλέον καιρός να ασχοληθούμε με τον μεγάλο όγκο του διεθνούς εμπορίου και να αφήσουμε κατά μέρος τη γεωργία;
<SPEAKER ID="291" NAME="Peter Mandelson" AFFILIATION="Μέλος της Επιτροπής" LANGUAGE="EN">
Δεν δέχομαι αυτήν την άποψη, επειδή πιστεύω ότι έχουμε σαφή υποχρέωση, για αντικειμενικούς λόγους και διότι συμπεριλαμβανόταν στην αρχική εντολή της Ντόχα, να επιφέρουμε μια αναδιάρθρωση του εμπορίου γεωργικών προϊόντων κατόπιν διαπραγματεύσεων και συμφωνίας.
<P>
Είμαστε υποχρεωμένοι να το κάνουμε, διότι η μεταρρύθμιση της γεωργίας υστερεί έναντι των προοδευτικών αλλαγών που έχουν επέλθει στο υπόλοιπο διεθνές εμπορικό σύστημα, με αυτόν τον καλό και επωφελή αντίκτυπο επί των βιομηχανικών δασμών. Όμως, στην περίπτωση της γεωργίας έχουμε, κατ' εξαίρεση, ένα σύστημα στήριξης της γεωργίας και σε ορισμένες περιπτώσεις επιδοτήσεων των εξαγωγών που υπήρξε εξαιρετικά στρεβλωτικό για το εμπόριο.
<P>
Ως αποτέλεσμα των μεταρρυθμίσεών μας στην Ευρώπη, αναρρώνουμε από τις στρεβλωτικές για το εμπόριο συνέπειες των μηχανισμών στήριξης της γεωργίας. Αυτό δεν ισχύει, κυρίως, στις "νωμένες Πολιτείες. Πιστεύω ότι είναι σημαντικό να μην αποχαιρετίσουμε αυτόν τον Γύρο χωρίς να εξαντλήσουμε κάθε δυνατότητα επίτευξης της προοδευτικής μεταρρύθμισης της στήριξης της γεωργίας και του εμπορίου γεωργικών προϊόντων που θα αποβεί προς μεγάλο όφελος των αναπτυσσόμενων χωρών.
<SPEAKER ID="292" NAME="David Martin" AFFILIATION="PSE">
(EN) Κύριε Επίτροπε, ανησυχείτε μήπως η πληθώρα διμερών εμπορικών συμφωνιών -και δεν εννοώ μόνο τις διμερείς εμπορικές συμφωνίες της ΕΕ- που αυξάνεται επί του παρόντος αποτελεί απειλή για την επανέναρξη των συνομιλιών του ΠΟΕ;
<SPEAKER ID="293" NAME="Peter Mandelson" AFFILIATION="Μέλος της Επιτροπής" LANGUAGE="EN">
Δεν πιστεύω ότι συνιστούν απειλή, αλλά αναγνωρίζω τον κίνδυνο της εκτροπής της δυνατότητας ενέργειας και διαπραγμάτευσης. Πάντοτε υπάρχουν επιλογές που μπορούν να κάνουν οι διάφορες χώρες και οι διαπραγματευτές ως προς το ποια μορφή διαπραγματεύσεων αποτελεί προτεραιότητά τους - η πολυμερής ή η διμερής. Είμαι, όμως, απολύτως βέβαιος ότι, δεδομένης της μακροχρόνιας φύσης των διαπραγματεύσεων που ξεκινούμε και της σαφούς διαδοχής των πρωτοβουλιών που σκοπεύουμε να αναλάβουμε, δεν υπάρχουν συνθήκες στις οποίες θα επέτρεπα η διαπραγματευτική μας προσπάθεια και προσήλωση στον ΠΟΕ να μειωθεί ή να διακυβευτεί από την επίτευξη διμερών συμφωνιών ελεύθερων συναλλαγών.
<SPEAKER ID="294" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, θα ήθελα να κάνω μια παρατήρηση και μια ερώτηση.
<P>
Εξακολουθεί να προκαλεί κατάπληξη η εμμονή τρίτων εμπορικών εταίρων στις γεωργικές διαπραγματεύσεις, δεδομένου του μικρού όγκου των εμπορικών ροών των γεωργικών προϊόντων στο παγκόσμιο εμπόριο.
<P>
Θεωρείτε, κύριε Επίτροπε, ότι οι αναδυόμενες οικονομίες είναι πράγματι διατεθειμένες να συμβάλουν σε αυτόν το γύρο διαπραγματεύσεων, με ουσιαστικές δεσμεύσεις στα βιομηχανικά προϊόντα και στις υπηρεσίες, ή απλώς προσβλέπουν σε έναν μονομερή αφοπλισμό εκ μέρους των αναπτυγμένων χωρών;
<SPEAKER ID="295" NAME="Peter Mandelson" AFFILIATION="Μέλος της Επιτροπής" LANGUAGE="EN">
Πιστεύω ότι από οικονομικής πλευράς είναι βέβαιο ότι οι αναδυόμενες οικονομίες μπορούν να ανταποκριθούν στο είδος των αιτημάτων που προβάλλουμε, όχι μόνο επειδή είναι υποχρεωμένες να ανταποδίδουν αναλογικά και κατά τρόπο συγκρίσιμο, καθώς αυτή είναι η αρχή στην οποία βασίζεται το παγκόσμιο εμπορικό σύστημα και οι διαπραγματεύσεις του, αλλά και επειδή θα ωφεληθούν από αυτό. Θα ωφεληθούν από το σταδιακό άνοιγμα του βιομηχανικού τομέα τους μέσω λελογισμένης μείωσης των βιομηχανικών δασμών που εφαρμόζουν. Λέω "που εφαρμόζουν" διότι οι παγιοποιημένοι δασμοί θα μειωθούν. Μειώνονται ήδη αυτόνομα σε πολλές περιπτώσεις μεταξύ των αναδυόμενων οικονομιών. Δεν υποτιμώ το όφελος για την παγκόσμια οικονομία συνολικά, καθώς και για εμάς στην Ευρώπη, που θα προκύψει από την παγίωση αυτών των αυτόνομων μειώσεων των δασμών μέσω ενός αναστολέα ώστε η ελευθέρωση να μην μπορεί να αναστραφεί.
<P>
Πιστεύω ότι έγινε κατανοητό από τους εταίρους μας στις διαπραγματεύσεις ότι, εκτός από την οικονομία, η πολιτική υπαγορεύει ότι πρέπει να υπάρχει ανταποδοτικότητα και ευελιξία, καθώς και να σημειώνονται κινήσεις στον τομέα των βιομηχανικών δασμών και υπηρεσιών, προκειμένου να μπορούμε να δείξουμε σαφώς στους εκλογείς μας ότι πράγματι υπάρχει αξιόλογη απόδοση για τα τεράστια ποσά που δαπανούμε σε αυτόν τον γύρο ώστε οι διαπραγματεύσεις να ολοκληρωθούν με επιτυχία.
<SPEAKER ID="296" NAME="Πρόεδρος">

<P>
Θέμα: Εισαγωγή του ευρώ στην Σουηδία
<P>
Ποια μέτρα σχεδιάζει να λάβει η Επιτροπή προκειμένου να υποχρεώσει επιτέλους τη Σουηδία να εκπληρώσει τις συμβατικές της υποχρεώσεις αναφορικά με την εισαγωγή του ευρώ;
<P>
Ποιες είναι οι επιπτώσεις του αρνητικού παραδείγματος της Σουηδίας στις αντίστοιχες συζητήσεις που διεξάγονται στην Πολωνία και στην Δημοκρατία της Τσεχίας;
<SPEAKER ID="297" NAME="Joaquín Almunia">
Μέλος της Επιτροπής. (ES) " Σουηδία είναι επί του παρόντος ένα από τα έντεκα κράτη μέλη με παρεκκλίσεις όσον αφορά την υιοθέτηση του ενιαίου νομίσματος. Τα κράτη μέλη με παρεκκλίσεις υποχρεούνται να υιοθετήσουν το ευρώ ως νόμισμά τους και για τον σκοπό αυτόν πρέπει να εργαστούν για την εκπλήρωση των κριτηρίων σύγκλισης που θεσπίζονται στη Συνθήκη. Ωστόσο, η Συνθήκη δεν ορίζει σαφείς χρονικές προθεσμίες για να εκπληρώσουν τα κράτη μέλη αυτήν την υποχρέωση.
<P>
Στην έκθεση σύγκλισης του 2004, η Επιτροπή κατέληξε στο συμπέρασμα ότι η Σουηδία πληρούσε το κριτήριο της σταθερότητας των τιμών, το κριτήριο σχετικά με την κατάσταση του δημόσιου προϋπολογισμού και το κριτήριο της σύγκλισης των μακροπρόθεσμων επιτοκίων. Ωστόσο, στην ίδια έκθεση σύγκλισης, η Επιτροπή κατέληξε στο συμπέρασμα ότι η Σουηδία δεν πληρούσε το κριτήριο της τιμής συναλλάγματος, το οποίο απαιτεί η εν λόγω χώρα να έχει παραμείνει εντός των φυσιολογικών περιθωρίων αυξομείωσης που θεσπίζονται στον μηχανισμό τιμής συναλλάγματος του Ευρωπαϊκού Νομισματικού Συστήματος χωρίς σοβαρές εντάσεις και για δύο χρόνια τουλάχιστον πριν από την αξιολόγηση.
<P>
Επιπλέον, στην έκθεση σύγκλισης του 2004, η Επιτροπή επεσήμανε ότι η σουηδική νομοθεσία δεν ήταν πλήρως συμβατή με τα άρθρα 108 και 109 της Συνθήκης. Βάσει αυτής της αξιολόγησης, η Επιτροπή κατέληξε ότι δεν υπήρχε λόγος να αλλάξει το καθεστώς της Σουηδίας ως κράτους μέλους με παρέκκλιση σε αυτόν τον τομέα.
<P>
Σύμφωνα με τη Συνθήκη, η Επιτροπή και η Ευρωπαϊκή Κεντρική Τράπεζα θα δημοσιεύσουν την επόμενη έκθεση σύγκλισης πριν από το τέλος του τρέχοντος έτους. Τα νέα κράτη μέλη δεσμεύτηκαν να υιοθετήσουν το ευρώ αμέσως μόλις εκπληρώσουν τα κριτήρια που θεσπίζονται στη Συνθήκη. Σε αυτό το πλαίσιο, η Σλοβενία θα μπει στη ζώνη του ευρώ την 1η Ιανουαρίου 2007. " Κύπρος και η Μάλτα θέλουν να εισέλθουν την 1η Ιανουαρίου 2008 και η Σλοβακία την 1η Ιανουαρίου 2009 και άλλα κράτη μέλη, τα οποία είχαν θέσει στο παρελθόν συγκεκριμένους στόχους, είναι στη διαδικασία αναθεώρησής τους.
<P>
Εν πάση περιπτώσει, όπως είπα και πάλι στην αρχή της απάντησής μου, εκτός από τα δύο κράτη με τη ρήτρα εξαίρεσης -το "νωμένο Βασίλειο και τη Δανία- τα άλλα μέλη της Ευρωπαϊκής Ένωσης που δεν έχουν υιοθετήσει ακόμη το ενιαίο νόμισμα, και τα οποία είναι σε αυτήν την κατάσταση παρέκκλισης, είναι υποχρεωμένα να το υιοθετήσουν και να εργαστούν για να εκπληρώσουν τα κριτήρια, αλλά δεν υπάρχει ημερομηνία μέχρι την οποία είναι υποχρεωμένα να τα εκπληρώσουν.
<SPEAKER ID="298" NAME="Bernd Posselt" AFFILIATION="PPE-DE">
(DE) Κύριε Πρόεδρε, θα ήθελα ακόμα δύο εντελώς συγκεκριμένες πληροφορίες.
<P>
Πρώτον, θα ήθελα να μάθω αν η Επιτροπή, σε περίπτωση που ένα κράτος μέλος όπως η Σουηδία δεν καθιερώνει επί σειράν ετών το ευρώ χωρίς να υπάρχει ρύθμιση για αυτό στις Συνθήκες, προτίθεται να προβεί σε νομικές ενέργειες εναντίον του εν λόγω κράτους μέλους, για παράδειγμα προσφυγή στο Ευρωπαϊκό Δικαστήριο, ή αν θα αφήσει το θέμα έτσι για άλλα είκοσι χρόνια.
<P>
Δεύτερον, θα ήθελα να μάθω τι συμβαίνει με την Πολωνία, την Τσεχική Δημοκρατία και την Ουγγαρία. Υπάρχει κάποιο δείγμα ότι κάνει κάτι κάποια από αυτές τις χώρες, και ιδίως η Ουγγαρία;
<SPEAKER ID="299" NAME="Joaquín Almunia">
Μέλος της Επιτροπής. (ES) Κύριε Posselt, δεν πρέπει να συγχέουμε την υποχρέωση των κρατών μελών να προετοιμαστούν για την υιοθέτηση του ενιαίου νομίσματος με τις δράσεις που μπορούν να αναλάβουν και αναλαμβάνουν πράγματι η Επιτροπή και το Συμβούλιο σε σχέση με τα κράτη μέλη που δεν συμμορφώνονται με τις διατάξεις της Συνθήκης, στον τομέα της δημοσιονομικής πειθαρχίας, για παράδειγμα, όπως στην περίπτωση της Ουγγαρίας και άλλων κρατών μελών.
<P>
Οι προετοιμασίες για την υιοθέτηση του ενιαίου νομίσματος σχετίζονται με τη δημοσιονομική πειθαρχία, αλλά και με τη σταθερότητα των τιμών συναλλάγματος και με την εξέλιξη των επιτοκίων, κάτι που αποφασίζεται από τις αγορές σύμφωνα με την οικονομική κατάσταση των κρατών μελών. Περιλαμβάνουν επίσης νομικές μεταρρυθμίσεις, ευθυγραμμίζοντας το καθεστώς της Κεντρικής Τράπεζας του εν λόγω κράτους μέλους με τους κανόνες που θεσπίζονται στη Συνθήκη για το Ευρωπαϊκό Σύστημα των Κεντρικών Τραπεζών, και σχετίζονται επίσης με την εξέλιξη του πληθωρισμού.
<P>
Επομένως, οι παράγοντες για την εκπλήρωση των κριτηρίων για την υιοθέτηση του ενιαίου νομίσματος εξαρτώνται εν μέρει από πολιτικές αποφάσεις που λαμβάνονται απ' ευθείας από τις κυβερνήσεις ή τα κοινοβούλια των κρατών μελών και εν μέρει από παράγοντες που δεν βρίσκονται πάντα υπό τον έλεγχο των κρατών μελών. Κατά συνέπεια, αν και θα είναι θεωρητικά δυνατό στο μέλλον να εφαρμοστούν διαδικασίες επί παραβάσει στα κράτη που δεν προετοιμάζονται, αυτήν τη στιγμή δεν πιστεύουμε ότι αυτό είναι απαραίτητο, ούτε καν επιθυμητό.
<SPEAKER ID="300" NAME="DanutBudreikait" AFFILIATION="ALDE">
- (LT) Κύριε Επίτροπε, αν ένα πλούσιο και οικονομικά σταθερό έθνος όπως η Σουηδία δεν είναι σε θέση να εισαγάγει το ευρώ, δεν μπορώ παρά να αμφισβητήσω το μέλλον του σχεδίου της ευρωζώνης. Είναι φανερό ότι τα σημερινά μέλη της ευρωζώνης δεν καταφέρνουν να εκπληρώσουν ένα ή περισσότερα από τα κριτήρια του Μάαστριχτ. Για παράδειγμα, η Λιθουανία δεν κατάφερε να εκπληρώσει το κριτήριο του πληθωρισμού κατά 0,07%.
<P>
Πώς πιστεύετε ότι θα εξελιχθεί η ευρωζώνη στο μέλλον; Σύμφωνα με ορισμένες προβλέψεις, το ευρώ θα εξαφανιστεί σε 15 χρόνια. Τι προληπτικά μέτρα πρέπει να ληφθούν;
<SPEAKER ID="301" NAME="Joaquín Almunia">
Μέλος της Επιτροπής. (ES) Κυρία Budreikaitė, δεν πιστεύω ότι το μέλλον του ευρώ αμφισβητείται. Σε καμία περίπτωση. Λίγα χρόνια μετά την εισαγωγή του, το 1999, και πέντε χρόνια μετά την πρώτη φορά που περισσότερα από 300 εκατομμύρια άτομα μπόρεσαν να το κρατήσουν στα χέρια τους με τη μορφή κερμάτων και χαρτονομισμάτων, το ευρώ είναι τώρα μια πραγματικότητα την οποία εκείνοι που το χρησιμοποιούν θεωρούν ότι είναι επιτυχία.
<P>
Κατά την άποψή μου, επομένως, το ερώτημα δεν είναι αν το ευρώ έχει μέλλον· το ερώτημα είναι αν οι χώρες που δεν προετοιμάζονται σωστά για την υιοθέτηση του ευρώ θα υποστούν τις συνέπειες στο μέλλον. Αυτό είναι το πραγματικό ερώτημα. Κάθε φορά που έρχομαι σε επαφή με τις αρχές των χωρών που πρόκειται να υιοθετήσουν το ευρώ στο μέλλον, αλλά δεν πληρούν ακόμη τα κριτήρια που θεσπίζονται στη Συνθήκη, τους παροτρύνω να υιοθετήσουν μια αξιόπιστη και αποτελεσματική στρατηγική για την εκπλήρωση αυτών των κριτηρίων και την υιοθέτηση του ενιαίου νομίσματος.
<P>
Εδώ και μερικά χρόνια απολαμβάνουμε άφθονη ρευστότητα στις χρηματοπιστωτικές αγορές, τα επιτόκια είναι χαμηλά και οι αναμνήσεις των νομισματικών κρίσεων και των άστατων συναλλαγματικών τιμών σβήνουν στην Ευρώπη. Δεν υπάρχει καμία εγγύηση, ωστόσο, ότι αυτές οι καταστάσεις που είδαμε στο παρελθόν, πριν από την ύπαρξη του ευρώ, δεν πρόκειται να επανεμφανιστούν στο μέλλον. Ας προσευχηθούμε ότι δεν θα επανεμφανιστούν, αλλά θα μπορούσε να συμβεί. Είδαμε 311 εκατομμύρια Ευρωπαίους να απολαμβάνουν τα οφέλη ενός κοινού νομίσματος και είδαμε επίσης όλα τα κράτη μέλη της Ευρωπαϊκής Ένωσης να απολαμβάνουν τα πλεονεκτήματα που απορρέουν από το γεγονός ότι δώδεκα από αυτά έχουν υιοθετήσει το ενιαίο νόμισμα.
<P>
Υπάρχουν, επομένως, υπεραρκετοί λόγοι για να πειστούν τα κράτη μέλη που δεν έχουν υιοθετήσει ακόμη το ευρώ ότι πρέπει να προετοιμαστούν και να λάβουν πολιτικές αποφάσεις με στόχο την εκπλήρωση αυτών των κριτηρίων και την ενίσχυση ενός νομίσματος το οποίο, επτά χρόνια μετά τη γέννησή του, είναι ήδη το δεύτερο σημαντικότερο νόμισμα στον κόσμο.
<SPEAKER ID="302" NAME="Hélène Goudin" AFFILIATION="IND/DEM">
(SV) Σε ένα δημοψήφισμα, ο λαός της Σουηδίας απέρριψε τη συμμετοχή στην οικονομική και νομισματική ένωση με μεγάλη πλειοψηφία. Ο κ. Posselt θέλει να υποβαθμίσει το αποτέλεσμα ενός δημοψηφίσματος. Αυτό δεν συνάδει με μια δημοκρατική άποψη του κόσμου. " σουηδική οικονομία δεν έχει υποστεί πλήγμα από το γεγονός ότι δεν ανήκουμε στη ζώνη του ενιαίου νομίσματος.
<P>
Ζητώ από τον Επίτροπο να δηλώσει ότι υποστηρίζει πλήρως το αποτέλεσμα του σουηδικού δημοψηφίσματος και να αποστασιοποιηθεί από την οικτρή και μη δημοκρατική θεώρηση του κόσμου του κ. Posselt.
<SPEAKER ID="303" NAME="Joaquín Almunia">
Μέλος της Επιτροπής. (ES) Κυρία Goudin, γνωρίζω πολύ καλά ότι διεξήχθη ένα δημοψήφισμα στη Σουηδία το 2003. Γνωρίζω πολύ καλά το αποτέλεσμά του. Δυστυχώς, το αποτέλεσμα ήταν αρνητικό, αλλά, όπως όλοι οι βουλευτές του Κοινοβουλίου, η αξιότιμη βουλευτής θα γνωρίζει ότι η Συνθήκη πρέπει να τηρείται από όλα τα κράτη μέλη και, μολονότι η ύπαρξη ενός δημοψηφίσματος δημιουργεί προφανείς πολιτικές δυσκολίες όσον αφορά τη συμμόρφωση με τη Συνθήκη, οι υποχρεώσεις που θεσπίζονται σε αυτήν ωστόσο εξακολουθούν να ισχύουν.
<P>
Θέμα: Ένταξη στην Ευρωζώνη
<P>
Ως γνωστό, όλα τα νέα κράτη μέλη της ΕΕ ανέλαβαν, κατά την προσχώρησή τους το 2004, την υποχρέωση να προσχωρήσουν στην Νομισματική Ένωση. Πέρυσι παρατηρήθηκε ότι ολοένα και περισσότερα από τα νέα κράτη μέλη αναβάλλουν την προσχώρηση αυτή για όλο και μεταγενέστερη ημερομηνία. Ενίοτε μάλιστα δεν προβλέπουν καν πότε θα είναι σε θέση να ανταποκριθούν στα κριτήρια σύγκλισης. Είναι σαφές ότι εξαιτίας της ραγδαίας ανάπτυξης των οικονομιών των νέων κρατών μελών ορισμένες απαιτήσεις, που έχουν καθορισθεί για τα κριτήρια σύγκλισης (π.χ. τον πληθωρισμό), θα αργήσουν να ικανοποιηθούν. Είναι αμφίβολο, στην κατάσταση αυτή, εάν η λήψη αυστηρών τεχνητών μέτρων, που ενδέχεται να διαταράσσουν τις οικονομικές διαδικασίες, θα μπορούσε να μειώσει τον πληθωρισμό.
<P>
Τα υποψήφια για προσχώρηση στην Ευρωζώνη κράτη εκτιμούν ιδιαίτερα τις διαβουλεύσεις με την Επιτροπή, καθότι τους προσφέρουν βοήθεια για να ανταποκριθούν ταχύτερα στα απαραίτητα για την προσχώρηση στη Νομισματική Ένωση κριτήρια, χωρίς επιβλαβείς συνέπειες για τις οικονομικές διαδικασίες στην χώρα τους. Ποια συμπληρωματικά μέτρα προτίθεται η Επιτροπή να λάβει δεδομένου ότι καθίσταται ολοένα και πιο σαφές ότι ορισμένα από τα νέα κράτη μέλη, για διάφορους λόγους, θα αργήσουν αρκετά να εκπληρώσουν τις απαιτήσεις για την προσχώρηση στην Ευρωζώνη, εάν αυτές εφαρμοστούν αυστηρά; Πώς εκτιμά η Επιτροπή τις μακροπρόθεσμες προοπτικές της διεύρυνσης της Ευρωζώνης; Ποια θα ήταν η αντίδραση της Επιτροπής εάν ορισμένα από τα νέα κράτη μέλη ζητούσαν να αναβάλουν την προθεσμία της εισαγωγής του ευρώ για μετά το 2013;
<SPEAKER ID="305" NAME="Joaquín Almunia">
Μέλος της Επιτροπής. (ES) Κύριε Paleckis, υπογράφοντας τη Συνθήκη Προσχώρησης, τα δέκα κράτη μέλη που προσχώρησαν στην Ένωση τον Μάιο του 2004 συμφώνησαν να υιοθετήσουν το ευρώ αμέσως μόλις πληρούσαν τις αναγκαίες προϋποθέσεις. Αυτές οι χώρες, και η Σουηδία -για την οποία μόλις συζητήσαμε- οφείλουν να εφαρμόσουν πολιτικές προκειμένου να διασφαλίσουν την εκπλήρωση αυτών των προϋποθέσεων. Ωστόσο, όπως είπα στην προηγούμενη απάντησή μου, η Συνθήκη Προσχώρησης δεν ορίζει καμία χρονική προθεσμία για να επιτευχθεί αυτό.
<P>
Πολλά από τα νέα κράτη μέλη έχουν θεσπίσει ημερομηνίες-στόχους και στρατηγικές για την υιοθέτηση του ευρώ, δίνοντας κατ' αυτόν τον τρόπο συγκεκριμένη μορφή στην πολιτική τους δέσμευση μέσω σταθερών πολιτικών σύγκλισης.
<P>
" ευθύνη για την εφαρμογή αυτών των πολιτικών εναπόκειται στα κράτη μέλη, για τα οποία η εφαρμογή πολιτικών σταθερότητας συμβάλλει σε έναν ευρύτερο στόχο από την απλή εκπλήρωση των κριτηρίων σύγκλισης για την υιοθέτηση του ενιαίου νομίσματος. Αυτές οι πολιτικές είναι επίσης απαραίτητες προκειμένου να διασφαλιστεί υψηλή και διαρκής ανάπτυξη, όπως και μεσοπρόθεσμη δημοσιονομική σταθερότητα.
<P>
Αν και η Επιτροπή υποστηρίζει τις προσπάθειες των κρατών μελών που υπόκεινται σε παρεκκλίσεις προκειμένου να ενταχθούν στη ζώνη του ευρώ, δεν είναι δυνατόν να προβλεφθεί ο ρυθμός με τον οποίο θα γίνει η διεύρυνση αυτής της ζώνης. " Επιτροπή πιστεύει ότι η επίτευξη ενός υψηλού βαθμού βιώσιμης σύγκλισης, σύμφωνα με τη Συνθήκη, είναι αναγκαία προϋπόθεση προκειμένου να είναι επιτυχής η υιοθέτηση του ευρώ, τόσο για τα σημερινά μέλη της ζώνης, όσο και για τα μελλοντικά.
<SPEAKER ID="306" NAME="Justas Vincas Paleckis" AFFILIATION="PSE">
(EN) Ευχαριστώ τον Επίτροπο για την ολοκληρωμένη απάντησή του. Επισκεφθήκατε πρόσφατα τη Λιθουανία, η εμπειρία της οποίας στην προσπάθειά της να εισαγάγει το ευρώ ήταν ατυχής, επειδή ο πληθωρισμός της ήταν κατά 0,07% υψηλότερος από το επιδιωκόμενο επίπεδο. Κατά την άποψή σας, στο μέλλον είναι καλύτερο για τη Λιθουανία να εξετάσει την πιθανότητα να ενταχθεί στο ευρώ μόνη της ή μαζί με τα άλλα δύο κράτη της Βαλτικής - τη Λετονία και την Εσθονία;
<SPEAKER ID="307" NAME="Joaquín Almunia">
Μέλος της Επιτροπής. (ES) Κύριε Paleckis, όταν, κατά το πρώτο μισό του τρέχοντος έτους, η Λιθουανία, ταυτόχρονα με τη Σλοβενία, ζήτησαν από την Επιτροπή και την Ευρωπαϊκή Κεντρική Τράπεζα να αποφανθούν σχετικά με τον βαθμό εκπλήρωσης εκ μέρους τους των κριτηρίων που θεσπίζονται στη Συνθήκη για τη συμμετοχή στη Νομισματική Ένωση, η απάντηση της Επιτροπής, η οποία υποστηρίχτηκε στη συνέχεια από το Συμβούλιο, ήταν δυστυχώς αρνητική στην περίπτωση της Λιθουανίας και θετική στην περίπτωση της Σλοβενίας. Ήταν αρνητική στην περίπτωση της Λιθουανίας διότι, εκείνη την εποχή, αυτή η χώρα δεν πληρούσε το κριτήριο του πληθωρισμού.
<P>
Μιλήσατε για τη διαφορά που υπήρχε σε μια συγκεκριμένη στιγμή μεταξύ του μέσου πληθωρισμού της Λιθουανίας τους τελευταίους δώδεκα μήνες και της τιμής αναφοράς, η οποία υπολογίζεται σύμφωνα με το Πρωτόκολλο της Συνθήκης του Μάαστριχτ, όσον αφορά τον μέγιστο επιτρεπόμενο πληθωρισμό για να γίνει δεκτή μια χώρα ως νέο κράτος μέλος της ευρωζώνης. Είναι αλήθεια ότι η διαφορά τη συγκεκριμένη στιγμή ήταν πολύ μικρή, μικρότερη του 0,1%. Τώρα, δυστυχώς, μερικούς μήνες αργότερα, με τα τελευταία διαθέσιμα στοιχεία, τα οποία έχουν δημοσιευτεί από τη Eurostat για τον πληθωρισμό του Σεπτεμβρίου, ο μέσος πληθωρισμός της Λιθουανίας τους τελευταίους δώδεκα μήνες διαφέρει από την τιμή αναφοράς κατά 0,7%· σε λίγους μόνο μήνες έχει επταπλασιαστεί.
<P>
Όπως είχα την ευκαιρία να πω στις λιθουανικές αρχές κατά την πρόσφατη επίσκεψή μου στη χώρα, το σημαντικό τώρα δεν είναι να συζητείται η μικρή διαφορά στο παρελθόν· κατά την άποψή μου, δεν είναι καν σημαντικό να συζητείται καταρχάς η ημερομηνία ή οι συνθήκες εισόδου στην ευρωζώνη. Το σημαντικό αυτήν τη στιγμή για τη Λιθουανία, και για τα άλλα κράτη μέλη που επιθυμούν να μπουν στην ευρωζώνη το συντομότερο δυνατόν, είναι να αποφασίσουν ποια οικονομική στρατηγική και τι μέτρα, στο πλαίσιο μιας συνεκτικής οικονομικής πολιτικής στρατηγικής, πρέπει να υιοθετηθούν και να εφαρμοστούν προκειμένου να εκπληρώσουν τα κριτήρια της Συνθήκης.
<P>
Υπό το πρίσμα του γεγονότος ότι ο μέσος πληθωρισμός στη Λιθουανία αποκλίνει ολοένα και περισσότερο από τη μέγιστη τιμή αναφοράς, η οποία βρίσκεται αυτήν τη στιγμή στο 2,8%, προέτρεψα τις λιθουανικές αρχές να σχεδιάσουν αυτήν τη στρατηγική και προσέφερα για άλλη μία φορά τη συνεργασία της Ευρωπαϊκής Επιτροπής προκειμένου να εργαστεί από κοινού με τις αρχές του εν λόγω κράτους μέλους για την εξεύρεση της καλύτερης στρατηγικής, της πιο αποτελεσματικής στρατηγικής, για τον έλεγχο του πληθωρισμού χωρίς να υπονομευτεί η εξαιρετική οικονομική ανάπτυξη της Λιθουανίας ή τα θαυμάσια αποτελέσματα που έχει επιτύχει η λιθουανική οικονομία από πολλές άλλες απόψεις.
<P>
Πιστεύω ότι αυτή δεν είναι μόνο η στάση της Ευρωπαϊκής Επιτροπής, αλλά και όλων των κρατών μελών που θέλουν να εκπληρώσει η Λιθουανία τις προϋποθέσεις το συντομότερο δυνατόν και να γίνει νέο μέλος της ευρωζώνης, όπως θα γίνει η Σλοβενία την 1η Ιανουαρίου. Αν η Λιθουανία συνοδεύεται από άλλα κράτη μέλη, τα υπόλοιπα κράτη της Βαλτικής, τόσο το καλύτερο. Ωστόσο, δεν μπορούμε να αλλάξουμε τις προϋποθέσεις βάσει των οποίων αξιολογούμε αν πληρούνται τα κριτήρια της Συνθήκης ή όχι, ανεξάρτητα από το πόσο πολύ θέλουμε η αξιολόγησή μας για την εκπλήρωση αυτών των κριτηρίων να είναι θετική.
<SPEAKER ID="308" NAME="Laima Liucija Andrikien" AFFILIATION="PPE-DE">
(EN) Κύριε Επίτροπε, αναφέρατε ότι η Σλοβενία θα ενταχθεί στην ευρωζώνη την 1η Ιανουαρίου 2007, η Μάλτα και η Κύπρος το 2008 και η Σλοβακία το 2009. Κατά την πρόσφατη επίσκεψή σας στη Λιθουανία, προτείνατε μήπως μια συγκεκριμένη ημερομηνία στην οποία ενδεχομένως θα μπορούσε η Λιθουανία να ενταχθεί στην ευρωζώνη; Και έχετε ήδη λάβει σχέδιο δράσης από την κυβέρνηση στο οποίο να περιλαμβάνεται η καταπολέμηση της διαφθοράς;
<SPEAKER ID="309" NAME="Joaquín Almunia">
Μέλος της Επιτροπής. (ES) " μοναδική σίγουρη ημερομηνία είναι η 1η Ιανουαρίου για τη Σλοβενία, αν και είναι αλήθεια ότι, τον Ιούνιο, το Ευρωπαϊκό Συμβούλιο υποστήριξε την πρόταση της Επιτροπής και το Συμβούλιο Ecofin επιβεβαίωσε ότι η Λιθουανία πληροί σχεδόν όλες τις προϋποθέσεις για να ενταχθεί στην ευρωζώνη.
<P>
Είπα στην απάντησή μου ότι η Κύπρος και η Μάλτα επιθυμούν να γίνουν μέλη της ευρωζώνης από την 1η Ιανουαρίου 2008, αλλά η ανάλυση και η αξιολόγηση της εκπλήρωσης των κριτηρίων δεν έχει γίνει ακόμη. Είπα επίσης στην απάντησή μου ότι η Σλοβακία επιθυμεί να γίνει μέλος της ευρωζώνης από την 1η Ιανουαρίου 2009, και την κατάλληλη στιγμή θα πρέπει να αξιολογήσουμε αν πληροί τις προϋποθέσεις ή όχι.
<P>
Στην επόμενή μας έκθεση σύγκλισης, η οποία θα εγκριθεί από την Επιτροπή και θα παρουσιαστεί στο Κοινοβούλιο τον Δεκέμβριο, θα αξιολογήσουμε τον βαθμό στον οποίο, αυτήν τη συγκεκριμένη στιγμή, οι χώρες παρέκκλισης πληρούν τα κριτήρια. Ωστόσο, το εν λόγω κράτος μέλος πρέπει να πληροί τα κριτήρια πριν από την ημερομηνία στην οποία επιθυμεί να ενταχθεί στην ευρωζώνης.
<P>
Οι λιθουανικές αρχές είχαν μια ημερομηνία στόχο και τώρα πρέπει να ορίσουν μια νέα ημερομηνία. Όταν επισκέφθηκα τη Λιθουανία τον Σεπτέμβριο, αυτή η ημερομηνία δεν είχε αποφασιστεί. Εξ όσων γνωρίζω, δεν έχουν ορίσει ημερομηνία μετά την επίσκεψή μου.
<P>
Τόνισα στις λιθουανικές αρχές, και στις αρχές άλλων κρατών σε παρόμοια κατάσταση, ότι πρέπει να έχουν τη στρατηγική πριν από την ημερομηνία, διότι, χωρίς στρατηγική, οι ημερομηνίες που αποφασίζονται θα πρέπει να αλλάξουν με τον καιρό, καθώς η απόφαση για την ημερομηνία, από μόνη της, δεν επαρκεί για την εκπλήρωση των απαιτούμενων κριτηρίων.
<SPEAKER ID="310" NAME="David Martin" AFFILIATION="PSE">
(EN) Κύριε Επίτροπε, υποστηρίζω πλήρως όσα λέτε σχετικά με την ικανοποίηση των κριτηρίων σύγκλισης από τις υποψήφιες χώρες. Αποδέχεστε, όμως, ότι είναι εξαιρετικά απογοητευτικό για αυτές να αγωνίζονται να ικανοποιήσουν τα εν λόγω κριτήρια και, ταυτόχρονα, να βλέπουν κράτη μέλη που ήδη ανήκουν στην ευρωζώνη να παραβιάζουν συστηματικά τις υποχρεώσεις τους; Γνωρίζω ότι θέσατε το θέμα στο Συμβούλιο. Ποιες προσπάθειες θα εξακολουθήσετε όμως να καταβάλλετε, ώστε να διασφαλίσετε ότι τα κράτη μέλη που ήδη ανήκουν στην ευρωζώνη συμμορφώνονται προς τις νομικές απαιτήσεις που οφείλουν να πληρούν;
<SPEAKER ID="311" NAME="Joaquín Almunia">
Μέλος της Επιτροπής. (ES) Κύριε Martin, κατανοώ την απογοήτευση των υποψηφίων χωρών για την υιοθέτηση του ενιαίου νομίσματος των οποίων η υποψηφιότητα αποτυγχάνει επειδή δεν πληρούν το κριτήριο του πληθωρισμού, για παράδειγμα, ενώ βλέπουν, ταυτόχρονα, ότι ορισμένα κράτη μέλη της ευρωζώνης, τα οποία είναι μέλη της από το 1999 ή το 2001, εξακολουθούν να είναι μέλη παρά το γεγονός ότι δεν πληρούν, σε ορισμένες περιπτώσεις, το κριτήριο του πληθωρισμού, σε άλλες, το κριτήριο του ελλείμματος και, σε άλλες, το κριτήριο του χρέους.
<P>
Στην περίπτωση των κρατών μελών που δεν πληρούν τα κριτήρια της δημοσιονομικής πειθαρχίας -έλλειμμα και χρέος- εφαρμόζονται τα μέτρα που προβλέπονται στη Συνθήκη, μέσω των μηχανισμών του Συμφώνου Σταθερότητας και Ανάπτυξης. Πρέπει να πω σε εκείνους που υποστήριζαν ότι το νέο Σύμφωνο Σταθερότητας θα ήταν αναποτελεσματικό και υπερβολικά ευέλικτο, ότι αυτό το Σύμφωνο εφαρμόζεται τώρα αυστηρά και εξολοκλήρου. Από τη στιγμή που το νέο Σύμφωνο τέθηκε σε ισχύ, δεν υπήρξε ούτε μία διαφωνία στο Συμβούλιο σχετικά με την αποδοχή και υποστήριξη των προτάσεων της Επιτροπής, και μεταξύ των κρατών μελών της ευρωζώνης δεν υπήρξε ούτε μία διαμαρτυρία για την υποχρέωση συμμόρφωσης με τις συστάσεις που υιοθετούνται από το Συμβούλιο, μετά από πρόταση της Επιτροπής, οι οποίες αποσκοπούν στην αποκατάσταση της δημοσιονομικής πειθαρχίας. Υπήρχαν ανάλογες διαμαρτυρίες εκτός της ευρωζώνης, αλλά όχι εντός της.
<P>
Ωστόσο, υπάρχουν ορισμένα κράτη μέλη της ευρωζώνης ζώνης με πληθωρισμό πάνω από την τιμή αναφοράς 2,8% που ανέφερα νωρίτερα. Δεν υπάρχουν μέσα για την ανάληψη δράσης σε σχέση με ένα κράτος μέλος της ευρωζώνης όταν ο πληθωρισμός του είναι μεγαλύτερος από την τιμή αναφοράς. Υπάρχει μόνο ένα πολύ ισχυρό μέσο, αλλά δεν βρίσκεται στα χέρια της Επιτροπής, ούτε του Κοινοβουλίου, ούτε του Συμβουλίου. Είναι ένα μέσο της αγοράς, διότι αυτά τα κράτη μέλη χάνουν ανταγωνιστικότητα και οι πολίτες τους και οι εταιρείες τους υφίστανται τις συνέπειες της απώλειας ανταγωνιστικότητας, η οποία δεν μπορεί να αποκατασταθεί πλέον μέσω τροποποιήσεων των τιμών συναλλάγματος, διότι αυτά τα κράτη μέλη έχουν υιοθετήσει το ενιαίο νόμισμα.
<SPEAKER ID="312" NAME="Πρόεδρος">

<P>
Θέμα: Συνέπειες της προσχώρησης Βουλγαρίας και Ρουμανίας για την Ευρωζώνη
<P>
Με ποιο τρόπο αναμένει η Επιτροπή ότι θα επηρεάσει την Ευρωζώνη η προσχώρηση της Βουλγαρίας και της Ρουμανίας στην ΕΕ το ερχόμενο έτος;
<SPEAKER ID="313" NAME="Joaquín Almunia">
Μέλος της Επιτροπής. (ES) Κύριε Mitchell, η Επιτροπή δεν αναμένει ότι η ένταξη της Βουλγαρίας και της Ρουμανίας στην Ευρωπαϊκή Ένωση θα έχει άμεσες συνέπειες στη σύνθεση της ευρωζώνης.
<P>
Μετά την ένταξή τους, την 1η Ιανουαρίου, και οι δυο χώρες θα συμμετάσχουν στην Οικονομική και Νομισματική Ένωση ως κράτη μέλη, με παρεκκλίσεις, και θα συμμετάσχουν πλήρως στο πολυμερή έλεγχο των οικονομικών πολιτικών, όπως προβλέπεται στη Συνθήκη, ακριβώς όπως τα κράτη μέλη της Ένωσης που δεν ανήκουν στη ευρωζώνη.
<P>
Από την ημερομηνία της ένταξής τους στην Ευρωπαϊκή Ένωση και εφόσον δεν θα είναι μέλη της ευρωζώνης και δεν θα έχουν ρήτρα εξαίρεσης, η Βουλγαρία και η Ρουμανία θα πρέπει να εργαστούν για την εκπλήρωση των κριτηρίων σύγκλισης προκειμένου να καταφέρουν να υιοθετήσουν το ευρώ στο μέλλον. Για τα άλλα κράτη μέλη της ευρωζώνης, ωστόσο, δεν μπορώ να δω κανέναν άμεσο αντίκτυπο πέρα από το πολύ θετικό γεγονός ότι η Ένωση θα έχει δύο νέα κράτη μέλη.
<SPEAKER ID="314" NAME="Gay Mitchell" AFFILIATION="PPE-DE">
(EN) Ευχαριστώ που αναλάβατε να απαντήσετε στην ερώτηση. Συμφωνώ με τον Επίτροπο στο ότι το ευρώ έχει κατοχυρώσει τη διαφάνεια στην τιμολόγηση και διευκολύνει τα ταξίδια και, πρωτίστως, στο ότι η ύπαρξη ενός νομίσματος δημιούργησε μεγαλύτερη ενότητα σκοπού στους Ευρωπαίους σε σύγκριση με οτιδήποτε άλλο κάναμε μαζί. Όλα αυτά πρέπει να επικροτηθούν.
<P>
Αντιλαμβάνομαι ότι η ευρωπαϊκή οικονομία φαίνεται να επιβραδύνει, αλλά και πάλι αναμένεται να αναπτυχθεί με ρυθμό 2,5% το 2006, σημειώνοντας τη μεγαλύτερη ανάπτυξή της από το 2000. Αυτό πρέπει να επικροτηθεί, αλλά η επιβραδυνόμενη παγκόσμια ανάπτυξη και η αύξηση των επιτοκίων σημαίνουν ότι η ευρωπαϊκή οικονομική ανάπτυξη ενδεχομένως να συναντήσει εμπόδια. Μπορεί μήπως να ενημερώσει ο Επίτροπος το Σώμα αν προβλέπει και άλλες αλλαγές στην οικονομική ανάπτυξη μετά την επικείμενη διεύρυνση και να αναφέρει ποιος θα είναι ο αντίκτυπός τους;
<SPEAKER ID="315" NAME="Joaquín Almunia">
Μέλος της Επιτροπής. (ES) Κύριε Mitchell, είναι αλήθεια ότι η ευρωζώνη, και η Ευρωπαϊκή Ένωση στο σύνολό της, δείχνει επίσης ανάπτυξη το 2006, και βλέπουμε την αρχή εμφανούς οικονομικής ανάκαμψης. Παρά την οικονομική ανάκαμψη, ωστόσο, εξακολουθούμε να βλέπουμε στοιχεία ανάπτυξης που είναι χαμηλότερα από εκείνα που αναμένονταν όταν η οικονομική και νομισματική ένωση μπήκε στην τρίτη φάση και, ως έναν βαθμό, ορισμένοι προσπαθούν να αποδείξουν μια σχέση μεταξύ αυτής της χαμηλής ανάπτυξης, σε σύγκριση με άλλες περιοχές της παγκόσμιας οικονομίας, και της ύπαρξης του ενιαίου νομίσματος ή της ίδιας της ύπαρξης της οικονομικής και νομισματικής ένωσης.
<P>
Πιστεύω ότι οι πιο ακριβείς αναλύσεις, όχι μόνο εκείνες της Επιτροπής, αλλά και άλλων θεσμικών οργάνων εκτός της Ευρωπαϊκής Ένωσης, καταλήγουν στο συμπέρασμα, όπως και εμείς, ότι τα εμπόδια για την ανάπτυξη στην Ευρώπη και, ιδιαίτερα, στις πιο σημαντικές οικονομίες της ευρωζώνης, είναι βασικά, ουσιαστικά, διαρθρωτικής φύσεως. Επομένως, πρέπει να δώσουμε έμφαση όχι μόνο στον σεβασμό των κανόνων λειτουργίας και των κανόνων δημοσιονομικής πειθαρχίας ή στην ανεξαρτησία της Ευρωπαϊκής Κεντρικής Τράπεζας στον σχεδιασμό της οικονομικής και νομισματικής ένωσης, αλλά και στις πολιτικές ανάπτυξης διαρθρωτικής φύσεως, οι οποίες είναι αυτό που, στη γλώσσα μας, αποκαλούμε πολιτικές της Στρατηγικής της Λισαβόνας. Φαίνεται ότι αυτό που χρειάζονται οι οικονομίες μας είναι ένας συνδυασμός υγιών μακροοικονομικών πολιτικών, που στοχεύουν στη σταθερότητα, και φιλόδοξων πολιτικών διαρθρωτικής μεταρρύθμισης.
<P>
Σε αυτό το πλαίσιο, η διεύρυνση, η άφιξη δέκα νέων κρατών μελών τον Μάιο του 2004, ήταν μια ώθηση, ένα κίνητρο και ένα θετικό ερέθισμα για τις ευρωπαϊκές οικονομίες στο σύνολό τους. Μερικούς μήνες πριν, τον Μάιο του 2006, συμπίπτοντας με την δεύτερη επέτειο της άφιξης των δέκα νέων κρατών μελών, η Επιτροπή δημοσίευσε, υπ' ευθύνη μου, μια ανακοίνωση σχετικά με τις οικονομικές συνέπειες της διεύρυνσης. " αξιολόγησή μας για τις οικονομικές συνέπειες της διεύρυνσης ήταν πολύ θετικές· πολύ θετικές για τα νέα κράτη μέλη και επίσης για τα παλαιότερα, για την Ευρωπαϊκή Ένωση των δεκαπέντε, διότι, μεταξύ άλλων, τα νέα κράτη μέλη, σε γενικές γραμμές, δείχνουν μεγαλύτερη ικανότητα στην εφαρμογή των διαρθρωτικών μεταρρυθμίσεων και κάνουν τις απαραίτητες διαρθρωτικές αλλαγές. Είναι αλήθεια ότι ξεκινούν από μια πιο μειονεκτική κατάσταση. Έχουν εισαγάγει επίσης δυναμισμό, θετική πίεση, η οποία ενθαρρύνει επίσης τις οικονομίες της πρώην Ευρωπαϊκής Ένωσης των δεκαπέντε να επιταχύνουν την εφαρμογή των διαρθρωτικών πολιτικών.
<P>
Στην πραγματικότητα, πιστεύω ότι ορισμένες από τις θετικές επιπτώσεις των διαρθρωτικών μεταρρυθμίσεων που στοχεύουν σε μεγαλύτερη ανάπτυξη ενδέχεται να έρθουν στο φως κατά τη διάρκεια αυτής της φάσης ανάκαμψης. Είναι ακόμη πολύ νωρίς να κρίνουμε τον βαθμό στον οποίον οι βελτιώσεις στην παραγωγικότητα που καταγράφονται κατά τη διάρκεια των δύο πρώτων τριμήνων του τρέχοντος έτους οφείλονται αποκλειστικά σε παράγοντες που συνδέονται με τον οικονομικό κύκλο. " Ευρωπαϊκή Κεντρική Τράπεζα τείνει να αποδίδει πρακτικά όλη την αύξηση στην παραγωγικότητα που καταγράφεται τα τελευταία τρίμηνα στον οικονομικό κύκλο, αλλά προσωπικά πιστεύω ότι υπάρχουν ορισμένες ενδείξεις ότι οι διαρθρωτικές μεταρρυθμίσεις, οι οποίες έχουν υιοθετηθεί τα τελευταία χρόνια και ο ρυθμός των οποίων αρχίζει να επιταχύνεται λόγω του θετικού αντίκτυπου της διεύρυνσης, αρχίζουν να διαδραματίζουν επίσης θετικό ρόλο σε αυτήν τη βελτίωση της παραγωγικότητας.
<SPEAKER ID="403" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων προς την Επιτροπή έληξε.
<P>
(" συνεδρίαση διακόπτεται στις 19.15 και συνεχίζεται στις 21.00)

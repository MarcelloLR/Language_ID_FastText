<CHAPTER ID="016">
Βελτίωση της ποιότητας ζωής των ηλικιωμένων (συζήτηση)
<SPEAKER ID="334" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Gill, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου που αφορά τη συμμετοχή της Κοινότητας σε πρόγραμμα έρευνας και ανάπτυξης που στοχεύει στη βελτίωση της ποιότητας ζωής των ηλικιωμένων ατόμων μέσω της χρήσης νέων τεχνολογιών πληροφοριών και επικοινωνιών (ΤΠΕ), το οποίο έχουν αναλάβει διάφορα κράτη μέλη - C6-0178/2007 -.
<SPEAKER ID="335" NAME="László Kovács">
Μέλος της Επιτροπής. - (EN) Κύριε Πρόεδρε, είμαι ιδιαίτερα ικανοποιημένος και χαρούμενος που αντικαθιστώ τη συνάδελφό μου, την Επίτροπο κ. Reding, στην παρουσίαση ενός τόσο σημαντικού και πολύ καλού θέματος.
<P>
" γήρανση του πληθυσμού στην Ευρώπη θέτει εμφανώς σημαντικές προκλήσεις στην κοινωνία και την οικονομία μας. Σήμερα, για κάθε άτομο που λαμβάνει σύνταξη υπάρχουν ακόμη πέντε άτομα που πληρώνουν φόρους. Έως το 2025, η αναλογία αυτή θα μειωθεί στα τρία προς ένα και έως το 2050 μόνο στα δύο προς ένα. Το κόστος της περίθαλψης, κυρίως της περίθαλψης για την αυξανόμενη ομάδα των ατόμων άνω των 80 ετών, αυξάνεται με γοργούς ρυθμούς. Ανησυχούμε δικαίως για τη διασφάλιση καλής ποιότητας ζωής καθώς και της οικονομικής βιωσιμότητας της υγείας και της κοινωνικής περίθαλψης για τους ηλικιωμένους.
<P>
Την ίδια στιγμή, τονίζω πως η γήρανση του πληθυσμού αποτελεί επίσης σημαντική ευκαιρία και μια υποσχόμενη αγορά για νέα προϊόντα και νέες υπηρεσίες για υγιή γήρανση και ανεξάρτητη διαβίωση. Είμαστε όλοι πεπεισμένοι ότι μπορούμε και θα πρέπει να προωθήσουμε τις τεχνολογίες πληροφοριών και επικοινωνιών για την ομαλή γήρανση στην Ευρώπη. Το κοινό πρόγραμμα "Αυτόνομη διαβίωση υποβοηθούμενη από το περιβάλλον" θα βοηθήσει να αντιμετωπιστούν αυτές οι προκλήσεις και να αξιοποιηθούν αυτές οι ευκαιρίες. Πρόκειται επίσης για μια καινοτόμα συνεργασία των κρατών μελών όσον αφορά την έρευνα η οποία είναι προσανατολισμένη στην αγορά και την ανάπτυξη η οποία αξίζει την ευρωπαϊκή στήριξη.
<P>
Οι συμβιβαστικές τροπολογίες που προτείνατε βοήθησαν ασφαλώς να ενισχυθεί η ευρωπαϊκή διάσταση της πρωτοβουλίας αποσαφηνίζοντας το πεδίο εφαρμογής, καθώς και τους ρόλους και τις δεσμεύσεις των κρατών μελών. Αυτό θα βοηθήσει όσον αφορά τη διασφάλιση της επιτυχίας αυτής της σημαντικής ευρωπαϊκής προσπάθειας προς όφελος όλων μας.
<SPEAKER ID="336" NAME="Neena Gill">
εισηγήτρια. - (EN) Κύριε Πρόεδρε, η βελτίωση της ποιότητας ζωής του ηλικιωμένου πληθυσμού της Ευρώπης που αυξάνεται, όπως ακούσαμε, αποτελεί μια από τις μεγαλύτερες προκλήσεις που αντιμετωπίζουμε στην Ευρώπη.
<P>
" σύνθεση της κοινωνίας μας αλλάζει και πρέπει να προσαρμοστούμε, να διασφαλίσουμε ποιότητα ζωής και ανεξάρτητη διαβίωση για τους ηλικιωμένους, οι οποίοι κινδυνεύουν διαφορετικά από αποκλεισμό.
<P>
Αυτό που πρέπει να διασφαλίσουμε είναι αυτή η νέα κοινωνία να μην αποκλείει κανέναν. Πρέπει να διασφαλίσουμε ότι ο αυξανόμενος αριθμός των ηλικιωμένων θα μπορεί να συμμετέχει πλήρως στην κοινωνία γιατί, μεταξύ του 2010 και του 2030, ο αριθμός των πολιτών της ΕΕ μεταξύ 65 και 80 ετών θα αυξηθεί κατά 40%.
<P>
Αυτή η γήρανση του πληθυσμού θα έχει σοβαρές επιπτώσεις σε αρκετούς τομείς πολιτικής: κοινωνία, εργασία, στέγαση, εκπαίδευση, κατάρτιση, υγειονομική περίθαλψη και κοινωνική στήριξη. Επομένως, απαιτείται μια ολοκληρωμένη, όχι αποσπασματική προσέγγιση για τη γήρανση.
<P>
" έκθεση αυτή είναι αποτέλεσμα πρωτοβουλιών των κρατών μελών σύμφωνα με το άρθρο 169, που συγχρηματοδοτούνται από την Επιτροπή κατά 150 εκατομμύρια ευρώ για πέντε χρόνια. Αυτό θα βοηθήσει την ευρωπαϊκή βιομηχανία και τα ερευνητικά ινστιτούτα για την ανάπτυξη νέων υπηρεσιών αιχμής ΤΠΕ, προϊόντων και λύσεων για τη βελτίωση της ποιότητας ζωής των ηλικιωμένων.
<P>
Σήμερα, έχουν αναπτυχθεί τεχνολογίες που μπορούν να βοηθήσουν να βελτιωθεί η απώλεια της μνήμης, της όρασης, της ακοής και της κινητικότητας. Έχει ξεκινήσει ήδη ουσιαστική δουλειά, συχνά όμως δεν υπάρχει ούτε ενημέρωση ούτε εκτεταμένη χρήση. Αυτή η πρωτοβουλία λοιπόν, ελπίζω, θα χρησιμοποιηθεί πραγματικά και θα βοηθήσει στην επίλυση κοινωνικών προβλημάτων.
<P>
Εκφράζω πραγματικά την ικανοποίησή μου για το γεγονός ότι έχω δει από πρώτο χέρι, σε πολλά μέρη, κυρίως στην περιοχή μου, West Midlands, πως ένα παραδοσιακό σπίτι μπορεί να προσαρμοστεί με τη χρήση υποβοηθητικών τεχνολογιών οι οποίες θα βοηθήσουν να υπάρξει ένα ασφαλέστερο και προσβάσιμο σπιτικό περιβάλλον.
<P>
Είμαι περήφανη επίσης που στην περιοχή μου χρησιμοποιείται τεχνολογία αιχμής όσον αφορά τις υποβοηθητικές τεχνολογίες - όχι μόνο όσον αφορά τους ηλικιωμένους, αλλά και τεχνολογίες που αναπτύχθηκαν προκειμένου να βοηθήσουν ανθρώπους με αναπηρίες.
<P>
Έτσι, το πρόγραμμα AAL θα πρέπει να αποδείξει ότι αποτελεί μια πραγματική ώθηση σε αυτό το είδος δραστηριότητας σε τρεις τομείς. Πρώτον, η έρευνα της ΕΕ θα συντονίζεται κεντρικά, θα διευκολύνει την ανάπτυξη εφικτών προϊόντων και θα τα εισάγει όλα αυτά στην αγορά.
<P>
Σκοπός μας θα πρέπει να είναι να γίνουμε ο πόλος αριστείας σε αυτόν τον τομέα και θα πρέπει να υπάρξει ανταλλαγή γνώσεων και βέλτιστων πρακτικών σε όλη την Ευρώπη.
<P>
Αυτό θα συμβεί μόνο αν υπάρξει πραγματική αφοσίωση από τις χώρες που συμμετέχουν. Επομένως, με χαρά μου διαπιστώνω πως το Συμβούλιο αποφάσισε να καταβάλει ως ελάχιστη συνεισφορά τα 0,2 εκατομμύρια ευρώ για κάθε συμμετέχουσα χώρα μαζί με έναν ενιαίο μηχανισμό κοινής αξιολόγησης και κριτήρια επιλεξιμότητας, με την ελπίδα αυτό να αυξήσει τον συντονισμό, τη διαφάνεια και την αξιοπιστία του προγράμματος.
<P>
Δεύτερον, θα ωφελήσει τη βιομηχανία της ΕΕ η οποία έχει τεράστιες δυνατότητες σε αυτόν τον τομέα. Ζητώ λοιπόν από την Ένωση AAL να αναπτύξει αποτελεσματικά επιχειρηματικά μοντέλα για αυτά τα προϊόντα και υπηρεσίες ΤΠΕ, τα οποία αποτελούν το κλειδί για χαμηλότερες τιμές και για τη διάθεση των προϊόντων αυτών στην αγορά.
<P>
Πρέπει επίσης να διασφαλιστεί ότι οι ΜΜΕ μπορούν να συμμετέχουν και να έχουν δίκαιη πρόσβαση στις πρωτοβουλίες έρευνας και χρηματοδότησης. Ωστόσο, για να υπάρξει επιτυχία, είναι σημαντικό το πρόγραμμα να προσέξει τα αναπτυσσόμενα πρότυπα στην Ευρώπη και τη διαλειτουργικότητα, προκειμένου να αποτελέσει παγκόσμιο ηγέτη στον τομέα των υποβοηθητικών τεχνολογιών. Υπάρχει επείγουσα ανάγκη να αρθούν οι τεχνικοί και κανονιστικοί φραγμοί οι οποίοι εμποδίζουν την ανάπτυξη αυτού του τομέα. Ας μην ξεχνάμε πως ο υπόλοιπος κόσμος, όπως οι "ΠΑ, η Ιαπωνία και ακόμη και η Κίνα, αντιμετωπίζουν παρόμοιες δημογραφικές προκλήσεις. Επομένως, εξαρτάται από εμάς να αναπτύξουμε ένα ανταγωνιστικό πλεονέκτημα σε παγκόσμιο επίπεδο.
<P>
Το AAL δεν έχει να κάνει μόνο με τη βελτίωση της ανεξάρτητης διαβίωσης αλλά μπορεί επίσης να συμβάλει στην επίτευξη των στόχων της στρατηγικής της Λισαβόνας. Για να γίνει όμως αυτό, χρειαζόμαστε συντονισμένη σκέψη και δράση με άλλα προγράμματα -όσον αφορά τη δημιουργία θέσεων εργασίας και οικονομικής ανάπτυξης- σε αυτόν τον τομέα.
<P>
Τρίτον, παρότι η τεχνολογία μπορεί να βελτιώσει την ποιότητα ζωής των ηλικιωμένων, αυτό ισχύει μόνο αν αντιμετωπιστούν κάποια βασικά ζητήματα: να καταστούν λογικές οι τιμές ώστε να είναι προσιτές σε όλους, οι νέες τεχνολογίες να είναι φιλικές προς τον χρήστη (και να υπάρχει η διασφάλιση ότι οι ηλικιωμένοι και αυτοί που τους φροντίζουν έχουν εκπαιδευτεί έτσι ώστε να τις κατανοούν) και, επειδή μπορεί να ζούμε σε μια κοινωνία της πληροφορίας, ωστόσο δεν είναι ακόμη μια κοινωνία χωρίς αποκλεισμούς - μεγάλο ποσοστό ηλικιωμένων αντιμετωπίζουν τον αποκλεισμό. Επομένως, πρέπει να καταστήσουμε πιο προσιτό το Διαδίκτυο και την κατάρτιση και να επιτρέψουμε στους ηλικιωμένους να παραμένουν κοινωνικοποιημένοι και να πραγματοποιούν τις καθημερινές τους δραστηριότητες οι οποίες μπορούν να διευκολυνθούν, όπως τα ψώνια, η πληρωμή λογαριασμών, το κλείσιμο των ραντεβού. " διαθεσιμότητα αυτών δεν θα πρέπει να οφείλεται σε έναν γεωγραφικό διχασμό στην Ευρώπη. Δεν θα ήθελα να δω μια Ευρώπη δύο ταχυτήτων όσον αφορά τη δημογραφική πρόκληση της Ευρώπης.
<P>
Αυτό αποτελεί μόνο την αρχή. Έχουμε πολλά ακόμη να κάνουμε και ελπίζω το πρόγραμμα αυτό να αποτελέσει προηγούμενο για περαιτέρω δραστηριότητες και πρωτοβουλίες από την Επιτροπή και το Συμβούλιο.
<SPEAKER ID="337" NAME="Lidia Joanna Geringer de Oedenberg">
συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (PL) Κύριε Πρόεδρε, η γήρανση του πληθυσμού της Ευρώπης αποτελεί μια πρόκληση για το σύνολο της ευρωπαϊκής κοινωνίας. Το μέσο προσδόκιμο διαβίωσης είναι σήμερα τα 80 έτη και έως το 2030 αναμένεται αύξηση κατά 40% της ηλικίας συνταξιοδότησης των ανθρώπων.
<P>
" Ευρωπαϊκή Ένωση θα πρέπει να εγκρίνει μια ευρεία προσέγγιση για αυτήν την πρόκληση γιατί οι δημογραφικές τάσεις επηρεάζουν πολλούς τομείς της πολιτικής, συμπεριλαμβανόμενης της απασχόλησης, της στέγης, της εκπαίδευσης, της κοινωνικής πρόνοιας και της υγειονομικής περίθαλψης. Ο συνολικός στόχος του εν λόγω προγράμματος έρευνας και ανάπτυξης είναι η βελτίωση της ποιότητας ζωής των ηλικιωμένων και η ενίσχυση της βιομηχανικής βάσης της Ευρώπης. Αυτό πρόκειται να επιτευχθεί μέσω της εφαρμογής των ΤΠΕ, οι οποίες θα βοηθήσουν τους ηλικιωμένους να βελτιώσουν την ποιότητα ζωής τους, να συνεχίσουν να έχουν καλή υγεία και να παραμένουν δραστήριοι στην εργασία και την κοινωνία.
<P>
Οι ικανότητες και η εμπειρία που αποκτώνται από μεγαλύτερα άτομα αντιπροσωπεύουν ένα σημαντικό στοιχείο, κυρίως σε μια κοινωνία βασισμένη στη γνώση. Είναι επίσης σημαντικό να δοθεί έμφαση στο γεγονός ότι μια γηράσκουσα κοινωνία περιλαμβάνει μεγαλύτερο ποσοστό γυναικών παρά ανδρών λόγω του μεγαλύτερου προσδόκιμου διαβίωσης των πρώτων. Το στοιχείο του φύλου θα πρέπει επίσης να ληφθεί υπόψη κατά την ανάπτυξη και την αξιολόγηση του προγράμματος. Τέλος, θα ήθελα να ευχαριστήσω την κ. Gill, την εισηγήτρια, η οποία εκπόνησε μια πολύ καλή έκθεση.
<SPEAKER ID="338" NAME="Lambert van Nistelrooij">
εξ ονόματος της Ομάδας PPE-DE. - (NL) Είναι καλό που για μια φορά σήμερα μιλούμε για τη δημογραφική αλλαγή στην Ευρώπη με διαφορετικό τρόπο, όχι ως κάτι που κοστίζει μόνο χρήματα και που παράγει ανθρώπους που στη συνέχεια χρειάζονται φροντίδα· συμβαίνει επίσης να παρουσιάζει μια πολύ σημαντική ευκαιρία. Με χαρά μου θα μιλήσω για την ασημένια οικονομία: αν κοιτάξετε πιο προσεκτικά το πρόγραμμα θα διαπιστώσετε ότι πρόκειται για ένα ζήτημα που αφορά την ποιότητα ζωής, ποιο είναι λοιπόν το δίλημμα της Ευρώπης;
<P>
Από την άλλη πλευρά, διαθέτουμε πολύ καλή θεμελιώδη γνώση, αλλά οι καινοτομίες στην αγορά αργούν υπερβολικά. Είχαμε το Διαδίκτυο και την τεχνολογία ευρείας ζώνης για πολύ καιρό και αυτή τη στιγμή άνθρωποι με μειωμένη κινητικότητα έχουν σωστή πρόσβαση στις υπηρεσίες, μέσω του Διαδικτύου επίσης. Αυτό μπορεί να αλλάξει τα πράγματα και σε αυτό το σημείο υπάρχει μια ευκαιρία.
<P>
Από τη μια πλευρά, εκφράζω την ικανοποίησή μου που στο Έβδομο Πρόγραμμα Πλαίσιο δεσμεύτηκε μισό δισεκατομμύριο ευρώ για βασική έρευνα, και πράγματι η Ευρωπαϊκή Κοινότητα θα ανακτήσει αυτό το μισό δισεκατομμύριο ευρώ από τα κράτη μέλη και τις επιχειρήσεις. Είναι καλό που αυτή η γνώση εξαπλώνεται καθώς παρέχει μια γέφυρα προς την αγορά.
<P>
Όπως ανέφερε η κ. Gill, είναι πολύ σημαντικό εμείς εδώ, στην Ευρώπη, να επιφέρουμε αλλαγές στην διαστρεβλωμένη, κατακερματισμένη αγορά και να βελτιώσουμε τα πρότυπα προκειμένου να αυξήσουμε την ενσωμάτωση. Στην Αμερική ή στην Κίνα για παράδειγμα, το πρόβλημα αυτό δεν υπάρχει. Έχουμε πολύ διαφορετικά χρηματοπιστωτικά συστήματα. Επομένως, είναι απαραίτητο να χρησιμοποιήσουμε την τεχνολογία και τη διαβούλευση με τους εταίρους σε εθνικό επίπεδο. Για τον λόγο αυτό θα ήταν καλό να ενώσουμε τα κράτη μέλη και να συμμετέχουν πάντα τρεις χώρες σε κάθε σχέδιο. Αυτό κάποιες φορές είναι δύσκολο αλλά πιστεύω πως είναι απαραίτητο προκειμένου να χρησιμοποιηθεί γρήγορα αυτή η γνώση.
<P>
Ορισμένα σημεία στο πρόγραμμα πρέπει να αξιολογηθούν και είμαι εξαιρετικά περίεργος όσον αφορά τις τεχνολογίες που υπάρχουν και αν οι εφαρμογές ΤΠΕ μπορούν να χρησιμοποιηθούν αποτελεσματικά. Πιστεύω και ελπίζω οι χρήστες να διαδραματίσουν σημαντικό ρόλο σε αυτό το πρόγραμμα· ευχαριστώ την εισηγήτρια για την τεράστια προσπάθεια που κατέβαλε όσον αφορά αυτό το ζήτημα και κυρίως για το περιεχόμενο της έκθεσής της.
<SPEAKER ID="339" NAME="Silvia-Adriana Ţicău">
εξ ονόματος της Ομάδας PSE. - (RO) Χάρη στην απουσία πολιτικών για την προώθηση της αύξησης του δείκτη γεννήσεων και ορισμένων εγκαταστάσεων για την ανατροφή και την φροντίδα των παιδιών, το τμήμα του πληθυσμού ηλικίας άνω των 65 ετών θα αυξηθεί από τα 20 σε 28% έως το 2025.
<P>
Οι ηλικιωμένοι έχουν ειδικές ανάγκες και η κοινωνία πρέπει να αλλάξει προκειμένου να ικανοποιήσει παρόμοιες ανάγκες. Είναι απαραίτητες οι προσαρμοσμένες μορφές στέγασης, η ανάπτυξη της υγειονομικής περίθαλψης και οι υπηρεσίες παρακολούθησης για τους ηλικιωμένους. Σε αυτό το πλαίσιο, ο ρόλος των ΤΠΕ είναι εξαιρετικά σημαντικός. Ψηφιακή τηλεόραση, κινητά τηλέφωνα, υπολογιστές και ακόμη και το Διαδίκτυο αποτελούν πράγματα που κάποιοι ηλικιωμένοι ήδη χρησιμοποιούν. Πολλοί ηλικιωμένοι πολίτες επικοινωνούν με τα παιδιά τους σε ξένες χώρες μέσω του Διαδικτύου και της χρήσης καμερών, ανεξάρτητα με το αν ζουν σε αγροτικές ή αστικές περιοχές.
<P>
Ωστόσο, ο αριθμός των ευρωπαίων πολιτών άνω των 65 που χρησιμοποιούν το Διαδίκτυο είναι μόνο 10%. Σημειώστε παρακαλώ πως ποσοστό μεγαλύτερο του 21% των ευρωπαίων πολιτών άνω των 50 έχουν σοβαρά προβλήματα ακοής, όρασης και κινητικότητας, γεγονός που καθιστά δύσκολη για αυτούς τη χρήση εξοπλισμού ΤΠΕ.
<P>
Τον Ιούνιο 2007 η Επιτροπή απηύθυνε έκκληση στα κράτη μέλη και στη σχετική με το αντικείμενο βιομηχανία προκειμένου να στηρίξουν την εφαρμογή του σχεδίου δράσης "Ενσωμάτωση των ηλικιωμένων στην κοινωνία της πληροφορίας". Σε αυτό το πλαίσιο, το πρόγραμμα βοήθειας για αυτονομία στο σπίτι, το οποίο πρόκειται να αναπτυχθεί μέσω του 7ου Προγράμματος Πλαισίου για την Έρευνα, θα έχει προϋπολογισμό 150 εκατομμυρίων ευρώ από τον κοινοτικό προϋπολογισμό και τα κράτη μέλη θα δαπανήσουν τουλάχιστον 150 εκατομμύρια ευρώ την περίοδο 2008-2013, μόνο τα συμμετέχοντα κράτη μέλη προφανώς.
<P>
Οι στόχοι του προγράμματος αυτού είναι: η προώθηση της ανάπτυξης καινοτόμων προϊόντων, υπηρεσιών και συστημάτων βασισμένων στις ΤΠΕ για τους ηλικιωμένους, δημιουργία κρίσιμης μάζας για την έρευνα, συγκεκριμένη ανάπτυξη και καινοτομία σε ευρωπαϊκό επίπεδο στον τομέα των τεχνολογιών και των υπηρεσιών για τους ηλικιωμένους στην κοινωνία της πληροφορίας, βελτίωση των συνθηκών όσον αφορά τη χρησιμοποίηση των αποτελεσμάτων της έρευνας από τις επιχειρήσεις.
<P>
Οποιοδήποτε κράτος μέλος μπορεί να λάβει μέρος σε αυτό το πρόγραμμα. Εντός δύο ετών από την έναρξη του προγράμματος, η Επιτροπή θα εκπονήσει μια ενδιάμεση έκθεση και το 2013 θα συντάξει συγκεκριμένα μια τελική αξιολόγηση. Πιστεύω πως οι ηλικιωμένοι αξίζουν μια ευκαιρία, έχουμε αυτό το καθήκον! Συγχαρητήρια στην εισηγήτρια.
<SPEAKER ID="340" NAME="Jorgo Chatzimarkakis">
εξ ονόματος της Ομάδας ALDE. - (DE) Κύριε Πρόεδρε, κύριε Επίτροπε, είχα μια ομάδα επισκεπτών πάλι σήμερα εδώ. Θα είναι μια κατάσταση γνωστή σε πολλούς από τους συναδέλφους μου. Έχουμε ομάδες επισκεπτών, ορισμένες μεγάλες, άλλες μικρές, και οι μεγαλύτερες ομάδες είναι ατόμων της τρίτης ηλικίας. Αυτό συνέβη στην περίπτωση της σημερινής ομάδας. Υπήρχαν 60 άνθρωποι, που ενδιαφέρθηκαν εξαιρετικά, ασχολήθηκαν, υπήρξαν εξαιρετικά ενεργοί και αυτό συμβαίνει όλο και πιο συχνά. Αυτό σίγουρα αποτελεί την πρόκληση της Ευρώπης.
<P>
" δημογραφική αλλαγή απεικονίζεται συχνά ως απειλή. Οι αριθμοί μιλούν από μόνοι τους. Μεταξύ του 2010 και του 2030, ο αριθμός των πολιτών της ΕΕ μεταξύ 65 και 80 ετών αναμένεται να αυξηθεί κατά 40%. Ωστόσο, όπως ανέφερε ο κ. van Nistelrooij, δεν θεωρώ πως αυτό αποτελεί απειλή. Πιστεύω πως είναι μια εξαιρετική ευκαιρία για τους Ευρωπαίους να δείξουν ότι είμαστε η περιοχή στον κόσμο η οποία είναι άκρως προσηλωμένη στην υψηλή ποιότητα ζωής σε κάθε στάδιο της ζωής των ανθρώπων και για κάθε ηλικιακή ομάδα. Πρέπει να δείξουμε μεγαλύτερο ενδιαφέρον για τους ηλικιωμένους και πρέπει να διασφαλίσουμε ότι θα το κάνουμε αυτό ως λαοί της Ευρώπης, μιας περιοχής του κόσμου που προστατεύει τη ζωή.
<P>
Θα ήθελα να συγχαρώ την Επιτροπή για αυτήν την πρόταση. Αυτό το πρόγραμμα "Αυτόνομη διαβίωση υποβοηθούμενη από το περιβάλλον" (AAL) συνδέει αυτήν την εξαιρετικά σημαντική τάση, δηλαδή τη δημογραφική αλλαγή -η οποία είναι πιο έντονη στην Ευρώπη σε σχέση με άλλες περιοχές- με τις δυνάμεις μας στην έρευνα και την καινοτομία. Είμαστε προσηλωμένοι στις τεχνολογίες ΤΠΕ και το AAL φέρνει κοντά αυτές τις δύο τάσεις.
<P>
Είναι αρκετά σαφές, κυρίες και κύριοι, ότι δεν έχουμε άμεση αρμοδιότητα, ως Ευρωπαϊκή Ένωση, για πρότυπα σχετικά με τους ηλικιωμένους, την κατασκευή σπιτιών κλπ. Ωστόσο, με τη χρήση αυτών των πιλοτικών προγραμμάτων, μπορούμε να προωθήσουμε τις βέλτιστες πρακτικές και να συνδυάσουμε ό,τι καλύτερο έχουν ήδη επιτύχει ορισμένα κράτη μέλη και να του δώσουμε μια ευρωπαϊκή σφραγίδα ποιότητας, ώστε να αποτελεί πραγματικά ένα πρότυπο για τους άλλους. Κυρίες και κύριοι, με αυτό το πρόγραμμα η Επιτροπή βοηθάει να κλείσει το λεγόμενο ψηφιακό χάσμα μεταξύ γενεών στο εσωτερικό της κοινωνίας μας.
<P>
Θα ήθελα να ευχαριστήσω την εισηγήτρια Neena Gill, που κατάφερε να μεταδώσει αυτό το μήνυμα με εξαιρετικά σαφή τρόπο, πολύ περισσότερο από ό,τι άλλοι εισηγητές, οφείλω να ομολογήσω. Θα ήθελα να της εκφράσω τις ειλικρινείς ευχαριστίες μου. Υπερασπίστηκε επίσης τη θέση του Κοινοβουλίου με εξαιρετικό θάρρος στον τριμερή διάλογο και διασφάλισε την αποτελεσματική διαβίβαση των επιχειρημάτων μας. Δεν είναι απαραίτητο να κρυβόμαστε. Ως εκπρόσωπος του Κοινοβουλίου, επιτρέψτε μου να πω πως ευχόμαστε τη μεγαλύτερη επιτυχία στο πρόγραμμα AAL. Οι καλύτερες ευχές μας το συντροφεύουν.
<SPEAKER ID="341" NAME="Guntars Krasts">
εξ ονόματος της Ομάδας UEN. - (LV) Σας ευχαριστώ, κύριε Πρόεδρε. Οι δημογραφικοί, οικονομικοί και κοινωνικοί παράγοντες στην Ευρώπη απαιτούν λύσεις που θα αξιοποιήσουν την επαγγελματική και πολιτισμική εμπειρία των ηλικιωμένων, διασφαλίζοντας πως οι συνθήκες διαβίωσής τους είναι όσο το δυνατόν υψηλότερης ποιότητας και ελαχιστοποιώντας τις δαπάνες που προκύπτουν από αυτή τη δημογραφική τάση.
<P>
Το πρόγραμμα που παρουσίασε η Επιτροπή αποτελεί μια αντιμετώπιση της ανάγκης και, εν μέρει, επίσης της αναζήτησης τρόπων προώθησης της τεχνολογικής προόδου σε αυτόν τον τομέα. Στην πραγματικότητα, το ψηφιακό χάσμα -δηλαδή τα εμπόδια στη χρήση των τεχνολογιών πληροφοριών και επικοινωνιών, κατά καιρούς ακόμη και των πιο ασήμαντων- αποκλείει ένα σημαντικό τμήμα του γηραιότερου πληθυσμού από την ενεργό κοινωνικοοικονομική ζωή και περιορίζει τις ευκαιρίες τους να χρησιμοποιούν τις υπηρεσίες των νέων τεχνολογιών και την παρεχόμενη βοήθεια.
<P>
Ενώ στηρίζω την πρόταση της Επιτροπής από κάθε άποψη, πρέπει να αναγνωριστεί ότι η νέα ανάπτυξη των τεχνολογιών πληροφοριών και επικοινωνιών σε τμήματα όπου υπάρχει εμπορική ζήτηση πραγματοποιείται με ταχύτατους ρυθμούς. Ομοίως, ενώ συμφωνούμε επίσης με το επιχείρημα της Επιτροπής ότι η αγοραστική δύναμη των ηλικιωμένων αυξάνεται, πρέπει ωστόσο να αναγνωρίσουμε ότι εξακολουθούν να υπάρχουν σημαντικές διαφορές στα επίπεδα των εισοδημάτων μεταξύ των κρατών μελών. Εξακολουθούν επίσης να υπάρχουν σημαντικές διαφορές σε περιφερειακό επίπεδο όσον αφορά τις ευκαιρίες που είναι διαθέσιμες στους ηλικιωμένους σχετικά με τη χρήση των τεχνολογιών πληροφοριών και επικοινωνιών σε διάφορες χώρες.
<P>
Θα ήθελα να τονίσω ότι τα επιτεύγματα των προτάσεων της Επιτροπής δεν θα συνίστανται μόνο στην ύπαρξη των ίδιων των τεχνολογιών, αλλά και στις ευκαιρίες πρόσβασης σε αυτές, καθώς και στις ευκαιρίες και τα κίνητρα στους ηλικιωμένους να μάθουν, σε αυτά τα τμήματα της Ευρώπης όπου είναι μεγάλη η ανάγκη μείωσης των διαφορών των επιπέδων μισθών και των περιφερειακών ανισοτήτων. Το πιο δύσκολο καθήκον, ωστόσο, είναι να ξεπεραστεί το ψηφιακό χάσμα όσον αφορά το περιεχόμενο των πληροφοριών. Σε αυτό το σημείο, όπου παραμένει το ψηφιακό χάσμα μεταξύ μικρών και μεγάλων εθνών και μεταξύ μικρών και μεγάλων οικονομιών, η αντιμετώπισή του μεταξύ των γενεών αποτελεί τον πιο δύσκολο στόχο από οικονομικής απόψεως.
<P>
Κύριε Πρόεδρε, παρόλο που εγκρίθηκε το 2006 στη Ρίγα, την πρωτεύουσα της Λετονίας, η υπουργική δήλωση για την ηλεκτρονική ένταξη, η οποία χρησίμευσε ως βάση για το έγγραφο το οποίο συζητάμε σήμερα, η Λετονία δεν συμμετέχει ακόμα στο πρόγραμμα. Όσον αφορά αυτό το θέμα, έχω μια ερώτηση, στην οποία αναφέρθηκε επίσης η εισηγήτρια, σχετικά με τον βαθμό στον οποίο συμφέρει τα κράτη που συμμετέχουν στο πρόγραμμα να καλυφθούν και άλλα κράτη μέλη από τη χρηματοδότηση του Έβδομου Προγράμματος Πλαισίου, όταν αυτή η χρηματοδότηση παραμένει αμετάβλητη.
<SPEAKER ID="342" NAME="Kathy Sinnott">
εξ ονόματος της Ομάδας IND/DEM. - (EN) Κύριε Πρόεδρε, πρόκειται για έναν αστείο, παλαιό κόσμο. Από τη μια πλευρά, σε μια έκθεση που αφορά την υγεία προσπαθούμε να απομακρύνουμε τα παιδιά μας από τους υπολογιστές και να τα πείσουμε να βγουν έξω και να παίξουν και, από την άλλη, προσπαθούμε να πείσουμε τους ηλικιωμένους να καθίσουν μπροστά σε έναν υπολογιστή και να τον χρησιμοποιήσουν.
<P>
Πάντως, όντως οι υπολογιστές έχουν πολλά να προσφέρουν στους ηλικιωμένους, ειδικά στους κατοίκους της υπαίθρου ή εκείνους των οποίων η υγεία τους αναγκάζει να απομονωθούν. Αλλά, για να καταφέρουν οι ηλικιωμένοι να συμμετέχουν στην κοινωνία της ΤΠ, η τεχνολογία πρέπει να είναι καταρχάς εύκολη στη χρήση, οικονομικά προσιτή, διαθέσιμη σε όλους και χαμηλής συντήρησης. Με έναν αυξημένο αριθμό ηλικιωμένων στην Ευρώπη, η ανάπτυξη τεχνολογιών φιλικών για τους ηλικιωμένους μπορεί να βελτιώσει την ποιότητα ζωής τους και να τους βοηθήσει να ζήσουν ανεξάρτητα για περισσότερα χρόνια. " ανάπτυξη των υπολογιστών για τους ηλικιωμένους είναι βεβαίως μια σπουδαία επιχειρηματική ιδέα. Μπορεί να στερούνται ορισμένων τεχνικών δεξιοτήτων, διαθέτουν όμως άφθονο χρόνο να χρησιμοποιούν τους υπολογιστές και την επιθυμία να διατηρούν επαφές με άλλους ανθρώπους. Αποτελούν ένα κομμάτι της αγοράς που αναμένεται να εξελιχθεί.
<SPEAKER ID="343" NAME="Desislav Chukolov" AFFILIATION="NI">
(BG) Αγαπητοί συνάδελφοι, η χώρα μου η Βουλγαρία βρίσκεται, δυστυχώς, μεταξύ των ηγετικών χωρών όσον αφορά τη γήρανση του πληθυσμού στην Ευρώπη.
<P>
Μετά το τέλος του ψυχρού πολέμου, νέοι άνθρωποι από τη χώρα μου δελεάστηκαν από τις ελπίδες μιας καλής ζωής στη Δύση, έσπευσαν κατά πλήθη να εργαστούν πλένοντας πιάτα και μόνο οι ηλικιωμένοι γονείς τους παρέμειναν πίσω στη χώρα. " ιδέα σας να αυξηθεί το προσδόκιμο ζωής των ηλικιωμένων είναι καταπληκτική. Ποιος θα μπορούσε να αντιτεθεί σε αυτήν;
<P>
Πριν όμως σκεφτείτε να χρησιμοποιήσετε νέες τεχνολογίες πληροφοριών και επικοινωνιών, σας ικετεύω να αντιληφθείτε το γεγονός ότι οι συνταξιούχοι στη Βουλγαρία ζουν με συντάξεις που ισοδυναμούν με 50 ευρώ τον μήνα. Αυτό προσφέρει η σοσιαλιστική κυβέρνηση του Σοσιαλιστικού Κόμματος της Βουλγαρίας. Πρόκειται για ένα γεγονός της ζωής.
<P>
Απευθύνομαι στους εκπροσώπους του ΕΣΚ σε αυτήν την αίθουσα: κυρίες και κύριοι διεθνιστές, αντιλαμβάνεστε τι σημαίνουν τα 50 ευρώ τον μήνα για έναν συνταξιούχο που δούλεψε τίμια σε όλη του τη ζωή; Αντιλαμβάνεστε το γεγονός ότι αυτά τα 50 ευρώ υποτίθεται πως πρέπει να σας κάνουν να επιβιώσετε και να αγοράσετε φαγητό σε τιμές ανάλογες με τις ευρωπαϊκές; Αντιλαμβάνεστε το γεγονός ότι οι συνταξιούχοι στη Βουλγαρία κόβουν τις γραμμές των τηλεφώνων τους γιατί δεν έχουν αρκετά χρήματα να πληρώσουν τις ληστρικές τιμές στην εταιρεία τηλεπικοινωνιών της Βουλγαρίας που ιδιωτικοποιήθηκε με εγκληματικό τρόπο;
<P>
Αποτελεί γελοιοποίηση το να συστήνονται τρόποι βελτίωσης των υπηρεσιών πληροφόρησης αυτών των ανθρώπων. Σκεφτείτε πρώτα πώς θα ενισχύσετε την οικονομική τους ανεξαρτησία. Επειδή οι περισσότεροι συνταξιούχοι στη Βουλγαρία δεν είναι αθίγγανοι και επομένως δεν βασίζονται σε γεύματα ελεημοσύνης.
<SPEAKER ID="344" NAME="Ivo Belet" AFFILIATION="PPE-DE">
(NL) Πρόκειται για ένα καλό πρόγραμμα, ωστόσο έχω ορισμένες ενστάσεις.
<P>
" πρώτη αφορά ασφαλώς τον προϋπολογισμό: 150 εκατομμύρια ευρώ δεν επαρκούν ούτε κατά διάνοια -και αυτό ειπώθηκε ήδη εδώ- για έναν τομέα που οι ίδιοι είπατε πως πρόκειται να καταστεί ένας από τους ραγδαία αναπτυσσόμενους τομείς στο μέλλον. " ταχεία εφαρμογή αυτών των εργαλείων είναι καθοριστική για την καλή διαβίωση των ηλικιωμένων, αλλά είναι επίσης καθοριστική για την εθνική οικονομία, για τον εθνικό προϋπολογισμό και έχει άριστες οικονομικές προοπτικές. Ο κ. van Nistelrooij είπε ήδη το ίδιο πράγμα: αυτός είναι και ο λόγος της έκκλησης για αυτήν την επένδυση και για κίνητρα από την πλευρά της Ευρώπης προκειμένου να επεκταθεί σημαντικά τα επόμενα χρόνια, πιθανόν έως την αξιολόγηση του προϋπολογισμού στα μέσα του έτους.
<P>
Το δεύτερο σχόλιο μου -και συμφωνώ απολύτως με τις παρατηρήσεις της εισηγήτριας- είναι ότι δεν πρέπει να υπάρξει διχοτόμηση, ούτε χάσμα, όπως ανέφερε ήδη ο κ. Chatzimarkakis, μεταξύ των ηλικιωμένων που έχουν εκπαιδευτεί και μπορούν να χρησιμοποιήσουν αυτές τις νέες τεχνολογίες και άλλων για τους οποίους δεν ήταν δυνατό αυτό και οι οποίοι απλώς δεν έχουν τους πόρους για να τις εγκαταστήσουν στο σπίτι τους. Αυτό θα ερχόταν σε άμεση αντίθεση με τον κύριο στόχο του προγράμματος, ο οποίος είναι να διευκολυνθούν όσο το δυνατόν περισσότεροι ηλικιωμένοι να συνεχίσουν να ζουν στο σπίτι όσο το δυνατόν περισσότερο. Αυτό είναι πολύ λιγότερο δαπανηρό από το να τους στέλνουν στα νοσοκομεία ή στα γηροκομεία και ασφαλώς είναι το καλύτερο για την καλή τους διαβίωση. Σε τελική ανάλυση αυτό είναι το πιο σημαντικό.
<P>
Τέλος, είναι σημαντικό όλα αυτά τα καινοτόμα εργαλεία να συνεχίσουν να είναι οικονομικά προσιτά σε όλους τους ηλικιωμένους, ανεξάρτητα από την οικονομική τους κατάσταση.
<SPEAKER ID="345" NAME="Justas Vincas Paleckis" AFFILIATION="PSE">
- (LT) Χαιρετίζω την πρωτοβουλία της Επιτροπής και εκτιμώ την έκθεση της κ. Gill, η οποία θα ωφελήσει αναμφίβολα αν σκεφτούμε τα ζητήματα που επηρεάζουν τους ηλικιωμένους. " αύξηση του ηλικιωμένου πληθυσμού στην Ευρώπη θέτει προβλήματα και σημαντικές προκλήσεις. Σήμερα, έχουν αναπτυχθεί νέες υποστηρικτικές τεχνολογίες οι οποίες μπορούν να διασφαλίσουν καλή ποιότητα διαβίωσης για τους ηλικιωμένους και να τους διευκολύνουν, ανάλογα με τις επιθυμίες και τις ικανότητές τους, να συμμετέχουν ενεργά στη ζωή. Τα κράτη μέλη της ΕΕ πρέπει, επομένως, να προετοιμαστούν για την επικείμενη επανάσταση όσον αφορά την παροχή κοινωνικών και υποστηρικτικών υπηρεσιών.
<P>
Οι παραγωγοί σύγχρονων τεχνολογιών πληροφοριών και επικοινωνιών έχουν αντιληφθεί μια αυξημένη ζήτηση των προϊόντων τους. Νέες υποστηρικτικές τεχνολογίες μπορούν να βοηθήσουν τη βελτίωση της όρασης, της ακοής, της κινητικότητας και της διευκόλυνσης των ηλικιωμένων ανθρώπων να συνεχίσουν να αισθάνονται -και πράγματι να είναι - χρήσιμοι στην κοινωνία. Το γεγονός ότι τα κράτη μέλη της ΕΕ σχεδιάζουν να επενδύσουν έως το 2013 περισσότερα από 1 δισεκατομμύρια ευρώ για την ανάπτυξη των νέων τεχνολογιών για την αντιμετώπιση των αναγκών των ηλικιωμένων είναι αξιέπαινο.
<P>
Οι ΤΠΕ μπορούν και θα καταφέρουν αναμφίβολα να βελτιώσουν την ποιότητα ζωής και να ενισχύσουν τον αυτοσεβασμό των ηλικιωμένων. Τίθεται ωστόσο ένα ζήτημα: αυτό θα τους ωφελήσει όλους, ή αποτελεί απλώς μια μικρή βοήθεια για ορισμένους "επίλεκτους";
<P>
Εκτιμώ την ανησυχία της εισηγήτριας σχετικά με την πιθανότητα μόνο μικρός αριθμός ηλικιωμένων, που ήδη συμβαίνει να απολαμβάνουν υψηλή ποιότητα ζωής, να επωφεληθεί από τις καινοτομίες των ΤΠΕ. Ορισμένες χώρες της ΕΕ καυχώνται για τα γηροκομεία για ηλικιωμένους που μοιάζουν με ξενοδοχεία έξι αστέρων. Δεν βρίσκονται μακριά από αυτά ωστόσο, τα σπίτια για τη φιλοξενία των ηλικιωμένων που μαστίζονται από τη φτώχεια, οι ένοικοι των οποίων αγωνίζονται να επιβιώσουν. Οι άνθρωποι σε αυτά τα ιδρύματα δεν έχουν πρόσβαση στις καινοτομίες, τις υποστηρικτικές τεχνολογίες ή οποιοδήποτε σύγχρονο εξοπλισμό. " κατάσταση αυτή πρέπει να αλλάξει χωρίς καθυστέρηση.
<P>
Χαιρετίζω την άποψη που εκφράστηκε στην έκθεση ότι τα προϊόντα των ΤΠΕ για τους ηλικιωμένους πρέπει να είναι προσιτά και φιλικά προς τον χρήστη. " ΕΕ ηγείται σε πολλούς τομείς. Το να ηγηθεί στον τομέα που συζητάμε είναι απαραίτητο και την τιμά.
<SPEAKER ID="346" NAME="DanutBudreikait" AFFILIATION="ALDE">
- (LT) Σήμερα, ένας στους πέντε πολίτες της ΕΕ είναι άνω των 60 ετών, με προσδόκιμο ζωής περισσότερο από 80 έτη. Ωστόσο, η ποιότητα ζωής του αυξανόμενου ηλικιωμένου πληθυσμού της Ευρώπης δεν είναι αρκετά υψηλή. Για παράδειγμα, ένας στους τέσσερις ηλικιωμένους ανθρώπους στη χώρα μου, τη Λιθουανία, περιγράφει την κατάσταση της υγείας του ως κακή, με τον δείκτη της συμμετοχής του στην κοινωνία να βρίσκεται μόλις στο 57%. " ενίσχυση της ποιότητας ζωής του ηλικιωμένου πληθυσμού θα πρέπει να αποτελεί μια από τις προτεραιότητες της Ευρωπαϊκής Ένωσης.
<P>
" πρωτοβουλία της Επιτροπής για κινητοποίηση των τεχνολογιών πληροφοριών και επικοινωνιών είναι ένα πολύ σημαντικό βήμα για την επίλυση των προβλημάτων της απώλειας μνήμης, όρασης, ακοής και κινητικότητας για τους ηλικιωμένους. Ωστόσο, η Επιτροπή απέτυχε να αντιμετωπίσει πλήρως το ζήτημα της ίσης πρόσβασης στις τεχνολογίες πληροφοριών και επικοινωνιών.
<P>
Ένα από τα κυριότερα ζητήματα που συνδέονται με την ίση πρόσβαση στις τεχνολογίες πληροφοριών και επικοινωνιών είναι το να τις καταστήσουμε οικονομικά προσιτές. Το βασικό εισόδημα των ηλικιωμένων είναι η σύνταξή τους, η οποία είναι χαμηλή, κυρίως στα κράτη που προσχώρησαν πρόσφατα στην ΕΕ. Είναι εξαιρετικά σημαντικό τα προϊόντα που βασίζονται σε νέες τεχνολογίες πληροφοριών και επικοινωνιών να είναι οικονομικά προσιτά σε όλους τους πολίτες της ΕΕ.
<P>
Ένα άλλο μείζον ζήτημα προσβασιμότητας είναι ο βαθμός στον οποίο είναι φιλικές προς τον χρήστη οι νέες τεχνολογίες. Μόλις το 18% του πληθυσμού της ΕΕ από 65 έως 74 ετών χρησιμοποιούν το Διαδίκτυο, συγκριτικά με το 60% που το χρησιμοποιούν συνολικά. Πρέπει, επομένως, να διασφαλίσουμε ότι τα προϊόντα που βασίζονται στις νέες τεχνολογίες πληροφοριών και επικοινωνιών είναι φιλικά προς τον χρήστη.
<SPEAKER ID="347" NAME="Sylwester Chruszcz" AFFILIATION="NI">
(PL) Κύριε Πρόεδρε, το φαινόμενο της γήρανσης της κοινωνίας στις ευρωπαϊκές χώρες αποτελεί γεγονός και αντιπροσωπεύει μια θεμελιώδη πρόκληση για την κοινωνία. Πρέπει να έχουμε στο μυαλό μας τις δημογραφικές τάσεις όσον αφορά τις δράσεις σε ευρωπαϊκό επίπεδο και να αντιληφθούμε τις κοινωνικές και οικονομικές επιπτώσεις των προηγούμενων. Ο αριθμός των ανθρώπων μεταξύ των 65 και 80 ετών θα αυξηθεί κατά 40% την περίοδο 2010-2030.
<P>
Πρέπει να αποτελέσει προτεραιότητα η παροχή μιας αξιοπρεπούς ζωής και όλων των δυνατών ανέσεων σε αυτούς τους ανθρώπους, σε συνδυασμό με την πρόσβαση σε όλες τις βασικές υπηρεσίες. " γήρανση του πληθυσμού ασκεί ασφαλώς πίεση στην παροχή υγειονομικών υπηρεσιών και κοινωνικής περίθαλψης στο πλαίσιο των οικονομικών δυνατοτήτων, καθώς και στη διαθεσιμότητα του προσωπικού των υγειονομικών υπηρεσιών και της κοινωνικής περίθαλψης. Στο πλαίσιο της κατάστασης που συζητάμε, θα ήθελα να επιστήσω την προσοχή στο επικίνδυνο φαινόμενο της περιθωριοποίησης και της απομόνωσης των ηλικιωμένων.
<P>
Οι προσπάθειες απαλλαγής από τους άρρωστους και ηλικιωμένους ανθρώπους μέσω της νόμιμης ευθανασίας αποτελεί έναν εξαιρετικά σημαντικό κίνδυνο για τη σύγχρονη Ευρώπη. Με δυσαρεστεί το γεγονός ότι μολονότι ασχολούνται με την προστασία των θεμελιωδών ανθρωπίνων δικαιωμάτων, η Ευρωπαϊκή Ένωση και το Κοινοβούλιό της έχουν παραμείνει σιωπηλοί όσον αφορά αυτό το ζήτημα.
<SPEAKER ID="348" NAME="Ljudmila Novak" AFFILIATION="PPE-DE">
(SL) Δεν υπάρχει τίποτα πιο καταστρεπτικό και ταπεινωτικό από το συναίσθημα του αποκλεισμού, της μηδαμινότητας και της ανικανότητας. Αυτός είναι ο λόγος για τον οποίο στηρίζω την πρόταση της Ευρωπαϊκής Επιτροπής για τη συμμετοχή της Κοινότητας στο κοινό πρόγραμμα για τη βοήθεια και την ένταξη των ηλικιωμένων καθώς και για τη βελτίωση της ποιότητας ζωής τους με τη χρήση των τεχνολογιών πληροφοριών και επικοινωνιών.
<P>
Αυτό αποτελεί ένα συμπληρωματικό κομμάτι στο μωσαϊκό της Στρατηγικής της Λισαβόνας για την οικοδόμηση μιας βασισμένης στην πληροφορία, ψηφιακά εγγράμματης και οικονομικά πιο ανταγωνιστικής Ευρώπης. Προκειμένου να βελτιωθεί πραγματικά η ένταξη και ο αλφαβητισμός των ηλικιωμένων, πρέπει να προσαρμοστούν σωστά κάποιες δραστηριότητες και να καταστούν πραγματικά προσιτές σε αυτούς. Οι δραστηριότητες αυτές πρέπει να είναι κατανοητές, εύκολες στη χρήση και στην εξοικείωση με αυτές, καθώς και προσιτές. Πρέπει να αποκτήσουν πρόσβαση σε αυτές οι ηλικιωμένοι και τα άτομα με αναπηρίες στις πόλεις, καθώς και στην ύπαιθρο· διαφορετικά, υπάρχει ο κίνδυνος το τελικό αποτέλεσμα να είναι ο αποκλεισμός και όχι η συμμετοχή.
<P>
Με την ευρεία χρήση των τεχνολογιών πληροφοριών και των επικοινωνιών, οι ηλικιωμένοι θα επωφεληθούν τελικά από τις καινοτομίες της σύγχρονης εποχής. " ποιότητα ζωής τους θα βελτιωθεί γιατί θα καταστούν πιο ανεξάρτητοι, θα μπορούν να κινούνται, θα είναι ενεργοί και θα συμμετέχουν στην κοινωνία και την οικονομική ζωή.
<P>
Προσαρμοσμένος εξοπλισμός, βοηθήματα και πολλά σύγχρονα ηλεκτρονικά συστήματα καθιστούν δυνατή τη διαχείριση του χώρου διαβίωσης. Την ίδια στιγμή επιτρέπουν τον έλεγχό του, διασφαλίζοντας ότι οι χρήστες έχουν μεγαλύτερη ασφάλεια και αισθάνονται καλύτερα για τις ζωές τους. Παρόμοιος εξοπλισμός επιτρέπει στους ανθρώπους με αναπηρίες και στους ηλικιωμένους να επικοινωνούν με τον έξω κόσμο και να απολαμβάνουν εξ αποστάσεως φροντίδα, εργασία και ψυχαγωγία.
<P>
Όλοι επιθυμούμε να φτάσουμε σε μεγάλη ηλικία, αλλά να μην αισθανόμαστε μόνοι και στο περιθώριο της κοινωνίας. Αυτός είναι ο λόγος για τον οποίον σκεφτόμαστε το μέλλον μας τώρα και λαμβάνουμε μέτρα για αυτό.
<SPEAKER ID="349" NAME="Roberta Alma Anastase" AFFILIATION="PPE-DE">
(RO) Σύμφωνα με στατιστικά στοιχεία, ο αριθμός των ηλικιωμένων στην Ευρώπη θα αυξηθεί κατά 40% ανάμεσα στο 2010 και το 2030. Αυτό το φαινόμενο δημιουργεί προκλήσεις, αλλά και ευκαιρίες για τις δημόσιες πολιτικές και το ευρωπαϊκό μέλλον. Μια πραγματικά ακμάζουσα και ανταγωνιστική Ευρώπη πρέπει να βρει τη σωστή απάντηση σε παρόμοιες προκλήσεις και να χρησιμοποιήσει πλήρως τις δυνατότητες των νέων δημογραφικών τάσεων.
<P>
Οι ηλικιωμένοι ευρωπαίοι πολίτες πρέπει να επωφελούνται από ποιοτικές υπηρεσίες και συνθήκες, και η εμπειρία που συγκεντρώνεται από αυτές πρέπει να χρησιμοποιηθεί στη συνεχιζόμενη ανάπτυξη της κοινωνίας. Καθώς η Ευρωπαϊκή Ένωση σκοπεύει να καταστεί μια βασισμένη στην πληροφορία οικονομία και κοινωνία, οι τεχνολογίες των πληροφοριών αντιπροσωπεύουν μια καινοτόμο λύση σε αυτήν την κατάσταση και η συμμετοχή της Ευρωπαϊκής Κοινότητας στα σχετικά προγράμματα είναι περισσότερο από απαραίτητη.
<P>
Θα ήθελα να επισημάνω δύο σημαντικές πτυχές σχετικά με τη χρήση των νέων τεχνολογιών για τη βελτίωση του βιοτικού επιπέδου των ηλικιωμένων. Καταρχάς, οι ευρωπαίοι πολίτες πρέπει να εκπαιδευθούν και να ενημερωθούν για τις νέες τεχνολογικές δυνατότητες που προσφέρονται. Οι ηλικιωμένοι, ειδικά στα νέα κράτη μέλη, δεν είναι καθόλου, ή είναι μερικώς, εξοικειωμένοι με αυτόν τον τομέα και οι απώλειες για την κοινωνία συνολικά είναι ολοφάνερες. Επομένως, η επιτυχία της απόφασης που συζητούμε σήμερα εξαρτάται σε μεγάλο βαθμό από την ευρωπαϊκή δυνατότητα κινητοποίησης όσον αφορά την εκπαίδευση και την παροχή πληροφοριών σε αυτά τα άτομα. Δεύτερον, πρέπει να δοθεί ιδιαίτερη προσοχή στις γυναίκες, καθώς αποτελούν ομάδα υψηλότερης ηλικίας από τους άντρες λόγω του αυξημένου προσδόκιμου επιβίωσης. Αυτή η πτυχή πρέπει να ληφθεί υπόψη στην επιστημονική έρευνα για τη διαδικασία γήρανσης, καθώς και στη συγκεκριμένη εφαρμογή των δημόσιων πολιτικών.
<P>
Τέλος, θέλω να επαναλάβω τη σημασία του να επικεντρωθούμε στην κατάσταση στα νέα κράτη μέλη, στα οποία οι ηλικιωμένοι βρίσκονται σε λιγότερο ευνοϊκή κατάσταση. Το χαμηλότερο βιοτικό επίπεδο, αλλά και η έλλειψη γνώσης όσον αφορά τη χρησιμοποίηση των νέων τεχνολογιών, μετατρέπουν αυτήν την κατηγορία σε στόχο προτεραιότητας για τις μελλοντικές προσπάθειες σε ευρωπαϊκό επίπεδο.
<SPEAKER ID="350" NAME="Zita Pleštinská" AFFILIATION="PPE-DE">
(SK) Το "Φόρουμ για τη βοήθεια των ηλικιωμένων", το "Κοινοβούλιο των ηλικιωμένων" και το περιοδικό "Φόρουμ για ηλικιωμένους" που δημοσιεύθηκε στη Σλοβακία με τη στήριξη της Επιτροπής, αποτελούν δραστηριότητες που είχα την ευκαιρία να γνωρίσω σε συναντήσεις με ηλικιωμένους καθώς έτσι ξεκινά παραδοσιακά το ημερολογιακό μου έτος. Αυτές οι δραστηριότητες με έπεισαν πως οι ηλικιωμένοι θέλουν να είναι δραστήριοι και μαθαίνουν πολύ γρήγορα. Τα κινητά τηλέφωνα, για παράδειγμα, δεν αποτελούν κάτι εξαιρετικά άγνωστο για αυτούς πλέον. Έχουν καταστεί σημαντικοί σύντροφοί τους στην πραγματικότητα.
<P>
Δυστυχώς, πολύ λίγοι πόροι αφιερώνονται στην κατάρτιση των ηλικιωμένων στους υπολογιστές και αυτός είναι ο λόγος για τον οποίο χαιρετίζω την έκθεση της κ. Neena Gill, η οποία στέλνει ένα σημαντικό μήνυμα από το Ευρωπαϊκό Κοινοβούλιο όσον αφορά τη βελτίωση της ποιότητας ζωής των ηλικιωμένων ή των ανθρώπων με αναπηρίες.
<P>
" χρήση των νέων τεχνολογιών πληροφοριών και επικοινωνιών μπορεί να αποτελέσει αποτελεσματικό εργαλείο όσον αφορά τη διασφάλιση ότι αυτή η κατηγορία των ευρωπαίων πολιτών, οι οποίοι αποτελούν πηγή σοφίας, εμπειρίας, παραδόσεων και ικανοτήτων, δεν θα αποκλειστεί από την κοινωνία. Είναι σημαντική, ωστόσο, η παροχή ισότιμης πρόσβασης στις τεχνολογίες πληροφοριών και επικοινωνιών για όλους τους ηλικιωμένους στην Ευρωπαϊκή Ένωση.
<SPEAKER ID="351" NAME="Zuzana Roithová" AFFILIATION="PPE-DE">
(CS) Κύριε Πρόεδρε, χαιρετίζω την πρωτοβουλία των 13 κρατών μελών που ανέπτυξαν ένα κοινό πρόγραμμα έρευνας για την αυτόνομη διαβίωση για ηλικιωμένους πολίτες, ώστε η γενιά τους να μπορεί επίσης να χρησιμοποιεί πλήρως τις τεχνολογίες των πληροφοριών. Δεν υπάρχει αμφιβολία ότι αυτό θα καταστήσει ευκολότερη την επικοινωνία για αυτούς και θα τους επιτρέψει να παραμείνουν περισσότερο στην εργασία τους. Επομένως, στηρίζω πλήρως τις προσπάθειες να καταστεί το πρόγραμμα "Αυτόνομη διαβίωση υποβοηθούμενη από το περιβάλλον" τμήμα της απόφασής μας αύριο, να καταστεί ένα κοινό πρόγραμμα για την Ευρωπαϊκή Ένωση. Πιστεύω ότι αν το κάνουμε αυτό, θα καταφέρουμε να διπλασιάσουμε τη χρηματοδότηση, σε 600 εκατομμύρια ευρώ συνολικά. Κατά τη γνώμη μου, το αίτημά μας για συγχρηματοδότηση κατά 20% από εγχώριες πηγές προσφέρει στα κράτη μέλη αρκετά κίνητρα προκειμένου να αντιμετωπίσουν αυτά τα καθήκοντα. Πρέπει να δώσουμε το πράσινο φως σε αυτό το πρόγραμμα, το οποίο θα επιτρέψει την αποτελεσματική ανάπτυξη καινοτόμων προϊόντων και ειδικών υπηρεσιών, χρησιμοποιώντας τις τεχνολογίες πληροφοριών και επικοινωνιών ως εργαλείο για τη διασφάλιση ότι οι ηλικιωμένοι ζουν αξιοπρεπώς. Το πρόγραμμα επίσης αποτελεί μια ευκαιρία για τις μικρομεσαίες επιχειρήσεις και συνάδει πλήρως με τους στόχους της Στρατηγικής της Λισαβόνας και τις αξίες μας.
<SPEAKER ID="352" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, θα πρέπει να χαιρετίσουμε την προτεινόμενη συμμετοχή της Ένωσης σε ένα κοινό πρόγραμμα έρευνας και ανάπτυξης που αποσκοπεί στη βελτίωση της ποιότητας ζωής των ηλικιωμένων.
<P>
Νέα είδη ΤΠΕ μπορούν να διευκολύνουν τη ζωή ατόμων προχωρημένης ηλικίας και να τους βοηθήσουν να παραμείνουν ενεργοί στην εργασία και την προσωπική τους ζωή. Θα πρέπει να λάβουμε υπόψη μας ότι ο αριθμός των ηλικιωμένων αυξάνεται ως συνέπεια των καλύτερων συνθηκών διαβίωσης.
<P>
Αναπτύσσοντας τις λεπτομερείς λειτουργικές αρχές για αυτό το πρόγραμμα, πρέπει να λάβουμε υπόψη μας, ωστόσο, ότι τα περιουσιακά στοιχεία και οι συνθήκες διαβίωσης των ηλικιωμένων ποικίλουν στα διάφορα κράτη μέλη. Υπάρχουν σημαντικές διαφορές στο επίπεδο διαβίωσης. Επομένως, υπάρχουν διαφορετικές ανάγκες όσον αφορά τις υπηρεσίες και τα διάφορα επίπεδα προετοιμασίας για μια δραστήρια ζωή, κυρίως στην περίπτωση ανθρώπων που ζουν σε αγροτικές περιοχές. Νέες τεχνολογίες, νέες ευκαιρίες για εργασία μέσω του Διαδικτύου και χρήση της νέας τεχνολογίας προς όφελος του ατόμου, μπορούν να βοηθήσουν τους ηλικιωμένους να παραμείνουν στην αγορά εργασίας. Όλα αυτά μπορούν επίσης να επιτρέψουν στους ανθρώπους να μεγαλώσουν άνετα. Το πρόβλημα είναι ιδιαίτερα σημαντικό σε σχέση τη γήρανση του πληθυσμού της Ευρώπης.
<SPEAKER ID="353" NAME="Monica Maria Iacob-Ridzi" AFFILIATION="PPE-DE">
(RO) Ο αποκλεισμός των ηλικιωμένων από τα πλεονεκτήματα των τεχνολογιών των πληροφοριών είναι προβληματικός, κυρίως καθώς ο αριθμός των μελών του ευρωπαϊκού πληθυσμού με ηλικία μεταξύ 65 και 80 ετών σύντομα θα αγγίξει το 40%.
<P>
Συνεπώς, το κοινό πρόγραμμα έρευνας και ανάπτυξης στο οποίο θα συμμετέχει η Ευρωπαϊκή Ένωση χαιρετίζεται στο πλαίσιο της βελτίωσης της ζωής αυτών των ανθρώπων. Ωστόσο, θα ήθελα να τονίσω το γεγονός ότι η οικονομική εμπλοκή της Κοινότητας σε αυτό το σχέδιο είναι περιορισμένη. " συνεισφορά της Κοινότητας ανέρχεται σε 150 εκατομμύρια ευρώ, δεδομένου ότι προέρχεται από τον προϋπολογισμό για το πρόγραμμα πλαίσιο για την έρευνα και την ανάπτυξη συνολικού ύψους άνω των 50 δισεκατομμυρίων ευρώ. Επιπλέον, η συμβολή της Κοινότητας δεν μπορεί να ξεπεράσει το 50% των δημόσιων πόρων που χρησιμοποιούνται στο σχέδιο, που αποτελεί ένα παράτυπα χαμηλό ποσοστό για ένα τόσο σημαντικό σχέδιο.
<P>
Εκτός από τα συγκεκριμένα πλεονεκτήματα που προσφέρονται στους ηλικιωμένους από τις λύσεις ΤΠ που ορίζονται από αυτό το πρόγραμμα, η συμμετοχή της Ένωσης στο σχέδιο αποτελεί μια καλή ευκαιρία συμβολής στην ποιότητα ζωής των Ευρωπαίων και, για αυτόν τον λόγο, η χρηματοοικονομική συμβολή της Κοινότητας θα πρέπει να ξεπερνά τα εθνικά χρηματικά ποσά που χορηγούνται για αυτό το είδος έρευνας.
<SPEAKER ID="354" NAME="László Kovács">
Μέλος της Επιτροπής. - (EN) Κύριε Πρόεδρε, μιλώντας εξ ονόματος της κ. Viviane Reding, θα ήθελα να εκφράσω την εκτίμησή μου στην εξαιρετικά εποικοδομητική προσέγγιση του Ευρωπαϊκού Κοινοβουλίου και κυρίως της εισηγήτριας κ. Gill κατά τη διαδικασία διαπραγμάτευσης της πρότασης "Αυτόνομη διαβίωση υποβοηθούμενη από το περιβάλλον" (AAL). Δεν είμαι υπεύθυνος για αυτό το χαρτοφυλάκιο και, κατά τη γνώμη μου, η συζήτηση δεν ήταν ασφαλώς μόνο ενδιαφέρουσα αλλά και εξαιρετικά εκπαιδευτική. Σας διαβεβαιώνω ότι θα μεταφέρω όχι μόνο τα συγχαρητήρια, αλλά και τις ανησυχίες και προτάσεις στη συνάδελφό μου Viviane Reding.
<P>
Αντιλήφθηκα πως ένα από τα σημαντικά ζητήματα είναι η χρήση των ΤΠΕ από την τρίτη ηλικία και συμφωνώ με αυτό. Απαιτεί ασφαλώς γνώση και οικονομικούς πόρους. " εκπαίδευση για τους ηλικιωμένους, κυρίως αυτούς που ζουν σε αγροτικές περιοχές, είναι σίγουρα σημαντική αλλά αντιμετωπίζεται κατάλληλα από το πρόγραμμα δράσης για την ευγηρία. " οικονομική δυνατότητα αποτελεί ένα άλλο σημαντικό ζήτημα και το AAL θα το αντιμετωπίσει. Όσον αφορά άλλες χώρες που θα ήθελαν να συμμετέχουν, είναι ασφαλώς δυνατό και για αυτόν τον λόγο προτείνατε ένα σχετικά χαμηλό όριο.
<P>
Συμπερασματικά, θα ήθελα να τονίσω ότι η Επιτροπή χαιρετίζει και στηρίζει τις συμβιβαστικές τροπολογίες που προτάθηκαν από την εισηγήτρια, γεγονός που θα επιτρέψει την επίτευξη συμφωνίας κατά την πρώτη ανάγνωση. Χάρη στη δέσμευσή σας, θα καταστεί δυνατή η δρομολόγηση αυτής της σημαντικής πρωτοβουλίας κατά τη διάρκεια της άνοιξης. " συνεχής σας στήριξη θα είναι επίσης καθοριστική κατά την εφαρμογή της πρωτοβουλίας. Θα ήθελα να τονίσω ότι η ανάληψη αυτής της πρόκλησης δεν αποτελεί μόνο μια ηθική υποχρέωση, αλλά και οικονομική ευκαιρία, μια άποψη που εξέφρασαν πολλοί από τους ομιλητές. Πρόκειται για τη μελλοντική καλή διαβίωση των ηλικιωμένων πολιτών μας καθώς και για τη μελλοντική μας ανταγωνιστικότητα.
<SPEAKER ID="355" NAME="Neena Gill">
εισηγήτρια. - (EN) Κύριε Πρόεδρε, θα ήθελα να ευχαριστήσω όλους του συναδέλφους για τα σχόλια και τις παρεμβάσεις τους.
<P>
Ο κ. Krasts με ρώτησε αν μου αρέσει η ιδέα να συμμετάσχουν και άλλες χώρες στην πρωτοβουλία. Πρόθεσή μας είναι το πρόγραμμα αυτό να είναι ανοιχτό σε όσο το δυνατόν περισσότερα μέλη και μπορεί επίσης να ξεπεράσει τα όρια των κρατών μελών της ΕΕ - όπως συμβαίνει ήδη.
<P>
Το θέμα αφορά τη χρηματοδότηση και αρκετοί το έθεσαν ήδη. Το πρόβλημα είναι ότι η χρηματοδότηση φαίνεται να έχει οριστεί στα 150 εκατομμύρια ευρώ. Αυτό που πρέπει να προσέξουμε είναι πώς θα μπορούσε αυτό να αναθεωρηθεί στο μέλλον, αν υπάρχει αρκετό ενδιαφέρον για αυτό το πρόγραμμα, ή αν θα μπορούσε να αντιμετωπιστεί μέσω άλλων πρωτοβουλιών στο πλαίσιο των σχεδίων του Προγράμματος Πλαισίου 7.
<P>
Άκουσα σήμερα πως μαζί με την κλιματική αλλαγή, η γήρανση αποτελεί μια από τις μεγαλύτερες προκλήσεις του 21ου αιώνα. Είναι σημαντικό η Επιτροπή να συνεχίσει να την αντιμετωπίζει, όχι απλώς μέσω μεμονωμένων προγραμμάτων όπως το παρόν, τα οποία είναι πολύ σημαντικά, αλλά μέσω άλλων τομέων και -όπως θα ήθελα να επαναλάβω- και επίσης να εφαρμόσει τη συμμετοχική αναζήτηση λύσεων για αυτό το θέμα.
<P>
Πιστεύω πως η Επιτροπή πρέπει επίσης να είναι σε εγρήγορση γιατί ορισμένα κράτη μέλη, είναι αρκετά ξεκάθαρο, βρίσκονται πολύ μπροστά, ενώ άλλα δεν όχι. Είναι επιτακτική ανάγκη να διασφαλιστεί ότι δεν υπάρχουν τεράστιες διαφορές μεταξύ των κρατών μελών αφού ολοκληρωθεί αυτό το πρόγραμμα.
<P>
Θα ήθελα να αναφερθώ σε δύο σημαντικά σημεία που ανέφεραν κάποιοι συνάδελφοι, κυρίως οι δύο σκιώδεις εισηγητές μου. Ο κ. van Nistelrooij εξέφρασε την άποψη ότι χρειάζεται αρκετός καιρός για τα προϊόντα να φθάσουν στην αγορά και, αν πραγματικά θέλουμε να κάνουμε τη διαφορά με αυτό το πρόγραμμα, είναι βασικό να αντιμετωπιστεί αυτό το συγκεκριμένο ζήτημα. Και, όπως είπε ο κ. Chatzimarkakis: Θεωρούμαστε το τμήμα του κόσμου που είναι περισσότερο αφοσιωμένο στην ποιότητα ζωής των ανθρώπων οποιασδήποτε ηλικίας. Πιστεύω πως είναι σημαντικό τα λόγια μας να συνοδευτούν από πράξεις.
<P>
Θα ήθελα επίσης να ευχαριστήσω την κ. Geringer de Oedenberg, τη συντάκτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων, και όλα τα άλλα άτομα από τη γραμματεία, τη γραμματεία της Ομάδας ΕΣΚ και το γραφείο μου για τη συμβολή τους, την Επιτροπή και το Συμβούλιο, καθώς και την προεδρία της Πορτογαλίας και της Σλοβενίας.
<P>
(Χειροκροτήματα)
<SPEAKER ID="356" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 13 Μαρτίου 2008.

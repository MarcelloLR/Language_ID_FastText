<CHAPTER ID="005-10">
10. Προστασία των ζώων που χρησιμοποιούνται για επιστημονικούς σκοπούς (
<P>
- Πριν από την ψηφοφορία:
<SPEAKER ID="104" NAME="Neil Parish">
εισηγητής. - Κύριε Πρόεδρε, θα ήθελα να ευχαριστήσω όλους τους σκιώδεις εισηγητές, οι οποίοι είχαν την προθυμία να δουλέψουν μαζί μου σε ένα απίστευτα τεχνικό και δύσκολο φάκελο. Κατόπιν της συνεργασίας μας μπορέσαμε να καταλήξουμε σε έναν καλό, κατά τη γνώμη μου, συμβιβασμό.
<P>
Οι δοκιμές σε ζώα είναι ένας ιδιαίτερα αμφιλεγόμενος και συναισθηματικά φορτισμένος τομέας ο οποίος συνεπάγεται ένα ηθικό δίλημμα. Κάναμε ό,τι καλύτερο μπορούσαμε προκειμένου να δημιουργήσουμε μία κατάσταση η οποία θα βελτιώσει την ευημερία των ζώων που χρησιμοποιούνται σε πειράματα και συγχρόνως, για να εξασφαλιστεί ότι η ανώτερης ποιότητας και αξιόπιστη ιατρική έρευνα μπορεί να συνεχίσει μέσα στους κόλπους της Ευρώπης. Χτίσαμε επάνω στην πρόταση της Επιτροπής σε πολλούς τομείς και κυρίως ξεκαθαρίσαμε τις σοβαρές ταξινομήσεις. Πετύχαμε έναν καλό συμβιβασμό στην Επιτροπή Γεωργίας που δεν θα πρέπει να εξεταστεί ξεχωριστά σε αυτό το στάδιο.
<P>
Όλοι επιθυμούμε να συνεργαστούμε προκειμένου να βελτιώσουμε, να μειώσουμε και να αντικαταστήσουμε τα πειράματα στα ζώα. Εντούτοις, πρέπει να θυμόμαστε ότι πολλά εμβόλια και θεραπείες για ασθένειες έχουν αναπτυχθεί χρησιμοποιώντας ζώα και ειδικότερα πρωτεύοντα (primates) - για παράδειγμα, εμβόλια για την πολιομυελίτιδα, τη διφθερίτιδα, την ηπατίτιδα Β καθώς και, για βαθιά εγκεφαλική διέγερση για τη νόσο του Parkinson. Όλα αυτά είναι παραδείγματα της ωφέλειας από την έρευνα σε ζώα. Για να κατευνάσουμε τις ανησυχίες που πολλά μέλη έχουν με τη χρήση των εμβρυϊκών βλαστοκυττάρων, η Τροπολογία 170, εάν περάσει, θα διασφαλίσει ότι οι αποφάσεις ηθικής σχετικά με αυτό το ζήτημα λαμβάνονται από τα ίδια τα κράτη μέλη και όχι από την Επιτροπή.
<P>
Έχουμε μία μεγάλη ευκαιρία να βελτιώσουμε τη νομοθεσία για το καλό των ζώων και για την έρευνα. Θα πρέπει να βάλουμε τις κομματικές διαφορές μας στην άκρη και να υποστηρίξουμε αυτή την έκθεση. Οι οργανώσεις για το συμφέρον της βιομηχανίας, της ιατρικής έρευνας και της ευημερίας των ζώων είναι πεπεισμένες ότι αυτό είναι ένα βήμα μπροστά και ότι η ισχύουσα νομοθεσία θα αναβαθμιστεί και θα βελτιωθεί. Εάν δεν το αντιμετωπίσουμε μέσα στο Κοινοβούλιο, η νομοθεσία θα μπορούσε να καθυστερήσει για άλλα δύο χρόνια ή και περισσότερο κάτι το οποίο θα λειτουργούσε επιβραδυντικά. Παροτρύνω τα μέλη της Βουλής να υποστηρίξουν αυτή την έκθεση.
<P>
Τέλος καθώς είναι πιθανότατα η τελευταία φορά που θα μιλήσω στην αίθουσα επειδή αποσύρομαι για να ασχοληθώ με την εθνική πολιτική, θα ήθελα να σας ευχαριστήσω για την ευγένεια με την οποία μου φερθήκατε και να ευχαριστήσω τα μέλη της Βουλής, τα οποία επίσης μου φέρθηκαν με ιδιαίτερη ευγένεια.
<P>
(Χειροκροτήματα)
<SPEAKER ID="105" NAME="Πρόεδρος">
Σας ευχαριστούμε πολύ κ. Parish. Όταν γυρίσετε στο εθνικό Κοινοβούλιο της χώρας σας, σας ευχόμαστε να έχετε την ίδια ζέση για εργασία με αυτή που είχατε εδώ στο Ευρωπαϊκό Κοινοβούλιο.

<CHAPTER ID="006">
MEDIA Mundus: πρόγραμμα για την οπτικοακουστική συνεργασία με επαγγελματίες από τρίτες χώρες (συζήτηση) 
<SPEAKER ID="010" NAME="Πρόεδρος">
" ημερήσια διάταξη προβλέπει την έκθεση της κυρίας Hieronymi, για λογαριασμό της Επιτροπής Πολιτισμού και Παιδείας, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για τη θέσπιση του προγράμματος MEDIA Mundus για την οπτικοακουστική συνεργασία με επαγγελματίες από τρίτες χώρες - C6-0011/2009 -.
<SPEAKER ID="011" NAME="Ruth Hieronymi" LANGUAGE="DE">
Κύριε Πρόεδρε, Επίτροπε, κυρίες και κύριοι, μου δίνει μεγάλη χαρά το γεγονός ότι κατορθώσαμε να καταρτίσουμε και να εγκρίνουμε ένα νέο πρόγραμμα υποστήριξης των ευρωπαϊκών ταινιών για τον πολιτισμό και την οικονομία της Ευρωπαϊκής Ένωσης και παγκοσμίως εντός ενός σύντομου χρονικού διαστήματος - μόλις έξι μηνών - και πριν το τέλος της τρέχουσας κοινοβουλευτικής περιόδου.
<P>
Αυτό κατέστη δυνατό μόνο επειδή υπήρξε εξαιρετικά καλή συνεργασία, για την οποία θα ήθελα να εκφράσω τις θερμές μου ευχαριστίες. Σας ευχαριστώ πολύ, Επίτροπε. " πρόταση της Επιτροπής σχετικά με τη θέσπιση του προγράμματος MEDIA Mundus ήταν εξαιρετική. " συνεργασία ήταν εξαιρετική με την Τσεχική Προεδρία και η συνεργασία στην Επιτροπή Πολιτισμού και Παιδείας ήταν η καλύτερη. Μόνο χάρη σε αυτήν τη συνεργασία κατέστη δυνατό να επιτευχθεί αυτό ο στόχος μέσα σε τόσο σύντομο διάστημα.
<P>
" προβολή ευρωπαϊκών ταινιών μέσω του προγράμματος MEDIA είναι πολύ επιτυχημένη στην Ευρωπαϊκή Ένωση περίπου εδώ και 15 χρόνια. Ενενήντα τοις εκατό όλων των ευρωπαϊκών ταινιών που προβάλλονται εκτός της χώρας προέλευσής τους προβάλλονται από το πρόγραμμα MEDIA. Έως τώρα, ωστόσο, το πρόγραμμα έχει προβάλει μόνο έργα εντός της Ευρώπης και το παρόν πρόγραμμα προβολής είναι πλέον ανεπαρκές σε μια εποχή παγκοσμιοποίησης των αγορών και των νέων τεχνολογιών.
<P>
Υπάρχουν νέες ευκαιρίες, αλλά και νέες προκλήσεις. Το πρόγραμμα MEDIA Mundus για το οποίο συζητάμε σήμερα είναι μια θαυμάσια απάντηση. Είναι μια ανταπόκριση στις ευκαιρίες που προσφέρονται στην ευρωπαϊκή βιομηχανία κινηματογράφου από νέες αγορές εκτός Ευρώπης. Αποτελεί επίσης μια ανταπόκριση στην ανάγκη και τις ευκαιρίες να χρησιμοποιήσουμε την προβολή ταινιών και τις ίδιες τις ταινίες για να υποστηρίξουμε και να προάγουμε το διαπολιτισμικό διάλογο.
<P>
Για το λόγο αυτό θα ήθελα να εκφράσω τις ευχαριστίες μου για την έναρξη των πιλοτικών προγραμμάτων MEDIA Mundus. Διατέθηκαν 7 εκατομμύρια ευρώ. Κατέστη σαφές ότι υπήρχε τεράστια ζήτηση. " κατάρτιση, η προώθηση και η διανομή σε παγκόσμια δίκτυα υποστηρίχτηκαν από τα πιλοτικά προγράμματα και, συγκεκριμένα, οι αναδυόμενες οπτικοακουστικές αγορές του πλανήτη - Ινδία, Βραζιλία, Νότια Κορέα, Καναδάς - έχουν υποβάλλει εξαιρετικά προγράμματα.
<P>
Από αυτήν την άποψη, με την ψήφο της Επιτροπής Πολιτισμού και Παιδείας με χαρά υπερψηφίζουμε την πρόταση. Θα ήθελα να ζητήσω από ολόκληρο το Κοινοβούλιο τη θετική του ψήφο για να υποστηρίξουμε αυτό το πρόγραμμα για τα επόμενα χρόνια με ένα επαρκές ποσό χρηματοδότησης, ώστε να επιτευχθεί ο στόχος της στήριξης της προώθησης των ευρωπαϊκών ταινιών ως παγκόσμιους πρεσβευτές των πολιτιστικών μας αξιών.
<P>
Αυτή είναι η τελευταία μου παρέμβαση στο Ευρωπαϊκό Κοινοβούλιο. Αισθάνομαι πολύ τυχερή που κατόρθωσα να ολοκληρώσω το πρόγραμμα με την υποστήριξή σας και θα ήθελα να στείλω το δικό μου μήνυμα. Όσον αφορά το μελλοντικό έργο, σας παρακαλώ να θυμάστε ότι τα πολιτιστικά αγαθά στην Ευρώπη δεν θα πρέπει να είναι απλά οικονομικά αγαθά αλλά θα πρέπει να παραμείνουν και πολιτιστικά και οικονομικά αγαθά.
<P>
Θα ήθελα ιδιαιτέρως να ευχαριστήσω όλους τους συναδέλφους μου στην Επιτροπή Πολιτισμού και Παιδείας, στις γραμματείες, και εσάς, Επίτροπε, και το Γενικό Διευθυντή σας στο τιμόνι, τον Gregory Paulger, για δέκα χρόνια εξαιρετικής συνεργασίας στον οπτικοακουστικό τομέα. Σας ευχαριστώ πολύ.
<SPEAKER ID="012" NAME="Viviane Reding">
Μέλος της Επιτροπής. - Κύριε Πρόεδρε, δεν θα μπορούσα να συμφωνήσω περισσότερο με τα όσα είπε η κυρία Hieronymi και αυτά τα 10 χρόνια συνεργασίας μαζί της και με άλλα Μέλη της Επιτροπής Πολιτισμού και Παιδείας ήταν πολύ αποδοτικά και, από προσωπική άποψη, πολύ εποικοδομητικά. Επομένως, σας ευχαριστώ όλους σας, από οποιοδήποτε κόμμα κι αν προέρχεστε, που πραγματικά κοπιάσατε για να αποκτήσει μια σημαντική θέση ο πολιτισμός και να μπορέσει ο πολιτισμός να αγγίξει τους ανθρώπους.
<P>
Χαίρομαι βαθύτατα που το Κοινοβούλιο έκανε κάποιες προτάσεις για την έκθεση, οι οποίες είναι διευκρινήσεις και απλουστεύσεις, βελτιώνοντας έτσι την πρόταση την οποία είχα εισηγηθεί.
<P>
Όπως γνωρίζετε, η προκαταρκτική δράση MEDIA International αποτέλεσε τη βάση προκειμένου να αναπτυχθεί το MEDIA Mundus και, σε αυτό το πλαίσιο, ευγνωμονώ επίσης το Κοινοβούλιο το οποίο μου έδωσε 2 εκατομμύρια ευρώ το 2008 και 5 εκατομμύρια ευρώ το 2009 για τη χρηματοδότηση της προκαταρκτικής δράσης.
<P>
Το MEDIA Mundus θα ξεκινήσει το 2011 και θα συνεχίσει από εκεί που έμεινε το MEDIA International. Αποσκοπεί να ενισχύσει τις πολιτιστικές και εμπορικές σχέσεις ανάμεσα στους επαγγελματίες της ευρωπαϊκής βιομηχανίας κινηματογράφου και εκείνους από κάθε γωνιά του κόσμου. " αντίληψη του MEDIA Mundus είναι νέα, φιλόδοξη και καινοτόμα, γιατί προάγει τη συνεργασία μεταξύ επαγγελματιών, κάτι που συνήθως δεν γίνεται στα ευρωπαϊκά προγράμματα και, σε αντίθεση με τα υφιστάμενα προγράμματα, βασίζεται επίσης στο αμοιβαίο όφελος, όχι μόνο για τους δικούς μας σκηνοθέτες αλλά και για τους σκηνοθέτες τρίτων χωρών, σε διάφορους τομείς. Ο πρώτος τομέας είναι η κατάρτιση, συμπεριλαμβανομένων καταρτιζόμενων και εκπαιδευτών από ευρωπαϊκές και τρίτες χώρες. Θα βελτιώσει την πρόσβαση σε αγορές τρίτων χωρών και θα καλλιεργήσει την εμπιστοσύνη και μακροχρόνιες εμπορικές σχέσεις: αυτό είναι φυσιολογικό. Όταν στο σχολείο καθόσασταν μαζί ως εκπαιδευόμενοι για τη βιομηχανία του κινηματογράφου με κάποιον από την Ασία, κάποιον από την Αφρική ή την Αμερική, είναι σαφές ότι αργότερα στη διάρκεια της επαγγελματικής σας ζωής θα έχετε τη διάθεση να συνεργαστείτε με αυτούς τους ανθρώπους.
<P>
Αυτός είναι ένας ακόμα λόγος που υποστηρίζουμε την διοργάνωση φόρουμ για διεθνείς συμπαραγωγές. Τους εκπαιδεύουμε μαζί κι έπειτα προσδοκούμε ότι αυτοί οι επαγγελματίες θα αρχίσουν να συνεργάζονται. Επομένως, χρειαζόμαστε τα φόρουμ για διεθνείς συμπαραγωγές.
<P>
Στη συνέχεια, πρέπει να βελτιώσουμε τη διανομή, την κυκλοφορία και την προβολή των ευρωπαϊκών οπτικοακουστικών τεχνών σε τρίτες χώρες. Αυτή είναι πάντα μια επωφελής κατάσταση για τους ανθρώπους από τρίτες χώρες εντός της Ευρώπης. Να ένα πολύ καλό παράδειγμα μιας Ευρώπης η οποία δεν είναι μια Ευρώπη φρούριο αλλά μια ανοιχτή Ευρώπη, μια Ευρώπη η οποία δίνει, παίρνει, μοιράζεται.
<P>
Πρέπει να βελτιώσουμε τη δημόσια ζήτηση για πολιτιστικά πολύμορφο οπτικοακουστικό περιεχόμενο, κάτι που θα είναι πολύ σημαντικό, έτσι πρέπει να φέρουμε τη νεολαία, το νεαρής ηλικίας κοινό πάνω απ' όλα κοντά στις ευρωπαϊκές ταινίες.
<P>
Είμαι σίγουρη ότι το MEDIA Mundus θα αυξήσει τις επιλογές του καταναλωτή, έτσι ο κόσμος θα έχει τη δυνατότητα να βλέπει ευρωπαϊκές ταινίες. Θα φέρει την πολιτιστική πολυμορφία στις ευρωπαϊκές αγορές φέρνοντας περισσότερες ποιοτικές ταινίες από μικρότερες αγορές εκτός Ευρώπης μέσα στην Ευρώπη και θα εξασφαλίσει ευκαιρίες για τις ευρωπαϊκές ταινίες στη διεθνή αγορά. Έτσι, θα δημιουργήσει νέες επιχειρηματικές ευκαιρίες για επαγγελματίες από την Ευρώπη και ολόκληρο τον πλανήτη. Αυτό, ασφαλώς, είναι μια εξαιρετικά σημαντική οικονομική συμβολή. Είναι ζήτημα ανταγωνιστικότητας, αλλά προπάντων είναι ζήτημα πολιτισμικής πολυμορφίας - της δικής μας πολιτισμικής πολυμορφίας - η οποία είναι το πιο πολύτιμο αγαθό μας και της πολιτισμικής πολυμορφίας εκείνων που ζουν σε άλλες ηπείρους, που είναι το πιο ιδιαίτερο αγαθό τους. Το να τα μοιραζόμαστε αυτά είναι μια θαυμάσια ευκαιρία, η οποία θα καλλιεργηθεί μέσω του MEDIA Mundus.
<SPEAKER ID="013" NAME="Doris Pack" LANGUAGE="DE">
Κύριε Πρόεδρε, Επίτροπε, κυρία Hieronymi, το πρόγραμμα MEDIA Mundus είναι ένα έργο που βασίζεται σε μια ιδέα που προήλθε από την Επιτροπή μας, την Επιτροπή Πολιτισμού και Παιδείας. Εκεί θα λέγαμε ότι γεννήθηκε για πρώτη φορά. Πάνω απ' όλα, την υποστηρίξαμε ολόθερμα και ασφαλώς φέρει τη σφραγίδα όχι μόνο της Επιτρόπου αλλά και της κυρίας Hieronymi, τις οποίες ήμασταν στην ευχάριστη θέση να βοηθήσουμε όλοι εμείς στην Επιτροπή Πολιτισμού και Παιδείας.
<P>
Αντλήσαμε πολλά διδάγματα από το πρόγραμμα Erasmus Mundus, το οποίο άνοιξε την πόρτα στους φοιτητές μας που επιθυμούσαν να επισκεφτούν τρίτες χώρες και αντιστρόφως. Στο πλαίσιο της παγκοσμιοποίησης, αυτό είναι μάλιστα απαραίτητο, και το MEDIA Mundus προσανατολίζεται προς την ίδια κατεύθυνση όσον αφορά τους σκηνοθέτες. Είναι ένα θαυμάσιο παράδειγμα με ποιο τρόπο μπορεί κανείς να οργανώσει ένα διαπολιτισμικό διάλογο σε αυτόν τον τομέα, ο οποίος έχει βέβαια και μια εμπορική πτυχή, αλλά ο οποίος είναι επίσης και πρωτίστως ένας πολιτισμικός διάλογος.
<P>
Το MEDIA Mundus θα υποστηρίξει επίσης και θα εφαρμόσει τη Σύμβαση της UNESCO προάγοντας την πολιτιστική πολυμορφία στην Ευρώπη και ανά τον πλανήτη, καθιερώνοντας το διάλογο και εξισορροπώντας ανάμεσα στα οικονομικά συμφέροντα και τις χαμηλές δαπάνες.
<P>
Με το MEDIA Mundus ενισχύουμε ασφαλώς την κυκλοφορία των ταινιών μας, των σκηνοθετών και των φοιτητών και, εντέλει, αυτό που ο Wim Wenders δεν παύει να μας υπενθυμίζει να κάνουμε συμβαίνει, δηλαδή δίνουμε στην Ευρώπη ένα νέο πρόσωπο, μετατρέπουμε το ευρωπαϊκό όνειρο σε πραγματικότητα. Το αμερικανικό όνειρο προβάλλεται μέσω των ταινιών εδώ και δεκαετίες, κάτι που συνεχίζει να συμβαίνει ακόμα και σήμερα. Εάν τελικά κατορθώσουμε να φτάσουμε να προβάλλουμε το ευρωπαϊκό όνειρο στον κόσμο σε συνεργασία με τρίτες χώρες, μέσω των εικόνων, θα έχουμε πετύχει πολύ περισσότερα στο να σταθεροποιήσουμε την Ευρωπαϊκή Ένωση από ότι θα μπορούσαμε να κάνουμε με πολλούς άλλους τρόπους.
<P>
Εάν συνεργαστούμε στο σημερινό παγκοσμιοποιημένο κόσμο, θα μπορέσουμε να μετατοπίσουμε σε κάποιο βαθμό τους Αμερικάνους από την παγκόσμια αγορά και να προβάλλουμε το δικό μας όνειρο κάπως καλύτερα. Είμαι σίγουρη ότι θα έχουμε την υποστήριξη τρίτων χωρών, ίσως της Νότιας Κορέας ή χωρών της Νότιας Αμερικής, τις οποίες μάλιστα θέλουμε να βοηθήσουμε προβάλλοντας τις μικρής κλίμακας παραγωγές τους περισσότερο στην ευρωπαϊκή αγορά.
<P>
Εντέλει, πρόκειται για ένα πρόγραμμα που βοηθάει όλες τις πλευρές. Βοηθά τις τρίτες χώρες και την ευρωπαϊκή βιομηχανία κινηματογράφου. Καιρός ήταν να υλοποιηθεί. Το MEDIA Mundus είναι κατά την άποψή μου η κατάλληλη απάντηση στις παγκόσμιες τεχνολογικές και κοινωνικοοικονομικές προκλήσεις. Θα ήθελα να ολοκληρώσω με τη φράση: "Ό,τι βοηθά την πολυμορφία μας θα ενισχύσει την ταυτότητά μας".
<SPEAKER ID="014" NAME="Christa Prets" LANGUAGE="DE">
Κύριε Πρόεδρε, Επίτροπε, κυρία Hieronymi, θα ήθελα να εκφράσω τα ειλικρινή μου συγχαρητήρια για αυτήν την έκθεση. Όλοι εμείς στην Επιτροπή Πολιτισμού και Παιδείας μπορούμε να νιώθουμε ευχαριστημένοι και περήφανοι για τα όσα επιτύχαμε μέσα σε τόσο σύντομο διάστημα. Αποδείξαμε ότι μπορούμε να εργαστούμε με ευελιξία και ότι δεν είμαστε προσκολλημένοι στη διαδικασία αλλά λαμβάνουμε σοβαρά υπόψη τις ανησυχίες εκείνων που εργάζονται στη βιομηχανία του κινηματογράφου και οι οποίοι αναμένουν διακαώς αυτήν την επιτυχή ολοκλήρωση αυτής της πολιτικής. Επιταχύναμε την εργασία μας και θα συνεχίσουμε να μπορούμε να εργαζόμαστε μετά την έγκριση της πολιτικής και τη θέσπιση του ψηφίσματος. Δεν επιμείναμε σε ανάγνωση. Εκείνοι που ασκούν διαρκώς κριτική στη δουλειά μας και διασύρουν τα θετικά που έχουμε κάνει θα πρέπει να το έχουν αυτό κατά νου.
<P>
Χαίρομαι που, στο έτος της δημιουργικότητας και της καινοτομίας, βοηθάμε τους δημιουργικούς ανθρώπους να είναι πιο καινοτόμοι και τους δίνουμε τη δυνατότητα να τελειοποιήσουν την κατάρτισή τους και να ενσωματωθούν περισσότερο σε παγκόσμιο επίπεδο. Στον ψηφιακό κόσμο, όλα αλλάζουν μέρα με τη μέρα, η τεχνολογία είναι διαφορετική και υπάρχουν νέοι πόροι και νέες προκλήσεις. Είναι επομένως απαραίτητο να δημιουργηθεί ένα άλλο δίκτυο. Αυτό χρειάζεται την οικονομική υποστήριξη που προσφέρουμε. Εάν θέλουμε να προωθήσουμε την ανάπτυξη της ευρωπαϊκής κινηματογραφικής μας βιομηχανίας και να προάγουμε την ιδέα της Ευρώπης, δεν χρειαζόμαστε μόνο καλύτερη ποιότητα, η οποία είναι ήδη πολύ καλή αλλά θα μπορούσε να είναι ακόμη καλύτερη, αλλά πρέπει επίσης να παρέχουμε στους δημιουργικούς μας καλλιτέχνες οικονομική συνδρομή.
<P>
Με όλους να μιλάνε για την οικονομική κρίση, η δημιουργία νέων θέσεων απασχόλησης στην βιομηχανία κινηματογράφου, η ενθάρρυνση της καινοτομίας, η βελτίωση της ανταλλαγής πληροφοριών, η έρευνα και η έρευνα αγοράς συμβάλλουν στη δημιουργία θέσεων εργασίας. Υπάρχουν τεράστιες δυνατότητες εδώ για εμπλουτισμό της αγοράς εργασίας.
<P>
Όσον αφορά τη διασυνοριακή συνεργασία και τη διάδοση σε τρίτες χώρες, θα ήθελα να παρουσιάσω ένα παράδειγμα. Για μένα, η ταινία Slumdog Millionaire αποτελεί ένα παράδειγμα επιτυχίας. Αυτή η ταινία, η οποία έκανε το γύρο του κόσμου, υποστηρίχτηκε από το πρόγραμμα MEDIA Mundus με 830 000 ευρώ και έγινε μια παγκόσμια επιτυχία. Μας έκανε να συνειδητοποιήσουμε καλύτερα μια κατάσταση εκτάκτου ανάγκης που βιώνει μια συγκεκριμένη χώρα. Ωστόσο, παράλληλα έδειξε τι σημαίνει συνεργασία σε διασυνοριακή βάση. Για το λόγο αυτό πιστεύω ότι αυτό το πρόγραμμα είναι ένα εξαιρετικό πρόγραμμα και χαίρομαι που το ολοκληρώσαμε χωρίς προβλήματα μέσα σε τόσο σύντομο διάστημα.
<P>
Θα ήθελα να ευχαριστήσω ιδιαιτέρως την κυρία Hieronymi και της εύχομαι ό,τι επιθυμεί. Υπήρξε μία εξαιρετική συνάδελφος και ειδικός σε θέματα ΜΜΕ. Σας ευχαριστώ, κυρία Hieronymi, και σας εύχομαι ό,τι καλύτερο.
<SPEAKER ID="015" NAME="Zdzisław Zbigniew Podkański" LANGUAGE="PL">
Κύριε Πρόεδρε, ο στόχος του προγράμματος MEDIA 2007 ήταν να διαφυλάξει την ευρωπαϊκή ταυτότητα, την πολυμορφία και την πολιτιστική κληρονομιά, να βελτιώσει την κυκλοφορία των ευρωπαϊκών οπτικοακουστικών έργων και να αυξήσει την ανταγωνιστικότητα του ευρωπαϊκού οπτικοακουστικού τομέα. Το πρόγραμμα MEDIA Mundus κάνει ένα βήμα παραπέρα και ελπίζει ότι θα αποκομιστούν αμοιβαία οφέλη από την προώθηση και το άνοιγμα των οπτικοακουστικών αγορών και στην Ευρωπαϊκή Ένωση και σε τρίτες χώρες. Αυτό, ασφαλώς, είναι σωστή αντίληψη.
<P>
Αυτό το θέμα, ωστόσο, μας κάνει να σκεφτόμαστε κάτι άλλο. Σκέφτομαι την πολιτιστική επιρροή της Ευρώπης στον κόσμο - αυτή η επιρροή φαίνεται να συρρικνώνεται και αυτό με ανησυχεί εξαιρετικά. Παρατηρώ, επίσης, ότι η ήπειρός μας δεν συμμετέχει στο διαπολιτισμικό διάλογο ως ισότιμος εταίρος. Οι χριστιανικές παραδόσεις οι οποίες διαμόρφωσαν την Ευρώπη εν γένει σήμερα τελούν υπό αμφισβήτηση και φαίνεται ότι η Ευρώπη δεν έχει μια άλλη αντίληψη της ίδιας της της ταυτότητας. Για το λόγο αυτό, δεν με εκπλήσσει το γεγονός ότι χάνει έδαφος. Το μικρό μερίδιο της Ευρώπης στην παγκόσμια κυκλοφορία οπτικοακουστικών έργων αποτελεί ένα σημαντικό παράδειγμα αυτού του γεγονότος.
<P>
Μπορεί να θρηνούμε για το γεγονός ότι, παράλληλα με την ολοένα και μικρότερη οικονομική της σημασία, ο ρόλος της Ευρώπης θα συρρικνωθεί ακόμη περισσότερο. Ωστόσο, δεν χρειάζεται να σκίζουμε τα ιμάτιά μας. Οι πρωτοβουλίες σαν και αυτό το πρόγραμμα που συζητάμε είναι ένα μικρό αλλά απαραίτητο βήμα. Εξάλλου, η επόμενη πενταετία του Ευρωπαϊκού Κοινοβουλίου βρίσκεται μπροστά μας κι ελπίζουμε ότι οι Ευρωβουλευτές της επόμενης θητείας θα καταστήσουν τη φωνή της Ευρώπης πιο ηχηρή.
<P>
" τελευταία συνεδρίαση, η τελευταία παρέμβαση - θα ήθελα να εκφράσω τις ειλικρινείς μου ευχαριστίες σε όλους τους συναδέλφους μου για τη συνεργασία τους και ιδιαίτερα στα μέλη της Επιτροπής Πολιτισμού και Παιδείας, με τους οποίους συνεργαζόμουν επί καθημερινή βάση. Συγχαίρω την κυρία Hieronymi για την έκθεσή της. Σας ευχαριστώ όλους σας.
<SPEAKER ID="016" NAME="Helga Trüpel" LANGUAGE="DE">
Κύριε Πρόεδρε, Επίτροπε, κυρίες και κύριοι, πράγματι η πολιτική μας για τον πολιτισμό και τα ΜΜΕ έχει να κάνει με το να δώσουμε ψυχή στην Ευρώπη.
<P>
Πολύ ορθά έχει διατυπωθεί, από τον Πρόεδρο της Επιτροπής Barroso μεταξύ άλλων, ότι ο κόσμος δεν θα ερωτευτεί την εσωτερική αγορά - όσο σημαντική κι αν είναι - αλλά θέλει να δει και να απολαύσει την πολιτιστική πολυμορφία, την πολιτιστική κληρονομιά της Ευρώπης. Θέλουν επίσης η πολιτιστική πολυμορφία να αποτελέσει πρεσβευτή της Ευρώπης στον κόσμο.
<P>
" κυρία Pack είχε απόλυτο δίκιο όταν είπε, χρησιμοποιώντας μια φράση του Wim Wenders, ότι χρειαζόμαστε ευρωπαϊκές εικόνες για να διηγηθούμε ευρωπαϊκές ιστορίες, να εκφράσουμε την πολυμορφία της ευρωπαϊκής ιστορίας και των ευρωπαϊκών ευαισθησιών. Ποια ήταν η τραγωδία της ευρωπαϊκής ιστορίας και ποιες είναι οι μεγάλες ελπίδες ενός ειρηνικού και καλύτερου μέλλοντος; Αυτή είναι η βασική πολιτιστική αντίληψη της Ευρωπαϊκής Ένωσης, την οποία δεν θέλουμε μόνο να καλλιεργήσουμε εσωτερικά αλλά χρειάζεται επίσης να εκφράσουμε και στον έξω κόσμο. Για αυτόν το λόγο η ευρωπαϊκή πολιτιστική πολιτική και η κινηματογραφική πολιτική συγκεκριμένα, είναι πάντα ένας πρεσβευτής της ευρωπαϊκής ταυτότητας. Για αυτό το λόγο χαίρομαι που κατορθώσαμε να ξεκινήσουμε αυτό το πρόγραμμα.
<P>
Θα ήθελα να πω από την αρχή ότι, στην επόμενη κοινοβουλευτική περίοδο, αυτό το πρόγραμμα πρέπει να επεκταθεί, να ενδυναμωθεί και να ενισχυθεί με περισσότερους οικονομικούς πόρους, ούτως ώστε το πρόγραμμα MEDIA Mundus να μπορεί πραγματικά να εκπληρώσει το ρόλο του, ήτοι το να καταστήσει σαφές, με διεθνείς συνεργασίες, ποιες είναι οι ευρωπαϊκές αξίες και τι σημαίνει ευρωπαϊκή πολιτιστική πολυμορφία. Πρέπει επίσης να υπάρξουν συμπαραγωγές, συνεργασία, κατάρτιση με την καλύτερη έννοια της λέξης, κάτι που είναι ωφέλιμο για όλους και εμπλουτίζει όλες τις πλευρές. Σε αυτήν την εποχή της παγκοσμιοποίησης και της ψηφιοποίησης θα αποτελέσει το ορόσημο της ευρωπαϊκής πολιτικής για τον πολιτισμό.
<P>
Σήμερα, θα ήθελα επίσης να αδράξω της ευκαιρίας για να ευχαριστήσω την κυρία Hieronymi για την πολύ καλή της συνεργασία και για το ότι κατόρθωσε να καταστήσει σαφές σε αυτό το Σώμα ότι, ενώ ο πολιτισμός έχει μια οικονομική πλευρά, πάντα είναι κάτι περισσότερο από ένα απλό εμπόρευμα. Ουσιαστικά αφορά την ταυτότητα, την πολυμορφία την πολιτιστική αντιπαράθεση - με την καλή έννοια της λέξης. Γιατί αυτό αγγίζει την καρδιά και το νου των ανθρώπων. Το να εμπιστευτούμε περισσότερο την Ευρώπη από ότι κάναμε έως τώρα θα πρέπει να είναι η υποχρέωσή μας για το μέλλον. Για το λόγο αυτό, κυρία Hieronymi, σας ευχαριστώ από καρδιάς για την άριστη συνεργασία και σας εύχομαι τα καλύτερα για το μέλλον.
<P>
(Χειροκρότημα)
<SPEAKER ID="017" NAME="Věra Flasarová" LANGUAGE="CS">
Κύριε Πρόεδρε, Επίτροπε, κυρίες και κύριοι, ευχαριστώ την κυρία Hieronymi για το εξαιρετικό της έργο και της εύχομαι πολλές επιτυχίες και στο μέλλον. " ανάπτυξη του διεθνούς οπτικοακουστικού περιβάλλοντος αξίζει την προσοχή μας γιατί αποτελεί έναν ενδιαφέροντα τομέα δραστηριότητας και ανοίγει ένα ευρύ πεδίο συνεργασίας εντός της Ευρωπαϊκής Ένωσης κι επίσης με άλλες χώρες στον κόσμο. Μια περαιτέρω εμβάθυνση αυτής της συνεργασίας, συμπεριλαμβανομένου του προϋπολογισμού 15 εκατομμυρίων για το MEDIA 2011-2013, θα διευρύνει τις επιλογές των καταναλωτών και θα φέρει πιο πολιτιστικά πολύμορφα προϊόντα στην ευρωπαϊκή και διεθνή αγορά. Ταυτόχρονα θα βοηθήσει την αμοιβαία κατανόηση μεταξύ των λαών με διαφορετικές πολιτιστικές παραδόσεις. Άλλες εξαιρετικά πολύτιμες πτυχές αυτών των προγραμμάτων της ΕΕ περιλαμβάνουν τα εν εξελίξει προγράμματα κατάρτισης για επαγγελματίες στον οπτικοακουστικό τομέα, τις ποικίλες δραστηριότητες προβολής με επίκεντρο τον κινηματογράφο και τις ευκαιρίες για αυξημένη κυκλοφορία των ταινιών. Είναι επίσης προφανές ότι ο οπτικοακουστικός τομέας είναι πρωτίστως ο τομέας της νεώτερης γενιάς, η οποία χρησιμοποιεί την τηλεόραση και συσκευές που λειτουργούν μέσω πρωτοκόλλων του Ιντερνέτ και την πολυκαναλική ψηφιακή τηλεόραση ως μία από τις βασικές τους πηγές ενημέρωσης, μαζί με άλλες τεχνολογίες του Ιντερνέτ. " στήριξη αυτών των συστημάτων μέσω του προγράμματος της ΕΕ μπορεί επομένως να βοηθήσει στη βελτίωση της ποιότητας εξυπηρέτησης αυτών των χρηστών.
<P>
Σε αυτό το πλαίσιο θα ήθελα, ωστόσο, να επισημάνω κάτι ακόμα το οποίο θεωρώ ότι έχει ζωτική σημασία. Όλα τα μέσα ενημέρωσης του Ιντερνέτ αντιπροσωπεύουν μια άνευ περιορισμών εναλλακτική των παραδοσιακών μέσων επικοινωνίας. Δυστυχώς, ακόμα και στις δημοκρατικές κοινωνίες, αυτά τα παραδοσιακά μέσα επικοινωνίας συχνά αποτυγχάνουν εξαιτίας εμπορικών συμφερόντων ή γιατί η διοίκησή τους ανήκει σε ένα συγκεκριμένο πολιτικό χώρο και εμμέσως υποχρεώνει τους υπαλλήλους να αυτολογοκρίνονται. Εξαιτίας αυτού του γεγονότος, πολλές πληροφορίες φτάνουν στο κοινό με διαστρεβλωμένη ή επιλεκτική μορφή. Αντίθετα, η τεράστια εξάπλωση του Ιντερνέτ και οι ταινίες και οι πληροφορίες που διαδίδει, προσφέρουν ένα γνήσια ανεξάρτητο, πλουραλιστικό περιβάλλον μέσων ενημέρωσης ελεύθερο μονοπωλίων και καρτέλ. Για το λόγο αυτό χρειάζεται να υποστηρίξουμε όλα τα προγράμματα που ενισχύουν αυτήν την εναλλακτική λύση στον κόσμο των παραδοσιακών μέσων ενημέρωσης και χαίρομαι που η Τσέχικη Προεδρία έχει συμβάλλει στην επιτυχή υλοποίηση του προγράμματος MEDIA Mundus.
<SPEAKER ID="018" NAME="Ljudmila Novak" AFFILIATION="PPE-DE">
(SL) Με το πρόγραμμα MEDIA Mundus, προχωράμε στο σωστό δρόμο για να προάγουμε τον ευρωπαϊκό κινηματογράφο και τις ευρωπαϊκές γνώσεις πιο αποτελεσματικά. Οι ταινίες είναι ένα μέσο που μας επιτρέπει να καταγράφουμε, να διατηρούμε, να προβάλλουμε και να πουλάμε την πολιτιστική πολυμορφία της Ευρώπης. Εντούτοις, δεδομένου του γρήγορου ρυθμού ανάπτυξης των σύγχρονων τεχνολογιών, χρειαζόμαστε επίσης διαρκή εκπαίδευση και κατάρτιση. Θα ήταν κρίμα εάν κάποιες τρίτες χώρες ή λιγότερο ανεπτυγμένες ήπειροι σταματούσαν να παράγουν ταινίες που αποτυπώνουν τη ζωή των λαών τους, ενδιαφέρουσες ιστορίες γι' αυτούς και, ασφαλώς, τη δική τους φυσική και πολιτιστική κληρονομιά και ιστορία, απλά και μόνο επειδή είναι πίσω στην ανάπτυξη και στερούνται γνώσεις.
<P>
Εξαιτίας της επικράτησης των ταινιών των "ΠΑ, οι οποίες δεσπόζουν σε μια αχανή αγορά, οι ευρωπαϊκές ταινίες δυσκολεύονται περισσότερο να συναγωνιστούν στην παγκόσμια αγορά, παρά το γεγονός ότι έχουν πολύ περισσότερα προσόντα από πολλές αμερικανικές δακρύβρεχτες ταινίες ή μεγάλες εμπορικές επιτυχίες. Για το λόγο αυτό το MEDIA Mundus αποτελεί μια καλή βάση για την καλλιέργεια σχέσεων με σκηνοθέτες και διανομείς σε τρίτες χώρες και για την ανταλλαγή γνώσεων και πληροφοριών σχετικών με τον κινηματογράφο. Με τον ίδιο τρόπο, σε αυτόν τον τομέα, η Ευρωπαϊκή Ένωση εκπληρώνει την αποστολή να προσεγγίσει μεταξύ τους διαφορετικές ηπείρους καθώς και να ενώσει τους κινηματογραφόφιλους από διάφορες χώρες.
<P>
Θα κερδίσουμε ένα νέο, πετυχημένο πρόγραμμα, αλλά θα χάσουμε την εισηγήτριά μας και μια ειδικό σε αυτόν τον τομέα. Θα ήθελα να σας εκφράσω τα προσωπικά μου συγχαρητήρια, κυρία Hieronymi, για όλο το έργο σας, για το εύρος του οράματός σας και για τη συνεργασία σας. Όταν πρωτοήρθα στο Κοινοβούλιο ως νέα βουλευτής πριν από πέντε χρόνια, η κυρία Hieronymi ήταν το πρώτο πρόσωπο στο οποία στράφηκα για συμβουλές και πληροφορίες και ήταν πάντα πρόθυμη να προσφέρει τη βοήθεια και την κατανόησή της. Γι' αυτό, για μία ακόμη φορά, επιτρέψτε μου να σας εκφράσω τις ευχαριστίες μου από καρδιάς και να σας ευχηθώ ευτυχία στην οικογενειακή και την επαγγελματική σας ζωή, γιατί γνωρίζω ότι δεν θα παραμείνετε άπραγη στο μέλλον.
<P>
Κάποιοι από εσάς γνωρίζετε ότι θα επιστρέψετε. Κι εγώ θα ήθελα να επιστρέψω, αλλά δεν γνωρίζω εάν αυτό θα γίνει. Επιτρέψτε μου, επομένως, να εκφράσω τις ευχαριστίες μου, εδώ και τώρα, σε όλα τα μέλη της Επιτροπής, στο Προεδρείο και το Κοινοβούλιο που μου έδωσαν την ευκαιρία να εργαστώ στην Επιτροπή Πολιτισμού και Παιδείας. Το να εργάζομαι μαζί σας ήταν απόλαυση και χαρά για μένα. Ανεξάρτητα από τις πολιτικές μας συγγένειες, εργαστήκαμε για να ωφελήσουμε τον πολιτισμό, την παιδεία, τους νέους και τους αθλητές και τις αθλήτριες. Επίσης, παρά το γεγονός ότι προέρχομαι από μια μικρή χώρα, οι ιδέες μου υιοθετήθηκαν από την Επιτροπή και αργότερα επιβεβαιώθηκαν και από το Κοινοβούλιο. Σας ευχαριστώ για τη συνεργασία σας.
<SPEAKER ID="019" NAME="Mikel Irujo Amezaga" AFFILIATION="Verts/ALE">
(ES) Κύριε Πρόεδρε, η Οικουμενική Διακήρυξη της UNESCO για την Πολιτιστική Πολυμορφία συστήνει, μεταξύ άλλων, να προάγουμε την παραγωγή υψηλής ποιότητας οπτικοακουστικών προϊόντων, ιδιαίτερα καλλιεργώντας τη δημιουργία μηχανισμών συνεργασίας που θα μας επιτρέπουν να διανέμουμε αυτές τις παραγωγές. " Ευρωπαϊκή Επιτροπή είχε σαφώς κατά νου αυτήν τη δήλωση όταν κατήρτιζε αυτήν την πρωτοβουλία.
<P>
Είναι αυτονόητο ότι το MEDIA Mundus θα εκμεταλλευτεί το αυξανόμενο ενδιαφέρον και τις ευκαιρίες που δημιουργούνται από την παγκόσμια συνεργασία στην οπτικοακουστική βιομηχανία και θα διευρύνει το εύρος των δυνατοτήτων που προσφέρονται στους καταναλωτές, φέρνοντας προϊόντα που παρουσιάζουν μεγαλύτερη πολιτιστική πολυμορφία στις ευρωπαϊκές και διεθνείς αγορές και δημιουργώντας νέες εμπορικές ευκαιρίες για τους επαγγελματίες του οπτικοακουστικού τομέα στην Ευρώπη και ανά τον κόσμο.
<P>
Πιστεύω, και δεν θα πρέπει να έχουμε καμία αμφιβολία, ότι η Επιτροπή είναι ικανή να διαχειριστεί τον προϋπολογισμό έτσι ώστε αυτός να έχει τη μέγιστη δυνατή επίδραση και να μην εξατμιστεί σε ξεχωριστά έργα. Όπως είπε ένας έγκριτος καθηγητής, το πρόγραμμα MEDIA Mundus για την οπτικοακουστική συνεργασία με τρίτες χώρες αποτελεί απόδειξη ότι το διεθνές οπτικοακουστικό τοπίο έχει αλλάξει σημαντικά, ιδιαίτερα όσον αφορά την τεχνολογία. Αυτή η πρωτοβουλία στόχο έχει να δημιουργήσει ευκαιρίες συνεργασίας στην οπτικοακουστική αγορά, δίνοντας ώθηση στην έρευνα και την κατάρτιση καθώς επίσης και χρηματοδοτώντας έργα συμπαραγωγής, προκειμένου να ωθήσει τη συνεργασία μεταξύ των επαγγελματιών του οπτικοακουστικού τομέα.
<P>
Κι εγώ επιθυμώ να ολοκληρώσω εκφράζοντας την ευγνωμοσύνη μου. Ήταν χαρά μου να εργάζομαι με όλους τους συναδέλφους μου στην Επιτροπή Πολιτισμού και Παιδείας αυτά τα δύο τελευταία χρόνια. Σας ευχαριστώ, θα τα ξαναπούμε σύντομα.
<SPEAKER ID="020" NAME="Elisabeth Morin" AFFILIATION="PPE-DE">
(FR) Κύριε Πρόεδρε, καταρχήν θα ήθελα να εκφράσω τις θερμές μου ευχαριστίες στην κυρία Hieronymi και την Επιτροπή Πολιτισμού και Παιδείας. " παγκόσμια ανάπτυξη της ευρωπαϊκής βιομηχανίας κινηματογράφου καθίσταται εφικτή χάρη σε αυτό το νέο πρόγραμμα MEDIA Mundus.
<P>
Μάλιστα, αυτό το πρόγραμμα έχει τις ρίζες του σε μια πολιτική. Δημιουργήθηκε στο πλαίσιο της δράσης MEDIA International η οποία, από το 2007, επικεντρώνεται στην ανάπτυξη των σχέσεων της Ευρωπαϊκής Ένωσης με τις οπτικοακουστικές αγορές τρίτων χωρών. Ο στόχος αυτής της δράσης ήταν να ικανοποιήσει τις άμεσες ανάγκες τρίτων χωρών και να βελτιώσει τη συνολική αποτελεσματικότητα του MEDIA 2007. Ήταν σημαντικό να αντιμετωπιστούν τα νέα προβλήματα και προκλήσεις που γεννά η παγκοσμιοποίηση των αγορών, η οποία επηρεάζει τον ευρωπαϊκό οπτικοακουστικό τομέα.
<P>
Αυτή η προκαταρκτική δράση επομένως προλείανε το έδαφος για ένα πρόγραμμα της Ευρωπαϊκής Ένωσης εκτεταμένης βοήθειας που προάγει την παγκόσμια συνεργασία στην οπτικοακουστική βιομηχανία. Τότε, πολύ γρήγορα, η Ευρωπαϊκή Επιτροπή - την οποία συγχαίρω - ενέκρινε μια πρόταση για τη δημιουργία του προγράμματος MEDIA Mundus. Με προϋπολογισμό 15 εκατομμυρίων ευρώ για την περίοδο 2011-2013, το πρόγραμμα θα προσφέρει νέες ευκαιρίες για διεθνή συνεργασία και δικτύωση - και αυτή η έννοια της δικτύωσης είναι εξαιρετικά σημαντική - μεταξύ των επαγγελματιών του οπτικοακουστικού τομέα από την Ευρωπαϊκή Ένωση και από τρίτες χώρες. Τα οπτικοακουστικά μέσα είναι πολύ δημοφιλή στους νέους ανθρώπους. Συμβάλλουν σε πολύ μεγάλο βαθμό στην προώθηση του πολιτιστικού διαλόγου, και η αποστολή, και σε αυτήν την περίπτωση, είναι να δημιουργηθούν νέες παγκόσμιες ισορροπίες σε αυτόν τον τομέα ανάμεσα στις "νωμένες Πολιτείες και άλλων ηπείρων, οι οποίες παράγουν πολλές ταινίες, και της Ευρώπης, η οποία έχει τη θέση που δικαιούται.
<P>
Το πρόγραμμα είναι ανοιχτό σε έργα που βασίζονται σε συμπράξεις τουλάχιστον τριών εταίρων, με κάθε εταιρική σχέση να συντονίζεται από έναν επαγγελματία από την Ευρωπαϊκή Ένωση. " ανάπτυξη της ανταλλαγής πληροφοριών, η κατάρτιση και η επαρκής γνώση των αγορών, η βελτίωση της ανταγωνιστικότητας και η διεθνική διανομή των οπτικοακουστικών έργων παγκοσμίως, η βελτίωση της κυκλοφορίας και της προβολής των οπτικοακουστικών έργων παγκοσμίως και η αύξηση της ζήτησης του κοινού για πολιτιστική πολυμορφία - όλα αυτά καλύπτονται από αυτό το πρόγραμμα.
<P>
Υποστηρίζουμε την πρόταση της Ευρωπαϊκής Επιτροπής, καθώς σημαίνει ότι αυτό το ομόφωνο πρόγραμμα στο οποίο έχουμε καταλήξει μπορεί να υλοποιηθεί. Έχω πολλές ελπίδες για αυτό το κείμενο. Το προσυπογράφω γιατί είναι σύμφωνο με τις σταθερές μου πεποιθήσεις για το σεβασμό, το διαπολιτισμικό διάλογο και την υποστήριξη της δημιουργικής εργασίας, της κατάρτισης και της οπτικοακουστικής βιομηχανίας και θα ήθελα να εκφράσω τις θερμές μου ευχαριστίες στην κυρία Hieronymi. Γνωρίζω ότι στην επόμενη κοινοβουλευτική περίοδο θα της οφείλουμε να συνεχίσουμε να εργαζόμαστε στο ίδιο πνεύμα.
<SPEAKER ID="021" NAME="Μανώλης Μαυρομμάτης" AFFILIATION="PPE-DE">
(EL) Κύριε Πρόεδρε, κυρία Επίτροπος, αγαπητοί συνάδελφοι, η πρόταση της Επιτροπή για το πρόγραμμα Media Mondus καλωσορίζεται από όλους όσους θέλουν να δουν τον ευρωπαϊκό οπτικοακουστικό τομέα να αναπτύσσεται, να γίνεται ολοένα πιο δυνατός και ανταγωνιστικός, αλλά και να εξάγεται στον υπόλοιπο κόσμο. " ευρωπαϊκή οπτικοακουστική βιομηχανία έχει αναπτυχθεί και βελτιωθεί σημαντικά τα τελευταία χρόνια και η διεθνής παρουσία της έχει μεταμορφωθεί την τελευταία εικοσαετία, ιδίως λόγω των τεχνολογικών εξελίξεων. Σε ορισμένες αγορές αυτό προκάλεσε έντονη οικονομική ανάπτυξη, επενδύσεις και επομένως αυξανόμενη ζήτηση οπτικοακουστικού υλικού. Υπάρχουν, όμως, δυστυχώς εμπόδια που επηρεάζουν την κυκλοφορία των ευρωπαϊκών έργων στις ξένες αγορές -μεταξύ άλλων και η ανεπαρκής χρηματοδότηση των ευρωπαϊκών οπτικοακουστικών εταιρειών.
<P>
" κοινοτική υποστήριξη του οπτικοακουστικού τομέα λαμβάνει υπόψη το γεγονός ότι η Ευρωπαϊκή Ένωση και τα κράτη μέλη της ευνοούν τη συνεργασία με τις τρίτες χώρες και τους αρμόδιους διεθνείς οργανισμούς στον πολιτιστικό τομέα, γιατί υπογραμμίζεται η σημασία του σεβασμού των διαφόρων πολιτιστικών διαστάσεων, έτσι ώστε να προωθείται η διαφορετικότητά της και τέλος διότι ο τομέας της διανομής καθορίζει την πολυμορφία των οπτικοακουστικών έργων και τις επιλογές των καταναλωτών. " κυκλοφορία των ευρωπαϊκών οπτικοακουστικών έργων στη διεθνή αγορά παραμένει περιορισμένη, ενώ τα οπτικοακουστικά έργα τρίτων χωρών -εκτός των αμερικανικών- αντιμετωπίζουν παρόμοια προβλήματα περιορισμένης κυκλοφορίας στις ευρωπαϊκές αγορές. Οι Ευρωπαίοι διανομείς είναι κατά βάση μικρές εταιρείες με περιορισμένο εξοπλισμό για να αποκτήσουν πρόσβαση στις διεθνείς αγορές. Επομένως το νέο πρόγραμμα διαθέτει πόρους προκειμένου να λαμβάνονται μέτρα για τη βελτίωση της διανομής, της κυκλοφορίας και της προβολής των ευρωπαϊκών οπτικοακουστικών έργων στις τρίτες χώρες και κατ' επέκταση των τρίτων χωρών στην Ευρώπη.
<P>
Τέλος, θα ήθελα να συγχαρώ τη συνάδελφο Ruth Hieronymi για μια ακόμα εξαιρετική δουλειά της και να της ευχηθώ καλή πορεία στην κοινωνική ζωή και στο ρόλο της από δω και στο εξής μετά την εξαιρετική παρουσία της στο Ευρωπαϊκό Κοινοβούλιο. Επίσης, με την ευκαιρία αυτή θα ήθελα να ευχαριστήσω την Επίτροπο Reding και όλους τους συναδέλφους της Επιτροπής Πολιτισμού, Παιδείας, Μέσων Μαζικής Επικοινωνίας, Αθλητισμού και Πολυγλωσσίας για την αγαστή συνεργασία που είχαμε σε αυτή τη θητεία των πέντε ετών.
<SPEAKER ID="022" NAME="Iosif Matula" AFFILIATION="PPE-DE">
(RO) Ο τομέας του πολιτισμού σαφώς συμβάλλει στην επίτευξη οικονομικών στόχων, αν ληφθεί υπόψη ότι απασχολεί σε γενικές γραμμές 5,8 εκατομμύρια ανθρώπους. Ωστόσο, συμβάλλει επίσης στην επίτευξη κοινωνικών στόχων μέσω της προβολής των αξιών της Ευρωπαϊκής Ένωσης σε ολόκληρο τον κόσμο, χωρίς να αναφερθούμε στο ότι διευρύνει τις δυνατότητες επιλογής των καταναλωτών και μέσω της ώθησης της ανταγωνιστικότητας της οπτικοακουστικής βιομηχανίας στην ΕΕ.
<P>
Το εν λόγω πρόγραμμα είναι επίσης συναφές γιατί λαμβάνει υπόψη του την επίδραση των τεχνολογικών εξελίξεων στον τομέα, πολύ περισσότερο δε καθώς έχει προκληθεί μια συνεχώς αυξανόμενη αύξηση της ζήτησης για οπτικοακουστικό περιεχόμενο. Χαιρετίζω ένα συνεπές πρόγραμμα προβολής των ευρωπαϊκών οπτικοακουστικών έργων παγκοσμίως, δεδομένου του κατακερματισμού της αγοράς σε ευρωπαϊκό επίπεδο, συγκριτικά με την οπτικοακουστική βιομηχανία στις "νωμένες Πολιτείες, για παράδειγμα.
<P>
Και τέλος, πιστεύω ακράδαντα ότι θα αξιοποιηθεί καλύτερα η υπεραξία που γεννά η βιομηχανία του κινηματογράφου στα κράτη μέλη. Μπορώ να σας δώσω το παράδειγμα της βιομηχανίας κινηματογράφου στη χώρα μου, τη Ρουμανία, η οποία έδειξε την αξία της έως τώρα μέσω των σημαντικών βραβείων που έχει κερδίσει σε ευρωπαϊκό και παγκόσμιο επίπεδο.
<P>
Συγχαίρω την εισηγήτρια και της εύχομαι κάθε επιτυχία στη ζωή της μετά το Ευρωπαϊκό Κοινοβούλιο.
<SPEAKER ID="023" NAME="Margarita Starkevičiūt" AFFILIATION="ALDE">
(LT) Κυρίες και κύριοι, εργάζομαι στην Επιτροπή Οικονομικών και Νομισματικών Θεμάτων εδώ και πέντε χρόνια. Εντούτοις, με βάση την εμπειρία της δικής μου χώρας, της Λιθουανίας, πρέπει να υπογραμμίσω τη σημασία των προγραμμάτων για τα οποία συζητάτε για την οικονομία μιας χώρας, για να μην αναφερθώ στον πολιτισμό μιας μικρής χώρας.
<P>
Πριν από μερικά χρόνια, η βιομηχανία του κινηματογράφου μας ήταν σε πλήρη μαρασμό. Ήταν η συνεργασία με τρίτες χώρες αυτή που την βοήθησε να σταθεί πάλι στα πόδια της. Στη διάρκεια εκείνης της περιόδου η βιομηχανία του κινηματογράφου της Λιθουανίας δυνάμωσε, δημιούργησε μια οικονομική βάση και πλέον συμβάλλει σημαντικά στη δημιουργία θέσεων εργασίας. Ταυτόχρονα, αυτό έχει δημιουργήσει το κατάλληλο περιβάλλον για την ανάδειξη ταλαντούχων σκηνοθετών και σήμερα οι σκηνοθέτες της Λιθουανίας βραβεύονται με διεθνή βραβεία και είναι δημοφιλείς σε ολόκληρη την Ευρώπη και τον κόσμο.
<P>
Για το λόγο αυτό, θα ήθελα να τονίσω ότι η Ευρωπαϊκή Ένωση θα πρέπει να επιστήσει μεγαλύτερη προσοχή στην υλοποίηση τέτοιων προγραμμάτων, καθώς βοηθούν τις χώρες και τον πολιτισμό να ευημερούν.
<SPEAKER ID="024" NAME="Erna Hennicot-Schoepges" AFFILIATION="PPE-DE">
(FR) Κύριε Πρόεδρε, θα ήθελα να ξεκινήσω αποτίνοντας φόρο τιμής στην εισηγήτρια, την κυρία Hieronymi, η οποία διεύθυνε την Επιτροπή Πολιτισμού και Παιδείας χρησιμοποιώντας όλη της την εμπειρογνωμοσύνη σε αυτόν το συγκεκριμένο κλάδο. Σας ευχαριστώ, κυρία Hieronymi, για όλα όσα έχετε κάνει.
<P>
Επίτροπε, για μία ακόμη φορά καταφέρατε να ολοκληρώσετε αυτό το έργο. Είναι ένα σημαντικό έργο, αλλά πρέπει να αξιολογηθεί σε σχέση με τη σημασία που του αποδίδεται και σαφώς δεν συμβαδίζει με τις φιλοδοξίες σας από άποψη χρηματοδότησης. Θα πρέπει επομένως να υπάρξει πρόβλεψη, για τις επόμενες οικονομικές προοπτικές, να αυξηθούν οι πόροι για αυτό το πρόγραμμα. Σε αυτούς τους ανθρώπους, που ταξιδεύουν, θα πρέπει να δοθεί κάθε διαθέσιμη δυνατότητα και ελευθερία, και σε τέτοια θέματα είναι που ακόμα πολύ συχνά συναντάμε ανυπέρβλητα προβλήματα όσον αφορά τις θεωρήσεις, την κοινωνική ασφάλιση και το καθεστώς του καλλιτέχνη. Πολλά μένουν ακόμα να γίνουν για να μετακινούνται πραγματικά εύκολα οι καλλιτέχνες.
<P>
Κατά τ' άλλα, πιστεύω ότι ο κινηματογράφος είναι το καλύτερο όχημα για την πολιτιστική πολυμορφία. Για το λόγο αυτό θα πρέπει να υποστηρίξουμε αυτόν τον τομέα, ο οποίος βρίσκεται ακόμα στα σπάργανα. Ίσως η υπάρχουσα ιδέα ενός ταμείου εγγύησης θα μπορούσε να αποτελέσει τον τρόπο ανόρθωσης των οικονομικών, τα οποία υπολείπονται των φιλοδοξιών μας.
<SPEAKER ID="025" NAME="Ewa Tomaszewska" AFFILIATION="UEN">
Κύριε Πρόεδρε, ταινίες από τρίτες χώρες διανέμονται αρκετά συχνά στην Πολωνία. Σπανίως είναι υψηλής ποιότητας και εντωμεταξύ είναι πολύ πιο δύσκολο οι δικές μας ευρωπαϊκές ταινίες να φτάσουν στις αγορές και τους θεατές τρίτων χωρών. Παράλληλα, είναι εξαιρετικά σημαντικό να υποστηρίξουμε τη διάδοση του πολιτισμού μας. Έχει ουσιαστική σημασία να προβάλλονται οι ευρωπαϊκές ταινίες σε άλλες χώρες. Έχει ουσιαστική σημασία να εξασφαλιστεί μια καλύτερη θέση αυτών των ταινιών σε αγορές τρίτων χωρών. Επιπλέον, η ενίσχυση της βιομηχανίας του κινηματογράφου θα εξασφαλίσει επίσης ότι οι παραγόμενες ταινίες είναι υψηλότερης ποιότητας. Αυτό θα είναι επίσης μια σημαντική αξία.
<P>
Πιστεύω ότι ένας σημαντικός παράγοντας εδώ είναι η συνέργια που επιτυγχάνεται χάρη στην κινητικότητα και τη συνεργασία με τρίτες χώρες. " ενδυνάμωση της προστασίας της πνευματικής ιδιοκτησίας είναι ένα σημαντικό ζήτημα που θέτει το πρόγραμμα κι επίσης σε σχέση με την υποστήριξη για την υλοποίηση της σύμβασης της UNESCO.
<P>
Θα ήθελα να πω ένα πολύ μεγάλο ευχαριστώ στην κυρία Hieronymi για τη δουλειά της πάνω σε αυτό το πρόγραμμα και για το γεγονός ότι κατόρθωσε να τελειώσει πριν το τέλος αυτής της θητείας. Ήταν δουλειά που κάναμε μαζί, αλλά η συμβολή της ήταν πολύ σημαντική. Θα ήθελα να ευχαριστήσω θερμά όλα τα μέλη της Επιτροπής Πολιτισμού και Παιδείας με τα οποία συνεργάστηκα στη διάρκεια αυτής της θητείας.
<SPEAKER ID="026" NAME="Viviane Reding">
Μέλος της Επιτροπής. - Κύριε Πρόεδρε, σας ευχαριστώ όλους εσάς που συμβάλλατε στη δημιουργία της πολιτιστικής μας πολυμορφίας, όχι μόνο στην Ευρώπη, αλλά και εκτός συνόρων. Στο τέλος αυτής της ομιλίας, θα ήθελα να σας παρουσιάσω κάποια απτά παραδείγματα του τρόπου με τον οποίο μπορεί να λειτουργήσει αυτό και με τον οποίο έχει ήδη λειτουργήσει.
<P>
Έχουμε αναπτύξει 11 εταιρικές σχέσεις κατάρτισης με τη Λατινική Αμερική, την Ινδία, τον Καναδά, την Τουρκία, την Ουκρανία, τη Μολδαβία και τη Γεωργία που καλύπτουν ταινίες, τηλεοπτικές εκπομπές, κινούμενα σχέδια και ντοκιμαντέρ. Για παράδειγμα, μια σύνδεση κινουμένων σχεδίων ανάμεσα στην ΕΕ, τη Λατινική Αμερική και τον Καναδά για την κατάρτιση και ανάπτυξη ενός επαγγελματία ειδικού στα καρτούν. Ενδεικτικά το Prime Exchange, ένα εργαστήριο για συγγραφείς και παραγωγούς από την Ινδία και την Ευρώπη, για τη βαθύτερη κατανόηση των στοιχείων της χρηματοδότησης και της διαφήμισης των ταινιών. Και η προβολή για τη διανομή έγινε, για παράδειγμα, από την Λέσχη Ευρωπαίων Παραγωγών, η οποία διοργάνωσε εργαστήρια συμπαραγωγής στην Κίνα και την Ινδία.
<P>
" Dolma διοργάνωσε ένα μήνα ντοκιμαντέρ στη Χιλή, το Paris Project έκανε συμπαραγωγές μεταξύ Ιαπωνίας και Νότιας Κορέας και Ευρώπης και η EuropaCinema έχει συμπεριλάβει ένα δίκτυο 230 ευρωπαϊκών κινηματογράφων και 148 κινηματογράφων στον υπόλοιπο κόσμο, προκειμένου να ανταλλάσσονται ταινίες μεταξύ τους. Έτσι, εδώ μπορούμε να δούμε πολύ συγκεκριμένες δράσεις. Δεν είναι μεγάλα λόγια αλλά πράξεις, προκειμένου να βοηθηθούν οι επαγγελματίες να κάνουν οι ίδιοι αυτό που κάνουν καλύτερα: δηλαδή, να παράγουν ταινίες, να προβάλλουν ταινίες, να κάνουν τις ταινίες να ταξιδεύουν. Ένα ευχαριστώ σε όλους εκείνους όσοι βοήθησαν στο να γίνει αυτό πραγματικότητα.
<SPEAKER ID="027" NAME="Ruth Hieronymi" LANGUAGE="DE">
Κύριε Πρόεδρε, σας ευχαριστώ για την ενθαρρυντική και εποικοδομητική συζήτηση. Είμαι βέβαιη ότι, με αυτήν την ορμή, το πρόγραμμα MEDIA Mundus, το οποίο δικαίως θίχτηκε σήμερα, όχι απλά θα γίνει μια μεγάλη επιτυχία αλλά θα μπορέσει κιόλας να προσελκύσει πρόσθετη υποστήριξη μέσα στα επόμενα χρόνια.
<P>
Οποιοσδήποτε αποδοκιμάζει την απουσία ή την ανεπάρκεια ευρωπαϊκού πολιτισμού στον κόσμο, κάτι που έχουν κάθε λόγο να κάνουν, δεν μπορεί παρά να χαιρετίσει το πρόγραμμα MEDIA Mundus και να ψηφίσει υπέρ του με ενθουσιασμό. Είναι ένα εξαιρετικό παράδειγμα του τρόπου με τον οποίο μπορούμε να εκφράσουμε τον δικό μας πολιτιστικό μήνυμα στον πλανήτη. Για το λόγο αυτό θα σας ζητούσα από καρδιάς να μεταφέρετε αυτό το μήνυμα στις κυβερνήσεις μας με σθένος. " προβολή του ευρωπαϊκού πολιτισμού μέσα από συνεργασίες δεν σημαίνει λιγότερη εθνική ταυτότητα για όλες τις χώρες μας και τα κράτη μέλη στην Ευρωπαϊκή Ένωση. Αντίθετα, ενισχύει την ιδιαίτερη εθνική τους ταυτότητα και ενώνει τον ευρωπαϊκό μας πολιτισμό ούτως ώστε να μπορούμε να είμαστε ένας πιο αποτελεσματικός πρεσβευτής στον πλανήτη.
<P>
Με αυτό, θα ήθελα να σας ευχαριστήσω όλους σας. Σας καλώ όλους όσους θα θέλατε να συζητήσουμε με ποιο τρόπο θα μπορούσαμε να το πετύχουμε αυτό στο μπαρ τον Βουλευτών.
<SPEAKER ID="028" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 12 το μεσημέρι.

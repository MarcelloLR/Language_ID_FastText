<CHAPTER ID="016">
Εσωτερικές μεταφορές επικίνδυνων εμπορευμάτων (συζήτηση) 
<SPEAKER ID="388" NAME="Πρόεδρος">
" ημερήσια διάταξη προβλέπει τη συζήτηση της σύστασης για τη δεύτερη ανάγνωση, εξ ονόματος της Επιτροπής Μεταφορών και Τουρισμού, σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που αφορά τις εσωτερικές μεταφορές επικίνδυνων εμπορευμάτων (06920/3/2008 - C6-0160/2008 - (εισηγητής: Bogusław Liberadzki).
<SPEAKER ID="389" NAME="Bogusław Liberadzki">
εισηγητής. - (PL) Κύριε Πρόεδρε, θα ήθελα να επωφεληθώ της ευκαιρίας για να υποδεχθώ τον Επίτροπο Tajani στο Σώμα με τη νέα του ιδιότητα. Ψήφισα υπέρ σας, κύριε Επίτροπε, και είμαι βέβαιος ότι έπραξα σωστά.
<P>
" οδηγία που αφορά τις εσωτερικές μεταφορές επικίνδυνων εμπορευμάτων επικαιροποιεί τέσσερις αποφάσεις της Επιτροπής και τις ενσωματώνει σε ένα ενιαίο νομοθέτημα. Επιπλέον, η οδηγία περιλαμβάνει στο πεδίο εφαρμογής της τη μεταφορά επικίνδυνων εμπορευμάτων διά της εσωτερικής ναυσιπλοΐας που μέχρι σήμερα δεν καλυπτόταν από τη νομοθεσία της ΕΕ. " πρόταση ενσωματώνει επίσης διεθνείς κανόνες για τη μεταφορά επικίνδυνων εμπορευμάτων στο κοινοτικό δίκαιο και επεκτείνει την εφαρμογή αυτών των διεθνών κανόνων στις εγχώριες μεταφορές. Ως εκ τούτου, αναμένεται ότι θα διασφαλιστεί ένα υψηλό επίπεδο ασφάλειας, βελτιώνοντας ταυτόχρονα τις συνδυασμένες μεταφορές στο πλαίσιο της μεταφοράς επικίνδυνων εμπορευμάτων.
<P>
Θα ήθελα να υπενθυμίσω ότι σε πρώτη ανάγνωση το Κοινοβούλιο ενέκρινε 42 τροπολογίες. Ουσιαστικά, οι τροπολογίες αυτές προέβλεπαν ότι τα κράτη μέλη που δεν διαθέτουν σιδηροδρομικό δίκτυο εξαιρούνται από την υποχρέωση μεταφοράς στο εθνικό δίκαιο και εφαρμογής της οδηγίας αυτής. Οι τροπολογίες εισήγαγαν επίσης μεταβατική περίοδο δύο ετών προκειμένου τα κράτη μέλη να προετοιμαστούν για την αποτελεσματική εφαρμογή των διατάξεων αυτών. Επιπλέον, εισήχθη η αρχή βάσει της οποίας τα κράτη μέλη μπορούν να προβλέπουν ειδικές απαιτήσεις για τις εθνικές και τις διεθνείς μεταφορές επικίνδυνων εμπορευμάτων στο έδαφός τους για να λαμβάνουν υπόψη την ειδική φύση οχημάτων, συρμών και σκαφών εσωτερικής ναυσιπλοΐας. Τα κράτη μέλη μπορούν επίσης να υποδεικνύουν ορισμένες διαδρομές ή συγκεκριμένους τρόπους μεταφοράς και να προβλέπουν ειδικούς κανόνες για τη μεταφορά επικίνδυνων εμπορευμάτων σε επιβατηγά τραίνα στο έδαφός τους.
<P>
Το Συμβούλιο και η Επιτροπή αποδέχθηκαν αυτές τις τροπολογίες. Το Συμβούλιο θεώρησε αναγκαίο να εισαγάγει δύο επιπλέον τροπολογίες. Πρώτον, προτείνεται πρόσθετη παράγραφο για το άρθρο 1. Αυτή θα επιτρέπει στα κράτη μέλη να ρυθμίζουν ή να απαγορεύουν αποκλειστικά για λόγους διάφορους της ασφάλειας, κατά τη μεταφορά, τη μεταφορά επικίνδυνων εμπορευμάτων στο έδαφός τους. Δεύτερον, το Συμβούλιο προτείνει να προστεθεί μια νέα παράγραφος στο άρθρο 8 η οποία ορίζει ότι η Επιτροπή θα παράσχει χρηματοδοτική υποστήριξη στα κράτη μέλη για τη μετάφραση στις αντίστοιχες επίσημες γλώσσες τους της Ευρωπαϊκής Συμφωνίας για τις Διεθνείς Μεταφορές Επικινδύνων Εμπορευμάτων Οδικώς, των Κανονισμών για τις Διεθνείς Μεταφορές Επικινδύνων Εμπορευμάτων Σιδηροδρομικώς και της Ευρωπαϊκής Συμφωνίας για τις Διεθνείς Μεταφορές Επικινδύνων Εμπορευμάτων με Εσωτερική Ναυσιπλοΐα.
<P>
Με την ιδιότητα του εισηγητή, υποστηρίζω αμφότερες τις προτάσεις του Συμβουλίου και ζητώ την έγκρισή τους. Τέλος, θα ήθελα να πω πόσο ευτυχής ήμουν με την αποτελεσματική, αποδοτική και εξυπηρετική προσέγγιση της Επιτροπής και του Συμβουλίου.
<SPEAKER ID="390" NAME="Antonio Tajani">
Μέλος της Επιτροπής. - (IT) Κύριε Πρόεδρε, κυρίες και κύριοι, πριν μιλήσω για την οδηγία της οποίας εισηγητής είναι ο κ. Liberadzki, θα ήθελα να ευχαριστήσω το Σώμα που μου έδειξε την εμπιστοσύνη του σήμερα που παρουσιάζομαι ενώπιόν σας με την ιδιότητα του ευρωπαίο Επιτρόπου αρμόδιου για τις μεταφορές. Εκφράζω την ευγνωμοσύνη μου στους λίγους βουλευτές που είναι ακόμη παρόντες, αλλά, και εγώ, συχνά απουσίαζα σε νυχτερινές συνεδριάσεις. Σας ευχαριστώ για την εμπιστοσύνη σας στο πρόσωπό μου× ευχαριστώ ιδιαίτερα τα μέλη της Επιτροπής Μεταφορών και Τουρισμού για την παρουσία τους.
<P>
Πρέπει να πω ότι αισθάνομαι συγκινημένος. Μιλώ για πρώτη φορά όχι τόσο πολύ από διαφορετική θέση στην αίθουσα -έχω μετακινηθεί κατά τέσσερις σειρές- αλλά είναι βεβαίως μεγάλη τιμή για εμένα η παρουσία μου στη σημερινή συνεδρίαση εδώ, και πιστεύω ότι είναι σημαντικό το Κοινοβούλιο να έχει βουλευτή -διότι έτσι αισθάνομαι ακόμα βαθιά μέσα μου- ο οποίος κατέχει τη θέση του Επιτρόπου.
<P>
Ζητώ συγγνώμη γι' αυτήν την παρέκβαση, κύριε Πρόεδρε, αλλά έκρινα ότι ήταν επιβεβλημένο πριν αρχίσω την ομιλία μου να ευχαριστήσω το Κοινοβούλιο ακόμη μια φορά γι' αυτά που μου πρόσφερε όλα αυτά τα χρόνια και για την εμπιστοσύνη που μου έδειξε, όπως επιβεβαιώθηκε σήμερα το πρωί.
<P>
(FR)Κύριε Πρόεδρε, κυρίες και κύριοι, δυστυχώς η συνεισφορά μου στη συζήτηση αυτή θα πρέπει να είναι σύντομη. Στην πρώτη ανάγνωση αυτού του κειμένου εγκρίθηκε αριθμός τροπολογιών από το Κοινοβούλιο και υποστηρίχθηκαν από το Συμβούλιο στην κοινή θέση του. Το παρόν κείμενο, το οποίο επιτρέπει την έγκριση της πρότασης σε δεύτερη ανάγνωση, προτείνει μόνο διάφορες τεχνικές προσθήκες. " Επιτροπή Μεταφορών και Τουρισμού τις υποστήριξε ομόφωνα και η Επιτροπή συμφωνεί απόλυτα με αυτές. Τα σημεία που θα εισαχθούν σε δεύτερη ανάγνωση θα βάλλουν τις τελευταίες πινελιές στην πρόταση οδηγίας για τη μεταφορά επικίνδυνων εμπορευμάτων. Το κείμενο έχει κατά συνέπεια γίνει πολύ σαφέστερο στις μικρές του λεπτομέρειες, γεγονός που χαιρετίζω.
<P>
Θα ήθελα επίσης να επωφεληθώ της ευκαιρίας για να εκφράσω τις ιδιαίτερες ευχαριστίες μου στον κ. Liberadzki, τον εισηγητή, για τον αποτελεσματικό τρόπο με τον οποίο εργάστηκε πάνω σε αυτήν την πρόταση. Τον ευχαριστώ επίσης για την εμπιστοσύνη που μου έδειξε σήμερα και ελπίζω να έχω τη δυνατότητα να συνεργαστώ μαζί του και για την ακρίβεια με όλα τα μέλη του Σώματος από σήμερα έως τη λήξη της κοινοβουλευτικής περιόδου.
<SPEAKER ID="392" NAME="Renate Sommer">
εξ ονόματος της Ομάδας PPE-DE. - (DE) Κύριε Πρόεδρε, θα ήθελα να αρχίσω ευχαριστώντας τον εισηγητή για την εργασία του και για την ακάματη διάθεσή του να συζητήσει το θέμα που έχουμε ενώπιόν μας.
<P>
" προτεινόμενη οδηγία που αφορά τις εσωτερικές μεταφορές επικίνδυνων εμπορευμάτων ενσωματώνει διεθνείς κανόνες για τη μεταφορά επικίνδυνων εμπορευμάτων στην κοινοτική νομοθεσία και επεκτείνει την εφαρμογή αυτών των διεθνών κανόνων στις εγχώριες μεταφορές. Επικαιροποιεί τις υπάρχουσες τέσσερις οδηγίες και τις τέσσερις αποφάσεις της Επιτροπής που αφορούν τις μεταφορές επικίνδυνων εμπορευμάτων, ενσωματώνοντάς τις σε ένα και μόνο απλοποιημένο νομοθέτημα. Είναι ένα ευπρόσδεκτο παράδειγμα ευρωπαϊκής νομοθεσίας το οποίο πραγματικά μειώνει τη γραφειοκρατία και ενσαρκώνει την αρχή της βελτίωσης της νομοθεσίας.
<P>
" ρύθμιση της μεταφοράς επικίνδυνων εμπορευμάτων είναι σημαντική για το σύστημα μεταφορών της Κοινότητας. " συνολική ποσότητα επικίνδυνων εμπορευμάτων που μεταφέρεται στην Ένωση ανέρχεται περίπου σε 110 δισεκατομμύρια τόνο-χιλιόμετρα/έτος, και η ασφαλής μεταφορά αυτών των αγαθών είναι ουσιώδης, τόσο για λόγους ασφάλειας της κυκλοφορίας όσο για περιβαλλοντικούς λόγους. Οι διατάξεις διασφαλίζουν υψηλό επίπεδο ασφάλειας στις διεθνείς και εγχώριες μεταφορές με την εφαρμογή εναρμονισμένων κανόνων, οι οποίοι θα έχουν θετικό αποτέλεσμα στην εσωτερική αγορά μεταφορών. Ταυτόχρονα, οι ενιαίοι κανόνες καθιστούν τα πράγματα ευκολότερα για τους φορείς εκμετάλλευσης των μεταφορών και βελτιώνουν έτσι τις συνδυασμένες μεταφορές. Οι διαδικασίες συνδυασμένων μεταφορών ενθαρρύνονται.
<P>
Αυτό που είναι ιδιαίτερο ευπρόσδεκτο, από τη δική μου οπτική γωνία, είναι η επέκταση του πεδίου εφαρμογής για να περιλαμβάνει την εσωτερική ναυτιλία. Στο μέλλον, οι ενιαίες διατάξεις ασφάλειας θα εφαρμόζονται σε όλες τις εσωτερικές ναυσιπλοΐες στην ΕΕ. Αυτό θα βελτιώσει τις συνθήκες εργασίας στα πλοία και θα ενισχύσει την ασφάλεια των μεταφορών. Θα προσφέρει επίσης οφέλη όσον αφορά την προστασία του περιβάλλοντος και θα μειώσει το κόστος. Αυτό είναι πιθανόν να βελτιώσει τις ευκαιρίες και τις προοπτικές της αγοράς για εσωτερική ναυσιπλοΐα, η οποία με την σειρά της θα ελαφρύνει το φορτίο που υφίστανται τα εθνικά οδικά δίκτυά μας και, εκ νέου, θα βοηθήσει στην προστασία του περιβάλλοντος.
<P>
" κοινή θέση του Συμβουλίου, η οποία εγκρίθηκε χωρίς τροπολογίες από την Επιτροπή Μεταφορών και Τουρισμού, περιλαμβάνει δύο τροπολογίες στη θέση του Κοινοβουλίου σε πρώτη ανάγνωση. Πρώτον, η κοινή θέση εισάγει διάταξη η οποία επιτρέπει στα κράτη μέλη να ρυθμίζουν ή να απαγορεύουν αυστηρά, για λόγους διάφορους της ασφάλειας κατά τη μεταφορά, τη μεταφορά επικίνδυνων εμπορευμάτων στο έδαφός τους. " διάταξη αυτή είναι καθαρά δηλωτικού χαρακτήρα και περιλαμβάνεται για διευκρινιστικούς λόγους. Είχαμε διάφορες συζητήσεις σχετικά με αυτό.
<P>
Δεύτερον, η κοινή θέση προβλέπει τη χρηματοδοτική υποστήριξη από την Επιτροπή στα κράτη μέλη για τη μετάφραση στις αντίστοιχες επίσημες γλώσσες τους της ADR (Ευρωπαϊκή Συμφωνία για τις Διεθνείς Μεταφορές Επικινδύνων Εμπορευμάτων Οδικώς), των RID (Κανονισμοί για τις Διεθνείς Μεταφορές Επικινδύνων Εμπορευμάτων Σιδηροδρομικώς) και της ADN (Ευρωπαϊκή Συμφωνία για τις Διεθνείς Μεταφορές Επικινδύνων Εμπορευμάτων με Εσωτερική Ναυσιπλοΐα). Πρέπει να παραδεχθώ ότι αρχικά ήμουν σκεπτική σχετικά με την τροπολογία αυτή. Ωστόσο, η Ευρωπαϊκή Επιτροπή με διαβεβαίωσε ότι αυτή η προσέγγιση είναι ουσιώδης προκειμένου να διασφαλιστεί η ποιότητα των μεταφράσεων και με τον τρόπο αυτό να διευκολυνθεί η ορθή εφαρμογή των διατάξεων. Παρεμπιπτόντως, είναι και φθηνότερη.
<P>
Εν ολίγοις, λοιπόν, όλες οι τροπολογίες είναι αποδεκτές από τη δική μας άποψη, που σημαίνει ότι μπορούμε τώρα τελικά να καταλήξουμε σε συμφωνία γι' αυτό το σημαντικό και γενικά μη αμφισβητούμενο θέμα.
<SPEAKER ID="393" NAME="Nathalie Griesbeck">
εξ ονόματος της Ομάδας ALDE. - (FR) Κύριε Πρόεδρε, κύριε Επίτροπε, κυρίες και κύριοι, τώρα είναι η δική μου σειρά να σας απευθύνω χαιρετισμούς απόψε το βράδυ. Αυτή η συζήτηση είναι κατά κάποιο το δικό σας βάπτισμα του πυρός και μιλώντας ως Γαλλίδα εκτιμώ ιδιαίτερα το γεγονός ότι στη βραδινή ακρόαση της Δευτέρας και σήμερα το βράδυ επίσης μιλήσατε στα γαλλικά και μάλιστα ευχερώς. Αυτό ήταν πραγματική ευχάριστη έκπληξη. Θα ήθελα επίσης να ευχαριστήσω τον συνάδελφό μου κ. Liberadzki για τις συζητήσεις που διεύθυνε στην Επιτροπή Μεταφορών και Τουρισμού όταν εξεταζόταν αυτή η πρόταση οδηγίας που αφορά τις εσωτερικές μεταφορές επικίνδυνων προϊόντων.
<P>
Όπως έχει εξηγηθεί, το Κοινοβούλιο ήδη εξέφρασε τις απόψεις του επί αυτής της πρότασης οδηγίας τον Σεπτέμβριο του 2007 και εγώ με τη σειρά μου χαιρετίζω το γεγονός ότι έχει επιτευχθεί συμφωνία με το Συμβούλιο και την Επιτροπή, πράγμα που τελικά σημαίνει ότι η αποψινή συζήτηση του κειμένου είναι, από πολλές απόψεις, τυπική διαδικασία. Ωστόσο, θα ήθελα να επωφεληθώ της ευκαιρίας, επειδή είμαστε μεταξύ φίλων, για να τονίσω ότι κατά τη γνώμη μου το κείμενο αυτό αντιπροσωπεύει τη σημαντική πρόοδο που έχει σημειωθεί προς την κατεύθυνση του καλύτερου ελέγχου της μεταφοράς επικίνδυνων εμπορευμάτων εντός των συνόρων μας και επίσης ότι το πρόβλημα της μεταφοράς εμπορευμάτων και ειδικά επικίνδυνων εμπορευμάτων, αποτελεί σημαντική ανησυχία για τους συμπολίτες μας και σημαντικό θέμα για τη βιώσιμη ανάπτυξη.
<P>
Ο όγκος των επικίνδυνων εμπορευμάτων που μεταφέρεται σήμερα εντός της Ευρωπαϊκής Ένωσης αντιπροσωπεύει περίπου το 10% του συνόλου των μεταφερόμενων εμπορευμάτων, ποσοστό όντως πολύ υψηλό. Το ποσοστό αυτό αντιπροσωπεύει 110 δισεκατομμύρια τόνους ανά χιλιόμετρο ετησίως, εκ των οποίων το 58% μεταφέρεται οδικώς, που είναι μια τεράστια ποσότητα, το 25% σιδηροδρομικώς και το 17% με εσωτερική ναυσιπλοΐα.
<P>
" οδηγία αυτή που στοχεύει στην επικαιροποίηση των υπαρχουσών διατάξεων, είναι ακόμη πιο αξιέπαινη σε αυτούς τους δύσκολους καιρούς διότι ενσωματώνει τέσσερις οδηγίες σε ένα και μόνο νομοθέτημα. Αυτό αντιπροσωπεύει ένα σαφές βήμα προς την ενίσχυση της διαφάνειας και είναι πολύ σημαντικό οι λαοί της Ευρώπης στο σύνολό τους να κρίνουν τις αποφάσεις μας κατανοητές.
<P>
Τέλος, είμαι επίσης ευτυχής που η εσωτερική ναυσιπλοΐα έχει επίσης συμπεριληφθεί στην οδηγία. Πολύ μεγαλύτερη προσοχή χρειάζεται να δοθεί στη διακίνηση εμπορευμάτων με τη ναυσιπλοΐα, διότι είναι ένα τρόπος μεταφοράς φιλικός προς το περιβάλλον ο οποίος μπορεί επίσης να δώσει απάντηση στη σταθερή απαίτηση για νέα εξισορρόπηση του συστήματος μεταφορών της Ευρώπης. " ενσωμάτωση των τεσσάρων οδηγιών σε ένα και μόνο νομοθέτημα θα προσδώσει μεγαλύτερη σαφήνεια και μεγαλύτερη διαφάνεια στους κανόνες που ισχύουν στην παρούσα κατάσταση στην οποία ελπίζουμε και προσευχόμαστε για μεγαλύτερες συνδυασμένες μεταφορές. Χαιρετίζω αυτό το βήμα προόδου, ειδικά για εκείνους που εργάζονται στον κλάδο των μεταφορών, σε μια εποχή που το έργο της Ευρωπαϊκής Ένωσης δεν εξηγείται πάντοτε επαρκώς και, δυστυχώς, ορισμένες φορές παρανοείται από τους συμπολίτες μας.
<SPEAKER ID="394" NAME="Eva Lichtenberger">
εξ ονόματος της Ομάδας Verts/ALE. - (DE) Κύριε Πρόεδρε, κύριε Επίτροπε, κυρίες και κύριοι, στην αίθουσα δεν επικρατεί ακριβώς το αδιαχώρητο. Νόμιζα ότι το θέμα ήταν αρκούντως σοβαρό ώστε η συζήτησή του θα είχε προσελκύσει μεγαλύτερο αριθμό βουλευτών. " δεύτερη ανάγνωση σχετικά με την οδηγία που αφορά τις εσωτερικές μεταφορές επικίνδυνων εμπορευμάτων με προτρέπει, ακόμη μια φορά, να επιστήσω την προσοχή σε ένα σημαντικό πρόβλημα, ήτοι ότι οιαδήποτε οδηγία είναι καλή όσο ακριβώς καλός είναι και ο έλεγχος εφαρμογής της.
<P>
Έχουμε μια ελαφρά αύξηση του όγκου επικίνδυνων εμπορευμάτων που μεταφέρονται με όλους τους τρόπους μεταφοράς. Δυστυχώς, διαπιστώνουμε επίσης μια αύξηση της αμέλειας, σύμφωνα με τους επιθεωρητές, ιδιαίτερα όσον αφορά τη δήλωση μεταφερόμενων εμπορευμάτων. Μια ψευδής δήλωση επικίνδυνου εμπορεύματος που μεταφέρεται μπορεί στην κυριολεξία να έχει θανάσιμες συνέπειες αν συμβεί ατύχημα. Επί παραδείγματι, αν η πυροσβεστική υπηρεσία αδυνατεί να προσδιορίσει ποιο πυροσβεστικό υλικό χρειάζεται για το μεταφερόμενο εμπόρευμα, αυτό μπορεί να έχει μοιραίες συνέπειες. Στο Ίνσμπρουκ, που είναι σχεδόν η γενέτειρά μου, μια μεγάλης κλίμακας καταστροφή αποφεύχθηκε την τελευταία στιγμή απλά επειδή ο υψηλόβαθμος χημικός της περιφέρειας έτυχε να είναι και πυροσβέστης μερικής απασχόλησης. Σας παροτρύνω, λοιπόν, να έχετε επίσης κατά νου το θέμα του ελέγχου και της επιθεώρησης. Είναι κεντρικό θέμα× για την ακρίβεια, είναι το σημαντικότερο θέμα, και διατυπώνω την ίδια έκκληση και στα κράτη μέλη.
<P>
Με τη συμπερίληψη της εσωτερικής ναυσιπλοΐας βλέπω μια βελτίωση. Ένα ατύχημα που αφορά τη μεταφορά χημικών με ποτάμια πλωτά μέσα μπορεί να έχει εξαιρετικά μακροχρόνιες και μοιραίες συνέπειες για το περιβάλλον.
<P>
Πιστεύω ότι είναι σημαντικό να διατηρήσουμε και να ενισχύσουμε τις διατάξεις που υποδεικνύουν ορισμένες διαδρομές για τη μεταφορά επικίνδυνων εμπορευμάτων. Όταν υπάρχουν απότομοι λόφοι και πρανή, ίσως συνδυασμένα με μεγάλη κυκλοφορία σε ορισμένες ώρες του έτους ή κατά την έναρξη των διακοπών, είναι ουσιώδες να λαμβάνονται προφυλάξεις έναντι σημαντικών κινδύνων στις περιπτώσεις αυτές. Κατά την άποψή μου, εδώ θα ήταν σωστό και αρμόζον να επεκταθεί η απαίτηση συνοδείας για ιδιαίτερα επικίνδυνα εμπορεύματα, όπως οι διαβρωτικές ουσίες ή τα εκρηκτικά. Χρειάζεται να σημειώσουμε περαιτέρω πρόοδο όσον αφορά αυτό το θέμα επειδή άλλοι χρήστες μεταφορών θα μπορούσαν επίσης να εκτεθούν σε κίνδυνο και να προκύψουν σοβαρά προβλήματα στην περίπτωση ατυχήματος. Δυστυχώς, οι επιθεωρήσεις οι οποίες διεξάγονται συχνά αποκαλύπτουν, επίσης, ότι η κατάσταση των οχημάτων που χρησιμοποιούνται δεν είναι ιδιαίτερα καλή.
<P>
Θα ήθελα κατά συνέπεια να ολοκληρώσω με μια έκκληση στο Σώμα: χρειάζονται επιθεωρήσεις και έλεγχοι για να διασφαλίζεται η αποτελεσματικότητα της οδηγίας αυτής.
<SPEAKER ID="395" NAME="Jaromír Kohlíček">
εξ ονόματος της Ομάδας GUE/NGL. - (CS) Θα ήθελα να καλωσορίσω τον νέο Επίτροπο. Κύριε Πρόεδρε, κυρίες και κύριοι, τα επικίνδυνα εμπορεύματα πρέπει να μεταφέρονται εντός της Ευρωπαϊκής Ένωσης, ακριβώς όπως τα συνήθη εμπορεύματα, είτε αυτό μας αρέσει είτε όχι. Σήμερα, τα επικίνδυνα εμπορεύματα αντιστοιχούν περίπου στο 8% του συνόλου της εμπορευματικής κυκλοφορίας και είναι καλό που αυτή η έκθεση στοχεύει στην ενσωμάτωση των υπαρχουσών τεσσάρων οδηγιών, σύμφωνα με τις ισχύουσες διεθνείς συμφωνίες. " εναρμόνιση της μεταφοράς εμπορευμάτων, ιδιαίτερα όσον αφορά τις πολυτροπικές μεταφορές, είναι ένα απολύτως ζωτικής σημασίας και λογικό βήμα που πρέπει να έχει θετικό αποτέλεσμα στην εσωτερική αγορά της ΕΕ. " ασφάλεια των μεταφορών μπορεί να επιτευχθεί καλύτερα με την ενσωμάτωση των κανονισμών. Οι κανονισμοί αυτοί πρέπει να ορίζουν με σαφήνεια την επισήμανση των εμπορευμάτων και να κατατάσσουν τα εμπορεύματα ανάλογα με τον ενεχόμενο βαθμό κινδύνου.
<P>
Μπορώ να αντιληφθώ την ανάγκη γι' αυτήν την τεχνική οδηγία και συμφωνώ με τη συνάδελφό μου κ. Lichtenberger ότι είναι απαραίτητο να την εξετάσουμε πολύ προσεκτικά προκειμένου να διασφαλίσουμε ότι το περιεχόμενο ταιριάζει με την περιγραφή. Το Συμβούλιο αποδέχθηκε όλες τις τροπολογίες που ενέκρινε το Κοινοβούλιο σε πρώτη ανάγνωση. " κοινή θέση εισάγει μόνο δύο μικρές τροπολογίες. Οι τροπολογίες αυτές αφορούν την παροχή χρηματοδοτικής υποστήριξης στα κράτη μέλη για τη μετάφραση της οδηγίας στις αντίστοιχες επίσημες γλώσσες των χωρών μελών, και επιτρέπουν στα κράτη μέλη να αποφασίζουν αν θα εφαρμόζουν ή όχι τις απαιτήσεις του Παραρτήματος ΙΙΙ σε συγκεκριμένες περιπτώσεις. " οδηγία βοηθά στην εξασφάλιση σαφούς ερμηνείας της νομοθεσίας και την απλοποιεί για τις μεταφορές σιδηροδρομικώς, οδικώς και με εσωτερική ναυσιπλοΐα. Πιστεύω ότι η μεταφορά οδικώς είναι συχνά ο πιο επικίνδυνος τρόπος μεταφοράς, παρά η μεταφορά με ναυσιπλοΐα. Κατά συνέπεια η Ομάδα GUE/NGL θα υπερψηφίσει την προτεινόμενη οδηγία.
<SPEAKER ID="396" NAME="Robert Evans" AFFILIATION="PSE">
(EN) Κύριε Πρόεδρε, θα ήθελα καταρχάς να ευχαριστήσω τον φίλο και συνάδελφό μου Bogusław Liberadzki για την εργασία του όσον αφορά αυτόν τον σημαντικό φάκελο. Θα ήθελα επίσης να συγχαρώ τον νέο μας Επίτροπο στη σημερινή πρώτη εμφάνισή του με τη νέα του ιδιότητα. Θα είμαι ειλικρινής με τον κ. Tajani: δεν τον υπερψήφισα νωρίτερα σήμερα. Δεν τον καταψήφισα, δεν απείχα, απλά δεν συμμετείχα στην ψηφοφορία. Θα ήθελα ο κ. Tajani να καταλάβει ότι δεν υπήρχε τίποτε το προσωπικό, η μη συμμετοχή μου στη διαδικασία είχε περισσότερο χαρακτήρα διαμαρτυρίας κατά του συστήματος και κατά των ιταλικών διαδικασιών.
<P>
Παρά ταύτα, σέβομαι τον διορισμό του και είμαι βέβαιος ότι τους προσεχείς μήνες θα επιδιώξει να κάνει ό,τι μπορεί για να πείσει εμένα και άλλους για τις μεγάλες αρετές και προτερήματά του καθώς και για την ικανότητα του στον ρόλο με τον οποίο προσέρχεται στο Σώμα.
<P>
Τις τελευταίες ημέρες πιστεύω ότι οι ιρλανδοί ψηφοφόροι μας έδειξαν ότι μακράν όλων των Ευρωπαίων αντιλαμβάνονται πλήρως ή έχουν ξεκάθαρη άποψη για τον ρόλο και τα οφέλη της Ευρωπαϊκή Ένωσης, για την ευρωπαϊκή συνεργασία και γιατί είναι καταρχάς απαραίτητοι κανονισμοί πανευρωπαϊκής εφαρμογής.
<P>
Ωστόσο, πιστεύω ότι όλοι αυτοί οι άνθρωποι, οι άνθρωποι που ψήφισαν "όχι" επίσης, θα αναμένουν οι εθνικές κυβερνήσεις τους καθώς και η Ευρωπαϊκή Ένωση να εγκύψουν στα προβλήματά τους. Μολονότι αυτό το συγκεκριμένο θέμα μπορεί να μην είναι στην κορυφή του καταλόγου των θεμάτων που τους απασχολούν, στην πραγματικότητα η εσωτερική μεταφορά επικίνδυνων εμπορευμάτων είναι ένα σοβαρό ζήτημα, μια σοβαρή ευθύνη, και επιβάλλεται όλοι μας να ασχοληθούμε με αυτό.
<P>
Μόνο τώρα, με αυτή την οδηγία, έχουμε κανονισμούς που εφαρμόζονται σε ευρωπαϊκή κλίμακα και καλύπτουν τις μεταφορές επικίνδυνων εμπορευμάτων καθώς αυτά διακινούνται από μια χώρα σε άλλη σε ολόκληρη την ήπειρο.
<P>
Ορθότατα ο κ. Liberadzki επεσήμανε ότι σε πολλές χώρες δεν υπάρχουν κανονισμοί εσωτερικά ή διεθνώς. Έτσι η έκθεση αυτή θα θέσει τις εθνικές κυβερνήσεις προ των ευθυνών τους. Όμως, οιαδήποτε νομοθεσία είναι τόσο καλή όσο και η εφαρμογή της. Έτσι, στην επιδίωξή του να κερδίσει την πλήρη εμπιστοσύνη μου, ελπίζω ότι ο κ. Tajani, με τις καλές του υπηρεσίες, θα κάνει ό,τι μπορεί για να ενθαρρύνει τα κράτη μέλη να διασφαλίσουν ότι αυτή η νομοθεσία θα ελέγχεται με τον αρμόζοντα τρόπο, θα εφαρμόζεται και θα τροποποιείται αν χρειαστεί, και ότι αυστηρά μέτρα θα λαμβάνονται κατά εκείνων που παραβιάζουν την οδηγία αυτή.
<SPEAKER ID="397" NAME="Silvia-Adriana Ţicău">
εξ ονόματος της Ομάδας PSE. - (RO) Κύριε Πρόεδρε, κύριε Επίτροπε, θα ήθελα και εγώ επίσης να σας συγχαρώ και να σας ευχηθώ καλή επιτυχία στη δραστηριότητά σας και θα ήθελα να πω ότι περιμένουμε πολλά από εσάς.
<P>
Θα ήθελα να συγχαρώ τον συνάδελφό μας κ. Liberadzki για την έκθεσή του, η οποία είναι μέρος της διαδικασίας απλοποίησης της νομοθεσίας και πραγματικά συγκεντρώνει και επικαιροποιεί το κείμενο των τεσσάρων οδηγιών σε μια οδηγία. " προηγούμενη ευρωπαϊκή νομοθεσία δεν κάλυπτε τις θαλάσσιες μεταφορές επικίνδυνων εμπορευμάτων, η οποία διέπετο από κανόνες που θεσπίζονταν από διάφορες πολυμερείς συμφωνίες στις οποίες προσχωρούσαν τα κράτη μέλη.
<P>
Κατά συνέπεια, είναι σημαντικό να έχουμε κοινοτική νομοθεσία με κοινούς κανόνες για όλα τα κράτη μέλη, για τη μεταφορά επικίνδυνων εμπορευμάτων, για όλους τους τρόπους μεταφοράς. " ύπαρξη αυτών των κανόνων επιτρέπει τη μεταφορά επικίνδυνων εμπορευμάτων από έναν τρόπο μεταφοράς σε άλλο. Επιπλέον των διατάξεων αυτής της οδηγίας, τα κράτη μέλη μπορούν να εισαγάγουν στην εθνική νομοθεσία ειδικές απαιτήσεις για οχήματα, συρμούς και πλοία που προορίζονται για μεταφορές με ναυσιπλοΐα.
<P>
Οι τροπολογίες που προτείνονται από το Συμβούλιο εισάγουν δύο νέα στοιχεία: το πρώτο στοιχείο εισάγει και επιτρέπει στα κράτη μέλη να ρυθμίζουν ή να απαγορεύουν αποκλειστικά, για λόγους διάφορους της ασφάλειας κατά τη μεταφορά, τη μεταφορά επικίνδυνων εμπορευμάτων στο έδαφός τους. " δεύτερη τροπολογία επιβάλει την ευθύνη της Επιτροπής να παράσχει χρηματοδοτική υποστήριξη στα κράτη μέλη για τη μετάφραση στις αντίστοιχες επίσημες γλώσσες τους των ευρωπαϊκών συμφωνιών για τη μεταφορά επικίνδυνων εμπορευμάτων οδικώς, σιδηροδρομικώς και με ναυσιπλοΐα.
<P>
Παρά ταύτα, θεωρώ ότι όλα τα κράτη μέλη θα πρέπει να διεξάγουν ενημερωτικές εκστρατείες για να ενημερώσουν τους ενδιαφερόμενους σχετικά με τις διατάξεις της νέας οδηγίας. " συμμόρφωση με αυτούς τους κανόνες είναι ουσιώδης. Οι αρμόδιες αρχές πρέπει να διασφαλίσουν ότι η μεταφορά επικίνδυνων εμπορευμάτων διεξάγεται μόνον με τη συμμόρφωση με τους κοινούς κανόνες και περιορισμούς που έχουν θεσπιστεί.
<SPEAKER ID="398" NAME="Reinhard Rack" AFFILIATION="PPE-DE">
(DE) Κύριε Πρόεδρε, κύριε Αντιπρόεδρε της Επιτροπής, επιτρέψτε μου να σας εκφράσω τα θερμά μου συγχαρητήρια για τη νέα σας θέση. Θα έχουμε αναμφίβολα στο μέλλον πολλές ευκαιρίες να συζητήσουμε μαζί σας το θέμα των μεταφορών, και προσβλέπω ιδιαίτερα σε αυτές. Θα ήθελα επίσης να ευχαριστήσω τον εισηγητή που διασφάλισε ότι έχουμε ένα καλό νομικό κείμενο. Τώρα πρέπει να διασφαλίσουμε ότι αυτό το νομικό κείμενο θα εφαρμοστεί το συντομότερο δυνατό στα κράτη μέλη, και το σημαντικότερο -όπως έχουμε ήδη πει σήμερα- πρέπει να διασφαλίσουμε ότι η οικεία εθνική νομοθεσία και κανονισμοί εφαρμόζονται ορθά σε τοπικό επίπεδο. Εδώ, χρειαζόμαστε δέσμευση και προσεκτική προσέγγιση από τις αρμόδιες αρχές. Αυτό που δεν χρειαζόμαστε είναι αμέλεια ή να κάνουν τα στραβά μάτια αυτοί που είναι αρμόδιοι για τον έλεγχο της εφαρμογής της.
<P>
Είναι επίσης σημαντικό -όπως ελέχθη από προηγούμενους ομιλητές- η δήλωση επικίνδυνων εμπορευμάτων να γίνεται με τέτοιο τρόπο ώστε οι επιθεωρήσεις και η συνοδεία να είναι δυνατόν να γίνονται με τον αρμόζοντα τρόπο.
<SPEAKER ID="399" NAME="Wiesław Stefan Kuc" AFFILIATION="UEN">
(PL) Κύριε Πρόεδρε, σχεδόν προ έτους ταξίδευα σε αυτοκινητόδρομο όταν είδα ένα βυτιοφόρο που μετέφερε υγροποιημένο αέριο να ανατρέπεται. Ήτα αδύνατο να βγω από τον αυτοκινητόδρομο, και σύντομα σχηματίστηκε τεράστια ουρά. Όλοι κρατούσαμε την αναπνοή μας φοβούμενοι τυχόν έκρηξη. Καταστάσεις όπως αυτή συμβαίνουν καθημερινά στα οδικά δίκτυα της Ένωσης. Είναι καλό το ότι τελικά εγκρίναμε μια νομοθεσία για το θέμα και ότι, ως εκ τούτου, τα οδικά και σιδηροδρομικά δίκτυά μας θα είναι ασφαλή. " οδηγία που εξετάζουμε είναι ένα περαιτέρω μέτρο που προορίζεται να αυξήσει την ασφάλεια των συμπολιτών μας, να μειώσει τον αριθμό των ατυχημάτων και να θεσπίσει ένα ενιαίο σύνολο νομικών διατάξεων.
<P>
Θα ήθελα να ευχαριστήσω τον κ. Liberadzki για την εργασία του, η οποία θα είναι επωφελής για όλους μας.
<SPEAKER ID="400" NAME="Antonio Tajani">
Μέλος της Επιτροπής. - (IT) Κύριε Πρόεδρε, κυρίες και κύριοι, πιστεύω ότι έχει γίνει καλή δουλειά με την έγκριση ενός νομοθετικού κειμένου το οποίο θα συμβάλλει στα να καταστούν οι δρόμοι της Ευρωπαϊκής Ένωσης ασφαλέστεροι για τους πολίτες.
<P>
" μεταφορά επικίνδυνων εμπορευμάτων μπορεί να συνεπάγεται κινδύνους, όπως όλοι γνωρίζουμε. Γι' αυτό και είναι σωστό η Ευρωπαϊκή Ένωση να αναλάβει να διασφαλίσει την ασφάλεια όλων των πολιτών της. Για να επαναλάβω αυτό που είπα κατά τη διάρκεια της συνεδρίασης πριν δύο ημέρες, μια από τις προτεραιότητές μου είναι να προστατεύω τα δικαιώματα των πολιτών. Κάθε πρωτοβουλία που λαμβάνει η Επιτροπή θα αποσκοπεί στη δημιουργία διασφαλίσεων για τους πολίτες και θα προσφέρει πρακτικές απαντήσεις στις ανησυχίες τους.
<P>
Κατά τη διάρκεια της αποψινής συζήτησης εισέπραξα μια ισχυρή αίσθηση της επιθυμίας του Κοινοβουλίου να συμβάλει στην έγκριση νομοθεσίας η οποία θα δίδει τη δυνατότητα στους πολίτες να ταξιδεύουν ασφαλέστερα στους δρόμους. " Επιτροπή υπόσχεται βεβαίως να παρακολουθεί την εφαρμογή από τα κράτη μέλη, όπως κάνει για όλη την υπόλοιπη νομοθεσία. " Επιτροπή είναι ο θεματοφύλακας των Συνθηκών, και στον βαθμό που με αφορά προτίθεμαι από την άποψη αυτή να εκτελέσω τα καθήκοντά μου με αυστηρότητα. Κατά συνέπεια, για την οδηγία που εγκρίνουμε αυτή τη στιγμή, καθώς και για άλλες, θα πράξω παν το δυνατόν για να δω ότι αυτή εφαρμόζεται και θα εξακριβώνω ότι τα κράτη μέλη την εφαρμόζουν προς το υπέρτερο συμφέρον των πολιτών της Ευρώπης.
<P>
Ευχαριστώ, κύριε Πρόεδρε, και ευχαριστώ τον εισηγητή για την εξαιρετική εργασία του και για το ότι είχε τη δυνατότητα, ακόμη και σε δεύτερη ανάγνωση, να βοηθήσει ώστε το νομοθετικό κείμενο να γίνει καλύτερο και σαφέστερο.
<SPEAKER ID="401" NAME="Bogusław Liberadzki">
εισηγητής. - (PL)Κύριε Πρόεδρε, θα ήθελα να ευχαριστήσω τις σκιώδεις εισηγήτριες, ήτοι την κ. Sommer και την κ. Griesbeck, καθώς και τον κ. Evans και την κ. Ţicău για τις δηλώσεις, τη συνεργασία και την υποστήριξή τους.
<P>
Θα προσφέρω τώρα δύο απαντήσεις στα σχόλια της κ. Lichtenberger για την παρακολούθηση της εφαρμογής των διατάξεων. " διετής μεταβατική περίοδος έχει προβλεφθεί προκειμένου να επιτρέψει στα κράτη μέλη να προετοιμαστούν για να εφαρμόσουν αποτελεσματικά τα νέα μέτρα. Θα ήθελα να τονίσω ότι έως σήμερα μόνο οκτώ από τα 27 κράτη μέλη έχουν ταυτόχρονα αποδεχθεί και τις τρεις διεθνείς πράξεις, ήτοι τις ADR, RID και ADN. Κατά συνέπεια είναι απαραίτητο να στοχεύσουμε στην πλήρη εφαρμογή αυτών των κανονισμών, όσον αφορά τόσο τις διεθνείς μεταφορές όσο και τη μεταφορά τους στο εθνικό δίκαιο. Είμαι πεπεισμένος ότι από την άποψη αυτή προχωρούμε ικανοποιητικά.
<P>
Κύριε Επίτροπε, θα ήθελα να σας ευχαριστήσω ακόμη μια φορά για την κατανόησή σας και θα σας ζητούσα να διαβιβάσετε τις ευχαριστίες μου στην πολιτική ομάδα σας. " συνεργασία με την Επιτροπή και το Συμβούλιο ήταν πραγματική ευχαρίστηση.
<SPEAKER ID="402" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 19 Ιουνίου 2008.
<P>
Γραπτές δηλώσεις (Άρθρο 142 του Κανονισμού)
<SPEAKER ID="403" NAME="Magor Imre Csibi  " AFFILIATION="ALDE">
γραπτώς. - (EN) Αυτή η μελλοντική οδηγία αποτελεί ένα μεγάλο βήμα εμπρός προς την κατεύθυνση της προστασίας της ασφάλειας και του περιβάλλοντός μας, καθώς εισάγει ευρωπαϊκούς κανόνες για τη μεταφορά επικίνδυνων εμπορευμάτων όχι μόνο οδικώς και σιδηροδρομικώς αλλά και με την εσωτερική ναυσιπλοΐα.
<P>
Τα ατυχήματα στην εσωτερική ναυσιπλοΐα μπορούν να έχουν εκτεταμένες επιπτώσεις και σοβαρές συνέπειες όπως η δηλητηρίαση των υδάτων, η εξαφάνιση άγριας πανίδας και προβλήματα υγείας στον άνθρωπο. Άρα ένας λόγος παραπάνω για να προσπαθήσουμε να μειώσουμε τους κινδύνους με τη δημιουργία κοινών κανόνων και γι' αυτόν τον τρόπο μεταφοράς επίσης.
<P>
Επιπλέον, υποστηρίζω σθεναρά τη συμπερίληψη διάταξης σύμφωνα με την οποία τα κράτη μέλη μπορούν να ρυθμίζουν ή να απαγορεύουν αποκλειστικά για λόγους διάφορους της ασφάλειας, τη μεταφορά επικίνδυνων εμπορευμάτων στο έδαφός τους. Αν πάρουμε την περίπτωση του κυανιδίου, ενός εξαιρετικά τοξικού υλικού, το 14% της απελευθέρωσης κυανιδίου στο περιβάλλον προκλήθηκε από ατυχήματα μεταφορών. Τα στοιχεία αυτά επισημαίνουν τον ευάλωτο χαρακτήρα της μεταφοράς κυανιδίου και υπογραμμίζουν την ανάγκη για ισχυρότερα περιβαλλοντικά πρότυπα και πρότυπα ασφαλείας. Ενθαρρύνω κατά συνέπεια τα κράτη μέλη να λάβουν τα αυστηρότερα δυνατά μέτρα για να ρυθμίσουν τη μεταφορά κυανιδίου και, όπου χρήζει, να απαγορεύουν τη χύδην μεταφορά κυανιδίου στο έδαφός τους. Ορισμένες φορές η ελαχιστοποίηση της μεταφοράς επικίνδυνων εμπορευμάτων είναι απλά ο ασφαλέστερος τρόπος ελαχιστοποίησης των κινδύνων.

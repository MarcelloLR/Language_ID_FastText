<CHAPTER ID="009">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="116" NAME="Daniel Hannan" AFFILIATION="ECR">
(EN) Κύριε Πρόεδρε, σε μια χρονική στιγμή κατά την οποία οι εθνικές κυβερνήσεις οφείλουν να περιστείλουν τους προϋπολογισμούς τους και οι ψηφοφόροι μας οφείλουν να κάνουν οικονομίες στους οικογενειακούς τους προϋπολογισμούς, είναι χαρακτηριστικό ότι η Ευρωπαϊκή Ένωση, μόνη αυτή, έχει το θράσος να προβαίνει σε ουσιαστική αύξηση του προϋπολογισμού της.
<P>
Αυτό θα έχει άμεσες και απτές δημοσιονομικές συνέπειες στα κράτη μέλη. Στο δικό μου έθνος, λόγου χάρη, η εθνική μας συνεισφορά θα αυξηθεί κατά 60% μέσα στους επόμενους 12 μήνες. Για να το θέσω στο γενικότερο πλαίσιο, κατά την τελευταία διάσκεψη του κόμματός μου το κόμμα μας δεσμεύτηκε να εξοικονομεί ετησίως 7 δισεκατομμύρια λίρες Αγγλίας επί του συνόλου των κυβερνητικών δαπανών. Δαπανούμε τα διπλά για αυτό και μόνο το σημείο των ακαθάριστων εισφορών μας στον προϋπολογισμό της ΕΕ.
<P>
Μπορείτε να το εξωραΐζετε ως δαπάνες τόνωσης της οικονομίας και ως αντίδραση στην πιστωτική κρίση και στα συνεπακόλουθα, ξέρουμε όμως ότι αυτό δεν αληθεύει. Εκείνο που πραγματικά κάνουμε είναι να παίρνουμε λεφτά από τις τσέπες των πολιτών και να τα δαπανούμε για λογαριασμό τους μέσω γραφειοκρατιών. Αν ήταν να θεωρείται αυτός ο αποδοτικότερος τρόπος κατανομής των πόρων, θα είχαμε χάσει τον Ψυχρό Πόλεμο. Τώρα βλέπουμε την αλήθεια, που είναι ότι η κεντρική λειτουργία της ΕΕ είναι η απασχόληση των υπαλλήλων της, εξ ου και ο προϋπολογισμός αυξάνεται συνεχώς.
<SPEAKER ID="117" NAME="Diane Dodds" AFFILIATION="NI">
(EN) Κύριε Πρόεδρε, θα ήθελα να ξεκαθαρίσω ότι υποστήριξα τις προτάσεις τροπολογιών αριθ. 732 και 733 και είναι κρίμα που το Σώμα δεν τις υποστήριξε. Επικροτώ κάθε μέτρο που αποτρέπουν τη χρηματοδότηση προγραμμάτων οικογενειακού προγραμματισμού, τα οποία περιλαμβάνουν μάθημα για τα προγράμματα αμβλώσεων και την υποχρεωτική στείρωση.
<P>
Επιπλέον, πρέπει να επικροτηθεί η θέσπιση υποχρέωσης όσων λαμβάνουν χρηματοδότηση να καταπολεμούν ενεργά τις ανισορροπίες στα ποσοστά των φύλων λόγω της επιλογής φύλου από τους γονείς σε ό,τι αφορά τα βρέφη που γεννιούνται σε ορισμένες ασιατικές χώρες. Αυτή η τροπολογία θα είχε προσφέρει στην ΕΕ την ευκαιρία να υποστηρίξει τη φραστική της καταδίκη με θετική δράση και να αρνηθεί την υποστήριξη ανάλογων σχεδίων.
<SPEAKER ID="119" NAME="Zuzana Roithová" AFFILIATION="PPE">
(CS) Κύριε Πρόεδρε, θα ήθελα και εγώ να εκφράσω την αγανάκτησή μου για το γεγονός ότι δεν καταφέραμε να συμφωνήσουμε σήμερα στη θέσπιση του όρου ότι η ευρωπαϊκή χρηματοδότηση στον προϋπολογισμό της αναπτυξιακής βοήθειας δεν θα πρέπει να διοχετεύεται σε δραστηριότητες όπως ο οικογενειακός προγραμματισμός μέσω επιβαλλόμενων αμβλώσεων ή υποχρεωτικών στειρώσεων. Θα ήθελα να διαμαρτυρηθώ κατά μεθόδων βάσει των οποίων, ιδιαίτερα σε πολλές ασιατικές χώρες, οι γυναίκες εξαναγκάζονται να κάνουν έκτρωση, ειδικά σε περιπτώσεις που κυοφορούν μωρά θηλυκού γένους. Αναφέρεται ότι 35 εκατομμύρια κορίτσια φονεύθηκαν κατ' αυτόν τον τρόπο. Δεν πρέπει να υποστηρίξουμε αυτούς που οργανώνουν πράγματα αυτού του είδους και πρέπει να πάψουμε να τους στέλνουμε οποιαδήποτε χρηματοδότηση από την Ευρώπη. Με την ύπουλη ψηφοφορία που είδαμε σήμερα από τους φιλελεύθερους, τους κομμουνιστές και μερικούς σοσιαλιστές στην έγκριση του προϋπολογισμού μας τέθηκε φραγμός σε αυτή τη διασφάλιση.
<SPEAKER ID="120" NAME="Zoltán Balczó" AFFILIATION="NI">
(HU) Στο πλήθος των προτεινόμενων τροπολογιών περιλαμβανόταν ένα κείμενο τροπολογίας, που θέτει τον δάκτυλον επί τον τύπον των ήλων. Αναφέρει: "απορρίπτει την ιδέα της χρησιμοποίησης του κοινοτικού προϋπολογισμού για τη χρηματοδότηση μιας πιο στρατοκρατικής και νεοφιλελεύθερης ΕΕ". Το Κοινοβούλιο απέρριψε αυτή την τροπολογία. Με αυτό κατέδειξε ότι δεν είχε μάθει τίποτε από την κρίση των τελευταίων ετών και δεν είχε διδαχθεί από τα συμπεράσματα στα οποία κατέληξαν ακόμα και πρώην υπέρμαχοι της φιλελεύθερης αγοράς, ότι δεν είναι πλέον δυνατόν να συνεχίσουμε να ακολουθούμε αυτή την πορεία. Ο προϋπολογισμός της Ευρωπαϊκής Ένωσης βασιζόταν ανέκαθεν στην πρωτοκαθεδρία της φιλελεύθερης αγοράς, που μπορεί να κάνει τόσο κακό στον πληθυσμό της Ευρώπης, όσο βιώσαμε ήδη στο πρόσφατο παρελθόν.
<SPEAKER ID="121" NAME="Bruno Gollnisch" AFFILIATION="NI">
(FR) Κύριε Πρόεδρε, ενώ διάφορα ινστιτούτα και προγράμματα, που όλα τους ακολουθούν τις πολιτικά κυρίαρχες γραμμές σχετικά με την επικοινωνία, την εκπαίδευση και επανεκπαίδευση των πληθυσμών, έλαβαν δισεκατομμύρια ευρώ, ένα διαδικαστικό κόλπο στέρησε από τους γαλακτοπαραγωγούς μας τη βοήθεια που δικαιούνταν να αναμένουν.
<P>
Μάλιστα, κατατέθηκαν σε μας δύο τροπολογίες: η αριθ. 812, η οποία ενδεχομένως έχαιρε της στήριξης του Συμβουλίου, για μόλις 300 εκατομμύρια ευρώ, και η τροπολογία αριθ. 70, για 600 εκατομμύρια ευρώ. Έχει νόημα ότι θα έπρεπε πρώτα να τεθεί σε ψηφοφορία η τροπολογία αριθ. 70. Επιπροσθέτως, αυτό αναφέρεται ξεκάθαρα στο άρθρο 161, παρ. 2 του Κανονισμού μας: "Αν δύο ή περισσότερες τροπολογίες οι οποίες αλληλοαναιρούνται αναφέρονται στο ίδιο τμήματα του κειμένου, εκείνη που αποκλίνει περισσότερο από το αρχικό κείμενο έχει την προτεραιότητα και τίθεται πρώτη σε ψηφοφορία ".
<P>
Ο εισηγητής ανέφερε έναν άτυπο κανόνα, αλλά ο τυπικός κανόνας προηγείται των υποτιθέμενων άτυπων κανόνων και αυτή η διαδικασία χρησιμοποιήθηκε για να καταπέσει η δεύτερη τροπολογία, που αύξανε την πίστωση αυτή στα 600 εκατομμύρια ευρώ.
<P>
Είναι σκανδαλώδες!
<SPEAKER ID="123" NAME="Vilija Blinkevičiūt" AFFILIATION="S&amp;D">
(LT) Ψήφισα υπέρ του προϋπολογισμού για το 2010, διότι οι πόροι που διατίθενται σε αυτόν τον προϋπολογισμό πραγματικά θα καλυτερέψουν κάπως την κατάσταση για τους πολίτες των κρατών μελών της ΕΕ, που πλήττονται από την οικονομική, κοινωνική και χρηματοπιστωτική κρίση. Επιπλέον, σε αυτόν τον προϋπολογισμό διατίθενται περισσότεροι πόροι για κοινωνικές ανάγκες και αυτό είναι ιδιαίτερα σημαντικό στην παρούσα φάση. Υποστήριξα επίσης εκείνες τις διατάξεις με τις οποίες εξοικονομούνται πρόσθετοι πόροι για την αύξηση της απασχόλησης και τη διασφάλιση θέσεων εργασίας. Είναι επίσης πολύ σημαντικό να διαθέσουμε ειδικούς πόρους για τον γαλακτοκομικό τομέα. Βέβαια, θα μπορούσαμε να είχαμε κατανείμει περισσότερα χρήματα στον γαλακτοκομικό τομέα, όπως πρότειναν εκπρόσωποι του Σοσιαλδημοκρατικού Κόμματος, αλλά είναι θετικό ότι τουλάχιστον εξοικονομήθηκαν προς τούτο ορισμένοι πόροι σε αυτό το σχέδιο προϋπολογισμού.
<SPEAKER ID="124" NAME="Peter van Dalen" AFFILIATION="ECR">
(NL) Κύριε Πρόεδρε, καταψήφισα τον προϋπολογισμό διότι όλες οι θέσεις του προϋπολογισμού είτε παρέμειναν ως είχαν είτε αυξήθηκαν, όταν όλα τα κράτη μέλη πασχίζουν να τα βγάλουν πέρα με φθίνοντα έσοδα. Και εδώ δαπανούμε περισσότερα χρήματα για την Ευρώπη! Μου είναι αδύνατον να το καταλάβω.
<P>
Ψήφισα επίσης κατά, διότι πλέον ορίζεται ότι, πέραν του μισθού και της καταβολής οδοιπορικών και λοιπών δαπανών, κάθε βουλευτής του ΕΚ δικαιούται 4 202 ευρώ για γενικές δαπάνες. Οι βουλευτές υποτίθεται ότι δαπανούν αυτό το σημαντικό ποσό για παράδειγμα, για δαπάνες λειτουργίας γραφείου και τηλεφωνικούς λογαριασμούς, ούτε ένας όμως εξ αυτών δεν υποχρεούται να δικαιολογήσει τον τρόπο που δαπάνησε αυτό το ποσό. Αυτό σημαίνει ότι, κάθε μήνα, κάθε βουλευτής του ΕΚ λαμβάνει μια λευκή επιταγή, που θα εξέπληττε ακόμη και τον Άγιο Βασίλη.
<P>
Αυτό το βρίσκω εντελώς αξιοκατάκριτο. Αν αυτό το Σώμα παίρνει τον εαυτό του στα σοβαρά, πρέπει να σταματήσει αυτή την πρακτική. Αυτό μπορεί να γίνει αν καταψηφίσετε μαζί μου τον προϋπολογισμό, καλώ δε κάθε βουλευτή του ΕΚ να ελέγξει εκούσια τον τρόπο που δαπανάται αυτό το ποσό των 4 202 ευρώ.
<SPEAKER ID="126" NAME="Krisztina Morvai" AFFILIATION="NI">
(HU) Ψήφισα προφανώς υπέρ της πρότασης που στοχεύει στην άμβλυνση της κρίσης στον γαλακτοκομικό τομέα. Θέλω να τονίσω και πάλι με έμφαση ότι αυτό δεν είναι παρά ελεημοσύνη, που δεν φθάνει καν για να σβήσουμε την φωτιά. Ωστόσο, θα θεωρούσα λάθος να το καταψηφίσω. Νιώθω απογοήτευση και θλίψη που δεν έλαβα καμία απάντηση, ακόμη και μετά από επανειλημμένες προσπάθειες, επί των τριών ερωτήσεών μου. " πρώτη ερώτηση αφορούσε το τι θέλει να κάνει η Ευρωπαϊκή Ένωση για να διασφαλίσει ότι δεν θα συνεχίσει στο μέλλον να παραπαίει από τη μια κρίση στην άλλη, είτε πρόκειται για τον γαλακτοκομικό τομέα είτε για παρόμοιες κρίσεις σε άλλους τομείς. Τι διδάγματα άντλησε η Ευρωπαϊκή Ένωση από την απαίσια αυτή κρίση, που κατέστρεψε και καταστρέφει τις ζωές πολλών οικογενειών; " δεύτερη ερώτησή μου προς την Επίτροπο, όταν ήταν παρούσα, και συνακόλουθα προς την Επιτροπή, ήταν με ποιόν τρόπο μπορούν να διανεμηθούν αυτά τα χρήματα στα κράτη μέλη ή αν είναι δυνατό να γίνει αυτό κατά τρόπο που οι πρώτοι που θα τα λάβουν να είναι οι μικροί παραγωγοί, για τους οποίους τίθεται καθαρά ζήτημα βιοπορισμού. " τρίτη ερώτησή μου, για την οποία δεν έλαβα απάντηση, αφορούσε το ποια δράση προτίθενται να αναλάβουν τα κράτη μέλη για να αντιμετωπίσουν την κατάσταση διάκρισης στην οποία έχουν περιέλθει. Το 100% της αγοράς μας χρειάστηκε να ...
<P>
(Ο Πρόεδρος διακόπτει την ομιλήτρια)
<SPEAKER ID="127" NAME="Peter Jahr" AFFILIATION="PPE">
(DE) Κύριε Πρόεδρε, θα ήθελα να προβώ σε τρία σχόλια σε σχέση με το ψήφισμα για τον γαλακτοκομικό τομέα: πρώτον, επικροτώ ρητά το γεγονός ότι η Επιτροπή μπορεί τώρα να αντιδράσει ταχύτερα στις διαταραχές της αγοράς στον γαλακτοκομικό τομέα. Δεύτερον, χαίρομαι ιδιαίτερα που καταφέραμε από κοινού να χορηγήσουμε χρηματοδοτική βοήθεια στους ευρωπαίους γαλακτοπαραγωγούς. Τρίτον, ακριβώς επειδή τα χρήματα δεν είναι το παν, πρέπει τώρα να χρησιμοποιήσουμε τον χρόνο μας για να προπαρασκευαστούμε για την περίοδο μετά την κατάργηση των ποσοστώσεων γάλακτος. Αυτός είναι ο λόγος για τον οποίο ευελπιστώ ότι θα διεξαχθεί εντατικός διάλογος μεταξύ πολιτικών και του κλάδου, διότι δεν έχει απαντηθεί ακόμη το ερώτημα του πώς θα διαμορφώσουμε την γαλακτοκομική αγορά για τους παραγωγούς μετά το 2015 και αυτό συνιστά κατά την άποψή μου το κύριο πρόβλημα.
<SPEAKER ID="128" NAME="Zuzana Roithová" AFFILIATION="PPE">
(CS) Υποστηρίζω πλήρως την επέκταση του πεδίου εφαρμογής του άρθρου 186 ώστε να συμπεριλάβει τον τομέα του γάλακτος και των γαλακτοκομικών προϊόντων. Αυτό θα μας δώσει τη δυνατότητα να αντιδρούμε ευέλικτα σε αιφνίδιες αλλαγές στην παγκόσμια και στην ευρωπαϊκή αγορά προκειμένου να αποφύγουμε τις αρνητικές επιπτώσεις σε βάρος των παραγωγών ή τη στρέβλωση του οικονομικού ανταγωνισμού. Ωστόσο, αμφιβάλλω για την αποτελεσματικότητα που θα έχει η χρησιμοποίηση της εξαγοράς ποσοστώσεων, που χρηματοδοτείται από τους προϋπολογισμούς ενός εκάστου κράτους μέλους για την επίλυση της κρίσης του τομέα του γάλακτος. Δεν διαθέτουν όλα τα κράτη της ΕΕ τις ίδιες δυνατότητες σε ό,τι αφορά την χρηματοδότηση αυτού του μέτρου. Πιστεύω ότι αυτό θα υπονομεύσει την ανταγωνιστικότητα των αγροτών σε εκείνα τα κράτη και, φυσικά, συνακόλουθα τον οικονομικό ανταγωνισμό. Ως βουλευτής του ΕΚ από την Τσεχική Δημοκρατία θα προτιμούσα σε αυτή την περίπτωση να χρηματοδοτηθεί η εξαγορά ποσοστώσεων από τον προϋπολογισμό της Κοινότητας, που μπορεί να χρησιμοποιηθεί ισότιμα από όλα τα κράτη. Συνεπώς, απείχα της ψηφοφορίας.
<SPEAKER ID="129" NAME="Czesław Adam Siekierski" AFFILIATION="PPE">
(PL) Κύριε Πρόεδρε, μετά από πολλούς μήνες αναμονής, μετά από μακρές συζητήσεις στην Επιτροπή Γεωργίας, μετά από μαζικές διαμαρτυρίες των αγροτών σε διάφορα κράτη μέλη, εγκρίναμε πρόσθετους τρόπους στήριξης των γαλακτοπαραγωγών. Αυτό ωστόσο δεν αρκεί, καθώς αυτοί οι γεωργοί υπέστησαν τεράστιες απώλειες και πολλοί από αυτούς βρίσκονται στο χείλος της χρεοκοπίας, γεγονός που υπονόμευσε το κύρος της Ευρωπαϊκής Ένωσης και ημών των βουλευτών του ΕΚ.
<P>
Έπρεπε να εξελιχθούν κατ' αυτόν τον τρόπο τα πράγματα; Ποιος είναι ο λόγος της καθυστερημένης αντίδρασης της Επιτροπής; Σημαίνει αυτό ότι δεν παρακολουθούμε σωστά την αγορά; Αν είναι έτσι, δίνει μια άθλια εικόνα της κατάστασης της διοίκησης στην Ευρωπαϊκή Ένωση. Εμείς οι βουλευτές του ΕΚ ήμασταν εκείνοι που έθιγαν αυτό το θέμα επί πολλούς μήνες.
<P>
Ας μη λησμονούμε ότι η καθυστερημένη παρέμβαση είναι πολύ λιγότερο αποτελεσματική και καταλήγει να κοστίζει περισσότερο. Θα πρέπει να αντλήσουμε διδάγματα για το μέλλον από αυτό. Χρειαζόμαστε μακροπρόθεσμη σταθερότητα για την δύσκολη, υψηλής εντάσεως εργασίας και δαπανηρή δραστηριότητα της γαλακτοπαραγωγής. Αυτό αποτελεί καθήκον μας προς τους σκληρά εργαζόμενους αγρότες.
<SPEAKER ID="130" NAME="Πρόεδρος">
Σας ευχαριστώ, κύριε Siekierski. Έλαβα δύο ακόμη αιτιολογήσεις ψήφου, που αμφότερες είναι από νέους βουλευτές. Θέλω να επισημάνω ότι με βάση το άρθρο 170 του Κανονισμού, αιτήσεις αιτιολόγησης της ψήφου που υποβάλλονται μετά την έναρξη της πρώτης αιτιολόγησης ψήφου δεν γίνονται πλέον δεκτές. Θα επιτρέψω αυτές τις δύο αιτιολογήσεις ψήφου κατ' εξαίρεση, θα ήθελα όμως να ζητήσω από τις υπηρεσίες να επιστήσουν και πάλι δεόντως την προσοχή των ομάδων σε αυτό το θέμα. Αν δεν τηρούμε ως έναν βαθμό τη διαδικασία, τότε η κατάσταση θα ξεφύγει εκτός ελέγχου.
<P>
Ο κ. Seán Kelly έχει τον λόγο.
<SPEAKER ID="131" NAME="Seán Kelly" AFFILIATION="PPE">
(EN) Κύριε Πρόεδρε, θέλω καταρχάς να πω ότι και εγώ είμαι ιδιαίτερα χαρούμενος που εγκρίναμε σήμερα τη χρηματοδότηση του γαλακτοκομικού τομέα από τον προϋπολογισμό, γεγονός που όντως δείχνει ότι η Ευρωπαϊκή Ένωση ακούει και αντιδρά - προφανώς εντός των δημοσιονομικών της ορίων. Θα ήταν καλύτερα αν μπορούσαμε να έχουμε περισσότερα χρήματα να δώσουμε στον γαλακτοκομικό τομέα, ας ελπίσουμε όμως ότι θα μπορέσουμε να το βελτιώσουμε αυτό στο μέλλον. Καλύτερα μισή φραντζόλα παρά καθόλου ψωμί.
<P>
Δεύτερον, θα ήθελα να επισημάνω ότι στην αγγλική διερμηνεία σήμερα σημειώθηκαν ορισμένα λάθη. Ο κ. Buzek είπε πολύ ευγενικά ότι ενδεχομένως αυτό συνέβη, διότι μιλούσε υπερβολικά γρήγορα. Δεν έχει σημασία, το θέμα δεν είναι να επιρρίψουμε ευθύνες σε κάποιον, αλλά το 908 ειπώθηκε 909, το 444 ειπώθηκε 445, το δε 440 ειπώθηκε 444, επομένως, αν υπάρξουν ακολούθως ερωτήσεις, αυτό το ζήτημα θα πρέπει να ληφθεί υπόψη. Είναι αλήθεια ότι δυστυχώς δεν λειτούργησε για λίγο και η οθόνη, αυτό όμως ήταν ηλεκτρονικό σφάλμα, όχι ανθρώπινο.
<SPEAKER ID="132" NAME="Jarosław Kalinowski" AFFILIATION="PPE">
(PL) Κύριε Πρόεδρε, ψήφισα υπέρ της τροποποίησης του κανονισμού που θεσπίζει μια κοινή οργάνωση των γεωργικών αγορών, παρόλο που διατηρώ τις αμφιβολίες μου σε σχέση με το εάν πρέπει να τεθεί σε ισχύ από φέτος την 1η Απριλίου ο νέος τρόπος υπολογισμού ποινών για υπέρβαση των εθνικών ποσοστώσεων. Αυτό σημαίνει αναδρομική κατάργηση νόμων, πράγμα που υπονομεύει την αρχή της ασφάλειας δικαίου. Εντούτοις, ψήφισα υπέρ, καθώς με αυτή την τροπολογία θα αποδεσμευτούν 280 εκατομμύρια ευρώ για τους γαλακτοπαραγωγούς και έτσι διατηρείται η ελπίδα ότι οι γαλακτοπαραγωγοί κατάφεραν να ξεφύγουν από το επίκεντρο της καταιγίδας.
<P>
Παραμένει, ωστόσο, το θεμελιώδες ερώτημα αναφορικά με το μέλλον της γαλακτοπαραγωγής στην Ευρωπαϊκή Ένωση και σε αυτόν τον τομέα το πλέον σημαντικό ζήτημα είναι το μέλλον των ποσοστώσεων γάλακτος. Επί του παρόντος, υπάρχουν αντιφάσεις στις ενέργειες της Επιτροπής. Από τη μια πλευρά, υπάρχει μια πρόταση για αύξηση των ποσοστώσεων και κατάργηση των ποσοστώσεων το 2015. Από την άλλη πλευρά, η πρόταση που κατατέθηκε σήμερα είναι να μειωθεί η προσφορά. Πρέπει να αποφασίσουμε ή το ένα ή το άλλο. Τάσσομαι υπέρ της διατήρησης των ποσοστώσεων.
<SPEAKER ID="134" NAME="Daniel Hannan" AFFILIATION="ECR">
(EN) Κύριε Πρόεδρε, ο γάλλος φιλόσοφος Καρτέσιος ως γνωστόν συνήγαγε ότι όλες μας οι αισθήσεις χειραγωγούνται από έναν κακό δαίμονα.
<P>
Μερικές φορές, όταν ακούω αυτές τις εκθέσεις, σχηματίζω την εντύπωση ότι κατοικούμε σε εκείνο το καρτεσιανό σύμπαν, σε έναν κόσμο όπου η Ευρωπαϊκή Ένωση αντιπροσωπεύει μόνο τις αξίες της δημοκρατίας, της ελευθερίας και της δικαιοσύνης και διαδίδει τις αξίες της μέσω εμπορικών συμφωνιών και όχι με πόλεμο. Επιστρέφοντας όμως στον πραγματικό κόσμο, τι κάνει η Ευρωπαϊκή Ένωση; Χαριεντίζεται με τους τύραννους στο Πεκίνο και απομονώνει την Ταϊβάν. Αρνείται να μιλήσει για τους αντιφρονούντες κατά του Κάστρο στην Κούβα. Επιχειρεί να καλοπιάσει τους αγιατολάδες να απεμπολήσουν τις πυρηνικές τους φιλοδοξίες. Είναι ο βασικός χρηματοδότης της ελεγχόμενης από την Χαμάς Παλαιστίνης.
<P>
Δεν υπάρχει καμία σχέση μεταξύ αυτής της έκθεσης που αφορά τη διάδοση της δημοκρατίας και της σημερινής συμπεριφοράς των θεσμικών μας οργάνων. Δεν λέω ότι η Ευρωπαϊκή Ένωση είναι υποκρίτρια, διότι βέβαια εφαρμόζουμε τα ίδια πρότυπα και εντός των συνόρων μας, με το να καταπατούμε ασμένως αποτελέσματα δημοψηφισμάτων, όταν θεωρούμε ότι αυτά κινήθηκαν σε λάθος κατεύθυνση. Τόσο εκτός όσο και εντός συνόρων καταφρονούμε την αντιπροσωπευτική κυβέρνηση και περιφρονούμε την δημοκρατική βούληση. Επιτρέψτε μου να επαναλάβω ότι η Συνθήκη της Λισαβόνας θα πρέπει να τεθεί σε δημοψήφισμα. Pactio Olisipiensis censenda est!
<SPEAKER ID="135" NAME="Syed Kamall" AFFILIATION="ECR">
(EN) Κύριε Πρόεδρε, δεν πιστεύω ότι μπορεί να διαφωνήσει κανείς με την ανάγκη να προάγουμε και να υποστηρίζουμε την δημοκρατία σε ολόκληρο τον κόσμο και εκτός της ΕΕ, όπως και εντός της ΕΕ. Ωστόσο, αν ανατρέξετε στα διδάγματα της ιστορίας, θυμάμαι όταν οι "νωμένες Πολιτείες συνήθιζαν να πηγαίνουν και να προάγουν τη δημοκρατία ανά τον κόσμο, οι άνθρωποι έλεγαν "Τι γίνεται με τα του οίκου σας, τι γίνεται με τους Αφροαμερικανούς, που δεν μπορούν να ψηφίσουν ή που τους αρνούνται την δυνατότητα να ψηφίσουν;". Πριν από πολλά χρόνια, η Βρετανία και οι λοιποί αποικιοκράτες συνήθιζαν να λένε στις αποικίες "Ας διαδώσουμε την δημοκρατία", ωστόσο, αρνούνταν το δικαίωμα ψήφου στις γυναίκες.
<P>
Τώρα κοιτάτε τι κάνει η ΕΕ. " ΕΕ μιλά περί διάδοσης της δημοκρατίας σε ολόκληρη την ΕΕ και ο συνάδελφός μου, ο κ. Hannan, παρέθεσε πολλά παραδείγματα αυτής της υποκρισίας. Πρέπει, όμως, να θυμόμαστε ένα πράγμα. Όταν μιλάμε περί διάδοσης της δημοκρατίας, πρέπει να είμαστε βέβαιοι ότι έχουμε βάλει σε τάξη τα του οίκου μας. Όταν Γάλλοι και Ολλανδοί ψήφισαν "όχι" στο δημοψήφισμα για την Συνταγματική Συνθήκη, είπαμε ότι θα είχαμε μια περίοδο στοχασμού και έπειτα αγνοήσαμε τις ψήφους. Όταν οι Ιρλανδοί ψήφισαν "όχι" για πρώτη φορά, είπαμε "Ε, να σας πούμε τι γίνεται, συμφωνούμε με τη δημοκρατία, μόνο όμως εφόσον ψηφίζετε τη σωστή επιλογή. Θα σας δώσουμε άλλη μια ευκαιρία". Ήλθε η ώρα να βάλουμε σε τάξη τα του οίκου μας.
<SPEAKER ID="137" NAME="Daniel Hannan" AFFILIATION="ECR">
(EN) Κύριε Πρόεδρε, για μια ακόμη φορά είμαι αναγκασμένος να υπενθυμίσω στους συναδέλφους ότι το Ευρωπαϊκό Σύνταγμα ή Συνθήκη της Λισαβόνας δεν έχει τεθεί τυπικά σε ισχύ. Κάθε όρος, κάθε άρθρο της έκθεσης Brok βασίζεται στο ότι αυτή η Συνθήκη έχει ήδη αγώγιμο χαρακτήρα, κάτι που βεβαίως δεν ισχύει.
<P>
Οφείλω να πω ότι υπάρχει κάτι ολίγον ύποπτο στο γεγονός ότι αυτή η έκθεση δεν κατατέθηκε παρά μόνον αφού είχε διασφαλισθεί το αποτέλεσμα του ιρλανδικού δημοψηφίσματος και είχαν καταμετρηθεί όλες οι ψήφοι, τότε δε αίφνης κατατέθηκε μια πρόταση να λογοδοτούν σε αυτό το Σώμα οι πρεσβείες της ΕΕ σε ολόκληρο τον κόσμο και να υπάρχει ενιαίο ευρωπαϊκό διπλωματικό σώμα.
<P>
Γνωρίζουμε όλοι βέβαια την πραγματικότητα ότι η εξωτερική πολιτική της ΕΕ υφίσταται ως πραγματική και όχι ως νομική κατάσταση. Έχουμε αντιπροσωπείες σε ολόκληρο τον κόσμο, που επισκιάζουν οποιαδήποτε από τις εθνικές αποστολές· τύποις μόνο δεν έχουμε, αλλά κατ' ουσία σαφώς και έχουμε πρέσβεις της ΕΕ∙ και τώρα βλέπουμε πάλι ότι μια έκθεση νομιμοποιεί αναδρομικά αυτό που επί πολλά χρόνια αποτελούσε πρακτική στην Ευρωπαϊκή Ένωση.
<P>
Τώρα, λοιπόν, όταν φέρνουμε αντίρρηση, μας λένε ότι δεν έχει κανένα νόημα να παραπονούμαστε σήμερα, διότι αυτό αποτελούσε κοινή πρακτική επί χρόνια. Μήπως λοιπόν οι ευρωπαϊκές πολιτικές από το αδιανόητο φθάνουν στο αναπόφευκτο χωρίς να υπάρχει κανένα ενδιάμεσο στάδιο;
<SPEAKER ID="139" NAME="Zigmantas Balčytis" AFFILIATION="S&amp;D">
(EN) Κύριε Πρόεδρε, υποστήριξα αυτό το ψήφισμα, διότι προσδίδω μεγάλη σημασία στην επερχόμενη σύνοδο κορυφής ΕΕ"ΠΑ. Στην πρόσφατη συνάντηση της Ομάδας των 20 δόθηκαν πολλές υποσχέσεις, που θα είναι δύσκολο να πραγματοποιηθούν, αν οι χώρες ενεργήσουν αυτόνομα.
<P>
Σε σχέση με αυτό, η ΕΕ και οι "ΠΑ θα πρέπει να αναλάβουν τον ηγετικό ρόλο στην υλοποίηση των δεσμεύσεων της Ομάδας των 20. Επομένως, χρειαζόμαστε καλύτερο και αποτελεσματικότερο συντονισμό ανάμεσα στα μέτρα που λαμβάνονται από τις "ΠΑ και την ΕΕ. Δεν χρειάζεται να έχουμε μια στρατηγική σχέση ΕΕ"ΠΑ. Ελπίζω ότι η Επιτροπή θα υιοθετήσει αυτό το αίτημα του Ευρωπαϊκού Κοινοβουλίου.
<SPEAKER ID="140" NAME="Syed Kamall" AFFILIATION="ECR">
(EN) Κύριε Πρόεδρε, θα ήθελα να ευχαριστήσω άπαντες για την υπομονή τους περιλαμβανομένων των διερμηνέων, που επιτελούν θαυμάσιο έργο. Όλοι μας συμφωνούμε για την σημασία της σχέσης ΕΕ"ΠΑ και νομίζω ότι όλοι επικροτούμε τις συνόδους κορυφής και τις συζητήσεις σε επίπεδο ΔΟΣ και στο πλαίσιο των διαφόρων άλλων διατλαντικών διαλόγων. Όντως όμως είναι σημαντικό να παραδεχθούμε ότι ολόκληρος ο κόσμος παρακολουθεί αυτές τις συνόδους κορυφής και παρακολουθεί την ηθική ηγεσία που μπορούμε να προσφέρουμε, όχι μόνο η ΕΕ, αλλά και η κυβέρνηση των "ΠΑ. Αναμφίβολα ένας από τους καλύτερους τρόπους τόνωσης των οικονομιών μας, ιδιαίτερα σε αυτή την δύσκολη περίοδο της κρίσης, είναι να διασφαλίσουμε ότι πραγματικά τηρούμε τα όσα λέμε περί ανοικτού εμπορίου.
<P>
Προβληματίζομαι ιδιαίτερα όταν εξετάζουμε την κοινή γεωργική μας πολιτική, καθώς φαίνεται να επιδοτούμε και άλλο την κοινή γεωργική μας πολιτική και να ενισχύουμε τον προστατευτισμό, ο οποίος κάνει μεγάλη ζημιά στους αγρότες στον αναπτυσσόμενο κόσμο. Επίσης, αν κοιτάξετε τα πεπραγμένα της κυβέρνησης Obama και τους πρόσφατους δασμούς που επέβαλε στα κινεζικά ελαστικά, βλέπετε πως εγκλωβιζόμαστε στην δίνη ενός φαύλου κύκλου προστατευτισμού. Είναι πλέον καιρός να επανέλθουμε στην αρχή του ανοικτού εμπορίου για να τονώσουμε την παγκόσμια οικονομία.
<P>
Γραπτές αιτιολογήσεις ψήφου
<SPEAKER ID="143" NAME="Maria Da Graça Carvalho  " LANGUAGE="PT">
" συνεισφορά του ευρωπαϊκού προϋπολογισμού για το 2010 να ενθαρρύνει την οικονομική μεγέθυνση, την ανταγωνιστικότητα, τη συνοχή και την προστασία των θέσεων εργασίας αποτελεί ζωτική απάντηση στην πρόσφατη οικονομική κρίση.
<P>
Ως ειδικό ερέθισμα για την ευρωπαϊκή οικονομία θα επισημάνω το ευρωπαϊκό σχέδιο οικονομικής ανάκαμψης, που ενθαρρύνει, μεταξύ άλλων, έργα στον τομέα της ενέργειας (έργα για δίκτυα ηλεκτρικής ενέργειας, για δίκτυα φυσικού αερίου και για τη δέσμευση και αποθήκευση του άνθρακα), χρηματοδοτεί έργα για την ανάπτυξη της ευρυζωνικότητας μέσω της επέκτασης των λεγόμενων υπερλεωφόρων πληροφορικής σε αγροτικές κοινότητες, δημιουργεί ένα ταμείο για τον γαλακτοπαραγωγικό τομέα, ως μια νέα πρόκληση της κοινής γεωργικής πολιτικής, καθώς και άλλα κοινοτικά προγράμματα ενίσχυσης, όπως η διανομή φρούτων και γάλακτος στα σχολεία.
<P>
Θα ήθελα ιδιαίτερα να επισημάνω την τροπολογία στο σχέδιο γενικού προϋπολογισμού για το 2010 που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες), με την οποία καθίσταται πρόσθετος στόχος του προγράμματος Erasmus η προώθηση της πρώτης απασχόλησης για νεαρά άτομα, μέσω της άσκησης σε συνεργασία με επιχειρήσεις, μέσω των περιόδων πρακτικής άσκησης και των σεμιναρίων επιχειρηματικότητας.
<SPEAKER ID="976" NAME="Lena Ek  " LANGUAGE="SV">
" ομάδα των τροπολογιών στον προϋπολογισμό της ΕΕ για το 2010, που συναποτελούν την "Δέσμη 3" περιέχει μέτρα παρέμβασης και στήριξης στα οποία αντιτίθεμαι επί της αρχής. Αυτά περιλαμβάνουν τα μέτρα αποθεματοποίησης, λόχου χάρη, για το οινόπνευμα, καθώς και την εκτεταμένη στήριξη της ΕΕ στον οινικό τομέα. Περιλαμβάνεται επίσης η στήριξη της ΕΕ για το γάλα και τα φρούτα στα σχολεία, που ναι μεν μπορεί να είναι σημαντικό, δεν είναι όμως κάτι επί του οποίου θα έπρεπε να παίρνει αποφάσεις η ΕΕ. Ταυτόχρονα, η δέσμη περιέχει σημαντικές επενδύσεις στον τομέα της καλής διαβίωσης των ζώων και του ελέγχου της μεταφοράς των ζώων, λόγου χάρη, τις οποίες επικροτώ. Ωστόσο, εφόσον η διαδικασία ψηφοφορίας με αναγκάζει να εκφέρω άποψη για την ομάδα τροπολογιών συνολικά, επέλεξα να απόσχω από την ψηφοφορία επί της Δέσμης 3.
<P>
" τροπολογία αριθ. 886 έχει έναν αξιέπαινο στόχο - επενδύσεις στον αθλητισμό. Ωστόσο, αυτό το θέμα δεν εμπίπτει στο πεδίο της ΕΕ. Συνεπώς, ψήφισα κατά.
<P>
" τροπολογία αριθ. 905 βασίζεται σε μια συμπεριφορά έναντι των μεταναστών την οποία δεν μπορώ να αποδεχθώ επί της αρχής. Για παράδειγμα, θα δοθούν πόροι για να εξηγήσουμε στους ανθρώπους που ζουν στην Αφρική πόσο επικίνδυνο είναι να φθάσουν στην Ευρώπη. Δεν θα πρέπει να εγείρουμε τείχη ολόγυρα στην ήπειρό μας. Επομένως, ψήφισα κατά της τροπολογίας αυτής.
<P>
" τροπολογία αριθ. 909 περιέχει πόρους για την παρακολούθηση των ευρωπαίων πολιτών. Αυτό είναι κάτι που δεν μπορώ να το αποδεχθώ και συνεπώς ψήφισα κατά.
<SPEAKER ID="144" NAME="Nigel Farage  " LANGUAGE="EN">
Τα μέλη του Κόμματος της Ανεξαρτησίας του "νωμένου Βασιλείου (UKIP) ψήφισαν υπέρ αυτών των τροπολογιών κατά βάση επειδή αντιτασσόμαστε σε ΚΑΘΕ αύξηση στον προϋπολογισμό και επειδή ο περιορισμός στη χρήση αυτών των θέσεων του προϋπολογισμού, όπως προτείνει η Ομάδα των Ευρωπαίων Συντηρητικών και Μεταρρυθμιστών, μπορεί να οδηγήσει σε μείωση των πληρωμών από τον προϋπολογισμό. Ωστόσο, θέλουμε να τονίσουμε επίσης με έμφαση ότι τα χρήματα της ΕΕ, στα οποία συνεισφέρουν επίσης αφειδώς οι βρετανοί φορολογούμενοι, δεν θα πρέπει να χρησιμοποιούνται για την επιβολή πολιτικών, όπως είναι η υποχρεωτική άμβλωση σε μειονοτικές και άλλες πληθυσμιακές ομάδες που υποφέρουν υπό τον ζυγό αντιδημοκρατικών καθεστώτων. Ανάλογη χρήση παραβιάζει τον νόμο στο "νωμένο Βασίλειο. Παραβιάζει επίσης τον νόμο σε άλλα πελατειακά κράτη της ΕΕ και αντιβαίνει στην οικουμενική διακήρυξη των δικαιωμάτων του ανθρώπου του Ο"Ε, στην οποία το "νωμένο Βασίλειο είναι συμβαλλόμενο μέρος, όπως επίσης αντιβαίνει στην ευρωπαϊκή σύμβαση ανθρωπίνων δικαιωμάτων, στην οποία επίσης το "νωμένο Βασίλειο είναι συμβαλλόμενο μέρος. Είτε τα σχετικά ποσά ανέρχονται σε εκατομμύρια είτε όχι, οι τοπικοί πληθυσμοί που επηρεάζονται θα ήταν δικαιολογημένοι να συνδέσουν το UKIP με την τυραννία των δικών τους κυβερνήσεων, αν η αντιπροσωπεία του UKIP είχε ψηφίσει κατά των τροπολογιών αυτών.
<SPEAKER ID="975" NAME="Patrick Le Hyaric  " LANGUAGE="FR">
Ψήφισα υπέρ της τροπολογίας αριθ. 812 της Δέσμης 3, ούτως ώστε να μην πληγεί η ενίσχυση προς τους γαλακτοπαραγωγούς, όσο γελοιωδώς ισχνή και αν είναι αυτή (280 εκατομμύρια ευρώ). Ωστόσο, είναι απαράδεκτο η έγκριση αυτής της τροπολογίας να οδηγήσει στην απόρριψη της τροπολογίας αριθ. 70, που χορηγεί ενίσχυση 600 εκατομμυρίων ευρώ αντί των 280 εκατομμυρίων ευρώ, όπως ζητεί η Επιτροπή Γεωργίας και Ανάπτυξης της Υπαίθρου του Κοινοβουλίου. Διαμαρτύρομαι κατά αυτού του κανόνα της κατώτατου ύψους δημοσιονομικής πρότασης σε βάρος των αγροτών.
<SPEAKER ID="145" NAME="Maria do Céu Patrão Neves  " LANGUAGE="PT">
Πιστεύω ότι τα μέτρα που ανακοίνωσε η Επίτροπος Fischer Boel στο τέλος της συνάντησης του Συμβουλίου Υπουργών Γεωργίας στο Λουξεμβούργο, καθώς και στην Επιτροπή Γεωργίας και Ανάπτυξης της Υπαίθρου στο Στρασβούργο (στις 19 Οκτωβρίου), είναι ανεπαρκή. " δέσμη, την οποία μένει να εγκρίνει το Συμβούλιο Ecofin στις 19 Νοεμβρίου, ανέρχεται σε 280 εκατομμύρια ευρώ και θα παρασχεθεί σε κράτη μέλη υπό μορφή χρηματοδοτικού κονδυλίου με βάση την παραγωγή και τις ετήσιες ποσοστώσεις. Σύμφωνα με τους υπολογισμούς, η Πορτογαλία θα λάβει χρηματοδοτικό κονδύλιο 6 έως 7 εκατομμυρίων για να αντιμετωπίσει την πτώση των τιμών παραγωγού, ποσό που είναι παραπάνω από 50% σε σχέση με τις τιμές του 2007-2008. Πιστεύω ότι τα 0,003 λεπτά ανά λίτρο γάλακτος που παράγεται στην Πορτογαλία (τα στοιχεία δίνονται από τους παραγωγούς) είναι ψιχία σε σύγκριση με ένα πρόβλημα που υφίσταται επί πολλούς μήνες, ιδίως εάν ο Υπουργός Γεωργίας χρησιμοποιήσει αυτά τα χρήματα για τις αναμενόμενες μεταρρυθμίσεις, όπως ήδη ανακοίνωσε.
<P>
Αυτό το ποσό των 280 εκατομμυρίων στέλνει ένα σημαντικό μήνυμα από την Ευρωπαϊκή Επιτροπή, είναι όμως ανεπαρκές σε σύγκριση με αυτό που πραγματικά χρειάζονται οι παραγωγοί για να υπερβούν την κρίση.
<SPEAKER ID="146" NAME="Nuno Teixeira  " LANGUAGE="PT">
" διαπραγμάτευση του προϋπολογισμού συγκαταλέγεται μεταξύ των πλέον σημαντικών κοινοτικών διαδικασιών όπου το Κοινοβούλιο, η Επιτροπή και το Συμβούλιο μοιράζονται την εξουσία της λήψης αποφάσεων. Σήμερα, μετά την ολοκλήρωση της πρώτης ανάγνωσης, το Κοινοβούλιο επαναβεβαιώνει τον ρόλο του ως αρμόδιας για τον προϋπολογισμό αρχής μέσω της επιτυχούς αύξησης τόσο των πιστώσεων ανάληψης υποχρεώσεων όσο και των πιστώσεων πληρωμών σε σχέση με την πρόταση του Συμβουλίου, μολονότι υπολείπεται αυτού που θα θέλαμε. Κρίσιμα ζητήματα που έθετε η Ομάδα του Ευρωπαϊκού Λαϊκού Κόμματος (Χριστιανοδημοκράτες) σε σχέση με την αναζωογόνηση των ευρωπαϊκών οικονομιών στο πλαίσιο της τρέχουσας κρίσης πλέον χαίρουν υποστήριξης, μέσω της έμφασης στην πολιτική συνοχής για την προώθηση της μεγέθυνσης και της ανταγωνιστικότητας, ιδιαίτερα των ΜΜΕ, της βασικής κινητήριας δύναμης για τη δημιουργία θέσεων εργασίας.
<P>
Ως πορτογάλος σοσιαλδημοκράτης βουλευτής του ΕΚ, έχω λόγο να είμαι ιδιαίτερα ικανοποιημένος από την έγκριση με ευρεία πλειοψηφία μιας τροπολογίας της αντιπροσωπείας μας, που στοχεύει στη δημιουργία ενός προγράμματος Erasmus για την πρώτη απασχόληση, μια από τις προτάσεις που καταθέσαμε στις τελευταίες ευρωπαϊκές εκλογές. Διαφυλάχθηκε επίσης η στήριξη των γαλακτοπαραγωγών και η κατοχύρωση μεγαλύτερης ασφάλειας για τους πολίτες, περιλαμβανομένου και του ενεργειακού εφοδιασμού. Αυτό δεν είναι το τέλος της διαδικασίας, καθώς τα τρία θεσμικά όργανα θα πρέπει να καταλήξουν σε κοινή θέση, που θα τεθεί σε ψηφοφορία κατά τη δεύτερη ανάγνωση τον Δεκέμβριο.
<SPEAKER ID="148" NAME="Regina Bastos  " LANGUAGE="PT">
Λαμβάνοντας υπόψη το τρέχον πλαίσιο της οικονομικής, χρηματοπιστωτικής και κοινωνικής κρίσης, ήταν ουσιώδες να δώσει ο προϋπολογισμός της Ευρωπαϊκής Ένωσης για το 2010 ιδιαίτερη έμφαση σε αυτή την κατάσταση και να καταστεί αποτελεσματικό εργαλείο για την υπέρβαση της κρίσης. Επομένως, ψήφισα υπέρ του σχεδίου προϋπολογισμού της ΕΕ για το 2010, καθώς πιστεύω ότι ανταποκρίνεται συνολικά σε αυτές τις ανάγκες.
<P>
Το Κοινοβούλιο είναι αποφασισμένο να πράξει ό,τι μπορεί για να διασφαλίσει επαρκή χρηματοδότηση για όλες τις δραστηριότητες και τις πολιτικές που ενθαρρύνουν τη μεγέθυνση και τη δημιουργία θέσεων εργασίας και που παρέχουν λύσεις στους ευρωπαίους πολίτες. Πιο συγκεκριμένα, αυτό σημαίνει βελτιωμένη ενεργειακή ασφάλεια, αυξημένη υποστήριξη στην έρευνα και την καινοτομία, ιδιαίτερα στον τομέα των καθαρών τεχνολογιών, της προώθησης των μικρών και μεσαίων επιχειρήσεων και της αυξημένης υποστήριξης στην δια βίου μάθηση. Σε σχέση με αυτό, όπως πρότειναν οι πορτογάλοι σοσιαλδημοκράτες βουλευτές του ΕΚ, θέλω να επισημάνω την σημασία της δημιουργίας ενός προγράμματος απασχόλησης Erasmus που απευθύνεται σε νεαρά άτομα, τα οποία αναζητούν απασχόληση για πρώτη φορά, ώστε να τους βοηθήσουμε στην επίτευξη των στόχων τους.
<P>
Τέλος, πρέπει να υπογραμμίσω ότι δεν συμφωνώ με τις πρόσθετες μειώσεις του Συμβουλίου στους τομείς του προϋπολογισμού για την υποστήριξη της Στρατηγικής της Λισαβόνας, δεδομένου ότι αυτές οι περικοπές κινούνται σε αντίθετη κατεύθυνση προς αυτά που θα έπρεπε να πράξουμε για να ενθαρρύνουμε τη μεγέθυνση και την οικονομική ανάκαμψη.
<SPEAKER ID="149" NAME="Sophie Briard Auconie  " LANGUAGE="FR">
Ενώ η πολιτική συνοχής διαδραματίζει ουσιαστικό ρόλο στις προσπάθειες καταπολέμησης της οικονομικής κρίσης και της κλιματικής αλλαγής, το Συμβούλιο είχε προτείνει τη δραστική μείωση των πιστώσεων πληρωμών που έχουν κατανεμηθεί σε αυτήν για το 2010. Καθώς έχουμε επίγνωση της σημασίας των ευρωπαϊκών πόρων και των προσδοκιών που υπάρχουν στην κοινωνία, είχε ουσιαστική σημασία να αποκαταστήσουμε εμείς οι βουλευτές του ΕΚ, ενίοτε δε και να αυξήσουμε, τα ποσά που είχε προτείνει εκ των προτέρων η Ευρωπαϊκή Επιτροπή.
<P>
Αυτή η ψηφοφορία είναι η έκφραση της πολιτικής Ευρώπης που χρειαζόμαστε, μιας Ευρώπης ικανής να λαμβάνει δημοσιονομικές αποφάσεις, που θα διασφαλίσουν ευοίωνες προοπτικές για την αλληλεγγύη, την ανταγωνιστικότητα και τη μεγέθυνση, προς όφελος των πολιτών της. Οι βουλευτές του ΕΚ επιβεβαίωσαν σήμερα την υποστήριξή τους σε μια ευρωπαϊκή πολιτική συνοχής, η οποία όντως διαθέτει τους πόρους για να ανταποκριθεί στις φιλοδοξίες της. Με την έγκριση, επίσης, της γενικής κατεύθυνσης των εκθέσεων των κκ. Surján και Maňka σχετικά με το σχέδιο προϋπολογισμού της Ευρωπαϊκής Ένωσης για το οικονομικό έτος 2010, ψήφισα με αποφασιστικότητα υπέρ της έγκρισής τους.
<SPEAKER ID="150" NAME="Carlos Coelho  " LANGUAGE="PT">
Υποστηρίζω την έκθεση Surján ως έναν εφικτό συμβιβασμό όσον αφορά τον προϋπολογισμό της ΕΕ. Λυπούμαι που το Συμβούλιο μείωσε ακόμη περισσότερο τις πιστώσεις στο προσχέδιο προϋπολογισμού της Επιτροπής, το οποίο κατά τη γνώμη μου ήδη υπολειπόταν σε σύγκριση με αυτό που απαιτείται. Δεν μπορούμε να έχουμε περισσότερη Ευρώπη με έναν ισχνό προϋπολογισμό, ο οποίος είναι σαφώς ανεπαρκής. Διαφωνώ ιδιαίτερα με τις περικοπές που έγιναν στους τίτλους του προϋπολογισμού για την υποστήριξη της Στρατηγικής της Λισαβόνας. " ανακολουθία ανάμεσα στις δημόσιες δηλώσεις περί προτεραιότητας της αντιμετώπισης της οικονομικής κρίσης και περί υποστήριξης της "ανταγωνιστικότητας για την ανάπτυξη και απασχόληση" αφενός, και στις πιστώσεις που διατίθενται σε αυτό το σχέδιο προϋπολογισμού αφετέρου, δεν θα μπορούσε να είναι μεγαλύτερη. Επικροτώ τις αυξανόμενες πιστώσεις στον χώρο της ελευθερίας, της ασφάλειας και της δικαιοσύνης και θέλω να επισημάνω ότι η οικοδόμηση μιας Ευρώπης των πολιτών εξαρτάται επίσης από την ενδεδειγμένη υλοποίηση αυτών των τομέων του προϋπολογισμού.
<SPEAKER ID="151" NAME="Vasilica Viorica Dăncilă  " LANGUAGE="RO">
Δεν ψήφισα υπέρ της δημιουργίας ενός ταμείου 300 εκατομμυρίων ευρώ και της άμεσης στήριξης των γαλακτοπαραγωγών, καθώς πιστεύω ότι οι παραγωγοί γαλακτοκομικών προϊόντων αντιμετωπίζουν την κατάρρευση των τιμών, που προκαλεί ανασφάλεια. Στην πράξη, η θέση που ενέκρινε η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο (S&D) για ένα ταμείο 600 εκατομμυρίων ευρώ θα αποτελούσε ένα ταχύτερο και αποτελεσματικότερο μέσο για την καταπολέμηση των αιτιών, πρωτίστως δε, των συνεπειών που οδήγησαν σε αξιοσημείωτα φθίνουσα πορεία την αγορά γαλακτοκομικών προϊόντων, που συνεχίζεται στο πλαίσιο της τρέχουσας οικονομικής κρίσης. Πιστεύω επίσης ότι η δέσμη υποστηρικτικών μέτρων που ενέκρινε η Ευρωπαϊκή Επιτροπή ήλθε με υπερβολική καθυστέρηση. Πραγματικά, το ταμείο των 600 εκατομμυρίων ευρώ θα είχε παράσχει πραγματική στήριξη στα κράτη μέλη, που αντιμετωπίζουν αυτή την κρίση.
<SPEAKER ID="152" NAME="Lena Ek, Marit Paulsen, Olle Schmidt και Cecilia Wikström  " LANGUAGE="SV">
" ομάδα των τροπολογιών στον προϋπολογισμό της ΕΕ για το 2010, που συναποτελούν την "Δέσμη 3", περιέχει μέτρα παρέμβασης και στήριξης στα οποία αντιτιθέμεθα επί της αρχής (κατά τον ίδιο τρόπο που επικρίνουμε -και που κατaψηφίσαμε- την στήριξη της ΕΕ στην καλλιέργεια καπνών). Αυτό περιλαμβάνει διάφορα μέτρα αποθεματοποίησης, λόχου χάρη, για το αλκοόλ, καθώς και την εκτεταμένη στήριξη της ΕΕ στον οινικό τομέα. Περιλαμβάνει επίσης την στήριξη της ΕΕ για το γάλα και τα φρούτα στα σχολεία, που ναι μεν μπορεί να είναι σημαντική, πιστεύουμε όμως ότι αυτό το θέμα θα έπρεπε να αντιμετωπίζεται σε εθνικό επίπεδο. Ταυτόχρονα, η Δέσμη 3 περιέχει σημαντικές επενδύσεις στον τομέα της καλής διαβίωσης των ζώων και του ελέγχου της μεταφοράς των ζώων, λόγου χάρη, που τις επικροτούμε καταρχήν, καθώς υποστηρίζουμε σθεναρά αυτά τα θέματα σε άλλα πλαίσια, εφόσον όμως η διαδικασία ψηφοφορίας μας αναγκάζει να εκφέρουμε άποψη για την ομάδα τροπολογιών συνολικά, επιλέξαμε να απόσχουμε της ψηφοφορίας επί της Δέσμης 3.
<SPEAKER ID="153" NAME="Diogo Feio  " LANGUAGE="PT">
Πιστεύω ότι οι αυξήσεις που πρότεινε το Κοινοβούλιο για τους διάφορους τομείς και το ποσό του 1,5 δισεκατομμυρίου ευρώ για την χρηματοδότηση του ευρωπαϊκού σχεδίου οικονομικής ανάκαμψης είναι ζωτικής σημασίας για την ΕΕ προκειμένου να ανακάμψει από την οικονομική κρίση στην οποία βρισκόμαστε, καθώς και για την ενίσχυση του ρόλου της Ευρωπαϊκής Ένωσης στη διεθνή σκηνή.
<P>
Όπως έχω ξαναπεί, πιστεύω ότι είναι εξόχως κρίσιμο να κατανείμουμε τους αναγκαίους πόρους ώστε οι μικρομεσαίες επιχειρήσεις, που συγκαταλέγονται μεταξύ των βασικών θυμάτων της κρίσης, να έχουν στήριξη, που θα τους επιτρέψει να επιβιώσουν από αυτή την κρίση. " αύξηση που αφορά το πρόγραμμα-πλαίσιο για την ανταγωνιστικότητα και την καινοτομία θα καταστήσει δυνατή την προώθηση του επιχειρηματικού πνεύματος και της καινοτομίας, που είναι ζωτικής σημασίας για την ΕΕ, προκειμένου να επιβάλει την παρουσία της στην παγκόσμια αγορά, αλλά και για την κοινωνικοοικονομική ανάπτυξη στην εσωτερική αγορά.
<P>
Λυπούμαι, ωστόσο, που κατανεμήθηκαν μόνο 300 εκατομμύρια ευρώ για τη δημιουργία ενός ταμείου για τον γαλακτοπαραγωγικό τομέα. Κατά την άποψή μου, η σοβαρή κρίση που βιώνει επί του παρόντος ο τομέας θα δικαιολογούσε την κατανομή περισσότερων πόρων, αρχικά 600 εκατομμυρίων ευρώ, για να βοηθήσει τους παραγωγούς να υπερβούν τις δυσκολίες που αντιμετωπίζουν επί του παρόντος. Πιστεύω, επομένως, ότι τα 300 εκατομμύρια ευρώ είναι ανεπαρκή και ελπίζω ότι η κατανομή αυτού του ποσού θα αναθεωρηθεί δραστικά, υπό το πρίσμα των αναγκών των μερών που επηρεάζει αυτή η απόφαση.
<SPEAKER ID="154" NAME="José Manuel Fernandes  " LANGUAGE="PT">
Σε ό,τι αφορά την θέση του Κοινοβουλίου, θα ήθελα να επισημάνω: α) τις τροπολογίες για ανακατανομή των πόρων τις οποίες κατέθεσε η Επιτροπή και κατόπιν απέσυρε το Συμβούλιο· β) το ευρωπαϊκό σχέδιο οικονομικής ανάκαμψης ως προτεραιότητα του Ευρωπαϊκού Κοινοβουλίου, το οποίο πρέπει να παράσχει "φρέσκο" χρήμα για την χρηματοδότησή του· γ) τις προτάσεις για αύξηση της χρηματοδότησης για την ενεργειακή ασφάλεια, την έρευνα και την ανάπτυξη, τη στήριξη προς τις ΜΜΕ και την δια βίου μάθηση· δ) τη δημιουργία ενός ταμείου για τον τομέα του γάλακτος προϋπολογισμού 300 εκατομμυρίων ευρώ, ανεπαρκές , αλλά το μέγιστο δυνατό ποσό (πιστεύω ότι είναι ζωτικής σημασίας να έχουμε μηχανισμούς για τη ρύθμιση και τη διατήρηση των ποσοστώσεων γάλακτος)∙ ε) τη χρηματοδότηση της ευρυζωνικότητας για τις αγροτικές κοινότητες από το περιθώριο που είναι διαθέσιμο στον τομέα 2∙ στ) την πρόταση τροπολογίας που καταθέσαμε για την ενίσχυση και την αλλαγή του προγράμματος Erasmus, ώστε να καταστεί επίσης ένα μέσο για την δημιουργία ευκαιριών πρώτης απασχόλησης για τα νεαρά άτομα.
<P>
Ευελπιστώ ότι ο συνολικός προϋπολογισμός με πράξεις πληρωμών της τάξεως των 127 δισεκατομμυρίων ευρώ θα χρησιμοποιηθεί πλήρως, δεδομένου ότι υπάρχει καθυστέρηση στην απορρόφηση των πόρων που αντιστοιχούν σε ένα οικονομικό έτος.
<SPEAKER ID="155" NAME="João Ferreira  " LANGUAGE="PT">
Εν μέσω οικονομικής και κοινωνικής κρίσης, με δραστικές συνέπειες για τις θέσεις εργασίας και τις συνθήκες διαβίωσης των πολιτών, το σχέδιο προϋπολογισμού της Κοινότητας για το 2010, το οποίο συζητάμε σήμερα, υπολείπεται κατά πολύ αυτού που απαιτείται και, για μια ακόμη φορά, δείχνει τι πραγματικά σημαίνει η "ευρωπαϊκή αλληλεγγύη". Αντί να αντιμετωπίσει την κοινωνική κρίση, σημαντικό τμήμα του προϋπολογισμού εξοικονομείται προκειμένου να αυξηθούν οι στρατιωτικές δαπάνες και για να υποστηριχθούν οικονομικοί και χρηματοπιστωτικοί όμιλοι, συμβαδίζοντας με την κλιμάκωση των στρατοκρατικών και νεοφιλελεύθερων τάσεων της Ευρωπαϊκής Ένωσης.
<P>
Παρόλο που αντιπροσωπεύει αύξηση σε σχέση με το σχέδιο προϋπολογισμού του Συμβουλίου και της Ευρωπαϊκής Επιτροπής, η πρόταση του Κοινοβουλίου εξακολουθεί να υπολείπεται των όσων κατανέμονταν για το 2010 στο Πολυετές Δημοσιονομικό Πλαίσιο 2007-2013 κατά περίπου 6 δισεκατομμύρια ευρώ, ενώ το τελικό ποσό -το οποίο θα αποφασιστεί τον Δεκέμβριο- παραμένει άγνωστο. Επικροτούμε, ωστόσο, την έγκριση της πρότασής μας για την δημιουργία ενός νέου κονδυλίου του προϋπολογισμού για δράσεις στην κλωστοϋφαντουργία και την βιομηχανία υποδημάτων, με στόχο τη δημιουργία ενός κοινοτικού προγράμματος για τον κλάδο. Αυτή η πρόταση στοχεύει στην αντιμετώπιση της κρίσης στον κλάδο, η οποία είναι αποτέλεσμα της εκθετικής αύξησης των εισαγωγών από τρίτες χώρες, ιδιαίτερα στις περιοχές που κατεξοχήν εξαρτώνται από τον τομέα.
<SPEAKER ID="156" NAME="Gunnar Hökmark  " LANGUAGE="SV">
Όσον αφορά τον προϋπολογισμό της ΕΕ για το 2010, υποστηρίζουμε τις βασικές αρχές στις οποίες ερείδεται και θέλουμε να τονίσουμε με έμφαση ότι πρέπει να έχει πραγματικά ανταποδοτικό χαρακτήρα. Το πλαίσιο που δημιουργήθηκε βάσει της δημοσιονομικής προοπτικής πρέπει να τηρηθεί και, συνεπώς, επικροτούμε το γεγονός ότι ο προϋπολογισμός θα παραμείνει αυστηρά εντός του πλαισίου αυτού. Θέλουμε να περικόψουμε δραστικά πόρους από τις γεωργικές και περιφερειακές ενισχύσεις και να μειώσουμε τον συνολικό προϋπολογισμό. Θέλουμε να διαθέσουμε περισσότερους από τους κοινούς μας πόρους για την έρευνα και την ανάπτυξη, τη μεγέθυνση, τις υποδομές και την ασφάλεια.
<SPEAKER ID="974" NAME="Paulo Rangel  " LANGUAGE="PT">
Θα ήθελα καταρχάς να εκφράσω την λύπη μου που το Συμβούλιο προέβη σε περαιτέρω μειώσεις στο προσχέδιο προϋπολογισμού της Επιτροπής και που, αν και υποτίθεται πως η προτεραιότητα του προϋπολογισμού για το 2010 είναι οι πολίτες και η καταπολέμηση της οικονομικής κρίσης, δεν υπάρχει επαρκής χρηματοδότηση στον τομέα 1α του προϋπολογισμού - Ανταγωνιστικότητα για την Ανάπτυξη και Απασχόληση. Οι περικοπές στον προϋπολογισμό που έγιναν από το Συμβούλιο αφαιρούν πόρους από την υλοποίηση της Στρατηγικής της Λισαβόνας, ενέργεια που αντιβαίνει στην αντιμετώπιση της τρέχουσας οικονομικής κρίσης.
<P>
Ωστόσο, θέλω να επικροτήσω το γεγονός ότι εγκρίθηκε η τροπολογία που κατέθεσαν οι πορτογάλοι σοσιαλδημοκράτες βουλευτές του ΕΚ, η οποία αποτελούσε προεκλογική υπόσχεση προς τους πορτογάλους ψηφοφόρους, καθώς αφορά τη δημιουργία της έννοιας του Erasmus πρώτης απασχόλησης ως μέσου για την προώθηση της απασχόλησης των ατόμων νεαρής ηλικίας και την συμβολή στην αντιμετώπιση της οικονομικής κρίσης.
<P>
Τέλος, διαφωνώ με τις περικοπές στις οποίες προέβη το Συμβούλιο στον τομέα 1β - Συνοχή για την Ανάπτυξη και Απασχόληση, σε μια χρονική στιγμή κατά την οποία τα διαρθρωτικά ταμεία και το ταμείο συνοχής είναι σημαντικά για την ενθάρρυνση της μεγέθυνσης και της οικονομικής ανάκαμψης, αλλά και διότι μεγάλος αριθμός σημαντικών πολιτικών, που στοχεύουν στην καταπολέμηση της κλιματικής αλλαγής και στην στήριξη της μεγέθυνσης και της απασχόλησης χρηματοδοτούνται από αυτή την υποδιαίρεση τομέα.
<SPEAKER ID="157" NAME="Daciana Octavia Sârbu  " LANGUAGE="RO">
Ψήφισα υπέρ ενός νέου ταμείου για τα γαλακτοκομικά προϊόντα, που θα παράσχει στήριξη στους παραγωγούς στις προσπάθειές τους να ξεπεράσουν την κρίση στον τομέα αυτόν, παρόλο που αυτή η στήριξη θα έπρεπε να έχει εξεταστεί πολύ νωρίτερα. Λυπούμαι που δεν μπορέσαμε να ψηφίσουμε υπέρ της εξασφάλισης 600 εκατομμυρίων ευρώ, όπως ήταν ο στόχος της έκθεσης ιδίας πρωτοβουλίας, που εγκρίθηκε την 1η Σεπτεμβρίου από την Επιτροπή Γεωργίας και Ανάπτυξης της Υπαίθρου, αλλά και όπως θα επιθυμούσε η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο. Αν οι αγρότες στην ΕΕ δεν μπορούν να λάβουν περισσότερη στήριξη από την ΕΕ, αυτό οφείλεται στην εχθρότητα της ευρωπαϊκής δεξιάς.
<SPEAKER ID="158" NAME="Γεώργιος Τούσσας  " LANGUAGE="EN">
Ο προτεινόμενος αντιλαϊκός προϋπολογισμός της ΕΕ για το 2010 αντικατοπτρίζει κάθε πτυχή των αντιδραστικών της στόχων, αποδεικνύοντας για μια ακόμη φορά ότι η ΕΕ είναι μια διεθνική ιμπεριαλιστική ένωση στην υπηρεσία του κεφαλαίου. " καπιταλιστική κρίση χρησιμοποιείται για να γίνουν βαθιές, αντιδραστικές, καπιταλιστικές αναδιαρθρώσεις σε βάρος των εργατικών τάξεων και για να αυξηθούν τα κέρδη των μονοπωλιακών επιχειρήσεων. Χρηματοδοτούνται προγράμματα για την ανατροπή των εργασιακών σχέσεων, για την καταπάτηση των εργασιακών και κοινωνικών δικαιωμάτων, για την προώθηση ευέλικτων μορφών εργασίας και την ανατροπή των όρων των συλλογικών συμβάσεων.
<P>
Ενισχύονται συστήματα ανασφαλούς εργασίας και η ομηρία των νέων μέσω περιόδων πρακτικής άσκησης και δια βίου μάθησης, αντί της προσφοράς θέσεων εργασίας. " συγκέντρωση της γης και ο ξεριζωμός των αγροτών εξαιτίας της εφαρμογής της ΚΓΠ ενισχύονται προς όφελος της βιομηχανίας τροφίμων και του εμπορίου. Τα μέσα και οι μηχανισμοί διώξεων και καταστολής του εργατικού κινήματος, όπως ο Frontex (ευρωπαϊκός οργανισμός για τη διαχείριση της επιχειρησιακής συνεργασίας στα εξωτερικά σύνορα), η Ευρωπόλ (Ευρωπαϊκή Αστυνομική Υπηρεσία) και η Eurojust (Ευρωπαϊκή Μονάδα Δικαστικής Συνεργασίας), αυξάνονται και ενισχύονται, το ίδιο και οι βάσεις προσωπικών δεδομένων και οι μηχανισμο επιβολής της ιμπεριαλιστικής πολιτικής της ΕΕ, η κοινή εξωτερική πολιτική και πολιτική ασφάλειας και οι στρατιωτικές υποδομές.
<P>
" ψήφος υπέρ του προϋπολογισμού της ΕΕ από τα κόμματα της κεντροδεξιάς και της κεντροαριστεράς στο Ευρωπαϊκό Κοινοβούλιο σηματοδοτεί μια ολομέτωπη επίθεση στις εργατικές τάξεις. Ψηφίσαμε κατά του προϋπολογισμού της ΕΕ, διότι υπηρετεί τις μεγάλες επιχειρήσεις, προκαλώντας ακόμη μεγαλύτερα δεινά στους ανθρώπους.
<SPEAKER ID="160" NAME="Robert Atkins  " LANGUAGE="EN">
Οι βρετανοί Συντηρητικοί εξακολουθούν να πιστεύουν στην καλύτερη ανταποδοτικότητα και μεγαλύτερη λογοδοσία στο πλαίσιο του προϋπολογισμού του Ευρωπαϊκού Κοινοβουλίου.
<P>
Ωστόσο, για μια ακόμη φορά το Κοινοβούλιο επεδίωξε να αυξήσει αισθητά τον προϋπολογισμό πέραν εκείνου που είχε καθοριστεί από το Συμβούλιο Υπουργών. Συνεπώς, οι Συντηρητικοί ψήφισαν για τη μείωση πολλών τομέων δαπανών της ΕΕ.
<P>
Εξακολουθούμε να υποστηρίζουμε τομείς όπου η ΕΕ συνεισφέρει προστιθέμενη αξία, όπως είναι η έρευνα στις νέες τεχνολογίες, η πρόσβαση των πολιτών της ΕΕ στην ενημέρωση, ο Ευρωπαίος Διαμεσολαβητής και το Ελεγκτικό Συνέδριο. Ωστόσο, ψηφίσαμε επίσης κατά μεγάλου αριθμού άλλων κονδυλίων του προϋπολογισμού που είναι αδικαιολόγητα και περιττά σε μια χρονική στιγμή κατά την οποία όλοι θα πρέπει να επιδείξουμε οικονομική σύνεση.
<P>
Συγκεκριμένα, ψηφίσαμε κατά της χρηματοδότησης για την Επιτροπή των Περιφερειών και υποστηρίξαμε κινήσεις για να καταργηθούν μερικά από τα πλέον σπάταλα κονδύλια του προϋπολογισμού, όπως είναι οι επιδοτήσεις στα καπνά, καθώς και ορισμένα άλλα κονδύλια που αφορούν γεωργικές επιδοτήσεις και μηχανισμούς, καθώς και γραφειοκρατική σπατάλη.
<SPEAKER ID="161" NAME="Martin Callanan  " LANGUAGE="EN">
" Ομάδα των Ευρωπαίων Συντηρητικών και Μεταρρυθμιστών πιστεύει στην καλύτερη ανταποδοτικότητα και μεγαλύτερη λογοδοσία στο πλαίσιο του προϋπολογισμού του Ευρωπαϊκού Κοινοβουλίου.
<P>
Ωστόσο, για μια ακόμη φορά το Κοινοβούλιο επεδίωξε να αυξήσει αισθητά τον προϋπολογισμό πέραν εκείνου που είχε καθοριστεί από το Συμβούλιο Υπουργών. Συνεπώς, η Ομάδα των Ευρωπαίων Συντηρητικών και Μεταρρυθμιστών ψήφισε για τη μείωση πολλών τομέων δαπανών της ΕΕ.
<P>
Εξακολουθούμε να υποστηρίζουμε τομείς όπου η ΕΕ συνεισφέρει προστιθέμενη αξία, όπως είναι η έρευνα στις νέες τεχνολογίες, η πρόσβαση των πολιτών της ΕΕ στην ενημέρωση, ο Ευρωπαίος Διαμεσολαβητής και το Ελεγκτικό Συνέδριο. Ωστόσο, ψηφίσαμε επίσης κατά μεγάλου αριθμού άλλων κονδυλίων του προϋπολογισμού που είναι αδικαιολόγητα και περιττά σε μια χρονική στιγμή κατά την οποία όλοι θα πρέπει να επιδείξουμε οικονομική σύνεση.
<P>
Συγκεκριμένα, ψηφίσαμε κατά της χρηματοδότησης για την Επιτροπή των Περιφερειών και υποστηρίξαμε κινήσεις για να καταργηθούν μερικά από τα πλέον σπάταλα κονδύλια του προϋπολογισμού, όπως είναι οι επιδοτήσεις στα καπνά, καθώς και ορισμένα άλλα κονδύλια που αφορούν γεωργικές επιδοτήσεις και μηχανισμούς, καθώς και γραφειοκρατική σπατάλη.
<SPEAKER ID="162" NAME="Diogo Feio  " LANGUAGE="PT">
Σε αυτή την συζήτηση επί του γενικού προϋπολογισμού της Ευρωπαϊκής Ένωσης, είμαι υπέρ του να ληφθούν υπόψη οι ειδικές συνθήκες της κρίσης που βιώνουμε επί του παρόντος, όταν συζητάμε την κατανομή πόρων σε διαφόρους τομείς της ευρωπαϊκής οικονομίας.
<P>
Θα ήθελα να επιστήσω την προσοχή σας στην αδήριτη ανάγκη να δημιουργηθεί ένα ταμείο για τον γαλακτοπαραγωγικό τομέα ενόψει των δύσκολων περιστάσεων που αντιμετωπίζουν οι παραγωγοί, ελπίζω δε να εγκριθούν αποτελεσματικά μέτρα στήριξης για αυτόν τον τομέα δραστηριότητας.
<P>
Είναι ζωτικής σημασίας να διαθέσουμε τους αναγκαίους πόρους, ούτως ώστε οι μικρομεσαίες επιχειρήσεις, που συγκαταλέγονται μεταξύ των βασικών θυμάτων της κρίσης, να λάβουν στήριξη που θα τους επιτρέψει να επιβιώσουν από την κρίση. " αύξηση στο πρόγραμμα-πλαίσιο για την ανταγωνιστικότητα και την καινοτομία θα καταστήσει εφικτή την προώθηση του επιχειρηματικού πνεύματος και της καινοτομίας, που είναι ζωτικής σημασίας προκειμένου η ΕΕ να επιβεβαιώσει τη θέση της στην παγκόσμια αγορά, καθώς και για την κοινωνικοοικονομική ανάπτυξη στην εσωτερική αγορά.
<SPEAKER ID="163" NAME="José Manuel Fernandes  " LANGUAGE="PT">
Επικροτώ το γεγονός ότι εγκρίθηκε η πολιτική της αρχής του ισοσκελισμένου προϋπολογισμού στην έναρξη κάθε κοινοβουλευτικής περιόδου, την οποία κατέθεσα εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες). Ως αποτέλεσμα αυτού, ο προϋπολογισμός του Κοινοβουλίου θα αντικατοπτρίζει τις πραγματικές ανάγκες και θα αυξήσει τη διαφάνεια, την δημοσιονομική πειθαρχία και την αποδοτικότητα. Υποστηρίζω επίσης τη διάκριση ανάμεσα σε πάγια έξοδα και μεταβλητές δαπάνες, με τις τελευταίες να δικαιολογούνται βάσει ανάλυσης κόστους-οφέλους. Σε τομείς όπως η επικοινωνιακή πολιτική, αυτή η ανάλυση κόστους-οφέλους είναι σημαντική για να διασφαλίζονται καλύτερα αποτελέσματα και διαχείριση των πόρων.
<P>
Θα ήθελα να επισημάνω ότι αυτό το σχέδιο προϋπολογισμού δεν λαμβάνει υπόψη τις απαιτήσεις που προκύπτουν από την μελλοντική έναρξη ισχύος της Συνθήκης της Λισαβόνας, γεγονός που πιθανόν να απαιτήσει τη σύνταξη διορθωτικού προϋπολογισμού. Θέλω να επισημάνω ότι η αριστεία στη νομοθέτηση πρέπει να αποτελεί την κύρια προτεραιότητα του Κοινοβουλίου, πρέπει δε να κατανέμονται οι αναγκαίοι πόροι για τον σκοπό αυτόν. Πιστεύω επίσης ότι είναι ζωτικής σημασίας να εγκριθεί μια μακροπρόθεσμη κτιριακή πολιτική, η οποία θα πρέπει να λαμβάνει υπόψη τις δαπάνες συντήρησης των κτιρίων.
<SPEAKER ID="164" NAME="Sylvie Guillaume  " LANGUAGE="FR">
Ψήφισα υπέρ της πρώτης ανάγνωσης του προϋπολογισμού για το 2010, ήτοι για πράξεις πληρωμών 127,5 δισεκατομμυρίων ευρώ, ευελπιστώντας παράλληλα ότι η δεύτερη ανάγνωση θα μας επιτρέψει να επιτύχουμε περισσότερο φιλόδοξα αποτελέσματα, ιδιαίτερα όσον αφορά τους πόρους που διατίθενται για ένα σχέδιο ανάκαμψης, το οποίο αίρεται στο ύψος των προκλήσεων που πρέπει να αντιμετωπιστούν όσον αφορά τις θέσεις εργασίας, την κοινωνική συνοχή, την κλιματική αλλαγή και την καταπολέμηση της φτώχειας. Κατά τη γνώμη μου, επρόκειτο πρωτίστως για ένα ζήτημα προάσπισης της στήριξης στις μικροπιστώσεις, που αποτελεί προτεραιότητα για τους σοσιαλιστές, μέσω της παροχής πόρων για την κοινωνική οικονομία, παράλληλα με την διατήρηση του προγράμματος PROGRESS στο σύνολό του. Οι πόροι για αυτόν τον προϋπολογισμό είναι πράγματι περιορισμένοι ιδίως εξαιτίας της περιορισμένης δημοσιονομικής προοπτικής, της οποίας αυτός αποτελεί τμήμα. Θα πρέπει να καταβληθούν σοβαρές προσπάθειες στις συζητήσεις για τη νέα δημοσιονομική προοπτική.
<SPEAKER ID="165" NAME="Maria do Céu Patrão Neves  " LANGUAGE="PT">
Επικροτώ το γεγονός ότι το συνολικό ποσό του προϋπολογισμού του Κοινοβουλίου είναι χαμηλότερο του εθελούσιου ορίου του 20% των δαπανών στον τομέα 5 (διοικητικές δαπάνες) του πολυετούς δημοσιονομικού πλαισίου. Σε ένα έτος κρίσης, είναι σημαντικό το Κοινοβούλιο να προβάλει μια εικόνα δημοσιονομικής πειθαρχίας και ελέγχου του κόστους.
<P>
Ο εγκριθείς προϋπολογισμός δεν περιλαμβάνει προσαρμογές που ενδέχεται να είναι αναγκαίες, εάν τεθεί σε ισχύ η Συνθήκη της Λισαβόνας, ιδιαίτερα όσον αφορά τη νομοθεσία. Σε σχέση με αυτό, ενδεχομένως να απαιτηθεί ένας διορθωτικός προϋπολογισμός, εφόσον τεθεί σε ισχύ η Συνθήκη της Λισαβόνας. Είναι σημαντικό να σημειωθεί ότι η βασική προτεραιότητα του Κοινοβουλίου είναι ο νομοθετικός του ρόλος (κατά τη γνώμη της Ομάδας του Ευρωπαϊκού Λαϊκού Κόμματος [Χριστιανοδημοκράτες]) και ότι θα πρέπει να χορηγηθούν στο Κοινοβούλιο οι αναγκαίοι πόροι, ούτως ώστε να μπορεί να επιτελεί άριστο έργο.
<P>
Σε ό,τι αφορά την πολιτική πληροφόρησης, επικροτώ τη συμφωνία για τη χρηματοδότηση των πολιτικών κομμάτων σε ευρωπαϊκό επίπεδο και των πολιτικών ιδρυμάτων σε ευρωπαϊκό επίπεδο, κάτι που αναμένεται να συμβάλει στην βελτίωση της επικοινωνίας με τους πολίτες και στη συμμετοχή τους στην πολιτική ζωή της ΕΕ. Αυτό επιτάσσει επίσης μια πιο διεξοδική συζήτηση για τις μακροπρόθεσμες δημοσιονομικές αρχές σε αυτό το πεδίο.
<P>
Ψήφισα υπέρ αυτής της έκθεσης.
<SPEAKER ID="973" NAME="Paulo Rangel  " LANGUAGE="PT">
Θέλω να επικροτήσω το γεγονός ότι το συνολικό ποσό του προϋπολογισμού του Κοινοβουλίου είναι χαμηλότερο του εθελούσιου ορίου του 20% των δαπανών στον τομέα 5 (διοικητικές δαπάνες) του πολυετούς δημοσιονομικού πλαισίου. Είναι, ωστόσο, σημαντικό να σημειώσουμε ότι η έναρξη ισχύος της Συνθήκης της Λισαβόνας και η συνακόλουθη αύξηση των αρμοδιοτήτων του Κοινοβουλίου σημαίνει ότι θα πρέπει να συνταχθεί διορθωτικός προϋπολογισμός, θα είναι δε δύσκολο να διατηρηθεί το όριο του 20% στις διοικητικές δαπάνες. " κύρια προτεραιότητα του Κοινοβουλίου πρέπει να είναι η αριστεία στη νομοθέτηση και η δημιουργία των αναγκαίων συνθηκών προκειμένου αυτό να γίνει πραγματικότητα.
<P>
Θα ήθελα επίσης να επικροτήσω το έργο που επιτέλεσε ο σκιώδης εισηγητής της Ομάδας του Ευρωπαϊκού Λαϊκού Κόμματος (Χριστιανοδημοκράτες), José Manuel Fernandes, ο οποίος διαδραμάτισε καταλυτικό ρόλο στο να καταστεί αυτή η έκθεση έγγραφο μείζονος σημασίας για το Κοινοβούλιο. Από το έργο του, θα ήθελα να επισημάνω την πρόταση που μόλις εγκρίθηκε για την υλοποίηση μιας πολιτικής ισοσκελισμένου προϋπολογισμού στην αρχή κάθε κοινοβουλευτικής περιόδου, γεγονός που θα επιτρέψει στον προϋπολογισμό του Κοινοβουλίου να αντικατοπτρίζει μόνο πραγματικά κόστη, θα αυξήσει δε την διαφάνεια, την δημοσιονομική πειθαρχία και την αποδοτικότητα.
<SPEAKER ID="167" NAME="Carlos Coelho  " LANGUAGE="PT">
Από το 1998, το Κοινοβούλιο απορρίπτει σταθερά κάθε πρωτοβουλία που του υποβάλλεται, όταν γίνεται διαβούλευση για λεπτομερή ζητήματα που άπτονται της Ευρωπόλ, για όσο διάστημα η Ευρωπόλ διατηρεί τον διακυβερνητικό της χαρακτήρα και δεν υπόκειται ούτε σε δημοκρατικό ούτε σε νομικό έλεγχο. Τώρα που εγκρίθηκε αυτή η απόφαση για μετατροπή της Ευρωπόλ σε οργανισμό της ΕΕ, που θα χρηματοδοτείται από τον κοινοτικό προϋπολογισμό, ενισχύθηκε δε ο εποπτικός ρόλος του Κοινοβουλίου, δεν είναι πλέον αναγκαίο να διατηρείται αυτή η πορεία δράσης.
<P>
Συνεπώς, ψήφισα υπέρ αυτής της πρωτοβουλίας της Τσεχικής Δημοκρατίας, που στοχεύει στην αντιμετώπιση ενός διοικητικού ζητήματος και συγκεκριμένα στην προσαρμογή των βασικών μισθών και των επιδομάτων και αποζημιώσεων του προσωπικού της Ευρωπόλ, ούτως ώστε να συνυπολογίζεται η αύξηση του κόστους ζωής στις Κάτω Χώρες. Θα ήθελα, πάντως, να επισημάνω ότι οποιαδήποτε απόφαση για την προσαρμογή των μισθών των υπαλλήλων της Ευρωπόλ πρέπει να λαμβάνεται ομόφωνα από το Συμβούλιο.
<SPEAKER ID="972" NAME="Elisabeth Morin-Chartier  " LANGUAGE="FR">
Ψήφισα υπέρ της πρότασης απόφασης με στόχο την προσαρμογή των βασικών μισθών και των επιδομάτων και αποζημιώσεων του προσωπικού της Ευρωπόλ. Επομένως, αυτή η έκθεση στοχεύει στην προσαρμογή των αμοιβών τους στην αύξηση του κόστους ζωής στις Κάτω Χώρες, καθώς και στις μισθολογικές αλλαγές στον δημόσιο τομέα στα κράτη μέλη. Αυτή η υποστήριξη κατέστη ακόμη πιο αναγκαία αφότου η Ευρωπόλ έγινε οργανισμός της Ευρωπαϊκής Ένωσης, που χρηματοδοτείται από τον κοινοτικό προϋπολογισμό.
<SPEAKER ID="169" NAME="Luís Paulo Alves  " LANGUAGE="PT">
Ψήφισα υπέρ της υπαγωγής του γάλακτος στο άρθρο 186, προκειμένου να επιτραπεί στην Επιτροπή να αντιμετωπίσει ταχέως κρίσεις, αφού θεσπίζει ένα μέσο, του οποίου η χρήση είναι σημαντική. Ωστόσο, η χρήση αυτού του μέσου δεν πρέπει να οδηγήσει σε αποστασιοποίηση του Κοινοβουλίου από τη διαδικασία αυτή, πολύ δε περισσότερο καθώς επίκειται η συναπόφαση και για τον λόγο αυτόν είναι ζωτικής σημασίας να επιβλέψει η Επιτροπή αυτές τις δράσεις.
<P>
Σε ό,τι αφορά την εθελούσια προσαρμογή του μηχανισμού συμπληρωματικής εισφοράς, γνωστού με την ονομασία "πρόστιμα", που στοχεύει στην εξασφάλιση εσωτερικής χρηματοδότησης για την αναδιάρθρωση του γαλακτοπαραγωγικού τομέα, πιστεύω ότι είναι ένα μέτρο που δημιουργεί εθνικές αντιδράσεις, μολονότι, κατά τη γνώμη μου, θα ήταν πιο ενδεδειγμένο να προσαρμοστούν οι ευρωπαϊκές απαντήσεις σε μια κρίση που αφορά την Ευρώπη συνολικά.
<P>
Ανακεφαλαιώνοντας, πιστεύω ότι αφού αγωνιστήκαμε τόσο σκληρά τους τελευταίους μήνες για να εξασφαλίσουμε μέτρα που πρότεινε η Επιτροπή, δεν είμαστε σε θέση να απορρίψουμε καμία συνεισφορά σε αυτή την πολύ δύσκολη ώρα για τους ευρωπαίους γαλακτοπαραγωγούς και τις οικογένειές τους.
<SPEAKER ID="170" NAME="Richard Ashworth  " LANGUAGE="EN">
Ψήφισα υπέρ αυτών των αλλαγών στον ενιαίο κανονισμό ΚΟΑ, διότι πιστεύω ότι η δέσμη των 280 εκατομμυρίων ευρώ είναι ρεαλιστική και θα γίνει ευμενώς δεκτή από την γαλακτοβιομηχανία. Επομένως, είμαι πεπεισμένος ότι θα είναι αναγκαίο να εκχωρήσουμε προσωρινές εξουσίες στη διαχειριστική επιτροπή δυνάμει του άρθρου 186, προκειμένου να παράσχουμε αυτή την υποστήριξη. Ωστόσο, πιστεύω ότι η Επιτροπή θα πρέπει να κάνει χρήση αυτών των εξουσιών μόνο για μέγιστο χρονικό διάστημα δύο ετών, προκειμένου να διευκολυνθεί η ομαλή χορήγηση αυτής της δέσμης.
<P>
Ωστόσο, δεν μπορώ να υποστηρίξω τον εθνικό μηχανισμό επαναγοράς ποσοστώσεων γάλακτος που επίσης πρότεινε η Επιτροπή και που περιελάμβανε σχέδια για την επιβολή υπερεισφοράς σε παραγωγούς, που υπερβαίνουν την ποσόστωσή τους. Δεν πρέπει να τιμωρούμε τους αποδοτικούς, που είναι το μέλλον του κλάδου. Αυτή η δέσμη είναι ένα βραχυπρόθεσμο μέτρο για μια βραχυπρόθεσμη λύση, ωστόσο, ο κλάδος χρειάζεται μια σαφή μακροπρόθεσμη στρατηγική για το μέλλον.
<SPEAKER ID="171" NAME="Anne Delvaux  " LANGUAGE="FR">
Σε σχέση με την υπαγωγή του γάλακτος στο άρθρο 186 και στον μηχανισμό επαναγοράς ποσοστώσεων, με χαροποιεί ιδιαίτερα το γεγονός ότι η υλοποίηση αυτής της απόφασης δεν μετατέθηκε σε κατοπινή ημερομηνία... κάτι το οποίο, σε δεδομένη στιγμή, μπορεί να φοβούμασταν από μερικούς, διότι η γαλακτοκομική περίοδος (που διαρκεί από την 1η Απριλίου έως τις 31 Μαρτίου) έχει ήδη ξεκινήσει! Ενώ είμαι υπέρ των μέτρων που προτάθηκαν, θα ήθελα ωστόσο να προχωρήσουμε παραπέρα: μάλιστα, αυτά τα μέτρα απέχουν ακόμη παρασάγγας από το να χαρακτηριστούν επαρκή, ειδικά εφόσον, σε σχέση με την επαναγορά ποσοστώσεων, το μπαλάκι ξανάπεσε τώρα στην πλευρά των κρατών μελών και της εθνικής χρηματοδότησης. Επιπροσθέτως, μιλάμε εν προκειμένω για μέτρα μεσομακροπρόθεσμου χαρακτήρα.
<P>
Ωστόσο, υπάρχει επιτακτική ανάγκη για βραχυπρόθεσμα κοινοτικά μέτρα. Αυτό είναι βασικό: οι προσδοκίες στον κλάδο σε σχέση με αυτό είναι πολύ υψηλές. Τέλος, στο πλαίσιο του άρθρου 186, στο μέλλον θα είναι ανάγκη να παρακολουθούμε την ετήσια ανανέωση του μηχανισμού και να παράσχουμε στην Επιτροπή την ευκαιρία να ανανεώνει αυτό το μέτρο αυτόματα κάθε χρόνο. Αυτό θα επιτρέψει επίσης στο Κοινοβούλιο και το Συμβούλιο να ασκήσουν μεγαλύτερη πίεση στην Επιτροπή.
<SPEAKER ID="172" NAME="Edite Estrela  " LANGUAGE="PT">
Ψήφισα υπέρ της πρότασης για έναν ενιαίο κανονισμό ΚΟΑ αφού, ενόψει της σοβαρής κρίσης που βιώνει ο τομέας του γάλακτος στην Ευρώπη, απαιτούνται επείγοντα μέτρα για την αποκατάσταση της ισορροπίας της αγοράς και για τη διασφάλιση επαρκούς εισοδήματος για τους αγρότες, όπως αναφέρεται στους στόχους της ΚΓΠ, οι οποίοι επαναβεβαιώθηκαν στη Συνθήκη της Λισαβόνας.
<SPEAKER ID="173" NAME="João Ferreira  " LANGUAGE="PT">
Αυτές οι προτάσεις αποτελούν αναγνώριση της αποτυχίας της πολιτικής της Επιτροπής στον τομέα της γαλακτοπαραγωγής. Υπάρχουν αρκετοί λόγοι για τους οποίους ψηφίσαμε κατά: 1) το ποσό που προτείνει η Επιτροπή για τη σταθεροποίηση της αγοράς γάλακτος είναι σαφώς ανεπαρκές και δεν θα είναι διαθέσιμο παρά μόνο το 2010, επομένως, δεν θα επιτρέψει να αντιμετωπίσουμε, στον βαθμό που θα απαιτούνταν, μια σαφώς επείγουσα κατάσταση, ιδιαίτερα στην περίπτωση των μικρομεσαίων παραγωγών· 2) η υπαγωγή του γάλακτος και των γαλακτοκομικών προϊόντων στο άρθρο 186, που εμφανίζεται σε αυτή την πρόταση, εγγυάται την εξουσία της Επιτροπής, που εκχωρείται από το Κοινοβούλιο και το Συμβούλιο, χωρίς να εξειδικεύονται οι δράσεις που θα αναπτυχθούν· 3) τα προτεινόμενα μέτρα δεν αλλάζουν τους στόχους της τελευταίας αναθεώρησης της ΚΟΑ για πλήρη απελευθέρωση και κατάργηση των ρυθμιστικών εργαλείων της αγοράς, των ποσοστώσεων και των δικαιωμάτων παραγωγής - κατευθυντήριες γραμμές που βρίσκονται στην ρίζα της τρέχουσας κρίσης· 4) οι πόροι που εγκρίθηκαν προορίζονται, πρωτίστως, για την αναδιάρθρωση του τομέα, γεγονός που κατά την Επιτροπή σημαίνει ότι χιλιάδες παραγωγοί πρέπει να εγκαταλείψουν τη δραστηριότητά τους, με όποιες κοινωνικές και περιβαλλοντικές συνέπειες ενέχει αυτό· 5) η πρόταση θα επιδεινώσει τις υφιστάμενες ανισορροπίες στη διανομή των πόρων μεταξύ των παραγωγών και μεταξύ των χωρών, γεγονός που δεν θα κάνει τίποτα άλλο από το να επιδεινώσει την κατάσταση αναρίθμητων παραγωγών.
<SPEAKER ID="174" NAME="Sylvie Guillaume  " LANGUAGE="FR">
Ψήφισα υπέρ των νέων μέτρων κατά της κρίσης σχετικά με την τιμή γάλακτος προκειμένου να στηρίξουμε τους παραγωγούς, που επί του παρόντος αγωνίζονται μέσα σε ένα ιδιαίτερα αντίξοο για το επάγγελμά τους περιβάλλον. Αυτά τα μέτρα άργησαν να έλθουν, μολονότι οι γαλακτοπαραγωγοί μιλάνε για τα προβλήματά τους από την περασμένη άνοιξη. Ο προϋπολογισμός των 280 εκατομμυρίων ευρώ που πρότειναν τα κράτη μέλη είναι ανεπαρκής· πρέπει να δείξουμε ότι τρέφουμε μεγαλύτερες φιλοδοξίες και στηρίζουμε μια δέσμη μέτρων βοήθειας 600 εκατομμυρίων ευρώ, προκειμένου να επιτρέψουμε στους παραγωγούς μας να ανακάμψουν από την ύφεση στην οποία έχουν περιέλθει. Ανησυχώ ιδιαίτερα για το μέλλον αυτού του τομέα, αφού δεν γίνεται τίποτα για να απελευθερωθούν οι παραγωγοί από την αρπάγη των μηχανισμών της αγοράς και μόνο, παρόλο που το Ευρωπαϊκό Ελεγκτικό Συνέδριο ανακοίνωσε την ανάγκη μέσων για τη διαχείριση της αγοράς γάλακτος, με κίνδυνο να υπονομευθεί η παραγωγή γάλακτος σε πολύ μεγάλο αριθμό ευάλωτων περιοχών και να παραβλεφθεί ότι ακριβώς μέσω προϊόντων υψηλής προστιθέμενης αξίας η Ευρώπη μπορεί να καταλάβει τη θέση που της αξίζει στην παγκόσμια αγορά.
<SPEAKER ID="971" NAME="Alan Kelly  " LANGUAGE="EN">
Οι γαλακτοπαραγωγοί υφίστανται σοβαρή πίεση αυτή την ώρα. Στην Ιρλανδία, όπου η γαλακτοβιομηχανία έχει στρατηγική σημασία, όλοι σχεδόν οι γαλακτοπαραγωγοί το 2009 θα καταγράψουν απώλειες. Αυτή δεν είναι βιώσιμη κατάσταση για έναν από τους καίριας σημασίας κλάδους της Ευρώπης. Ψήφισα τη σημερινή τροπολογία για να επιδείξω αλληλεγγύη προς την αγροτική κοινότητα σε ώρα κρίσης. Λυπούμαι μόνο που τώρα δεν ψηφίζουμε για να τους δώσουμε 600 εκατομμύρια ευρώ όπως αρχικά είχε προτείνει το Σώμα, αλλά 300 εκατομμύρια ευρώ. Εντούτοις, η ψηφοφορία για το θέμα αυτό εμποδίστηκε στην αρμόδια επιτροπή από τα κεντροδεξιά κόμματα του Κοινοβουλίου. Τα 300 εκατομμύρια ευρώ είναι περισσότερα από το τίποτα, πλην όμως, απαιτούνται πιο δραστικές ενέργειες στο μέλλον για την υποστήριξη αυτού του κλάδου.
<SPEAKER ID="175" NAME="Kartika Tamara Liotard  " LANGUAGE="EN">
Απείχα της τελικής ψηφοφορίας επί του ενιαίου κανονισμού ΚΟΑ (άρθρο 142 του Κανονισμού) διότι τα προτεινόμενα μέτρα της Επιτροπής δεν έχουν κατά τη γνώμη μου την απαραίτητη εμβέλεια.
<P>
" κρίση στον γαλακτοκομικό τομέα είναι ένα πρόβλημα που επιτάσσει επείγουσα δράση και αυτός είναι επίσης ο λόγος για τον οποίο ψήφισα υπέρ της κατεπείγουσας διαδικασίας δυνάμει του άρθρου 142 του Κανονισμού για τις προσαρμογές του ενιαίου κανονισμού ΚΟΑ. Ωστόσο, η τρέχουσα πρόταση της Επιτροπής είναι εξαιρετικά άτολμη και θα ήθελα πολύ σύντομα να διαπιστώσω επαρκή και υποστηρικτικά μέτρα, που θα είναι αποτελεσματικά για την καταπολέμηση της κρίσης στον γαλακτοκομικό τομέα. " ψήφος υπέρ αυτής της πρότασης θα απέκλειε τα όποια μελλοντικά, αποτελεσματικότερα μέτρα.
<SPEAKER ID="176" NAME="Astrid Lulling  " LANGUAGE="DE">
" κρίση στην γαλακτοβιομηχανία έφερε πολυάριθμους αγρότες στο χείλος της χρεοκοπίας. Μετά από μήνες αναμονής για καλύτερες τιμές γάλακτος, η Ευρωπαϊκή Επιτροπή έλαβε τελικά κατεπείγοντα μέτρα για να σώσει τους παραγωγούς γαλακτοκομικών προϊόντων.
<P>
Οι ενισχύσεις για την ιδιωτική αποθεματοποίηση τυριού θα αυξηθούν σε 15 εκατομμύρια ευρώ, κάτι που κατά βάση θα ωφελήσει τους Ιταλούς.
<P>
" περίοδος παρέμβασης για τη σκόνη γάλακτος και το βούτυρο πρόκειται να παραταθεί, ενώ θα αυξηθούν οι εξαγωγικές επιστροφές. Αυτά τα μέτρα αναμένεται να σταθεροποιήσουν τις τιμές του γάλακτος μεσοπρόθεσμα.
<P>
Από ένα ταμείο γάλακτος θα διανεμηθούν περί τα 280 εκατομμύρια ευρώ στα κράτη μέλη για τη χρηματοδότηση εθνικών μέτρων ενίσχυσης. Ωστόσο, αυτό δεν είναι κατ' ουσία παρά σταγόνα στον ωκεανό.
<P>
" Επιτροπή προσφέρει στα κράτη μέλη έναν εθελούσιο μηχανισμό επαναγοράς ποσοστώσεων για να δοθεί κίνητρο στους γαλακτοπαραγωγούς να περιστείλουν ή να σταματήσουν οριστικά την παραγωγή γάλακτος. Από τις παραγωγικές επιχειρήσεις που παράγουν μεγάλα πλεονάσματα θα ζητηθεί να βάλουν βαθύτερα το χέρι στην τσέπη. Αυτά τα μέτρα εμπεριέχουν υψηλό εθνικό κόστος γιατί σε εποχές γενικευμένης οικονομικής κρίσης, δεν αφήνεται κανένα περιθώριο στους εθνικούς προϋπολογισμούς. Δεν τρέφω και μεγάλες ελπίδες εν προκειμένω.
<P>
Το πιο απτό μέτρο στη δέσμη μέτρων για την κρίση είναι η υπαγωγή του γάλακτος στο άρθρο 186 του κανονισμού (ΕΚ) αριθ. 1234/2007, ούτως ώστε η Επιτροπή να μπορέσει να λάβει ταχέως μέτρα για την καταπολέμηση της κρίσης. Ωστόσο, κατ' εμέ επιδέχεται συζήτηση η θέσπιση χρονοδιαγράμματος για το μέτρο αυτό. Με αυτή την επιφύλαξη, ψήφισα υπέρ της θέσης του Κοινοβουλίου.
<SPEAKER ID="177" NAME="Willy Meyer  " LANGUAGE="ES">
Ψήφισα κατά του ψηφίσματος για τον γαλακτοκομικό τομέα, καθώς πιστεύω ότι η πρόταση της Επιτροπής για χορήγηση 280 εκατομμυρίων ευρώ στον τομέα έρχεται με υπερβολική καθυστέρηση για να μπορεί να εφαρμοστεί φέτος και, σε κάθε περίπτωση, αυτό το μέτρο δεν επαρκεί. Για τον λόγο αυτόν, παρείχα την υποστήριξή μου στην πρόταση για χορήγηση 600 εκατομμυρίων ευρώ στον τομέα. Από την άλλη πλευρά, η υπαγωγή του γάλακτος και των παραγώγων του στο άρθρο 186 εκχωρεί ορισμένες εξουσίες στην επιτροπή που συγκροτήθηκε από το Ευρωπαϊκό Κοινοβούλιο καθώς και στο Συμβούλιο, μολονότι δεν έχει υπάρξει καμία συγκεκριμένη ένδειξη σχετικά με το ποια δράση προγραμματίζεται να αναληφθεί στην πράξη. Παρά ταύτα, τα μέτρα που εγκρίθηκαν δεν αλλάζουν τον στόχο της πλέον πρόσφατης αναθεώρησης της ΚΓΠ, δηλαδή την πλήρη απελευθέρωση της γαλακτοκομικής αγοράς, που η Ομάδα μας την απορρίπτει. Αυτά τα μέτρα ευνοούν τη γεωργική βιομηχανία τροφίμων και τις μεγάλες αλυσίδες διανομής σε βάρος των μικρότερων και μεσαίων παραγωγών και συμβάλλουν στη συγκέντρωση της παραγωγής και στην αύξηση της κερδοφορίας της βιομηχανίας, η οποία μεγεθύνθηκε τα τελευταία χρόνια χάρη στην πτώση των τιμών που πληρώνονται στους παραγωγούς γάλακτος και στην αύξηση της τελικής τιμής αγοράς.
<SPEAKER ID="970" NAME="Elisabeth Morin-Chartier  " LANGUAGE="FR">
Υποστήριξα τη δημιουργία ενός "ταμείου γάλακτος" για να βοηθήσουμε τον τομέα που βρίσκεται σε κρίση και συγκεκριμένα για να συνδράμουμε εκείνους τους αγρότες, που αντιμετωπίζουν τα πλέον επιτακτικά προβλήματα. Ειδικότερα, ψήφισα υπέρ της τροπολογίας με την οποία ζητούνται 20 εκατομμύρια ευρώ παραπάνω από το ποσό που ανακοίνωσε η Ευρωπαϊκή Επιτροπή, ώστε να ανέλθει στα 300 εκατομμύρια ευρώ. Αυτή είναι μια τροπολογία στον ενιαίο κανονισμό για την κοινή οργάνωση των γεωργικών αγορών, η οποία θα επιτρέψει ειδικότερα στην Ευρωπαϊκή Επιτροπή να λάβει κατεπείγοντα μέτρα εξ ιδίας πρωτοβουλίας σε περίπτωση σοβαρής διαταραχής στην αγορά γάλακτος, όπως συμβαίνει εδώ και αρκετούς μήνες. Αυτός ο προϋπολογισμός σαφώς και δεν αρκεί για να βγάλει όλους τους παραγωγούς από την περιπλεγμένη κατάσταση στην οποία έχουν βρεθεί. Ωστόσο, με δεδομένα τα τρέχοντα δημοσιονομικά περιθώρια, θα ήταν δυστυχώς ανεύθυνο να ζητούσαμε παραπάνω λεφτά. Επιπλέον, αν ζητούσαμε περισσότερα, θα διατρέχαμε επίσης τον κίνδυνο να μην λάβουμε τίποτα. Θα ήθελα να επισημάνω ότι αυτά δεν είναι παρά θεμέλια που τοποθετήθηκαν. " συζήτηση συνεχίζεται αναφορικά με την κανονιστική διάρθρωση που θα πρέπει να δημιουργηθεί μετά το 2013, σε αυτό δε το θέμα, το Ευρωπαϊκό Κοινοβούλιο θα συνεχίσει τις προσπάθειές του για να καταλήξει σε ένα αποτελεσματικό, υπεύθυνο πλαίσιο για τις γεωργικές αγορές. Επιπλέον, η Συνθήκη της Λισαβόνας θα μας παράσχει νέα όπλα σε σχέση με αυτό.
<SPEAKER ID="178" NAME="Maria do Céu Patrão Neves  " LANGUAGE="PT">
Εγκρίθηκαν εκθέσεις στη συνεδρίαση της Ολομέλειας του Κοινοβουλίου στο Στρασβούργο, που περιέχουν τρία συγκεκριμένα μέτρα [280 εκατομμύρια ευρώ ως άμεσες ενισχύσεις στους παραγωγούς, έναν προσωρινού χαρακτήρα κανόνα για τον υπολογισμό της επαναγοράς ποσοστώσεων και τη συμπερίληψη του γάλακτος στην ΚΟΑ δυνάμει του άρθρου 186 (κατεπείγοντα μέτρα)]. Πιστεύω ότι τα μέτρα αυτά είναι σημαντικά, είναι όμως ανεπαρκή, λαμβάνονται άπαξ για ένα πρόβλημα το οποίο έχει ήδη προσλάβει πολύ σοβαρές διαρθρωτικές διαστάσεις. Ο τομέας χρειάζεται χρήσιμους και αποτελεσματικούς μηχανισμούς διαχείρισης, ούτως ώστε να μπορεί να παρεμβαίνει στην αγορά όταν απαιτείται, σε αντιδιαστολή με την προσέγγιση που προτείνει η Ευρωπαϊκή Επιτροπή, η οποία υποστηρίζει την απελευθέρωση και την απορρύθμιση.
<P>
Αυτή η κρίση στον γαλακτοπαραγωγικό τομέα κατέδειξε πλήρως ότι η ΚΟΑ γάλακτος εξακολουθεί να απαιτεί μέσα, ιδιαίτερα τον μηχανισμό ποσοστώσεων, για την αντιμετώπιση των ανισορροπιών της αγοράς.
<P>
" δέσμη μέτρων, που τελεί εν αναμονή της έγκρισης από το Συμβούλιο Ecofin της 19ης Νοεμβρίου, ανέρχεται σε 280 εκατομμύρια ευρώ και θα παρασχεθεί υπό τη μορφή χρηματοδοτικού κονδυλίου προς τα κράτη μέλη βάσει της παραγωγής και των ετήσιων ποσοστώσεων. Σύμφωνα με τους υπολογισμούς, η Πορτογαλία θα λάβει χρηματοδοτικό κονδύλι 6 έως 7 εκατομμυρίων ευρώ για να αντιπαλέψει την κατάρρευση των τιμών παραγωγής, ποσό που είναι περισσότερο από 50% σε σύγκριση με τις τιμές της περιόδου 2007-2008 ...
<P>
(" αιτιολόγηση ψήφου συντομεύτηκε κατ' εφαρμογή του άρθρου 170 του Κανονισμού)
<SPEAKER ID="179" NAME="Γεώργιος Τούσσας  " AFFILIATION="GUE/NGL">
γραπτώς. - Τα μέτρα της Επιτροπής και των κυβερνήσεων για την κρίση της κτηνοτροφίας εντάσσονται στη γενικότερη αντιλαϊκή της ΚΑΠ και ειδικότερα στην ειλημμένη απόφαση της ΕΕ για πλήρη απελευθέρωση της αγοράς γαλακτοκομικών προϊόντων. Το πιο σοβαρό είναι ότι τα προτεινόμενα κονδύλια χρησιμοποιούνται για την επιτάχυνση των αναδιαρθρώσεων προς όφελος των κερδών της βιομηχανίας τροφίμων, ενίσχυσης των επιχειρηματικών ομίλων του γαλακτοκομικού τομέα, σε βάρος των κτηνοτρόφων. Τα μέτρα δεν αντιμετωπίζουν τα οξυμένα προβλήματα των μικρομεσαίων γαλακτοπαραγωγών που τους έβγαλαν στους δρόμους: Το υψηλό κόστος παραγωγής και τις εξευτελιστικές τιμές παραγωγού.
<P>
Πολύ περισσότερο δεν αντιμετωπίζουν τα οξυμένα προβλήματα όλων των κτηνοτρόφων, στην αγελαδοτροφία, στην κρεατοπαραγωγή, στην αιγοπροβατοτροφία. Οι εμποροβιομήχανοι κερδοσκοπούν διπλά, τόσο από την εξευτελιστική τιμή παραγωγού όσο και από την πολλαπλάσια που πληρώνει ο εργαζόμενος για να καταναλώσει το βασικό αυτό προϊόν για τη διατροφή του ανθρώπου. Καταψηφίζουμε την πρόταση, γιατί στοχεύει στην παραπέρα συγκέντρωση και συγκεντροποίηση της παραγωγής του κλάδου. " λύση για τους φτωχούς και μεσαίους αγρότες είναι η σύγκρουση με τη φιλομονοπωλιακή πολιτική της ΕΕ και ο άλλος δρόμος ανάπτυξης, που λυτρώνει τους κτηνοτρόφους από την εκμετάλλευση, τους εγγυάται εισόδημα και μέλλον και γενικότερα εξυπηρετεί τις διατροφικές ανάγκες και την ευημερία του λαού.
<SPEAKER ID="181" NAME="Bruno Gollnisch  " LANGUAGE="FR">
Κύριε Πρόεδρε, κυρίες και κύριοι, το γεγονός ότι καταργήθηκαν τα εσωτερικά σύνορα της Ευρωπαϊκής Ένωσης χωρίς ταυτόχρονα, αν όχι προηγουμένως, να ενισχυθούν οι εξωτερικοί συνοριακοί έλεγχοι και χωρίς να τεθούν σε πλήρη επιχειρησιακή λειτουργία οι αρχικά σχεδιαζόμενοι μηχανισμοί ασφαλείας, έστω και ως έναν ελάχιστο βαθμό, δημιουργεί ένα πραγματικό πρόβλημα. Καθώς μας υποχρεώνει η αδήριτη πραγματικότητα, δεν θα αντιταχθούμε σε αυτό το ψήφισμα, στο οποίο εκφράζεται ανησυχία για τις καθυστερήσεις που προκαλούν τα νέα συστήματα ανταλλαγής πληροφοριών σχετικά με ποινικά θέματα και θέματα χορήγησης θεωρήσεων εισόδου. Ωστόσο, όλα αυτά δεν είναι στην πράξη παρά ένα κατ' επίφαση πρόβλημα: το πραγματικό πρόβλημα είναι η ίδια η συμφωνία Σένγκεν, το ψευδο-κεκτημένο της που πλέον περιλαμβάνεται στις Συνθήκες και οι πολιτικές που ασκούν οι Βρυξέλλες στα θέματα των θεωρήσεων εισόδου, της μετανάστευσης και της κυκλοφορίας προσώπων ...
<P>
Σήμερα, η Ευρώπη έχει πλημμυρίσει από νόμιμους και παράνομους μετανάστες, το δε έγκλημα, που προσλαμβάνει ολοένα και πιο βίαια χαρακτηριστικά, μεγεθύνεται, διότι τα έθνη απογυμνώθηκαν από το δικαίωμα να ελέγχουν τα ίδια τους τα σύνορα. " συμφωνία Σένγκεν ενεθάρρυνε την έκρηξη του διασυνοριακού εγκλήματος και της παράνομης διακίνησης προσώπων και αγαθών, τα οποία με τη σειρά τους ενίοτε είναι νόμιμα και ενίοτε παράνομα, χωρίς να υπάρχει πραγματικό όφελος για τους Ευρωπαίους. Επομένως, έως ότου καταστούν επιχειρησιακά αυτά τα συστήματα, επικαλεστείτε τουλάχιστον τη ρήτρα διασφάλισης και αποκαταστήστε τους ελέγχους!
<SPEAKER ID="182" NAME="Joanna Senyszyn  " LANGUAGE="PL">
Παρέχω την πλήρη υποστήριξή μου στο ψήφισμα για την κατάσταση των συστημάτων SIS II και VIS. Έχει σημειωθεί υπέρβαση στο χρονοδιάγραμμα της εξέλιξης του SIS II, ενώ πολυάριθμα τεχνικά προσκόμματα καθυστέρησαν ήδη την ένταξη νέων χωρών στο σύστημα Σένγκεν. Αυτό επιτάσσει την αδιάλειπτη παρακολούθηση από πλευράς Ευρωπαϊκού Κοινοβουλίου της προόδου όσον αφορά την εγκατάσταση των συστημάτων SIS II και VIS.
<P>
Το σύστημα SIS II αποτελεί καίριας σημασίας πολιτικό σχέδιο για ολόκληρη την Ένωση. " από καιρό αναμενόμενη εφαρμογή και ουσιαστική λειτουργία του είναι ουσιώδης για την περαιτέρω επέκταση του χώρου Σένγκεν και για τη συνακόλουθη ελεύθερη κυκλοφορία εντός της ΕΕ των επόμενων πολιτών που θα δικαιούνται να το πράξουν (Βουλγαρία, Ρουμανία, Κύπρος και Λιχτενστάιν). Το σύστημα SIS II αποτελεί επίσης βασικό στοιχείο για την καταπολέμηση του εγκλήματος και της παράνομης μετανάστευσης. Οι πολωνοί συνοριοφύλακες κατάφεραν να συλλάβουν 50% περισσότερους παράνομους αλλοδαπούς το πρώτο εξάμηνο του 2008 σε σύγκριση με την ίδια περίοδο το προηγούμενο έτος χάρη στην ένταξη της Πολωνίας στον χώρο Σένγκεν (τα στοιχεία από την έκθεση του Υπουργείου Εσωτερικών και Διοίκησης για το έτος 2008).
<P>
Πάνω από 350 άτομα που καταζητούνταν με βάση το ευρωπαϊκό ένταλμα σύλληψης (ΕΕΣ) συνελήφθησαν στην πολωνική επικράτεια και περίπου 600 άτομα που καταζητούνταν από το πολωνικό δικαστικό σύστημα συνελήφθησαν στο εξωτερικό. " βάση δεδομένων για τα αγνοούμενα παιδιά, που δεν υπήρχε στο SIS I και προγραμματίζεται για το SIS II, είναι ιδιαίτερα σημαντική. " αξιοπιστία μας στα μάτια των πολιτών μας εξαρτάται από μείζονα έργα όπως αυτά. Μια ενωμένη Ευρώπη δεν έχει την πολυτέλεια για περαιτέρω καθυστερήσεις και αμέλεια.
<SPEAKER ID="184" NAME="João Ferreira  " LANGUAGE="PT">
" έγκριση αυτού του ψηφίσματος δεν μπορεί παρά να προκαλέσει δυο-τρία σχόλια για τους στόχους και το περιεχόμενό του. Πρώτον, η Ευρωπαϊκή Ένωση, αντί να ισχυρίζεται ότι είναι πρωταθλητής της δημοκρατίας, κάτι που δεν είναι, και να προβαίνει σε "πρακτικές συστάσεις" προς άλλες χώρες, θα πρέπει πρωτίστως να προβληματιστεί για την κατάσταση της δημοκρατίας εντός της ΕΕ. " διαδικασία επικύρωσης της Συνθήκης της Λισαβόνας αποτελεί ένα πρόσφατο παράδειγμα, μεταξύ άλλων πιθανών παραδειγμάτων, για το πώς το λεγόμενο "ευρωπαϊκό εγχείρημα" αντιβαίνει στη δημοκρατική συμμετοχή των ευρωπαϊκών λαών και στα συμφέροντά τους, στις επιθυμίες και τις προσδοκίες τους, με το να τους ασκεί πίεση, να τους εκβιάζει και να περιφρονεί τις αποφάσεις τους αναφορικά με την πορεία που θέλουν να χαράξουν για το συλλογικό τους μέλλον. Δεύτερον, όσον αφορά τις εξωτερικές σχέσεις, αντί να προωθούν την αναβίωση της κούρσας των εξοπλισμών και τη στρατιωτικοποίηση των διεθνών σχέσεων, οι χώρες της ΕΕ θα πρέπει να συμβάλουν στη δημοκρατία μέσω της προώθησης μιας πραγματικής πολιτικής για την ειρήνη και τη διεθνή συνεργασία επί τη βάσει του σεβασμού της κυριαρχίας της κάθε χώρας και της αρχής της μη ανάμειξης, καθώς και του σεβασμού του διεθνούς δικαίου και του Καταστατικού Χάρτη των "νωμένων Εθνών. Δυστυχώς απέχουμε παρασάγγας από το να συμβάλουμε κατ' αυτόν τον τρόπο. Μια ΕΕ με ολοένα και μεγαλύτερο δημοκρατικό έλλειμμα δεν μπορεί να δώσει το παράδειγμα, πολύ δε λιγότερο να βοηθήσει στην "εδραίωση" της δημοκρατίας στον κόσμο· εξ ου και η αρνητική ψήφος μας.
<SPEAKER ID="185" NAME="Bruno Gollnisch  " LANGUAGE="FR">
Κύριε Πρόεδρε, κυρίες και κύριοι, αυτό το ψήφισμα εκθέτει, ως συνήθως, τις λεγόμενες καλές προθέσεις τούτου του Σώματος αναφορικά με τα ανθρώπινα δικαιώματα: ο ρόλος της Ευρωπαϊκής Ένωσης είναι, καθώς φαίνεται, να μεταλαμπαδεύσει στην ανθρωπότητα συνολικά τις δικές της έννοιες περί δημοκρατίας, να χρηματοδοτήσει τις δημοκρατικές εξελίξεις σε όλες τις χώρες και ούτω καθεξής. Πώς, όμως, μπορεί να είναι αξιόπιστη αυτή η Ένωση που εφαρμόζει με τόσο λιπόψυχο τρόπο, αν μάλιστα υποτεθεί ότι τις εφαρμόζει, τις ρήτρες διασφάλισης που παρά ταύτα όντως υπάρχουν σε αυτό το θέμα, σε όλες τις συμφωνίες εξωτερικού εμπορίου, όταν συνεχίζει να εμπορεύεται και να χρηματοδοτεί ό,τι και να συμβαίνει;
<P>
Πώς μπορεί να είναι αξιόπιστη με δεδομένο τον τρόπο που ενεργεί ακόμη και στην Ευρώπη, επιβάλλοντας στα έθνη ένα ευρωπαϊκό σύνταγμα, το οποίο αναβαπτίστηκε σε Συνθήκη της Λισαβόνας, αφ' ης στιγμής κάποια εξ αυτών δήλωσαν με σαφήνεια ότι δεν το ήθελαν; Και πώς μπορείτε εσείς, κυρίες και κύριοι της αριστερής πτέρυγας αυτού του Κοινοβουλίου, να είστε αξιόπιστοι μετά τη χθεσινή απαίσια φαρσοκωμωδία σε σχέση με την Ιταλία, όπου επιδείξατε μισαλλόδοξο και μικροκομματικό πνεύμα, που όμοιό του δεν είχαμε δει ποτέ άλλοτε;
<SPEAKER ID="187" NAME="Edite Estrela  " LANGUAGE="PT">
Ψήφισα υπέρ της έκθεσης Brok σχετικά με τις θεσμικές πτυχές της δημιουργίας της Ευρωπαϊκής Υπηρεσίας Εξωτερικής Δράσης (ΕΥΕΔ), η οποία θα είναι άκρως σημαντική αν θέλουμε να καταστούν οι εξωτερικές σχέσεις της Ένωσης πιο συνεπείς και αποτελεσματικές. Είναι σημαντικό να διασφαλίσουμε ότι η δημιουργία της ΕΥΕΔ, ως αποτέλεσμα των καινοτομιών που θεσπίστηκαν με τη Συνθήκη της Λισαβόνας, θα καταστήσει δυνατή τη διαφύλαξη και περαιτέρω ανάπτυξη του κοινοτικού μοντέλου στις εξωτερικές σχέσεις της Ένωσης και θα διατηρήσει τη διοργανική ισορροπία της Ένωσης.
<SPEAKER ID="188" NAME="Diogo Feio  " LANGUAGE="PT">
" δημιουργία της Ευρωπαϊκής Υπηρεσίας Εξωτερικής Δράσης είναι το φυσικό επακόλουθο της διαδικασίας κατά την οποία η Ευρωπαϊκή Ένωση αποκτά ολοένα και περισσότερες εξωτερικές αρμοδιότητες. Μπορεί να καταστεί ένα σημαντικό μέσο συντονισμού, το οποίο θα επιτρέψει στην ΕΕ να επιβεβαιώσει τη θέση της προς τα έξω, αν αντέξει στις πιέσεις από τα διευθυντήρια και στηρίξει τη δράση της περισσότερο στη συνεργασία με τις διπλωματικές αντιπροσωπείες των κρατών μελών, παρά στον ανταγωνισμό της με αυτές.
<P>
Λυπούμαι που στην Επιτροπή Εξωτερικών Υποθέσεων δεν κατέστη δυνατό να εξασφαλιστεί υποστήριξη για μια τροπολογία που πρότεινα, η οποία ζητούσε να ληφθούν υπόψη οι ευρωπαϊκές παγκόσμιες γλώσσες όταν καθοριστούν οι μελλοντικές γλωσσικές διευθετήσεις στο εσωτερικό της ΕΥΕΔ.
<P>
Αυτό καθίσταται ακόμη πιο σαφές εφόσον η προτεραιότητα της ΕΥΕΔ θα πρέπει να είναι η δημιουργία γεφυρών, επαφών και δεσμών με τον υπόλοιπο κόσμο, και για τον λόγο αυτόν θα πρέπει να επιλέξει ως γλώσσες εργασίας τις πλέον κατάλληλες γλώσσες για να πετυχαίνει τα παραπάνω με αμεσότητα. Συνεπώς, είναι ακατανόητο ότι, όταν εξετάζει αυτό το ζήτημα, το Κοινοβούλιο επιλέγει να αγνοήσει την εξωτερική πτυχή της πολυγλωσσίας και τη στρατηγική φύση αυτών των γλωσσών, κάτι που δεν αναγνωρίζει μόνο το ίδιο, αλλά και η Ευρωπαϊκή Επιτροπή.
<SPEAKER ID="189" NAME="Sylvie Guillaume  " LANGUAGE="FR">
Υποστήριξα τη γνωμοδότηση του Ευρωπαϊκού Κοινοβουλίου σε σχέση με τη διάρθρωση της μελλοντικής διπλωματικής υπηρεσίας της ΕΕ. Ευελπιστώ ότι η Ευρωπαϊκή Υπηρεσία Εξωτερικής Δράσης (ΕΥΕΔ) θα εκφράσει μια κατά βάση κοινοτική προσέγγιση και θα επιτρέψει στην ΕΕ να ασκήσει τη διπλωματική της επιρροή αποτελεσματικά και δημοκρατικά. " ΕΥΕΔ πρέπει να υπαχθεί στην Επιτροπή για τα διοικητικά ζητήματα και τα ζητήματα του προϋπολογισμού, θα πρέπει δε να είναι επισήμως σκέλος της Επιτροπής. Ευελπιστώ επίσης ότι ο νέος Επίτροπος για την ανάπτυξη θα μπορέσει να παραμείνει πλήρως αυτόνομος και να διαφυλάξει τις προνομίες του έναντι αυτής της υπηρεσίας, σε αντιδιαστολή με την ιδέα ότι θα μπορούσε να συγκεντρώσει εξουσίες σε τομείς που άπτονται της εξωτερικής δράσης της Ευρωπαϊκής Ένωσης όπως είναι, μεταξύ άλλων, η εμπορική πολιτική της ΕΕ και η διεύρυνση της ΕΕ. Είναι σημαντικό να εισακουστεί η φωνή του Κοινοβουλίου από το Συμβούλιο, το οποίο θα πρέπει να θεσπίσει τις κατευθυντήριες γραμμές για το νέο αυτό όργανο στη συνάντησή του στις 29-30 Οκτωβρίου 2009.
<SPEAKER ID="190" NAME="Willy Meyer  " AFFILIATION="GUE/NGL">
γραπτώς. Ψήφισα κατά της έκθεσης του κ. Brok σχετικά με την Ευρωπαϊκή Υπηρεσία Εξωτερικής Δράσης (ΕΥΕΔ), καθώς την θεωρώ ως το πλέον σαφές παράδειγμα της στρατιωτικοποίησης της Ευρωπαϊκής Ένωσης. " υπηρεσία, που θα αρχίσει να λειτουργεί μετά την έγκριση της Συνθήκης της Λισαβόνας, καλύπτει όλες τις πτυχές της πολιτικής της ΕΕ για την ασφάλεια και την άμυνα . Σύμφωνα με την έκθεση, η ΕΥΕΔ και ο Ύπατος Εκπρόσωπος (και Αντιπρόεδρος της Ευρωπαϊκής Επιτροπής) θα αναλάβουν τον ρόλο των εξωτερικών εκπροσώπων της ΕΕ, με την υποστήριξη 5 000 δημοσίων υπαλλήλων, χωρίς να υπόκεινται σε κανενός είδους κοινοβουλευτικό έλεγχο. Ο Ύπατος Εκπρόσωπος θα επιλαμβάνεται της διαχείρισης κρίσεων με πολιτικά και στρατιωτικά μέσα και θα είναι αρμόδιος για τα ανθρώπινα δικαιώματα, δεν θα λογοδοτεί όμως στα κράτη μέλη. Επιπροσθέτως, η ΕΥΕΔ θα θεσπιστεί με απόφαση του Συμβουλίου και έγκριση της Επιτροπής. Δεν θα υπάρξει παρά απλή διαβούλευση με το Κοινοβούλιο, γεγονός που αντικατοπτρίζει την αντιδημοκρατική φύση του μηχανισμού. Νομίζω ότι η Ευρωπαϊκή Υπηρεσία Εξωτερικής Δράσης δεν είναι σύμφωνη με το πνεύμα του ευρωπαϊκού εγχειρήματος, το οποίο η Ομάδα μας επιθυμεί να προασπίσει, μια Ευρώπη δηλαδή που έγινε για και από τους πολίτες και όχι την Ευρώπης που οικοδομείται επί του παρόντος επί ενός οικονομικού μοντέλου, το οποίο βασίζεται στην αποφυγή κάθε παρέμβασης στην οικονομία.
<SPEAKER ID="191" NAME="Γεώργιος Τούσσας  " AFFILIATION="GUE/NGL">
γραπτώς. - " Ευρωπαϊκή Υπηρεσία Εξωτερικής Δράσης (ΕΥΕΔ) της ΕΕ, που ιδρύεται με την αντιδραστική "Συνθήκη της Λισσαβόνας", αποτελεί μηχανισμό προώθησης της αυξημένης ιμπεριαλιστικής επιθετικότητας, της αντιλαϊκής στρατηγικής της ΕΕ. " βιασύνη των πολιτικών εκπροσώπων του κεφαλαίου στο ΕΚ - Συντηρητικών, Σοσιαλδημοκρατών, Φιλελεύθερων και Πράσινων- να ψηφίσουν την ΕΥΕΔ αποδεικνύει την προσήλωση τους στις οικονομικές πολιτικές και στρατιωτικές επιλογές του ευρωενωσιακού κεφαλαίου: •" αυτοτελής εκπροσώπηση της ΕΕ σε όλους τους διεθνείς οργανισμούς, ανεξάρτητα από τα κράτη μέλη της, όπως προβλέπει η "Συνθήκη της Λισσαβόνας". •Ίδρυση της ΕΥΕΔ, αυτόνομης υπηρεσίας της ΕΕ, με πολιτικοστρατιωτικές αρμοδιότητες, με βάση τις κατευθύνσεις της ΚΕΠΠΑ και ΕΠΑΑ, στελεχωμένη από ανώτερους πολιτικούς και στρατιωτικούς υπαλλήλους της ΕΕ κάτω από τις εντολές του Ύπατου Εκπροσώπου. •" ΕΥΕΔ θα αποτελέσει το εργαλείο προώθησης της ιμπεριαλιστικής πολιτικής της ΕΕ με δικές της Πρεσβείες και διπλωματική δράση ανεξάρτητη από τα κράτη μέλη. Προπομπός των εξελίξεων αυτών υπήρξε η Συνθήκη του Μαάστριχτ που ίδρυσε τη ΚΕΠΠΑ και ΕΠΑΑ της ΕΕ και σηματοδότησε την ένταση της ιμπεριαλιστικής επιθετικότητας και της στρατιωτικοποίησης της ΕΕ.
<P>
Το ΚΚΕ καταψηφίζει την Έκθεση, που αποκαλύπτει ανάγλυφα το χαρακτήρα της "Συνθήκης της Λισσαβόνας" και τους κινδύνους που συνεπάγεται για τους λαούς η εφαρμογή της. Αντιπαλεύει την ΕΕ, τη διακρατική αυτή ένωση του κεφαλαίου και την αντιλαϊκή πολιτική της.
<SPEAKER ID="969" NAME="Françoise Castex  " LANGUAGE="FR">
Δεν συμμετείχα σε αυτή την ψηφοφορία, διότι απορρίπτω και πάλι την ιδέα της ενίσχυσης των οικονομικών μας σχέσεων με τις "νωμένες Πολιτείες. " εταιρική σχέση ΕΕ"ΠΑ δεν είναι το πλέον σημαντικό για την Ευρώπη και δεν είναι αυτό που χρειάζεται ο Γύρος της Ντόχα: η ΕΕ πρέπει να επιλέγει με διάκριση τους εταίρους της, αν θέλει να διατηρήσει όσο το δυνατόν μεγαλύτερη ανεξαρτησία της. Για να το πετύχει αυτό, πρέπει να αυξήσει τον αριθμό των συμφωνιών με τις αναπτυσσόμενες χώρες. Αντί να αμερικανοποιούμε τις ευρωπαϊκές προδιαγραφές, πρέπει να θέσουμε ως προτεραιότητα την εγκαθίδρυση ενός πολυπολικού αναπτυξιακού μοντέλου, στο οποίο η Ευρώπη θα βρει επιτέλους τη θέση που της αναλογεί, καθώς και πλήρες νόημα.
<SPEAKER ID="193" NAME="Carlos Coelho  " LANGUAGE="PT">
Οι σχέσεις ΕΕ"ΠΑ αντιπροσωπεύουν αναμφίβολα την πλέον σημαντική στρατηγική εταιρική σχέση της ΕΕ. Έχουμε από κοινού την ευθύνη για την προαγωγή κοινών αξιών, όπως είναι ο σεβασμός των ανθρωπίνων δικαιωμάτων, η δημοκρατία, η σταθερότητα και η ειρήνη, αλλά και να εξεύρουμε καλύτερες λύσεις για τους διάφορους παγκόσμιους κινδύνους και προκλήσεις, όπως συμβαίνει με την οικονομική και χρηματοπιστωτική κρίση, την κλιματική αλλαγή, τη διάδοση των πυρηνικών, την καταπολέμηση του διεθνούς εγκλήματος και της τρομοκρατίας και την εξάλειψη της φτώχειας, μεταξύ άλλων.
<P>
Όσον αφορά τη συνεργασία στους τομείς της δικαιοσύνης, της αστυνόμευσης και της εσωτερικής και εξωτερικής ασφάλειας θα ήθελα να επισημάνω ότι για να επιτύχουν οι μελλοντικές διαπραγματεύσεις είναι ζωτικής σημασίας τα μέτρα ασφαλείας να μην παραβιάζουν τις ατομικές ελευθερίες και τα θεμελιώδη δικαιώματα, για να μην αναφερθούμε στην ανάγκη σεβασμού της ιδιωτικότητας και της προστασίας των δεδομένων.
<P>
Επαναλαμβάνω για μία ακόμη φορά ότι τα ευρωπαϊκά προσωπικά δεδομένα θα πρέπει να διαβιβάζονται σε τρίτες χώρες μόνο αν έχουν ληφθεί υπόψη δύο θεμελιώδεις αρχές: η αναγκαιότητα και η αναλογικότητα. Θα πρέπει επίσης να ληφθεί υπόψη η πλήρης συμμόρφωση προς την ευρωπαϊκή και εθνική νομοθεσία σχετικά με την προστασία των δεδομένων και να δοθούν επαρκή διαδικαστικά εχέγγυα.
<SPEAKER ID="194" NAME="Edite Estrela  " LANGUAGE="PT">
Ψήφισα υπέρ της κοινής πρότασης ψηφίσματος σχετικά με την επερχόμενη σύνοδο κορυφής ΕΕ"ΠΑ και τη συνάντηση του Διατλαντικού Οικονομικού Συμβουλίου (ΔΟΣ), καθώς σε αυτήν επισημαίνεται η ανάγκη ενίσχυσης των διατλαντικών σχέσεων σε μια στιγμή κατά την οποία μείζονες διεθνείς προκλήσεις επιτάσσουν συντονισμένη παγκόσμια απόκριση. Θα ήθελα να επισημάνω τον ρόλο του ΔΟΣ στην προώθηση και διασφάλιση μιας συντονισμένης απόκρισης στην παγκόσμια χρηματοπιστωτική κρίση και τη σημασία των διατλαντικών σχέσεων για την επίτευξη διεθνούς συμφωνίας στη 15η Διάσκεψη των Συμβαλλομένων Μερών (COP 15) στην Κοπεγχάγη, η οποία περιλαμβάνει μια επαρκή δέσμη χρηματοδοτικών μέτρων για να βοηθήσει τις αναπτυσσόμενες χώρες να καταπολεμήσουν την κλιματική αλλαγή τόσο μέσω μέτρων μετριασμού των επιπτώσεων όσο και μέσω μέτρων προσαρμογής.
<SPEAKER ID="195" NAME="Diogo Feio  " LANGUAGE="PT">
Λόγω της στρατηγικής σημασίας των "νωμένων Πολιτειών της Αμερικής για την ΕΕ και αντιστρόφως, πρέπει να ενισχυθεί η διατλαντική εταιρική σχέση στην επόμενη σύνοδο κορυφής, ούτως ώστε να εδραιωθεί η ικανότητα ανάληψης δράσης για την αντιμετώπιση των προκλήσεων που αντιμετωπίζουμε επί του παρόντος εξαιτίας της τρέχουσας σοβαρής κοινωνικοοικονομικής κρίσης, σε ζητήματα όπως ο αφοπλισμός, η καταπολέμηση της τρομοκρατίας, η κλιματική αλλαγή, ο σεβασμός των ανθρωπίνων δικαιωμάτων, κλπ.
<P>
" συντονισμένη δράση των "ΠΑ και της ΕΕ είναι επίσης ζωτικής σημασίας για να επιτευχθεί ένα πιο ώριμο στάδιο στις οικονομικές και εμπορικές σχέσεις μεταξύ αμφοτέρων των μερών, οδηγώντας στη δημιουργία μιας de facto διατλαντικής αγοράς μέχρι το 2015, με μειωμένη γραφειοκρατία και, συνακόλουθα, ένα πιο σταθερό και ελκυστικό περιβάλλον για τις επιχειρήσεις σε αμφότερες τις αγορές, πράγμα που τους προσφέρει χαμηλότερα λειτουργικά κόστη.
<P>
Επιπλέον, αν δεν υιοθετηθούν ισοδύναμα μέτρα από τις "ΠΑ, ιδιαίτερα όσον αφορά το χρηματοοικονομικό ρυθμιστικό πλαίσιο, η ΕΕ θα βρεθεί σε μειονεκτική θέση ως προς την ανταγωνιστικότητα, γεγονός το οποίο θα είναι άκρως επιζήμιο για την ευρωπαϊκή οικονομία.
<P>
Επομένως, επαναλαμβάνω την ανάγκη προστασίας των συμφερόντων της ΕΕ μέσω μιας συνεκτικής και συντονισμένης πολιτικής μεταξύ της ΕΕ και των "ΠΑ στους διαφόρους τομείς κοινού ενδιαφέροντος.
<SPEAKER ID="196" NAME="Willy Meyer  " LANGUAGE="ES">
Ψήφισα κατά του ψηφίσματος για την επερχόμενη διατλαντική σύνοδο κορυφής Ευρωπαϊκής Ένωσης"νωμένων Πολιτειών της Αμερικής διότι, παρά τις μεγάλες ελπίδες που ξύπνησε η έλευσή του στον Λευκό Οίκο και η ιστορική εκλογή του σε μια χώρα όπου οι εθνοτικές μειονότητες εξακολουθούν να υφίστανται διακρίσεις, ο Πρόεδρος Obama έχει προβεί μέχρι τώρα μόνο σε συμβολικές χειρονομίες. Ο νυν πρόεδρος των "νωμένων Πολιτειών της Αμερικής ασπάζεται το ίδιο οικονομικό μοντέλο της μη παρέμβασης σε οικονομικά θέματα με την προηγούμενη κυβέρνηση, συνεχίζει την ίδια στρατιωτική πολιτική με τον προκάτοχό του (έστειλε περισσότερα στρατεύματα στο Αφγανιστάν και εγκαθιστά νέες στρατιωτικές βάσεις στην Κολομβία), δεν έχει κλείσει ακόμα το στρατόπεδο στο Γκουαντάναμο, ούτε ήρε το εμπάργκο στην Κούβα. Δεν άσκησε καμία πίεση στο Ισραήλ ή στο Μαρόκο να συμμορφωθούν προς τη διεθνή νομοθεσία. Μέχρι σήμερα, οι "νωμένες Πολιτείες συνεχίζουν να επιβάλλουν τη θανατική ποινή σε 38 ομοσπονδιακές πολιτείες. Δεν έχουν επικυρώσει ακόμη τη Σύμβαση της Οττάβα για τον έλεγχο του εμπορίου όπλων ή το Πρωτόκολλο του Κιότο. Για τους λόγους αυτούς, ψήφισα κατά του ψηφίσματος αυτού.
<SPEAKER ID="968" NAME="Elisabeth Morin-Chartier  " LANGUAGE="FR">
Ψήφισα υπέρ αυτού του ψηφίσματος, διότι προσδίδω μεγάλη σημασία στη Σύνοδο Κορυφής Ευρωπαϊκής Ένωσης"νωμένων Πολιτειών της Αμερικής, που θα διεξαχθεί στις αρχές Νοεμβρίου του 2009. Κατά την πρόσφατη συνάντηση της Ομάδας των 20, δόθηκαν πολλές υποσχέσεις που θα είναι δύσκολο να τηρηθούν, αν οι χώρες δράσουν αυτόνομα. Σε σχέση με αυτό, η ΕΕ και οι "νωμένες Πολιτείες πρέπει να αναλάβουν ηγετικό ρόλο στην υλοποίηση των δεσμεύσεων που ανέλαβε η Ομάδα των 20. Κατά συνέπεια, χρειαζόμαστε πιο αποτελεσματικό συντονισμό μεταξύ των μέτρων που λαμβάνονται από τις "νωμένες Πολιτείες και των αντίστοιχων από την ΕΕ. Αυτός είναι ο λόγος για τον οποίο ενθαρρύνω αυτές τις κοινές συναντήσεις μεταξύ Ευρωπαίων και Αμερικανών και, ειδικότερα, τις συζητήσεις στο πλαίσιο του Διατλαντικού Οικονομικού Συμβουλίου (ΔΟΣ).

<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 12 Μαΐου 2005. 
<SPEAKER ID="3" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Κυρίες και κύριοι, πρέπει να σας ενημερώσω καταρχάς ότι, στο πλαίσιο των διακοινοβουλευτικών μας σχέσεων, επισκέπτεται το Ευρωπαϊκό Κοινοβούλιο μια αντιπροσωπεία από την Κνεσέτ, υπό την κ. Naomi Blumenthal, πρόεδρο της αντιπροσωπείας για τις σχέσεις με το Ευρωπαϊκό Κοινοβούλιο.
<P>
Θέλω να καλωσορίσω την κ. Blumenthal.
<P>
Ελπίζω, κυρία Blumenthal, ότι οι συναντήσεις που είχατε με βουλευτές του Ευρωπαϊκού Κοινοβουλίου ήταν εποικοδομητικές και ότι, μέσω της καλύτερης αμοιβαίας ενημέρωσης, θα μπορέσουν να συμβάλουν στην επισήμανση των απαραίτητων προϋποθέσεων για μια δίκαιη και διαρκή ειρήνη μεταξύ όλων των εμπλεκομένων στη σύγκρουση μεταξύ Ισραηλινών και Παλαιστινίων. 
<SPEAKER ID="4" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Έθεσα αυτό το θέμα στις κουβανικές αρχές, αλλά πιστεύω επίσης ότι πρέπει να σας πω ότι ο κ. Payá, ο οποίος έχει τιμηθεί με το βραβείο Ζαχάρωφ του Ευρωπαϊκού Κοινοβουλίου, κατέκρινε αυτή τη συνέλευση, την οποία περιέγραψε ως μεγάλη απάτη εις βάρος της αντιπολίτευσης.
<SPEAKER ID="5" LANGUAGE="ES" NAME="Jaime Mayor Oreja (PPE-DE )." AFFILIATION="(Χειροκροτήματα)">
<SPEAKER ID="6" LANGUAGE="" NAME="Πρόεδρος." AFFILIATION="">
<P>
   Σας ευχαριστώ, κύριε Mayor Oreja. Το χειροκρότημα που ακολούθησε το σχόλιό σας αποδεικνύει ότι αυτό το Κοινοβούλιο –όπως είναι φυσικό– συμμερίζεται την καταδίκη της τρομοκρατικής επίθεσης σήμερα το πρωί, από την οποία, ευτυχώς, δεν υπήρξαν θύματα. 
<SPEAKER ID="7" LANGUAGE="" NAME="Πρόεδρος." AFFILIATION="Τετάρτη:">
<P>
   Υπάρχει μια σειρά τροποποιήσεων στην ημερήσια διάταξη, πέρα από εκείνες που ανακοινώθηκαν στις 12 Μαΐου. Αυτές οι τροποποιήσεις, οι οποίες εμφανίζονται στο διορθωτικό που έχει διανεμηθεί, είναι οι ακόλουθες:
<P>
Η πρώτη συζήτηση του απογεύματος θα είναι η συζήτηση για την πρόταση μομφής κατά της Επιτροπής. Η έκθεση του κ. Leinen, επομένως, επισπεύδεται και θα την εξετάσουμε πριν από την έκθεση της κ. Malmström, ενώ η έκθεση του κ. Skinner θα αποσυρθεί από την ημερήσια διάταξη. 
<SPEAKER ID="8" LANGUAGE="DE" NAME="Hannes Swoboda (PSE )." AFFILIATION="">
<P>
   – Κύριε Πρόεδρε, θέλω μόνο να παρατηρήσω ότι συμφωνούμε με την αναβολή της έκθεσης Skinner, αλλά παρακαλώ να προσέξουμε να έχουν μελλοντικά απόλυτη προτεραιότητα οι μεταφράσεις, ιδίως των σχεδίων νομοθετικών κειμένων. Έχουμε μεγάλο πρόβλημα με τις μεταφράσεις, αλλά και με τη διερμηνεία, και πολλές φορές έχουμε δυσκολίες σχετικά με τις προθεσμίες όταν τέτοιες εκθέσεις δεν μεταφράζονται έγκαιρα και έτσι δεν μπορούμε να τις επεξεργαστούμε. Ζητώ, πρώτον, να ληφθεί αυτό υπόψη και, δεύτερον, να ασχοληθούμε, ει είναι δυνατόν κατά προτεραιότητα, με την έκθεση Skinner στην περίοδο συνόδου του Ιουνίου προκειμένου να την εξετάσουμε πριν από τις σχετικές συνεδριάσεις του Συμβουλίου. 
<SPEAKER ID="9" LANGUAGE="" NAME="Πρόεδρος." AFFILIATION="">
<P>
   Εντάξει, κύριε Swoboda, έχετε δίκιο. Θα συμπεριληφθεί στην ημερήσια διάταξη της επόμενης περιόδου συνόδου. Ο λόγος της απόσυρσής της, κατόπιν αιτήματος του εισηγητή, είναι ότι δεν ήταν διαθέσιμη σε όλες τις γλώσσες, όπως επισημάνατε. 
<SPEAKER ID="10" LANGUAGE="EN" NAME="Claude Moraes (PSE )" AFFILIATION="">
<P>
   . – Κύριε Πρόεδρε, θέλω να επιμείνω στο θέμα το οποίο έθιξε ο κ. Swoboda, καθώς η έκθεση σχετικά με την προστασία των μειονοτήτων σε μια διευρυμένη Ευρώπη επίσης αποσύρθηκε από την ημερήσια διάταξη επειδή δεν είχε ολοκληρωθεί η μετάφρασή της.
<SPEAKER ID="11" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κύριε Moraes. Ο λόγος είναι, απλούστατα, η μεγάλη πολυπλοκότητα της εργασίας σε 20 γλώσσες και τα προβλήματα που αντιμετωπίζουμε μερικές φορές όταν πρέπει να παρουσιάσουμε μεταφράσεις σε όλες σωστά και εγκαίρως. Λυπάμαι που πρέπει να αποσύρουμε επίσης αυτή την έκθεση. Θα την εξετάσουμε στην επόμενη περίοδο συνόδου. Παρακαλώ καταλάβετε ότι ο μοναδικός λόγος είναι η πολυπλοκότητα της εργασίας αυτού του Κοινοβουλίου. 
<SPEAKER ID="12" LANGUAGE="EN" NAME="Peter Skinner (PSE )" AFFILIATION="(Χειροκροτήματα)">
<P>
   . – Κύριε Πρόεδρε, προξενεί θυμηδία να λέγεται ότι ο εισηγητής εμφανίζεται να απέσυρε την έκθεσή του. Στην πραγματικότητα, το ανακάλυψε χθες βράδυ στις 21.15! Ασφαλώς, δεν συνηθίζεται κάτι τέτοιο στο Σώμα αυτό, αλλά πάλι ίσως πρέπει να τα περιμένουμε όλα. Ή μάλλον ισχύει ότι σήμερα έπρεπε να δώσουμε προτεραιότητα στην πρόταση μομφής, επομένως η νομοθετική διαδικασία περνά σε δεύτερη μοίρα. Οπωσδήποτε αποτελεί πρόβλημα για το Σώμα. Ως γνωστόν, αυτή η νομοθεσία πρέπει να προχωρήσει σε μια επόμενη σημαντική φάση· η προσεχής σύνοδος του Συμβουλίου ECOFIN μπορεί να πραγματοποιηθεί μόνον στις 7 Ιουνίου, επομένως το αποτέλεσμα της ψηφοφορίας θα είναι οπωσδήποτε αμφίρροπο. Ελπίζω ότι οι υπηρεσίες σας θα το λάβουν υπόψη αυτό, την επόμενη φορά που θα σκεφθείτε να μετακινήσετε θέματα νομοθεσίας στην ημερήσια διάταξη.
<SPEAKER ID="13" LANGUAGE="FR" NAME="Pervenche Berès (PSE )," AFFILIATION="Πρόεδρος της Επιτροπής Οικονομικής και Νομισματικής Πολιτικής.">
<P>
   – Κύριε Πρόεδρε, θέλω απλώς, εξ ονόματος της Επιτροπής Οικονομικής και Νομισματικής Πολιτικής, να διαμαρτυρηθώ για την τροποποίηση της ημερήσιας διάταξης. O εισηγητής εξέφρασε τη θέση του επί του θέματος. Από την πλευρά μου, θα επιμείνω στο γεγονός ότι αυτά τα μεταφραστικά ζητήματα, αν και είναι κατανοητά, διαταράσσουν ωστόσο το σύνολο των εργασιών μας, είτε σε επίπεδο Επιτροπών του ΕΚ είτε σε επίπεδο Ολομέλειας. Υφίσταται, εν προκειμένω, ένα πραγματικό πρόβλημα που φαντάζομαι ότι θα επιδιώξετε να επιλύσετε άμεσα προκειμένου να μπορέσουμε να επανέλθουμε σε φυσικούς ρυθμούς κοινοβουλευτικής εργασίας.
<SPEAKER ID="14" LANGUAGE="" NAME="Πρόεδρος." AFFILIATION="">
<P>
   Σημειώνω τη διαμαρτυρία σας, κυρία Berès. Θα κάνουμε ό,τι μπορούμε για να διασφαλίσουμε ότι δεν θα χρειαστεί να διαμαρτυρηθείτε ξανά. 
<SPEAKER ID="15" LANGUAGE="EN" NAME="Sarah Ludford (ALDE )" AFFILIATION="(Χειροκροτήματα)">
<SPEAKER ID="16" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Συνεχίζοντας με την ημερήσια διάταξη για αύριο, Πέμπτη 26 Μαΐου, θα γίνουν και οι ακόλουθες τροποποιήσεις:
<P>
Η τελική ψηφοφορία για την έκθεση του κ. Busk σχετικά με τα έκτακτα μέτρα στήριξης της αγοράς αναβάλλεται για επόμενη περίοδο συνόδου.
<P>
Η έκθεση του κ. Costa σχετικά με το Πρωτόκολλο της συμφωνίας για τις θαλάσσιες μεταφορές μεταξύ Ευρωπαϊκής Κοινότητας και Κίνας ενόψει της ένταξης νέων χωρών αποσύρεται από την ημερήσια διάταξη, εφόσον δεν έχει γίνει ακόμη η διαβούλευση με το Κοινοβούλιο.
<P>
Και η ψηφοφορία επί της έκθεσης του κ. Leinen σχετικά με την αναθεώρηση της συμφωνίας πλαισίου για τις σχέσεις μεταξύ του Ευρωπαϊκού Κοινοβουλίου και της Ευρωπαϊκής Επιτροπής θα διεξαχθεί μετά την ψηφοφορία επί των εκθέσεων που υπάγονται στο άρθρο 131 του Κανονισμού.
<SPEAKER ID="17" LANGUAGE="" NAME="Πρόεδρος." AFFILIATION="">
<P>
   Θα προχωρήσουμε στη συζήτηση του πρώτου θέματος της ημερησίας διάταξης, της πρότασης μομφής κατά της Επιτροπής. Πρέπει να σας ενημερώσω ότι αυτή η πρόταση μομφής, η οποία υποβλήθηκε στις 12 Μαΐου και ανακοινώθηκε στην Ολομέλεια, έχει τροποποιηθεί όσον αφορά τον κατάλογο των βουλευτών που την κατέθεσαν, λόγω του ότι την υπέγραψαν ορισμένοι νέοι βουλευτές, ενώ άλλοι απέσυραν τις υπογραφές τους. Ωστόσο, το τελικό αποτέλεσμα είναι ότι ο αριθμός των υπογραφών εξακολουθεί να υπερβαίνει τον αριθμό που απαιτείται από τον Κανονισμό του Ευρωπαϊκού Κοινοβουλίου για την κατάθεση πρότασης μομφής. 
<SPEAKER ID="18" LANGUAGE="EN" NAME="Nigel Farage (IND/DEM )," AFFILIATION="συντάκτης">
<P>
   . – Κύριε Πρόεδρε, επιθυμώ να δηλώσω στον κ. Barroso ότι χαίρομαι που είναι όλοι παρόντες σήμερα. Χρειάσθηκε κάποιος χρόνος μέχρι να οργανωθεί αυτή η συγκέντρωση. Αντιλαμβάνομαι ότι πολλοί από τους Επιτρόπους θα προτιμούσαν να βρίσκονται στη Γαλλία για την προώθηση του «ναι» στο δημοψήφισμα. Βρίσκονται ωστόσο εδώ, για έναν απλούστατο λόγο: απηύθυνα σε όλους επιστολές στις 3 Φεβρουαρίου, ερωτώντας τι είδους δωρεάν διακοπές και φιλοξενία είχαν δεχθεί από τον καιρό που ανέλαβαν τα καθήκοντά τους στην Ευρωπαϊκή Επιτροπή – αλλά απάντηση δεν έλαβα!
<P>
Ευτυχώς, η εφημερίδα Die Welt προέβη σε σειρά αποκαλύψεων. Μας ενημέρωσε ότι ο κ. Barroso είχε κάνει κρουαζιέρα σε θαλαμηγό πολυτελείας, ιδιοκτησίας του Σπύρου Λάτση, οι επιχειρήσεις του οποίου συνεργάζονται εδώ και πολλά χρόνια με τα όργανα της ΕΕ, και του οποίου τα ναυπηγεία «Λάμδα», μόλις έναν μήνα μετά τις εν λόγω διακοπές, έλαβαν πράσινο φως από την Ευρωπαϊκή Επιτροπή για ενίσχυση ύψους 10 εκατομμυρίων ευρώ. Μόλις την προηγούμενη εβδομάδα, μια εταιρεία του ομίλου επιχειρήσεων Λάτση –η Aegean Motorways Group– συμπεριελήφθη σε τελικό κατάλογο επιλογής αναδόχων για το κερδοφόρο έργο του αυτοκινητοδρόμου Αθηνών-Θεσσαλονίκης. Παρατηρώ τώρα ότι ακόμη και στους κόλπους της ίδιας της Επιτροπής, ο επικεφαλής του σώματος συμβούλων ευρωπαϊκής πολιτικής, κ. Sidjanski, ομιλεί για λογαριασμό του Ιδρύματος Λάτση. Ας είναι καλά λοιπόν η Die Welt!
<P>
Μάθαμε επίσης ότι ο κ. Mandelson έκανε διακοπές με το μέλος ομάδων πιέσεων Peter Brown, και ότι βρέθηκε και αυτός σε πολυτελή θαλαμηγό ιδιοκτησίας του συνιδρυτή της Microsoft, Paul Allen.
<P>
Τον περασμένο Νοέμβριο, στην τελετή αναλήψεως καθηκόντων του Προέδρου Barroso, έθεσα το ερώτημα για τη συγκεκριμένη Επιτροπή: «Θα αγοράζατε από αυτούς μεταχειρισμένο αυτοκίνητο;» Μάλλον έπρεπε να είχα πει «θαλαμηγό πολυτελείας»! Ποιος αμερόληπτος άνθρωπος θα μπορούσε να σκεφτεί ότι η Επιτροπή πρέπει να αυτοαστυνομεύεται σε τέτοια θέματα; Δεν κατηγόρησα τον κ. Barroso ούτε κανέναν από τους Επιτρόπους για κάποιο αδίκημα, ισχύει όμως ό,τι και για τη γυναίκα του Καίσαρα· ισχύει ότι πρέπει και να δείχνεις υπεράνω υποψίας.
<P>
Εντούτοις, η αντίδραση του κ. Barroso ήταν η διάψευση. Ανέφερε στην επιστολή του –όταν έφθασε επιτέλους– ότι «η φιλοξενία αποτελεί φυσιολογική παράμετρο της ιδιωτικής ζωής». Προφανώς οι φίλοι του είναι καλύτεροι από τους δικούς μου, αλλά τέλος πάντων. Η σχέση με τον κ. Λάτση ήταν όντως αμιγώς προσωπική; Όντως δεν υπήρχαν συγκρούσεις συμφερόντων; Εάν είναι έτσι, θα μπορούσε ίσως ο κ. Barroso να μου πει γιατί λίγο αργότερα παραιτήθηκε από το χαρτοφυλάκιο της ναυτιλίας; Θέλω να πω ότι μάλλον αισθάνθηκε όντως εκτεθειμένος.
<P>
Ελπίζω ο κ. Barroso να κάνει μερικές παραχωρήσεις σήμερα. Όλοι μας ελπίζουμε ότι θα τις κάνει. Ωστόσο, πρέπει να γνωρίζει ότι αυτό που ζητούμε εμείς είναι πλήρης διαφάνεια. Ήδη από το 1961, ο πρόεδρος Κέννεντυ εισήγαγε έναν παρόμοιο κώδικα για τον Λευκό Οίκο. Αυτό μπορεί και πρέπει να γίνει! Αγνοώντας το απλό αίτημά μου, και διατεινόμενος ότι αυτή η προσφορά διακοπών δεν αποτελεί σύγκρουση συμφερόντων, ο κ. Barroso έθεσε εαυτόν σε μια μάλλον δυσάρεστη θέση. Επειδή στο σπίτι του κρεμασμένου δεν πρέπει να μιλάνε για σχοινί, του ζητώ να μας αποκαλύψει τα πάντα.
<P>
Εντούτοις, τίποτε από αυτά δεν θα είχε συμβεί χωρίς την τόλμη 77 βουλευτών αυτού του Σώματος. Αυτοί οι ελεύθερα σκεπτόμενοι άνθρωποι υπέστησαν πολύ δυσάρεστες απειλές και εκφοβισμό. Κύριε Πρόεδρε, με την άδειά σας και συμφώνως προς το άρθρο 141, παράγραφος 4, του Κανονισμού, δίνω τον λόγο στον συνάδελφο κ. Helmer, για να μου θέσει ένα ερώτημα.
<SPEAKER ID="19" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="20" LANGUAGE="EN" NAME="Nigel Farage (IND/DEM )," AFFILIATION="συντάκτης">
<P>
Συμβαίνει κατ’ επανάληψη. Τον περασμένο Νοέμβριο, όταν αποκάλυψα ότι ο Επίτροπος Barrot είχε καταδικαστεί πρόσφατα για συμμετοχή σε υπόθεση υπεξαίρεσης, τι συνέβη; Δέχθηκα επιθέσεις· με αποκάλεσαν χούλιγκαν· μου προσήψαν ότι συμπεριφερόμουν σαν οπαδός ποδοσφαιρικής ομάδας. Ωστόσο, απλώς είχα πει την αλήθεια!
<P>
Σε εκείνο το περιστατικό, όπως και στο παρόν, ο κ. Schulz θα πει «πρέπει κάτι να γίνει» και, όπως ο Μέγας Δούκας της Υόρκης, θα αρματώσει τους δέκα χιλιάδες άνδρες του για πόλεμο, μέχρι απλώς να του τηλεφωνήσει ο Gerhard Schröder και να λήξει ο συναγερμός!
<SPEAKER ID="21" LANGUAGE="" NAME="Πρόεδρος." AFFILIATION="">
<P>
   Σύμφωνα με το άρθρο 141, παράγραφος 4, του Κανονισμού, ο κ. Helmer μπορεί να θέσει μια ερώτηση στον κ. Farage. 
<SPEAKER ID="22" LANGUAGE="EN" NAME="Roger Helmer (PPE-DE )" AFFILIATION="">
<P>
   . – Κύριε Πρόεδρε, με την άδειά σας, λαμβάνω τον λόγο σύμφωνα με το άρθρο 141 του Κανονισμού για να θέσω μια ερώτηση στον κ. Farage. Αναρωτιέμαι αν συμφωνεί μαζί μου ότι η πίεση η οποία ασκήθηκε από τις μεγαλύτερες Ομάδες ώστε να ανακληθούν υπογραφές από την πρόταση μομφής συνιστά πλήγμα κατά της δημοκρατίας και της διαφάνειας, το οποίο επιφέρει όνειδος και ανυποληψία στο Σώμα;
<P>
Συμφωνεί μαζί μου ότι ήταν ιδιαίτερα επονείδιστο από την πλευρά του κ. Poettering να ασκήσει τέτοια πίεση στους βρετανούς Συντηρητικούς, δεδομένου ότι εκλεχθήκαμε με βάση τη διακηρυγμένη δέσμευσή μας να αντιταχθούμε στην απάτη και τη διαφθορά;
<SPEAKER ID="23" LANGUAGE="" NAME="Nigel Farage (IND/DEM )" AFFILIATION="(EN">
<P>
   . – ) Κύριε Πρόεδρε, συμφωνώ με τα όσα μόλις ανέφερε ο κ. Helmer, γεγονός το οποίο είμαι βέβαιος ότι αποτελεί έκπληξη για όλους.
<SPEAKER ID="24" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
Οι συντάκτες της την κατέθεσαν με το αιτιολογικό ότι θα ήταν ο μοναδικός τρόπος να με υποχρεώσουν να προσέλθω και να δώσω εξηγήσεις στην Ολομέλεια για το συγκεκριμένο ζήτημα. Ωστόσο, γνωρίζετε άριστα ότι ανέκαθεν ήμουν στη διάθεση του Ευρωπαϊκού Κοινοβουλίου ως ένδειξη του σεβασμού και του ενδιαφέροντός μου για το έργο που επιτελεί το θεσμικό σας όργανο, στο πλαίσιο της μέριμνας για άνοιγμα και διαφάνεια. Η αλήθεια είναι ότι η τεράστια πλειονότητα αυτού του Σώματος, μέσω της Διάσκεψης των Προέδρων, θεώρησε ότι το συγκεκριμένο ζήτημα δεν δικαιολογούσε συζήτηση στην Ολομέλεια. Θεώρησε ότι, αν υφίστατο ζήτημα, είχαν δοθεί οι προσήκουσες και απαραίτητες απαντήσεις γραπτώς με την επιστολή μου προς τον Πρόεδρο Borrell, με ημερομηνία 22 Απριλίου 2005. Κατά συνέπεια, παρείχα εγκαίρως όλες τις εξηγήσεις που μου ζητήθηκαν.
<P>
Σε ό,τι αφορά την απόφαση της Επιτροπής, με την οποία εγκρίνεται κρατική ενίσχυση στην Ελλάδα, υπενθυμίζω ότι ελήφθη από το προηγούμενο Σώμα των Επιτρόπων, επί προεδρίας του κ. Prodi, με βάση πρόταση του κ. Monti, σε μια εποχή που δεν κατείχα απολύτως καμία θέση ευθύνης στην Επιτροπή, γεγονός που καταδεικνύει τον άδικο, αδικαιολόγητο, αβάσιμο και παράλογο χαρακτήρα αυτής της πρότασης μομφής εναντίον της τωρινής Επιτροπής.
<SPEAKER ID="25" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
Οι πρωτεργάτες της πρότασης μομφής επικαλούνται το άρθρο 201 της Συνθήκης ΕΚ και το άρθρο 100 του Κανονισμού μας. Σεβόμαστε το δικαίωμα αυτό, αλλά λέμε επίσης ότι, κάνοντας χρήση του δικαιώματος αυτού, οι αιτούντες απαξιώνουν αυτά τα δικαιώματα, καθώς είναι προφανές ότι τα εκμεταλλεύονται.
<P>
Μαζί με τους προαναφερθέντες συναδέλφους από τις άλλες Ομάδες, ο πρόεδρος της Ομάδας Ένωση για την Ευρώπη των Εθνών, ο συνάδελφος και φίλος Bryan Crowley, με ενημέρωσε ότι υποστηρίζει όσα είπαμε τη 13η Μαΐου, ότι δηλαδή η πρωτοβουλία των συντακτών αυτής της πρότασης είναι εντελώς αδικαιολόγητη και υπερβολική.
<P>
Εξ όσων γνωρίζω και όπως επεσήμανε ο Πρόεδρος της Επιτροπής, το ταξίδι έγινε το δεύτερο δεκαπενθήμερο του Αυγούστου. Η έγκριση της Επιτροπής, στην οποία αναφέρεται ο ισχυρισμός της παρούσας πρότασης, δόθηκε στις 23 Σεπτεμβρίου, το Σώμα χορήγησε ψήφο εμπιστοσύνης στην Επιτροπή Barroso στις 18 Νοεμβρίου και η θητεία της Επιτροπής άρχισε στις 22 Νοεμβρίου.
<P>
Αυτό καθιστά φανερό ότι την ευθύνη για την έγκριση της 23ης Σεπτεμβρίου φέρει η Επιτροπή Prodi και δείχνει πόσο παράλογη και πόσο λίγο αξιόπιστη είναι η πρόταση μομφής, η οποία καταρρέει σαν χάρτινος πύργος.
<P>
Στην πραγματικότητα, αυτοί που την κατέθεσαν δεν έχουν στόχο τον José Manuel Dourão Barroso ως πρόσωπο. Πρόκειται για επίθεση κατά των ευρωπαϊκών θεσμικών οργάνων, κατά της αξιοπιστίας τους, και ειδικότερα της αξιοπιστίας της Επιτροπής. Είναι μια προσωπική βεντέτα που γίνεται για να δυσφημιστούν τα ευρωπαϊκά θεσμικά όργανα, και μάλιστα λίγες ημέρες πριν από τα δημοψηφίσματα που θα διεξαχθούν στη Γαλλία και τις Κάτω Χώρες για το Σύνταγμα.
<P>
Δηλώνω στον κ. Helmer ότι δεν ήμουν με κανένα μέλος της Ομάδας τόσο υπομονετικός όσο με εκείνον. Κύριε Helmer, μόλις παραιτηθήκατε από την Ομάδα ΕΛΚ-ΕΔ και, καθώς σέβομαι την αξιοπρέπεια κάθε ατόμου, σας εύχομαι προσωπικά κάθε καλό για το μέλλον.
<P>
Επιτρέψτε μου να πω στο Σώμα ότι έχουμε εμπιστοσύνη στον Πρόεδρο της Επιτροπής και στην Επιτροπή. Πριν από 14 ημέρες –αυτό ήταν για εμένα ένα από τα κορυφαία σημεία του πολιτικού μου έργου εδώ στο Σώμα– η συντριπτική πλειοψηφία των μελών του Σώματος αντιμετώπισε το παρελθόν της Ευρώπης και, εγκρίνοντας το ψήφισμα για την 60ή επέτειο από τη λήξη του Δευτέρου Παγκοσμίου Πολέμου, αποφάσισε με μεγάλη πλειοψηφία να αναγνωρίσει την ιστορική αλήθεια για την Ευρώπη και πήρε τον δρόμο του μέλλοντος. Γνωρίζουμε την ευθύνη μας και δεν θα επιτρέψουμε σε κανένα να υπονομεύσει την αποφασιστικότητά μας να συνεχίσουμε αυτό το έργο ειρήνης, δηλαδή την ένωση της Ευρώπης. Γι’ αυτό, κύριε Πρόεδρε της Επιτροπής, σας καλώ να συνεχίσετε το έργο σας μαζί με την Επιτροπή σας – έχετε τη στήριξή μας!
<SPEAKER ID="26" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
Κατά τη γνώμη μου, ο κ. Poettering μόλις έκανε ένα πολύ σωστό βήμα. Όποιος έχει στην Ομάδα του συναδέλφους όπως αυτός στον οποίο μόλις αναφέρθηκε, δεν χρειάζεται πλέον πολιτικούς αντιπάλους. Ως εκ τούτου, δεν μπορώ παρά να τον συγχαρώ θερμά για το μέτρο που μόλις εξήγγειλε.
<P>
Το θέμα της συζήτησής μας έχει ήδη απαντηθεί επί της ουσίας. Η απόφαση για την οποία ασκείται κριτική δεν είναι απόφαση της Επιτροπής Barroso αλλά της Επιτροπής Prodi και υπαγόταν στις αρμοδιότητες του Επιτρόπου Monti. Ως εκ τούτου, η Επιτροπή δεν φέρει καμία ευθύνη γι’ αυτήν, όπως μόλις έδειξε ο κ. Poettering παραθέτοντας τις ημερομηνίες.
<SPEAKER ID="27" LANGUAGE="FR" NAME="Graham Watson," AFFILIATION="εξ ονόματος της Ομάδας ALDE">
<P>
   – Κύριε Πρόεδρε, εξ ονόματος των Δημοκρατών και Φιλελευθέρων αυτού του Σώματος, θέλω να πω στους υπογράφοντες αυτή την πρόταση μομφής ότι είναι γελοίοι. Προσπαθούν να πουν «Κατηγορώ»· όμως, ούτε ο κ. Farage, ούτε ο κ. de Villiers είναι Émile Zola – κάθε άλλο! Αυτή η πρόταση μομφής δεν είναι παρά ένα τέχνασμα για να υπονομευθεί η αξιοπιστία της Ευρωπαϊκής Επιτροπής.
<P>
 Κύριε Barroso, πρέπει να αισθάνεστε μάλλον αμήχανα. Ξεκινήσαμε μια συζήτηση περί φιλοξενίας. Προθυμοποιηθήκατε να μας ενημερώσετε για τις διακοπές σας με τον κ. Λάτση, τις οποίες προβάλατε ως παράδειγμα: είναι μια φιλία μακρά, οι διακοπές έγιναν προτού αναλάβετε τα καθήκοντά σας, προτού υπάρξει καν η σκέψη να αναλάβετε τις ευθύνες για την κατάχρηση των οποίων κατηγορείστε τώρα – χώρια από το ότι όλες σχεδόν οι μεγάλες βιομηχανίες στην Ευρώπη λαμβάνουν ενισχύσεις από τις κυβερνήσεις. Εάν δεν είχατε δε επαφές με βιομηχάνους, θα είχατε τόσους λίγους φίλους όσους ο κ. Farage!
<P>
Οι Φιλελεύθεροι και οι Δημοκράτες θα υπερασπιστούν την υποχρέωση για λογοδοσία και τη διαφάνεια σε όλες τις δραστηριότητες της Ευρωπαϊκής Ένωσης. Αυτό αποτελεί αναπόσπαστο στοιχείο του συμβολαίου μιας κυβέρνησης με το εκλογικό σώμα. Είμαστε υπερήφανοι που βρισκόμαστε στην πρώτη γραμμή αυτής της προσπάθειας. Όλοι γνωρίζουμε ότι υπάρχει θέμα ελλείμματος διαφάνειας. Με επικεφαλής τον Pat Cox, τον Πρόεδρο Borrell, μέσω διοργανικών συμφωνιών με την Επιτροπή, έχουμε σημειώσει, και συνεχίζουμε να σημειώνουμε, πρόοδο. Ο κώδικας δεοντολογίας της Επιτροπής αναθεωρήθηκε μόλις ανέλαβε καθήκοντα η Επιτροπή σας. Μάλλον θα χρειαστεί να ορίσει διεξοδικότερα τον όρο της φιλοξενίας.
<P>
Υπερασπιζόμαστε επίσης το δικαίωμα των βουλευτών να καταθέτουν πρόταση μομφής σύμφωνα με τον Κανονισμό του Σώματος, ωστόσο τέτοια μέσα πρέπει να χρησιμοποιούνται με προσοχή. Οι βουλευτές θα πρέπει να προσέξουν μήπως η επιπόλαιη χρήση τους, όπως τώρα, κινδυνεύει να δυσφημήσει τόσο τη δυνατότητα που προσφέρει το άρθρο 100 του Κανονισμού όσο και το ίδιο το Σώμα. Η παρούσα συζήτηση αποτελεί παρέκκλιση από σοβαρές εργασίες. Όλοι οφείλουμε να επαγρυπνούμε για θέματα δημόσιας ευθύνης, αλλά πρέπει να αφήσουμε και την Επιτροπή να προχωρήσει στο έργο της στενότερης προσέγγισης μεταξύ των κρατών μελών της Ευρωπαϊκής Ένωσης.
<SPEAKER ID="28" LANGUAGE="IT" NAME="Monica Frassoni," AFFILIATION="εξ ονόματος της Ομάδας Verts/ALE">
<P>
   –Κύριε Πρόεδρε, κυρίες και κύριοι, η μεγάλη πλειονότητα των μελών της Ομάδας μου δεν θεωρεί σκόπιμη την κατάθεση αυτής της πρότασης μομφής και θα την καταψηφίσει τον Ιούνιο. Δεν την θεωρεί σκόπιμη καθώς δεν θεωρούμε σημαντικές για το μέλλον της Ευρώπης τις προσωπικές σχέσεις του Προέδρου Barroso με τον κ. Λάτση.
<P>
Λυπούμαι πολύ γιατί αυτές οι συνεχείς επιθέσεις όσον αφορά τις εικαζόμενες οικονομικές παρατυπίες της Επιτροπής μας κάνουν να ξεχνούμε ότι το 80% των περιπτώσεων κακοδιαχείρισης του κοινοτικού χρήματος αφορά τα κράτη μέλη. Θα ήθελα συνεπώς από τους συναδέλφους περισσότερο δυναμισμό και σε αυτό το ζήτημα.
<P>
Θωρούμε συνεπώς ότι η προσφυγή στην πρόταση μομφής δεν βοηθά σε τίποτε την ορθή επιδίωξη για περισσότερη διαφάνεια και υπευθυνότητα της Επιτροπής και δεν έχει άλλο αποτέλεσμα από το να ενισχύει την άποψη όσων πιστεύουν, όπως ο κ. Farage, ότι η Ένωση πρέπει απλώς να καταργηθεί.
<P>
Αυτό δεν σημαίνει ωστόσο ότι έχει αλλάξει η πολιτική μας άποψη όσον αφορά το έργο της Επιτροπής και του Προέδρου της. Πρέπει να πω ότι η Ομάδα μου βιώνει με κάποια δυσφορία τον τρόπο με τον οποίο διεξάγεται αυτή η συζήτηση: μια επίσημη διαδικασία, αλλά με τόσο περιορισμένους χρόνους και δυνατότητες έκφρασης που να μοιάζει ως ένα σόου όσων είναι υπέρ και κατά του κ. Barroso, παρέχοντας αφειδώς το βήμα στον κ. Farage και στον συνεργάτη του κ. Helmer.
<P>
Κύριε Πρόεδρε, επί τη ευκαιρία θέλουμε να επιστήσουμε την προσοχή του Προέδρου της Επιτροπής στο γεγονός ότι αυτή είναι μόνον η πρώτη και αναμενόμενη συνέπεια της λανθασμένης απόφασης να παραμείνει η κ. Cruz στη θέση της. Είναι προφανές ότι η κατάσταση αυτή προσφέρει μια χρυσή ευκαιρία για χειραγωγήσεις και διασπορά φημών, ενώ παράλληλα πολλαπλασιάζει τις καθυστερήσεις και καθιστά περίπλοκη τη νομιμοποίηση των εφαρμοζόμενων διαδικασιών.
<P>
Εν κατακλείδι, κύριε Πρόεδρε, η άποψή μας είναι ότι πρέπει να ενισχύσουμε τον ρόλο μας για να κερδίσουμε την αντιπαράθεση, ωθώντας τον κ. Farage και τους υποστηρικτές του στο περιθώριο του πολιτικού διαλόγου. Εσείς πρέπει να ενισχύσετε τον ρόλο σας ως θεματοφύλακες των συμφερόντων της Ένωσης. Σήμερα, η Επιτροπή δεν προωθεί καμία θετική πρωτοβουλία στον περιβαλλοντικό, κοινωνικό ή πολιτιστικό τομέα. Πρέπει να κάνετε κάτι ώστε οι ευρωπαίοι πολίτες να μπορούν να σας αναγνωρίσουν και μαζί με εσάς να αναγνωρίσουν την πλήρη νομιμότητα του ευρωπαϊκού εγχειρήματος. 
<SPEAKER ID="29" LANGUAGE="PT" NAME="Miguel Portas," AFFILIATION="εξ ονόματος της Ομάδας GUE/NGL.">
<P>
Αν η πρόταση μομφής έχει στόχο τη δημόσια αποσαφήνιση μιας πιθανής σύγκρουσης συμφερόντων, τότε ο στόχος αυτός επιτυγχάνεται την ώρα που μιλάμε. Αρκετοί βουλευτές της Ομάδας μου υπέγραψαν αυτή την πρωτοβουλία, με την πεποίθηση ότι θα ήταν ένα μέσο για την εξασφάλιση των απαραίτητων δημοσίων εξηγήσεων όσον αφορά τους ισχυρισμούς που κυκλοφορούν, και δεν εκδιώχθηκαν από την Ομάδα μας λόγω αυτής τους της πράξης, κύριε Poettering.
<P>
Κύριε Πρόεδρε, ήμουν ένας από αυτούς που υπέγραψαν, αλλά απέσυραν την υπογραφή τους όταν παρασχέθηκαν οι απαραίτητες πληροφορίες. Οι διακοπές του κ. Barroso δεν αξίζουν ούτε ένα λεπτό από την προσοχή μας. Η διαφάνεια, ωστόσο, αξίζει τη συνεχή προσοχή μας, και αυτό είναι κάτι για το οποίο πρέπει όλοι να αγωνιζόμαστε, υπό το πρίσμα της αποσύνδεσης μεταξύ των πολιτών και της τύφλωσης των σημερινών ηγετών της Ευρώπης. Η προαγωγή της διαφάνειας απαιτεί δεδομένα, και όχι υπαινιγμούς και σκόπιμη σύγχυση. Κυρίες και κύριοι, δεν τασσόμαστε υπέρ μιας γενικής διαμάχης χάριν της προαγωγής της διαφάνειας· στο κάτω-κάτω, στο σπίτι του κρεμασμένου δεν μιλάνε για σκοινί.
<SPEAKER ID="30" LANGUAGE="DA" NAME="Jens-Peter Bonde," AFFILIATION="εξ ονόματος της Ομάδας IND/DEM.">
<P>
   – Κύριε Πρόεδρε, την ευθύνη για τη σημερινή συζήτηση έχουν εκείνοι που δεν μας επέτρεψαν να πραγματοποιήσουμε τη συζήτηση την προηγούμενη φορά. Όταν ο κ. Farage έθεσε το θέμα, ζήτησα έναν κατάλογο με όλα τα δώρα που υπερβαίνουν την αξία των 100 ευρώ. Αυτόν τον κατάλογο δεν τον έχω λάβει ακόμη. Την περασμένη Κυριακή, ρώτησα την Eva Joly –τη δικαστή που εξετάζει την υπόθεση και έχει στείλει στη φυλακή επιχειρηματίες και πολιτικούς για διαφθορά– ποια είναι η διαχωριστική γραμμή μεταξύ του δώρου και της διαφθοράς. «Τα 120 ευρώ», μου απάντησε. Δώρα μεγαλύτερης αξίας δεν ανήκουν στη σφαίρα των δημοσίων σχέσεων. Θέλω να ξέρω ποιος παίρνει τι και από ποιον και θέλω να μπορώ να ελέγξω αν προσφέρεται κάποιο αντίτιμο.
<P>
Τα πράγματα ξεκίνησαν καλά με τον Barroso. Μας έδωσε έναν κατάλογο με 3 000 ομάδες εργασίας, που μέχρι τότε κρατούνταν κρυφές. Ο κατάλογος αυτός δημοσιεύεται στην ιστοθέση Bonde.com. Δεν γνωρίζουμε, ωστόσο, τα ονόματα των συμμετεχόντων. Πόσοι φίλοι έχουν τοποθετηθεί σε αυτές τις ομάδες εμπειρογνωμόνων; Πόσοι άνθρωποι έχουν διοριστεί χωρίς να εφαρμοστούν οι γενικές διαδικασίες διορισμού; Πόσοι υπάλληλοι και σύμβουλοι της ΕΕ λαμβάνουν επίσης μισθούς από αλλού;
<P>
Η διαφάνεια είναι το καλύτερο μέσο στη διάθεση των εντίμων ανθρώπων που είναι στην εξουσία για να υπερασπιστούν εαυτούς έναντι των πιέσεων που δέχονται από τους φίλους τους. Η νέα Επιτροπή δεν είναι υπεύθυνη για τις αμαρτίες και τα σκάνδαλα του παρελθόντος, αλλά θα μπορούσε να επιδείξει μια νέα προσέγγιση. Δώστε μας τα ονόματα όλων των εμπειρογνωμόνων. Ας δούμε ποιος παίρνει τι από τον προϋπολογισμό. Ας δούμε όλες τις συνεισφορές της Επιτροπής στη νομοθετική διαδικασία. Απολύστε τον επόμενο που θα πει ψέματα, όχι αυτούς που θα τον αποκαλύψουν. Δώστε στην απολυμένη διευθύντρια λογαριασμών της Επιτροπής, τη Marta Andreasen, μια νέα δουλειά. Αρχίστε από νέα βάση στα θέματα της διαφάνειας, της δημοκρατίας και της προσέγγισής μας προς τους πολίτες. Θα χάσετε μερικούς φίλες στα ανώτερα κλιμάκια, αλλά θα κερδίσετε την εμπιστοσύνη των πολιτών στο πρόσωπό σας, και τη στήριξη για την ευρωπαϊκή συνεργασία. Σας ευχαριστώ, κύριε Πρόεδρε, αν και εξακολουθούν να μην υπάρχουν αρκετοί λόγοι για να εκφράσω ευγνωμοσύνη. 
<SPEAKER ID="31" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<P>
   . – Κύριε Πρόεδρε, θέλω να ευχαριστήσω τον Πρόεδρο της Επιτροπής διότι εμφανίστηκε ενώπιον του Σώματος για να απαντήσει στην πρόταση μομφής την οποίαν κατέθεσαν ορισμένοι συνάδελφοί μου. Μετείχα στη Διάσκεψη των Προέδρων στην οποία ελήφθη η απόφαση ότι οι ισχυρισμοί που παρουσιάσθηκαν στερούνται παντελώς ουσίας και ότι ο Πρόεδρος Barroso θα έπρεπε να απαντήσει με επιστολή. Η Διάσκεψη των Προέδρων υιοθέτησε την άποψή του όπως αυτή εκφράσθηκε στην επιστολή εκείνη, ότι δηλαδή τίποτε δεν στοιχειοθετούσε τους ισχυρισμούς που έγιναν.
<P>
Τέλος, κύριε Πρόεδρε, θέλω να ευχαριστήσω τον Πρόεδρο Barroso διότι εμφανίστηκε ενώπιον του Σώματος. Ζητώ συγγνώμη ως μέλος της Διάσκεψης των Προέδρων, η οποία ενδέχεται να σας έφερε στη δύσκολη θέση να νομίσετε ότι δεν θα χρειαζόταν να εμφανιστείτε ενώπιον του Σώματος. Είμαι βέβαιος, ωστόσο, ότι στο μέλλον θα αντιληφθείτε ότι η απόφαση για το αν πρέπει να παραστείτε ή όχι εξαρτάται σε μεγάλο βαθμό από το ποιος θέτει την ερώτηση.
<SPEAKER ID="32" LANGUAGE="DE" NAME="Hans-Peter Martin (NI )." AFFILIATION="Die Welt">
<P>
   – Κύριε Πρόεδρε, θέλω να επαινέσω την Επιτροπή –ή τουλάχιστον ορισμένα μέλη της– διότι στις 18 Μαΐου συνέταξαν ένα έγγραφο, από το οποίο παραθέτω: «Πρέπει να ρίξουμε περισσότερο φως στον τρόπο εργασίας μας και να βρούμε νέους δρόμους για να έρθουμε ξανά σε επαφή με τον ευρωπαίο πολίτη.» Στη συνέχεια αναφέρεται ότι όλη η επίσημη αλληλογραφία θα διατεθεί σε ένα δημόσιο μητρώο. Η πρωτοβουλία αυτή οφείλεται μεταξύ άλλων και στον Επίτροπο Sim Kallas.
<P>
Το θέμα όμως είναι και τα λόμπι και η εξουσία τους, η οποία, σε αντίθεση με τις ΗΠΑ, εδώ είναι πολύ αδιαφανής. Υπέγραψα την πρόταση μομφής –όπως και πολλοί άλλοι συνάδελφοι, πιστεύω– διότι περίμενα να με διαφωτίσετε σύμφωνα με αυτό ακριβώς το πνεύμα, κύριε Πρόεδρε της Επιτροπής, αλλά τι ακούσαμε τελικά από εσάς; Πώς πρέπει να ένιωσε εχθές το βράδυ η σύνταξη της που έφερε στο φως την όλη υπόθεση και οι δημοσιογράφοι της ή της εκπομπής της ARD «Tagesschau» ακούγοντάς σας να μιλάτε για δημαγωγία και κατάχρηση; Διαμαρτύρομαι για τις κατηγορίες αυτές, για τον πρόσθετο λόγο ότι υπήρξα επί πολλά χρόνια δημοσιογράφος.
<P>
Όπως πολλοί άλλοι, είμαι και εγώ υπέρ της Ευρώπης, όχι όμως υπέρ αυτής της ΕΕ και των διεφθαρμένων πρακτικών της. Δεν υπάρχει δημοκρατία χωρίς διαφάνεια. Τηρήστε όσα είπατε πριν από μόλις δύο εβδομάδες για να μην αναγκαστούμε να σας πούμε «Boa Noite, Senhor Presidente». Σας παρακαλώ, ξυπνήστε!
<SPEAKER ID="33" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
Μένει ένα ζήτημα ουσίας, ένα σοβαρό ζήτημα, που τέθηκε από εκείνους που ασπάζονται πραγματικά, όπως εγώ και ολόκληρη η Επιτροπή, την αρχή της διαφάνειας, και θέλω να ξεκαθαρίσω επακριβώς τη θέση μου. Για να το κάνω αυτό, θα επαναλάβω αυτά που είπα στην επιστολή που απέστειλα στον Πρόεδρο Borrell επί του θέματος. Η επιστολή ήταν διατυπωμένη στα αγγλικά, οπότε θα την διαβάσω στα αγγλικά. 
<P>
 «Θα προσέθετα ότι οι κανόνες οι οποίοι ισχύουν για τα μέλη της Επιτροπής είναι αυστηρότεροι από εκείνους οι οποίοι ισχύουν σήμερα στα περισσότερα κράτη μέλη. Παρ’ όλα αυτά, ετέθη το ζήτημα εάν θα ήταν σκόπιμη η λήψη πρόσθετων μέτρων.» Ορισμένοι από εσάς, όπως ο κ. Watson, αναφέρθηκαν σε αυτό το ενδεχόμενο.
<P>
Στη συνέχεια, δήλωσα στον Πρόεδρο Borrell ότι θα ήταν ίσως χρήσιμο να υπενθυμιστεί ότι η Επιτροπή είχε προτείνει μια συμφωνία για τη σύσταση συμβουλευτικής ομάδας για τη θέσπιση προδιαγραφών στον δημόσιο βίο, ήδη τον Νοέμβριο του 2000, η οποία θα κάλυπτε το Ευρωπαϊκό Κοινοβούλιο, το Συμβούλιο, το Ευρωπαϊκό Δικαστήριο, το Ελεγκτικό Συνέδριο, την Οικονομική και Κοινωνική Επιτροπή και την Επιτροπή των Περιφερειών, καθώς και την Επιτροπή. Εκείνη η πρόταση είναι ακόμη ανοικτή και η Επιτροπή είναι βεβαίως έτοιμη να την συζητήσει με τα υπόλοιπα όργανα. 
<SPEAKER ID="34" LANGUAGE="" NAME="Πρόεδρος." AFFILIATION="">
<SPEAKER ID="35" LANGUAGE="DA" NAME="Jens-Peter Bonde (IND/DEM )." AFFILIATION="(Ο ομιλητής συνεχίζει χωρίς μικρόφωνο)">
<SPEAKER ID="36" LANGUAGE="" NAME="Πρόεδρος." AFFILIATION="Γραπτές δηλώσεις (άρθρο 142)">
<P>
   Κύριε Bonde, λυπάμαι που ο διακόπτης μέσω του οποίου ήθελα να σας διακόψω δεν λειτούργησε, και επομένως μπορέσατε να μιλήσετε χωρίς την άδεια της Προεδρίας. Λυπάμαι πολύ.
<SPEAKER ID="37" LANGUAGE="PT" NAME="Ilda Figueiredo (GUE/NGL )." AFFILIATION="">
<SPEAKER ID="38" LANGUAGE="EN" NAME="Alyn Smith (Verts/ALE )" AFFILIATION="">
<SPEAKER ID="39" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης του κ. Leinen σχετικά με την αναθεώρηση της Συμφωνίας-Πλαίσιο για τις σχέσεις μεταξύ του Ευρωπαϊκού Κοινοβουλίου και της Ευρωπαϊκής Επιτροπής [2005/2076(ACI)] (A6–0147/2005).
<SPEAKER ID="40" LANGUAGE="DE" NAME="Jo Leinen (PSE )," AFFILIATION="εισηγητής">
<P>
Πρόκειται για την τέταρτη συμφωνία μεταξύ Επιτροπής και Κοινοβουλίου. Μπορώ να πω ότι κατέστη δυνατόν να ενισχυθεί σταδιακά από τη μια συμφωνία στην άλλη ο ρόλος του Κοινοβουλίου ως «σώματος των πολιτών» και κατά συνέπεια ως εξελεγκτικού οργάνου της ευρωπαϊκής εκτελεστικής εξουσίας και η παρούσα συμφωνία περιλαμβάνει ορισμένα βήματα προόδου ως προς αυτό. Θα ήθελα λοιπόν να ευχαριστήσω τη Διάσκεψη των Προέδρων και ειδικά την Αντιπρόεδρο Wallström και όσους άλλους συνέβαλαν στην επίτευξη αυτής της συμφωνίας πλαισίου.
<P>
Θέλω να αναφέρω ορισμένα ουσιαστικά σημεία της εν λόγω συμφωνίας. Καταρχάς, τα θέματα ακριβώς που συζητήσαμε εδώ αντικατοπτρίζονται σε αυτήν. Υπάρχουν σαφείς διατάξεις για την πολιτική ευθύνη του Προέδρου και των μελών της Επιτροπής σε περίπτωση σύγκρουσης συμφερόντων. Παρά τη συλλογική φύση της Επιτροπής, κάθε μέλος της φέρει την ευθύνη της δράσης του στον τομέα με τον οποίο είναι επιφορτισμένο. Αυτή η αρχή, σύμφωνα με την οποία και τα 25 μέλη της Επιτροπής φέρουν ατομική ευθύνη για όσα κάνουν στον τομέα τους, είναι πολύ σημαντική.
<P>
Η συμφωνία αυτή περιλαμβάνει τη διαδικασία Lamfalussy, αλλά το Κοινοβούλιο θα ήθελε να πάμε πιο μακριά εδώ, γιατί οι διατάξεις αυτές ισχύουν μόνο για τομείς των τραπεζών, των ασφαλειών και των κινητών αξιών. Θα θέλαμε να ισχύει η διαδικασία αυτή και για άλλους τομείς, αλλά αυτό προφανώς θα πρέπει να περιμένουμε να γίνει στην επόμενη φάση. Επίσης, τα μέλη του Κοινοβουλίου εξέφρασαν την επιθυμία να γίνει πιο διαφανής στο μέλλον αυτή η διαδικασία συμφωνίας πλαισίου και να παρεμβαίνουν λίγο ενωρίτερα οι αρμόδιες κοινοβουλευτικές επιτροπές. Γενικώς, όμως, προτείνω στην Ολομέλεια την έγκριση της συμφωνίας πλαισίου επειδή συνιστά γνήσια πρόοδο και, όπως ήδη είπα, συμβολίζει ένα πνεύμα συνεργασίας με αμοιβαίο σεβασμό και βούληση εποικοδομητικής εργασίας για τους στόχους της Ένωσης. Αυτό επιθυμούν από εμάς ο πληθυσμός και οι πολίτες της. 
<SPEAKER ID="41" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
    Κύριε Πρόεδρε, κύριε Leinen, κυρίες και κύριοι βουλευτές, αποτελεί μεγάλη τιμή και μεγάλη ευχαρίστηση για μένα να λαμβάνω τον λόγο σε αυτή την κρίσιμη φάση της αναθεώρησης της συμφωνίας-πλαίσιο που διέπει τις σχέσεις Ευρωπαϊκού Κοινοβουλίου και Επιτροπής. Από την ανάληψη των καθηκόντων μου ως Πρόεδρος της Επιτροπής, σας γνωστοποίησα την πρόθεσή μου να προβώ με το Ευρωπαϊκό Κοινοβούλιο σε μια εποικοδομητική συνεννόηση και μια βιώσιμη στρατηγική εταιρική σχέση.
<P>
Στην αρχή, βιώσαμε στιγμές θεσμικής και πολιτικής έντασης. Ένας όχι προσεκτικός παρατηρητής θα πίστευε ότι η βούληση για συνεργασία, που εξέφρασα εγώ ο ίδιος, η Margot Wallström, καθώς και ολόκληρη η Επιτροπή, δεν ήταν παρά αντανάκλαση της πρόθεσής μας να αποφύγουμε άλλες τριβές μελλοντικά. Αυτή η ερμηνεία αποδείχθηκε εσφαλμένη και κοντόφθαλμη. Στην πραγματικότητα, η βούληση συνεργασίας που μας παρακινεί, απορρέει από τη διαπίστωση της θεσμικής πραγματικότητας της Ευρωπαϊκής Ένωσης. Βάσει των Συνθηκών, το Ευρωπαϊκό Κοινοβούλιο είναι ο θεματοφύλακας της βούλησης των λαών της Ευρώπης· το Ευρωπαϊκό Κοινοβούλιο είναι το μοναδικό αιρετό θεσμικό όργανο, ο νόμιμος αντιπρόσωπος των πολιτών των κρατών μελών. Κανένα άλλο υπερεθνικό θεσμικό όργανο δεν μπορεί να βασιστεί σε τόσο προωθημένο βαθμό δημοκρατίας όσο η Ευρωπαϊκή Ένωση· κανένας άλλος οργανισμός πολυμερούς κρατικής συνεργασίας δεν αναγνώρισε τόσο σημαντικό ρόλο στους αντιπροσώπους που εκλέγονται άμεσα από τους πολίτες· καμία άλλη οντότητα δεν διαθέτει θεσμικό όργανο που να εκπροσωπεί στην παρούσα φάση τετρακόσια πενήντα εκατομμύρια πολίτες μιας ηπείρου, η οποία επιτέλους επανενώθηκε.
<P>
Αυτός είναι λοιπόν ο βαθύτερος λόγος που θεωρήσαμε ενδεδειγμένη και αναγκαία την αναθεώρηση της συμφωνίας-πλαίσιο, του πλέον σημαντικού μέσου που διέπει τις σχέσεις μας. Αυτή η αναθεώρηση πραγματοποιήθηκε σε ένα κλίμα εξαιρετικών σχέσεων, υπό τη διεύθυνση των πολιτικών αρχών των δύο θεσμικών μας οργάνων. Δράττομαι της ευκαιρίας για να ευχαριστήσω τον Πρόεδρο Borrell, τους Προέδρους των πολιτικών ομάδων, τον Πρόεδρο της Επιτροπής Συνταγματικών Υποθέσεων, τον κ. Leinen, και όλους όσοι συνέβαλαν σε αυτήν την τόσο σημαντική για την ιστορία των διμερών μας σχέσεων προσπάθεια. 
<P>
 Οι διαπραγματεύσεις επέτρεψαν να σημειωθεί αξιόλογη πρόοδος. Συμφωνήσαμε σε ένα νηφάλιο κείμενο το οποίο ανταποκρίνεται στις προσδοκίες και των δύο μερών και βελτιώνει ουσιαστικά τη συνεργασία μεταξύ των οργάνων μας. Ο κ. Leinen ήδη ανέφερε αρκετές πτυχές, ωστόσο θα ήθελα να σκιαγραφήσω τα πέντε βασικά αποτελέσματα που εμείς ξεχωρίσαμε.
<P>
Κατά πρώτον, έχουμε αναβαθμίσει τον πολιτικό διάλογο μεταξύ των οργάνων μας. Εφεξής, μαζί με την Αντιπρόεδρο Wallström, θα παρακολουθούμε τακτικά τις συνεδριάσεις της Διάσκεψης των Προέδρων, οι οποίες θα καταστούν το κύριο βήμα συζήτησης των πολιτικών εξελίξεων καθώς και του έργου και των δραστηριοτήτων του Κοινοβουλίου και της Επιτροπής. Επιπλέον, το χρονοδιάγραμμα του προγράμματος εργασιών και νομοθετικού προγράμματος της Επιτροπής έχει απλοποιηθεί, ενώ οι σχετικές προκαταρκτικές διαδικασίες έχουν αποκτήσει περισσότερο πολιτικό χαρακτήρα. Στο πλαίσιο αυτό, η Margot Wallström είχε διαβουλεύσεις με τη Διάσκεψη των Προέδρων των Επιτροπών τον Φεβρουάριο, και θα τις επαναλάβει τον Ιούλιο.
<P>
Με την άδειά σας, κύριε Πρόεδρε, θα ήθελα να παραχωρήσω το βήμα στην Αντιπρόεδρο Wallström, για να σχολιάσει συγκεκριμένα σημεία της έκθεσης Leinen. Ειλικρινά, ελπίζω ότι το Σώμα θα στηρίξει την αναθεωρημένη συμφωνία πλαίσιο, προσδίδοντας έτσι νέα διάσταση στην ήδη γόνιμη σχέση μας.
<SPEAKER ID="42" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
   .  Κύριε Πρόεδρε, η έκθεση Leinen χαιρετίζει και εγκρίνει την αναθεωρημένη συμφωνία πλαίσιο. Χαίρομαι πολύ γι’ αυτό και ελπίζω το Σώμα να πράξει το ίδιο. Σήμερα το πρωί, η Επιτροπή εξουσιοδότησε τον Πρόεδρο Barroso και εμένα να εγκρίνουμε το κείμενο εκ μέρους όλης της Επιτροπής μετά την υπερψήφισή του, όπως ελπίζω, αύριο.
<P>
Σε συνέχεια της αγόρευσης του Προέδρου Barroso, θέλω να απαντήσω σε ορισμένες παρατηρήσεις που διατυπώνονται στην έκθεση Leinen. Όσον αφορά τις εκτελεστικές εξουσίες, η Επιτροπή έχει ήδη χρησιμοποιήσει το δικαίωμα πρωτοβουλίας της για να θέσει το Συμβούλιο και το Κοινοβούλιο σε ίση μοίρα όσον αφορά την επίβλεψη των αποφάσεων επιτροπολογίας και τις διαδικασίες σχετικά με τις νομοθετικές πράξεις που εγκρίνονται με τη διαδικασία συναπόφασης. Προς τον σκοπό αυτόν, η Επιτροπή παρουσίασε νομοθετική πρόταση το 2002, η οποία τροποποιήθηκε πέρυσι τον Απρίλιο, λαμβάνοντας υπόψη τη μεγάλη πλειονότητα των τροπολογιών τις οποίες κατέθεσε το Κοινοβούλιο. Αυτός είναι ο μόνος δυνατός νόμιμος τρόπος να αλλάξει η σημερινή κατάσταση. Θέλω να τονίσω ότι η πρότασή μας βασίζεται στις ισχύουσες Συνθήκες και θα μπορούσε να εγκριθεί χωρίς να περιμένουμε να τεθεί σε ισχύ το Σύνταγμα. Η Επιτροπή εξακολουθεί να αποδίδει ιδιαίτερη σημασία στην πρόταση αυτή. Γνωρίζουμε ότι το Κοινοβούλιο την στηρίζει και ελπίζουμε ότι το Συμβούλιο θα της αποδώσει τη δέουσα σημασία.
<P>
Τέλος, σημειώσαμε το αίτημα που διατυπώθηκε όσον αφορά την ενδεδειγμένη διαβούλευση με το Κοινοβούλιο για τις ενιαίες κατευθυντήριες γραμμές. Οι πιο πρόσφατες κατευθυντήριες γραμμές, οι οποίες θα υιοθετηθούν από το Ευρωπαϊκό Συμβούλιο τον Ιούνιο, καλύπτουν περίοδο τριών ετών. Από τη δική μας οπτική, αυτό σημαίνει ότι το 2006 και το 2007 οι επόμενες ενιαίες κατευθυντήριες γραμμές θα χρειαστεί να ενημερωθούν και όχι να τροποποιηθούν δραστικά. Για τις επόμενες κατευθυντήριες γραμμές, η Επιτροπή θα χρειαστεί να αναλύσει όχι μόνον συνεισφορές από τα κράτη μέλη αλλά και πληροφορίες και στατιστικά στοιχεία τα οποία κανονικά δημοσιεύονται μόνον τον Δεκέμβριο ή και τον Ιανουάριο. Πρόκειται για πολυσύνθετη διαδικασία. Παρά ταύτα, στο πλαίσιο αυτό, η Επιτροπή θα αποδώσει προσοχή στην ανάγκη να παράσχει στο Κοινοβούλιο επαρκή χρόνο για τη διατύπωση των θέσεών του και θα καταβάλει κάθε δυνατή προσπάθεια ώστε να διευκολύνει τη συγκεκριμένη διαδικασία.
<SPEAKER ID="43" LANGUAGE="" NAME="" AFFILIATION="Αντιπροέδρου">
<SPEAKER ID="44" LANGUAGE="ES" NAME="Íñigo Méndez de Vigo," AFFILIATION="εξ ονόματος της Ομάδας PPE-DE">
<P>
   . – Κύριε Barroso, συγχαρητήρια για την προηγούμενη ομιλία σας και για το γεγονός ότι ξεκαθαρίσατε τα πράγματα και βάλατε ορισμένα άτομα στη θέση τους.
<P>
Πιστεύω ότι ο κ. Leinen και η Αντιπρόεδρος Wallström περιέγραψαν τα χαρακτηριστικά αυτής της τέταρτης συμφωνίας-πλαίσιο, και επομένως δεν πρόκειται να ασχοληθώ με τα συγκεκριμένα θέματα που εξήγησαν τόσο καλά. Επιτρέψτε μου όμως, παρακαλώ, να εκφράσω μια πολιτική ανησυχία εξ ονόματος της Ομάδας μου. Η ιστορία αυτού του Κοινοβουλίου είναι η ιστορία μιας συνέλευσης που θέλει περισσότερη εξουσία, μιας συμβουλευτικής συνέλευσης, ενός Κοινοβουλίου εκλεγμένου με καθολική ψηφοφορία, στη συνέχεια ενός Κοινοβουλίου με συγκεκριμένες αρμοδιότητες στον τομέα της εσωτερικής αγοράς, ενός Κοινοβουλίου με εξουσίες συναπόφασης σύμφωνα με τη Συνθήκη του Μάαστριχτ και, έκτοτε, ενός Κοινοβουλίου που διαδραματίζει ολοένα και πιο σημαντικό ρόλο στη νομοθεσία και στον πολιτικό έλεγχο, και αυτό είναι εξαιρετικά σημαντικό. Πιστεύω δε ότι, σύμφωνα με τις Συνθήκες, αυτή η τέταρτη συμφωνία-πλαίσιο χρησιμεύει για να προχωρήσουμε προς αυτή την κατεύθυνση.
<SPEAKER ID="45" LANGUAGE="FR" NAME="Pervenche Berès," AFFILIATION="εξ ονόματος της Ομάδας PSE">
<P>
Κατά τη γνώμη της Επιτροπής Οικονομικής και Νομισματικής Πολιτικής, αυτή η συμφωνία μας αφορά τρία σκέλη. Καταρχάς, τη σύγκρουση συμφερόντων: αναμένουμε την πλήρη εφαρμογή της και, ευελπιστώ, με πλήρη διαφάνεια. Έπειτα, είναι το ζήτημα της επιτροπολογίας, και επ’ αυτού σας ευχαριστώ για τα σχόλιά σας. Η άποψη της Επιτροπής Οικονομικής και Νομισματικής Πολιτικής είναι ότι η υλοποίηση της διαδικασίας Lamfalussy δεν είναι αποδεκτή παρά μόνο εφόσον γίνεται με σεβασμό στη διοργανική συμφωνία, την οποία εκπονήσαμε στη διάρκεια της προηγούμενης νομοθετικής περιόδου και η οποία επιτρέπει να λαμβάνεται πλήρως υπόψη η θέση του Ευρωπαϊκού Κοινοβουλίου ισότιμα με τις συζητήσεις στο Συμβούλιο.
<SPEAKER ID="46" LANGUAGE="EN" NAME="Andrew Duff," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, η Ομάδα μου στηρίζει πλήρως τη συμφωνία πλαίσιο και την τροπολογία της κ. Berès. Η συμφωνία πλαίσιο αντιπροσωπεύει μεγάλη βελτίωση σε σχέση με τη συμφωνία που είχαμε υπογράψει με την Επιτροπή Prodi το 2000. Ενισχύει την πολιτική ευθύνη της Επιτροπής έναντι του Κοινοβουλίου, ιδίως μέσω της δέσμευσης του Προέδρου Barroso η οποία περιλαμβάνεται στη ρήτρα 3 και αφορά την απώλεια της κοινοβουλευτικής εμπιστοσύνης έναντι κάποιου Επιτρόπου.
<SPEAKER ID="47" LANGUAGE="DE" NAME="Johannes Voggenhuber," AFFILIATION="εξ ονόματος της Ομάδας Verts/ALE">
<SPEAKER ID="48" LANGUAGE="EN" NAME="James Hugh Allister (NI )" AFFILIATION="">
<P>
   . – Κύριε Πρόεδρε, σήμερα στο Σώμα αυτό αποδεικνύεται παραστατικά το έλλειμμα που υπάρχει στις τρέχουσες διαδικασίες, αφού χρειάζεται μια πρόταση μομφής ώστε να αποσπαστούν επαρκείς πληροφορίες για την επιβεβαίωση υποψιών για ενδεχόμενη σύγκρουση συμφερόντων. Φυσικά, αντιμετωπίσθηκε με μια αναμενόμενη χαμερπή ανταπόκριση της πλειοψηφίας του Σώματος. Ωστόσο, η συγκεκριμένη έκθεση αποδέχεται τις ίδιες εκείνες ελλιπείς διαδικασίες. Η έκθεση προσπαθεί μεν να προβάλει όσο το δυνατόν το άρθρο 2 της συμφωνίας πλαισίου, αλλά το μειονέκτημά της είναι ότι, ενώ αναθέτει στον Πρόεδρο της Επιτροπής την υποχρέωση να εντοπίζει και να ενεργεί σε περιπτώσεις σύγκρουσης συμφερόντων που αφορούν τους Επιτρόπους, τίποτε δεν προβλέπεται για τον εντοπισμό και τις ενέργειες που πρέπει να γίνονται σε τέτοιες περιπτώσεις σύγκρουσης οι οποίες αφορούν τον ίδιον τον Πρόεδρο. Συνεπώς, η ίδια ακριβώς κατάσταση η οποία στάθηκε αφορμή για τη σημερινή συζήτηση εξακολουθεί να μην αντιμετωπίζεται από την έκθεση αυτήν. Αυτό που χρειάζεται προφανώς είναι ένας εντελώς ανεξάρτητος Επίτροπος, αρμόδιος για τα πρότυπα δημοσίου βίου.
<SPEAKER ID="49" LANGUAGE="PL" NAME="Genowefa Grabowska (PSE )." AFFILIATION="">
<P>
Το δεύτερο ζήτημα που θα ήθελα να θίξω αφορά το καθεστώς των εμπειρογνωμόνων και των ομάδων εμπειρογνωμόνων της Επιτροπής. Το άρθρο 16 της συμφωνίας ορίζει τις θεμελιώδεις αρχές σχετικά με αυτές τις ομάδες εμπειρογνωμόνων, όπως την ανάγκη για διαφάνεια όσον αφορά τα μέλη και τις δραστηριότητές τους και την ανάγκη ενημέρωσης και δημοσιοποίησης αυτών των καταλόγων. Αυτό είναι ένα βήμα προς τη σωστή κατεύθυνση. Ελπίζω ότι οι διατάξεις αυτές θα έχουν κάποια επίπτωση στη διαφάνεια στην ΕΕ, και ότι θα εξασφαλίσουν ότι η ΕΕ θα γίνει όντως πιο διαφανής. Ελπίζω επίσης ότι θα αποτρέψουν τις συγκρούσεις συμφερόντων και τις υπερβολικά απερίσκεπτες κατηγορίες για διαφθορά. 
<SPEAKER ID="50" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
   .  Κύριε Πρόεδρε, ευχαριστώ τους βουλευτές για όλες τις αγορεύσεις τους, η πλειονότητα των οποίων προσέφερε στήριξη στη συμφωνία πλαίσιο. Έχω απλώς δύο σύντομα σχόλια να κάνω. Θα ήθελα να πω στον κ. Allister ότι αυτή η συμφωνία εδράζεται στις υπάρχουσες Συνθήκες. Δεν προδικάζουμε την έγκριση του Συντάγματος.
<SPEAKER ID="51" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 11 π.μ. 
<SPEAKER ID="52" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση επί της εκθέσεως της κ. Malmström (Α6-0135/2005), εξ ονόματος της Επιτροπής Εξωτερικών Υποθέσεων, για τις σχέσεις ΕΕ/Ρωσίας (2004/2170(INI)). 
<SPEAKER ID="53" LANGUAGE="FR" NAME="Nicolas Schmit," AFFILIATION="Προεδρεύων του Συμβουλίου">
<P>
    Κύριε Πρόεδρε, κυρίες και κύριοι βουλευτές, θέλω καταρχάς να ευχαριστήσω την εισηγήτρια, κ. Malmström, για την υπό εξέταση εξαιρετικά εμπεριστατωμένη έκθεση, η οποία καλύπτει όλες τις πτυχές των σχέσεων της Ευρωπαϊκής Ένωσης με τη Ρωσία. Είναι αυτονόητο ότι αυτές οι σχέσεις καταλαμβάνουν εξόχως σημαντική θέση στις εξωτερικές σχέσεις της Ευρωπαϊκής Ένωσης, θέση που έγινε ακόμα σημαντικότερη μετά τη διεύρυνση της Ευρωπαϊκής Ένωσης. Είναι γεγονός επίσης ότι αυτή η έκθεση σε μεγάλο βαθμό συντάχθηκε πριν από τη διάσκεψη κορυφής. Πρέπει, συνεπώς, να δούμε με ποιον τρόπο το αντικείμενο ανάλυσης, το ουσιαστικό περιεχόμενο αυτής της έκθεσης, πρέπει να συμπληρωθεί υπό το πρίσμα των συμπερασμάτων και των συζητήσεων, που πραγματοποιήθηκαν με την ευκαιρία της 15ης συνόδου κορυφής Ευρωπαϊκής Ένωσης-Ρωσίας, η οποία πραγματοποιήθηκε στη Μόσχα, στις 10 Μαΐου.
<P>
Καταλήγοντας σε συμφωνία στη Μόσχα αναφορικά με μια συνολική δέσμη μέτρων, που περιλαμβάνει οδικούς χάρτες για τους τέσσερις χώρους, η Ρωσία και η Ευρωπαϊκή Ένωση πέτυχαν να εισέλθουν σε μια νέα φάση των σχέσεών τους, δηλαδή στη φάση της υλοποίησης μιας πραγματικής στρατηγικής εταιρικής σχέσης, όπως αποφασίστηκε τον Μάιο του 2003 στη σύνοδο κορυφής της Αγίας Πετρούπολης. Πρόκειται, εν προκειμένω, για μια αδιαμφισβήτητη επιτυχία, που ουδόλως αμαυρώνεται από την επίκληση από ρωσικής πλευράς ορισμένων δυσκολιών σχετικά με τη διαμετακόμιση αγαθών προς το Καλίνινγκραντ. Για τον Πρόεδρο Πούτιν, η συμφωνία για τους τέσσερις χώρους θα επιτρέψει, όπως αναφέρει, «να προχωρήσουμε με σοβαρά βήματα στην οικοδόμηση της μεγάλης Ευρώπης». Πιστεύω ότι πρόκειται για ένα στόχο τον οποίο μπορούμε να συμμεριστούμε, υπό τον όρο ότι αυτή η μεγάλη Ευρώπη θα βασίζεται σε αξίες τις οποίες εμείς οι ίδιοι ασπαζόμαστε.
<P>
Όσον αφορά τον οικονομικό χώρο, στη διάρκεια της διάσκεψης, η Ρωσία ανανέωσε την έγκριση, την οποία είχε παράσχει το 2004, της σταδιακής κατάργησης των τελών υπέρπτησης στη Σιβηρία, που άλλωστε δεν δικαιολογούνται πλέον. Οι διαπραγματεύσεις για τις ακριβείς διαδικασίες μιας τέτοιας σταδιακής εξάλειψης αναμένεται να ολοκληρωθούν προσεχώς και λογικά δεν θα καθυστερήσει η έναρξη ισχύος τους.
<P>
Η Ρωσία εξέφρασε την ευχή για στενότερη συνεργασία στον τομέα της ενέργειας, πράγμα που ανταποκρίνεται στα δικά μας συμφέροντα. Παρουσιάζεται ως αξιόπιστος εταίρος για την Ευρωπαϊκή Ένωση σε αυτόν τον τομέα, όπως και σε άλλους τομείς, ενώ δεσμεύτηκε να υλοποιήσει το Πρωτόκολλο του Κυότο, έστω και αν απειλεί παράλληλα να αποσυρθεί, αν δεν αναθεωρηθεί το καθεστώς πριν από το 2012. Αυτές οι συζητήσεις δείχνουν ότι το ζήτημα της υπερθέρμανσης του πλανήτη και του Πρωτοκόλλου του Κυότο, και κυρίως όσων θα ακολουθήσουν το Πρωτόκολλο του Κυότο, διαλαμβάνει κεφαλαιώδη σημασία και πρέπει, συνεπώς, να ακολουθήσουμε αυτή τη γραμμή διαλόγου με τους Ρώσους.
<P>
Χαίρομαι, επίσης, για την υπογραφή εκ μέρους της Ρωσίας, στις 18 Μαΐου, της συμφωνίας ακριβούς χάραξης των συνόρων με την Εσθονία. Η υπογραφή ανάλογης συμφωνίας με τη Λετονία δυστυχώς καθυστερεί ακόμα και πρέπει να ενθαρρύνουμε τους Ρώσους να προβούν στην υπογραφή ανάλογης συμφωνίας.
<P>
Ο χώρος της έρευνας, της εκπαίδευσης και του πολιτισμού είναι ένας σημαντικός χώρος, όπου οι λαοί της Ρωσίας και της Ευρώπης μπορούν να συναντηθούν και να συνάψουν στενότερους δεσμούς, εφόσον έχουμε μια κοινή πολιτισμική και ιστορική κληρονομιά. Σε αυτόν τον σημαντικό χώρο, πρέπει να αναπτύξουμε ορισμένες πρωτοβουλίες. Υπάρχει ήδη μια τέτοια πρωτοβουλία, η οποία έχει ήδη αποφασιστεί: το άνοιγμα ενός ευρωπαϊκού ινστιτούτου στη Μόσχα το 2006.
<SPEAKER ID="54" LANGUAGE="SV" NAME="Cecilia Malmström (ALDE )," AFFILIATION="εισηγήτρια.">
<P>
Η εταιρική μας σχέση δεν ήταν, ωστόσο, χωρίς προβλήματα, και είναι ευχάριστο το γεγονός ότι, στη διάσκεψη κορυφής της 10ης Μαΐου, κατορθώσαμε να συμφωνήσουμε για τη συνεργασία στο πλαίσιο τεσσάρων κοινών χώρων. Η σχετική περίληψη περιελάμβανε περίπου 400 πρακτικά –αν και όχι ιδιαίτερα χρήσιμα– σημεία που απαιτούν συνεργασία, αλλά αυτά απέχουν ακόμη πολύ από την επίλυσή τους. Είναι σημαντικό και ευχάριστο που έχει σημειωθεί τόσο μεγάλη πρόοδος, αλλά μένει ακόμη να δούμε τι κρύβεται πίσω από τα λόγια. Ο Προεδρεύων του Συμβουλίου, κ. Juncker, είπε ότι η ΕΕ και η Ρωσία δεν είχαν ακόμη ξεκινήσει τον μήνα του μέλιτός τους, αλλά υπήρχε αληθινή αγάπη ανάμεσα τους. Μένει τώρα να δούμε τι σημαίνει αυτό για τα μελλοντικά γαμήλια σχέδιά τους.
<P>
Εξαρτόμαστε οι μεν από τους δε, αλλά οι σχέσεις είναι τεταμένες και η συνεργασία έχει γίνει δυσκολότερη λόγω των εσωτερικών εξελίξεων στη Ρωσία, όπου υπό το καθεστώς Πούτιν σημειώθηκε επιδείνωση των ανθρωπίνων δικαιωμάτων και της δημοκρατίας. Ακόμη περισσότερες εξουσίες συγκεντρώθηκαν στο Κρεμλίνο και στον ίδιο τον Πούτιν. Τα πολιτικά κόμματα τέθηκαν στο περιθώριο, ενώ η ελευθερία της έκφρασης και η ανεξαρτησία των μέσων μαζικής ενημέρωσης περιορίστηκαν. Η διαφθορά εξακολουθεί να είναι εκτεταμένη, ενώ φαίνεται ότι δεν υπάρχει τέλος στις θηριωδίες της σύγκρουσης στην Τσετσενία. Η δολοφονία του εκλεγμένου προέδρου της Τσετσενίας, κ. Maskhadov, δεν θα διευκολύνει καθόλου την εξεύρεση πολιτικής λύσης. Ο Πούτιν και η ΕΕ έχουν επίσης διαφορετικές απόψεις για τις εξελίξεις στις γειτονικές χώρες. Η κατάσταση στην κοινή γειτονιά μας είναι από πολλές πλευρές ικανοποιητική. Στην Ουκρανία και τη Γεωργία, ο λαός γύρισε την πλάτη στα αυταρχικά καθεστώτα και επέλεξε τη δημοκρατία, τη διαφάνεια και την ανανέωση. Είναι μια περιοχή στην οποία πρέπει να καταλάβουμε αμφότεροι ότι έχουμε να κερδίσουμε πολλά από τις δημοκρατικές γειτονικές χώρες, και η Ρωσία και ο Πούτιν πρέπει να δεχτούν ότι οι χώρες αυτές δεν ανήκουν στη σφαίρα επιρροής της Ρωσίας. Οι πολίτες αυτών των χώρων επιθυμούν τη δημοκρατία και βλέπουν την ΕΕ, και όχι τη Ρωσία, ως πρότυπο για το μέλλον.
<SPEAKER ID="55" LANGUAGE="EN" NAME="Benita Ferrero-Waldner," AFFILIATION="μέλος της Επιτροπής">
<P>
   .  Κύριε Πρόεδρε, θέλω καταρχάς να ευχαριστήσω την κ. Malmström για τη χρησιμότατη έκθεση. Η χρονική της συγκυρία είναι η πλέον ενδεδειγμένη, αμέσως μετά την επιτυχή σύνοδο κορυφής ΕΕ-Ρωσίας στην οποία μετείχαμε ο Πρόεδρος Barroso, ο Επίτροπος Mandelson και εγώ, μαζί με την Προεδρία του Συμβουλίου. Καθώς τώρα ξεκινούμε να υλοποιούμε τα συμφωνηθέντα, είναι πολύ σημαντικό να πούμε ότι η Ρωσία αποτελεί στρατηγικό εταίρο, συγχρόνως όμως πρέπει να ομιλούμε με μία φωνή και πρέπει να εξετάζουμε όλα τα ζητήματα –τόσο τα δυσκολότερα όσο και τα λιγότερο δύσκολα– όπως, σας διαβεβαιώ, πράξαμε.
<P>
Θέσαμε επίσης, όπως και ο Πρόεδρος Barroso, το ζήτημα των ανθρωπίνων δικαιωμάτων και του διαλόγου με τη Ρωσία για τον Βόρειο Καύκασο. Μετά τη διερευνητική αποστολή της ΓΔ Εξωτερικών Σχέσεων τον Απρίλιο, αναζητούμε πλέον τρόπους και μέσα παροχής οικονομικής στήριξης, ιδίως για κοινωνικοοικονομική ανάκαμψη, εκτός της ήδη σημαντικής ανθρωπιστικής βοήθειας. Πρέπει να δημιουργήσουμε νέο κλίμα στον τομέα αυτόν και επιθυμούμε επίσης να πράξουμε πολλά στο ζήτημα της τεχνικής στήριξης. Θέλουμε να βγάλουμε κόσμο από τον Βόρειο Καύκασο, από την Τσετσενία, ώστε να γνωρίσουν ένα διαφορετικό περιβάλλον. Αυτό είναι πολύ σημαντικό και για τη μελλοντική διαδικασία η οποία θα οδηγήσει στη συμφιλίωση και στη βελτίωση των κοινωνικών και οικονομικών συνθηκών.
<SPEAKER ID="56" LANGUAGE="DE" NAME="Armin Laschet," AFFILIATION="εξ ονόματος της Ομάδας PPE-DE">
<P>
   – Κύριε Πρόεδρε, κύριε Πρόεδρε του Συμβουλίου, κυρίες και κύριοι, η πολύ καλή έκθεση που εκπόνησε με μεγάλο ζήλο η κ. Malmström καθιστά σαφή τη σημασία των σχέσεων με τη Ρωσία, ταυτόχρονα όμως καθιστά επίσης σαφές το εξής: η Ρωσία δεν είναι μόνο εταίρος για την Ευρώπη και παράγων σταθερότητας, αλλά έχει γίνει και γείτονάς μας λόγω της διεύρυνσης και γι’ αυτό πρέπει να δίνουμε και τώρα και μελλοντικά ιδιαίτερη σημασία στις σχέσεις μας.
<SPEAKER ID="57" LANGUAGE="EN" NAME="Csaba Sándor Tabajdi," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, θέλω να ευχαριστήσω την κ. Malmström για το ανοικτό πνεύμα της και τη συνεργασία της κατά την εκπόνηση μιας ισορροπημένης και εποικοδομητικής κοινοβουλευτικής θέσης.
<SPEAKER ID="58" LANGUAGE="PL" NAME="Janusz Onyszkiewicz," AFFILIATION="εξ ονόματος της Ομάδας ALDE">
<P>
   . – Είναι αυτονόητο ότι η συνεργασία με τη Ρωσία έχει μεγάλη σημασία για την Ευρωπαϊκή Ένωση. Το ίδιο ισχύει και για το πρόβλημα του ασφαλούς ενεργειακού εφοδιασμού, στο οποίο η Ρωσία μπορεί να παράσχει μια μερική λύση. Ταυτόχρονα, ωστόσο, δεν μπορεί να μην ανησυχήσει κανείς για τον τρόπο με τον οποίο λειτουργούν οι μεγάλες εταιρείες ενέργειας στη Ρωσία. Αρκεί να υπενθυμίσω στο Σώμα ότι ο διευθυντής της Gazprom ηγείται του ιδιαίτερου γραφείου του Πούτιν, ότι ο αναπληρωτής προϊστάμενος του επιτελικού γραφείου του, ο κ. Sechin, είναι διευθυντής της Rosneft, και ότι ο κ. Ivanov, ο κ. Surkov και ο κ. Prikhodko είναι υπεύθυνοι για την Transneft, την Aeroflot και ούτω καθεξής. Όλα αυτά βέβαια γεννούν το ερώτημα αν οι εταιρείες αυτές λειτουργούν πραγματικά σύμφωνα με τους μηχανισμούς της αγοράς ή αν είναι, αντιθέτως, όργανα της ρωσικής εξωτερικής πολιτικής. Πολλές από τις πρόσφατες εξελίξεις, όπως τα προβλήματα που δημιουργήθηκαν με την παροχή αργού πετρελαίου στην Ουκρανία, δείχνουν ότι ισχύει το δεύτερο.
<P>
Ένα άλλο ερώτημα που πρέπει να εξεταστεί αφορά τη μελλοντική κατεύθυνση της ρωσικής πολιτικής. Δεν γίνεται να μην ανησυχήσει κανείς με το νομοσχέδιο που παρουσίασε στη Δούμα ο κ. Dmitri Rogozin, το οποίο, αν τελικά εγκριθεί, θα επιτρέψει στη Ρωσία να ενσωματώνει νέες περιοχές στη Ρωσική Ομοσπονδία χωρίς την άδεια κανενός. Εκείνοι που θεωρούν αυτή την κίνηση αιτιολογημένη έχουν καταστήσει σαφές ποιες περιοχές αφορά, και μεταξύ αυτών είναι η Αμπχαζία, η Νότια Οσετία και η Υπερδνειστερία.
<SPEAKER ID="59" LANGUAGE="DE" NAME="Milan Horáček," AFFILIATION="εξ ονόματος της Ομάδας Verts/ALE">
<P>
   – Κύριε Πρόεδρε, κυρία Επίτροπε, κυρία Wallström, κυρίες και κύριοι, η Ρωσία έχει μεγάλη σημασία για τη σταθερότητα και την ασφάλειά μας, αλλά και για την οικονομική και οικολογική μας ανάπτυξη. Θέλουμε στενή συνεργασία σε πολλούς και διάφορους τομείς. Ωστόσο, παρ’ όλη τη στρατηγική της σημασία, αυτή η εταιρική σχέση πρέπει να στηρίζεται στον σεβασμό της ευρωπαϊκής άποψης για τις αξίες. Ακόμη κι αν κάποια τμήματα της ΕΕ εξαρτώνται από την ενέργεια και τις πρώτες ύλες της Ρωσίας, δεν πρέπει να προδώσουμε τις αρχές μας της δημοκρατίας και των ανθρωπίνων δικαιωμάτων.
<P>
Μόνη ελπίδα μας είναι η ανάπτυξη της κοινωνίας των πολιτών. Θέλουμε μια πολιτική λύση στην οποία θα συμβάλει η ΕΕ. Ήμουν παρών όταν άρχισε η επίσημη ανακοίνωση των καταδικαστικών αποφάσεων του κ. Khordokovsky και του κ. Lebedev και η διαδικασία αυτή, που βρίσκεται ακόμα σε εξέλιξη, αποτελεί μια τρομακτική απόδειξη της περιφρόνησης με την οποία αντιμετωπίζονται οι θεμελιώδεις αξίες της ΕΕ – του κράτους δικαίου, της δημοκρατίας και των ανθρωπίνων δικαιωμάτων. Πώς μπορεί να εξηγηθεί διαφορετικά το γεγονός ότι δύο άνθρωποι περιμένουν την προκαταρκτική ανάκριση φρουρούμενοι αυστηρά και κλεισμένοι σε ένα σιδερένιο κλουβί σαν επικίνδυνα αρπακτικά;
<P>
Μεγάλα μέρη του κατηγορητηρίου αντιγράφηκαν λέξη προς λέξη στην αιτιολόγηση της απόφασης, αντιγράφηκαν ακόμα και τα λάθη. Η διάλυση της εταιρείας Yukos είναι οικονομική θανατική καταδίκη και σε αυτήν τη θεαματική πολιτική δίκη δεν δίνεται μια δίκαιη ευκαιρία στον Khordokovsky. Είναι αυτή η Ρωσία άξια να είναι στρατηγικός εταίρος της ΕΕ; Οι διαδικασίες που σέβονται το κράτος δικαίου είναι αδιαχώριστες από τα ανθρώπινα δικαιώματα υπό οποιοδήποτε καθεστώς, και αυτό ισχύει και για τις αυτοκρατορίες.
<SPEAKER ID="60" LANGUAGE="CS" NAME="Jaromír Kohlíček," AFFILIATION="εξ ονόματος της Ομάδας GUE/NGL">
<P>
Μπορούμε να δούμε καθαρά τις αντιφάσεις που ανέφερα παραπάνω σε αρκετές τροπολογίες. Θα καλέσω τους βουλευτές αυτού του Σώματος να θυμηθούν ποιος προστάτεψε την Ευρώπη από τον τρόμο των Ναζί πριν από 60 χρόνια και, ακόμη και αν επικρίνουν τον ολοκληρωτισμό, να προσπαθήσουν να μην υποκύψουν στη ρωσοφοβία. Κατά την ψήφιση αυτού του ψηφίσματος, πρέπει να εξασφαλίσουμε ότι θα επικρατήσει το πνεύμα εποικοδομητικής συνεργασίας έναντι τις δυσπιστίας και των συγκαταβατικών συμβουλών. Σε τελική ανάλυση, δεν μπορούμε να αγνοήσουμε το γεγονός ότι εκατομμύρια Ρώσοι πέθαναν για να ελευθερώσουν την Ευρώπη. Δεν πρέπει ποτέ να παραλείπουμε να κάνουμε ένα σαφή διαχωρισμό μεταξύ του πιστού συμμάχου που διαδραμάτισε σπουδαίο ρόλο στην απελευθέρωση του μεγαλύτερου μέρους της Ευρώπης, και που εκπλήρωσε τις υποχρεώσεις του έναντι των άλλων συμμάχων του στην Ασία πριν από 60 χρόνια, και της χώρας που μας επιτέθηκε. Η διάκριση πρέπει να αντικατοπτρίζεται επίσης στα σχετικά μέρη των ψηφισμάτων και των συζητήσεών μας.
<SPEAKER ID="61" LANGUAGE="" NAME="" AFFILIATION="Αντιπροέδρου">
<SPEAKER ID="62" LANGUAGE="PL" NAME="Mirosław Mariusz Piotrowski," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, κυρίες και κύριοι, η σύγχρονη Ρωσία κληρονόμησε την ιστορική κληρονομιά της Σοβιετικής Ένωσης, και θεωρεί ότι αποτελεί τον δικαιωματικό κληρονόμο της. Αρνείται πεισματικά να κάνει οποιαδήποτε προσπάθεια να λογοδοτήσει για το εγκληματικό παρελθόν της στις σχέσεις της με τις γειτονικές χώρες, περιλαμβανομένης της Πολωνίας. Το παρελθόν αυτό περιλαμβάνει το Σύμφωνο Μολότοφ-Ρίμπεντροπ της 23ης Αυγούστου 1939 και τη γενοκτονία που διαπράχθηκε κατά των πολωνών αξιωματούχων που δολοφονήθηκαν στο Katyn, την Κρακοβία και το Mednoe το 1940 και σε πολλά μπουντρούμια της σοβιετικής μυστικής αστυνομίας (NKVD) τα επόμενα χρόνια.
<SPEAKER ID="63" LANGUAGE="LV" NAME="Inese Vaidere," AFFILIATION="εξ ονόματος της Ομάδας UEN">
<P>
Οι χώρες της Ευρώπης έχουν διαφορετικές ιστορικές εμπειρίες όσον αφορά τις σχέσεις τους με τη Ρωσία. Για τη Λετονία και τα άλλα κράτη της Βαλτικής, η εμπειρία ήταν ιδιαιτέρως τραγική. Η ΕΣΣΔ κατέλαβε τα κράτη της Βαλτικής δύο φορές. Πάνω από 60 000 αθώοι άνθρωποι μεταφέρθηκαν από τη Λετονία στη Σιβηρία με φορτηγά για βοοειδή, χωρίς καμία νόμιμη διαδικασία, και από εκεί επέστρεψαν λίγοι. Σε μεγάλο βαθμό, οι απελάσεις πραγματοποιήθηκαν έτσι ώστε τα υπάρχοντα και τα σπίτια των εκτοπισθέντων να παραδοθούν ολοκληρωτικά στους νέους εποίκους.
<SPEAKER ID="64" LANGUAGE="DE" NAME="Elmar Brok (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, κυρίες και κύριοι, η έκθεση Malmström είναι μια πράξη εξισορρόπησης. Δηλώνω εκ των προτέρων ότι είναι σαφές ότι η Ευρωπαϊκή Ένωση δίνει πάντα προτεραιότητα στις χώρες που είναι μέλη της και ότι αυτές χαίρουν ιδιαίτερης προστασίας και υποστήριξης για ιστορικούς, πολιτικούς και οικονομικούς λόγους. Στην προκειμένη περίπτωση αυτό ισχύει κυρίως για την Πολωνία και τα κράτη της Βαλτικής.
<P>
Τρίτον, πρέπει να καταλάβουμε ότι μια τέτοια διαδικασία μπορεί να συνεχίσει να λειτουργεί μόνον βάσει της δημοκρατίας, του κράτους δικαίου και των ανθρωπίνων δικαιωμάτων και ότι εδώ υπάρχουν θέματα που επιδέχονται κριτικής. Αυτό πάλι με οδηγεί στο τέταρτο σημείο, ότι δηλαδή πρέπει να διατηρήσουμε ανοικτές γραμμές διαλόγου με τη Ρωσία. Για τον λόγο αυτόν αναπτύσσουμε μια στρατηγική εταιρική σχέση που ενσωματώθηκε για παράδειγμα στους «τέσσερις κοινούς χώρους», και την κοινή ενεργειακή πολιτική που σχεδιάζεται έτσι ώστε να μην προκύψει μονομερής εξάρτηση εις βάρος μας. Αυτή η στρατηγική εταιρική σχέση που θα εστιαστεί και στα γεγονότα του 2007 και στις κοινές μας προετοιμασίες γι’ αυτά, καθώς το 2007 θα λήξουν οι συμφωνίες εταιρικής σχέσης και συνεργασίας, θα γίνουν εκλογές στη Ρωσία, ενώ το ίδιο έτος προβλέπεται να γίνει η Ρωσία μέλος του ΠΟΕ. Ίσως μέχρι τότε να έχει ολοκληρωθεί η διεύρυνση, ίσως μάλιστα να έχουμε και σύνταγμα. Πρέπει επομένως να προετοιμαστούμε σωστά για το 2007, κατά το οποίο θα γίνουν πιθανότατα όλα αυτά.
<SPEAKER ID="65" LANGUAGE="NL" NAME="Jan Marinus Wiersma (PSE )." AFFILIATION="">
<P>
Η Ρωσία και η Ευρωπαϊκή Ένωση έχουν πολλά κοινά συμφέροντα στους τομείς της οικονομίας, της ενέργειας, της ασφάλειας και της καταπολέμησης του εγκλήματος. Ταυτόχρονα, μπορούμε να πούμε ότι υπάρχουν ανησυχητικές εξελίξεις στο εσωτερικό της Ρωσίας ως προς τις αξίες που αντιπροσωπεύει η Ευρωπαϊκή Ένωση, ιδίως τη δημοκρατία, το κράτος δικαίου και τη διαφάνεια. Η Επίτροπος Wallström είχε δίκιο που έδωσε μεγάλη προσοχή στην έκθεσή της στο θέμα αυτό. Στην προσέγγισή της προς τη Ρωσία, η Ευρωπαϊκή Ένωση πρέπει να προσπαθήσει να επιτύχει μια ισορροπία μεταξύ αυτών των αξιών και των συμφερόντων, μια ισορροπία που θα μας επιτρέψει, ταυτόχρονα, να έχουμε θετική επίδραση στις εσωτερικές εξελίξεις της Ρωσίας. Η εμπέδωση μιας διαφανούς δημοκρατίας και οικονομίας στη Ρωσία δεν είναι μόνο μια θεωρητική ιδέα σε μακροπρόθεσμο ορίζοντα· είναι επίσης ένα ζήτημα κοινού ενδιαφέροντος για τους λαούς της Ευρώπης και της Ρωσίας. Προκειμένου να είμαστε αποτελεσματικοί επ’ αυτού, τα κράτη μέλη πρέπει να καταφέρουν να συνασπιστούν έναντι της Μόσχας.
<SPEAKER ID="66" LANGUAGE="NL" NAME="Bart Staes (Verts/ALE )." AFFILIATION="">
<P>
Στο βιβλίου του ευρωπαίου δημοσιογράφου Ben van der Velden με τίτλο «Ευρωπαϊκή αδυναμία», διάβασα το αντίγραφο μιας συνέντευξης που έδωσε στον συγγραφέα ο Επίτροπος Patten. Στις 27 Οκτωβρίου 2003, ο Επίτροπος Patten είπε τα ακόλουθα σχετικά με τις επαφές του με τη ρωσική κυβέρνηση, και παραθέτω: «Η άποψή μου, που είναι ασυνήθιστη βεβαίως, είναι ότι δεν πετυχαίνεις τίποτα με φιλικές συναντήσεις. Πρέπει να βλέπεις τι παίρνεις από το άλλο μέρος. Στις διασκέψεις κορυφής, πρέπει επίσης να είσαι προετοιμασμένος να γίνεις ενοχλητικός για ένα θέμα όπως η Τσετσενία».
<P>
Με όλο τον δέοντα σεβασμό, κυρία Επίτροπε, είναι κακό να μιλάμε για στήριξη της κοινωνικοοικονομικής ανάκαμψης πέραν της απολύτως αναγκαίας ανθρωπιστικής βοήθειας, χωρίς να υπάρξει μια σοβαρή λύση για τη σύγκρουση. Επισκέφτηκα την Τσετσενία και το Grozny, και είδα τι συμβαίνει με τα κονδύλια. Είτε χρησιμοποιούνται για την ανέγερση κυβερνητικών κτιρίων ή θα καταλήξουν σύντομα στα χέρια και τις τσέπες εγκληματιών όπως ο Ramzan Kadurov.
<SPEAKER ID="67" LANGUAGE="" NAME="Γεώργιος Καρατζαφέρης (IND/DEM )." AFFILIATION="">
<P>
Εδώ βάζουμε όρους και, συγκεκριμένα, διαβάζω τον όρο 24: «ζητάμε από τη Ρωσία να επιβεβαιώσει την προσήλωσή της στην εδαφική ακεραιότητα της Γεωργίας και της Μολδαβίας και να αποσύρει τις στρατιωτικές δυνάμεις από τη Γεωργία και τη Μολδαβία, όπως ζητάνε οι κυρίαρχες χώρες». Πολύ σωστό αυτό.
<P>
Ζητάτε από τη Ρωσία να υπογράψει τη Συνθήκη του Κυότο για το περιβάλλον. Σωστό. Γιατί δεν ζητήσαμε το ίδιο και από τους Αμερικανούς, οι οποίοι επιβαρύνουν το περιβάλλον 16 φορές –κατά τις επίσημες μετρήσεις– περισσότερο από ό,τι η Ρωσία;
<P>
Ο κ. Barroso έκανε προηγουμένως μια διάκριση μεταξύ δημαγωγίας και δημοκρατίας. Πολύ φοβούμαι ότι η Επιτροπή και το Συμβούλιο της Ευρώπης δημαγωγούν στο θέμα αυτό. 
<SPEAKER ID="68" LANGUAGE="PL" NAME="Wojciech Roszkowski (UEN )." AFFILIATION="(Χειροκροτήματα)">
<P>
   – Όταν συζητάμε τις σχέσεις μας με τη Ρωσία, σκεφτόμαστε συχνά τον ρωσικό λαό, τον ρωσικό πολιτισμό και τις συναλλαγές μας με τις ρωσικές επιχειρήσεις. Δεν πρέπει να αποτελεί έκπληξη το γεγονός ότι οι σκέψεις μας επί του θέματος είναι ευνοϊκές. Ταυτόχρονα, ωστόσο, οι πολιτικές του Πούτιν μας δημιουργούν ένα πρόβλημα. Είναι ένας άνθρωπος που παραβιάζει τα ανθρώπινα δικαιώματα, που θέτει περιορισμούς στις οικονομικές και πολιτικές ελευθερίες, που επανήλθε σε μια σταλινική ερμηνεία της ιστορίας και απένειμε μετάλλιο στον στρατηγό Γιαρουζέλσκι. Ο τελευταίος ήταν διοικητής της εισβολής του 1968 στην Τσεχοσλοβακία και υπεύθυνος για την ήττα της Αλληλεγγύης.
<SPEAKER ID="69" LANGUAGE="PL" NAME="Bogdan Klich (PPE-DE )." AFFILIATION="(Χειροκροτήματα)">
<P>
Το δεύτερο σημείο που θα ήθελα να θίξω είναι ότι η συμφωνία που υπεγράφη στη Μόσχα είναι ένα αληθινό βήμα προόδου στον διάλογο μεταξύ της Ευρωπαϊκής Ένωσης και της Ρωσίας. Μεταξύ άλλων, θα μας επιτρέψει να επιλύσουμε τις τοπικές συγκρούσεις, όπως αυτές στην Υπερδνειστερία, το Ναγκόρνο Καραμπάχ, την Αμπχαζία και τη Νότια Οσετία. Ωστόσο, την ίδια στιγμή δεν γίνεται καμία αναφορά σε αυτή τη συμφωνία για το ζήτημα της Τσετσενίας. Αυτό είναι παράλογο, διότι πώς είναι δυνατόν να συζητάμε για τη σφυρηλάτηση μιας κοινής πολιτικής με τη Ρωσία ή τη δημιουργία ενός κοινού χώρου ελευθερίας, ασφάλειας και δικαιοσύνης αν δεν γίνεται καμία αναφορά στα γεγονότα της Τσετσενίας; Το ίδιο ισχύει για την ενεργειακή πολιτική, για την οποία ο κ. Schmit είπε ότι υπήρξε μια προοπτική για την εξάλειψη των εμποδίων στη συνεργασία στον τομέα της ενέργειας. Θα ήθελα να ρωτήσω το Συμβούλιο και την Επιτροπή αν αυτό σημαίνει ότι θα τασσόταν υπέρ του αγωγού της Βαλτικής. Ο τελευταίος θα διασχίζει τον βυθό της Βαλτικής Θάλασσας, και θα μπορούσε να διευκολύνει τη διαφοροποίηση των ενεργειακών πηγών για τα διάφορα κράτη μέλη της ΕΕ.
<P>
Τρίτον, η επιτυχία που θα σημειώσουμε όλοι μας θα εξαρτηθεί πρωτίστως από τη συνοχή της κοινής εξωτερικής πολιτικής μας και πολιτικής ασφάλειας, και από τον βαθμό στον οποίο λαμβάνει υπόψη τα συμφέροντα και των 25 κρατών μελών της ΕΕ. Θα τονίσω τη λέξη «όλων», διότι δεν έχουμε την πολυτέλεια να αφήσουμε τη Ρωσία να στρέψει ορισμένα κράτη μέλη της ΕΕ εναντίον άλλων. Τι είδους ΕΕ θα είχαμε τότε, και τι είδους κοινότητα;
<SPEAKER ID="70" LANGUAGE="DE" NAME="Hannes Swoboda (PSE )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, κυρία Επίτροπε, κυρίες και κύριοι, θέλω καταρχάς να ευχαριστήσω θερμά την κ. Malmström για την άριστη συνεργασία. Δεν είχαμε συμφωνήσει με όλα τα σημεία του πρώτου σχεδίου, αλλά η κ. Malmström κατάφερε να υιοθετήσει πολλές από τις ιδέες μας και να διατυπώσει συμβιβαστικές τροπολογίες, πράγμα που δημιούργησε μια πολύ πλατιά συναίνεση και θα ήθελα να την ευχαριστήσω γι’ αυτό. Θεωρώ ότι τώρα έχουμε μια έκθεση που χαρακτηρίζεται από μια σωστή ισορροπία μεταξύ όσων υποστηρίζουν ότι η Ρωσία πρέπει να θεωρείται πρωτίστως ένας στρατηγικός εταίρος μας και εκείνων που θεωρούν ότι πρέπει να εστιαστούμε κυρίως στο θέμα της δημοκρατίας και των ανθρωπίνων δικαιωμάτων στη Ρωσία. Εγώ δεν βλέπω εδώ αντίθεση. Κατά τη γνώμη μου, δεν είναι δυνατόν να δίνουμε έμφαση στη μια πλευρά αγνοώντας την άλλη. Επίσης, νομίζω ότι αυτό το μήνυμα εκφράζει και η υπό εξέταση έκθεση.
<SPEAKER ID="71" LANGUAGE="LV" NAME="Guntars Krasts," AFFILIATION="εξ ονόματος της Ομάδας UEN">
<SPEAKER ID="72" LANGUAGE="EN" NAME="Charles Tannock (PPE-DE )" AFFILIATION="">
<P>
Η ΕΕ εξακολουθεί να αποδοκιμάζει έντονα τις εκτεταμένες βιαιοπραγίες στην Τσετσενία, περιλαμβανομένης της εξωδικαστικής εκτέλεσης του Aslan Maskhadov. Η Ρωσία, όμως, ευτυχώς τώρα αναλαμβάνει κάποια δράση για την τιμωρία των υπευθύνων για ορισμένες βιαιοπραγίες. Εξακολουθεί να εκδηλώνεται ιδιαίτερη εκτίμηση για τον εσωτερικό αγώνα της Ρωσίας κατά του φονταμενταλισμού και για τη στήριξη του παγκόσμιου αγώνα κατά της διεθνούς τρομοκρατίας.
<SPEAKER ID="73" LANGUAGE="PL" NAME="Józef Pinior (PSE )." AFFILIATION="">
<P>
Η ρωσική κοινωνία των πολιτών πρέπει να είναι βασικός εταίρος για την Ευρωπαϊκή Ένωση στις σχέσεις της με τη χώρα, και πρέπει να την στηρίξουμε στις προσπάθειές της να προαγάγει τη δημοκρατία, την ελευθερία των μέσων μαζικής ενημέρωσης και τον σεβασμό των ανθρωπίνων δικαιωμάτων. Η σύγχρονη Ρωσία είναι μια ετερογενής χώρα. Από τη μια πλευρά, διεξάγει έναν μεταποικιακό πόλεμο στην Τσετσενία, και παραβιάζει τα ανθρώπινα δικαιώματα αυτών που ζουν στην περιοχή. Από την άλλη πλευρά, ωστόσο, είναι στόχος σκληρών τρομοκρατικών επιθέσεων, και μια χώρα που στη διάρκεια των τελευταίων 15 ετών έχει υποστεί έναν εντυπωσιακό δημοκρατικό μετασχηματισμό. Ωστόσο, αυτή η χώρα απειλείται από το χαρακτηριστικό και απολυταρχικό προεδρικό σύστημα που υπάρχει αυτή τη στιγμή, καθώς και από τον κρατικό έλεγχο των μέσων μαζικής ενημέρωσης και από τις παραβιάσεις του κράτους δικαίου.
<P>
Ακόμη και αν επικρίνουμε το σύστημα που έχει εγκαθιδρύσει ο Πρόεδρος Πούτιν, δεν πρέπει να ξεχνάμε ότι υπάρχει και μια άλλη Ρωσία. Αυτή η άλλη Ρωσία βρήκε την απόλυτη έκφρασή της στις σκέψεις και τις δραστηριότητες του Αντρέι Ζαχάρωφ, που ήταν ένας σπουδαίος Ευρωπαίος και ένας σπουδαίος Ρώσος. Η αληθινή Ρωσία σήμερα, ή με άλλα λόγια η Ρωσία του Memorial Society και του PEN Club, υπερασπίζεται τη ρωσική δημοκρατία, και αναμένει από την Ευρωπαϊκή Ένωση να την στηρίξει και να την βοηθήσει στις προσπάθειές της να οικοδομήσει τη ρωσική δημοκρατία και να φέρει τη Ρωσία και την Ευρωπαϊκή Ένωση πιο κοντά. 
<SPEAKER ID="74" LANGUAGE="LV" NAME="Ģirts Valdis Kristovskis," AFFILIATION="εξ ονόματος της Ομάδας UEN">
<P>
   . – Κυρίες και κύριοι, στόχος της έκθεσης Malmström είναι η επιθυμία του Ευρωπαϊκού Κοινοβουλίου να διακρίνει στη Ρωσία έναν εταίρο στο πλαίσιο μιας πρακτικής, συνετής και ποιοτικής συνεργασίας.
<SPEAKER ID="75" LANGUAGE="DE" NAME="Helmut Kuhne (PSE )." AFFILIATION="">
<P>
Υποστηρίζω απερίφραστα τις επικρίσεις που διατύπωσε προηγουμένως ο κ. Laschet σχετικά με τις διδακτικές τάσεις, καθώς και όσα είπε ο κ. Brok αναφορικά με τη διασφάλιση της δυνατότητας διεξαγωγής διαλόγου. Όμως, κύριε Laschet, υπάρχουν δύο πράγματα που δεν πρέπει να κάνετε: δεν πρέπει να μοιράζετε σε εθνικό επίπεδο το τομάρι της αρκούδας πριν από τον θάνατό της και δεν πρέπει να δίνετε υποσχέσεις που δεν μπορείτε να τηρήσετε, γιατί είμαι απόλυτα βέβαιος ότι σύνοδοι κορυφής Γερμανίας-Ρωσίας θα γίνονται ακόμα και με κυβέρνηση Χριστιανοδημοκρατών – ποιος ξέρει, ίσως να δούμε κάτι τέτοιο μετά από 20 χρόνια. Μην προσπαθείτε να δώσετε την εντύπωση ότι δεν θα συμβεί κάτι τέτοιο. 
<SPEAKER ID="76" LANGUAGE="LT" NAME="Justas Vincas Paleckis (PSE )." AFFILIATION="">
<SPEAKER ID="77" LANGUAGE="" NAME="Παναγιώτης Μπεγλίτης (PSE )." AFFILIATION="">
<SPEAKER ID="78" LANGUAGE="EN" NAME="Benita Ferrero-Waldner," AFFILIATION="μέλος της Επιτροπής">
<SPEAKER ID="79" LANGUAGE="PL" NAME="Bogdan Klich (PPE-DE )." AFFILIATION="">
<SPEAKER ID="80" LANGUAGE="EN" NAME="Benita Ferrero-Waldner," AFFILIATION="μέλος της Επιτροπής">
<SPEAKER ID="81" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 11.00. 
<SPEAKER ID="82" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0144/2005) της κ. Gál, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την προαγωγή και προστασία των θεμελιωδών δικαιωμάτων (2005/2007(INI)). 
<SPEAKER ID="83" LANGUAGE="HU" NAME="Kinga, Gál (PPE-DE )," AFFILIATION="εισηγήτρια">
<P>
 Κύριε Πρόεδρε, κατόπιν της απόφασης του Ευρωπαϊκού Συμβουλίου τον Δεκέμβριο του 2003, αυτή η έκθεση ιδίας πρωτοβουλίας επιδιώκει να ορίσει τα μέσα που θα επιτρέψουν την επέκταση της εντολής του Ευρωπαϊκού Παρατηρητηρίου των φαινομένων ρατσισμού και ξενοφοβίας και τη μετατροπή του σε Υπηρεσία Θεμελιωδών Δικαιωμάτων. Η αρμόδια επιτροπή και οι Ομάδες συμφώνησαν με την προσέγγισή μου και, παρότι κατατέθηκαν 120 τροπολογίες στην έκθεση, κατορθώσαμε να επιτύχουμε 25 συμβιβαστικές τροπολογίες με τις οποίες όλα τα μέλη της επιτροπής μας συνέβαλαν στην ανάπτυξη των θεμελιωδών δικαιωμάτων εντός της Ένωσης. Αυτό οδήγησε σε απόλυτη πλειοψηφία με μόνο τρεις ψήφους κατά.
<P>
Η επιτροπή ζήτησε επίσης το Κοινοβούλιο να έχει σημαντικό ρόλο στη δομή, την εντολή και το έργο αυτού του οργάνου. Καθώς έπρεπε να βρεθεί μια κεντρική νομική βάση, επικαλεστήκαμε το άρθρο 13. Πρέπει όμως να τονίσω ότι αυτή η υπηρεσία πρέπει να έχει ευρύτερη εντολή, η οποία να καλύπτει τον Χάρτη των Θεμελιωδών Δικαιωμάτων στο σύνολό του. Συνεπώς, ζήτησα από τον Επίτροπο να μην ερμηνεύσει το άρθρο αυτό περιοριστικά.
<SPEAKER ID="84" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
    – Κύριε Πρόεδρε, κυρίες και κύριοι, θέλω καταρχάς να εκφράσω τις ειλικρινείς μου ευχαριστίες στην εισηγήτρια κ. Gál.
<P>
Μετά την απόφαση που ανακοίνωσε ο Πρόεδρος Barroso ενώπιον αυτού του Κοινοβουλίου, δημιουργήσαμε μια ομάδα Επιτρόπων στην οποία ανατέθηκε ο συντονισμός των πολιτικών της Επιτροπής που αποσκοπούν στην προώθηση και την υπεράσπιση των θεμελιωδών δικαιωμάτων.
<P>
Στην πρώτη θέση μεταξύ των δέκα προτεραιοτήτων του σχεδίου δράσης για την εφαρμογή της επονομαζόμενης «στρατηγικής της Χάγης» για έναν ευρωπαϊκό χώρο ελευθερίας, δικαιοσύνης και ασφάλειας –την οποία ενέκρινε η Επιτροπή στις 6 Μαΐου– έθεσα την αρχή σύμφωνα με την οποία η Ευρώπη προωθεί και υπερασπίζεται τα θεμελιώδη δικαιώματα. Η θέση αυτή αποδεικνύει με σαφήνεια ότι, κατά την άποψή μου, η προστασία των θεμελιωδών δικαιωμάτων αποτελεί εγκάρσια προτεραιότητα όλων των πολιτικών της Ένωσης και ιδιαίτερα –όπως έχω επαναλάβει πολλές φορές ενώπιον του Κοινοβουλίου– όταν πρόκειται για την εξισορρόπηση του ισχυρού αιτήματος των πολιτών για ασφάλεια με τον σεβασμό των θεμελιωδών δικαιωμάτων του ανθρώπου.
<SPEAKER ID="85" LANGUAGE="" NAME="Μανώλης Μαυρομμάτης (PPE-DE )," AFFILIATION="Εισηγητής της γνωμοδότησης της Επιτροπής Πολιτισμού και Παιδείας">
<P>
   – Κύριε Πρόεδρε, κύριε Επίτροπε, καταρχήν θα ήθελα να συγχαρώ την εισηγήτρια κ. Gál για την εξαιρετική δουλειά της.
<P>
Η διεθνής συνεργασία της Ευρωπαϊκής Ένωσης σε αυτόν τον ευαίσθητο τομέα πρέπει να ενισχυθεί, κύριε Επίτροπε. Στο σημείο αυτό, θα ήθελα να σταθώ στις παραγράφους 24 και 25 της έκθεσης και στην παράγραφο 3 της γνωμοδότησης της Επιτροπής Πολιτισμού, όπου αναφέρεται ότι «η συνεργασία μεταξύ του Συμβουλίου της Ευρώπης και της Υπηρεσίας θα πρέπει να προσλάβει θεσμικό χαρακτήρα».
<SPEAKER ID="86" LANGUAGE="" NAME="Timothy Kirkhope," AFFILIATION="εξ ονόματος της Ομάδας PPE-DE">
<P>
Συγχαίρω την κ. Gál για την έκθεσή της και πιστεύω βέβαια ότι με το είδος των εγγυήσεων που ζητώ σχετικά θα έχουμε ένα επιτυχές ξεκίνημα και μια επιτυχή περίοδο λειτουργίας. 
<SPEAKER ID="87" LANGUAGE="FR" NAME="Martine Roure," AFFILIATION="εξ ονόματος της Ομάδας PSE">
<P>
   – Κύριε Πρόεδρε, η έκθεση της κ. Gál μας επιτρέπει να καθορίσουμε τις προτεραιότητες του Ευρωπαϊκού Κοινοβουλίου όσον αφορά τη διεύρυνση της εντολής του Ευρωπαϊκού Παρατηρητηρίου για τον ρατσισμό και την ξενοφοβία, προκειμένου να μετατραπεί σε μια υπηρεσία για τα θεμελιώδη δικαιώματα. Επιδιώκουμε, πράγματι, η δημιουργία αυτής της υπηρεσίας να επιτρέψει την υλοποίηση μιας πραγματικής πολιτικής για τα θεμελιώδη δικαιώματα. Δεν είναι περιττό να επαναλάβουμε ότι η πρώτη μας προτεραιότητα για τη δημιουργία ενός χώρου ελευθερίας, ασφάλειας και δικαιοσύνης είναι η ενεργός προώθηση των θεμελιωδών δικαιωμάτων.
<P>
Ο Επίτροπος Frattini δεσμεύτηκε να υποβάλει την έκθεση για την ίδρυση της υπηρεσίας για τα θεμελιώδη δικαιώματα βάσει της διαδικασίας συναπόφασης. Ακούσαμε όσα μόλις είπατε, κύριε Επίτροπε, αλλά επαναλαμβάνουμε ότι επιμένουμε απαρέγκλιτα σε αυτή τη διαδικασία. Οι ευρωπαίοι βουλευτές είναι οι αιρετοί εκπρόσωποι των ευρωπαίων πολιτών. Σε ό,τι αφορά τη δημιουργία μιας υπηρεσίας για τα θεμελιώδη δικαιώματα με άμεσο αντίκτυπο στην καθημερινή ζωή των πολιτών, η γνώμη του Ευρωπαϊκού Κοινοβουλίου πρέπει να ακουστεί ξεκάθαρα. 
<SPEAKER ID="88" LANGUAGE="" NAME="Maria Carlshamre," AFFILIATION="εξ ονόματος της ομάδας ALDE.">
<P>
   – Κύριε Πρόεδρε, επιτρέψτε μου να ευχαριστήσω την κ. Gál για την πολύ καλή έκθεσή της και την πολύ καλή συνεργασία σχετικά με όλες τις τροπολογίες. Είμαι πολύ ευτυχής που θα τεθεί σε ψηφοφορία αύριο.
<P>
Η κύρια εντολή της καλύπτει ό,τι συμβαίνει εντός της Ένωσης. Ταυτόχρονα γνωρίζουμε ότι ακριβώς δίπλα στα σύνορα της Ένωσης υπάρχουν κυριολεκτικά σκλαβοπάζαρα, όπου νέες γυναίκες και κορίτσια πωλούνται προς διακίνηση στη σεξουαλική βιομηχανία σε διάφορα μέρη της Ένωσής μας. Επί παραδείγματι, εκτιμάται ότι κάθε μέρα περίπου 40 κορίτσια πωλούνται από αυτού του είδους τα σκλαβοπάζαρα στη Μολδαβία. Αυτή είναι η χειρότερη περίπτωση παραβίασης των ανθρωπίνων δικαιωμάτων στη δική μας πλευρά του κόσμου και η Υπηρεσία Θεμελιωδών Δικαιωμάτων θα είναι σε θέση να την αντιμετωπίσει.
<SPEAKER ID="89" LANGUAGE="DE" NAME="Johannes Voggenhuber," AFFILIATION="εξ ονόματος της Ομάδας Verts/ALE">
<P>
Η εισηγήτρια συνειδητοποιεί αυτό το γεγονός και σε αυτό στήριξε την έκθεσή της. Την ευχαριστώ και την συγχαίρω γι’ αυτό, καθότι είναι πραγματικά μια θαυμάσια βάση για τη λήψη μιας τόσο σημαντικής απόφασης. Ξέρω πως δεν ήταν εύκολο, γιατί ως εισηγητής της διαδικασίας του άρθρου 7 πήρα κι εγώ μια μικρή γεύση των συγκρούσεων μέσα στις Ομάδες, τις οποίες έθιξε εν συντομία εδώ ο κ. Kirkhope. Εγώ υποστηρίζω ότι το θέμα είναι μάλλον ο αιώνιος φόβος ότι η Ευρωπαϊκή Ένωση θα μπορούσε να αποκτήσει και πάλι εξουσία σε ορισμένους τομείς και όχι άλλοι φόβοι. Η Ομάδα μου είναι εξαιρετικά χαρούμενη διότι υπήρξε συναίνεση για κάποιες αρχές στο πλαίσιο αυτών των αντιπαραθέσεων.
<SPEAKER ID="90" LANGUAGE="IT" NAME="Giusto Catania," AFFILIATION="εξ ονόματος της Ομάδας GUE/NGL">
<P>
   – Κύριε Πρόεδρε, κυρίες και κύριοι, θέλω να ευχαριστήσω την κ. Gál για το σημαντικό έργο που επιτέλεσε, καθώς η ίδρυση αυτού του οργανισμού για την προστασία και την προαγωγή των θεμελιωδών δικαιωμάτων θα αποτελέσει ένα χρήσιμο όργανο τόσο για το Κοινοβούλιο όσο και για την Ευρωπαϊκή Ένωση. Έχουμε ανάγκη από ένα ανεξάρτητο όργανο που θα διατηρεί παράλληλα στενούς δεσμούς με το Ευρωπαϊκό Κοινοβούλιο, ενώ είναι επίσης σημαντικό το γεγονός ότι για το θέμα αυτό μπορούμε να καταλήξουμε σε διαδικασίες συναπόφασης μεταξύ του Συμβουλίου και του Κοινοβουλίου.
<SPEAKER ID="91" LANGUAGE="PL" NAME="Bogdan Pęk," AFFILIATION="εξ ονόματος της Ομάδας IND/DEM">
<SPEAKER ID="92" LANGUAGE="DE" NAME="Reinhard Rack (PPE-DE )." AFFILIATION="">
<P>
Όμως το ζητούμενο είναι επίσης, ειδικότερα, να μην συσταθεί ο οργανισμός έτσι ώστε να γίνει ένα βήμα γραφειοκρατικής γκρίνιας. Για τον λόγο αυτόν, και σε αντίθεση με ό,τι λέχθηκε ήδη, απορρίπτουμε την παράγραφο 47 της κατά τα άλλα εξαίρετης έκθεσης της κ. Gál.
<SPEAKER ID="93" LANGUAGE="" NAME="Σταύρος Λαμπρινίδης (PSE )." AFFILIATION="">
<P>
   – Κύριε Πρόεδρε, κύριε Επίτροπε, η έκθεση Gál αξίζει την υποστήριξή μας.
<SPEAKER ID="94" LANGUAGE="" NAME="Κυριάκος Τριανταφυλλίδης (GUE/NGL )." AFFILIATION="">
<P>
   – Κύριε Πρόεδρε, κύριε Επίτροπε, θέλω να ευχαριστήσω τη συνάδελφο Gál για την έκθεσή της και να πω ότι είναι ιδιαίτερα θετικό να βλέπουμε ότι το ζήτημα της προώθησης και της προστασίας των ανθρωπίνων δικαιωμάτων αποτελεί όλο και περισσότερο αντικείμενο διαβούλευσης των θεσμικών οργάνων της Ένωσης.
<SPEAKER ID="95" LANGUAGE="" NAME="Ashley Mote (NI )." AFFILIATION="(">
<SPEAKER ID="96" LANGUAGE="" NAME="Michael Cashman (PSE )." AFFILIATION="(">
<P>
   – Κύριε Πρόεδρε, χαίρομαι που έπομαι του αξιότιμου κυρίου Mote. Με αυτή τη συμβολή, μας αποδεικνύει ότι είναι ειδικός στην πολιτική τρέλα. Η ιδιότητα του μέλους του Κόμματος Ανεξαρτησίας του Ηνωμένου Βασιλείου μας το διαβεβαιώνει διπλά.
<P>
Επιτρέψτε μου να πω, κύριε Πρόεδρε, ότι η διακριτική μεταχείριση υποτιμά τον καθέναν μας και, αν μένουμε άπραγοι και απαθείς, την υποστηρίζουμε. Αυτός είναι ο λόγος για τον οποίο χαιρετίζω την έκθεση της κ. Gál και τη σύσταση της υπηρεσίας για τα θεμελιώδη δικαιώματα. Ωστόσο, δεν πρέπει να έχουμε πολλές απαιτήσεις από την υπηρεσία, ειδάλλως θα αποτύχει εν τη γενέσει της. Πρέπει να εργαστεί σε σύμπραξη με τα τρία θεσμικά όργανα και να διασφαλίσει ότι οι προτάσεις που προέρχονται από αυτά τα όργανα είναι συμβατές και δεν αντίκεινται στον Χάρτη Θεμελιωδών Δικαιωμάτων και τις διεθνείς μας υποχρεώσεις. Το επίκεντρο της προσοχής της θα πρέπει να είναι εντός της ΕΕ, αλλά συγχρόνως θα πρέπει να έχει ρόλο στη διατύπωση της συμφωνίας σύνδεσης της ΕΕ.
<P>
Επιτρέψτε μου να πω δύο πράγματα. Ο κ. Kirkhope, ο οποίος εγκατέλειψε την αίθουσα, είπε ότι η πολιτική δεν πρέπει να παρεισφρύει στο έργο της υπηρεσίας. Μου φαίνεται ότι θέλει να εξουδετερώσει την υπηρεσία πριν καν αρχίσει να λειτουργεί. Οι αποφάσεις που θέτουν τέρμα στις παραβιάσεις των θεμελιωδών δικαιωμάτων πρέπει να λαμβάνονται σε πολιτικό περιβάλλον και δεν μπορούν να λαμβάνονται ανεξαρτήτως αυτών των συνεπειών.
<P>
Πράγματι, ορισμένες πολιτικές αντιπροσωπείες σε αυτό το Κοινοβούλιο δεν έχουν ψηφίσει ποτέ υπέρ μέτρων απαγόρευσης των διακρίσεων. Αυτό από μόνο του κομματικοποιεί τα μέτρα απαγόρευσης των διακρίσεων και τα θεμελιώδη δικαιώματα. Ο κ. Pęk αντιτάχθηκε σφοδρά σε αυτό: οι ευρωπαίοι φορολογούμενοι θα πληρώσουν. Εάν οι ευρωπαίοι φορολογούμενοι δεν είχαν πληρώσει, θα ήμασταν ακόμη υπό τον ασφυκτικό κλοιό της δαιμονοποίησης που ακολούθησε τον Δεύτερο Παγκόσμιο Πόλεμο και τη σοβιετική κυριαρχία. Πρέπει να έχουμε τα κότσια να πληρώσουμε για τις ελευθερίες μας και να τις υπερασπιστούμε. Εάν ο κ. Pęk και ο κ. Mote είναι αντίθετοι σε αυτό, η κ Gál μάλλον έχει ακολουθήσει τον σωστό δρόμο, οπότε συνιστώ στο Σώμα την υπερψήφιση της έκθεσης.
<SPEAKER ID="97" LANGUAGE="ES" NAME="María Elena Valenciano Martínez-Orozco (PSE )." AFFILIATION="">
<SPEAKER ID="98" LANGUAGE="HU" NAME="Lévai, Katalin (PSE )." AFFILIATION="">
<SPEAKER ID="99" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<SPEAKER ID="100" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 11.00. 
<SPEAKER ID="101" LANGUAGE="" NAME="Πρόεδρος." AFFILIATION="">
<SPEAKER ID="102" LANGUAGE="PL" NAME="Stanisław Jałowiecki (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, έντονες διαμαρτυρίες έχουν εκφραστεί κατά των εξωχώριων εταιρειών σε πολλές περιπτώσεις, τόσο στην αίθουσα αυτή όσο και αλλού. Ακούγονται συχνότατα όταν επιχειρήσεις που έχουν την έδρα τους σε κάποιο παλαιό κράτος μέλος της ΕΕ αποφασίζουν να μετακινήσουν μέρος της παραγωγής τους στα νέα κράτη μέλη. Την ίδια στιγμή, ωστόσο, τα ίδια τα νέα κράτη μέλη αρχίζουν να βιώνουν αυτό το πρόβλημα. Η γαλλική εταιρεία Thomson μετεγκαθίσταται από την Πολωνία στην Κίνα, και η Vistula, μια πολωνική εταιρεία κατασκευής επώνυμων κουστουμιών, μετεγκαθίσταται στην Ουκρανία. Και αυτή είναι μόνο η κορυφή του παγόβουνου, καθώς ο αριθμός παρόμοιων περιπτώσεων θα συνεχίσει να αυξάνεται. Φανερώνει, ωστόσο, ότι κανείς στην Πολωνία δεν απαιτεί να θεσπιστούν αυτά τα αυστηρά νομικά εμπόδια που θα θέσουν τέλος στη διαδικασία, παρά το γεγονός ότι η ανεργία είναι επί του παρόντος ιδιαίτερα υψηλή. Επίσης, το φαινόμενο των εξωχώριων εταιρειών δεν χρησιμοποιείται ως διαπραγματευτικό ατού στις πολιτικές διαμάχες. Στην πραγματικότητα, ισχύει μάλλον το αντίθετο, καθώς όλοι συμφωνούν ότι πρέπει να ληφθούν εντελώς διαφορετικά μέτρα για την πρόληψη της μετεγκατάστασης των εταιρειών σε άλλες χώρες. Πρώτον και κύριο, τα μέτρα αυτά πρέπει να περιλαμβάνουν τη μείωση του κόστους εργασίας και την αύξηση της ανταγωνιστικότητας των αγαθών που παράγονται. Πιστεύω ότι η πολωνική προσέγγιση αξίζει προσεκτικότερη εξέταση, και θα συστήσω το ίδιο σε οποιαδήποτε χώρα προτείνει την καθιέρωση δρακόντειων μέτρων εις βάρος των επιχειρηματιών που έχουν πάρει στα σοβαρά τις κατευθυντήριες αρχές της κοινής ευρωπαϊκής αγοράς. Αυτό ισχύει ιδιαίτερα για τη Γαλλία και τη Γερμανία.
<SPEAKER ID="103" LANGUAGE="" NAME="Justas Vincas Paleckis (PSE )." AFFILIATION="(">
<SPEAKER ID="104" LANGUAGE="" NAME="Sarah Ludford (ALDE )." AFFILIATION="(">
<P>
Θα διαβιβάσω, συνεπώς, τον φάκελο στον Πρόεδρο Borrell και θα του ζητήσω να θέσει το θέμα στην ισπανική κυβέρνηση. 
<SPEAKER ID="105" LANGUAGE="PL" NAME="Urszula Krupa (IND/DEM )." AFFILIATION="">
<P>
Οι πολωνικές αρχές που είναι αρμόδιες γι’ αυτά τα θέματα έχουν το δικαίωμα και το καθήκον να προσδιορίζουν τη διάρκεια της κατάρτισης σύμφωνα με τις απαιτήσεις που ορίζονται στην οδηγία, και να αναγνωρίσουν τους τίτλους σπουδών βάσει των κεκτημένων δικαιωμάτων. Οι πολωνές νοσοκόμες ζητούν να διαγραφεί το άρθρο 4, παράγραφος β, της οδηγίας 77/452/ΕΟΚ, καθώς και το άρθρο 31, παράγραφος 2, της νέας πρότασης, που προορίζεται να το αντικαταστήσει, καθώς και τα δύο αντιβαίνουν στα θεμελιώδη δόγματα του κοινοτικού δικαίου. Προτείνουν τα πτυχία επαγγελματικής κατάρτισης και τα πανεπιστημιακά πτυχία να προστεθούν στον κατάλογο με τους τίτλους σπουδών στο παράρτημα της οδηγίας.
<P>
Οι πολωνές νοσοκόμες πρέπει φυσικά να εργάζονται στην πατρίδα τους, εκεί όπου έχουν εκπαιδευτεί. Ωστόσο, η χώρα έχει οδηγηθεί σε τόσο άσχημη κατάσταση –καταρχάς από το ολοκληρωτικό και κομμουνιστικό καθεστώς και μετά από την παρούσα φιλελεύθερη κυβέρνηση– ώστε ορισμένοι Πολωνοί αναγκάστηκαν να αποδημήσουν ως αποτέλεσμα της ανεργίας, ή γιατί ακόμη και εκείνοι που βρίσκουν δουλειά αμείβονται με μισθούς πείνας της τάξεως των 200 ευρώ, ενώ οι τιμές στην Πολωνία είναι συγκρίσιμες με εκείνες στην υπόλοιπη Ευρωπαϊκή Ένωση. 
<SPEAKER ID="106" LANGUAGE="IT" NAME="Cristiana Muscardini (UEN )." AFFILIATION="">
<P>
Αρκετοί συνάδελφοι, μεταξύ των οποίων και ο Αντιπρόεδρος της Επιτροπής Εξωτερικών Υποθέσεων κ. Brok, έχουν ήδη υπογράψει αυτήν την έκκληση ζητώντας από τον αφγανικό λαό να απομονώσει τους απαγωγείς και να βοηθήσει στην απελευθέρωση της νεαρής Clementina.
<SPEAKER ID="107" LANGUAGE="" NAME="" AFFILIATION="Αντιπροέδρου">
<SPEAKER ID="108" LANGUAGE="PL" NAME="Bogusław Sonik (PPE-DE )." AFFILIATION="">
<P>
   – Κύριε Πρόεδρε, στις 18 Μαΐου πήγα στην Κούβα μαζί με τον κ. Protasiewicz. Η Ευρωπαϊκή Ένωση ανακάλεσε τις διπλωματικές κυρώσεις κατά του καθεστώτος της Αβάνας πριν από λίγους μήνες, έτσι ώστε να μπορέσει να εξεταστεί η μελλοντική μορφή των σχέσεων μεταξύ Αβάνας και Βρυξελλών. Πριν από μερικές εβδομάδες, συνάδελφοί μου από τη Σοσιαλιστική Ομάδα του Ευρωπαϊκού Κοινοβουλίου επισκέφτηκαν τη χώρα.
<P>
Ο κ. Protasiewicz και εγώ αποφασίσαμε να επισκεφτούμε την Κούβα προκειμένου να μετάσχουμε σε μια συνεδρίαση της κουβανικής αντιπολίτευσης στις 20 Μαΐου. Δυστυχώς, δεν καταφέραμε να το κάνουμε. Μας απέλασαν πριν καν βγούμε από το αεροδρόμιο, γιατί τα ονόματά μας ήταν στη μαύρη λίστα του καθεστώτος του Κάστρο. Δεν μας επέτρεψαν να διασχίσουμε τα σύνορα, και έτσι πήραμε μια πτήση για το Μεξικό και από εκεί γυρίσαμε στην Ευρώπη.
<SPEAKER ID="109" LANGUAGE="" NAME="Proinsias De Rossa (PSE )." AFFILIATION="(">
<SPEAKER ID="110" LANGUAGE="PL" NAME="Bogdan Pęk (IND/DEM )." AFFILIATION="">
<P>
Αναφέρομαι στο γεγονός ότι η Πολωνία επιβάλλει ειδικό φόρο κατανάλωσης 3,1% σε όλα τα αυτοκίνητα με μέγεθος κινητήρα μέχρι 2 λίτρα που έχουν αγοραστεί σε κράτη μέλη της ΕΕ και 13,6% σε όσα αυτοκίνητα έχουν μέγεθος κινητήρα πάνω από 2 λίτρα.
<SPEAKER ID="111" LANGUAGE="PL" NAME="Adam Jerzy Bielan (UEN )." AFFILIATION="">
<P>
   – Κύριε Πρόεδρε, κυρίες και κύριοι, η Ευρωπαϊκή Ένωση συζητά επί του παρόντος μια συμβιβαστική δέσμη προτάσεων για τις δημοσιονομικές προοπτικές της περιόδου 2007-2013. Η Προεδρία του Λουξεμβούργου απέστειλε πρόσφατα μια πρόταση που αφορά τις περικοπές των δαπανών στις κυβερνήσεις όλων των κρατών μελών. Αν η πρόταση αυτή εγκριθεί, οι συνολικές δαπάνες της ΕΕ θα μειωθούν από 4 έως 7% σε σύγκριση με την αρχική πρόταση της Επιτροπής.
<P>
Δεν πρέπει να ξεχνάμε ότι η στήριξη για την κοινωνική, οικονομική και εδαφική συνοχή και η αλληλεγγύη μεταξύ των κρατών μελών είναι στόχοι που κατοχυρώνονται στις Συνθήκες της Ευρωπαϊκής Ένωσης. Πρέπει να γνωρίζουμε ότι είναι αδύνατο να μειωθεί το χάσμα που υπάρχει μεταξύ των 15 παλαιών κρατών μελών και των νέων κρατών μελών όσον αφορά το βιοτικό επίπεδο, το οποίο προέκυψε ως επακόλουθο του μεταπολεμικού διχασμού της Ευρώπης, αν δεν τηρήσουμε την αρχή της επικουρικότητας στο εσωτερικό της ΕΕ. Πρέπει επίσης να γίνει απολύτως σαφές ότι οι περικοπές που προτείνουν οι πλουσιότερες χώρες είναι ασύμβατες με τους φιλόδοξους στόχους που έθεσε η Ευρωπαϊκή Ένωση μετά τη διεύρυνση. 
<SPEAKER ID="112" LANGUAGE="DE" NAME="Paul Rübig (PPE-DE )." AFFILIATION="">
<SPEAKER ID="113" LANGUAGE="PL" NAME="Bogusław Rogalski (IND/DEM )." AFFILIATION="(Ο Πρόεδρος διακόπτει τον ομιλητή)">
<SPEAKER ID="114" LANGUAGE="" NAME="Πρόεδρος." AFFILIATION="">
<SPEAKER ID="115" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0137/2005) του κ. Nassauer, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά την πρόληψη της χρησιμοποίησης του χρηματοπιστωτικού συστήματος για τη νομιμοποίηση εσόδων από παράνομες δραστηριότητες συμπεριλαμβανομένης της χρηματοδότησης της τρομοκρατίας (COM(2004)0448 – C6-0143/2004 – 2004/0137(COD)). 
<SPEAKER ID="116" LANGUAGE="" NAME="Charlie McCreevy," AFFILIATION="Μέλος της Επιτροπής.">
<P>
Οι εργασίες προχώρησαν γρήγορα επειδή όλα τα θεσμικά όργανα της Ευρωπαϊκής Ένωσης κατέβαλαν κάθε δυνατή προσπάθεια προκειμένου να διασφαλίσουν ότι η Ευρωπαϊκή Ένωση είναι εξοπλισμένη με άμυνες του υψηλότερου επιπέδου στον τομέα. Αυτή η οδηγία βασίζεται σε υφιστάμενα κοινοτικά κείμενα και ενσωματώνει στο κοινοτικό δίκαιο τις 40 αναθεωρημένες συστάσεις της Ομάδας Εργασίας «χρηματοοικονομική δράση για την καταπολέμηση της νομιμοποίησης εσόδων από παράνομες δραστηριότητες και της χρηματοδότησης της τρομοκρατίας».
<P>
Η τρίτη οδηγία κατά της νομιμοποίησης εσόδων από παράνομες δραστηριότητες θα απαγορεύσει και τη νομιμοποίηση εσόδων από παράνομες δραστηριότητες και τη χρηματοδότηση της τρομοκρατίας. Είναι εφαρμοστέα τόσο στον χρηματοπιστωτικό τομέα όσο και στους δικηγόρους, τους συμβολαιογράφους, τους λογιστές, τους κτηματομεσίτες και τα καζίνο, τις εταιρείες καταπιστευτικής διαχείρισης και τις επιχειρήσεις καθώς και στους προμηθευτές αγαθών για πληρωμές τοις μετρητοίς μεγαλύτερες των 15 000 ευρώ. Αυτοί οι άνθρωποι πρέπει, πρώτον, να προσδιορίσουν και να επαληθεύσουν την ταυτότητα του πελάτη τους και του δικαιούχου του και να ελέγχουν τις συναλλαγές με τον πελάτη, λαμβάνοντας ταυτόχρονα υπόψη μια προσέγγιση με βάση τον κίνδυνο· δεύτερον, να αναφέρουν υποψίες σχετικά με τη νομιμοποίηση εσόδων από παράνομες δραστηριότητες και τη χρηματοδότηση της τρομοκρατίας στην εθνική μονάδα χρηματοοικονομικού ελέγχου· και, τρίτον, να λαμβάνουν υποστηρικτικά μέτρα, όπως η τήρηση αρχείων, η κατάρτιση προσωπικού και η θέσπιση εσωτερικών πολιτικών και διαδικασιών. Η οδηγία ολοκληρώνεται με ένα τμήμα σχετικό με την εποπτεία και προσφέρει τη δυνατότητα λήψης μέτρων επιβολής.
<P>
Όσον αφορά την επιτροπολογία, υπογραμμίζω ότι, ως έχει σήμερα η κατάσταση, η Επιτροπή είναι πρόθυμη να δεχτεί το πολύ μια ρήτρα λήξεως ισχύος. Αυτή η ρήτρα προβλέπει την αναστολή της διαδικασίας επιτροπολογίας τέσσερα χρόνια μετά την έναρξη ισχύος της οδηγίας. Σύμφωνα με το άρθρο 251 της Συνθήκης, αυτά τα μέτρα μπορούν να ανανεωθούν από το Κοινοβούλιο και το Συμβούλιο κατόπιν πρότασης της Επιτροπής.
<P>
Θέλω να ευχαριστήσω εκ των προτέρων το Κοινοβούλιο για την επίτευξη συμφωνίας κατά την πρώτη ανάγνωση. Συγκεκριμένα, θέλω να ευχαριστήσω θερμά τον κ. Nassauer, τον κ. Muscat και τους σκιώδεις εισηγητές για την ποιότητα του έργου τους και να τους ευχαριστήσω για το εξαιρετικά εποικοδομητικό πνεύμα με το οποίο εκπόνησαν την έκθεσή τους. 
<SPEAKER ID="117" LANGUAGE="DE" NAME="Hartmut Nassauer (PPE-DE )," AFFILIATION="εισηγητής">
<P>
   – Κύριε Πρόεδρε, κυρίες και κύριοι, στην Ευρωπαϊκή Ένωση υπάρχουν από το 1991 διατάξεις για την καταπολέμηση του ξεπλύματος χρημάτων. Τότε είχε απαγορευτεί η νομιμοποίηση εσόδων από εγκληματικές δραστηριότητες που συνδέονται με τα ναρκωτικά και την υποχρέωση έφεραν κυρίως οι πάροχοι χρηματοπιστωτικών υπηρεσιών, δηλαδή οι τράπεζες. Το 2001 το πεδίο εφαρμογής αυτής της οδηγίας διευρύνθηκε και περιέλαβε σαφώς μεγαλύτερο αριθμό αξιόποινων πράξεων. Το σημαντικότερο είναι ότι διευρύνθηκε και ο κύκλος των υποχρεουμένων, που περιέλαβε και τους δικηγόρους και συμβολαιογράφους, πράγμα που τότε είχε προκαλέσει σημαντική διαμάχη, πράγμα δικαιολογημένο, καθώς γεννιόταν το ερώτημα αν έπρεπε για παράδειγμα οι δικηγόροι να δίνουν τις εμπιστευτικές πληροφορίες που λάμβαναν από τους πελάτες τους. Τότε είχε βρεθεί ένας συμβιβασμός που ισχύει ακόμα σήμερα.
<P>
Τη βάση των κοινοτικών κανόνων αποτελούν οι συστάσεις της περιώνυμης FATF (Financial Action Task Force on Money Laundering – Ομάδα Εργασίας «Χρηματοοικονομική δράση για την καταπολέμηση της νομιμοποίησης εσόδων από παράνομες δραστηριότητες») που είναι όργανο της G7, μέσω των οποίων ενοποιήθηκαν οι κανόνες για την καταπολέμηση του ξεπλύματος χρημάτων και οι οποίες είναι ιδιαίτερα χρήσιμες επειδή εφαρμόζονται και σε άλλες χώρες εκτός ΕΕ. Γι’ αυτό άλλωστε έχει νόημα να συμπεριληφθούν οι εν λόγω κανόνες στη νομοθεσία μας.
<P>
Τώρα επίκειται η τρίτη μεταρρύθμιση των διατάξεων για το ξέπλυμα χρημάτων. Οι λόγοι είναι τρεις: πρώτον, η εν λόγω FATF τροποποίησε το καλοκαίρι του 2003 τις συστάσεις της και τώρα πρέπει να γίνει η μεταφορά τους σε δίκαιο. Δεύτερον, η Επιτροπή είχε ούτως ή άλλως εντολή να ορίσει την έννοια του «σοβαρού αδικήματος», πράγμα που τότε δεν είχε γίνει. Το τρίτο και ίσως σημαντικότερο είναι ότι αυτή η οδηγία περιλαμβάνει πλέον και την απαγόρευση της χρηματοδότησης τρομοκρατικών ενεργειών. Αυτό το μέσον το χρειαζόμαστε χωρίς καμία αμφιβολία για την καταπολέμηση της τρομοκρατίας.
<P>
Θα ήθελα να αναφερθώ σύντομα σε τρία επίμαχα σημεία: γενικά η οδηγία απαιτεί εξακρίβωση της ταυτότητας π.χ. των πελατών μιας τράπεζας, καθώς και αναφορά από την τράπεζα προς τις αρχές εάν υπάρχουν υποψίες ότι πρόκειται για ξέπλυμα χρημάτων. Γι’ αυτό πρέπει να εξακριβώνεται η ταυτότητα και των δικαιούχων νομικών προσώπων. Εδώ τίθεται το ερώτημα, για παράδειγμα ως προς τις ανώνυμες εταιρείες, από ποιο ποσοστό κατοχής μεριδίων θα πρέπει να θεωρούνται δικαιούχοι. Καταλήξαμε σε συμβιβαστικό ποσοστό 25%. Όπως είναι φυσικό, στο Κοινοβούλιο προξένησε κάποια αναταραχή η προβληματική των πολιτικά εκτεθειμένων προσώπων. Θέλω να υπογραμμίσω όμως ότι βασικά η οδηγία δεν έχει ως στόχο τους ευρωπαίους βουλευτές, αλλά μάλλον πρόσωπα που διαπράττουν αδικήματα νομιμοποίησης εσόδων ή παρόμοια αδικήματα και έπρεπε να βρούμε έναν τρόπο να κάνουμε εφαρμόσιμη την εν λόγω διάταξη. Γι’ αυτό επιτύχαμε μέσω συμβιβασμού οι εκάστοτε υπήκοοι ενός κράτους μέλους να εξαιρούνται από αυτήν την ειδική υποχρέωση εποπτείας, που ωστόσο θα ισχύει για άτομα από άλλα κράτη μέλη. Το αν αυτό είναι καλή ιδέα, είναι συζητήσιμο, ωστόσο αυτός ήταν ο συμβιβασμός που επιτεύχθηκε.
<P>
Ευχαριστώ τους συναδέλφους Peillon και Muscat, καθώς και τη βαρόνη Ludford, για τη συνεργασία που κατέστησε δυνατόν να καταλήξουμε σε ένα αποτέλεσμα ήδη κατά την πρώτη ανάγνωση και παρακαλώ τα μέλη του Σώματος να εγκρίνουν αύριο το σχέδιο έκθεσης. 
<SPEAKER ID="118" LANGUAGE="MT" NAME="Joseph Muscat (PSE )," AFFILIATION="συντάκτης της γνωμοδότησης της Επιτροπής Οικονομικών και Νομισματικών Θεμάτων.">
<P>
Ευχαριστώ την Επιτροπή και το Συμβούλιο· ευχαριστώ τον κ. Nassauer για το εξαιρετικό του έργο όσον αφορά την έκθεση, αλλά είτε δώστε μας τη γλώσσα μας, ή σας ευχαριστούμε και σας χαιρετούμε. 
<SPEAKER ID="119" LANGUAGE="" NAME="Πρόεδρος." AFFILIATION="">
<SPEAKER ID="120" LANGUAGE="" NAME="Phillip Whitehead (PSE )," AFFILIATION="συντάκτης της γνωμοδότησης της Επιτροπής Εσωτερικής Αγοράς και Προστασίας των Καταναλωτών.">
<P>
   – Κύριε Πρόεδρε, συμβαίνει να είμαι ο πρόεδρος της Επιτροπής στην οποία είναι μέλη ο εισηγητής και ο κ. Muscat. Θα ήθελα να αρχίσω υποστηρίζοντας όσα είπε ο κ. Muscat. Στην επιτροπή μας είναι πάντα πολύ δύσκολο να έχουμε διερμηνεία στη μητρική γλώσσα ακόμη και μεγάλων χωρών –Πολωνία, Ουγγαρία, Τσεχική Δημοκρατία– οι οποίες βρίσκονται τώρα στην καρδιά της Ευρωπαϊκής μας Ένωσης. Ωστόσο, εάν δεν μπορούμε να μιλάμε στη μητρική μας γλώσσα σε αυτό το Κοινοβούλιο, όπου είναι γνωστό ότι ενδιαφερόμαστε για τη συζήτηση που διεξάγεται, τι είδους Ευρωπαϊκή Ένωση έχουμε; Θέλω απλώς να υποστηρίξω με τον πλέον σθεναρό τρόπο ό,τι ειπώθηκε σήμερα εδώ από τον κ. Muscat.
<P>
Ελπίζω ότι θα μου διατεθεί επιπλέον χρόνος για την αποκατάσταση της ζημίας εξ ονόματος του κ. Muscat, επειδή θέλω τώρα να διατυπώσω ορισμένες θερμές παρατηρήσεις για τον εισηγητή, κ. Nassauer. Θέλω να τον ευχαριστήσω για το έργο το οποίο επιτέλεσε τον καιρό που ήταν σοβαρά απασχολημένος με τις προτάσεις REACH, οι οποίες βρίσκονται τώρα ενώπιον της επιτροπής μας. Ανέλαβε ένα θέμα πραγματικού δημοσίου ενδιαφέροντος: την ασφάλεια των πολιτών και τους τρόπους καλύτερης διασφάλισής της. Κατέληξε σε έναν αποτελεσματικό συμβιβασμό και ελπίζω ότι οι δικές μας τροπολογίες στην επιτροπή Εσωτερικής Αγοράς και Προστασίας των Καταναλωτών, της οποίας είναι επίσης διακεκριμένο μέλος, θα τον υποστηρίξουν. Μπόρεσε να χαράξει έναν δύσκολο δρόμο μεταξύ της κινδυνολογίας από τη μια πλευρά και του εφησυχασμού από την άλλη.
<P>
Οι διάφοροι συντάκτες γνωμοδοτήσεων των διαφόρων επιτροπών παρείχαν όλοι την εμπειρογνωμοσύνη που υποστήριξε κατάλληλα το έργο του κ. Nassauer. Επιτύχαμε έναν συμβιβασμό στον οποίο οι τράπεζες, οι δικηγόροι, οι λογιστές, οι συμβολαιογράφοι και ο απλός πολίτης μπορούν να έχουν εμπιστοσύνη. Ελπίζω ότι αυτός ο φάκελος θα οριστικοποιηθεί, συνεπώς, στην πρώτη ανάγνωση. Οι τρομοκράτες δεν μπορούν να επιτύχουν εκτός αν διαθέτουν τα χρηματοπιστωτικά μέσα για να το πράξουν. Ωστόσο, πρέπει να συγκρίνουμε την ανταπόκρισή μας σε αυτή την άνευ προηγουμένου τρομοκρατία με τις ανάγκες άμυνας των ίδιων των πολιτών για χάρη των πολιτικών ελευθεριών. 
<SPEAKER ID="121" LANGUAGE="" NAME="Diana Wallis (ALDE )," AFFILIATION="συντάκτρια της γνωμοδότησης της Επιτροπής Νομικών Υποθέσεων.">
<P>
   – Κύριε Πρόεδρε, θα ήθελα να ξεκινήσω συγχαίροντας τον κ. Nassauer και όλους όσοι μετείχαν σε μια διαδικασία η οποία ελπίζουμε ότι θα οδηγήσει σε συμφωνία κατά την πρώτη ανάγνωση.
<P>
Ωστόσο, σχετικά με την αναθεώρηση, ρώτησα τον Επίτροπο, μέσω γραπτής ερώτησης, αν η αναθεώρηση θα μπορούσε ακόμη να προχωρήσει. Με διαβεβαίωσε ότι θα ολοκληρωνόταν το 2006. Θα του ζητήσω να επαναλάβει αυτή τη διαβεβαίωση απόψε και, ει δυνατόν, αύριο το πρωί πριν από την ψηφοφορία, ούτως ώστε οι δικηγόροι να γνωρίζουν τουλάχιστον ότι η θέση τους θα υπόκειται σε αναθεώρηση. 
<SPEAKER ID="122" LANGUAGE="PT" NAME="Carlos Coelho," AFFILIATION="εξ ονόματος της Ομάδας PPE-DE.">
<P>
   – Θέλω καταρχάς να επαινέσω τον κ. Nassauer για την εξαίρετη έκθεσή του, που έλαβε τη στήριξη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Η Ένωση, τα κράτη μέλη και οι πολίτες πρέπει να προστατευθούν εντείνοντας τον αγώνα κατά της νομιμοποίησης εσόδων από παράνομες δραστηριότητες. Δεν πρέπει να επιτραπεί στους δράστες αυτού του εγκλήματος να επωφεληθούν από την ελεύθερη διακίνηση των κεφαλαίων και την ελεύθερη παροχή χρηματοπιστωτικών υπηρεσιών.
<SPEAKER ID="123" LANGUAGE="FR" NAME="Martine Roure," AFFILIATION="εξ ονόματος της Ομάδας PSE">
<P>
   – Κύριε Πρόεδρε, η έκθεση του κ. Nassauer μας επιτρέπει να επεκτείνουμε τον αγώνα κατά του ξεπλύματος χρήματος στη χρηματοδότηση της τρομοκρατίας, συμμορφούμενοι προς τις νέες διεθνείς απαιτήσεις. Η συνεργασία με τον εισηγητή ήταν πολύ εποικοδομητική και τον ευχαριστώ ιδιαιτέρως. Οι θέσεις του Ευρωπαϊκού Κοινοβουλίου εισακούστηκαν από το Συμβούλιο, πράγμα που μας επέτρεψε να εξασφαλίσουμε συμβιβασμούς, κυρίως σε τρία καίρια σημεία, τα οποία υποστηρίζουμε.
<P>
Για τα νομικά επαγγέλματα, θελήσαμε να μην επανέλθουμε στην εμπειρία της τελευταίας οδηγίας. Αυτό μας επιτρέπει να τηρήσουμε μια ισορροπία μεταξύ των υποχρεώσεων που συνδέονται με τις απαιτήσεις επαλήθευσης και ταυτοποίησης και της διαφύλαξης των δικαιωμάτων της υπεράσπισης και των ατομικών ελευθεριών. Ωστόσο, λυπούμαστε πραγματικά που το όριο για τις πληρωμές σε μετρητά δεν κατέβηκε στα 10 000 ευρώ και που το όριο όσον αφορά το ποσοστό μετοχών παραμένει στο 10%. Επίσης, νομίζουμε ότι θα ήταν προτιμότερο η ταυτοποίηση και η επαλήθευση της ταυτότητας των πελατών καζίνο να γίνεται για ποσό ύψους 1 000 ευρώ.
<P>
Παραμένει ένα πρόβλημα σχετικά με τους φορολογικούς και τραπεζικούς παραδείσους, μερικοί από τους οποίους παραμένουν ενεργοί στην ευρωπαϊκή επικράτεια. Σε σχέση με αυτό, λυπούμαστε που η τροπολογία που κατατέθηκε στην επιτροπή από τους κκ. Costa και Peillon τελικά δεν έγινε δεκτή. Να προσθέσω ότι το ζήτημα της δικαστικής και αστυνομικής συνεργασίας παραμένει κεντρικό και καθοριστικό στο πλαίσιο της καταπολέμησης της νομιμοποίησης εσόδων, έστω και αν δεν εμπίπτει στο πλαίσιο της οδηγίας. Σήμερα, τα κράτη μέλη εξακολουθούν να εγείρουν υπερβολικά πολλά εμπόδια στην ικανοποιητική και αποδοτική λειτουργία αυτής της συνεργασίας. Αυτό το βρίσκουμε λυπηρό. 
<SPEAKER ID="124" LANGUAGE="" NAME="Sarah Ludford," AFFILIATION="εξ ονόματος της Ομάδας ALDE.">
<P>
   – Κύριε Πρόεδρε, το γεγονός ότι η καταπολέμηση της νομιμοποίησης εσόδων από παράνομες δραστηριότητες και της χρηματοδότησης της τρομοκρατίας αποτελεί πολιτική προτεραιότητα για την Ευρωπαϊκή Ένωση φαίνεται από την ταχεία πρόοδο αυτού του μέτρου. Η Επιτροπή ενέκρινε την πρόταση για την τρίτη οδηγία μόλις πριν από ένα περίπου έτος και σήμερα βρίσκεται ενώπιον μας προς απόφαση. Συνεργαστήκαμε στενά με τα άλλα θεσμικά όργανα για να την ολοκληρώσουμε σε μία ανάγνωση. Απευθύνω τα ειλικρινή μου συγχαρητήρια στην ικανότητα και τη στάση συνεργασίας του κ. Nassauer ως εισηγητή. Έκανε πολύ καλή δουλειά.
<SPEAKER ID="125" LANGUAGE="IT" NAME="Giusto Catania," AFFILIATION="εξ ονόματος της Ομάδας GUE/NGL">
<P>
   – Κύριε Πρόεδρε, κυρίες και κύριοι, ο κ. Nassauer έφερε αναμφίβολα εις πέρας ένα αξιόλογο έργο και απόδειξη είναι ότι φτάσαμε σε μια απόφαση με το Συμβούλιο από την πρώτη κιόλας ανάγνωση.
<SPEAKER ID="126" LANGUAGE="" NAME="John Whittaker," AFFILIATION="εξ ονόματος της Ομάδας IND/DEM.">
<P>
   – Κύριε Πρόεδρε δυσκολεύομαι να πιστέψω ότι ουδείς αμφισβητεί την αναγκαιότητα αυτής της νομοθεσίας. Όπως λέει ο κ. Nassauer, δεν έχουμε στην πραγματικότητα κανένα στοιχείο ότι η ισχύουσα νομοθεσία λειτουργεί, συνεπώς το να την καταστήσουμε αυστηρότερη δεν δικαιολογείται εύκολα επί του παρόντος. Η Ευρωπαϊκή Ένωση, ως συνήθως, κάνει ό,τι μπορεί για να δυσκολέψει τη ζωή των απλών επιχειρήσεων και πολιτών, και να παρεμποδίσει την επιχειρηματική δραστηριότητα.
<SPEAKER ID="127" LANGUAGE="PL" NAME="Marek Aleksander Czarnecki (NI )." AFFILIATION="">
<SPEAKER ID="128" LANGUAGE="DE" NAME="Wolfgang Kreissl-Dörfler (PSE )." AFFILIATION="">
<P>
   – Κύριε Πρόεδρε, κυρίες και κύριοι, θα ήθελα να ευχαριστήσω θερμά και να συγχαρώ κι εγώ τον κ. Nassauer για την έκθεσή του. Ο συντονισμός όλων αυτών των τροπολογιών και η διεξαγωγή των διαπραγματεύσεων ήταν ένα τεράστιο έργο. Η έκθεση είναι σημαντική διότι το ξέπλυμα χρημάτων –αυτό θέλω να το υπογραμμίσω αναφερόμενος σε ορισμένους προηγούμενους ομιλητές– δεν είναι ασήμαντο αδίκημα αλλά εγκληματική πράξη, και μάλιστα από τις σοβαρότερες, καθώς προξενεί ζημία στην εθνική οικονομία και συνδέεται με τον εκβιασμό, το εμπόριο ναρκωτικών και άλλα παρόμοια. Δεν πρέπει να τα ξεχνάμε όλα αυτά.
<P>
Μεταξύ μας, θα με ικανοποιούσε ακόμα κι αν εφαρμόζονταν με συνέπεια από τα κράτη μέλη τα μισά από αυτά που αναφέρονται στην έκθεση, καθώς αυτό θα μας απάλλασσε από την υποχρέωση να συζητήσουμε για πολλά θέματα. Ευχαριστώ πολύ, κύριε Nassauer. 
<SPEAKER ID="129" LANGUAGE="SV" NAME="Inger Segelström (PSE )." AFFILIATION="">
<P>
   – Κύριε Πρόεδρε, Επίτροπε McCreevy, κυρίες και κύριοι, θέλω να ευχαριστήσω τον εισηγητή για το γεγονός ότι έχουμε αυτή τη στιγμή μια έκθεση και για το γεγονός ότι το Ευρωπαϊκό Κοινοβούλιο καταπιάνεται ουσιαστικά με την καταπολέμηση της νομιμοποίησης εσόδων από παράνομες δραστηριότητες και τη χρηματοδότηση της τρομοκρατίας. Στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, της οποίας είμαι μέλος, συμφωνήσαμε ότι δεν αρκεί να εργαστούμε για την καταπολέμηση της τρομοκρατίας ως εγκλήματος, αλλά ότι πρέπει να διερευνήσουμε τις αιτίες για την παγκόσμια εξάπλωση της τρομοκρατίας και το από πού έρχονται τα χρήματα. Κατά τη γνώμη μου, ως τέως βουλευτής του σουηδικού Κοινοβουλίου, είναι σαφές από καιρό ότι όχι μόνο η τρομοκρατία αλλά και πολλές από τις εγκληματικές δραστηριότητες χρηματοδοτούνται από τα πάντα, από το λαθρεμπόριο ναρκωτικών, τα νόμιμα και παράνομα τυχερά παιχνίδια, την πορνεία και το εμπόριο λευκής σαρκός μέχρι τις μεταφορές κεφαλαίων μεταξύ τραπεζών και χωρών.
<SPEAKER ID="130" LANGUAGE="" NAME="Charlie McCreevy," AFFILIATION="Μέλος της Επιτροπής.">
<P>
Η κ. Wallis έθεσε το θέμα της μεταχείρισης των δικηγόρων. Η Επιτροπή διάκειται ευνοϊκά στην τροπολογία επί του άρθρου 39, η οποία προβλέπει ότι εντός δύο ετών από τη λήξη της προθεσμίας για τη μεταφορά της οδηγίας στο εσωτερικό δίκαιο η Επιτροπή θα εκπονήσει έκθεση για την εφαρμογή της, η οποία θα περιλαμβάνει την ειδική εξέταση της μεταχείρισης των δικηγόρων και άλλων επαγγελματιών. Εν πάση περιπτώσει, όμως, επαναλαμβάνω τη σταθερή μου πρόθεση, όπως την εξέφρασα επίσης σε απαντήσεις σε κοινοβουλευτικές ερωτήσεις, να εξετάσω έως τα μέσα του 2006 τη μεταχείριση των δικηγόρων και άλλων νομικών επαγγελμάτων, μεταξύ άλλων, όπως προβλέπεται στη δεύτερη οδηγία, η οποία είναι ακόμη σε ισχύ.
<P>
Επιτρέψτε μου να ευχαριστήσω ακόμη μια φορά τον κ. Nassauer, τον κ. Muscat και όλους όσοι συνέβαλαν σε αυτό το θετικό αποτέλεσμα. Η Επιτροπή υποστηρίζει πλήρως τη συμφωνία και αποδέχεται όλες τις τροπολογίες που περιλαμβάνονται στη συμβιβαστική δέσμη η οποία συμφωνήθηκε με το Συμβούλιο. 
<SPEAKER ID="131" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Πέμπτη, στις 11.00. 
<SPEAKER ID="132" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0132/2005) της κ. Κράτσα-Τσαγκαροπούλου, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για την τροποποίηση της απόφασης 2001/51/ΕΚ του Συμβουλίου για τη θέσπιση προγράμματος κοινής δράσης σχετικά με την κοινοτική στρατηγική για την ισότητα μεταξύ γυναικών και ανδρών, καθώς και της απόφασης 848/2004/ΕΚ του Ευρωπαϊκού Κοινοβουλίου και του Συμβουλίου για τη θέσπιση προγράμματος κοινοτικής δράσης για την προώθηση οργανώσεων που δραστηριοποιούνται σε ευρωπαϊκό επίπεδο στον τομέα της ισότητας μεταξύ ανδρών και γυναικών (COM(2004)0551 – C6-0107/2004 – 2004/0194(COD)). 
<SPEAKER ID="133" LANGUAGE="CS" NAME="Vladimír Špidla," AFFILIATION="Επιτροπή">
<P>
   .  Κύριε Πρόεδρε, κυρίες και κύριοι, η Επιτροπή είναι ιδιαίτερα ευχαριστημένη που το Κοινοβούλιο μπόρεσε να εγκρίνει, χωρίς τροποποίηση, την πρόταση που επιδιώκει να επεκτείνει τα δύο κοινοτικά προγράμματα δράσης στον τομέα της ισότητας μεταξύ ανδρών και γυναικών μέχρι το τέλος του 2006. Είναι μια σημαντική συνεισφορά στις προσπάθειες της Κοινότητας να προαγάγει την ισότητα μεταξύ ανδρών και γυναικών, και θα ήθελα να ευχαριστήσω το Σώμα για τη στήριξή του.
<P>
Ενόψει του γεγονότος ότι το Συμβούλιο ενέκρινε τους γενικούς προσανατολισμούς τον Δεκέμβριο του 2004, επίσης χωρίς τροποποίηση, η στήριξη του Κοινοβουλίου θα δώσει τη δυνατότητα να ληφθούν αποφάσεις στο πολύ εγγύς μέλλον, και πιθανότατα πριν από τη λήξη της Προεδρίας του Λουξεμβούργου. Οι αποφάσεις αυτές θα διευκολύνουν σημαντικά τον σχεδιασμό και την επιτυχή υλοποίηση προγραμμάτων τα ερχόμενα χρόνια.
<SPEAKER ID="134" LANGUAGE="" NAME="Ρόδη Κράτσα-Τσαγκαροπούλου (PPE-DE )," AFFILIATION="Εισηγήτρια">
<P>
   – Κύριε Πρόεδρε, κύριε Επίτροπε, κυρίες και κύριοι συνάδελφοι, η έκθεση την οποία συζητούμε προτείνει την ετήσια παράταση της χρηματοδότησης των δύο προγραμμάτων κοινοτικής δράσης που αφορούν την εφαρμογή της ισότητας ανδρών και γυναικών στην Ευρωπαϊκή Ένωση και τα οποία λήγουν ταυτόχρονα στις 31 Δεκεμβρίου του 2005.
<P>
Το πρώτο πρόγραμμα είναι το πρόγραμμα κοινοτικής δράσης σχετικά με την κοινοτική στρατηγική για την ισότητα ανδρών και γυναικών, το οποίο θεσπίστηκε το 2000 και συμβάλλει στην ενσωμάτωση της διάστασης του φύλου σε όλες τις κοινοτικές πολιτικές, προκειμένου να προωθηθεί η ισότητα ανδρών και γυναικών ενώ, παράλληλα, διασφαλίζει τη συνεργασία και τις εταιρικές σχέσεις μεταξύ εθνικών αρχών, οργανισμών προώθησης της ισότητας, κοινωνικών εταίρων, μη κυβερνητικών οργανώσεων. Προτείνεται από την Ευρωπαϊκή Επιτροπή ένας συνολικός προϋπολογισμός 61,5 εκατομμυρίων ευρώ έναντι των 50 εκατομμυρίων ευρώ του προηγούμενου προϋπολογισμού.
<P>
Το δεύτερο πρόγραμμα κοινοτικής δράσης αφορά την προώθηση του έργου οργανώσεων που δραστηριοποιούνται σε ευρωπαϊκό επίπεδο στον τομέα της ισότητας. Θεσπίστηκε το 2004 και υποστηρίζει τη λειτουργία και τις δραστηριότητες των γυναικείων οργανώσεων με έναν προϋπολογισμό 3,3 εκατομμυρίων ευρώ έναντι 2,2 εκατομμυρίων ευρώ του προηγούμενου προϋπολογισμού.
<P>
Με την υιοθέτηση αυτής της έκθεσης επιτυγχάνουμε να εξασφαλισθεί έγκαιρα για τη μεταβατική περίοδο της επόμενης χρονιάς –2006– έως την έγκριση των νέων δημοσιονομικών προοπτικών η συνέχεια της οικονομικής αρωγής για τις δράσεις που συμβάλουν στην προαγωγή της ισότητας και στην ενσωμάτωσή της σε όλες τις πολιτικές της Ευρωπαϊκής Ένωσης. Με την υιοθέτηση αυτής της έκθεσης προλαμβάνουμε το κενό που υπήρχε στις κοινοτικές χρηματοδοτικές προβλέψεις και επιταχύνουμε τις νομοθετικές διαδικασίες μεταξύ των θεσμικών οργάνων –Ευρωπαϊκή Επιτροπή, Συμβούλιο, Ευρωπαϊκό Κοινοβούλιο– για την έγκριση μιας τελικής απόφασης, όπως ανέφερε προηγουμένως ο αρμόδιος Επίτροπος κ. Figeľ
<P>
Η πρόταση του ψηφίσματός μας επισημαίνει επίσης ότι, στο πλαίσιο των νέων δημοσιονομικών προοπτικών για την προγραμματική περίοδο 2007-2013, πρέπει να επιτύχουμε ώστε να εξασφαλισθεί ικανοποιητική και διακριτή χρηματοδότηση των προγραμμάτων αυτών η οποία θα επιτρέψει την αποτελεσματική προώθηση της πολιτικής για την ισότητα, αλλά και την ανάπτυξη ενός ουσιαστικού ρόλου και συμβολής της κοινωνίας των πολιτών που δραστηριοποιούνται υπέρ της ισότητας στο δημοκρατικό μας βίο.
<SPEAKER ID="135" LANGUAGE="FR" NAME="Anna Záborská," AFFILIATION="εξ ονόματος της Ομάδας PPE-DE">
<P>
   – Κύριε Πρόεδρε, θέλω να απευθυνθώ ευθέως στον Επίτροπο Špidla. Τα δύο προγράμματα δράσης θα μας επιτρέψουν να στηρίξουμε αποτελεσματικά τις ΜΚΟ που ενεργοποιούνται στον τομέα της ισότητας ανδρών και γυναικών. Συγχαίρω την Επιτροπή για το έργο της σε αυτόν τον τομέα.
<SPEAKER ID="136" LANGUAGE="DE" NAME="Lissy Gröner," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, η Ομάδα του Κόμματος των Ευρωπαίων Σοσιαλιστών στηρίζει θερμά τη νέα πρόταση να παραταθεί για ένα έτος το πρόγραμμα πλαίσιο για την ισότητα μεταξύ ανδρών και γυναικών και να εξασφαλιστεί η χρηματοδότηση των οργανώσεων γυναικών που δρουν σε επίπεδο ΕΕ, καθώς και τη μέτρια αύξηση των πόρων κατά 1,5 εκατ. ευρώ.
<P>
Με τις νέες δημοσιονομικές προοπτικές για την περίοδο 2007-2013, όμως, η Ευρωπαϊκή Επιτροπή παρουσιάζει το PROGRESS, ένα νέο πρόγραμμα για τον τομέα της απασχόλησης και της κοινωνικής πολιτικής, και εδώ οι απόψεις μας διίστανται.
<P>
Το PROGRESS προβλέπει σημαντική μείωση του προϋπολογισμού για τον πέμπτο πυλώνα, την ισότητα ευκαιριών. Η Συνταγματική Συνθήκη που παρουσιάζουμε όμως τώρα προς κύρωση στους πολίτες, δίνει στα άρθρα 1 έως 3 εξέχουσα θέση στην ισότητα ανδρών και γυναικών στο πλαίσιο των αξιών και στόχων της Ευρωπαϊκής Ένωσης και υπογραμμίζει τα μέτρα που πρέπει να ληφθούν. Γι’ αυτό, είναι μεγάλο λάθος να ενταχθούν τα θέματα των γυναικών στον τομέα της κοινωνικής πολιτικής.
<P>
Το 52% του πληθυσμού της Ευρωπαϊκής Ένωσης είναι γένους θηλυκού. Επομένως, δεν πρόκειται για πρόβλημα μειονότητας ούτε για πρόβλημα κοινωνικής πολιτικής ή πολιτικής απασχόλησης. Η ενσωμάτωση της διάστασης του φύλου στις πολιτικές πρέπει να εφαρμόζεται σε όλους αυτούς τους τομείς, π.χ. στη μη διάκριση και στην απασχόληση, ταυτόχρονα όμως οι ίσες ευκαιρίες πρέπει να παραμείνουν ένα αυτόνομο ζήτημα ορατό για τις γυναίκες.
<P>
Πρώτη μας προτεραιότητα είναι να επιδιώξουμε μαζί τον σκοπό αυτόν, εκμεταλλευόμενοι το διάστημα έως το 2007 για την υποβολή ενός ανεξάρτητου προγράμματος. Θέλω δε να επισημάνω στον Επίτροπο Špidla και στο Σώμα ότι πρέπει να καταλάβουμε ότι οι γυναίκες μας παρακολουθούν. Λέγαμε πάντα ότι υπάρχει μια διττή στρατηγική: ενσωμάτωση της διάστασης του φύλου σε όλους τους τομείς της πολιτικής και ανεξάρτητα προγράμματα προώθησης των γυναικών μέσω της Ευρωπαϊκής Ένωσης όσο δεν έχει ακόμα επιτευχθεί η ισότητα.
<SPEAKER ID="137" LANGUAGE="SV" NAME="Eva-Britt Svensson," AFFILIATION="εξ ονόματος της Ομάδας GUE/NGL.">
<SPEAKER ID="138" LANGUAGE="PL" NAME="Urszula Krupa," AFFILIATION="εξ ονόματος της Ομάδας IND/DEM">
<SPEAKER ID="139" LANGUAGE="FR" NAME="Lydia Schenardi (NI )." AFFILIATION="">
<P>
Γιατί υφίστανται τόσο μεγάλα κενά στον σεβασμό των δικαιωμάτων της γυναίκας και ποιοι είναι οι λόγοι γι’ αυτό; Μπορούμε να επισημάνουμε, κυρίως, την άγνοια, τις παρωχημένες και ενίοτε βάρβαρες αντιλήψεις σε σχέση με τη θέση των γυναικών στην κοινωνία, τις ανδροκρατικές αντιλήψεις στον χώρο της εργασίας, την ενοχοποίηση των γυναικών στο συγκεκριμένο θέμα. Πράγματι, όταν οι γυναίκες προασπίζονται την ισότητα ανδρών και γυναικών, κατηγορούνται για φεμινιστική συμπεριφορά ή ότι απεχθάνονται τους άνδρες. Συνεπώς, είναι σκληρός ο αγώνας για την ισότητα και τα περίπου 50 εκατομμύρια ευρώ που χορηγήθηκαν για την περίοδο 2001-2005 φαίνονται αστεία αν ληφθούν υπόψη οι άκαμπτες νοοτροπίες και οι υφιστάμενες αδράνειες. Διότι, τι διαπιστώνουμε; Οι διαφορές ανάμεσα στους μισθούς για ίδια προσόντα παραμένουν τεράστιες, τα κρούσματα βίας συνεχώς αυξάνονται, οι διακρίσεις λόγω φύλου στα θέματα πρόσβασης στις σπουδές, στην κατάρτιση, στην απασχόληση, εξακολουθούν να υφίστανται και παραμένει το ίδιο δύσκολο για μια γυναίκα να συνδυάσει αρμονικά τον οικογενειακό και τον επαγγελματικό βίο.
<SPEAKER ID="140" LANGUAGE="" NAME="Godfrey Bloom (IND/DEM )." AFFILIATION="(">
<P>
Ένα πρόσφατο παράδειγμα στο Ηνωμένο Βασίλειο αφορούσε μια γυναίκα πιλότο, την κ. Starmer, που έχει ένα παιδί και, νομίζω, ότι περιμένει και δεύτερο. Προσέφυγε κατά της British Airways ενώπιον των εργατικών δικαστηρίων επειδή η εταιρεία δεν της επέτρεψε να έχει μερική απασχόληση πτητικής ευθύνης. Η British Airways υπαινίχθηκε ότι δεν διέθετε αρκετές ώρες εμπειρίας για να αναλάβει αυτόν τον ρόλο.
<P>
Πιστεύω –και δεν άκουσα ποτέ κανέναν να υπαινιχθεί κάτι άλλο– ότι η πτητική ικανότητα των βρετανών πιλότων είναι η καλύτερη στον κόσμο, ακόμη και οι Αμερικανοί το αποδέχονται. Η British Airways, όπως πιστεύω ότι θα συμφωνήσετε, είναι σημείο αναφοράς σε ολόκληρη την υφήλιο για τις υψηλές προδιαγραφές πτητικής ικανότητας. Η κ. Starmer κέρδισε στο δικαστήριο βάσει της νομοθεσίας, και κανείς επιβάτης δεν γνωρίζει εάν ο πιλότος του αεροσκάφους στο οποίο επιβαίνει είναι πράγματι ικανός να το κυβερνήσει, ή κάποια νεαρή μαμά που απλώς διασκεδάζει. Πιστεύω ότι είναι μεγάλη ντροπή. 
<SPEAKER ID="141" LANGUAGE="CS" NAME="Vladimír Špidla," AFFILIATION="Επιτροπή">
<P>
   .  Κυρίες και κύριοι, θέλω να ευχαριστήσω το Σώμα για αυτή τη συζήτηση. Παρά τη σύντομη διάρκειά της, πιστεύω ότι ακούσαμε ένα ευρύ φάσμα προσεγγίσεων σε αυτό το ζήτημα. Δεν μπορεί να υπάρξει αμφιβολία ότι η επίτευξη των ίσων ευκαιριών είναι μακροπρόθεσμος στόχος και ότι συχνά ξεχνάμε πόση πρόοδος έχει σημειωθεί. Παρεμπιπτόντως, παρόλο που είναι λίγο περισσότερα από 100 χρόνια από τότε που οι γυναίκες άρχισαν να φοιτούν στη δευτεροβάθμια εκπαίδευση στην Τσεχία, το 1871, σήμερα ποσοστό μεγαλύτερο του 50% των αποφοίτων πανεπιστημίου είναι γυναίκες.
<P>
Κατά την άποψή μου, πρέπει να αποκτήσουμε μια πιο μακροπρόθεσμη θεώρηση των θεμάτων, διότι είναι προφανές ότι έχουμε ακόμη πολλή δουλειά μπροστά μας. Δεν έχω καμία αμφιβολία ότι οι βρετανοί πιλότοι είναι από τους καλύτερους στον κόσμο, και το ίδιο ισχύει και για την British Airways, και αυτός είναι ο λόγος που δεν φοβάμαι ποτέ όταν πετώ με αυτή την αεροπορική εταιρεία. Παρόλο που πρόκειται για ένα εξαιρετικά περίπλοκο πεδίο, είμαι βέβαιος ότι θα μπορέσει να βρεθεί μια πρόσφορη λύση που θα λαμβάνει υπόψη τα εύλογα αιτήματα των γυναικών. Όπως είπα στην αρχή της συζήτησης, το πρόγραμμα αυτό είναι μια τεχνική επέκταση του παρόντος προγράμματος, ένα πρόγραμμα, με άλλα λόγια, που έχει στόχο να στηρίξει τις ευρωπαϊκές οργανώσεις που δραστηριοποιούνται στο πεδίο των ίσων ευκαιριών, χωρίς κανέναν περιορισμό για τον τύπο, τη μορφή ή την πολιτική τοποθέτηση αυτών των οργανώσεων. 
<SPEAKER ID="142" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 20.05 και συνεχίζεται στις 21.00)">
<P>
Η ψηφοφορία θα διεξαχθεί την Πέμπτη, στις 11.00.
<SPEAKER ID="143" LANGUAGE="" NAME="" AFFILIATION="Αντιπροέδρου">
<SPEAKER ID="144" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0118/2005) της κ. Britta Thomsen, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για την τροποποίηση της απόφασης 2000/819/EK του Συμβουλίου σχετικά με ένα πολυετές πρόγραμμα για τις επιχειρήσεις και την επιχειρηματικότητα, ιδίως για τις μικρομεσαίες επιχειρήσεις (ΜΜΕ) (2001-2005)(COM (2004)0781 – C6-0242/2004 – 2004/0272(COD)). 
<SPEAKER ID="145" LANGUAGE="DE" NAME="Günther Verheugen," AFFILIATION="Αντιπρόεδρος της Επιτροπής">
<P>
     Κυρία Πρόεδρε, κυρίες και κύριοι, η Επιτροπή επικροτεί την ταχεία συμφωνία των συννομοθετών για την παράταση του πολυετούς προγράμματος για τις επιχειρήσεις και την επιχειρηματικότητα, ιδίως για τις μικρομεσαίες επιχειρήσεις. Έτσι διασφαλίζεται η συνέχιση της υποστήριξης αυτών των επιχειρήσεων μέχρι τη λήξη των τρεχουσών δημοσιονομικών προοπτικών, ενώ έχει ήδη αρχίσει η συζήτηση για το επόμενο πρόγραμμα που θα αντικαταστήσει το σημερινό και αφορά την ανταγωνιστικότητα και την καινοτομία και πρόκειται να ξεκινήσει το 2007.
<P>
Χαίρομαι πολύ διότι οι συννομοθέτες ενέκριναν συμπληρωματικούς δημοσιονομικούς πόρους και σας διαβεβαιώ ότι οι πόροι αυτοί μπορούν να διατεθούν με αποτελεσματικό τρόπο για να προσφέρουν στις μικρές και μεσαίες επιχειρήσεις πρόσβαση σε πιστωτική ή συμμετοχική χρηματοδότηση. Η πρόσβαση σε μέσα χρηματοδότησης παραμένει ένα ουσιαστικό πρόβλημα για περίπου 10%-20% των ευρωπαϊκών μικρών και μεσαίων επιχειρήσεων.
<P>
Με τη συνεργασία με το Ευρωπαϊκό Ταμείο Επενδύσεων και την αξιοποίηση των χρηματοοικονομικών αγορών επιτυγχάνουμε κινητοποίηση πόρων σε αναλογία μέχρι και 1:40 με τα εγγυητικά μέσα και κατά μέσον όρο 1:4 με το πιο εξειδικευμένο μέσον μετοχικού κεφαλαίου που απευθύνεται σε μικρότερο αριθμό επιχειρήσεων.
<P>
Τα επιπλέον 7 εκατ. ευρώ που πρότεινε η κ. Thomsen και ενέκρινε σήμερα το Σώμα θα κινητοποιήσουν επομένως στο πολλαπλάσιο το επενδυτικό κεφάλαιο των υφισταμένων μικρών και μεσαίων επιχειρήσεων και της σύστασης νέων επιχειρήσεων.
<P>
Η Επιτροπή επεξεργάστηκε την πρότασή της στα μέσα του 2004, όταν το Ευρωπαϊκό Ταμείο Επενδύσεων έβλεπε με αρκετή απαισιοδοξία τις δυνατότητες επιτυχίας των μέσων χρηματοδότησης για το διάστημα 2005-2006, ενώ επικρατούσε αβεβαιότητα για το ποια μέσα θα ήταν ακόμα διαθέσιμα κατά το τελευταίο έτος των τρεχουσών δημοσιονομικών προοπτικών. Γι’ αυτό φανήκαμε προσεκτικοί κατά τον ορισμό του ποσού στην πρότασή μας για τα μέσα χρηματοδότησης. Τώρα μπορούμε να εκτιμήσουμε καλύτερα τις πιθανότητες επιτυχίας των μέσων στην αγορά, χάρη στην επιβεβαίωση του Ευρωπαϊκού Ταμείου Επενδύσεων, ενώ έχουμε μια σαφή εικόνα αναφορικά με τα μέσα του κοινοτικού προϋπολογισμού για το έτος 2006.
<P>
Η Επιτροπή σκοπεύει να βασιστεί σε αυτήν την επιτυχία ως προς το πρόγραμμα για την ανταγωνιστικότητα και την καινοτομία. Περισσότερα από 1 δισ. ευρώ του προτεινόμενου γενικού προϋπολογισμού για το πρόγραμμα αυτό, που ορίστηκε σε 4,2 δισ. ευρώ για το διάστημα 2007-2013, έχουν προβλεφθεί για τα μέσα χρηματοδότησης.
<P>
Παράλληλα με τα υπάρχοντα μέσα, προτείναμε δύο καινούργια: ένα νέο μέσο επιχειρηματικών κεφαλαίων που απευθύνεται στις καινοτόμες ΜΜΕ και σε εκείνες που παρουσιάζουν μεγαλύτερη ανάπτυξη και ειδικότερα στις καινοτόμες ΜΜΕ που χρειάζονται χρηματοδότηση ύψους μεταξύ 200 000 ευρώ και 2,5 εκατ. ευρώ στην πιο κρίσιμη φάση της ανάπτυξής τους. Τέλος, προτάθηκε ένα νέο πλαίσιο τιτλοποίησης που έχει ως στόχο να διευκολύνει τις τοπικές και περιφερειακές τράπεζες στη χορήγηση μεγαλύτερων δανείων στις μικρές και μεσαίες επιχειρήσεις. 
<SPEAKER ID="146" LANGUAGE="DA" NAME="Britta Thomsen (PSE )," AFFILIATION="εισηγήτρια.">
<P>
Ο λόγος για τον οποίο προτείνεται η παράταση του πολυετούς προγράμματος για τις επιχειρήσεις και την επιχειρηματικότητα κατά ένα έτος είναι ότι οι λειτουργίες του προγράμματος θα εκτελούνται στο μέλλον μέσω του επομένου προγράμματος πλαισίου, του «προγράμματος πλαισίου για την ανταγωνιστικότητα και την καινοτομία», το οποίο θα τεθεί σε ισχύ κατά την περίοδο 2007-2013, όπως και οι δημοσιονομικές προοπτικές. Κατ’ αυτόν τον τρόπο, το χρονοδιάγραμμα θα συμπέσει επίσης με το επταετές πρόγραμμα πλαίσιο για την έρευνα, ούτως ώστε να δημιουργείται η δυνατότητα καλύτερου συντονισμού μεταξύ των προγραμμάτων.
<P>
Ήταν αρχικά απογοητευτικό για μένα όταν έμαθα ότι η πρόταση της Επιτροπής για την παράταση του προγράμματος κατά ένα έτος περιελάμβανε την επιστροφή στο επίπεδο που είχε προβλεφθεί αρχικά στον προϋπολογισμό για το πρόγραμμα πλαίσιο. Πρότεινα, ως εκ τούτου, την αύξηση του προϋπολογισμού για την παράταση κατά 9,5 εκατομμύρια ευρώ περισσότερα από το ποσό που προτείνει η Επιτροπή. Το ποσό αυτό προτάθηκε εν μέρει γιατί θα αντιστοιχούσε στις πραγματικές δαπάνες για το πρόγραμμα το 2004 και εν μέρει διότι θα έφερνε τον προϋπολογισμό για το έτος 2006 –το έτος της παράτασης– στο ίδιο επίπεδο με τον μέσο όρο των προηγουμένων ετών.
<P>
Στη συνιστώσα του προγράμματος που αφορά τη χρηματοδότηση, το χρηματοπιστωτικό μέσο που χρησιμοποιείται συχνότερα, ο «Μηχανισμός Εγγυήσεως υπέρ των ΜΜΕ», παρείχε ενισχύσεις σε 112 000 μικρές και μεσαίες επιχειρήσεις στην Ευρώπη μέχρι το τέλος του 2002. Ενενήντα τρία τοις εκατό αυτών των 112 000 επιχειρήσεων είχαν λιγότερους από δέκα υπαλλήλους, αλλά 6% είχαν λιγότερους από 50 υπαλλήλους. Το πρόγραμμα λειτουργεί ικανοποιητικά και καλύπτει ένα ευρύ φάσμα, και ως εκ τούτου ικανοποιήθηκα πολύ που μια ενωμένη Επιτροπή Βιομηχανίας, Έρευνας και Ενέργειας υποστήριξε την πρότασή μου για αύξηση του προϋπολογισμού.
<P>
Εφόσον η παράταση θα τεθεί σε ισχύ την 1η Ιανουαρίου 2006, μια συμφωνία σε πρώτη ανάγνωση ήταν σημαντική τόσο για το Κοινοβούλιο όσο και για το Συμβούλιο. Ο συνάδελφός μου, κ. Březina, και εγώ συναντηθήκαμε με το Συμβούλιο και την Επιτροπή επανειλημμένα και τώρα έχουμε συμφωνήσει με το Συμβούλιο για μια συμφωνία σε πρώτη ανάγνωση που θα περιλαμβάνει μια αύξηση του προϋπολογισμού κατά 7 εκατομμύρια ευρώ αντί των 9,5 εκατομμυρίων ευρώ που πρότεινα αρχικά. Αυτό αποτελεί έναν συμβιβασμό, ο οποίος διασφαλίζει ότι οι δραστηριότητες του προγράμματος για τα Κέντρα Πληροφόρησης, καθώς και ορισμένες άλλες παρόμοιες δραστηριότητες, θα μπορέσουν να συνεχιστούν χωρίς διακοπή μετά την 1η Ιανουαρίου 2006, την ίδια στιγμή που τα χρηματοπιστωτικά μέσα αναπτύσσονται και ενισχύονται προκειμένου να ικανοποιηθεί η αυξανόμενη ζήτηση από τις μικρές και μεσαίες επιχειρήσεις σε όλη την Ευρώπη.
<P>
Θέλω δε με την ευκαιρία αυτή να εκφράσω τη βαθιά ευγνωμοσύνη μου στη λουξεμβουργιανή Προεδρία, η οποία επέδειξε σπουδαία πολιτική δεινότητα και μια ακούραστη προθυμία συμβιβασμού· στην Επιτροπή, η οποία παρείχε τεχνικές αναλύσεις και καθοδήγηση υποστηρίζοντας τις διαπραγματεύσεις· και τέλος, στον συνάδελφό μου βουλευτή κ. Březina, του οποίου την ενεργή συμμετοχή στις συνεδριάσεις και την αδιάλειπτη στήριξη εκτίμησα ιδιαίτερα. 
<SPEAKER ID="147" LANGUAGE="" NAME="Jan Březina," AFFILIATION="εξ ονόματος της Ομάδας PPE-DE.">
<P>
Αν και παρατείνουμε το πρόγραμμα κυρίως για να υποστηρίξουμε τους επιχειρηματίες, και ιδιαίτερα τις ΜΜΕ, κατά ένα μόνο έτος έως το τέλος του 2006, πρόκειται για σημαντικό μέσο το οποίο αναμένεται, στο πλαίσιο των στόχων της Λισαβόνας, να συμβάλει και να ενισχύσει την ανάπτυξη και την ανταγωνιστικότητα των επιχειρήσεων σε μια διεθνοποιημένη οικονομία που βασίζεται στη γνώση. Η σπουδαιότητα αυτής της απόφασης έγκειται προπάντων στη δημιουργία μιας γέφυρας μεταξύ του ισχύοντος προγράμματος και του Προγράμματος Πλαισίου για την Ανταγωνιστικότητα και την Καινοτομία για τα έτη 2007-2013. Αυτή η παράταση θα προσφέρει στις επιχειρήσεις ευκολότερη πρόσβαση στις υπηρεσίες υποστήριξης της Κοινότητας, σε προγράμματα και δίκτυα, ενώ θα βοηθήσει στη βελτίωση του συντονισμού αυτών των διευκολύνσεων.
<P>
Θέλω, τέλος, να ευχαριστήσω την εισηγήτρια κ. Thomsen, για το εξαιρετικό έργο που επιτέλεσε, τουλάχιστον για την ομαλή διασφάλιση της παράτασης και τη διαπραγμάτευση με το Συμβούλιο μιας αύξησης στη χρηματοδότηση από τα 81,5 εκατομμύρια ευρώ στα 88,5 εκατομμύρια ευρώ για το 2006. 
<SPEAKER ID="148" LANGUAGE="DE" NAME="Jorgo Chatzimarkakis," AFFILIATION="εξ ονόματος της Ομάδας ALDE">
<P>
Μελλοντικά, τα προγράμματα θα συγκεντρώνονται στο πρόγραμμα για την ανταγωνιστικότητα και την καινοτομία. Αυτή η προσέγγιση είναι συνεπής και σωστή και θεωρώ ιδιαιτέρως θετικό ότι το εν λόγω πρόγραμμα θα παρουσιάζει παράλληλα στοιχεία με το 7ο πρόγραμμα πλαίσιο για την έρευνα. Ωστόσο, δεν πρέπει να επαναλάβουμε τα σφάλματα του παρελθόντος, ακόμη κι αν τώρα όλα πρόκειται να συνδυαστούν σε ένα νέο έγγραφο. Το ουσιαστικό είναι να επιδιωχθεί τελικά ανάπτυξη και θέσεις εργασίας, όχι η ιδεολογική ικανοποίηση ορισμένων πολιτικών ομάδων. Όμως υπάρχει κίνδυνος να συμβεί αυτό ακριβώς στο πρόγραμμα για την ανταγωνιστικότητα και την καινοτομία, πράγμα που βλέπουμε για παράδειγμα από τη μεγάλη επικέντρωση στην περιβαλλοντική καινοτομία και την ενεργειακή επάρκεια. Θα πρέπει να επανεξεταστούν αρκετά πράγματα, και εγώ θα εξετάσω ορισμένα από αυτά ως εισηγητής.
<SPEAKER ID="149" LANGUAGE="DE" NAME="Paul Rübig," AFFILIATION="εξ ονόματος της Ομάδας PPE-DE">
<P>
Συγχαίρω τον Επίτροπο Verheugen διότι δεν μιλά μόνο για καλύτερη ρύθμιση, αλλά το κάνει κιόλας. Αυτό που μετράει πραγματικά είναι το «Just do it», για να επαναλάβω το αγαπημένο σλόγκαν κάποιας επιχείρησης. Θα ήθελα να συγχαρώ θερμά την κ. Thomsen που, παρότι είναι νέα στο Σώμα, συμμετείχε στην επίτευξη ενός ρεκόρ. Η έγκριση νομοθεσίας σε ένα τόσο σύντομο χρονικό διάστημα δεν είναι καθόλου αυτονόητη. Γνωρίζουμε ότι διεξάγονται για περισσότερα από 30 χρόνια διαπραγματεύσεις για την Ευρωπαϊκή Ανώνυμη Εταιρεία και ακόμα δεν έχουμε φθάσει στον τελικό μας στόχο.
<P>
Είναι δεδομένο ότι, αν θέλουμε να δώσουμε σάρκα και οστά στη Λισαβόνα, χρειαζόμαστε αυτό το πρόγραμμα. Σε τελευταία ανάλυση, η Λισαβόνα σημαίνει απασχόληση και ανάπτυξη, και διαπιστώσαμε ήδη ότι το 75% των νέων θέσεων εργασίας δημιουργήθηκαν τα τελευταία χρόνια σε μικρές και μεσαίες επιχειρήσεις. Θα πρέπει να αναρωτηθούμε τι σημαίνει τελικά ανάπτυξη; Κάθε εργαζόμενος, κάθε συνταξιούχος, κάθε παιδί θέλει στο τέλος της χρονιάς μια μικρή καθαρή αύξηση των προσωπικών του οικονομικών. Αυτό σημαίνει ότι πρέπει να αγωνιστούμε προκειμένου να έχουμε όλοι και μελλοντικά, όπως συνέβαινε κατά τα προηγούμενα 50 χρόνια, στο τέλος της χρονιάς κάτι παραπάνω στον λογαριασμό μας.
<SPEAKER ID="150" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="151" LANGUAGE="" NAME="Πρόεδρος." AFFILIATION="">
<P>
- της σύστασης για τη δεύτερη ανάγνωση (A6-0115/2005) του κ. Dieter-Lebrecht Koch, εξ ονόματος της Επιτροπής Μεταφορών και Τουρισμού, σχετικά με τα οχήματα με κινητήρα όσον αφορά τα καθίσματα, τις αγκυρώσεις τους και τα υποστηρίγματα κεφαλής (11935/3/2004 – C6-0031/2005 – 2003/0128(COD)),
<P>
- της σύστασης για τη δεύτερη ανάγνωση (A6-0120/2005) του κ. Paolo Costa, εξ ονόματος της Επιτροπής Μεταφορών και Τουρισμού, περί προσεγγίσεως των νομοθεσιών των κρατών μελών των αναφερομένων στις ζώνες ασφαλείας και στα συστήματα συγκρατήσεως των οχημάτων με κινητήρα (11934/3/2004 – C6-0029/2005 – 2003/0130(COD)),
<P>
- της σύστασης για τη δεύτερη ανάγνωση (A6-0117/2005) του κ. Paolo Costa, εξ ονόματος της Επιτροπής Μεταφορών και Τουρισμού, περί προσεγγίσεως των νομοθεσιών των κρατών μελών των αναφερομένων στις ζώνες ασφαλείας και στα συστήματα συγκρατήσεως των οχημάτων με κινητήρα (11933/3/2004 – C6-0030/2005 – 2003/0136(COD)),
<P>
- και της έκθεσης (A6-053/2005) της κ. Ewa Hedkvist Petersen, εξ ονόματος της Επιτροπής Μεταφορών και Τουρισμού, όσον αφορά τη χρήση συστημάτων μετωπικής προστασίας στα μηχανοκίνητα οχήματα (COM(2003)0586 – C5-0473/2003 – 2003/0226(COD)). 
<SPEAKER ID="152" LANGUAGE="DE" NAME="Günther Verheugen," AFFILIATION="Αντιπρόεδρος της Επιτροπής">
<P>
     Κυρία Πρόεδρε, κυρίες και κύριοι, θα ήθελα να εκμεταλλευτώ την ευκαιρία για να εκφράσω τα συλλυπητήριά μας και τη συμπάθειά μας προς τους συγγενείς των μαθητών που έπεσαν θύματα σοβαρού τροχαίου ατυχήματος στο Kentstown της Ιρλανδίας.
<P>
Το ατύχημα αυτό, κατά το οποίο βρήκαν τον θάνατο 5 μαθητές και 46 τραυματίστηκαν, δείχνει για άλλη μια φορά ότι πρέπει να κάνουμε τα πάντα για να μειώσουμε τις συνέπειες τέτοιων ατυχημάτων για τους επιβάτες. Ακριβώς αυτός είναι ο στόχος των προτάσεων που αποτελούν αντικείμενο της σημερινής συζήτησης. Τρεις από τις προτάσεις αφορούν την ασφάλεια επιβατών σε επαγγελματικά οχήματα και ιδίως σε λεωφορεία. Η τέταρτη αφορά την ασφάλεια χρηστών των οδών που διατρέχουν ιδιαίτερο κίνδυνο σε περίπτωση σύγκρουσης με οχήματα που διαθέτουν συστήματα μετωπικής προστασίας.
<P>
Θα ήθελα να αναφέρω σχετικά ότι συνέστησα μια ομάδα υψηλού επιπέδου που ονομάζεται CARS 21. Η ομάδα αυτή πρέπει να υποβάλει μέχρι το τέλος του χρόνου συστάσεις για τη διαμόρφωση του μελλοντικού νομικού πλαισίου στον τομέα των αυτοκινήτων, στις οποίες θα συγκαταλέγεται και μια σύνοψη των μέτρων που πρέπει να ληφθούν την επόμενη δεκαετία στον τομέα της ασφαλείας των οχημάτων με κινητήρα.
<P>
Αναφορικά με τις τρεις οδηγίες που αφορούν τις ζώνες ασφαλείας, ευχαριστώ τους κκ. Costa και Koch για τις εκθέσεις τους και για τις προσπάθειές τους για την ψήφιση των τριών προτεινομένων οδηγιών σε δεύτερη ανάγνωση. Τελικός σκοπός και των τριών οδηγιών είναι να γίνει υποχρεωτική η τοποθέτηση ζωνών ασφαλείας σε όλα τα αυτοκίνητα με κινητήρα εκτός από τα επιβατικά, για τα οποία αυτό, όπως γνωρίζετε, ισχύει εδώ και αρκετά χρόνια. Η επέκταση αυτή αφορά καταρχάς τα τουριστικά λεωφορεία και έχει ως στόχο να αποφευχθεί η εκτίναξη των επιβατών από το λεωφορείο σε περίπτωση ατυχήματος, αφού αυτή είναι που έχει τις σοβαρότερες συνέπειες. Αυτό μπορεί να επιτευχθεί μόνο με την τοποθέτηση ζωνών ασφαλείας και την υποχρέωση χρησιμοποίησής τους.
<P>
Η Επιτροπή επιδοκιμάζει το γεγονός ότι οι δύο εισηγητές, οι κύριοι Costa και Koch, κατόρθωσαν να βρουν έναν συμβιβασμό με τα υπόλοιπα όργανα. Η Επιτροπή μπορεί να εγκρίνει τις τροπολογίες με τη σημερινή μορφή τους. Ελπίζω ότι έτσι θα είναι δυνατόν να ψηφιστεί το πακέτο αυτό σε δεύτερη ανάγνωση.
<P>
Σχετικά με τα συστήματα μετωπικής προστασίας οχημάτων, θα ήθελα να ευχαριστήσω την εισηγήτρια κ. Petersen και τον συντάκτη γνωμοδότησης της δεύτερης επιτροπής, κ. Harbour, για τις προσπάθειές τους να εξετάσουν συστηματικά και συντονισμένα την πρόταση. Θέλω να ευχαριστήσω ιδιαιτέρως την εισηγήτρια διότι κατόρθωσε να επιτύχει ενωρίς στην Επιτροπή Μεταφορών και Τουρισμού ευρεία συναίνεση για την πρόταση αυτήν.
<P>
Στο ψήφισμά του σχετικά με αυτήν την αυτοδέσμευση, το Κοινοβούλιο ζητούσε να ρυθμιστεί νομοθετικά ο έλεγχος της χρησιμοποίησης των εν λόγω προφυλακτήρων. Η Επιτροπή ικανοποίησε το αίτημα αυτό του Κοινοβουλίου με την πρόταση που υπέβαλε τον Οκτώβριο του 2003, και διαπιστώνω με ικανοποίηση ότι η έκθεση της Επιτροπής Μεταφορών και Τουρισμού καταλήγει στο ίδιο συμπέρασμα.
<SPEAKER ID="153" LANGUAGE="DE" NAME="Renate Sommer (PPE-DE )," AFFILIATION="αναπληρώτρια εισηγήτρια">
<P>
   – Κυρία Πρόεδρε, κυρίες και κύριοι, κύριε Επίτροπε, εκπροσωπώ σήμερα τον συνάδελφο δρα Koch, που ως πρόεδρος της Ευρωπαϊκής Κίνησης της Θουριγγίας προεδρεύει εκεί διεθνούς συμποσίου για τη συνταγματική συνθήκη, πράγμα που φυσικά είναι κι αυτό ένα σημαντικό θέμα.
<P>
Το πρώτο μέρος της αγόρευσής μου για το θέμα αυτό αφορά τρεις στενά συνδεδεμένες προτάσεις οδηγίας των κυρίων Koch και Costa. Όπως ήδη ανέλυσε ο Επίτροπος, πρόκειται για τα καθίσματα, τις ζώνες ασφαλείας και τα υποστηρίγματα κεφαλής των οχημάτων με τις εκάστοτε αγκυρώσεις τους.
<P>
Στο δεύτερο μέρος θέλω να μιλήσω εξ ονόματος του σκιώδους εισηγητή Koch για το θέμα των συστημάτων μετωπικής προστασίας στα επιβατικά οχήματα, που είναι σημαντικό για την προστασία των πεζών και ιδίως των παιδιών, των ποδηλατών και των ατόμων σε αναπηρικό αμαξίδιο.
<P>
Σχετικά με το πρώτο μέρος: εγκρίνοντας αύριο την έκθεση Koch θα κάνουμε ένα μεγάλο βήμα για την αύξηση της οδικής ασφάλειας και θα συνεισφέρουμε στη μείωση της γραφειοκρατίας και στην εξασφάλιση θέσεων εργασίας. Γνωρίζουμε ότι η σωστά τοποθετημένη ζώνη ασφαλείας μπορεί να μειώσει τη σοβαρότητα των τραυματισμών και να σώσει ανθρώπινες ζωές. Γι’ αυτό είναι σωστό να απαιτήσουμε να διαθέτουν ζώνες ασφαλείας όλα τα καθίσματα των οχημάτων. Έτσι, ο υποχρεωτικός εξοπλισμός που μέχρι τώρα ίσχυε μόνο για τα επιβατικά, επεκτείνεται πλέον και σε άλλες κατηγορίες οχημάτων, ιδίως στα μικρά λεωφορεία, σε ορισμένα άλλα λεωφορεία, καθώς και σε ελαφρά και βαρέα φορτηγά οχήματα.
<P>
Επίσης, είναι ευπρόσδεκτη η απαγόρευση της χρησιμοποίησης πλευρικών καθισμάτων στα επιβατικά οχήματα, στα φορτηγά και σε ορισμένες κατηγορίες λεωφορείων. Θα πρέπει όμως να επιτρέψουμε μια εξαίρεση για τέτοια καθίσματα στα μεγάλα λεωφορεία συσκέψεων της κατηγορίας Μ3 και χαίρομαι διότι συμφωνεί εδώ και η Επιτροπή. Τα καθίσματα αυτά πρέπει όμως να επιτρέπονται μόνον εφόσον διαθέτουν τις κατάλληλες ζώνες ασφαλείας και βρίσκονται στο πίσω μέρος του οχήματος, γύρω από ένα τραπέζι, τοποθετημένα κατά προτίμηση σε σχήμα πετάλου. Η διάταξη αυτή θα ισχύει για τουλάχιστον πέντε χρόνια. Στη συνέχεια, επί τη βάσει των πραγματικών δεδομένων που θα έχουμε για τα ατυχήματα και λαμβάνοντας υπόψη τις εξελίξεις σχετικά με τα συστήματα ζωνών ασφαλείας, η διάταξη αυτή πρέπει να επεκταθεί, και μάλιστα κατά προτίμηση στο πλαίσιο μιας κοινοτικής έγκρισης τύπου για όλες τις κατηγορίες οχημάτων.
<P>
Επομένως, η απόφασή μας συμβάλλει οπωσδήποτε στην αύξηση της ασφάλειας, αφενός στην οδική κυκλοφορία και αφετέρου στην εσωτερική αγορά. Επιπλέον, αποφασίζουμε για τη βιωσιμότητα ενός χαρακτηριστικού ευρωπαϊκού προϊόντος του τουριστικού τομέα, των λεωφορείων VIP ή συσκέψεων. Έτσι θα εξασφαλιστούν και θέσεις εργασίας στην παραγωγή και στις μεταφορικές εταιρείες και θα διατηρηθεί ή θα βελτιωθεί η άνεση των ταξιδιωτών κατά τις μετακινήσεις τους. Χάρη στη συμφωνία με το Συμβούλιο και την Επιτροπή, φαίνεται πιθανό να ψηφιστεί συντομότερα, κατά τη διάρκεια του τρέχοντος έτους, η οδηγία, ενώ συγχρόνως η έκθεση Koch δημιουργεί τις προϋποθέσεις για την έγκριση των δύο εκθέσεων Costa.
<P>
Σε συνάρτηση με αυτό θα ήθελα να ευχαριστήσω τον κ. Costa και τους άλλους σκιώδεις εισηγητές, καθώς και την κ. Hedkvist Petersen για την επιδεξιότητά της κατά τις διαπραγματεύσεις σχετικά με τους άκαμπτους προφυλακτήρες των επιβατικών αυτοκινήτων, οι οποίοι συνιστούν πραγματικά έναν μεγάλο κίνδυνο σε ατυχήματα με απροστάτευτους χρήστες των οδών, ιδίως στις πόλεις. Τώρα θα φροντίσουμε να απαγορευτούν οι άκαμπτοι προφυλακτήρες σε νέα οχήματα έως και 3,5 τόνων. Βάσει της αρχής της επικουρικότητας, τα κράτη μέλη έχουν τη δυνατότητα να υπαγάγουν στους κανόνες αυτούς και οχήματα που κυκλοφορούν ήδη και να επιτρέψουν τους εύκαμπτους προφυλακτήρες, μόνο όμως μετά τη διαδικασία εναρμονισμένων ελέγχων.
<SPEAKER ID="154" LANGUAGE="SV" NAME="Ewa Hedkvist Petersen (PSE )," AFFILIATION="εισηγήτρια">
<P>
Το Εργαστήριο Ερευνών για τις Μεταφορές (TRL) της Βρετανίας δημοσίευσε μια έκθεση που δείχνει στην πραγματικότητα ότι υπάρχουν «έξυπνοι προφυλακτήρες», δηλ. προφυλακτήρες ή συστήματα μετωπικής προστασίας που είναι ελαστικά και προστατεύουν τους πεζούς σε περίπτωση σύγκρουσης με αυτοκίνητα που διαθέτουν αυτό το είδος μετωπικής προστασίας.
<P>
Τέλος, ένα άλλο θέμα που νομίζω ότι είναι πολύ σημαντικό και εξετάζεται στις εκθέσεις Koch και Costa: οι ζώνες ασφαλείας στα λεωφορεία και σε οχήματα εκτός από τα αυτοκίνητα. Συμφωνώ με όσα είπαν ο Επίτροπος και η κ. Sommer. Θα ήθελα να τονίσω ότι είναι σημαντικό για όλους να αποκτήσουμε, και να χρησιμοποιούμε, ζώνες ασφαλείας στα λεωφορεία. Οι ζώνες ασφαλείας στα λεωφορεία ωφελούν εμένα αν χρησιμοποιήσω τη δική μου· αλλά, αν οι γείτονές μου χρησιμοποιήσουν τις δικές τους, πάλι ωφελούμαι. Σε ένα ατύχημα με λεωφορείο, κάποιος που δεν έχει φορέσει τη ζώνη ασφαλείας του θα εκτιναχθεί από τη θέση του μέσα στο λεωφορείο και θα τραυματίσει και κάποιους από τους συνεπιβάτες του. Αυτό είναι κάτι που δεν το σκεφτόμαστε συχνά, και για αυτό είναι σημαντικό να εγκρίνουμε τώρα αυτή την οδηγία σύμφωνα με την οποία πρέπει να τοποθετηθούν ζώνες ασφαλείας στα λεωφορεία και στα φορτηγά. Πρέπει να τις τοποθετήσουμε σε όλα τα οχήματα, και πρέπει να τις χρησιμοποιούμε. 
<SPEAKER ID="155" LANGUAGE="IT" NAME="Paolo Costa (ALDE )," AFFILIATION="εισηγητής">
<P>
Οι δύο εκθέσεις για τις οποίες εργάσθηκα συνδέονται με την έκθεση του κ. Koch και αφορούν κατά βάση μικρές λεπτομέρειες: το πρόβλημα της ζώνης ασφαλείας στην περίπτωση της έκθεσης Koch και, στη δική μου περίπτωση, τις τεχνικές συνέπειες που αφορούν την αγκύρωση και τη μέθοδο προστασίας της κεφαλής των επιβατών στα λεωφορεία.
<SPEAKER ID="156" LANGUAGE="" NAME="Malcolm Harbour (PPE-DE )," AFFILIATION="συντάκτης της γνωμοδότησης της Επιτροπής Εσωτερικής Αγοράς και Προστασίας των Καταναλωτών.">
<P>
   – Κυρία Πρόεδρε, με χαροποιεί ιδιαίτερα το γεγονός ότι βρίσκομαι εδώ ως συντάκτης της γνωμοδότησης για την οδηγία σχετικά με τα συστήματα μετωπικής προστασίας, την οποία η κ. Hedkvist Petersen χειρίστηκε στο Κοινοβούλιο τόσο αποτελεσματικά. Εξετάζοντας τις συστάσεις που έκανε η επιτροπή μου, συνειδητοποιώ ότι υιοθετήθηκαν σχεδόν όλες, γεγονός το οποίο είναι μάλλον ασύνηθες.
<P>
Εργαστήκαμε μαζί γι’ αυτή την πρόταση πάνω από ένα έτος, αρχίζοντας στο προηγούμενο Κοινοβούλιο. Ένα από τα πράγματα που προκάλεσαν το ενδιαφέρον μου ήταν ότι η αρχική πρόταση την οποία παρουσίασε ο προκάτοχός σας, κ. Liikanen, είχε σημαντικές ατέλειες. Θα ήθελα να εκφράσω τα συγχαρητήριά μου στην ομάδα σας που ουσιαστικά την αναδιαμόρφωσε.
<P>
Η ατέλεια αφορούσε την προσέγγιση σχετικά με τους μη άκαμπτους προφυλακτήρες. Θα ήθελα να σας παρουσιάσω ένα μικρό ενθύμιο, κύριε Επίτροπε, υπό τη μορφή δείγματος το οποίο έφερα στις συνεδριάσεις της αρμόδιας επιτροπής για να πείσω τους συναδέλφους ότι η πρόταση έπρεπε να αναθεωρηθεί ουσιαστικά. Η αρχική πρόταση θα είχε ως αποτέλεσμα να αποσυρθούν αυτοί οι προφυλακτήρες από την αγορά. Οι προδιαγραφές δοκιμής ήταν ανεδαφικές και δεν υπήρχαν χωριστές διατάξεις, όπως επεσήμανε η κ. Hedkvist Petersen, για μια χωριστή δοκιμή που θα επέτρεπε σε αυτούς τους προφυλακτήρες να διατίθενται στη δορυφορική αγορά. Όπως μπορείτε να δείτε, κύριε Επίτροπε, αυτός είναι ένας σχεδιασμένος κατά παραγγελία μη άκαμπτος προφυλακτήρας πολύ πιο ανθεκτικός από τον παλαιό τύπο άκαμπτου προφυλακτήρα. Χάρη σε σας, αυτοί οι νέοι προφυλακτήρες μπορούν να διατηρηθούν στην αγορά.
<P>
Θα ήθελα επίσης να συγχαρώ μια μικρή εταιρεία στην εκλογική μου περιφέρεια με την επωνυμία Concept Mouldings, η οποία προσφέρει απασχόληση σε 100 άτομα που κατασκευάζουν αυτούς τους προφυλακτήρες και την οποία διατηρήσατε ενεργή. Θέλω να σας ευχαριστήσω εκ μέρους τους. Θέλω επίσης να σας ευχαριστήσω εκ μέρους άλλων κατασκευαστών εξαρτημάτων και εκ μέρους των χρηστών των οδών, που θα είναι τώρα σε θέση να ωφεληθούν από αυτούς τους προφυλακτήρες – αν και όχι πολύ συχνά, ελπίζουμε, καθώς επιθυμούμε να εξαλείψουμε τις συγκρούσεις με πεζούς. Χάρη σε σας αυτό το είδος ανθεκτικού εξαρτήματος θα είναι τώρα διαθέσιμο στην αγορά.
<P>
Η συνολική αυτή πρόταση είναι ένα εξαιρετικό παράδειγμα του τρόπου με τον οποίο το Κοινοβούλιο μπορεί να συμβάλει πραγματικά σε πρακτικές νομοθετικές βελτιώσεις όταν εργάζεται από κοινού με μια ανοικτή και φιλική Επιτροπή. Ο όγκος της δουλειάς έγινε από την κ. Hedkvist Petersen, με μένα απλώς να δρω ως καταλύτης, και την συγχαίρω για την επιμονή της να συνεργαστεί με τις υπηρεσίες σας, κύριε Επίτροπε, προκειμένου να διασφαλίσει μια συμφωνία στην πρώτη ανάγνωση την οποία με ικανοποίηση στηρίζω. 
<SPEAKER ID="157" LANGUAGE="DE" NAME="Jörg Leichtfried," AFFILIATION="εξ ονόματος της Ομάδας PSE">
<P>
Τα στοιχεία μου είναι από την Αυστρία, όπου ο αριθμός των τζιπ έχει αυξηθεί από το 2000 από 117 000 σε 170 000. Το 2004, ένα στα νέα δεκατέσσερα επιβατικά αυτοκίνητα που αγοράστηκε ήταν τζιπ. Επιπροσθέτως, τα αυτοκίνητα αυτά με κίνηση και στους 4 τροχούς ουσιαστικά δεν χρησιμοποιούνται πλέον σχεδόν καθόλου στην εξοχή, αλλά χρησιμοποιούνται για διάφορους λόγους κυρίως μέσα στην πόλη. Ήταν οπωσδήποτε καιρός να αντιδράσει ο ευρωπαίος νομοθέτης σε αυτήν την εξέλιξη, γιατί οι άλλοι χρήστες των δρόμων κινδυνεύουν σε περίπτωση ατυχήματος πολύ περισσότερο από τα οχήματα αυτά από ό,τι από τα μικρότερα οχήματα.
<P>
Τα θανατηφόρα ατυχήματα με τέτοια οχήματα είναι διπλάσια από εκείνα με συνηθισμένα οχήματα. Επίσης, πρέπει να θυμόμαστε ότι στα ατυχήματα με συνήθη επιβατικά αυτοκίνητα θανατηφόρα είναι 1 στα 22, ενώ στα τζιπ με άκαμπτο προφυλακτήρα η αναλογία είναι 1 προς 8.
<SPEAKER ID="158" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="159" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0124/2005) της κ. Karin Scherle, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την προσθήκη βιταμινών και μετάλλων και ορισμένων άλλων ουσιών στα τρόφιμα (COM(2003)0671 – C5-0538/2003 – 2003/0262(COD)). 
<SPEAKER ID="160" LANGUAGE="" NAME="Μάρκος Κυπριανού," AFFILIATION="Μέλος της Επιτροπής.">
<P>
Θα ήθελα να ευχαριστήσω την εισηγήτρια, κ. Scheele, όπως και τον κ. Stubb, εισηγητή για την Επιτροπή Εσωτερικής Αγοράς.
<P>
Βεβαίως, κύρια Πρόεδρε, κυρίες και κύριοι βουλευτές, σε έναν ιδανικό κόσμο όλα τα αναγκαία διατροφικά στοιχεία θα τα έπαιρνε ο καταναλωτής από μια υγιή και συνήθη διατροφή. Όλα τα θρεπτικά συστατικά θα τα έπαιρνε μέσα από την κατανάλωση της κανονικής του διατροφής. Δυστυχώς όμως, αυτό δεν ισχύει πλέον. Με τις σημερινές συνθήκες, με τον σημερινό τρόπο διαβίωσης, ο καταναλωτής χρειάζεται επιπρόσθετη ενίσχυση στη διατροφή του και γι’ αυτό είναι χρήσιμη η προσθήκη στα τρόφιμα τόσο βιταμινών όσο και ανόργανων αλάτων – αυτά που αποκαλούμε «minerals».
<SPEAKER ID="161" LANGUAGE="DE" NAME="Karin Scheele (PSE )," AFFILIATION="εισηγήτρια">
<P>
Θα ήθελα επίσης να υπογραμμίσω ότι ο κανονισμός αυτός ρυθμίζει μόνο την προαιρετική προσθήκη βιταμινών και μετάλλων και, ως εκ τούτου, δεν θίγει τις εθνικές διατάξεις για την υποχρεωτική προσθήκη θρεπτικών συστατικών στα τρόφιμα. Βάσει του άρθρου 3 του κανονισμού αυτού, βιταμίνες και μέταλλα μπορούν να προστεθούν σε τρόφιμα για τρεις λόγους: πρώτον, για να αποκατασταθεί η ποσότητα θρεπτικών ουσιών στο τελικό προϊόν, καθώς τα διάφορα στάδια της αποθήκευσης και της παραγωγικής διαδικασίας προκαλούν την απώλειά τους. Δεύτερον, κατά την παραγωγή υποκαταστάτων τροφίμων –το πιο γνωστό παράδειγμα αποτελεί ασφαλώς η μαργαρίνη που αρχικά παραγόταν ως υποκατάστατο του βουτύρου– και, τρίτον, η προσθήκη βιταμινών και μετάλλων γίνεται για εμπλουτισμό του τροφίμου, ανεξάρτητα από το εάν περιείχε αρχικά την εκάστοτε θρεπτική ουσία ή όχι.
<P>
Αναμφίβολα, τα δύο σημεία της παρούσας έκθεσης που προξένησαν τις πιο εντατικές συζητήσεις ήταν τα χαρακτηριστικά θρεπτικής αξίας και το εάν το θέμα των επονομαζομένων «άλλων ουσιών» θα πρέπει να ρυθμιστεί μέσω ενός θετικού ή ενός αρνητικού καταλόγου. Κατά τη γνώμη μου, η θέση των χαρακτηριστικών αυτών είναι στην έκθεση Poli Bortone για τους ισχυρισμούς για τις θρεπτικές και υγιεινές ιδιότητες των τροφίμων και ελπίζω ότι οι τροπολογίες για τα χαρακτηριστικά θρεπτικής αξίας που κατατέθηκαν γι’ αυτόν τον σκοπό –όπως γνωρίζετε, η έκθεση αυτή θα συζητηθεί στη συνέχεια– θα εγκριθούν από την πλειοψηφία.
<P>
Για το ζήτημα των «άλλων ουσιών» προτείνω να τους δοθεί ορισμός, διότι οι βιταμίνες και τα μέταλλα, των οποίων επιτρέπεται η προσθήκη για λόγους εμπλουτισμού, είναι καταχωρημένα και ως εκ τούτου ορίζονται στα παραρτήματα Ι και ΙΙ. Το άρθρο 9α είναι μια σημαντική συμβολή για την απόκτηση επαρκών πληροφοριών σχετικά με την προσθήκη άλλων ουσιών. Τα κράτη μέλη πρέπει να ενημερώσουν την Επιτροπή εντός 18 μηνών από την έναρξη ισχύος του κανονισμού σχετικά με τις άλλες ουσίες που χρησιμοποιούνται στην επικράτειά τους για εμπλουτισμό των τροφίμων.
<SPEAKER ID="162" LANGUAGE="" NAME="Alexander Stubb (PPE-DE )," AFFILIATION="συντάκτης της γνωμοδότησης της Επιτροπής Εσωτερικής Αγοράς και Προστασίας των Καταναλωτών.">
<P>
   – Κυρία Πρόεδρε, ως οπαδός της ποδοσφαιρικής ομάδας της Λίβερπουλ, πρέπει να ομολογήσω ότι ήμουν ευτυχής που ήρθα εδώ μετά το πρώτο ημίχρονο, επειδή η Μίλαν προηγείται επί του παρόντος 3-0 στον τελικό του Κυπέλλου Πρωταθλητριών.
<SPEAKER ID="163" LANGUAGE="FR" NAME="Frédérique Ries," AFFILIATION="εξ ονόματος της Ομάδας ALDE">
<P>
   – Κυρία Πρόεδρε, θέλω καταρχάς να ευχαριστήσω την εισηγήτριά μας, την κ. Karin Scheele, για την ποιότητα αυτής της έκθεσης σχετικά με ένα θέμα που ενδιαφέρει ιδιαίτερα τους πολίτες της Ευρώπης.
<P>
Η προσθήκη βιταμινών και μεταλλικών στοιχείων σε ένα ευρύτατο φάσμα τροφίμων ανταποκρίνεται σε μια πραγματικότητα –πρέπει να το διευκρινίσουμε– και όχι απλώς σε μια μόδα: στην πραγματικότητα της γενικής αλλαγής των διατροφικών μας συνηθειών. Επί παραδείγματι, τα δημητριακά για το πρωινό, που είναι εμπλουτισμένα με σίδηρο, αντικατέστησαν σε πολλές περιπτώσεις το κρέας, που είναι η βασική πηγή σιδήρου στη διατροφή των παιδιών, και αυτό είναι ένα μόνο παράδειγμα μεταξύ πολλών άλλων. Αυτός είναι ο λόγος για τον οποίο πρέπει, κατά τη γνώμη μου, να επιδείξουμε ευελιξία στο συγκεκριμένο θέμα. Συνεπώς, λέμε ναι σε μια καλύτερη σήμανση, αλλά λέμε όχι στον προστατευτισμό και σε ορισμένες παρεκκλίσεις, όπως αυτές που προβλέπονται στην τροπολογία 39. Τέλος, όχι στη θέσπιση μιας θετικής λίστας για όλο το φάσμα νέων ουσιών.
<P>
Θέλω, τέλος, αν και θα μπορούσα να το πω στην αρχή, να θέσω ένα ερώτημα στον Επίτροπο Κυπριανού: πότε σκοπεύετε να εφαρμόσετε τη βελτίωση της νομοθετικής διαδικασίας, την οποία εκθειάζουν πολυάριθμα μέλη της Επιτροπής, μεταξύ δε αυτών και εσείς ο ίδιος και ο Επίτροπος Verheugen; Επιτρέψτε μου να εξηγηθώ. Η σαλαμοποίηση της νομοθεσίας –ενισχυτικά, διατροφικοί ισχυρισμοί, συμπληρώματα διατροφών, οδηγίες για τη σήμανση και ποιος ξέρει τι άλλο– δεν προσφέρει παρά καταναγκασμούς σε εμάς τους νομοθέτες. Η τεχνολογία παίρνει ολοένα και πιο συχνά το προβάδισμα εις βάρος της πολιτικής. Συνεπώς, προς το συμφέρον πρωτίστως των ΜΜΕ και των καταναλωτών, που για να πιστέψουν στην Ευρώπη χρειάζονται μια σαφή, διαφανή και αποτελεσματική νομοθεσία, ελπίζω ότι η Επιτροπή θα εγκρίνει λίαν προσεχώς αυτή τη συνολική και συνεκτική προσέγγιση, την οποία χρειαζόμαστε όσον αφορά τη νομοθεσία που διέπει τον διατροφικό τομέα. 
<SPEAKER ID="164" LANGUAGE="SL" NAME="Irena Belohorská (NI )." AFFILIATION="">
<P>
   – Χαιρετίζω την έκθεση της κ. Scheele όσον αφορά την προσθήκη βιταμινών, μετάλλων και ορισμένων άλλων ουσιών στα τρόφιμα. Οι διαφορές στις νομοθετικές διατάξεις που διέπουν αυτό το θέμα μεταξύ των διαφόρων χωρών δημιουργούν εμπόδια στην ελεύθερη κυκλοφορία των αγαθών. Επιπλέον, η ρύθμιση σε ευρωπαϊκό επίπεδο εξασφαλίζει την εφαρμογή των ιδίων προτύπων σε όλα τα κράτη μέλη.
<SPEAKER ID="165" LANGUAGE="DE" NAME="Richard Seeber (PPE-DE )." AFFILIATION="">
<SPEAKER ID="166" LANGUAGE="PL" NAME="Urszula Krupa (IND/DEM )." AFFILIATION="">
<SPEAKER ID="167" LANGUAGE="ES" NAME="María del Pilar Ayuso González," AFFILIATION="εξ ονόματος της Ομάδας PPE-DE">
<P>
Η λύση είναι πολύ πιο σύνθετη. Τα τρόφιμα πρέπει να είναι υγιεινά, ασφαλώς, και ο καταναλωτής πρέπει να λαμβάνει αξιόπιστη πληροφόρηση, αλλά το πιο σημαντικό είναι η δίαιτα που επιλέγει ο καθένας και ο τρόπος ζωής του. Η διαπαιδαγώγηση του καταναλωτή είναι, επομένως, πιο αποτελεσματική από τους κανόνες, προκειμένου να μπορούν οι καταναλωτές να ασκούν την ελεύθερη επιλογή τους βάσει σωστών κριτηρίων. Όσον αφορά τις υπόλοιπες ουσίες του Παραρτήματος 3, πρέπει να πω ότι η πιθανή απαγόρευσή τους πρέπει να βασίζεται αποκλειστικά σε κριτήρια ασφάλειας και επομένως δεν υποστηρίζουμε τις τροπολογίες που αποσκοπούν να εισαγάγουν θετικούς καταλόγους για τη ρύθμιση αυτών των ουσιών.
<SPEAKER ID="168" LANGUAGE="" NAME="Μάρκος Κυπριανού," AFFILIATION="Μέλος της Επιτροπής">
<P>
    Κυρία Πρόεδρε, καταρχήν θα ήθελα να πω ότι, χάρη συντομίας της διαδικασίας για την εξοικονόμηση χρόνου, έχει τεθεί στη διάθεση του Κοινοβουλίου πλήρης κατάσταση με τη θέση της Επιτροπής για όλες τις τροπολογίες που έχουν υποβληθεί, με την παράκληση να περιληφθεί στα πρακτικά αυτής της συνόδου(1).
<P>
Όσον αφορά το θέμα των βιταμινών και ανόργανων αλάτων, η πρόταση στοχεύει στην πλήρη εναρμόνισή τους, και νομίζω ότι αυτό καλύπτει το θέμα των καλύτερων κανονισμών, διότι «better regulation» δεν σημαίνει «no regulation». Αυτό είναι κάτι το οποίο αντιμετωπίζεται ακριβώς με το να υπάρχει μια κοινοτική νομοθεσία. Στο σημείο αυτό συμφωνώ με την κ. Belohorská η οποία δήλωσε ότι η ενιαία κοινοτική νομοθεσία βοηθά με πιο αποτελεσματικό τρόπο και τη βιομηχανία και τους καταναλωτές και δεν έχουμε κατακερματισμό 25 διαφορετικών νομοθεσιών σε διαφορετικά επίπεδα.
<SPEAKER ID="169" LANGUAGE="" NAME="Πρόεδρος." AFFILIATION="Παράρτημα - Θέση της Επιτροπής">
<P>
Η ψηφοφορία θα διεξαχθεί αύριο στις 11.00.
<P>
Συνολικά, η Επιτροπή μπορεί να αποδεχτεί 25 τροπολογίες, εν όλω, υπό τον όρο της αναδιατύπωσης, εν μέρει ή επί της αρχής. Η Επιτροπή απορρίπτει 29 τροπολογίες επί συνόλου 55 (μία τροπολογία είναι γλωσσική και δεν επηρεάζει την αγγλική εκδοχή).
<P>
Δύο τροπολογίες είναι αποδεκτές: οι τροπολογίες 11 και 44.
<P>
Δύο τροπολογίες είναι αποδεκτές εν μέρει: οι τροπολογίες 2 και 40.
<P>
Τέσσερις τροπολογίες είναι αποδεκτές εν μέρει υπό τον όρο της αναδιατύπωσης: οι τροπολογίες 33, 38, 42 και 55.
<P>
Έξι τροπολογίες είναι αποδεκτές επί της αρχής: οι τροπολογίες 13, 22, 28, 31, 34 και 35.
<P>
11 τροπολογίες είναι αποδεκτές επί της αρχής και υπό τον όρο της αναδιατύπωσης: οι τροπολογίες 4, 12, 16, 17, 18, 39, 41, 45, 46, 49 και 54.
<P>
29 τροπολογίες δεν γίνονται αποδεκτές: οι τροπολογίες 1, 3, 5, 6, 7, 9, 10, 14, 15, 19, 20, 21, 23, 24, 25, 26, 27, 29, 30, 32, 36, 37, 43, 47, 48, 50, 51, 52 και 53. 
<SPEAKER ID="170" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0128/2005) της κ. Poli Bortone, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με τους ισχυρισμούς για τις θρεπτικές και υγιεινές ιδιότητες των τροφίμων (COM(2003)0424 – C5-0329/2003 – 2003/0165(COD)). 
<SPEAKER ID="171" LANGUAGE="" NAME="Μάρκος Κυπριανού," AFFILIATION="Μέλος της Επιτροπής.">
<P>
Αυτός είναι ο λόγος για τον οποίο υποβάλαμε αυτή την πρόταση. Θα ήθελα να ευχαριστήσω την επιτροπή για όλο το έργο το οποίο επιτέλεσε σχετικά με αυτό το σημαντικό θέμα, την εισηγήτρια, κ. Poli Bortone, και φυσικά τους σκιώδεις εισηγητές. Θα ήθελα επίσης να ευχαριστήσω την κ. Niebler και τον κ. Stubb, τους συντάκτες των γνωμοδοτήσεων των δύο άλλων επιτροπών, και τις ίδιες τις επιτροπές, για το έργο το οποίο επιτέλεσαν.
<SPEAKER ID="172" LANGUAGE="IT" NAME="Adriana Poli Bortone (UEN )," AFFILIATION="εισηγήτρια">
<P>
Το γεγονός είναι ότι οι δύο βασικές οδηγίες που ισχύουν στην Ένωση –οι οδηγίες 2000/13 και 90/496 που αφορούν αντιστοίχως κανόνες σχετικά με την επισήμανση και την επισήμανση των θρεπτικών συστατικών των τροφίμων– όχι μόνο δεν εφαρμόζονται σωστά στις περισσότερες περιπτώσεις, αλλά ανταποκρίνονται ελάχιστα στις σημερινές απαιτήσεις των καταναλωτών από τη στιγμή που δεν επιτρέπουν την αναγραφή στοιχείων σχετικά με τις υποτιθέμενες υγιεινές ιδιότητες και δεν καθορίζουν με σαφήνεια τους όρους χρήσης των θρεπτικών ιδιοτήτων.
<P>
Για την αντιμετώπιση αυτής της νομικής αβεβαιότητας, η ανάγκη εναρμόνισης σε κοινοτικό επίπεδο των κανόνων που αφορούν τα τρόφιμα και, συνεπώς, ενός κανονισμού μέσω του οποίου θα αναφέρονται σε εθελοντική βάση οι κυριότεροι όροι ώστε οι ισχυρισμοί για τα τρόφιμα να ανταποκρίνονται πλήρως στην αλήθεια χωρίς να εξαιρείται κανένα προϊόν, αποτελεί ένα ακόμη βήμα προόδου στην εφαρμογή της πολιτικής για την ασφάλεια των τροφίμων, η οποία αποτελούσε έναν από τους στόχους που πρότεινε η Επιτροπή από το 1999 με τη Λευκή Βίβλο για την ασφάλεια των τροφίμων, όπου αναφέρεται ρητώς ότι η πολιτική διατροφικής ασφάλειας της Ευρωπαϊκής Ένωσης πρέπει να βασίζεται σε αυστηρούς κανόνες για την ασφάλεια των τροφίμων με τους οποίους προστατεύεται και προάγεται η υγεία του καταναλωτή.
<P>
Μέσω των διαδικασιών που προβλέπει το άρθρο 93, παράγραφος 2, η Επιτροπή προτείνει τον καθορισμό ειδικών θρεπτικών χαρακτηριστικών για τα τρόφιμα ή τις κατηγορίες τροφίμων εντός 18 μηνών, που θα μπορούσαν να γίνουν και 30, και, κατόπιν γνωμοδοτήσεως της Ευρωπαϊκής Αρχής για την Ασφάλεια των Τροφίμων, την έγκριση κοινοτικού καταλόγου ισχυρισμών για τις υγιεινές ιδιότητες, ο οποίος θα περιγράφει τον γενικότερα αποδεκτό ρόλο ενός τροφίμου ή άλλης μορφής ουσίας επί τη βάσει προτάσεων που διαβιβάζουν τα κράτη μέλη.
<P>
Ωστόσο, η Επιτροπή Περιβάλλοντος, Δημόσιας Υγείας και Ασφάλειας των Τροφίμων τροποποίησε σημαντικά το κείμενο που παρουσίασε η Επιτροπή, καταργώντας κυρίως το άρθρο 4, το οποίο, κατά την άποψή μου, είναι ένα πολύ σημαντικό άρθρο γιατί ορίζει τα θρεπτικά χαρακτηριστικά. Η συνεκτικότητα και η πολυπλοκότητα του κανονισμού θα χάσουν κάθε αξία εάν δεν επανέλθει αυτό το άρθρο, το οποίο εύχομαι να επαναφέρουν οι συνάδελφοι. 
<SPEAKER ID="173" LANGUAGE="DE" NAME="Angelika Niebler (PPE-DE )," AFFILIATION="συντάκτρια της γνωμοδότησης της Επιτροπής Βιομηχανίας, Έρευνας και Ενέργειας">
<P>
Δεν θεωρώ καλή αυτήν την προσέγγιση και είμαι ευγνώμων διότι η Επιτροπή Βιομηχανίας, Έρευνας και Ενέργειας γνωμοδότησε ότι ειδικά τα άρθρα 4 και 11 πρέπει να διαγραφούν. Ελπίζω ότι κατά την αυριανή ψηφοφορία θα επιτύχουμε επίσης αυτό το αποτέλεσμα: την τροποποίηση του άρθρου 11 και τη διαγραφή του άρθρου 4. 
<SPEAKER ID="174" LANGUAGE="" NAME="Alexander Stubb (PPE-DE )," AFFILIATION="εισηγητής της γνωμοδότησης της Επιτροπής Εσωτερικής Αγοράς και Προστασίας των Καταναλωτών.">
<P>
   – Κυρία Πρόεδρε, για τα ιταλικά και τα αγγλικά έδρανα: το σκορ είναι τώρα 3-3, και υπολείπονται περίπου δέκα λεπτά. Ήξερα ότι ο πρόεδρος της Επιτροπής Εσωτερικής Αγοράς θα χαιρόταν για αυτό, προφανώς όχι γιατί είναι οπαδός της Λίβερπουλ, αλλά για άλλο λόγο.
<P>
Θα ήθελα να θίξω τρία σημεία. Πρώτον, θέλω να δηλώσω εξαρχής στην Επιτροπή ότι είμαι φεντεραλιστής, αλλά αυτό που προτείνει η Επιτροπή εν προκειμένω είναι, απλώς, υπερβολικό. Αποτελεί υπερβολική ρύθμιση. Θα ήθελα να επικεντρωθώ ειδικά στο άρθρο 4, το οποίο είναι μια από τις πιο ανελεύθερες προτάσεις που πέρασαν από αυτό το Κοινοβούλιο. Δεν είναι δουλειά μας να λέμε στον καταναλωτή τι είναι καλό και τι κακό. Αυτό εναπόκειται στον καταναλωτή να το αποφασίσει. Έχω αρκετή πίστη στο άτομο ότι είναι σε θέση να παίρνει τις αποφάσεις του για το ποιο φαγητό πρέπει ή δεν πρέπει να τρώγεται. Το κλειδί είναι να γνωρίζεις το περιεχόμενο και μετά μπορείς να κάνεις την επιλογή σου. Εάν εισαγάγουμε θρεπτικά χαρακτηριστικά, ίσως αυτό εμποδίσει τους καταναλωτές να λάβουν τη σωστή ενημέρωση.
<P>
Το δεύτερο σημείο είναι ότι πιστεύω πως η ίδια η διατροφή είναι πολύ πιο σημαντική από τα θρεπτικά χαρακτηριστικά μεμονωμένων τροφίμων. Διαφορετικοί άνθρωποι έχουν διαφορετικές διατροφικές ανάγκες, ακριβώς όπως μας είπε η κ. Niebler νωρίτερα.
<P>
Το τρίτο και τελευταίο θέμα είναι ότι είναι πολύ σημαντικό να έχουμε σαφείς ετικέτες και καλύτερη ενημέρωση. Ωστόσο, δεν μπορώ να υποστηρίξω περιττή νομοθεσία ή την εικασία ότι οι άνθρωποι δεν καταλαβαίνουν τι αναγράφεται στις ετικέτες. Ως εκ τούτου, θα υποστηρίξω πολύ σθεναρά ότι πρέπει να αφαιρέσουμε το άρθρο 4 από την αρχική πρόταση της Επιτροπής και να εγκρίνουμε το άρθρο 11 σύμφωνα με τις υποδείξεις της Επιτροπής Περιβάλλοντος, Δημόσιας Υγείας και Ασφάλειας των Τροφίμων. 
<SPEAKER ID="175" LANGUAGE="DE" NAME="Renate Sommer," AFFILIATION="εξ ονόματος της Ομάδας PPE-DE">
<P>
Η καινοτομία είναι καίρια για την επιτυχία των επιχειρήσεων και συνακόλουθα την εξασφάλιση των θέσεων εργασίας. Ξέρετε άραγε πόσες θέσεις εργασίας θα κατέστρεφε ένας νόμος όπως αυτός; Αυτό που δημιουργείτε είναι ένα γραφειοκρατικό τέρας: μια χρονοβόρα και περίπλοκη διαδικασία έγκρισης κάθε επιμέρους διαφημιστικού μηνύματος από 25 κράτη μέλη, που προφανώς θα πρέπει να υποβληθεί μεταφρασμένο κατά λέξη και στις 20 επίσημες γλώσσες!
<P>
Με όλα αυτά γινόμαστε γελοίοι. Τέτοια πράγματα δημιουργούν πολιτική απάθεια και ευρωσκεπτικισμό. Σας καλώ, κύριε Επίτροπε, να αποσύρετε επιτέλους αυτήν την πρόταση. Θα σας το είχα πει ενωρίτερα, αλλά φαίνεται ότι δεν έχετε και μεγάλη όρεξη για συζήτηση με εμάς, τους ενοχλητικούς βουλευτές. Ίσως να έπρεπε να κατεβείτε μια φορά από τον γυάλινο πύργο του κτιρίου Berlaymont στα βάθη όπου έχουμε τα γραφεία μας και να παρακολουθήσετε μια συνεδρίαση της επιτροπής μας. Τότε θα ξέρατε ότι και αύριο στην Ολομέλεια θα κάνουμε τα πάντα για να σταματήσουμε αυτήν την ανοησία του άρθρου 4 για τα χαρακτηριστικά θρεπτικής αξίας, καθώς και ορισμένα άλλα πράγματα. 
<SPEAKER ID="176" LANGUAGE="NL" NAME="Dorette Corbey," AFFILIATION="εξ ονόματος της Ομάδας PSE">
<P>
   . – Κυρία Πρόεδρε, κύριε Επίτροπε, κυρίες και κύριοι, πολλοί καταναλωτές ανησυχούν για την υγεία τους, τη χοληστερίνη, την πίεσή τους ή αντιμετωπίζουν πρόβλημα με το βάρος τους. Η βιομηχανία τροφίμων το εκμεταλλεύεται αυτό. Υπάρχει ένας πολλαπλασιασμός κάθε είδους ισχυρισμών. Σήμερα το πρωί, έφαγα ένα σάντουιτς που είναι καλό για τη χλωρίδα του εντέρου, το οποίο περιείχε βούτυρο που μειώνει τη χοληστερίνη μου. Έφαγα επίσης ένα αυγό με υψηλή περιεκτικότητα σε ωμέγα 3. Το απόγευμα, ήπια ένα αναψυκτικό με λίγες θερμίδες. Όπως και να ’χει, πιστεύω ότι αυτό είναι τρομακτικό, διότι εγώ δεν έχω ιδέα από αυτά τα πράγματα.
<P>
Σύμφωνα με το άρθρο 4, ισχυρισμοί για τις υγιεινές ιδιότητες των τροφίμων μπορούν να γίνουν μόνο για προϊόντα που πληρούν ορισμένα θρεπτικά χαρακτηριστικά στη σύνθεσή τους. Αυτό είναι σωστό, διότι δεν γίνεται να μετατρέψεις λιπαρές πατατοκροκέτες σε υγιεινή τροφή προσθέτοντας λίγες βιταμίνες. Το γιαούρτι με 0% λιπαρά δεν είναι καλό για τη σιλουέτα αν έχει προστεθεί μια καλή ποσότητα ζάχαρης. Ένα γλειφιτζούρι που περιέχει πολλή ζάχαρη δεν είναι υγιεινό σνακ ακόμη και αν περιέχει βιταμίνη Α. Για τον λόγο αυτόν, το άρθρο 4 είναι κεφαλαιώδες.
<P>
Δεν μπορώ να ταυτιστώ με το επιχείρημα της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ότι οι ΜΜΕ αγωνίζονται κατά του άρθρου 4. Ακόμη και μια μικρή εταιρεία τροφίμων πρέπει να γνωρίζει τι συστατικά χρησιμοποιεί στο ψωμί ή στα σνακ. Η Ομάδα μου είναι στο πλευρό των καταναλωτών και υποστηρίζει τις εταιρείες που έχουν καλές προθέσεις. Ελπίζω ότι η πλειοψηφία αυτού του Σώματος θα υιοθετήσει αυτή τη στάση και θα δεν θα ακυρώσει το άρθρο 4.
<SPEAKER ID="177" LANGUAGE="NL" NAME="Jules Maaten," AFFILIATION="εξ ονόματος της Ομάδας ALDE">
<P>
Γνωρίζω ότι υπάρχει αρκετή ασάφεια σχετικά με το τι πρέπει να γίνει για τους ισχυρισμούς που αφορούν προϊόντα τα οποία, στην πραγματικότητα, είναι ουσιαστικά επιβλαβή. Από την πλευρά μου, θα έλεγα ότι αυτό εμπίπτει στα όρια της παρανόησης, και το άρθρο 7 ήδη προβλέπει διασφαλίσεις στο θέμα αυτό· δεν είμαστε απολύτως πεπεισμένοι ότι χρειαζόμαστε τις ευρωπαϊκές συνθέσεις θρεπτικών συστατικών για αυτό. Οι συνθέσεις θρεπτικών συστατικών μπορεί να είναι πολύ χρήσιμες. Ξέρω ότι τα κράτη μέλη τις χρησιμοποιούν. Μπορεί να λειτουργούν σε εθνικό επίπεδο, αλλά το αν θα λειτουργούσαν σε ευρωπαϊκό επίπεδο είναι κάτι για το οποίο η Επιτροπή δεν έχει κατορθώσει ακόμη να μας πείσει.
<P>
Επί του παρόντος, εγώ διεξάγω εκστρατεία υπέρ της Συνταγματικής Συνθήκης στις Κάτω Χώρες. Δεν γνωρίζω αν η κ. Corbey κάνει το ίδιο –προφανώς όχι– αλλά αν έλεγα στους πολίτες της χώρας μου να μην ανησυχούν, γιατί οι Βρυξέλλες θα τους πουν σύντομα τι μπορούν και τι δεν μπορούν να τρώνε, τότε η Συνθήκη αυτή θα απορριπτόταν ολοσχερώς. Πράγματι, δεν είναι αυτό το μήνυμα που μπορούμε να στείλουμε βάσει των επιχειρημάτων που έχουμε ακούσει μέχρι στιγμής. Θέλω, ως εκ τούτου, πιο συγκεκριμένα επιχειρήματα. Η πλειοψηφία της Ομάδας μας δεν θα ψηφίσει υπέρ της διαγραφής του άρθρου 4, αλλά πιστεύουμε ότι η Επιτροπή πρέπει να παρουσιάσει καλύτερα επιχειρήματα, και η τροπολογία μας 107 περιλαμβάνει ένα αίτημα σχετικά με αυτό.
<SPEAKER ID="178" LANGUAGE="DE" NAME="Hiltrud Breyer," AFFILIATION="εξ ονόματος της Ομάδας Verts/ALE">
<P>
Όλοι γνωρίζουμε ότι αυξάνεται ο αριθμός των ατόμων, ιδίως των παιδιών και των νέων, που είναι υπέρβαροι ή παχύσαρκοι. Οι επιστήμονες κρούουν τον κώδωνα του κινδύνου διότι οι δαπάνες αυξάνονται ραγδαία και σύντομα θα γίνουν τεράστιες. Μόνο στη Γερμανία, ο διαβήτης μάς κοστίζει 20 δισ. ευρώ ετησίως. Επίσης, γνωρίζουμε ότι δεν μας βοηθά η αυτοδέσμευση και γι’ αυτό χρειαζόμαστε σαφή νομοθεσία.
<P>
Το άρθρο 4 είναι καθοριστικό για να προστατεύσουμε τους καταναλωτές από παραπλανητικές διαφημίσεις. Γι’ αυτό, δεν πρέπει να παραλείψουμε το άρθρο 4 που αφορά τα χαρακτηριστικά θρεπτικής αξίας, ξεριζώνοντας την καρδιά του κανονισμού. Επίσης, πρέπει να διορθώσουμε τις εσφαλμένες αντιλήψεις της κοινής γνώμης. Το θέμα δεν είναι η απαγόρευση προϊόντων ή διαφημίσεων, αλλά η διαφάνεια και η σαφήνεια για τους καταναλωτές και η καινοτομία και η ανταγωνιστικότητα για τη βιομηχανία. Πρέπει να φανούμε αξιόπιστοι εδώ. Δεν είναι σωστό από τη μια να παραπονούμαστε για την αύξηση των δαπανών και από την άλλη να γινόμαστε δημόσια φερέφωνο, για παράδειγμα, μιας βιομηχανίας γλυκών ξεχνώντας την προστασία του καταναλωτή. Δεν πρέπει να επιτρέψουμε να παρουσιάζονται ως υγιεινά τρόφιμα με ανεπιθύμητα χαρακτηριστικά, όσα είναι πολύ γλυκά, πολύ λιπαρά ή πολύ αλμυρά.
<SPEAKER ID="179" LANGUAGE="NL" NAME="Kartika Tamara Liotard," AFFILIATION="εξ ονόματος της Ομάδας GUE/NGL">
<P>
   . – Νομίζω ότι η πρόταση της Επιτροπής είναι καθαυτή λογική, αν και θεωρώ ότι η αρχική έκθεση της κ. Bortone ήταν ακόμη καλύτερη σε αρκετούς τομείς. Το ζήτημα αυτό είναι στην ημερήσια διάταξη εδώ και κάποια χρόνια και είναι η δεύτερη φορά που κάποιος εκπονεί μια έκθεση σχετικά με αυτό. Το ότι πρόκειται για ένα περίπλοκο θέμα φαίνεται, επιπλέον, από το αποτέλεσμα της ψηφοφορίας στην Επιτροπή Περιβάλλοντος, Δημόσιας Υγείας και Ασφάλειας των Τροφίμων.
<P>
Για ένα κλάσμα του δευτερολέπτου, πίστεψα ότι η κ. Bortone θα εγκατέλειπε τώρα τον αγώνα, διότι η ψηφοφορία της επιτροπής υπονομεύει εντελώς την πρόταση της Επιτροπής αλλά και την έκθεση της εισηγήτριας. Το άρθρο 4 για τις συνθέσεις των θρεπτικών συστατικών, που είναι κεφαλαιώδες, εξαλείφθηκε με μία απλή τροπολογία. Το άρθρο αυτό αφορούσε την αποφυγή της σήμανσης ειδών όπως τα τσιπς, η σοκολάτα και το αλκοόλ, που είναι ουσιαστικά ανθυγιεινές τροφές, με ισχυρισμούς για τις υγιεινές ιδιότητές τους, από τους οποίους ο καταναλωτής θα μπορούσε να συμπεράνει ότι είναι υγιεινές, επειδή για παράδειγμα περιέχουν ασβέστιο.
<P>
Η Ομάδα μου κατέθεσε ορισμένες τροπολογίες για να διορθώσει μια κατάσταση την οποία θεωρούμε απαράδεκτη. Θέλουμε την επαναφορά του άρθρου 4, και επιτρέψτε μου να τελειώσω λέγοντας ότι αν δεν συμβεί αυτό –ούτε καν υπό μια πιο μετριοπαθή μορφή– τότε θα καταψηφίσουμε την πρόταση. 
<SPEAKER ID="180" LANGUAGE="NL" NAME="Marianne Thyssen (PPE-DE )." AFFILIATION="">
<SPEAKER ID="181" LANGUAGE="EN" NAME="Phillip Whitehead (PSE )." AFFILIATION="">
<P>
   – Κυρία Πρόεδρε, συγχαίρω και εγώ την εισηγήτρια για το έργο της και την αφοσίωση που επέδειξε σε αυτό το έργο, στο οποίο αναδείχθηκε περισσότερο επιτυχής από τον προκάτοχό της στο προηγούμενο Κοινοβούλιο. Είπε ότι πρέπει να μιλήσουμε με τις οργανώσεις καταναλωτών στην Ευρώπη και να δούμε τι πιστεύουν. Λοιπόν, πολλοί από εμάς το έχουμε κάνει. Έχω μια επιστολή εδώ, εξ ονόματος 28 ομάδων καταναλωτών από όλα τα κράτη μέλη, οι οποίοι μας ζητούν να ψηφίσουμε το άρθρο 4 και μια συνετή εκδοχή του άρθρου 11.
<P>
Άκουσα τι είπε η κ. Niebler νωρίτερα στη συζήτηση και εξεπλάγην από αυτό. Για όνομα του Θεού, τι σχέση έχει όλη αυτή η υπόθεση με τη διαδικασία της Λισαβόνας; Δεν ξέρω για τον Θεό –υπάρχει εδώ και πολύ καιρό, οπότε προφανώς ακολουθεί υγιεινή διατροφή– αλλά ξέρω τι πιστεύω, και αυτό είναι ότι η διαδικασία της Λισαβόνας, μεταξύ άλλων, απαιτεί να έχουμε καλά ενημερωμένους καταναλωτές που κάνουν πραγματικές επιλογές οι οποίες αυξάνουν την εμπορευσιμότητα των προϊόντων που αγοράζουν. Όλοι επωφελούνται από αυτό, είναι ένα ευνοϊκό κλίμα, και να το αποκηρύττει κάποιος σαν να είναι απλώς ένα μέσο του κράτους νταντά και τα λοιπά, όπως ακούσαμε στη διάρκεια αυτής της συζήτησης, είναι απολύτως ανοησίες.
<P>
Προσωπικά ελπίζω ότι θα ψηφίσουμε για τη διατήρηση του άρθρου 4. Είναι απαραίτητο να διαθέτουμε κάποιο τρόπο αντιμετώπισης των παραπλανητικών ισχυρισμών που διατυπώνονται, αντισταθμίζοντας μια πραγματικότητα έναντι μιας άλλης, και μας λένε μόνο για τη μία για την οποία διατυπώνεται ο ισχυρισμός. Ο μόνος τρόπος για να γίνει αυτό είναι να διαθέτουμε ορισμένα αποτελεσματικά υποδείγματα από τα οποία μπορεί να γίνει αυτό. Η Επιτροπή εργάστηκε επί μακρόν και σκληρά επί του θέματος.
<P>
Έχω πολλούς εκπροσώπους της βιομηχανίας τροφίμων στην εκλογική μου περιφέρεια, οι οποίοι είπαν ότι, εφόσον έχουμε απλώς αυτό το υπόδειγμα στο πλαίσιο της έκθεσης Poli Bortone, τότε δεν το χρειαζόμαστε στις προτάσεις της κ. Scheele, δεν το χρειαζόμαστε για οχύρωση, αλλά πρέπει να το έχουμε κάπου. Και έτσι πρέπει. Δεν μπορώ να υπερψηφίσω αυτή την πρόταση αύριο εάν πραγματοποιηθεί ο ευνουχισμός του άρθρου 4. 
<SPEAKER ID="182" LANGUAGE="FR" NAME="Frédérique Ries (ALDE )." AFFILIATION="">
<P>
   – Κυρία Πρόεδρε, «χωρίς προσθήκη ζάχαρης», «πλούσιο σε σίδηρο», «μειώνει τη χοληστερίνη» ή, η τελευταία μόδα, «πλούσιο σε ωμέγα 3»: οι διατροφικοί ισχυρισμοί εμφανίζονται σχεδόν σε όλες τις συσκευασίες σήμερα και, όπως είναι φυσικό, επηρεάζουν την επιλογή των καταναλωτών. Αυτόν τον καταναλωτή πρέπει να τον βοηθήσουμε, λοιπόν, σε αυτή την πραγματική ζούγκλα και αυτός είναι ο στόχος της εξαιρετικής αυτής πρότασης κανονισμού: να εξασφαλίζεται καταρχάς ότι οι διατροφικοί ισχυρισμοί είναι αληθείς, αυτό είναι η ελάχιστη απαίτηση, και κατόπιν να δοθεί τέλος σε όσους μπορούν να προκαλέσουν παρανοήσεις.
<P>
Επανέρχομαι στο παράδειγμά μου: πλούσιο σε ωμέγα 3. Καταρχήν, είναι πολύ καλό, δεν γίνεται όμως λόγος για προϊόντα με υπερβολική περιεκτικότητα σε λίπος, ζάχαρη ή αλάτι. Το κείμενο αφορά διατροφικούς ισχυρισμούς και ισχυρισμούς για την υγεία, όχι τη διαφήμιση, όπως ακούσαμε εδώ σήμερα. Κανένα προϊόν και καμία διαφήμιση δεν θα απαγορευθεί. Απλώς, το έντιμο για αυτά τα προϊόντα θα είναι να βασιστεί η διαφήμιση στην ευχαρίστηση, αν το επιθυμούν οι παραγωγοί, και όχι στην υγεία.
<P>
Αυτός είναι ο λόγος για τον οποίο είναι σημαντικό, αύριο, να επαναφέρουμε το διατροφικό όφελος στον πυρήνα του κειμένου, ένα κριτήριο που αναγνωρίζεται από την Παγκόσμια Οργάνωση Υγείας, κυρίως για την καταπολέμηση της ασθένειας του αιώνα μας, του υπερβολικού βάρους, της παχυσαρκίας, που πλήττει το 40% των παιδιών στην Ευρώπη. Ένα κριτήριο, που θα καταργήσει επίσης κάθε μορφή ισχυρισμού υγείας για τα αλκοολούχα ποτά, πράγμα που είναι το ελάχιστο, όπως οφείλετε να παραδεχθείτε. Εν κατακλείδι, το να εγκρίνουμε αύριο το έξοχο έργο της εισηγήτριάς μας, της κ. Bortone, και να αλλάξουμε κατεύθυνση, σημαίνει ότι το Ευρωπαϊκό Κοινοβούλιο πράγματι μεριμνά για τα συμφέροντα των καλόπιστων παραγωγών, θα έλεγα δε και των ευρωπαίων καταναλωτών. 
<SPEAKER ID="183" LANGUAGE="" NAME="Jillian Evans (Verts/ALE )." AFFILIATION="(">
<P>
   – Κυρία Πρόεδρε, θέλω και εγώ επίσης να ευχαριστήσω την εισηγήτρια, η οποία είχε ένα τρομακτικό έργο να επιτελέσει. Πρόσφατη έρευνα, η οποία διεξήχθη από την ένωση καταναλωτών του Ηνωμένου Βασιλείου «Which?», έδειξε ότι 98 τοις εκατό των ανθρώπων που συμμετείχαν θέλουν οι ισχυρισμοί σχετικά με θρεπτικές και υγιεινές ιδιότητες στις τροφές να υποβάλλονται σε διαδικασία έγκρισης, ούτως ώστε το τρόφιμο το οποίο αγοράζουν να είναι πράγματι το προϊόν το οποίο περιγράφεται στη συσκευασία με τις ιδιότητες που αποδίδονται σε αυτό το προϊόν.
<P>
Στην Ομάδα μου συμφωνούμε ότι πρέπει να προβλέπεται έγκριση, όχι κοινοποίηση, επειδή η αυτορύθμιση δεν λειτουργεί. Χρειαζόμαστε μια διαδικασία έγκρισης και, όπως είπαν και άλλοι, πρέπει να διατηρήσουμε τα θρεπτικά χαρακτηριστικά –άρθρο 4– τουλάχιστον για να προστατεύσουμε τα παιδιά από το να αποτελέσουν στόχο παραπλανητικής διαφήμισης. Δεκαέξι τοις εκατό των παιδιών στο Ηνωμένο Βασίλειο μεταξύ δύο και δεκαπέντε ετών είναι παχύσαρκα, και το πρόβλημα επιδεινώνεται. Αυτό απαιτεί μια πολύ ισχυρή αντίδραση. Δεν μπορούμε να επιτρέψουμε τροφές με υψηλή περιεκτικότητα σε αλάτι και ζάχαρη να πωλούνται ως καλές για την υγεία των παιδιών.
<SPEAKER ID="184" LANGUAGE="SV" NAME="Åsa Westlund (PSE )." AFFILIATION="">
<SPEAKER ID="185" LANGUAGE="DE" NAME="Horst Schnellhardt (PPE-DE )." AFFILIATION="">
<P>
Το Ευρωπαϊκό Κοινοβούλιο επεδίωξε σε όλες τις επιτροπές του να περιοριστεί η χειραγώγηση του καταναλωτή, να ληφθούν υπόψη οι αρχές της αγοράς και να καταργηθεί η γραφειοκρατία. Η διαγραφή του άρθρου 4 αποτελεί το κλειδί ή τη βάση γι’ αυτές τις αλλαγές. Είναι πια καιρός να αναθεωρήσει και η Επιτροπή ριζικά τις διαδικασίες που ακολουθεί. Ας επικεντρωθούμε στην ενημέρωση των καταναλωτών. Ας κλείσουμε τα νομικά παραθυράκια του αθέμιτου ανταγωνισμού που ασκούν ορισμένοι οικονομικοί παράγοντες και ας δημιουργήσουμε ένα κλίμα στο πλαίσιο του οποίου θα είναι αποδεκτή η επιδίωξη ενός υγιεινού τρόπου ζωής, που πρέπει να παρουσιαστεί με διαφορετικό τρόπο σε κάθε γενιά. Δεν μπορεί κανείς να ζήσει χωρίς αλάτι ή ζάχαρη. Κυρία Corbey, άκουσα τις πρώτες σας παρατηρήσεις και ανησυχώ πραγματικά για τον τρόπο ζωής σας. Σύντομα δεν θα έχει απομείνει πια τίποτα που να μπορείτε να φάτε!
<SPEAKER ID="186" LANGUAGE="" NAME="Avril Doyle (PPE-DE )." AFFILIATION="(">
<P>
Πριν από μερικές εβδομάδες, ο Πρόεδρος Barroso μας διαβεβαίωσε ότι θα φρόντιζε όλη η νομοθεσία που θα προερχόταν από την Επιτροπή να πληροί τα κριτήρια της διαδικασίας της Λισαβόνας. Ανέφερε τη REACH και την οδηγία για τις υπηρεσίες. Θα ήθελα να ζητήσω από τον Επίτροπο Κυπριανού να θέσει αυτό το συγκεκριμένο νομοθέτημα υπόψη του και να φροντίσει αμέσως να το ευθυγραμμίσει με τα κριτήρια της Λισαβόνας. Υπάρχει πολλή περιττή γραφειοκρατία σε αυτή την πρόταση και θα αποτελέσει ένα πολύ επαχθές και δυσανάλογο φορτίο ιδιαίτερα για τις ΜΜΕ.
<P>
Συμφωνώ με τη βασική αρχή στην οποία στηρίζεται η πρόταση που έχουμε ενώπιον μας, ότι οι καταναλωτές δεν πρέπει να παραπληροφορούνται, αλλά έχω σοβαρές αμφιβολίες για την προσέγγιση της Επιτροπής, ειδικά σε σχέση με τα θρεπτικά χαρακτηριστικά και τους υπαινισσόμενους ισχυρισμούς σχετικά με υγιεινές ιδιότητες, λ.χ. τα άρθρα 4 και 11. Η εν λόγω νομοθεσία προσιδιάζει σε ένα κράτος νταντά και βρίσκεται στα όρια του πατερναλισμού στη σημερινή μορφή του. Οι καταναλωτές φέρουν την τελική ευθύνη για τις επιλογές των τροφών τους. Σχεδόν κανένα τρόφιμο δεν είναι εγγενώς κακό.
<P>
Τα πρότυπα κατανάλωσης τροφών είναι αυτά που έχουν σημασία. Η έμφαση θα έπρεπε να δίδεται στην παρότρυνση για υγιεινό τρόπο ζωής και υγιεινή διατροφή, όχι στη λογοκρισία της πληροφορίας, όπως ισχύει σε σχέση με τα υποτιθέμενα θρεπτικά χαρακτηριστικά στο άρθρο 4 αυτής της πρότασης.
<P>
Έχοντας συμβουλευτεί ειδικούς σε θέματα διατροφής από το πανεπιστήμιο της Γάνδης και το Trinity College του Δουβλίνου, είμαι πεπεισμένος ότι η γενική ιδέα δεν βασίζεται σε αδιάσειστα επιστημονικά στοιχεία και θα έχει το αντίθετο αποτέλεσμα, στερώντας τους καταναλωτές από αρκετές πληροφορίες. Οι τιμές αναφοράς πρόσληψης είναι ο αποδεκτός επιστημονικός κανόνας σήμερα και θα έπρεπε να χρησιμοποιούνται προκειμένου να διασφαλιστεί ότι η αναγραφή στην ετικέτα είναι σαφής, απερίφραστη και χρήσιμη· θα διευκόλυναν σημαντικά την επιλογή του καταναλωτή, τουλάχιστον ως μέσο καταπολέμησης της παχυσαρκίας.
<P>
Έχοντας επισημάνει αυτό το θέμα, υποστηρίζω πλήρως την πρόταση διαγραφής του άρθρου 4. Ως θέση αναδίπλωσης, υποστηρίζω την πρόταση που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και άλλες Ομάδες κατά τη συζήτηση στην επιτροπή και τώρα υποβάλλεται εκ νέου από την Ομάδα της Συμμαχίας Φιλελευθέρων και Δημοκρατών για την Ευρώπη, δηλαδή να αποσυνδεθεί το άρθρο 4, απαιτώντας μια μελέτη επί της επιστημονικής βάσης των θρεπτικών χαρακτηριστικών πριν από τη λήψη απόφασης για την εφαρμογή τους. Αυτή είναι μια πολύ συνετή επιλογή.
<SPEAKER ID="187" LANGUAGE="" NAME="Μάρκος Κυπριανού," AFFILIATION="Μέλος της Επιτροπής.">
<P>
Εύκολο είναι να λέμε ότι οι καταναλωτές πρέπει να αποφασίσουν. Περιμένουμε από κάθε καταναλωτή να είναι κάτοχος διδακτορικού στη χημεία ή στη βιοτεχνολογία, ή να στήσει ένα μικρό εργαστήριο στο σπίτι του προκειμένου να αναλύσει κάθε ισχυρισμό και να ελέγξει εάν είναι ακριβής ή όχι; Αυτό είναι αδύνατον· είναι γελοίο· δεν θα συμβεί. Αυτός είναι ο λόγος για τον οποίο πρέπει να διασφαλίσουμε ότι η βιομηχανία η οποία επιλέγει να χρησιμοποιήσει αυτό το εργαλείο προώθησης θα εκτελεί τους απαιτούμενους ελέγχους ούτως ώστε να διασφαλίσει ότι παρέχει σωστή πληροφόρηση. Όπως προείπα, κανείς δεν θέλει ένα κράτος νταντά, αλλά στις προσπάθειές μας να μην έχουμε ένα κράτος νταντά, δεν πρέπει να φθάσουμε στο άλλο άκρο και να εγκαταλείψουμε τους καταναλωτές, αφήνοντάς τους να βομβαρδίζονται από ανακριβείς ή παραπλανητικές πληροφορίες. Το αποτέλεσμα θα είναι ακριβώς το αντίθετο από αυτό που επιδιώκεται: θα είναι να μην εμπιστεύεται ο καταναλωτής κανέναν ισχυρισμό. Οι καταναλωτές θα αγνοούν ακόμα και τους αληθείς, ακόμη και τους επιστημονικά βάσιμους ισχυρισμούς, επειδή δεν μπορούν να επιλέξουν μεταξύ του καλού και του κακού ισχυρισμού, του σωστού και του εσφαλμένου ισχυρισμού. Ως εκ τούτου, η τάση θα είναι –και ακούσατε νωρίτερα από τον κ. Whitehead για τη θέση του καταναλωτή– να αγνοούν όλους τους ισχυρισμούς.
<P>
Το άρθρο 11, για τους απαγορευμένους ισχυρισμούς, μπορεί να χαλαρώσει. Μπορούμε να συζητήσουμε ποιοι ισχυρισμοί μπορούν να επιτραπούν και ποιοι όχι. Υπάρχουν αρκετοί ισχυρισμοί οι οποίοι μπορούν να οδηγήσουν στο αντίθετο αποτέλεσμα, και δεν πρέπει να επιτραπούν. Αλλά αυτό είναι κάτι που είναι ανοικτό προς συζήτηση.
<P>
Τέλος, κυρία Πρόεδρε, ζητώ συγνώμη που υπερέβην τον χρόνο ομιλίας μου και θα ήθελα να πω ότι η Επιτροπή διαβίβασε στο Κοινοβούλιο πλήρη κατάλογο της θέσης της για όλες τις τροπολογίες. Παρακαλώ δε να συμπεριληφθεί στα πρακτικά αυτής της συνεδρίασης(1). 
<SPEAKER ID="188" LANGUAGE="" NAME="Avril Doyle (PPE-DE )." AFFILIATION="(">
<SPEAKER ID="189" LANGUAGE="" NAME="Πρόεδρος." AFFILIATION="">
<SPEAKER ID="190" LANGUAGE="" NAME="Μάρκος Κυπριανού," AFFILIATION="Μέλος της Επιτροπής.">
<SPEAKER ID="191" LANGUAGE="" NAME="Πρόεδρος." AFFILIATION="Παράρτημα – Θέση της Επιτροπής">
<P>
Η ψηφοφορία θα διεξαχθεί αύριο στις 11.00.
<P>
Μπορούν να γίνουν αποδεκτές 18 τροπολογίες: οι τροπολογίες 6, 12, 14, 20, 21, 26, 27, 31, 32, 33, 41, 50, 62, 74, 80, 87, 88 και 91.
<P>
Εννέα τροπολογίες είναι αποδεκτές, υπό τον όρο της αναδιατύπωσης: 7, 18, 28, 42, 45, 52, 61, 76 και 84.
<P>
Επτά τροπολογίες είναι αποδεκτές επί της αρχής: οι τροπολογίες 10, 13, 15, 37, 38, 51 και 101.
<P>
Μία τροπολογία είναι αποδεκτή επί της αρχής, υπό τον όρο της αναδιατύπωσης: η τροπολογία 54.
<P>
14 τροπολογίες είναι αποδεκτές εν μέρει: οι τροπολογίες 1, 2, 4, 9, 16, 17, 30, 43, 44, 67, 71, 72, 78 και 93.
<P>
Έξι τροπολογίες είναι αποδεκτές εν μέρει, υπό τον όρο της αναδιατύπωσης: 8, 36, 59, 73, 92 και 102.
<P>
51 τροπολογίες απορρίπτονται: 3, 5, 11, 19, 23, 24, 25, 29, 34, 35, 39, 40, 46, 47, 48, 49, 53, 55, 56, 57, 58, 60, 63, 64, 65, 66, 68, 69, 70, 75, 77, 79, 81, 82, 83, 85, 86, 89, 90, 94, 95, 96, 97, 98, 99, 100, 103, 104, 105, 106 και 107.
<P>
Δεν υπάρχει θέση για την τροπολογία 22 η οποία δεν θα τεθεί σε ψηφοφορία (γλωσσικό ζήτημα). 
<SPEAKER ID="192" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (C-0127/2005) της κ. Agnes Schierhuber, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με τη χρηματοδότηση της κοινής γεωργικής πολιτικής (COM(2004)0489 – C6-0166/2004 – 2004/0164(CNS)). 
<SPEAKER ID="193" LANGUAGE="" NAME="Mariann Fischer Boel," AFFILIATION="Μέλος της Επιτροπής.">
<P>
    Κυρία Πρόεδρε, θέλω να ευχαριστήσω την κ. Schierhuber για την ποιότητα της έκθεσής της, καθώς και για τις κατατεθείσες τροπολογίες. Αυτό το σχέδιο κανονισμού έχει μεγάλη σημασία. Περιλαμβάνεται στη δέσμη προτάσεων που κατατέθηκαν από την Επιτροπή στο πλαίσιο των δημοσιονομικών προοπτικών και καθορίζει τους κανόνες για τη χρηματοδότηση της κοινής γεωργικής πολιτικής. Στόχος αυτού του κανονισμού είναι να αποσαφηνίσει και να απλουστεύσει αυτούς τους χρηματοδοτικούς κανόνες, να βελτιώσει τη διαχείρισή μας και το σύστημα ελέγχου και να προσαρμόσει και να ενισχύσει τους κανόνες μας για τη δημοσιονομική πειθαρχία, λαμβάνοντας υπόψη τη μεταρρύθμιση της ΚΓΠ που αποφασίστηκε το 2003.
<P>
Θα ήθελα επίσης να επιστήσω την προσοχή σας στο νέο σύστημα για την παρακολούθηση των παρατυπιών και ανακτήσεων. Αυτό το σύστημα πρέπει να διασφαλίζει ότι σημαντικά ποσά δεν θα μένουν απλήρωτα επ’ άπειρον. Και τα δύο αυτά στοιχεία βρίσκονται σε ευθυγράμμιση με τις συστάσεις απαλλαγής του Κοινοβουλίου το 2003.
<P>
Αυτός ο κανονισμός για τη χρηματοδότηση της ΚΓΠ δεν θα είναι πλήρης χωρίς τους σχετικούς κανόνες για τη δημοσιονομική πειθαρχία. Αυτοί οι κανόνες ενισχύονται, ωστόσο, όπου χρειάζεται και προσαρμόζονται στους νέους κανόνες για τους οποίους αποφασίσαμε στη μεταρρύθμιση που εγκρίθηκε το 2003.
<P>
Η θέση μου σχετικά με τις τροπολογίες είναι η ακόλουθη. Αν και συμφωνώ με την αιτιολόγηση της τροπολογίας 1, δεν τη θεωρώ νομικά απαραίτητη ούτε καν καλή νομική πρακτική για να ακολουθηθεί. Η εξαίρεση των δαπανών που ορίζεται στο άρθρο 13 θα εφαρμοστεί. Δεν είναι απαραίτητο να οριστεί εκ νέου στο άρθρο 5. Μπορώ να δεχτώ την τροπολογία 2 και την τροπολογία 7, ωστόσο, με ορισμένες μικρές αλλαγές στη διατύπωση. Οι τροπολογίες 3, 4 και 5 μειώνουν όλες την 36μηνη περίοδο που χρησιμοποιείται για την εκκαθάριση των λογαριασμών προκειμένου να καθορίσουν τις δαπάνες που μπορούν να αποτελέσουν αντικείμενο απόφασης εκκαθάρισης. Πρέπει να σας ενημερώσω ότι αυτή η πρόταση βασίστηκε σε σύσταση του Ελεγκτικού Συνεδρίου, καθώς και του Κοινοβουλίου. Ωστόσο, εάν εγκρίνετε αυτές τις τροπολογίες, και δεδομένου ότι όλα τα κράτη μέλη ζητούν επίσης αυτό το χρονικό όριο να μειωθεί στους 24 μήνες, θα τις δεχτώ.
<P>
Λυπάμαι που δεν μπορώ να δεχτώ την τροπολογία 6. Η πρόταση για μια πάγια προσέγγιση όσον αφορά τις ανακτήσεις σε περίπτωση παρατυπιών είναι θεμελιώδες τμήμα της πρότασης της Επιτροπής. Δεν μπορούμε να δικαιολογήσουμε στους ευρωπαίους φορολογούμενους ότι περισσότερα από 2 δισ. ευρώ παραμένουν ανεξόφλητα και ότι δεν μπορούμε να θέσουμε σε εφαρμογή ένα εύχρηστο σύστημα παρακολούθησης. Το παρελθόν απέδειξε ότι το υφιστάμενο σύστημα, σύμφωνα με το οποίο πρέπει να εξετάζεται χωριστά ετησίως κάθε ένας από τους άνω των 10 000 εκκρεμείς φακέλους ανάκτησης είναι αδύνατο να λειτουργήσει. Η πάγια προσέγγιση επιμερίζει τη χρηματοδοτική ευθύνη εξίσου ανάμεσα στα κράτη μέλη και την Επιτροπή, εφόσον παρέλθει η συνήθης περίοδος για την ανάκτηση.
<SPEAKER ID="194" LANGUAGE="DE" NAME="Agnes Schierhuber (PPE-DE )," AFFILIATION="εισηγήτρια">
<P>
Όπως αναφέρθηκε, πρόκειται για έναν φάκελο με έντονα τεχνικό και διοικητικό χαρακτήρα. Θα πρέπει να αναφερθεί ως θετικό ότι αυτή η πρόταση απλοποιεί πραγματικά τη δομή της σημερινής νομικής βάσης για τη χρηματοδότηση, ειδικά όσον αφορά την πολιτική για την ανάπτυξη της υπαίθρου στο διάστημα 2007-2013. Ο πολιτικός στόχος είναι να απλουστευθεί το σύστημα και να γίνει πιο εύκολα κατανοητό και, φυσικά, να γίνουν καλύτεροι και πιο αποτελεσματικοί οι έλεγχοι, η εκταμίευση πόρων και η διαφάνεια, πράγμα που όλοι εδώ δεν μπορούμε παρά να χαιρετίσουμε.
<P>
Όλοι γνωρίζουμε πόσο πολύπλοκες είναι οι λογιστικές διαδικασίες που αφορούν τους πόρους της ΕΕ για τον τομέα της γεωργίας και έτσι η προτεινόμενη αύξηση της αποτελεσματικότητας και της διαφάνειας είναι επίσης ευπρόσδεκτη. Η Επιτροπή Γεωργίας και Ανάπτυξης της Υπαίθρου χρησιμοποιεί την ανάλογη πρόταση της Επιτροπής για να δημιουργήσει ένα κοινό νομικό πλαίσιο για τη χρηματοδότηση αυτών των δύο συνιστωσών της κοινής γεωργικής πολιτικής. Στην κοινοβουλευτική επιτροπή εγκρίθηκαν οι 7 τροπολογίες που, δυστυχώς, η Ευρωπαϊκή Επιτροπή τώρα δεν μπορεί να εγκρίνει στο σύνολό τους.
<P>
Η ύπαιθρος έχει μεγάλη σημασία στην Ευρωπαϊκή Ένωση και ειδικά στα δέκα νέα κράτη μέλη. Περισσότεροι από τους μισούς πολίτες της ΕΕ ζουν σε αγροτικές περιοχές, οι οποίες αποτελούν περίπου το 90% της συνολικής επικράτειας της ΕΕ. Το ζητούμενο είναι να διασφαλίσουμε ότι οι περιοχές αυτές θα παραμείνουν κατάλληλες για διαβίωση, ελκυστικές και ενεργές, έτσι ώστε να δημιουργηθεί ένας βιώσιμος χώρος κατοικίας και εργασίας για τους ανθρώπους. Η ανάπτυξη και εφαρμογή θετικών στρατηγικών και προοπτικών για το μέλλον αποτελεί πρώτη προτεραιότητα.
<P>
Η μεταρρύθμιση της κοινής γεωργικής πολιτικής το 2003 επέφερε μόνιμες αλλαγές στους τομείς της ευρωπαϊκής γεωργίας και δασοκομίας και στο πλαίσιο αυτής της μεταρρύθμισης οι αγροτικές περιοχές απέκτησαν ακόμα μεγαλύτερη σημασία προκειμένου να ανταποκριθούν στους στόχους και της Λισαβόνας και του Γκέτεμποργκ. Η πολιτική για την ανάπτυξη της υπαίθρου είναι μια πολιτική που αφορά τους ανθρώπους σε ολόκληρη την Ευρωπαϊκή Ένωση.
<SPEAKER ID="195" LANGUAGE="PL" NAME="Janusz Wojciechowski," AFFILIATION="εξ ονόματος της Ομάδας PPE-DE">
<P>
   . – Η κ. Schierhuber έκανε εξαιρετική δουλειά με την εκπόνηση της παρούσας έκθεσης, και υπάρχουν πολύ λίγα περιθώρια βελτίωσης. Θα ήθελα να συγχαρώ την εισηγήτρια για αυτό, και πράγματι το σχέδιο του κανονισμού είναι πολύ υψηλής ποιότητας.
<SPEAKER ID="196" LANGUAGE="FI" NAME="Kyösti Tapio Virrankoski," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, η έκθεση που μας παρουσίασε η κ. Schierhuber είναι σημαντική διότι δημιουργεί κανόνες για τη χρηματοδότηση της κοινής γεωργικής πολιτικής. Γνωρίζουμε ότι σχεδόν το ήμισυ του σημερινού προϋπολογισμού της ΕΕ χρησιμοποιείται για αυτόν τον σκοπό. Η κ. Schierhuber εκπόνησε μια εξαιρετικά καλή έκθεση, και θα ήθελα να την ευχαριστήσω ειλικρινά για αυτό.
<SPEAKER ID="197" LANGUAGE="" NAME="Mairead McGuinness (PPE-DE )." AFFILIATION="(">
<P>
Θέλω να θίξω ειδικά το θέμα της ανάπτυξης της υπαίθρου. Γνωρίζω ότι η Επίτροπος πιστεύει ακράδαντα στην ανάπτυξη της υπαίθρου και, μάλιστα, πιστεύει ότι αποτελεί το μέλλον της γεωργικής πολιτικής, άποψη την οποία συμμερίζεται ο ΟΟΣΑ. Η δυσκολία για την Ευρωπαϊκή Ένωση είναι ότι, ενώ έχουμε μεγαλεπήβολα σχέδια για την ανάπτυξη της υπαίθρου, δεν έχουμε τον προϋπολογισμό για να τα χρηματοδοτήσουμε. Αυτός είναι ένας τομέας μεγάλης ανησυχίας. Για τον λόγο αυτόν, όταν όλοι συζητούμε τις δημοσιονομικές προοπτικές για τα έτη 2007 έως 2013, πρέπει να θυμόμαστε τις υποσχέσεις που δώσαμε στους αγρότες στο παρελθόν σε σχέση με τις ενιαίες πληρωμές, αλλά και με την ανάπτυξη της υπαίθρου, και πρέπει να κάνουμε πράξη τα λόγια μας. 
<SPEAKER ID="198" LANGUAGE="" NAME="Mariann Fischer Boel," AFFILIATION="Μέλος της Επιτροπής.">
<P>
    Κυρία Πρόεδρε, θα ήθελα να ευχαριστήσω την κ. Schierhuber και την Επιτροπή Γεωργίας και Ανάπτυξης της Υπαίθρου για την πολύ καλή συνεργασία τους, την οποία εκτιμώ πάρα πολύ. Ελπίζω ότι θα είναι δυνατό να επιτευχθεί ένας πολιτικός συμβιβασμός σε αυτό το θέμα κατά τη διάρκεια της λουξεμβουργιανής Προεδρίας.
<P>
Όσον αφορά την ανάπτυξη της υπαίθρου, θα ήθελα να πω στην κ McGuinness ότι το όραμά μας είναι κοινό. Είναι το μέλλον της γεωργίας και, όπως συνήθιζα να λέω, αποτελεί επίσης την ασφάλεια ζωής της γεωργίας.
<P>
Σχετικά με τη χρηματοδότηση, εάν εξετάσουμε την πρόταση της Επιτροπής για την επόμενη δημοσιονομική περίοδο, θα είναι διαθέσιμα περίπου 100 δισ. ευρώ, περιλαμβανομένων των προσαρμοσμένων χρηματικών ποσών. Πιστεύω ότι αυτά θα είναι επαρκή. Ωστόσο, θα ανησυχούσα εάν οι χώρες που υποστηρίζουν το 1% επιτύγχαναν τον στόχο τους κατά τη διάρκεια των συζητήσεων που διεξάγονται για το χρηματοδοτικό πλαίσιο, επειδή τότε δεν θα είχαμε αρκετά χρήματα να υλοποιήσουμε το όραμά μας για κοινή πολιτική ανάπτυξης της υπαίθρου. Ως εκ τούτου, μπορώ μόνο να παροτρύνω όσους είναι πράγματι υπέρ αυτής της πολιτικής να ασκήσουν πίεση στα κράτη μέλη να την χρηματοδοτήσουν στο επίπεδο που θεωρούμε απαραίτητο, προκειμένου να δώσουμε στην πολιτική ανάπτυξης της υπαίθρου ένα αξιοπρεπές μέλλον. 
<SPEAKER ID="199" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="200" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της προφορικής ερώτησης του κ. Pervenche Berès, εξ ονόματος της Επιτροπής Οικονομικής και Νομισματικής Πολιτικής, προς την Επιτροπή σχετικά με τις πιθανολογούμενες συγχωνεύσεις χρηματιστηρίων και τη μελλοντική δομή των χρηματοπιστωτικών αγορών στην ΕΕ (0-0069/2005 – B6-0240/2005). 
<SPEAKER ID="201" LANGUAGE="" NAME="Ieke van den Burg (PSE )," AFFILIATION="αναπληρώτρια συντάκτρια">
<P>
Η πιθανότητα εξαγοράς του Χρηματιστηρίου του Λονδίνου (LSE) από το Γερμανικό Χρηματιστήριο ή το Euronext πυροδότησε συζητήσεις στο Ευρωπαϊκό Κοινοβούλιο σχετικά με το εάν μια τέτοια εξαγορά μπορεί να αποτιμηθεί μόνο σε εθνικό επίπεδο. Επί του παρόντος, οι δύο περιπτώσεις αντιμετωπίζονται από την Υπηρεσία Θεμιτών Συναλλαγών και την Επιτροπή Ανταγωνισμού στο Ηνωμένο Βασίλειο. Από νομική άποψη, η εξαγορά του LSE ίσως να είναι ευθύνη των αρμόδιων αρχών ανταγωνισμού του κράτους μέλους, καθόσον οι ευρωπαϊκοί κανόνες ανταγωνισμού δεν εφαρμόζονται εφόσον οι εθνικές ρυθμιστικές αρχές θεωρούν ότι οι σχετικές αγορές αφορούν τα αντίστοιχα κράτη μέλη τους και ότι το επίπεδο του όγκου συναλλαγών είναι χαμηλότερο των ορίων που έχουν τεθεί για την εφαρμογή των ευρωπαϊκών κανόνων ανταγωνισμού.
<P>
Ίσως θυμάστε την κρίση που προκλήθηκε το 2002-2003, όταν ορισμένοι επενδυτές σε ολλανδικούς τίτλους πρώτης τάξης προκάλεσαν το Χρηματιστήριο Euronext του Άμστερνταμ να μειώσει τις τιμές και να βελτιώσει τις υπηρεσίες, αναζητώντας εναλλακτικό σύστημα συναλλαγών με το Γερμανικό Χρηματιστήριο και το LSE. Αυτό έδειξε ότι ο ανταγωνισμός όντως κάνει τη διαφορά. Αυτό χαρακτηρίζει την κατάσταση που επικρατεί σήμερα: μια ανοικτή ολοκληρωμένη ευρωπαϊκή αγορά με διασυνοριακό ανταγωνισμό. Το ζήτημα είναι αν τα διαφορετικά σενάρια αυξάνουν αυτή την ανταγωνιστική τάση, ή αν οδηγούν στην αντίθετη κατεύθυνση και τείνουν να δημιουργήσουν μονοπώλια – καταστάσεις για τις οποίες, παρεμπιπτόντως, η ρύθμιση του ανταγωνισμού ενδεχομένως να ήταν πιο ενδεδειγμένη απάντηση.
<P>
Ένα άλλο σχετικό θέμα είναι η πτυχή της ρύθμισης και της εποπτείας. Από τη στιγμή που η ενδεχόμενη εξαγορά του LSE εμφανίστηκε στις σελίδες των οικονομικών εφημερίδων, άρχισαν οι εικασίες για το πού θα ήταν η έδρα των κεντρικών γραφείων του συγχωνευμένου φορέα και για το ποια ρυθμιστική αρχή θα αναλάμβανε την ευθύνη της εποπτείας του. Αυτό ήταν περισσότερο από εικασία. Τείνω να πιστέψω ότι υπήρχε αλήθεια στις ιστορίες ότι το θέμα του ρυθμιστικού συστήματος ήταν μείζον ζήτημα στις συζητήσεις για τη συγχώνευση. Ποιος ξέρει, ίσως ακόμη να αποτέλεσε μέρος του παρασκηνίου της εξέγερσης κατά της ηγεσίας του Γερμανικού Χρηματιστηρίου, για την οποία εσείς στη Γερμανία έχετε τόσο ωραία παρατσούκλια.
<P>
Ως εισηγήτρια επακόλουθων εκθέσεων σχετικά με την προληπτική εποπτεία και το FSAP (Πρόγραμμα Δράσης για τις Χρηματοπιστωτικές Υπηρεσίες), δεν θα τολμούσα να εκφράσω τις προτιμήσεις μου υπέρ ενός ή άλλου εθνικού ρυθμιστικού συστήματος. Η κατά πολύ σοβαρότερη ανησυχία μου είναι ότι θα υπάρξει αντιπαραγωγικός ανταγωνισμός μεταξύ των εθνικών συστημάτων, αντί περαιτέρω συντονισμού και συνεργασίας. Αυτό είναι ένα από τα ισχυρότερα επιχειρήματά μου για μια εποπτική αρχή σε ευρωπαϊκό επίπεδο. Στις εκθέσεις τις οποίες εκπόνησα εξ ονόματος της Επιτροπής Οικονομικών και Νομισματικών Υποθέσεων, και οι οποίες εγκρίθηκαν στην προηγούμενη συνεδρίαση της Ολομέλειας, αυτό τονίζεται πάλι ως επιλογή για το εγγύς μέλλον.
<P>
Μια τέτοια εποπτική αρχή ευρωπαϊκού επιπέδου πρέπει να εκτελεί την εφαρμογή του ευρωπαϊκού ρυθμιστικού πλαισίου του FSAP που αναπτύχθηκε τα προηγούμενα χρόνια. Όσον αφορά το τμήμα της χρηματοπιστωτικής αγοράς που είναι ήδη υπερεθνικό και λειτουργεί διασυνοριακά και συχνά διατομεακά, ένα από τα κυριότερα μηνύματά μας είναι η δημιουργία πραγματικής σύγκλισης στην εφαρμογή των ευρωπαϊκών οδηγιών και πραγματικής σύγκλισης εποπτικής πρακτικής, αποφεύγοντας κατ’ αυτόν τον τρόπο τη ρυθμιστική αυθαιρεσία και τον ενδεχόμενο ανταγωνισμό σε άλλους παράγοντες εγκατάστασης, όπως φορολογικές πτυχές και πτυχές κόστους.
<P>
Συνεπώς, οι ενδεχόμενες επιπτώσεις των φιλοδοξιών της Επιτροπής όσον αφορά την ολοκλήρωση των χρηματοπιστωτικών αγορών και τη ρύθμιση και εποπτεία των διαφορετικών σεναρίων θα έπρεπε να αποτελούν επίσης μέρος της αξιολόγησης την οποία ζητούμε. Σε αυτό το πλαίσιο, θα ήθελα να σας ζητήσω να εστιάσετε την προσοχή σας σε σενάρια στα οποία η δραστηριότητα συγχώνευσης δεν περιορίζεται μόνο σε χώρες της ΕΕ. Ενδεχομένως να υπάρχουν νοητά σενάρια στα οποία το Χρηματιστήριο της Νέας Υόρκης και ένα νέο σχήμα που θα ιδρυθεί από κοινού με το LSE ή, από την άλλη πλευρά, το Euronext και το Γερμανικό Χρηματιστήριο ίσως να ενωθούν. Ενδεχομένως τότε να υπάρξει αποσύνθεση και όχι περαιτέρω σύγκλιση των ευρωπαϊκών ρυθμίσεων. Αυτό θα έπρεπε επίσης να ληφθεί υπόψη στην αξιολόγηση και τις προσδοκίες σας.
<P>
Είναι λυπηρό που αυτή η συζήτηση διεξάγεται τόσο αργά, αλλά ευχαριστώ τα μέλη της Επιτροπής για την παρουσία τους και εύχομαι στον κ. McCreevy, που υποτίθεται ότι θα ήταν εδώ, το καλύτερο για την υγεία του. Ελπίζω επίσης ότι θα μπορέσουμε να συνεχίσουμε τη συζήτηση στην επιτροπή. 
<SPEAKER ID="202" LANGUAGE="" NAME="Neelie Kroes," AFFILIATION="Μέλος της Επιτροπής.">
<P>
Θα έπρεπε να αρχίσω ζητώντας συγνώμη εξ ονόματος του συναδέλφου μου, Επιτρόπου McCreevy. Λυπάται πολύ που δεν ήταν σε θέση να είναι παρών, αλλά μπορείτε να είστε βέβαιοι ότι οι σκέψεις του είναι εδώ μαζί μας σε αυτή τη συζήτηση.
<P>
Η Επιτροπή είναι ενήμερη για τα εν εξελίξει σχέδια και συζητήσεις σε αυτόν τον τομέα και παρακολουθεί όλες τις εξελίξεις. Η εθνική και επίσης, όπως ανέφερε ήδη η κ. van den Burg, η πανευρωπαϊκή συνένωση και αναδιάρθρωση σε αυτόν τον τομέα καθοδηγείται από την αγορά.
<P>
Οι συγχωνεύσεις σε αυτόν τον τομέα υπόκεινται στη συνήθη εποπτεία της ρυθμιστικής αρχής και αρχής ανταγωνισμού. Όσον αφορά την εφαρμογή του κανονισμού του Συμβουλίου (ΕΚ) αριθ. 139/2004, του κανονισμού για τις συγχωνεύσεις, καθώς και γενικότερα των κανόνων ανταγωνισμού, η Επιτροπή θα ήθελε να υπενθυμίσει ότι αυτοί οι κανόνες εφαρμόζονται εξίσου σε όλους τους τομείς της βιομηχανίας.
<P>
Επίσης αξιοσημείωτος είναι ο αυξημένος ανταγωνισμός που ενδέχεται να προέλθει από την οδηγία για τις αγορές χρηματοπιστωτικών μέσων (MiFID), από τη διεθνοποίηση και τις πολυμερείς διευκολύνσεις συναλλαγών συγκεκριμένα και το γεγονός ότι οι αγορές κεφαλαίων γίνονται ολοένα πιο παγκόσμιες. Δεν πρέπει να ξεχνάμε τη δυνατότητα των συγχωνεύσεων να οδηγήσουν σε αυξημένη καινοτομία από την άποψη των προϊόντων και υπηρεσιών που προσφέρονται στους επενδυτές. Η Επιτροπή δεν μπορεί να πάρει θέση σε μια μεμονωμένη εταιρική απόφαση που ελήφθη από το Χρηματιστήριο της Νέας Υόρκης και τις μελλοντικές του στρατηγικές. Η κ. van den Burg έθιξε αυτό το ζήτημα. Σε περίπτωση οιασδήποτε ενδεχόμενης μελλοντικής συγχώνευσης, θα εφαρμοστούν οι συνήθεις διατάξεις και, στον βαθμό που υπάρξουν τυχόν ρυθμιστικά ζητήματα, αυτό πρέπει να το αντιμετωπίσει το SEC. Από αυτή την άποψη, η Επιτροπή παρατηρεί ότι από τα σημαντικά χρηματιστήρια στην Ευρώπη, περιλαμβανομένων όλων των εμπλεκομένων μερών στις συζητήσεις συγχώνευσης του LSE, έχουν ήδη καταχωρηθεί ως ρυθμισμένες αγορές στην ΕΕ. Στην Ευρώπη έχουμε βρει τρόπους να διασφαλίσουμε ότι οι ρυθμιστικές λειτουργίες κρατούνται σε επαρκή απόσταση από τα εμπορικά συμφέροντα των συναλλαγών, και δεν υπάρχει λόγος να υποψιαστούμε ότι αυτό δεν ισχύει στις άλλες ανεπτυγμένες αγορές.
<P>
Θα ήθελα να ευχαριστήσω την κ. van den Burg που ανέφερε αυτό το θέμα. Καθώς γνωρίζει η αξιότιμη βουλευτής, η Υπηρεσία Θεμιτών Συναλλαγών έχει αναφέρει τις περιπτώσεις στην Επιτροπή Ανταγωνισμού, και αυτό ισοδυναμεί με αυτό που αποκαλούμε δεύτερο στάδιο έρευνας σε ευρωπαϊκό επίπεδο. Οι εθνικές αρχές ανταγωνισμού παίρνουν σαφώς πιο σοβαρά αυτό το θέμα και η Επιτροπή είναι βέβαιη ότι εξετάζουν όλες τις πτυχές που θα μπορούσαν ενδεχομένως να έχουν επιπτώσεις στον ανταγωνισμό. Αυτό αποδεικνύεται –για να απαντήσω στο θέμα το οποίο έθιξε η κ. van den Burg– από τα ερωτήματα που τέθηκαν στο έγγραφο με τα εκκρεμή σημεία το οποίο εκπόνησαν.
<SPEAKER ID="203" LANGUAGE="" NAME="Πρόεδρος." AFFILIATION="">
<SPEAKER ID="204" LANGUAGE="" NAME="" AFFILIATION="(Η συνεδρίαση λήγει στις 23.45.)">

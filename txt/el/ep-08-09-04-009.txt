<CHAPTER ID="009">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="107" NAME="Miroslav Mikolášik" AFFILIATION="PPE-DE">
(SK) Θέλω να δηλώσω ότι το ψήφισμα του Ευρωπαϊκού Κοινοβουλίου για το Ισραήλ και την Παλαιστίνη δεν έρχεται και την πλέον κατάλληλη στιγμή ενόψει των τελευταίων εξελίξεων, καθώς το Ισραήλ την περασμένη εβδομάδα αποφυλάκισε άλλους 198 παλαιστίνιους κρατούμενους. Αυτή η χειρονομία αποδεικνύει τη βούληση του Ισραήλ να οικοδομήσει αμοιβαία εμπιστοσύνη στην ειρηνευτική διαδικασία, παρά την παρουσία μιας έντονα επικριτικής ισραηλινής κοινής γνώμης.
<P>
Το ίδιο, επίσης, ίσχυσε κατά την πρόσφατη ανταλλαγή αιχμαλώτων στα σύνορα του Λιβάνου. Αναμφίβολα είναι λίαν θλιβερό ότι στις ισραηλινές φυλακές κρατούνται επίσης παλαιστίνιοι νέοι. Ο πρωταρχικός, πάντως, λόγος είναι το γεγονός ότι οι τρομοκρατικές οργανώσεις τους εκμεταλλεύονται, υποδαυλίζοντας το μίσος και την αποφασιστικότητά τους να φονεύσουν. Τα τελευταία οκτώ χρόνια, μέχρι και το 16 % των δραστών δολοφονικών επιθέσεων αυτοκτονίας και των δυνητικών δραστών δολοφονικών επιθέσεων αυτοκτονίας ήταν ανήλικοι και σημειώθηκε μια σαφής τάση ηλικιακά ολοένα και μικρότερων δραστών. " ανατροφή και η εκπαίδευση των παιδιών είναι καίριας σημασίας παράγοντες που ενδέχεται να έχουν σημαντικές συνέπειες για τη μελλοντική ανάπτυξη της συνύπαρξης Ισραηλινών και Παλαιστινίων.
<SPEAKER ID="108" NAME="Frank Vanhecke" AFFILIATION="NI">
- (NL) Κύριε Πρόεδρε, ιδίως με αυτό το ψήφισμα, το Κοινοβούλιο δείχνει ότι δεν υιοθετεί ουδέτερη θέση σε σχέση με τη λίαν περίπλοκη σύγκρουση στη Μέση Ανατολή, ότι δεν είναι ουδέτερος παράγοντας. Τουναντίον, τούτο το Κοινοβούλιο ανέκαθεν συντασσόταν με τους Παλαιστινίους κατά των Ισραηλινών.
<P>
Προφανώς αυτό το Κοινοβούλιο δεν αρκείται στο γεγονός ότι κάθε χρόνο δεκάδες εκατομμύρια ευρώ των ευρωπαίων φορολογούμενων εξαφανίζονται στα απύθμενα, διεφθαρμένα και αντιδυτικά πηγάδια των Παλαιστινιακών Εδαφών. Προφανώς αυτό το Κοινοβούλιο δεν αρκείται στο γεγονός ότι ΜΚΟ που επικροτούν ανοικτά -και το υπογραμμίζω- ανοικτά και δικαιολογούν τρομοκρατικές πράξεις χρηματοδοτούνται και πάλι με εκατομμύρια από τα χρήματα των ευρωπαίων φορολογούμενων. Τώρα το Κοινοβούλιο το ζητεί αυτό κυριολεκτικά σε ένα ψήφισμα για την αποφυλάκιση καταδικασμένων τρομοκρατών. Αυτή η θέση μπορεί να είναι πολιτικώς ορθή· νομίζω ότι θα ζήσουμε τη μέρα που θα το μετανιώσουμε.
<SPEAKER ID="109" NAME="Philip Claeys" AFFILIATION="NI">
- (NL) Κύριε Πρόεδρε, ψήφισα και εγώ επίσης κατά του ψηφίσματος για τους παλαιστίνιους κρατουμένους στο Ισραήλ, διότι αν μη τι άλλο αυτό το ψήφισμα εμφορείται από την ιδέα -και θα το θέσω λίαν επιεικώς- ότι εμείς ως Ευρωπαϊκό Κοινοβούλιο δεν το εννοούμε πραγματικά όταν καταδικάζουμε την τρομοκρατία. Το ψήφισμα υποστηρίζει την αποφυλάκιση ανθρώπων που ενεπλάκησαν σε τρομοκρατικές δραστηριότητες. Ένας τουλάχιστον από αυτούς ευθύνεται για τον θάνατο αρκετών ισραηλινών πολιτών. " έγκριση του ψηφίσματος δεν είναι θετική για την αξιοπιστία του Κοινοβουλίου, το χειρότερο όμως είναι ότι υπονομεύει την καταπολέμηση της τρομοκρατίας εν γένει.
<SPEAKER ID="111" NAME="Véronique De Keyser" AFFILIATION="PSE">
(FR) Κύριε Πρόεδρε, στην έκθεση Flautre ψήφισα υπέρ των τροπολογιών 4 και 5, που δεν εγκρίθηκαν και που αφορούν το Ισραήλ. Θέλω να εξηγήσω τους λόγους μου: αυτές οι τροπολογίες δεν είχαν καμία σχέση με κυρώσεις σε βάρος του Ισραήλ· αναφέρονταν περισσότερο -ιδίως δε η τροπολογία αριθ. 5- σε παραβιάσεις του διεθνούς δικαίου που διέπραξε το Ισραήλ και που είναι ευρέως τεκμηριωμένες.
<P>
Θέλω να πω ότι γενικά αντιτάσσομαι στις κυρώσεις, είτε αυτές επιβάλλονται σε βάρος των Παλαιστινίων είτε σε βάρος του Ισραήλ. Εκείνο, ωστόσο, για το οποίο λυπούμαι είναι ότι δεν εγκρίθηκε αυτή η τροπολογία, που μιλούσε για πρωτοβουλίες οι οποίες θα μπορούσαν να αναληφθούν σε σχέση με το Ισραήλ, σε αντιδιαστολή με τις κυρώσεις. Αν εγκαταλείψουμε την ιδέα ότι εμείς στην Ευρωπαϊκή Ένωση πρέπει να λάβουμε πρωτοβουλίες για να αποτρέψουμε παραβιάσεις των ανθρωπίνων δικαιωμάτων, τότε δεν στεκόμαστε στο ύψος του δημοκρατικού μας συστήματος.
<P>
Θα ήθελα επίσης να πω ότι με το να προωθούμε αυτήν την άποψη, δεν επικρίνουμε τον εβραϊκό λαό, διότι τον αγαπάμε και καταδικάζουμε τον αντισημιτισμό κάθε μορφής. Δεν επικρίνουμε το ισραηλινό κράτος, διότι υποστηρίζουμε την ύπαρξή του και θέλουμε να είναι ασφαλές, είμαστε όμως αντίθετοι σε εκείνους εντός του Ισραήλ που υπονομεύουν τη δημοκρατία σε αυτήν τη χώρα, και τούτο είναι κάτι τελείως διαφορετικό. Επιπλέον, υποστηρίζουμε όλες τις ισραηλινές ΜΚΟ που εργάζονται για την προαγωγή των ανθρωπίνων δικαιωμάτων και του διεθνούς δικαίου.
<SPEAKER ID="112" NAME="Frank Vanhecke" AFFILIATION="NI">
- (NL) Κύριε Πρόεδρε, στη χθεσινή συζήτηση είχα ήδη την ευκαιρία να αναφερθώ εν συντομία στην έκθεση Flautre για την πολιτική ανθρωπίνων δικαιωμάτων της Ευρωπαϊκής Ένωσης για να πω ότι είναι ένα πραγματικά καλό και ισορροπημένο έγγραφο. Ωστόσο, εκείνο για το οποίο λυπάμαι είναι ότι δεν υπάρχει καμία ρητή αναφορά στην έκθεση για το πρόβλημα και τον κίνδυνο του εξισλαμισμού στην Ευρώπη και στον κόσμο. Αυτός ο εξισλαμισμός είναι αναμφίλεκτος και θέτει σε κίνδυνο σειρά λίαν θεμελιωδών ευρωπαϊκών και δυτικών αξιών, θεμελιωδών δικαιωμάτων και ανθρωπίνων δικαιωμάτων. Αναφέρομαι καταρχάς στον σημαντικό χωρισμό της εκκλησίας από το κράτος και, ιδίως, στην ισότητα ανδρών και γυναικών.
<P>
Σε αυτήν την έκθεση γίνεται εξαιρετικά ακροθιγώς μνεία στις ίδιες τις ισλαμικές χώρες, μολονότι σε ορισμένες από αυτές τις λεγόμενες ανεπτυγμένες χώρες και σε ορισμένες από αυτές τις συχνά πολύ πλούσιες χώρες, πετρελαιοπαραγωγά κράτη όπως η Σαουδική Αραβία, κατισχύουν καταστάσεις που είναι απαράδεκτες, αρχίζοντας από το δουλεμπόριο και την παράνομη εργασία με χείριστους όρους και φθάνοντας μέχρι τις εξαιρετικά σημαντικές και εξευτελιστικές επιπτώσεις των διακρίσεων σε βάρος των γυναικών. Αυτό σίγουρα θα πρέπει να βελτιωθεί σε μια κατοπινή έκθεση.
<SPEAKER ID="113" NAME="Ryszard Czarnecki" AFFILIATION="UEN">
(PL) Κύριε Πρόεδρε, η έκθεση της κ. Flautre μπορεί κάλλιστα να αποδειχθεί μία από τις πλέον σημαντικές εκθέσεις που εγκρίθηκαν στη διάρκεια αυτής της περιόδου συνόδου. Αυτή η έκθεση αφορά κυρώσεις, ένα μέσο που εμείς, η Ευρωπαϊκή Κοινότητα, δεν έχουμε την πολυτέλεια να αποποιηθούμε. Πρέπει, όμως, να χρησιμοποιούμε αυτό το μέσο με μεγάλη προσοχή, με μεγάλη ευελιξία και κατά προτίμηση σπάνια, ούτως ώστε να αποφύγουμε το ενδεχόμενο να το αμβλύνουμε ή να οδηγήσουμε στη sui generis πληθωριστική χρήση του.
<P>
Παρά ταύτα, θέλω να προειδοποιήσω να μην εφαρμόζουμε δύο μέτρα και δύο σταθμά στη χρήση αυτού του μέσου. Οι κυρώσεις δεν πρέπει να χρησιμοποιούνται μόνο ως απειλή για τις μικρές και φτωχές χώρες που παραβιάζουν τα ανθρώπινα δικαιώματα. Οι πλουσιότερες και μεγαλύτερες χώρες, που είναι καλοί εμπορικοί εταίροι της Ευρωπαϊκής Ένωσης, επίσης δεν πρέπει να εξαιρούνται της απειλής κυρώσεων και πρέπει να γνωρίζουν ότι η Ευρωπαϊκή Ένωση ενδέχεται να προσφύγει σε αυτές.
<SPEAKER ID="115" NAME="Zita Pleštinská" AFFILIATION="PPE-DE">
(SK) Θεωρώ καλά ισορροπημένη την κοινή πρόταση ψηφίσματος για την αξιολόγηση του στόχου 5 της χιλιετηρίδας για την ανάπτυξη, που αφορά τη μητρική θνησιμότητα.
<P>
Συμφωνώ με την επισήμανση του ψηφίσματος ότι η υγεία των μητέρων είναι ο τομέας στον οποίο σημειώθηκε η μικρότερη πρόοδος σε σύγκριση με όλους τους άλλους Αναπτυξιακούς Στόχους της Χιλιετίας. Εφόσον δεν είναι διόλου πιθανό ότι θα σημειωθεί πρόοδος σε αυτόν τον τομέα έως το 2015, ιδίως στην υποσαχάρια Αφρική και τη Νότια Ασία, συμφωνώ ότι πρέπει να κάνουμε βήματα.
<P>
Ανησυχώ ιδίως για τις τέσσερις τροπολογίες που προτάθηκαν εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη και της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, που για μία ακόμη φορά αναγκάζουν το Ευρωπαϊκό Κοινοβούλιο να λάβει αποφάσεις για θέματα που άπτονται της κυριαρχίας των κρατών μελών. Αυτό περιλαμβάνει συναίνεση για τις ασφαλείς και νόμιμες εκτρώσεις. Δυστυχώς, αυτές οι τροπολογίες έγιναν δεκτές κατά τη σημερινή ψηφοφορία.
<P>
Κάθε κράτος μέλος της ΕΕ έχει διαφορετική άποψη για την τεχνητή διακοπή της κύησης και, επομένως, λαμβάνουν αποφάσεις για αυτό το πρόβλημα σύμφωνα με την αρχή της επικουρικότητας. Ακόμη και το δημοψήφισμα για τη Συνθήκη της Λισαβόνας σκόνταψε στο θέμα των αμβλώσεων στην καθολική Ιρλανδία, οι αμβλώσεις απαγορεύονται στην Πολωνία, η δε Σλοβακία υιοθετεί διαφορετική άποψη για τις αμβλώσεις. Αυτός είναι ο λόγος που ψήφισα κατά αυτής της πρότασης ψηφίσματος.
<SPEAKER ID="116" NAME="Frank Vanhecke" AFFILIATION="NI">
- (NL) Κύριε Πρόεδρε, ψήφισα κατά αυτού του ψηφίσματος, όχι μόνο διότι αντιτίθεμαι σε ένα ακόμη προπαγανδιστικό κείμενο για τις αμβλώσεις που περιέχεται σε αυτό το ψήφισμα, αλλά εξίσου διότι θεωρώ ότι η θέση του Κοινοβουλίου εν γένει επί του θέματος αυτού είναι πραγματικά μάλλον υποκριτική. Από τη μία πλευρά, το Κοινοβούλιο λέει ορθώς ότι πρέπει να γίνει κάθε δυνατή προσπάθεια, ώστε να επέλθει μεγάλη μείωση στη μητρική θνησιμότητα στις αναπτυσσόμενες χώρες, από την άλλη όμως πλευρά, το Κοινοβούλιο συνεχίζει σε άλλα σημεία να υποστηρίζει ολοένα και μεγαλύτερη, ακόμη πιο εκτενή νόμιμη μετανάστευση, καθώς και τις προτάσεις της Ευρωπαϊκής Επιτροπής για τη λεγόμενη μπλε κάρτα. Αυτή ακριβώς η μεταναστευτική πολιτική οδηγεί σε τεράστια διαρροή εγκεφάλων από τις αναπτυσσόμενες χώρες στις δυτικές χώρες και αυτή ακριβώς η πολιτική αρπάζει από τις αναπτυσσόμενες τους καλύτερους εργάτες που αυτές έχουν ανάγκη, περιλαμβανομένων των επαγγελματιών του χώρου της υγείας, των γιατρών και των νοσοκόμων, που είναι πολύ πιο αναγκαίοι στην Αφρική παρά στη Δύση. Αρνούμαι να συμπαραταχθώ με μια τόσο υποκριτική θέση.
<SPEAKER ID="117" NAME="Daniel Hannan" AFFILIATION="NI">
(EN) Κύριε Πρόεδρε, λαμβάνω τον λόγο για να προβώ σε αιτιολόγηση ψήφου αναφορικά με το ψήφισμά μας για τη μητρική θνησιμότητα. Θα πρέπει να περιμένουμε και να δούμε αν αυτό το Σώμα υπερασπίζεται τη σπιτική μηλόπιτα, αλλά τουλάχιστον εξέφρασε ξεκάθαρη άποψη για το θέμα της μητρότητας.
<P>
Ωστόσο, λαμβάνω τον λόγο χωρίς καμία διάθεση γκρίνιας για να ρωτήσω για ποιον λόγο αισθανθήκαμε την ανάγκη να εκφέρουμε τελικά άποψη για αυτά τα ζητήματα. Αυτά είναι ευαίσθητα, πολύ προσωπικά ζητήματα, για πολλούς δε εκλογείς μας είναι ζητήματα ηθικής. Πρέπει να εξετάζονται με τον δέοντα τρόπο μέσω των εθνικών δημοκρατικών διαδικασιών των κρατών μελών. Με τον τρόπο που εκφραστήκαμε σήμερα το απόγευμα, επιδείξαμε υπεροψία, αλαζονεία και διάθεση να σφετεριστούμε εξουσία στο κέντρο και να απορρίψουμε τις εθνικές παραδόσεις των κρατών μελών μας. Δείτε αυτό το ψήφισμα και ίσως καταλάβετε για ποιον λόγο οι ψηφοφόροι μας απεχθάνονται και δυσπιστούν σε τόσο μεγάλο βαθμό έναντι των θεσμικών οργάνων της Ευρωπαϊκής Ένωσης.
<SPEAKER ID="118" NAME="Linda McAvan" AFFILIATION="PSE">
(ΕΝ) Κύριε Πρόεδρε, νομίζω ότι ο Daniel Hannan δεν έπιασε το νόημα. Αυτό το ψήφισμα αφορά τη συνάντηση των "νωμένων Εθνών αναφορικά με τους Αναπτυξιακούς Στόχους της Χιλιετίας και έχει στόχο να ασκήσει πίεση στους παγκόσμιους ηγέτες να πάρουν στα σοβαρά τον στόχο 5 των ΑΣΧ σχετικά με τη μητρική υγεία: περί αυτού πρόκειται. Δεν έχει καμία σχέση με τις αμβλώσεις στην Πολωνία ή την Ιρλανδία. Αφορά την πρόσβαση στα δικαιώματα της μητρότητας. Ωστόσο, η αιτιολόγηση της ψήφου μου δεν αφορούσε αυτό.
<P>
Εκείνο που ήθελα να πω ήταν ένα από τα θλιβερότερα πράγματα που είδα ποτέ στη ζωή μου στην Αντίς Αμπέμπα στο νοσοκομείο για συρίγγιο, όπου πήγαμε με ορισμένες γυναίκες συναδέλφους, ως τμήμα της αντιπροσωπείας ΑΚΕ. Εκεί είδαμε μια ουρά νεαρών γυναικών -για την ακρίβεια, δεν ήταν ακόμα παρά κορίτσια ηλικίας 13 ή 14 ετών- και ένας χείμαρρος από ούρα ξεχείλιζε από τον δρόμο όπου είχαν σχηματίσει ουρά. Σχημάτιζαν ουρά και υπήρχε ένας χείμαρρος ούρων, διότι είχαν αναπτύξει κολπικό συρίγγιο εξαιτίας του γεγονότος ότι δεν υπάρχει ιατρική περίθαλψη κατά τη γέννα σε απομακρυσμένες περιοχές της Αιθιοπίας.
<P>
Νομίζω ότι είναι άκρως σημαντικό να επενδύσει η Ευρωπαϊκή Ένωση στη σωστή υγειονομική περίθαλψη των μητέρων σε ορισμένες από τις φτωχότερες χώρες του κόσμου. Είναι αίσχος ότι σημειώνεται τόσο μικρή πρόοδος σε αυτόν τον Αναπτυξιακό Στόχο της Χιλιετίας, καθώς είναι ένας από τους πλέον σημαντικούς. Ελπίζω ότι αυτό θα οπλίσει τους διαπραγματευτές μας, όπως την Glenys Kinnock, που μεταβαίνουν στη Νέα Υόρκη.
<P>
Πιστεύω επίσης ότι άνθρωποι όπως ο Daniel Hannan πρέπει να διαβάσουν και να διαπιστώσουν τι γίνεται σε τούτο το Κοινοβούλιο.
<SPEAKER ID="120" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, αυτή είναι μια ιδιαίτερα σημαντική έκθεση. " υψηλή ζήτηση υπηρεσιών είναι χαρακτηριστικό γνώρισμα των αναπτυσσόμενων οικονομιών. Οι υπηρεσίες καθορίζουν το βιοτικό επίπεδο και το επίπεδο ευημερίας των κοινωνιών. Υπάρχει σταθερή αύξηση της ζήτησης για την ανάπτυξη υπηρεσιών που συνδέονται με τη σύγχρονη τεχνολογία και τις υψηλής ποιότητας υπηρεσίες, που πληρούν τις προδιαγραφές και τις προσδοκίες των χρηστών τους.
<P>
" μεγέθυνση του ΑΕγχΠ εξαρτάται ολοένα και περισσότερο από το μέγεθος του τομέα των υπηρεσιών. Οι υπηρεσίες αντιπροσωπεύουν σημαντικό ποσοστό του εμπορίου. Αυτό το σκέλος της αγοράς αναπτύσσεται σταθερά. Αυτός είναι ο λόγος που έγιναν τόσες πολλές συζητήσεις όσον αφορά τις συνθήκες και τις αρχές της ελευθέρωσης του εμπορίου των υπηρεσιών σε παγκόσμιο επίπεδο στο πλαίσιο του ΠΟΕ. Υπάρχουν πολλά λίαν επικερδή είδη υπηρεσιών, ιδίως εκείνα που καλύπτουν συγκεκριμένους θυλάκους. Αυτός είναι ένας από τους λόγους που η ελευθέρωση του εμπορίου σημειώνει βραδεία πρόοδο και υπάρχει τόσο μεγάλη αντίσταση σε αυτό. Καθώς ολοκληρώνω, θα ήθελα να πω ότι ζούμε τώρα σε εποχές όπου οι υπηρεσίες αποτελούν τον βασικό αναπτυξιακό δείκτη.
<SPEAKER ID="122" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, ψήφισα υπέρ της έγκρισης της έκθεσης σχετικά με την ευρωπαϊκή πολιτική για τα λιμάνια, διότι εξετάζει πολλά σημαντικά ζητήματα για αυτόν τον τομέα της οικονομίας. Αυτά τα ζητήματα αφορούν επίσης την Πολωνία.
<P>
Αναρωτήθηκα με ποιον τρόπο θα μπορούσαν αυτά τα κείμενα να εφαρμοστούν στην κατάσταση των πολωνικών ναυπηγείων στο Gdańsk, στη Gdynia και στο Szczeczin. Εδώ και αρκετό διάστημα έχουν κινηθεί από πλευράς Ευρωπαϊκής Επιτροπής νομικές διαδικασίες που αφορούν τις κρατικές ενισχύσεις στα πολωνικά ναυπηγεία. Το ναυπηγείο του Szczeczin είναι το πέμπτο μεγαλύτερο στην Ευρώπη και διέρχεται σοβαρές δυσκολίες, όπως και το ναυπηγείο στη Gdynia. Όλα αυτά οφείλονται σε μια σειρά προβλημάτων, που προέκυψαν στην πορεία των χρόνων και είναι αποτέλεσμα της αλλαγής του οικονομικού καθεστώτος και της διεθνούς κατάστασης, όπως επεσήμανα όταν έλαβα εχθές τον λόγο.
<P>
Σε ό,τι αφορά την τρέχουσα κατάσταση των πολωνικών ναυπηγείων, η Επιτροπή είναι της γνώμης ότι δεν αντιπροσωπεύουν πηγή απασχόλησης. Δεν εκτίθενται σε αθέμιτο ανταγωνισμό. Αυτό ίσως να ακούγεται παράδοξο. Επιπλέον, προτείνεται να κλείσουμε δύο ναυπηγικές κλίνες, προκειμένου να εξασφαλίσουμε το πλήρες δυναμικό, και αυτό είναι απλά γελοίο. Το σχέδιο αναδιάρθρωσης για αυτά τα ναυπηγεία απορρίπτεται εσαεί, γεγονός που θα οδηγήσει αναπόδραστα στην κατάρρευσή τους, αντί να βοηθήσουμε την ευρωπαϊκή ναυπηγική βιομηχανία να ανακτήσει τη θέση της στον κόσμο.
<SPEAKER ID="123" NAME="Πρόεδρος">
Θέλω να υπενθυμίσω στους συναδέλφους που δεν κατάφεραν να λάβουν τον λόγο ότι μπορούν να καταθέσουν γραπτή δήλωση, η οποία θα τους δώσει τη δυνατότητα να καταγραφεί η αιτιολόγηση της ψήφου τους.
<P>
Γραπτές αιτιολογήσεις ψήφου
<SPEAKER ID="125" NAME="Glyn Ford  " AFFILIATION="PSE">
γραπτώς. - (ΕΝ) Ευχαριστώ τον κ. Kirkhope για την έκθεσή του, που θα συμβάλει σε καλύτερες υπηρεσίες για τους καταναλωτές. Επί του παρόντος, η τιμή που καταβάλλουν οι καταναλωτές για ένα διακρατικό εισιτήριο εξαρτάται από τη χώρα που αυτό αγοράζεται. Στη δική μου χώρα, την Αγγλία, πληρώνω την ίδια τιμή για ένα εισιτήριο, είτε το αγοράζω στην πόλη αναχώρησης, είτε στην πόλη άφιξης, είτε σε ενδιάμεση πόλη. Δεν βλέπω κανέναν απολύτως λόγο που θα πρέπει να εφαρμοστεί αυτό σε ολόκληρη την Ένωση.
<SPEAKER ID="126" NAME="Jörg Leichtfried  " AFFILIATION="PSE">
γραπτώς. - (DE) Ψηφίζω υπέρ της έκθεσης του κ. Timothy Kirkhope σε σχέση με τον δεοντολογικό κώδικα για τα ηλεκτρονικά συστήματα κράτησης θέσεων.
<P>
Ο νέος δεοντολογικός κώδικας θα τονώσει τον ανταγωνισμό μεταξύ των ηλεκτρονικών συστημάτων κράτησης θέσεων προς όφελος της τιμής και της ποιότητας των υπηρεσιών. Οι τρέχουσες διευθετήσεις είναι ξεπερασμένες, καθώς σχεδόν το 40% των κρατήσεων διεξάγονται τώρα μέσω εναλλακτικών ιστότοπων, απαλλάσσοντας συνολικά από τέλη κράτησης. Ο νέος κώδικας θα ωφελήσει τους καταναλωτές, ενισχύοντας τον ανταγωνισμό και περικόπτοντας τα τέλη, οι δε αερογραμμές χαμηλού κόστους περιλαμβάνονται τώρα επίσης στο σύστημα κρατήσεων.
<P>
Προκειμένου να προσφέρουμε στους πελάτες την καλύτερη δυνατή ενημέρωση και προστασία από πρακτικές που στρεβλώνουν τον ανταγωνισμό, πρέπει να επεκταθεί η παροχή υπηρεσιών και να ρυθμιστεί και να ελέγχεται σε πανευρωπαϊκή βάση. Επομένως, είναι σημαντικό οι τιμές των πτήσεων να παρέχονται σε κύριες διαφημίσεις, όπου θα εκτίθεται το πλήρες κόμιστρο της πτήσης, περιλαμβανομένων όλων των φόρων και τελών, ούτως ώστε ο πελάτης να μην ξεγελιέται από ειδικές προσφορές που στην πραγματικότητα δεν είναι διαθέσιμες. Το ίδιο ισχύει για την καταχώρηση των εκπομπών διοξειδίου του άνθρακα και της κατανάλωσης καυσίμων: αμφότερα πρέπει να είναι σαφή για τον καταναλωτή. Μια σιδηροδρομική εναλλακτική επιλογή έναντι πτήσεων διάρκειας μικρότερης των 90 λεπτών παρέχει στον καταναλωτή άλλη μία εναλλακτική λύση, που του επιτρέπει να προβεί σε μια ενημερωμένη επιλογή.
<SPEAKER ID="127" NAME="David Martin  " AFFILIATION="PSE">
γραπτώς. - (EN) Με την αναβάθμιση του κώδικα δεοντολογίας για τα ηλεκτρονικά συστήματα κράτησης θέσεων ("ΣΚ), διασφαλίζεται ότι τα συστήματα κράτησης για υπηρεσίες αεροπορικών ταξιδίων συμμορφώνονται προς την αρχή του υγιούς ανταγωνισμού. Ωστόσο, φοβούμαι ότι ο αόριστος ορισμός της "συμμετοχής στο κεφάλαιο" μιας εταιρείας, καθώς ο μεταφορέας ασκεί "αποφασιστική επιρροή" στα "ΣΚ, θα προκαλέσει σύγχυση και θα αφήσει περιθώρια για στρέβλωση του ανταγωνισμού. Αυτή η έκθεση θα έπρεπε να έχει ως ζητούμενο το όφελος του καταναλωτή και αυτές οι απόψεις αντικατοπτρίζονται στην ψήφο μου.
<SPEAKER ID="129" NAME="Andrzej Jan Szejna  " AFFILIATION="PSE">
γραπτώς. - (PL) Το ηλεκτρονικό σύστημα κράτησης θέσεων είναι μια πλατφόρμα που συγκεντρώνει τους αεροπορικούς και σιδηροδρομικούς μεταφορείς και χρησιμοποιείται για την πώληση εισιτηρίων για τις υπηρεσίες τους. " έκθεση για την πρόταση κανονισμού του Ευρωπαϊκού Κοινοβουλίου και του Συμβουλίου είχε ως στόχο την τροποποίηση των ισχυουσών διατάξεων και την ενίσχυση του ανταγωνισμού μέσω ενός ηλεκτρονικού συστήματος κράτησης θέσεων.
<P>
Ο κώδικας δεοντολογίας αναβαθμίστηκε προκειμένου να βελτιώσει τη διαφάνεια και να παρεμποδίσει τις καταχρηστικές πρακτικές στην αγορά και τις στρεβλώσεις του ανταγωνισμού. Ψήφισα κατά της έκθεσης σχετικά με τον κώδικα για τα ηλεκτρονικά συστήματα κράτησης θέσεων, διότι τάχθηκα υπέρ της αναπομπής της στην Επιτροπή Μεταφορών και Τουρισμού.
<P>
Κατά την άποψή μου, είναι ελλιπής ο ορισμός πολλών από τις έννοιες στην έκθεση της Επιτροπής. Αυτό ισχύει ιδίως σε ό,τι αφορά την καίρια έννοια του μητρικού μεταφορέα. Επομένως, πιστεύω ότι τα συμφέροντα των καταναλωτών εντός της κοινής ευρωπαϊκής αγοράς δεν προστατεύονται πλήρως.
<SPEAKER ID="130" NAME="Silvia-Adriana Ţicău" AFFILIATION="PSE">
γραπτώς. - (RO) Ψήφισα υπέρ της αναπομπής στην Επιτροπή του κανονισμού για το ηλεκτρονικό σύστημα κράτησης θέσεων, διότι εξακολουθούν να υπάρχουν αμφίσημες διατυπώσεις, που ενδέχεται να οδηγήσουν σε διαφορετικές ερμηνείες του κειμένου. Ένας κανονισμός είναι υποχρεωτικός ως προς όλα του τα στοιχεία και εφαρμόζεται άμεσα σε όλα τα κράτη μέλη, και για τον λόγο αυτόν το κείμενο πρέπει να είναι ακριβές.
<P>
Είμαι της άποψης ότι η δημοσίευση μιας προδιαγραφής που θα παρουσιάζει την ερμηνεία που δίνει η Ευρωπαϊκή Επιτροπή για ορισμένους ορισμούς στον κανονισμό, στην Επίσημη Εφημερίδα της Ευρωπαϊκής Ένωσης, προτού τεθεί σε ισχύ ο κανονισμός, δεν είναι μια αποδεκτή λύση. Τα ευρωπαϊκά θεσμικά όργανα έχουν δεσμευτεί για μια διαδικασία απλούστευσης της νομοθεσίας, ιδίως δε νομοθετικής σταθερότητας.
<P>
Προφανώς, είναι αναγκαία μια αναβάθμιση και βελτίωση του κανονισμού για το ηλεκτρονικό σύστημα κράτησης θέσεων, και εκτιμώ το έργο όλων των συναδέλφων στην επιτροπή. Παρά ταύτα, θεωρώ ότι θα απαιτούνταν μεγαλύτερη σαφήνεια του κειμένου για να διασφαλιστεί ένα σταθερό νομικό πλαίσιο, αναγκαίο για την καλή λειτουργία του τομέα των επιβατηγών αερομεταφορών.
<SPEAKER ID="131" NAME="Ewa Tomaszewska  " AFFILIATION="UEN">
γραπτώς. - (PL) Κατά την ονομαστική ψηφοφορία και σε σχέση με την τροπολογία αριθ. 48, ψήφισα κατά της παραβίασης των ίσων δικαιωμάτων των ανταγωνιστικών επιχειρήσεων, επισημαίνοντας τρεις χώρες της Ευρωπαϊκής Ένωσης και παρέχοντάς τους μια προνομιακή θέση στην αγορά. Δυστυχώς, το μηχάνημα μου για την ψηφοφορία δεν λειτούργησε και οι προσπάθειές μου να επιστήσω την προσοχή σε αυτό το γεγονός αγνοήθηκαν. Θα ήθελα να καταγραφεί ότι ψήφισα κατά σε ό,τι αφορά το δεύτερο σκέλος της εν θέματι τροπολογίας.
<SPEAKER ID="133" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " προάσπιση των ανθρωπίνων δικαιωμάτων στον κόσμο που μας περιβάλλει είναι μία από τις πολιτικές αποστολές της Ευρωπαϊκής Ένωσης υπό την ιδιότητά της ως ένωσης αξιών. Ωστόσο, κατά τη γνώμη της Λίστας του Ιουνίου, αυτό δεν πρέπει να χρησιμοποιείται για την επιδίωξη εξωτερικής πολιτικής σε επίπεδο ΕΕ και, επομένως, σφετερισμού της κυριαρχίας των κρατών μελών επί της άσκησης εξωτερικής πολιτικής.
<P>
Επομένως, εκτιμούμε το γεγονός ότι η ΕΤΕπ δίνει προτεραιότητα στη χορήγηση πιστώσεων που προωθούν την ανάπτυξη της δημοκρατίας και της σταθερότητας στην Κεντρική Ασία, αντιτίθεται όμως στην τάση να καθίσταται η ΕΤΕπ μέσο για την επέκταση των φιλοδοξιών της ΕΕ σε σχέση με την εξωτερική πολιτική.
<P>
Μετά από προσεκτική εξέταση, επιλέξαμε να ψηφίσουμε υπέρ των τροπολογιών που προτείνει το Ευρωπαϊκό Κοινοβούλιο στις προτάσεις της Επιτροπής, παρά το γεγονός ότι ορισμένες από τις τροπολογίες δεν συμβαδίζουν ακριβώς με τις σχετικές αρχές.
<SPEAKER ID="135" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, ψηφίζω υπέρ αυτού του εγγράφου, θέλω όμως να επισημάνω ότι είναι το νιοστό κείμενο που εγκρίνει αυτό το Σώμα προς υποστήριξη του σεβασμού των ανθρωπίνων δικαιωμάτων σε αυτό το μέρος του κόσμου. Τι συνέπειες έχουν οι διακηρύξεις μας; Δυστυχώς, ελάχιστες, πέραν της έκφρασης πολιτικής αλληλεγγύης.
<P>
Αν η Ευρώπη επιθυμεί να είναι αξιόπιστη σε αυτό το θέμα, πρέπει να μιλά με ενιαία φωνή και να θέσει τη διεθνή ασφάλεια υπεράνω μεμονωμένων εθνικών συμφερόντων. Πιστεύω ότι είναι ζωτικής σημασίας να βρεθεί ισορροπία μεταξύ δύο απαιτήσεων: για τους Παλαιστίνιους, ένα ελεύθερο και ανεξάρτητο κράτος· για τους Ισραηλινούς, η ασφάλεια της διαβίωσης στη δική τους επικράτεια, έχοντας απαλλαγεί από επιθέσεις και απειλές. Αν διαχωριστούν οι δύο πτυχές, καθίσταται μάλλον παράδοξη η εξεύρεση μιας αξιόπιστης στάσης και μιας βιώσιμης λύσης. Ελπίζω ότι στο μέλλον τούτη, η δική μας Ευρωπαϊκή Ένωση, που έχει μεγάλο συμφέρον για ειρήνη σε ένα μέρος του κόσμου τόσο κοντά μας, θα μπορεί να διαδραματίσει έναν πιο αποτελεσματικό διαμεσολαβητικό ρόλο, σε σύγκριση με ό,τι έπραξε στο παρελθόν.
<SPEAKER ID="136" NAME="Pedro Guerreiro  " AFFILIATION="GUE/NGL">
γραπτώς. - (PT) Ψηφίσαμε υπέρ του συμβιβαστικού ψηφίσματος, όχι διότι συμφωνούμε με όλα του τα σημεία ή τη διατύπωση, αλλά διότι πιστεύουμε ότι αυτό ίσως συμβάλει στο να καταγγείλουμε την απαράδεκτη κατάσταση των παλαιστινίων πολιτικών κρατουμένων στις ισραηλινές φυλακές.
<P>
Το Ισραήλ, με την υποστήριξη και τη συνεργία των "ΠΑ και των συμμάχων τους, κατέχει παράνομα τα παλαιστινιακά εδάφη, έχει ανεγείρει οικισμούς και ένα διαχωριστικό τείχος και δολοφονεί, φυλακίζει, επιτίθεται και εκμεταλλεύεται τον παλαιστινιακό λαό, ενώ παραβιάζει συστηματικά το διεθνές δίκαιο και περιφρονεί το αναφαίρετο δικαίωμα αυτού του λαού στο κυρίαρχο, βιώσιμο και ανεξάρτητο κράτος του.
<P>
Περίπου 10 000 Παλαιστίνιοι κρατούνται επί του παρόντος στις ισραηλινές φυλακές, μεταξύ αυτών εκατοντάδες παιδιά, κάτω από απάνθρωπες συνθήκες, υφιστάμενοι εξευτελιστική και μειωτική μεταχείριση, καθώς και κακομεταχείριση, περιλαμβανομένων των βασανιστηρίων. Στους περισσότερους δεν επιτρέπεται να δέχονται επισκέψεις από τις οικογένειές τους. Πολλοί κρατούνται "διοικητικά", χωρίς να τους έχουν απαγγελθεί κατηγορίες ή χωρίς δίκη.
<P>
Το Ισραήλ κρατεί στις φυλακές του περίπου το ένα τρίτο των εκλεγμένων μελών του παλαιστινιακού νομοθετικού συμβουλίου, καθώς και άλλους παλαιστίνιους τοπικούς αιρετούς αξιωματούχους.
<P>
" φυλάκιση παλαιστινίων ακτιβιστών είναι ένα μέσο που χρησιμοποιείται για την καταπολέμηση της νόμιμης αντίστασης του παλαιστινιακού λαού και τη διαιώνιση της ισραηλινής κατοχής.
<P>
Οποιαδήποτε έντιμη, βιώσιμη και διαρκής λύση για τον τερματισμό της ισραηλινής κατοχής των Κατεχομένων απαιτεί την απελευθέρωση όλων των παλαιστινίων πολιτικών κρατουμένων από το Ισραήλ.
<SPEAKER ID="137" NAME="Αθανάσιος Παφίλης  " AFFILIATION="GUE/NGL">
γραπτώς. - Πρόκειται για ένα απαράδεκτο ψήφισμα, το οποίο αθωώνει ουσιαστικά το κράτος του Ισραήλ για τη γενοκτονία του παλαιστινιακού λαού και την κατοχή των εδαφών του.
<P>
Στο σημείο 4, για παράδειγμα, υποστηρίζει τον αγώνα του Ισραήλ κατά της τρομοκρατίας! Χαρακτηρίζεται έτσι ως τρομοκράτης ένας λαός που αγωνίζεται για την ελευθερία του, ενάντια στην κατοχή εδαφών του από τον ισραηλινό στρατό, ενάντια στον αποκλεισμό (οικονομικό, κοινωνικό και πολιτικό) και τις επιθέσεις που υφίσταται με θύματα ανήλικα παιδιά, όπως στη Λωρίδα της Γάζας, ως τιμωρία, επειδή ανέδειξε κυβέρνηση που δεν είναι αρεστή στους Ισραηλινούς, στις "ΠΑ και στην ΕΕ!
<P>
Ενώ παραπέρα, στο σημείο 7, καλεί προκλητικά την Παλαιστινιακή Αρχή να παίξει το ρόλο του χωροφύλακα της αντίστασης του παλαιστινιακού λαού, κατηγορώντας μάλιστα για βίαιες ή τρομοκρατικές ενέργειες πρώην κρατούμενους και ειδικά μικρά παιδιά!
<P>
Είναι ντροπή να γίνονται τέτοιες αναφορές! Aντί για αυτές, το Ευρωκοινοβούλιο θα έπρεπε να ζητήσει να αποσυρθεί το Ισραήλ από τα κατεχόμενα εδάφη της Δυτικής Όχθης, να γκρεμίσει το τείχος του αίσχους στην Ιερουσαλήμ, να σταματήσει τις δολοφονικές επιθέσεις κατά αμάχων, γυναικών και παιδιών, να απελευθερώσει όλους τους πολιτικούς κρατούμενους. Nα απαιτήσει τη συμμόρφωση του Ισραήλ με τις αρχές του διεθνούς δικαίου και τις σχετικές αποφάσεις του OHΕ.
<SPEAKER ID="138" NAME="Olle Schmidt  " AFFILIATION="ALDE">
γραπτώς. - (SV) " κατάσταση στο Ισραήλ και την Παλαιστίνη είναι περίπλοκη. Για το Ισραήλ, είναι προβληματική η αντιμετώπιση της τεράστιας ανασφάλειας που δημιουργείται από τον περίγυρό του. Ως καλός φίλος του Ισραήλ, το γνωρίζω αυτό πολύ καλά. Ωστόσο, είναι πάντοτε σημαντικό να τηρείται το διεθνές δίκαιο. Επομένως, επέλεξα να συμμετάσχω στις διαπραγματεύσεις σχετικά με το ψήφισμα του Ευρωπαϊκού Κοινοβουλίου για την κατάσταση των παλαιστινίων κρατουμένων στις ισραηλινές φυλακές.
<P>
Μέσω αυτών των διαπραγματεύσεων το τελικό αποτέλεσμα ήταν αισθητά πιο ισορροπημένο, πράγμα που σήμανε ότι, στο τέλος, υποστήριξα το ψήφισμα. Κατά τη γνώμη μου, το σημαντικό είναι να μην καταδικαστεί το Ισραήλ, όπως συνέβη στην περίπτωση της έκθεσης της κ. Flautre σχετικά με την αξιολόγηση των κυρώσεων της ΕΕ στο πλαίσιο των δράσεων και των πολιτικών της ΕΕ στον τομέα των ανθρωπίνων δικαιωμάτων, όπου δεν εξετάστηκαν τα γεγονότα. Επομένως, ψήφισα όχι σε αυτό.
<SPEAKER ID="139" NAME="Marek Siwiec  " AFFILIATION="PSE">
γραπτώς. - (PL) Το ψήφισμα για την κατάσταση των παλαιστινίων κρατουμένων στις ισραηλινές φυλακές, το οποίο ενέκρινε το Ευρωπαϊκό Κοινοβούλιο, είναι προκατειλημμένο και, επομένως, δεν παρέχει έναν ακριβή αναστοχασμό για τη σύγκρουση στη Μέση Ανατολή. Το ψήφισμα παραλείπει να συνεκτιμήσει το πολιτικό πλαίσιο ή το γεγονός ότι οι ισραηλινές αρχές πρέπει να μπορούν να εγγυηθούν την ασφάλεια των πολιτών τους. Το Ισραήλ εξακολουθεί να τελεί υπό τη συνεχή απειλή τρομοκρατικής δραστηριότητας, που εκπορεύεται από τα παλαιστινιακά εδάφη, παρά τις συνεχιζόμενες διαπραγματεύσεις για ειρήνη και τις χειρονομίες καλής θέλησης, όπως η πρόσφατη απόφαση για την απελευθέρωση 198 παλαιστινίων κρατουμένων. Το Ισραήλ είναι η μοναδική δημοκρατική χώρα στην περιοχή και αντιμετωπίζει αυτήν την απειλή με δημοκρατικές μεθόδους και πόρους.
<P>
Το ψήφισμα καταδικάζει τις ισραηλινές αρχές για τη χρήση ακατάλληλων μεθόδων έναντι ανηλίκων. Παραλείπει, όμως, να αναφέρει ότι, σύμφωνα με εκθέσεις της Διεθνούς Αμνηστίας, τρομοκρατικές οργανώσεις όπως οι Ταξιαρχίες των Μαρτύρων του al-Asqa, η Χαμάς, η Ισλαμική Τζιχάντ και το Λαϊκό Μέτωπο για την Απελευθέρωση της Παλαιστίνης στρατολογούν ανηλίκους και τους χρησιμοποιούν ως αγγελιοφόρους. Σε ορισμένες περιπτώσεις, ανατίθενται σε ανηλίκους μάχιμα καθήκοντα ή χρησιμοποιούνται για τη διενέργεια τρομοκρατικών επιθέσεων εναντίον ισραηλινών στρατιωτών και αμάχων.
<P>
Επειδή το ζήτημα των παλαιστινίων κρατουμένων αντιμετωπίστηκε με έναν τόσο προκατειλημμένο και ατελή τρόπο, ψήφισα κατά αυτού του ψηφίσματος.
<SPEAKER ID="141" NAME="Slavi Binev  " LANGUAGE="BG">
Κύριε Πρόεδρε, αξιότιμοι συνάδελφοι, η έκθεση της κ. Helene Flautre συζητά τις κυρώσεις που πρέπει να επιβάλει η Ευρωπαϊκή Ένωση σε περίπτωση οιασδήποτε παραβίασης των ανθρωπίνων δικαιωμάτων, ασχέτως του μέρους του κόσμου. Τι γίνεται, όμως, στην πίσω αυλή μας;! Για μία ακόμη φορά, θέλω να επιστήσω την προσοχή στις άνευ προηγουμένου ενέργειες του κυβερνητικού συνασπισμού στη Βουλγαρία.
<P>
Στις 30 Ιουλίου, την ημέρα που επρόκειτο να διεξαχθεί ψηφοφορία επί πρότασης μομφής [στο βουλγαρικό κοινοβούλιο] ασκήθηκε αστυνομική βία κατά του βουλευτή του ΕΚ Dimiter Stoyanov. Παρά το γεγονός ότι αμέσως ταυτοποιήθηκαν αυτοί οι ένστολοι "αρωγοί", μέχρι σήμερα δεν υπάρχει καμία κύρωση, καμία δικαιολογία, αλλά υπάρχει μια προκλητική αλαζονεία στις προσπάθειες συγκάλυψης της υπόθεσης.
<P>
" συμπεριφορά των αξιωματούχων του Υπουργείου Εσωτερικών δείχνει ότι γνώριζαν ποιον ξυλοκοπούσαν, ιδίως καθώς ο Stoyanov κρατούσε όλη την ώρα την ταυτότητά του, του βουλευτή του ΕΚ, και εξήγησε επανειλημμένως ποιος ήταν.
<P>
" παράνομη κράτηση και ο ξυλοδαρμός ενός μέλους τους Ευρωπαϊκού Κοινοβουλίου είναι κάτι που δεν έχει συμβεί στην πενηντάχρονη ιστορία αυτού του θεσμικού οργάνου! " περίπτωση του συναδέλφου μας είναι ένα επικίνδυνο πλήγμα για τις θεμελιώδεις αρχές της σύγχρονης ευρωπαϊκής δημοκρατίας. Είναι μια άμεση και κατ' επίφαση δημοκρατική παραβίαση προσωπικών δικαιωμάτων.
<P>
Αφού ο κατασταλτικός μηχανισμός της κυβερνώσας παράταξης δεν σεβάστηκε την ιδιότητα μέλους του ΕΚ του Dimiter Stoyanov, τι μένει για τον απλό βούλγαρο πολίτη;
<SPEAKER ID="142" NAME="Pedro Guerreiro  " AFFILIATION="GUE/NGL">
γραπτώς. - (PT) Δεδομένου ότι είναι αδύνατο σε μια αιτιολόγηση ψήφου να τα συζητάμε όλα, τα πολλά σημαντικά ζητήματα που θίγει η έκθεση, ιδίως τα πολλά με τα οποία διαφωνούμε πλήρως, ίσως η καλύτερη προσέγγιση είναι να χρησιμοποιήσουμε το παράδειγμα της ψηφοφορίας επί των τροπολογιών που κατατέθηκαν στην Ολομέλεια για να επισημάνουμε τον κεντρικό στόχο αυτού του πολιτικού μέσου της ΕΕ.
<P>
Παρά τις αναφορές που γίνονται σε διάφορες χώρες σε αυτήν την έκθεση, η πλειοψηφία του Κοινοβουλίου απέρριψε δύο προτεινόμενες τροπολογίες που θεωρούσαν ότι:
<P>
"... Οι κυρώσεις της Ευρωπαϊκής Ένωσης κατά της παλαιστινιακής κυβέρνησης η οποία σχηματίσθηκε τον Φεβρουάριο του 2006 μετά από εκλογές τις οποίες η ΕΕ ανεγνώρισε ως ελεύθερες και δημοκρατικές υπονόμευσαν τη συνέπεια της πολιτικής της Ένωσης και αποδείχτηκαν αντιπαραγωγικές, επιδεινώνοντας σοβαρά την πολιτική και ανθρωπιστική κατάσταση".
<P>
"... οι συνεχείς παραβιάσεις του διεθνούς δικαίου από το Ισραήλ πρέπει να αντιμετωπιστούν με την ανάληψη επείγουσας δράσης από την Ένωση".
<P>
Δεν υπάρχει καλύτερο παράδειγμα που να αποδεικνύει ότι ο στόχος των κυρώσεων της ΕΕ αποτελεί απαράδεκτη ανάμειξη, που προφανώς εφαρμόζεται με "δύο μέτρα και δύο σταθμά". Με άλλα λόγια, χρησιμοποιούνται κυρώσεις ως μέσο πίεσης και πολιτικής ανάμειξης για την προστασία "φίλων" και για να επικρίνουμε "άλλους", που η ΕΕ (και οι "ΠΑ) δείχνουν ως στόχο.
<P>
Αυτός είναι ο λόγος που ψηφίσαμε κατά της έκθεσης.
<SPEAKER ID="143" NAME="Ona Juknevičien " AFFILIATION="ALDE">
γραπτώς. - (EN) Στο πλαίσιο της κοινής εξωτερικής πολιτικής και πολιτικής ασφαλείας, η ΕΕ εφαρμόζει περιοριστικά μέτρα ή κυρώσεις για να διασφαλίσει τη συμμόρφωση προς τους στόχους της ΚΕΠΠΑ. " τρέχουσα πολιτική κυρώσεων της ΕΕ πάσχει από υπερβολικό αριθμό ad-hoc περιπτώσεων, γεγονός που συχνά οδηγεί σε ασυνάφεια και ασυνέπεια. Πιστεύω ότι η Επιτροπή πρέπει να διαδραματίσει έναν πιο προορατικό ρόλο στον καθορισμό μιας σαφούς πολιτικής της ΕΕ σε σχέση με τις κυρώσεις.
<P>
Πιστεύω ότι το ΕΚ πρέπει να είναι πολύ ακριβές όταν μιλά για κυρώσεις και, ιδίως, όταν ζητεί να αναλάβει δράση η ΕΕ ως απάντηση σε παραβιάσεις του διεθνούς δικαίου, όπως έπραξε το Σώμα σε αυτήν την έκθεση για το Ισραήλ. Πιστεύω ότι προτού ζητήσουμε από την ΕΕ να επιβάλει τις όποιες κυρώσεις, πρέπει να είμαστε καλά ενημερωμένοι για συγκεκριμένες παραβιάσεις του διεθνούς δικαίου και πρέπει να επιδεικνύουμε αυτοσυγκράτηση και να μην προβαίνουμε σε δηλώσεις γενικού χαρακτήρα. Αν υπάρχουν πραγματικά περιστατικά, πρέπει να αναφέρονται συγκεκριμένα στο κείμενο ή να παρουσιάζονται σε υποσημείωση στο αντίστοιχο έγγραφο.
<SPEAKER ID="144" NAME="David Martin  " AFFILIATION="PSE">
γραπτώς. - (EN) Ψήφισα υπέρ της στήριξης της έκθεσης της κ. Hélène Flautre σχετικά με την αξιολόγηση των κυρώσεων της ΕΕ στο πλαίσιο των δράσεων και των πολιτικών στον τομέα των ανθρωπίνων δικαιωμάτων. Επικροτώ την ισορροπημένη προσέγγιση της εισηγήτριας έναντι ενός σημαντικού μέσου της κοινής εξωτερικής πολιτικής και πολιτικής ασφαλείας της ΕΕ. Οι κυρώσεις πρέπει να εφαρμόζονται κατά περίπτωση και να στοχεύουν κατά τρόπο που να αποφεύγεται να πλήττονται αθώα μέρη. Είμαι ικανοποιημένος με το γεγονός ότι η έκθεση της κ. Flautre καλύπτει επαρκώς αυτά τα σημεία.
<SPEAKER ID="145" NAME="Zita Pleštinská  " AFFILIATION="PPE-DE">
γραπτώς. - (SK) " ΕΕ θεωρεί ότι ο σεβασμός για τα ανθρώπινα δικαιώματα είναι η πλέον σημαντική αρχή και, επομένως, περιλαμβάνει ρήτρες για τα ανθρώπινα δικαιώματα και υλοποιεί μηχανισμούς σε όλες τις νέες διμερείς συμφωνίες που συνάπτονται με τρίτες χώρες.
<P>
" πολιτική αποτελεσματικότητα των κυρώσεων και οι αρνητικές τους συνέπειες αποτελούν σήμερα το επίμαχο θέμα. Έχουμε πλήρη επίγνωση αυτού του πράγματος, όταν η ΕΕ πρέπει να υιοθετήσει μια στάση σε σχέση με τη σύγκρουση στον Καύκασο.
<P>
Επομένως, επικροτώ και ψήφισα υπέρ της έκθεσης της κ. Hélène Flautre, που κομίζει μια νέα φιλοσοφία στην εφαρμογή κυρώσεων και μια αλλαγή ιδεών στον τομέα των ανθρωπίνων δικαιωμάτων.
<P>
Χρειαζόμαστε μια αποτελεσματική πολιτική κυρώσεων, ούτως ώστε να μην εφαρμόζουμε "δύο μέτρα και δύο σταθμά", με βάση, για παράδειγμα, τη στρατηγική σημασία του εταίρου, όπως εν προκειμένω της Ρωσίας και της Κίνας.
<P>
Πρέπει να χρησιμοποιήσουμε κείμενα στρατηγικής για τις διάφορες χώρες και άλλους παρόμοιους τύπους εγγράφων ως βάση για την ανάπτυξη μιας συνεκτικής στρατηγικής σε ό,τι αφορά τα ανθρώπινα δικαιώματα στη χώρα και την κατάσταση όσον αφορά τη δημοκρατία. Πρέπει να χρησιμοποιούμε αντικειμενικές και επικαιροποιημένες πληροφορίες, που εξασφαλίζονται από εκπροσώπους τοπικών και μη κυβερνητικών οργανισμών. Πρέπει να υποστηρίξουμε την κοινωνία των πολιτών και να στοχεύσουμε εκείνους που φέρουν την ευθύνη για τις συγκρούσεις, για παράδειγμα, με το πάγωμα των κεφαλαίων και την επιβολή ταξιδιωτικών απαγορεύσεων. Οι κυρώσεις δεν πρέπει να πλήττουν τους φτωχότερους πληθυσμούς.
<P>
Πιστεύω πραγματικά ότι η πολιτική κυρώσεων δεν θα είναι πιο αποτελεσματική, έως ότου συμπεριληφθεί σε μια ολοκληρωμένη στρατηγική της ΕΕ για τα ανθρώπινα δικαιώματα. Οι κυρώσεις θα είναι αποτελεσματικές μόνο όταν βοηθούν στην αλλαγή των σχέσεων και, συνεπώς, στην επίλυση των συγκρούσεων.
<SPEAKER ID="146" NAME="Pierre Schapira  " AFFILIATION="PSE">
γραπτώς. - (FR) Μετά τις νομοθετικές εκλογές στην Παλαιστίνη τον Φεβρουάριο του 2006, ήμουν ένας από τους πρώτους που είπα, τόσο από την Ιερουσαλήμ όσο και από το Κοινοβούλιο, ότι δεν πρέπει να εφαρμόσουμε κυρώσεις κατά της παλαιστινιακής κυβέρνησης, διότι ο λαός θα ήταν αυτός που θα υπέφερε. Κατά γενική ομολογία, πρέπει να παραδεχθούμε ότι η πολιτική κατάσταση στα παλαιστινιακά εδάφη επιδεινώθηκε πλήρως, ιδίως μεταξύ της Φατάχ και της Χαμάς, αυτή όμως η πολιτική κρίση δεν μπορεί να αποδοθεί αποκλειστικά στις ευρωπαϊκές κυρώσεις. Αυτός είναι ο λόγος που απείχα της ψηφοφορίας επί της τροπολογίας αριθ. 4.
<P>
Θέλω επίσης να δηλώσω ότι καταδικάζω απερίφραστα τη συνεχιζόμενη παραβίαση του διεθνούς δικαίου εκ μέρους του Ισραήλ, λυπούμαι όμως που το κείμενο της έκθεσης παραλείπει να αναφέρει εκείνες τις παραβιάσεις του διεθνούς δικαίου που διαπράττουν άλλες χώρες στη Μέση Ανατολή. Αυτή φαίνεται να είναι η περίπτωση των δύο μέτρων και δύο σταθμών και αυτός είναι ο λόγος που ψήφισα κατά της τροπολογίας αριθ. 5.
<SPEAKER ID="147" NAME="Søren Bo Søndergaard  " LANGUAGE="DA">
Παρά το γεγονός ότι υπάρχουν πτυχές της έκθεσης Flautre που επιδέχονται κριτική, ψηφίζω υπέρ της έκθεσης για να εκφράσω την υποστήριξή μου στον αγώνα για ανθρώπινα δικαιώματα.
<SPEAKER ID="148" NAME="Andrzej Jan Szejna  " AFFILIATION="PSE">
γραπτώς. - (PL) Οι κυρώσεις που επιβάλλονται από την Ευρωπαϊκή Ένωση είναι μέσα που διασφαλίζουν την αποτελεσματικότητα της ΚΕΠΠΑ. Μπορεί να είναι διπλωματικά μέσα, αλλά κατά κανόνα είναι οικονομικά μέσα και χρησιμεύουν στο να διασφαλίσουν τη συμμόρφωση προς τις βασικές αρχές του διεθνούς δικαίου, της δημοκρατίας και των ανθρωπίνων δικαιωμάτων.
<P>
" εισηγήτρια ζητεί να γίνει μια περιεκτική και διεξοδική αναθεώρηση των υφιστάμενων περιοριστικών μέτρων, και πιστεύω ότι ορθώς το κάνει. Πρέπει να εκπονηθούν ενδεδειγμένες αρχές για την επιβολή κυρώσεων, ούτως ώστε οι τελευταίες να χρησιμοποιούνται μόνο μετά από ενδελεχή εξατομικευμένη ανάλυση.
<P>
Επιπλέον, πιστεύω ότι πρέπει να δοθεί προτεραιότητα στην ανάπτυξη των οικονομικών κυρώσεων, που δεν έχουν αρνητικές επιπτώσεις στην κοινωνία και δεν παραβιάζουν τα ανθρώπινα δικαιώματα των πολιτών των χωρών που υφίστανται τις κυρώσεις. Αυτό είναι ιδιαίτερα αναγκαίο σε σχέση με το έθιμο της κατάρτισης μαύρων λιστών. Αυτός είναι ο λόγος που και εγώ υποστήριξα την έκθεση για μια αναθεώρηση των κυρώσεων της ΕΕ σε ό,τι αφορά τον τομέα των ανθρωπίνων δικαιωμάτων.
<P>
Αν αποδειχθεί αναγκαία η επιβολή κυρώσεων, πιστεύω ότι είναι σημαντικό να θεσπιστούν θετικά μέτρα, ούτως ώστε να βοηθήσουμε τους πολίτες χωρών στις οποίες έχουν επιβληθεί περιοριστικά μέτρα.
<SPEAKER ID="149" NAME="Charles Tannock  " AFFILIATION="PPE-DE">
γραπτώς. - (EN) Εγώ και οι συνάδελφοι βρετανοί Συντηρητικοί υποστηρίζουμε ολόψυχα τα ανθρώπινα δικαιώματα όλων. Υποστηρίζουμε την έννοια ενός καθεστώτος κυρώσεων στο πλαίσιο της ΚΕΠΠΑ της ΕΕ, που εφαρμόζεται ομόφωνα με στόχο τους πλέον διαβόητους καταπατητές των ανθρωπίνων δικαιωμάτων στον κόσμο, αρκεί το "Β να δύναται να ασκεί δικαίωμα αρνησικυρίας σε σχέση με αυτό. Εκφράζουμε, επίσης, τη λύπη μας για τον τρόπο που οι κυρώσεις εφαρμόζονται ασυνεπώς και για το γεγονός ότι είναι ορθάνοικτες σε παραβιάσεις, όπως συνέβη στην περίπτωση του προέδρου Μουγκάμπε, στον οποίο επετράπη επανειλημμένα να εισέλθει στην ΕΕ παρά την ταξιδιωτική απαγόρευση που έχει επιβληθεί στο καθεστώς του.
<P>
Δυστυχώς, η έκθεση Flautre προχωρεί παραπέρα, αναγνωρίζοντας το δικαίωμα του Ευρωπαϊκού Δικαστηρίου να αποφαίνεται επί του καταλόγου των απαγορευμένων τρομοκρατικών οργανώσεων -η οποία πρέπει να παραμείνει πολιτική, όχι δικαστική απόφαση- και ισχυριζόμενη ότι απαιτείται η Συνθήκη της Λισαβόνας προκειμένου να καταστούν αποτελεσματικότερες οι κυρώσεις της ΕΕ έναντι παραβιάσεων των ανθρωπίνων δικαιωμάτων. Καλεί το Ευρωπαϊκό Κοινοβούλιο να ασκεί εποπτεία στις υπηρεσίες ασφαλείας των κρατών μελών και καθιστά δεσμευτικό τον δεοντολογικό κώδικα για τις εξαγωγές όπλων. Για τους λόγους αυτούς, δεν θα υποστηρίξουμε την έκθεση.
<SPEAKER ID="150" NAME="Ewa Tomaszewska  " AFFILIATION="UEN">
γραπτώς. - (PL) Ψήφισα κατά της παραγράφου 57 κατά την ονομαστική ψηφοφορία. Δυστυχώς, δεν λειτούργησε το μηχάνημα της ψηφοφορίας μου. Αγνοήθηκαν οι προσπάθειές μου να επιστήσω την προσοχή στο γεγονός, όπως συνέβη και στη διάρκεια πέντε άλλων ονομαστικών ψηφοφοριών. Θα ήθελα να καταγραφεί ότι ψήφισα κατά του αρχικού κειμένου της παραγράφου 57 του εγγράφου.
<SPEAKER ID="152" NAME="Marie-Arlette Carlotti  " AFFILIATION="PSE">
γραπτώς (FR) Στα χαρτιά, ο πέμπτος από τους Αναπτυξιακούς Στόχους της Χιλιετίας -που στοχεύει στη μείωση της μητρικής θνησιμότητας κατά 75% από τώρα έως το 2015- ήταν σαφώς ένας από τους πλέον εφικτούς στόχους.
<P>
Στην πράξη, ήταν αυτός με τη μεγαλύτερη υστέρηση έναντι του χρονοδιαγράμματος. Ιδού ένα καταδικαστέο γεγονός: στην υποσαχάρια Αφρική μία στις 16 γυναίκες πεθαίνει στη γέννα. Ο αριθμός αυτός ελάχιστα άλλαξε τα τελευταία είκοσι χρόνια.
<P>
Πού αλλού στη γη θα μπορούσε να βρει κάποιος μια τέτοια δραματική ανισορροπία όσο σε αυτό το πεδίο της ανθρώπινης υγείας; Ακόμα πιο σημαντικό είναι ότι όταν πεθάνει η μητέρα, είναι δεκαπλάσιες οι πιθανότητες να πεθάνει και το παιδί.
<P>
Στις γενικευμένες προσπάθειές μας να επιτύχουμε τους ΑΣΧ, πρέπει να δώσουμε ιδιαίτερη προσοχή στον στόχο 5.
<P>
" ίδια η Ομάδα G8 έλαβε επιτέλους το μήνυμα. Στην τελευταία της συνάντηση στην Ιαπωνία, ενέκρινε μια "υγειονομική δέσμη" με στόχο τη στρατολόγηση και την εκπαίδευση ενός εκατομμυρίου επαγγελματιών της υγείας για την Αφρική, ούτως ώστε να παρέχεται υποστήριξη στο 80% των μητέρων κατά τη γέννα.
<P>
" μπάλα τώρα είναι στο γήπεδο της ΕΕ.
<P>
" Κοινότητα πρέπει να δράσει ταυτόχρονα και με πραγματική ουσία σε αρκετές κατευθύνσεις:
<P>
ενημέρωση και εκπαίδευση των γυναικών,
<P>
ενίσχυση των συστημάτων δημόσιας υγείας στις χώρες του Νότου,
<P>
μαζικές επενδύσεις σε ανθρώπινους πόρους στον τομέα της υγειονομικής περίθαλψης.
<SPEAKER ID="153" NAME="Ilda Figueiredo  " AFFILIATION="GUE/NGL">
γραπτώς. - (PT) Κάθε χρόνο σημειώνονται περίπου 536 000 θάνατοι μητέρων (95% εκ των οποίων συμβαίνουν στην Αφρική και στη Νότια Ασία).Για κάθε γυναίκα που πεθαίνει, 20 ή και περισσότερες βιώνουν σοβαρές επιπλοκές, που περιλαμβάνουν από χρόνιες μολύνσεις μέχρι αναπηρικά τραύματα, τα οποία θα μπορούσαν εύκολα να αποφευχθούν, αν υπήρχε καθολική πρόσβαση σε υπηρεσίες βασικής και επείγουσας μαιευτικής και αναπαραγωγικής υγειονομικής περίθαλψης. Αυτό απαιτεί μεγαλύτερη στήριξη εκ μέρους των ανεπτυγμένων χωρών.
<P>
Αυτά τα στοιχεία είναι πολύ ανησυχητικά και δείχνουν ότι οι αναπτυσσόμενες χώρες όχι μόνο δεν έχουν δρομολογήσει την επίτευξη του στόχου για τη μητρική θνησιμότητα (στόχος 5 των ΑΣΧ), αλλά είναι ο μοναδικός στόχος στον οποίο δεν σημειώνεται καμία πρόοδος. Τα σημερινά στοιχεία είναι τα ίδια ακριβώς στοιχεία που υπήρχαν και πριν από 20 χρόνια.
<P>
Το γεγονός είναι ότι η μητρική θνησιμότητα θα μπορούσε να αποφευχθεί μέσω της διάταξης για καλύτερη υγειονομική περίθαλψη και την εξασφάλιση πρόσβασης για όλες τις γυναίκες σε περιεκτικές πληροφορίες και υπηρεσίες σεξουαλικής και αναπαραγωγικής υγείας.
<P>
Επομένως, υποστηρίζουμε το ψήφισμα που εγκρίθηκε και χαιρόμαστε που εγκρίθηκε επίσης στην Ολομέλεια η πρότασή μας για την προστασία της πρόσβασης σε αποτελεσματική αντισύλληψη και σε νόμιμες και ασφαλείς αμβλώσεις.
<SPEAKER ID="154" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Είναι φρικτό το γεγονός ότι ένα πολύ μεγάλο ποσοστό του παγκόσμιου πληθυσμού ζει σε συνθήκες απόλυτης ένδειας, ότι οι γυναίκες σε αυτές τις χώρες και τις περιοχές πεθαίνουν στη διάρκεια της εγκυμοσύνης ή της γέννας, και ότι πάρα πολλοί άνθρωποι δεν έχουν ενημέρωση και πρόσβαση σε ασφαλή αντισύλληψη. Αυτό το ζήτημα αφορά την αξία της ανθρώπινης ζωής και τα αναφαίρετα οικουμενικά ανθρώπινα δικαιώματα, πολλώ δε μάλλον των γυναικών που ζουν στη φτώχεια.
<P>
Αυτό το ψήφισμα περιέχει θετικές -και αναγκαίες- προτάσεις, εγείρει όμως και ζητήματα που δεν εμπίπτουν στο πεδίο αρμοδιότητας της ΕΕ. Επιλέξαμε να υποστηρίξουμε προτάσεις που ζητούν καλύτερες συνθήκες για τις γυναίκες, ιδίως όσον αφορά τη σεξουαλική και αναπαραγωγική υγεία. Ωστόσο, το ψήφισμα αναφέρεται και σε άλλα θέματα, ορισμένα από τα οποία αφορούν την εξωτερική πολιτική. Επομένως, απείχαμε της τελικής ψηφοφορίας.
<SPEAKER ID="155" NAME="Ona Juknevičien " AFFILIATION="ALDE">
γραπτώς. - (EN) Το ψήφισμα του ΕΚ για τη μητρική θνησιμότητα προσλαμβάνει μεγάλη σημασία υπό το πρίσμα των Αναπτυξιακών Στόχων της Χιλιετίας και μεταφέρει το μήνυμά μας ότι γνωρίζουμε την τρέχουσα κατάσταση και ότι ζητούμε την ανάληψη δράσης για να βοηθήσουμε τα εκατομμύρια γυναικών των αναπτυσσόμενων χωρών. Υποστηρίζω σθεναρά την πρόταση να ζητηθεί από την Επιτροπή και το Συμβούλιο να αναπτύξουν προγράμματα και πολιτικές που θα βοηθήσουν στην πρόληψη της μητρικής θνησιμότητας, με ιδιαίτερη έμφαση στην πρόσβαση στις πληροφορίες που αφορούν τη σεξουαλική και αναπαραγωγική υγεία, τον αλφαβητισμό και τη διατροφή.
<P>
Στο πλαίσιο αυτού του ψηφίσματος, πιστεύω ότι η χρήση αντισυλληπτικών είναι πολύ σημαντική για την πρόληψη των ασθενειών, της ανεπιθύμητης εγκυμοσύνης, καθώς και για τη μείωση της μητρικής θνησιμότητας, την ίδια όμως στιγμή είμαι πεπεισμένη ότι δεν έχουμε δικαίωμα να καταδικάζουμε ή να επικρίνουμε εκκλησίες που στέκονται απλά ως ηθική, αλλά όχι νομοθετική αρχή, προάγοντας την πίστη τους, χωρίς όμως να απαγορεύουν να προβαίνει κανείς σε προσωπικές επιλογές. Επιπλέον, υπάρχουν εκκλησίες που δεν εξετάζουν τα ζητήματα αντισύλληψης του ποιμνίου τους.
<SPEAKER ID="156" NAME="Rovana Plumb  " AFFILIATION="PSE">
γραπτώς. - (RO) Ψήφισα υπέρ αυτού του ψηφίσματος, διότι υπάρχει υψηλό ποσοστό μητρικής θνησιμότητας όχι μόνο στις αναπτυσσόμενες χώρες, αλλά και στα νέα κράτη μέλη της ΕΕ.
<P>
Είναι ανησυχητικό ότι, κάθε χρόνο, 536 000 οικογένειες μένουν χωρίς μητρική υποστήριξη, κάτι που δημιουργεί ανισορροπίες σε επίπεδο βασικού κοινωνικού κυττάρου. Γνωρίζουμε τις αιτίες και τις μεθόδους καταπολέμησης αυτού του φαινομένου· ο τρόπος οργάνωσης και σχεδιασμού της δραστηριότητας εξαρτάται από εμάς.
<P>
Θεωρώ πραγματικά ότι πρέπει να δοθεί έμφαση κυρίως στην πρόσβαση των γυναικών στην ενημέρωση όσον αφορά την αναπαραγωγική υγεία. Δεν μπορούμε να επιτύχουμε στις δράσεις μας, παρά μόνο αν οι ίδιες οι γυναίκες έχουν επίγνωση των κινδύνων τους οποίους διατρέχουν πριν ή κατά τη διάρκεια της εγκυμοσύνης. Πρέπει, επίσης, να διαθέσουμε τους μέγιστους δυνατούς πόρους για την παροχή υπηρεσιών ποιότητας, που θα είναι διαθέσιμες σε άπαντες.
<SPEAKER ID="157" NAME="Toomas Savi  " AFFILIATION="ALDE">
γραπτώς. - (EN) Κύριε Πρόεδρε, αφού υποστήριξα τις τροπολογίες που αφορούν την καταδίκη του λεγόμενου "κανόνα κανόνα της παγκόσμιας μέγγενης" των "ΠΑ και την απαγόρευση της χρήσης των αντισυλληπτικών, όπως υποστηρίζουν ορισμένες εκκλησίες, ψήφισα υπέρ του ψηφίσματος. Σκανδαλίστηκα, όμως, όταν έμαθα ότι ορισμένοι από τους συναδέλφους μου, που συνήθως μπορεί κανείς να τους παίρνει στα σοβαρά, πρόταξαν τις δηλώσεις του Πάπα έναντι της υγείας και της ευημερίας των ανθρώπων στις αναπτυσσόμενες χώρες.
<SPEAKER ID="158" NAME="Silvia-Adriana Ţicău" AFFILIATION="PSE">
γραπτώς. - (RO) " αύξηση του ποσοστού παιδικής θνησιμότητας και η μείωση του ποσοστού γεννήσεων, αφενός, και η γήρανση του πληθυσμού, αφετέρου, απαιτούν σταθερές και επείγουσες δράσεις από τα κράτη μέλη και τα ευρωπαϊκά θεσμικά όργανα.
<P>
Ψήφισα υπέρ του ψηφίσματος για τη μητρική θνησιμότητα ενόψει της συνάντησης εκπροσώπων υψηλού επιπέδου του Ο"Ε στις 25 Σεπτεμβρίου, που θα πραγματοποιηθεί για την αναθεώρηση των Αναπτυξιακών Στόχων της Χιλιετίας, λόγω του γεγονότος ότι το κείμενό του ζητεί από το Συμβούλιο και την Επιτροπή να επεκτείνουν τις διατάξεις σε σχέση με τις υγειονομικές υπηρεσίες για τις μητέρες και δίνει έμφαση στα προγράμματα της προγεννητικής περίθαλψης, της μητρικής διατροφής, της κατάλληλης βοήθειας στη γέννα, με αποφυγή όμως της υπερβολικής προσφυγής σε καισαρικές τομές, τη βοήθεια μετά τη γέννα και τον οικογενειακό προγραμματισμό. Με αυτό το ψήφισμα, ζητούμε από το Συμβούλιο και την Επιτροπή να εγγυηθούν ότι οι υπηρεσίες αναπαραγωγικής υγείας είναι οικονομικά προσιτές, διαθέσιμες και υψηλής ποιότητας.
<P>
Είναι σημαντικό να διαθέτουμε τους μέγιστους διαθέσιμους πόρους για προγράμματα και πολιτικές που αφορούν την πρόληψη της μητρικής θνησιμότητας.
<P>
Θεωρώ, επίσης, σημαντική τη χρηματοδότηση των δραστηριοτήτων οικογενειακού προγραμματισμού από δημόσιους πόρους.
<SPEAKER ID="159" NAME="Ewa Tomaszewska  " AFFILIATION="UEN">
γραπτώς. - (PL) Το ψήφισμα περιέχει διατάξεις που εμμέσως ενθαρρύνουν τις αμβλώσεις και άλλες που ανοικτά ζητούν τη νομιμοποίηση των αμβλώσεων. " συμπερίληψη δηλώσεων για το θέμα αυτό συνιστά παραβίαση της αρχής της επικουρικότητας. Σημαίνει, επίσης, ότι ενδέχεται να χρησιμοποιηθούν χρηματοδοτικοί πόροι από εισφορές κρατών μελών, όπου είναι παράνομες οι αμβλώσεις, για την προώθηση σε κοινοτικό επίπεδο των αμβλώσεων σε τρίτες χώρες.
<P>
Είναι υποκριτικό να δικαιολογούμε το να επιδιδόμαστε σε προπαγάνδα υπέρ των αμβλώσεων από πλευράς προώθησης της μητρικής υγείας και να κατανέμουμε χρηματοδοτικούς πόρους για αμβλώσεις, αντί να τους αφιερώνουμε για τη βελτίωση της μητρικής υγείας. Αυτός είναι ο λόγος που ψήφισα κατά του ψηφίσματος αυτού.
<SPEAKER ID="998" NAME="Anna Záborská  " AFFILIATION="PPE-DE">
γραπτώς. - (SK) Ψήφισα κατά του ψηφίσματος αυτού.
<P>
" προστασία της μητρικής υγείας αποτελεί προϋπόθεση εκ των ων ουκ άνευ για την επιβίωση της ανθρωπότητας.
<P>
Οι μητέρες στις αναπτυσσόμενες χώρες αντιμετωπίζουν επί του παρόντος πανδημία, χωρίς καμία πρόσβαση σε βασικές υγειονομικές υπηρεσίες, ασπιρίνες ή ένα ποτήρι πόσιμου νερού. Ο Γενικός Γραμματέας του Ο"Ε αποσαφήνισε με έμφαση ότι χρησιμοποιείται λιγότερο από το 10% του προϋπολογισμού για την επίλυση προβλημάτων που πλήττουν το 90% του παγκόσμιου πληθυσμού. Για την πνευμονία, για τη μολυσματική διάρροια, τη φυματίωση και την ελονοσία -ασθένειες που προκαλούν τεράστια προβλήματα υγείας στις αναπτυσσόμενες χώρες, αλλά μπορούν να θεραπευτούν- διατίθεται λιγότερο από το 1% του προϋπολογισμού.
<P>
Ο Ο"Ε ενέκρινε μια στρατηγική που υποστηρίζει τη γέννα με την υποστήριξη εξειδικευμένης ιατρικής εποπτείας. Στόχος είναι ο περιορισμός των κινδύνων της μητρότητας, η μείωση της παιδικής θνησιμότητας και η παροχή πρόσβασης σε υπηρεσίες.
<P>
Ωστόσο, το ψήφισμά μας προτείνει, μεταξύ άλλων, "να εξασφαλίζονται πλήρεις και ασφαλείς αμβλώσεις" και εκφράζει τη λύπη του για την έλλειψη παροχής υπηρεσιών στον τομέα της αναπαραγωγικής υγείας. Καλεί το Συμβούλιο και την Επιτροπή "να εγγυηθούν τη διάθεση, την προσβασιμότητα και την καλή ποιότητα υπηρεσιών αναπαραγωγικής υγειονομικής περίθαλψης, και να προωθήσουν την πρόσβαση όλων των γυναικών σε πλήρη ενημέρωση για τη σεξουαλική και αναπαραγωγική υγεία και τις αντίστοιχες υπηρεσίες". Καλεί το Συμβούλιο και την Επιτροπή να παρέμβουν σε αυτό το πεδίο, οι αμβλώσεις όμως εμπίπτουν στην αποκλειστική αρμοδιότητα των κρατών μελών και όχι της ΕΕ.
<P>
Δεν μπορούμε να προσφέρουμε στις μητέρες των αναπτυσσόμενων χωρών μια ασαφή, απλουστευμένη ή, ακόμα χειρότερα, ιδεολογικά προκατειλημμένη θεώρηση της προστασίας της υγείας.
<SPEAKER ID="161" NAME="Bruno Gollnisch  " AFFILIATION="NI">
γραπτώς. - (FR) " γενική συμφωνία για τις συναλλαγές στον τομέα των υπηρεσιών (GATS), που προβλέπει την ελευθέρωση των υπηρεσιών σε διεθνές επίπεδο και της οποίας ο εισηγητής επιθυμεί διακαώς την ολοκλήρωση, δεν είναι στην πραγματικότητα παρά μια οδηγία Bolkestein σε παγκόσμια κλίμακα. Ο χθεσινός "πολωνός υδραυλικός" θα είναι αύριο Κινέζος ή Πακιστανός.
<P>
" μόνη εξαίρεση ισχύει για τις υπηρεσίες "που παρέχονται κατά την άσκηση της κυβερνητικής εξουσίας", που "δεν παρέχονται ούτε επί εμπορικής βάσεως ούτε σε ανταγωνισμό με έναν ή περισσότερους παρόχους υπηρεσίας". Με άλλα λόγια, οι μόνοι που δεν πρόκειται να επηρεαστούν θα είναι η αστυνομία, τα δικαστήρια, η διπλωματική υπηρεσία και ο στρατός. Από την άλλη πλευρά, η GATS θα αποτελέσει άλλο ένα βήμα προς την αποδιάρθρωση των δημοσίων υπηρεσιών, μια διαδικασία που την ξεκίνησε η Επιτροπή πριν από περίπου 15 χρόνια εν ονόματι του ανταγωνισμού και της ενιαίας αγοράς.
<P>
Σήμερα, η Ευρωπαϊκή Ένωση πιστεύει ότι επωφελείται ανταγωνιστικού πλεονεκτήματος και ισχυρίζεται ότι οι πάροχοι υπηρεσιών της έχουν ανεπαρκή πρόσβαση στις αγορές των τρίτων χωρών. Ωστόσο, ο τομέας των υπηρεσιών θα καταλήξει όπως ακριβώς η βιομηχανία μας, σε επανεγκαταστάσεις και μείωση του προσωπικού και, ως πριμοδότηση, στην εισαγωγή του κοινωνικού ντάμπινγκ. Αν προβούμε σε μια μακροσκοπική θεώρηση των κοινωνικών, περιβαλλοντικών και ποιοτικών προδιαγραφών, που σύμφωνα με τον εισηγητή δεν πρέπει να καταστούν φραγμός για το εμπόριο, αυτό εμπεριέχει τους σπόρους μιας βαθμιαίας αποσύνθεσης του ευρωπαϊκού κοινωνικού και οικονομικού μοντέλου.
<SPEAKER ID="162" NAME="Pedro Guerreiro  " AFFILIATION="GUE/NGL">
γραπτώς. - (PT) Μολονότι έχει απαλείψει ορισμένες από τις αρνητικές πτυχές του και έχει μετριάσει ορισμένες από τις διατυπώσεις του, που, ενώ δεν θέτουν υπό αμφισβήτηση τη διαδικασία ελευθέρωσης, επιχειρούν να την "εξανθρωπίσουν", το εν λόγω ψήφισμα εξακολουθεί κατά βάση να είναι ένα εγχειρίδιο που υπερασπίζεται την ελευθέρωση των υπηρεσιών, περιλαμβανομένων των δημοσίων υπηρεσιών (που υποτίθεται είναι περιορισμένης έκτασης, όπως παρουσιάζονται, εξαιτίας της ανάγκης για μια "διαφοροποιημένη" προσέγγιση στην ελευθέρωση).
<P>
Ωστόσο, παρά τις ανησυχίες της πλειονότητας του Κοινοβουλίου, η τρέχουσα διεθνής κατάσταση δεν είναι η ίδια με εκείνη που υπήρχε όταν άρχισε ο Γύρος της Ντόχα το 2001, πράγμα που σημαίνει ότι οι "ΠΑ και η ΕΕ αγωνίζονται να βάλουν τον ΠΟΕ να επιβάλει την ατζέντα τους για οικονομική κυριαρχία στον κόσμο.
<P>
Ωστόσο, παρά τις διαδοχικές αποτυχίες, η ΕΕ και οι "κοινωνικοί δημοκράτες" Mandelson και Lamy επιχειρούν πάλι να αποτρέψουν τον "εκτροχιασμό" των διαπραγματεύσεων, προκειμένου να διαφυλάξουν και να μην χάσουν το έδαφος που ήδη κέρδισαν στις διαπραγματεύσεις.
<P>
Όπως δηλώσαμε πριν, ο στόχος των μειζόνων οικονομικών και χρηματοπιστωτικών ομίλων είναι ο έλεγχος του διεθνούς εμπορίου, σε ένα πλαίσιο καπιταλιστικού ανταγωνισμού, ο έλεγχος των εθνικών οικονομιών (γεωργία, βιομηχανία, υπηρεσίες, εργατικό δυναμικό, φυσικοί πόροι) και ο έλεγχος των ίδιων των κρατών.
<P>
" ελευθέρωση σημαίνει επίθεση κατά των κατακτήσεων των εργαζομένων και της κυριαρχίας των λαών, καθώς και περιβαλλοντική καταστροφή.
<P>
Αυτός είναι ο λόγος που ψηφίσαμε κατά του ψηφίσματος!
<SPEAKER ID="163" NAME="Małgorzata Handzlik  " AFFILIATION="PPE-DE">
γραπτώς. - (PL) Οι υπηρεσίες αντιπροσωπεύουν περισσότερο από τα τρία τέταρτα της ευρωπαϊκής οικονομίας. Ο τομέας των υπηρεσιών είναι ζωτικής σημασίας για την ανταγωνιστικότητα και την καινοτομία της ευρωπαϊκής οικονομίας, που βασίζεται σε πολύ μεγάλο βαθμό στη γνώση. " αποτελεσματική λειτουργία της εσωτερικής αγοράς υπηρεσιών της Ευρωπαϊκής Ένωσης είναι πολύ σημαντική για την ανταγωνιστικότητα των επιχειρήσεων της ΕΕ στην παγκόσμια αγορά. " έγκαιρη και ενδεδειγμένη μεταφορά στα εθνικά δίκαια και η εφαρμογή θα είναι ζωτικής σημασίας για την εδραία λειτουργία της αγοράς, ιδίως στην περίπτωση της οδηγίας για τις υπηρεσίες.
<P>
Το εμπόριο στις υπηρεσίες περιλαμβάνει σε πολύ μεγάλο βαθμό τη μεταφορά εξειδικευμένης γνώσης μεταξύ των χωρών. Κατά συνέπεια, το ελεύθερο εμπόριο των υπηρεσιών διαδραματίζει σημαντικό ρόλο σε όλες τις αναπτυξιακές στρατηγικές, διότι διευκολύνει την ομαλή και αποτελεσματική μεταφορά τεχνογνωσίας σε πολύ μεγάλη κλίμακα. Επιπλέον, η αύξηση της πρόσβασης στην αγορά υπηρεσιών αποτελεί μια ευκαιρία όχι μόνο για τις ανεπτυγμένες αλλά και για τις αναπτυσσόμενες χώρες, που συχνά στερούνται της πρόσβασης σε τεχνογνωσία.
<P>
" πρόσβαση στην αγορά υπηρεσιών είναι ένα δύσκολο ζήτημα στο πλαίσιο των συνεχιζόμενων διαπραγματεύσεων στον ΠΟΕ. Πρέπει να έχουμε, όμως, υπόψη ότι οι διαπραγματεύσεις για το εμπόριο υπηρεσιών πρέπει να εξυπηρετούν τα συμφέροντα της ΕΕ, καθώς και την προώθηση της ανάπτυξης των φτωχότερων χωρών. Αν επιτραπούν σημαντικές ξένες επενδύσεις, η ελευθέρωση ακριβώς του εμπορίου υπηρεσιών μπορεί να διευκολύνει την αυξημένη και πιο βιώσιμη παραγωγή και τον εκσυγχρονισμό της υποδομής όλων των οικονομιών.
<SPEAKER ID="164" NAME="David Martin  " AFFILIATION="PSE">
γραπτώς. - (EN) " έκθεση του κ. Kamall σχετικά με τις συναλλαγές στον τομέα των υπηρεσιών εξετάζει τρόπους μέσω των οποίων οι εταιρείες της ΕΕ μπορούν να έχουν πρόσβαση στις αγορές υπηρεσιών τρίτων χωρών. Μάλιστα, οι υπηρεσίες διαδραματίζουν έναν ολοένα και πιο σημαντικό ρόλο στο διεθνές εμπόριο. Για αυτόν ακριβώς τον λόγο, είναι σημαντικό να διακρίνει κανείς μεταξύ εμπορικών και βασικών δημοσίων υπηρεσιών. Το κατέστησα αυτό σαφές με τον τρόπο που ψήφισα.
<SPEAKER ID="165" NAME="Αθανάσιος Παφίλης  " AFFILIATION="GUE/NGL">
γραπτώς. - Στα πλαίσια του GATS αλλά και με διμερείς και πολυμερείς συμφωνίες με ανοικτούς ή συγκαλυμμένους εκβιασμούς και απειλές, η ΕΕ προωθεί τη διείσδυση του κεφαλαίου στις αναπτυσσόμενες αγορές υπηρεσιών των λιγότερο ανεπτυγμένων χωρών, προκειμένου να αυξήσει τα κέρδη του αλλά να αυξήσει και την δική της επιρροή. H έκθεση του ΕK επικροτεί και υποστηρίζει αυτή την πολιτική.
<P>
Κοινωνικά αγαθά όπως το Νερό, η Υγεία και Πρόνοια, η Παιδεία κ.ά, βρίσκονται στο στόχαστρο των μονοπωλίων που απαιτούν την απελευθέρωση και το άνοιγμα των εθνικών αγορών και την ιδιωτικοποίηση των φορέων. Οι καπιταλιστικές αναδιαρθρώσεις θα είναι ακόμα πιο καταστροφικές για τους εργαζόμενους των φτωχότερων χωρών.
<P>
O ανταγωνισμός των ιμπεριαλιστικών κέντρων, σε συνδυασμό με τις αντιδράσεις των πιο φτωχών χωρών, οδήγησαν σε αποτυχία τις τελευταίες διαπραγματεύσεις στον ΠOΕ και σε αγώνα δρόμου των ισχυρών να συνάψουν διμερείς και πολυμερείς συμφωνίες ισχυροποίησης της θέσης τους.
<P>
H επικέντρωση της προσοχής στην άμεση ή έμμεση κατάργηση των δημόσιων υπηρεσιών, ιδιαίτερα στους τομείς που είναι προσοδοφόροι για το κεφάλαιο, στην κατάργηση των όποιων προστατευτικών φραγμών, η προσπάθεια ταύτισης των υπηρεσιών με τα εμπορεύματα και η κοινή διαπραγμάτευσή τους με τα αγροτικά προϊόντα είναι μόνο δείγματα της ιμπεριαλιστικής επιθετικότητας του ευρωπαϊκού κεφαλαίου που δεν διστάζει να φτάσει μέχρι τον πόλεμο για την επιβολή των επιλογών του.
<SPEAKER ID="166" NAME="Tokia Saïfi  " AFFILIATION="PPE-DE">
γραπτώς. - (FR) Ψήφισα υπέρ της έκθεσης σχετικά με τις συναλλαγές στον τομέα των υπηρεσιών, προκειμένου να παρακινήσω την Επιτροπή, στις εμπορικές της διαπραγματεύσεις, να επιδιώξει τόσο το προοδευτικό όσο και το αμοιβαίο άνοιγμα της πρόσβασης στην αγορά υπηρεσιών και σε μια πολιτική αυξανόμενης διαφάνειας. " Ευρωπαϊκή Ένωση, που είναι ο μεγαλύτερος εξαγωγέας και ο μεγαλύτερος πάροχος υπηρεσιών στον κόσμο, πρέπει να προωθήσει τη μεγαλύτερη πρόσβαση στην αγορά υπηρεσιών τόσο των αναπτυγμένων εθνών όσο και των αναπτυσσόμενων χωρών.
<P>
Εντούτοις, αυτή η ελευθέρωση πρέπει να είναι σταδιακή και αμοιβαία, κατά τρόπο που θα λαμβάνονται υπόψη τα διαφορετικά συμφέροντα των ενδιαφερόμενων χωρών. Έχοντας αυτό κατά νου ψήφισα υπέρ της τροπολογίας αριθ. 2, που επισημαίνει την ανάγκη να γίνει μια διάκριση μεταξύ εμπορικών και μη εμπορικών υπηρεσιών και να ακολουθηθεί διαφοροποιημένη προσέγγιση όταν ανοίξουν οι αγορές για τις υπηρεσίες γενικού συμφέροντος. Ψήφισα, επίσης, υπέρ της τροπολογίας αριθ. 5 που, στο πλαίσιο της συμφωνίας οικονομικής εταιρικής σχέσης (ΣΟΕΣ) ζητεί να διασφαλισθούν για όλους καθολικές, προσπελάσιμες και βιώσιμες δημόσιες υπηρεσίες.
<P>
Τέλος, ψήφισα υπέρ της τροπολογίας αριθ. 7, που αναγνωρίζει ότι ορισμένα προϊόντα, όπως το νερό, πρέπει να θεωρούνται παγκόσμια δημόσια αγαθά, θέλω δε να επισημάνω ότι απαιτείται ένα μέτρο προφύλαξης, όταν προτείνεται το άνοιγμα των αγορών υπηρεσιών αυτού του είδους.
<SPEAKER ID="167" NAME="Olle Schmidt  " AFFILIATION="ALDE">
γραπτώς. - (SV) Το εμπόριο των υπηρεσιών κατέστη σήμερα αναγκαιότητα για όλες τις οικονομίες. Είναι αδύνατο η όποια χώρα να εξασφαλίσει οικονομική επιτυχία στη βάση δαπανηρών και αναποτελεσματικών υποδομών για την παροχή υπηρεσιών. Οι παραγωγοί και οι εξαγωγείς κλωστοϋφαντουργικών προϊόντων και άλλων αγαθών δεν θα είναι ανταγωνιστικοί χωρίς πρόσβαση σε ένα αποτελεσματικό τραπεζικό σύστημα, αποτελεσματικές ασφαλιστικές εταιρείες, επιχειρήσεις λογιστικής, συστήματα τηλεπικοινωνιών και μεταφορών.
<P>
Ωστόσο, επίσης καίριας σημασίας είναι η ευκαιρία παροχής δημοσίων υπηρεσιών από ιδιωτικές εταιρείες. Ο ανταγωνισμός στον τομέα της υγείας, η εκπαίδευση και οι δημόσιες επικοινωνίες οδηγούν σε βελτίωση των υπηρεσιών. Επομένως, επέλεξα να ταχθώ υπέρ του να μην προβούμε σε διάκριση κατά είδος μεταξύ των υπηρεσιών ιδιωτικής και δημόσιας χρήσης, διότι πιστεύω ότι ο ανταγωνισμός και στη δημόσια σφαίρα συμβάλλει σε μεγαλύτερη αποδοτικότητα και καλύτερες υπηρεσίες. Για εμένα αυτό είναι προφανές, είτε αφορά την εσωτερική αγορά μας είτε το εμπόριο υπηρεσιών σε άλλες χώρες, εκτός των συνόρων της ΕΕ.
<SPEAKER ID="168" NAME="Andrzej Jan Szejna  " AFFILIATION="PSE">
γραπτώς. - (PL) " έκθεση σχετικά με τις συναλλαγές στον τομέα των υπηρεσιών στοχεύει στην υπογράμμιση του ρόλου του εμπορίου των υπηρεσιών ως τομέα που λειτουργεί ως εμβρυουλκός για τη δημιουργία νέων σταθερών θέσεων απασχόλησης και για τη βελτίωση της ποιότητας της ζωής των πολιτών. Αυτές οι υπηρεσίες αντιπροσωπεύουν επί του παρόντος έως και το 75% του ΑΕγχΠ της Ευρωπαϊκής Ένωσης.
<P>
Ο εισηγητής ζητεί το άνοιγμα και την ελευθέρωση της αγοράς εμπορίου υπηρεσιών. Είναι, βεβαίως, αναγκαίο να ανοίξει η αγορά και να βελτιωθεί η ανταγωνιστικότητα. Κατά την άποψή μου, όμως, το άνοιγμα του εμπορίου των υπηρεσιών δεν πρέπει να εκλαμβάνεται ως μέσο ιδιωτικοποίησης. Πρέπει να ξεκαθαριστεί ότι οι εμπορικές υπηρεσίες διαφέρουν στη φύση τους από τις δημόσιες υπηρεσίες. Κατά συνέπεια, πρέπει επίσης να διασφαλιστεί ότι η προσέγγιση που υιοθετείται για το άνοιγμα του εμπορίου δημοσίων υπηρεσιών είναι πολύ διαφορετική από την προσέγγιση για το άνοιγμα του εμπορίου των εμπορικών υπηρεσιών.
<SPEAKER ID="169" NAME="Silvia-Adriana Ţicău" AFFILIATION="PSE">
γραπτώς. - (RO) Ψήφισα υπέρ της έκθεσης σχετικά με τις συναλλαγές στον τομέα των υπηρεσιών, που δίνει έμφαση στη σημασία των συναλλαγών στον τομέα των υπηρεσιών για τη δημιουργία θέσεων απασχόλησης.
<P>
" τροπολογία αριθ. 2, που υπέβαλε η Σοσιαλιστική Ομάδα στο ΕΚ, δίνει έμφαση στην ανάγκη μιας διαφοροποιημένης προσέγγισης στο πλαίσιο του ανοίγματος της αγοράς υπηρεσιών κοινής ωφελείας, ιδίως δε στην ανάγκη να γίνει διάκριση μεταξύ εμπορικών και μη εμπορικών υπηρεσιών.
<P>
Θεωρώ άκρως σημαντική την τροπολογία αριθ. 5, που ζητεί να διασφαλιστούν για όλες καθολικές, προσπελάσιμες, βιώσιμες και οικονομικά προσιτές δημόσιες υπηρεσίες, που καλεί την Επιτροπή να αναλάβει σθεναρότερη δράση κατά της παραποίησης, ιδίως μέσω του Διαδικτύου, ζητεί δε από την Επιτροπή να υποβάλει στο Κοινοβούλιο και στο Συμβούλιο πρόταση με στόχο την παροχή στην Κοινότητα και στα κράτη μέλη ποιοτικών και ποσοτικών στοιχείων σε ευρωπαϊκό επίπεδο για την πειρατεία, ιδίως μέσω του Διαδικτύου.
<SPEAKER ID="170" NAME="Bernard Wojciechowski  " AFFILIATION="IND/DEM">
γραπτώς. - (PL) " λεγόμενη επανάσταση των υπηρεσιών, που βρίσκεται σε εξέλιξη από τα μισά του 20ου αιώνα, οδήγησε στο να καταστούν οι υπηρεσίες ο πλέον σημαντικός τομέας της οικονομίας για τις περισσότερες χώρες. " τεχνολογική πρόοδος, ιδίως στους τομείς των τηλεπικοινωνιών και των τεχνολογιών πληροφορικής, άλλαξε θεμελιωδώς την αντίληψη των υπηρεσιών και τον δυνητικό ρόλο τους στο διεθνές εμπόριο. " δραματική εξάπλωση του προαναφερόμενου συστήματος, μαζί με τεχνολογικές προόδους, οδήγησε στην επέκταση του διεθνούς εμπορίου υπηρεσιών.
<P>
" εμπλοκή της Πολωνίας στο διεθνές εμπόριο υπηρεσιών ουδέποτε ήταν ιδιαίτερα σημαντική. Το ίδιο αληθεύει για τις λοιπές χώρες της Κεντρικής και Ανατολικής Ευρώπης. Αυτό οφειλόταν κατά μέγα μέρος στην υπανάπτυξη του τομέα στις κεντρικά σχεδιαζόμενες οικονομίες. Θεμελιώδεις αλλαγές στην ανάπτυξη του τομέα των υπηρεσιών ξεκίνησαν μόνο κατά την περίοδο μετάβασης που ακολούθησε μετά την κομμουνιστική εποχή και συνεχίστηκαν καθ' όλη τη διαδικασία ένταξης στις Ευρωπαϊκές Κοινότητες. Ήδη είναι προφανείς οι ριζικές αλλαγές στον τομέα των υπηρεσιών. Επιπλέον, η ένταξη της Πολωνίας στις Κοινότητες και η σχετική διαδικασία προσαρμογής της οικονομίας της Πολωνίας στις απαιτήσεις της ΕΚ αναμένεται να επιταχύνουν τον ρυθμό ανάπτυξης του τομέα των υπηρεσιών και να παράσχουν αυξημένες ευκαιρίες στην Πολωνία να συμμετάσχει στις διεθνείς συναλλαγές στον τομέα των υπηρεσιών.
<P>
Επομένως, πιστεύω ότι η ΕΕ πρέπει να καταβάλει κάθε δυνατή προσπάθεια για τη βελτίωση της ποιότητας των συναλλαγών στον τομέα των υπηρεσιών, καθώς αυτός ο τομέας προάγει την ευημερία και τη δημιουργία θέσεων απασχόλησης σε όλες τις οικονομίες του κόσμου. Επιπλέον, συμβάλλει στην επιτάχυνση της ανάπτυξης.
<SPEAKER ID="172" NAME="Pedro Guerreiro  " AFFILIATION="GUE/NGL">
γραπτώς. - (PT) Αν και επικροτούμε τις ανησυχίες που εκφράστηκαν στην έκθεση για την ανάγκη επενδύσεων σε λιμενικές περιοχές, σε τεχνολογικό εκσυγχρονισμό και περιβαλλοντική προστασία, θεωρούμε ότι αυτή η έκθεση αποκρύβει το γεγονός ότι ένας από τους στόχους της Ευρωπαϊκής Επιτροπής για μια μελλοντική λιμενική πολιτική είναι η επιδίωξη της ελευθέρωσης αυτής της στρατηγικής δημόσιας υπηρεσίας σε διάφορα κράτη μέλη.
<P>
Επομένως, λυπούμαστε για την απόρριψη των προτάσεών μας, που:
<P>
υπογράμμιζαν την απόρριψη κάθε νέας προσπάθειας για την ελευθέρωση των ταχυδρομικών υπηρεσιών σε επίπεδο ΕΕ μέσω της εφαρμογής των κανόνων ανταγωνισμού που διέπουν την εσωτερική αγορά·
<P>
ζητούσε να αναληφθούν πρωτοβουλίες για να καταπολεμηθεί η ανασφάλεια και οι κίνδυνοι ατυχημάτων στον τομέα και να διασφαλιστεί ο σεβασμός στα δικαιώματα των λιμενεργατών, ιδίως στους τομείς της απασχόλησης, των δίκαιων αμοιβών, των αξιοπρεπών εργασιακών συνθηκών, της κοινωνικής ευημερίας, των συμφωνιών συλλογικής διαπραγμάτευσης, των δικαιωμάτων των συνδικάτων και της επαγγελματικής κατάρτισης.
<P>
Ο ποικιλόμορφος και συμπληρωματικός χαρακτήρας των ευρωπαϊκών λιμένων πρέπει να διαφυλαχθεί και η διαχείρισή τους πρέπει να βασίζεται σε προηγμένες προδιαγραφές ποιότητας και ασφάλειας, καθώς αποτελούν ένα στρατηγικό στοιχείο στην οικονομική ανάπτυξη. Το άνοιγμα της διαχείρισης των ευρωπαϊκών λιμένων σε διεθνικούς παράγοντες, όπως φαίνεται να συμβαίνει, θα υποβαθμίσει τις εργασιακές σχέσεις και τις συλλογικές διαπραγματεύσεις και θα αυξήσει τους κινδύνους της ανασφάλειας στο λιμενικό σύστημα, πράγμα που ακολούθως θα οδηγήσει σε διακύβευση της θαλάσσιας ασφάλειας.
<P>
Αυτός είναι ο λόγος που απείχαμε.
<SPEAKER ID="173" NAME="Ona Juknevičien " AFFILIATION="ALDE">
γραπτώς. - (EN) Κατά τη διάρκεια των ψηφοφοριών, εξέφρασα τη θέση μου ψηφίζοντας κατά των τροπολογιών της Συνομοσπονδιακής Ομάδας της Ευρωπαϊκής Ενωτικής Αριστεράς. Ο λιμενικός τομέας έχει κρίσιμη σημασία για την Ευρωπαϊκή Ένωση από οικονομική, εμπορική, κοινωνική, περιβαλλοντική και στρατηγική άποψη. Ωστόσο, λαμβάνοντας υπόψη τη σημασία του τομέα, δεν μπορώ να υποστηρίξω την προσέγγιση ότι τα λιμάνια πρέπει να αποτελούν δημόσια ιδιοκτησία.
<P>
Τουναντίον, υποστηρίζω το δικαίωμα των κρατών μελών να συνεκτιμάνε τα βέλτιστα συμφέροντά τους όταν αποφασίζουν αν θα ελευθερώσουν ή όχι τον λιμενικό τους τομέα. Οι αποφάσεις για το αν θα ιδιωτικοποιηθούν και/ή θα εφαρμοστούν συμπράξεις δημόσιου-ιδιωτικού τομέα στα λιμάνια εμπίπτουν στην αρμοδιότητα των κρατών μελών και δεν θα εκχωρούνται σε ευρωπαϊκά θεσμικά όργανα ενόσω υπάρχει συμμόρφωση προς την ευρωπαϊκή νομοθεσία. Στην πράξη, ορισμένα ευρωπαϊκά λιμάνια τα διαχειρίζονται ήδη αρχές ή εταιρείες τρίτων χωρών. Κατά τη γνώμη μου, πρέπει να επιτραπεί στον λιμενικό τομέα, όπως σε κάθε άλλο τομέα, να λειτουργεί σε μια εξίσου ανταγωνιστική βάση.
<SPEAKER ID="174" NAME="Αθανάσιος Παφίλης  " AFFILIATION="GUE/NGL">
γραπτώς. - To KKE καταψηφίζει την Έκθεση γιατί αποδέχεται και κινείται στην λογική της Ανακοίνωσης της Ευρωπαϊκής Επιτροπής για τα Λιμάνια, η οποία προωθεί τον πάγιο στόχο της ΕΕ για ιδιωτικοποίηση των λιμανιών. H ιδιωτικοποίηση των λιμανιών παρεμποδίστηκε μέχρι σήμερα από την πάλη των εργαζομένων στα λιμάνια, αλλά δεν εγκαταλείφθηκε από την ΕΕ, αφού αποτελεί σημαντικό στόχο του ευρωενωσιακού κεφαλαίου.
<P>
Γι' αυτό τώρα επιδιώκεται η προώθησή της από την Επιτροπή με την μέθοδο της "σαλαμοποίησης", της παράδοσης δηλαδή κερδοφόρων λιμενικών υπηρεσιών στο κεφάλαιο. Ταυτόχρονα, στο στόχαστρο της ΕΕ μπαίνουν και οι κρατικές επιδοτήσεις στα λιμάνια και προετοιμάζεται το έδαφος για την κατάργηση ή τον δραστικό περιορισμό τους, ώστε να προετοιμαστεί το έδαφος για την ιδιωτικοποίηση. Tα λιμάνια αποτελούν τομείς στρατηγικής σημασίας για την οικονομία των κρατών μελών και συνδέονται άμεσα με την αμυντική τους ικανότητα και την κυριαρχία τους. Γι' αυτό και τα σχέδια για την απελευθέρωση των λιμενικών υπηρεσιών και την ιδιωτικοποίηση των λιμανιών δεν αφορούν μόνο τους εργαζόμενους στα λιμάνια, αλλά το σύνολο της εργατικής τάξης και των λαϊκών στρωμάτων.
<P>
H εργατική τάξη, οι εργαζόμενοι συνολικά δεν αρκεί να επαγρυπνούν και να οργανώνουν τη πάλη τους μόνο ενάντια στα σχέδια ιδιωτικοποίησης, αλλά για λιμάνια που θα αποτελούν λαϊκή περιουσία στα πλαίσια αυτοδύναμης λαϊκής οικονομίας στα χέρια της λαϊκής εξουσίας.
<SPEAKER ID="176" NAME="Pedro Guerreiro  " AFFILIATION="GUE/NGL">
γραπτώς. - (PT) Παρόλο που συμφωνούμε με τις ανησυχίες και τις προτάσεις που περιέχονται στην έκθεση, θεωρούμε ότι αυτή δεν αντικατοπτρίζει βασικά στοιχεία εθνικής πολιτικής σε αυτόν τον στρατηγικό τομέα -με κοινωνικές, οικονομικές και περιβαλλοντικές συνεπαγωγές- ιδίως όσον αφορά το στοιχείο της δημιουργίας αυτού του συστήματος στο πλαίσιο ενός ισχυρού δημόσιου τομέα και την ανάγκη καταπολέμησης της συστηματικής παραβίασης και μη συμμόρφωσης σε ό,τι αφορά τα δικαιώματα των εργαζομένων, φαινόμενα που μπορούν να διαπιστωθούν σε επιμέρους τμήματα αυτού του τομέα.
<P>
Ως αποτέλεσμα, θεωρούμε ότι, εφόσον δεν αντιμετωπίζουμε αυτήν την κεντρική πτυχή των εργασιακών συνθηκών των επαγγελματιών αυτού του τομέα, η έκθεση αποτυγχάνει στον στόχο της. " πρακτική των σύγχρονων συμβάσεων, που ενθαρρύνει την παραβίαση του ωραρίου εργασίας, των περιόδων ανάπαυσης και των συμφωνιών συλλογικών διαπραγματεύσεων, πέραν του ότι συνιστά παραβίαση των δικαιωμάτων των εργαζομένων, διακυβεύει την ίδια τους την ασφάλεια (καθώς και την ασφάλεια τρίτων μερών). Αυτός είναι ο λόγος που πρέπει να σταματήσουμε την καταστροφή των θέσεων απασχόλησης και την αυξανόμενη ανασφάλεια των εργασιακών σχέσεων μέσω της προώθησης της ολοκλήρωσης σε επίπεδο εργατικού δυναμικού των εταιρειών και παρέχοντας επαγγελματικές σταδιοδρομίες και μισθούς που θα προσδίδουν αξιοπρέπεια.
<P>
Διαφωνούμε επίσης με την έμφαση στην εφαρμογή των αρχών του "ο χρήστης πληρώνει" και "ο ρυπαίνων πληρώνει", καθώς ο τελικός καταναλωτής είναι αυτός που πλήττεται κυρίως από τα μέτρα αυτά που ωφελούν μόνο εκείνους που έχουν την οικονομική δυνατότητα να "χρησιμοποιούν" ή να "μολύνουν", χωρίς κατ' ανάγκη να συμβάλλουν στη βελτίωση των εμπορευματικών μεταφορών.
<SPEAKER ID="177" NAME="Jörg Leichtfried  " AFFILIATION="PSE">
γραπτώς. - (DE) Ψηφίζω υπέρ της έκθεσης του κ. Michael Cramer για ένα σύστημα βιώσιμης και αποδοτικής εφοδιαστικής και εμπορευματικών μεταφορών στην Ευρώπη.
<P>
Αυτό το σύστημα διαδραματίζει ζωτικό ρόλο στην ενίσχυση και επέκταση της θέσης της Ευρώπης ως μιας διεθνώς ανταγωνιστικής οικονομίας, χωρίς όμως αυτό να γίνεται σε βάρος του περιβάλλοντος και των πολιτών. Οι "πράσινοι διάδρομοι " είναι θεμελιώδης έννοια για τη βελτιστοποίηση των μεταφορών στην Ευρώπη και για να γίνει αυτό με όσο το δυνατόν πιο βιώσιμο τρόπο. " μείωση όλων των ειδών ρύπανσης, ενώ αυξάνει τη χρήση των ανανεώσιμων πηγών ενέργειας, είναι η ορθή προσέγγιση που πρέπει να ακολουθείται.
<P>
Σε αυτό το πλαίσιο, οι επενδύσεις σε νέες τεχνολογίες, όπως το μηχανογραφημένο σύστημα "stop-go" στις εμπορευματικές μεταφορές και η στήριξη μέσων μεταφορών άλλων από τις οδικές μεταφορές, διαδραματίζουν σημαντικό ρόλο και δείχνουν τον δρόμο της προόδου.
<P>
" εναρμόνιση της διαχείρισης και των διοικητικών διαδικασιών σε πανευρωπαϊκή βάση θα συμβάλει επίσης στο να καταστεί καλύτερο και αποτελεσματικότερο το σύστημα των ευρωπαϊκών εμπορευματικών μεταφορών. " Ευρώπη χρειάζεται μια ανταγωνιστική και καινοτόμα οικονομία, προκειμένου να επιτύχει. " παρούσα έκθεση συμβάλλει σε σημαντικό βαθμό στην επίτευξη αυτού του στόχου.
<SPEAKER ID="178" NAME="Bogusław Liberadzki  " AFFILIATION="PSE">
γραπτώς. - (PL) Συμφωνώ με τις απόψεις που εξέφρασε ο κ. Cramer, ότι δηλαδή πρέπει να γίνουν προσπάθειες για τη βελτίωση της αποδοτικότητας, της ολοκλήρωσης και της βιωσιμότητας των εμπορευματικών μεταφορών στην Ευρώπη.
<P>
Υποστηρίζω, επίσης, όλα τα προτεινόμενα μέτρα με σκοπό την επίτευξη των επιθυμητών στόχων. Τα μέτρα αυτά εστιάζουν στους διαδρόμους μεταφορών, υποστηρίζοντας καινοτόμες τεχνολογίες, καινοτόμες υποδομές και πιο αποτελεσματική διαχείριση των εμπορευματικών μεταφορών. Έγινε, επίσης, αναφορά στην ανάγκη απλούστευσης των διοικητικών διαδικασιών και της αλυσίδας των εμπορευματικών μεταφορών και στο να καταστούν ελκυστικότερες οι μεταφορές που δεν βασίζονται στα οδικά δίκτυα. Υποστηρίζω όλες αυτές τις προσεγγίσεις. Κατά την άποψή μου, οι προτεραιότητες που επισημαίνει ο εισηγητής αναμένεται να συμβάλουν σε σημαντικό βαθμό στη βελτίωση των εμπορευματικών μεταφορών στην Ευρώπη.
<SPEAKER ID="180" NAME="Liam Aylward  " AFFILIATION="UEN">
γραπτώς. - (PL) Οι συνάδελφοί μου και εγώ επικροτούμε το ανανεωμένο ενδιαφέρον στην έρευνα σχετικά με τους δυνητικούς κινδύνους για την υγεία που προκαλεί η παρατεταμένη έκθεση στην ηλεκτρομαγνητική ακτινοβολία. Είναι ουσιώδους σημασίας η σύνεση σε σχέση με αυτές τις συνέπειες για την υγεία. Αυτό είναι ένα ζήτημα που προσωπικά με απασχολεί και το οποίο επιδίωξα να εξεταστεί φέτος τον Ιανουάριο. Στην επιστολή μου προς τον πρώην Επίτροπο Κυπριανού, του επέστησα την προσοχή στο γεγονός ότι δεν πραγματοποιήθηκε καμία επανεξέταση αυτού του ζητήματος μετά την 12η Ιουλίου 1999, παρόλο ότι αναμενόταν αναθεώρηση 5 χρόνια μετά από αυτήν την ημερομηνία.
<P>
Ψήφισα υπέρ της έκθεσης Ries, που αναγνωρίζει ότι λόγω της εισροής νέων τεχνολογιών μετά την έκθεση του 1999, η τελευταία πλέον είναι παρωχημένη. Ωστόσο, ψήφισα κατά της τροπολογίας με την οποία ζητείται η επιβολή εναρμονισμένων αυστηρότερων ορίων αναφορικά με την εκπομπή συγκεκριμένων κατηγοριών ηλεκτρομαγνητικής ακτινοβολίας. Αυτό είναι ζήτημα υγείας και, συνακόλουθα, ιρλανδικό ζήτημα. " ιρλανδική κυβέρνηση δημοσίευσε πρόσφατα μια έκθεση που καταλήγει στο συμπέρασμα ότι, μέχρι τούδε, δεν διαπιστώθηκαν καθόλου βραχυχρόνιες ή μακροχρόνιες συνέπειες. Ήδη ενέκρινε τις κατευθυντήριες γραμμές της διεθνούς επιτροπής για την προστασία από τις μη ιονίζουσες ακτινοβολίες (ICNIRP), που περιορίζουν τη δημόσια και επαγγελματική έκθεση σε ηλεκτρομαγνητικά πεδία, κατευθυντήριες γραμμές που εγκολπώθηκε η Παγκόσμια Οργάνωση Υγείας. " Ιρλανδία πρέπει να κυβερνά για την Ιρλανδία και καθοδηγείται από την ΠΟΥ.
<SPEAKER ID="181" NAME="Ilda Figueiredo  " AFFILIATION="GUE/NGL">
γραπτώς. - (PT) Ψηφίσαμε υπέρ αυτής της έκθεσης, παρά ορισμένες αντιφάσεις. Ωστόσο, υπάρχουν πολλές θετικές πτυχές που είναι σημαντικές, ιδίως η από μέρους της προάσπιση της αρχής της προφύλαξης, που επιβεβαιώνει ότι αυτή πρέπει να αποτελέσει έναν από τους ακρογωνιαίους λίθους των κοινοτικών πολιτικών στους τομείς της υγείας και του περιβάλλοντος.
<P>
" έκθεση ασκεί επίσης κριτική στο σχέδιο δράσης, ιδίως εκεί που αναφέρει ότι αυτό "εμπεριέχει τον σπόρο της μερικής αποτυχίας, εάν στόχος του είναι αποκλειστικά να λειτουργήσει συνοδευτικά ως προς τις υπάρχουσες κοινοτικές πολιτικές, εάν δεν βασίζεται σε πολιτική πρόληψης με στόχο τη μείωση των ασθενειών που συνδέονται με περιβαλλοντικούς παράγοντες και εάν δεν επιδιώκει κανέναν σαφή και αριθμητικά προσδιορισμένο στόχο".
<P>
" έκθεση υπογραμμίζει, επίσης, ότι η Ευρωπαϊκή Επιτροπή πρέπει να λάβει υπόψη την οικονομική σημασία των ΜΜΕ, παρέχοντας τεχνική στήριξη για να τις επιτρέψει και να τις βοηθήσει να συμμορφωθούν προς δεσμευτικούς περιβαλλοντικούς υγειονομικούς κανονισμούς και να τις ενθαρρύνει να προβούν σε άλλες αλλαγές που είναι θετικές από την άποψη της περιβαλλοντικής υγείας και επηρεάζουν τη λειτουργία των επιχειρήσεων.
<SPEAKER ID="182" NAME="David Martin  " AFFILIATION="PSE">
γραπτώς. - (PL) Ψήφισα υπέρ της έκθεσης της κ. Frédérique Ries σχετικά με την ενδιάμεση αξιολόγηση του ευρωπαϊκού σχεδίου δράσης για το περιβάλλον και την υγεία 2004-2010. Υποστηρίζω την έκκληση να εστιάσει το σχέδιο δράσης στην ποιότητα του αέρα εσωτερικών και εξωτερικών χώρων και στις χημικές ουσίες. Διότι το να υποχρεωθούν όλοι οι παραγωγοί ή εισαγωγείς να καταδείξουν την ασφάλεια του προϊόντος τους, προτού αυτό διατεθεί στην αγορά, είναι επίσης θετικό βήμα, προκειμένου να διασφαλίσουμε ότι τόσο οι καταναλωτές όσο και το περιβάλλον προστατεύονται επαρκώς.
<SPEAKER ID="183" NAME="Αθανάσιος Παφίλης  " AFFILIATION="GUE/NGL">
γραπτώς. - H αλόγιστη χρήση των φυσικών πόρων με στόχο το κέρδος, οι καπιταλιστικές αναδιαρθρώσεις, η απελευθέρωση των αγορών, η ιδιωτικοποίηση της ενέργειας, των μεταφορών, των τηλεπικοινωνιών, οδηγούν στην καταστροφή του περιβάλλοντος. Σε συνδυασμό με την επιδείνωση των συνθηκών και των όρων εργασίας, την ιδιωτικοποίηση της υγείας- πρόνοιας και ασφάλισης, αυξάνονται τα προβλήματα υγείας γενικά και ειδικότερα αυτά που συνδέονται με περιβαλλοντικούς κινδύνους. H εμπορευματοποίηση των υπηρεσιών Υγείας και η περιβαλλοντική πολιτική της ΕΕ, που με την εφαρμογή του Συστήματος εμπορίου ρύπων και της αρχής "ο ρυπαίνων πληρώνει" μετατρέπει το περιβάλλον σε εμπόρευμα, δεν μπορούν να οδηγήσουν σε πρόληψη των κινδύνων και ασθενειών, ούτε καν σε διαχείρισή τους προς όφελος των εργαζομένων, γιατί βασική τους επιδίωξη είναι η αύξηση των κερδών του κεφαλαίου.
<P>
H έκθεση κάνει σωστές διαπιστώσεις για την μη εφαρμογή των αρχών της πρόληψης και προφύλαξης και την έλλειψη ουσιαστικών και αυστηρών μέτρων, για την ανάγκη ολοκληρωμένων μελετών στη βάση των πιο ευάλωτων ομάδων, την ψυχική υγεία, τις επιπτώσεις από τα μαγνητικά πεδία κ.ά. Καταλήγει όμως σε προτάσεις που εντάσσονται στη φιλομονοπωλιακή πολιτική της ΕΕ, όπως περισσότερες φορολογικές ελαφρύνσεις, οικονομικά κίνητρα για τις επιχειρήσεις - λογικές που μεταφέρουν το βάρος της προστασίας στην ατομική ευθύνη.
<SPEAKER ID="184" NAME="Rovana Plumb  " AFFILIATION="PSE">
γραπτώς. - (RO) Ο ενθουσιασμός του Φεβρουαρίου του 2005, όταν εγκρίθηκε το "ευρωπαϊκό σχέδιο δράσης για το περιβάλλον και την υγεία 2004-2010", εξανεμίστηκε χωρίς πολλές από τις προτεινόμενες προς επίτευξη δράσεις. Είναι λίαν αναγκαίο να τηρηθούν τα χρονοδιαγράμματα και να επιτευχθούν αυτές οι δράσεις, ιδίως τούτη τη δεκαετία, όταν η μεγαλύτερη πρόκληση για την ανθρώπινη υγεία στο πεδίο της περιβαλλοντικής προστασίας είναι η προσαρμογή στην κλιματική αλλαγή.
<P>
Τα λιγότερο εύπορα στρώματα της κοινωνίας, καθώς και τα πιο ευπαθή από βιολογικής πλευράς (παιδιά, έγκυες γυναίκες και ηλικιωμένοι) θα είναι πιο ευάλωτα σε αυτές τις συνέπειες.
<P>
Ειδική προσοχή πρέπει να δοθεί στις κοινωνικές πτυχές της προσαρμογής, μεταξύ άλλων στους κινδύνους που σχετίζονται με την απασχόληση και τις συνέπειες στις βιοτικές συνθήκες και τις συνθήκες εγκαταβίωσης.
<P>
" πρόληψη των αρνητικών συνεπειών για την υγεία των ανθρώπων, που προκαλούνται από ακραία καιρικά φαινόμενα, διαδραματίζει σημαντικό ρόλο, και για τον λόγο αυτόν ζητείται από την Επιτροπή να εκπονήσει οδηγούς ορθών πρακτικών, που θα περιέχουν δράσεις οι οποίες θα πρέπει να εγκριθούν από τις περιφερειακές και τοπικές αρχές σε συνεργασία με άλλα θεσμικά όργανα, καθώς και προγράμματα εκπαίδευσης και ευαισθητοποίησης του πληθυσμού, ούτως ώστε να ενισχυθεί η ευαισθητοποίηση όσον αφορά την προσαρμογή στις συνέπειες της κλιματικής αλλαγής.

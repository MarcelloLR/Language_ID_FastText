<CHAPTER ID="003">
Συμφωνία ΕΚ/Ηνωμένων Πολιτειών σχετικά με τις αεροπορικές υπηρεσίες (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Saïd El Khadraoui, εξ ονόματος της Επιτροπής Μεταφορών και Τουρισμού, σχετικά με την πρόταση απόφασης του Συμβουλίου και των αντιπροσώπων των κυβερνήσεων των κρατών μελών της Ευρωπαϊκής Ένωσης που συνήλθαν στο πλαίσιο του Συμβουλίου σχετικά με την υπογραφή και την προσωρινή εφαρμογή της συμφωνίας αεροπορικών μεταφορών μεταξύ της Ευρωπαϊκής Κοινότητας και των κρατών μελών της, αφενός, και των "νωμένων Πολιτειών της Αμερικής, αφετέρου [8044/3/07 - - C6-0210/2007 -.
<SPEAKER ID="008" NAME="Jacques Barrot">
Αντιπρόδρος της Επιτροπής. - (FR) Κυρία Πρόεδρε, κυρίες και κύριοι, κύριε El Khadraoui, το Ευρωπαϊκό Κοινοβούλιο έπαιξε σημαντικό ρόλο και μας βοήθησε να υπογράψουμε την πρώτη συμφωνία σχετικά με τις αεροπορικές υπηρεσίες μεταξύ Ευρώπης και "νωμένων Πολιτειών στις 30 παρελθόντος Απριλίου, στην Ουάσινγκτον.
<P>
Το Κοινοβούλιο, στηρίζοντας τη συμφωνία, στις 14 παρελθόντος Μαρτίου, πριν ακόμη εκφράσει τη γνώμη του το Συμβούλιο Μεταφορών, έπαιξε αποφασιστικό ρόλο στο να εκσυγχρονιστεί σε βάθος το πλαίσιο που ρυθμίζει τις διατλαντικές αεροπορικές μεταφορές και να προσφερθούν νέες δυνατότητες στους ευρωπαίους πολίτες. Αυτή η συμφωνία θα τεθεί σε ισχύ τον προσεχή Μάρτιο, και οι ευρωπαϊκές και οι αμερικανικές εταιρείες βρίσκονται στους βατήρες εκκίνησης για να προσφέρουν νέες συνδέσεις στη διατλαντική γραμμή. " μικτή επιτροπή, της οποίας αποστολή είναι η διαχείριση αυτής της συμφωνίας, συνεδρίασε ήδη τον Ιούνιο. Θα συνεδριάσει εκ νέου τον Νοέμβριο, προκειμένου να διασφαλίσει την ακώλυτη εφαρμογή και να αρχίσει τις εργασίες για σημαντικά θέματα όπως ο ανταγωνισμός ή η ασφάλεια.
<P>
Εκφράζοντας τη γνώμη σας επίσημα σήμερα για τη συμφωνία, εγείρετε αριθμό σημαντικών σημείων, τα οποία συμμερίζομαι πλήρως. Υπογραμμίζετε τη σημασία μιας συμφωνίας δευτέρου σταδίου, προκειμένου να σημειωθεί πρόοδος στην πρόσβαση στην αμερικανική αγορά, κυρίως με τρόπο που να επιτρέπει τις ευρωπαϊκές επενδύσεις στις "νωμένες Πολιτείες. Υπογραμμίζετε τη σημασία της σύγκλισης των προτύπων μας σε θέματα ασφάλειας, για να φθάσουμε στην one stop security. Υπογραμμίζετε τη σημασία της περιβαλλοντικής διάστασης και, ιδιαίτερα, το εμπόριο εκπομπών CO2. Υπογραμμίζετε, τέλος, τη σημασία της ενημέρωσης και διαβούλευσης με το Ευρωπαϊκό Κοινοβούλιο.
<P>
Οι πολιτικές προτεραιότητές σας είναι και δικές μου προτεραιότητες. Χαίρομαι για τη συμφωνία μεταξύ των δύο οργάνων μας πάνω σε φακέλους οι οποίοι είναι πολιτικά ευαίσθητοι τόσο στην Ευρώπη όσο και στις "νωμένες Πολιτείες.
<P>
Χαίρομαι επίσης για το γεγονός ότι το Ευρωπαϊκό Κοινοβούλιο, διατηρώντας συνεχή διάλογο με το Κογκρέσο και την αμερικανική διοίκηση, συμβάλλει στο να ακούγεται η φωνή των Ευρωπαίων στις "νωμένες Πολιτείες. Θα χρειαστεί να συνεργαστούμε χωρίς διακοπή με την Ουάσινγκτον με αντικείμενο φακέλους οι οποίοι αφορούν δύσκολα θέματα. " Συνέλευση του Διεθνούς Οργανισμού Πολιτικής Αεροπορίας στο Μόντρεαλ, τον Σεπτέμβριο, είχε απογοητευτικά αποτελέσματα. Όπως γνωρίζετε, η Ευρωπαϊκή Ένωση και οι ευρωπαίοι γείτονές της, ήτοι 42 κράτη, αναγκάστηκαν να διατυπώσουν επιφύλαξη όσον αφορά το ψήφισμα σχετικά με το εμπόριο των εκπομπών CO2, διότι βρεθήκαμε να έχουμε αντίθετες θέσεις σε σχέση με τις "νωμένες Πολιτείες και τον υπόλοιπο κόσμο.
<P>
" Βουλή των Αντιπροσώπων ενέκρινε επίσης τροπολογία για τον περιορισμό των δυνατοτήτων αλλοδαπού ελέγχου των αμερικανικών εταιρειών. Παρότι αυτή η τροπολόγία δεν ψηφίστηκε, στο στάδιο αυτό, από τη Γερουσία, το γεγονός αυτό προϊδεάζει αρνητικά όσον αφορά τη διεξαγωγή των διαπραγματεύσεων ενόψει συμφωνίας δευτέρου σταδίου, οι οποίες θα αρχίσουν την προσεχή άνοιξη. Το Ευρωπαϊκό Κοινοβούλιο ευαισθητοποίησε το Κογκρέσο και την αμερικανική διοίκηση για αυτό το θέμα, όπως έπραξα και εγώ, και οφείλουμε να συνεχίσουμε να κινητοποιούμε τις ενέργειές μας για να αποφύγουμε μια κίνηση η οποία δεν θα πηγαίνει προς την κατεύθυνση εξομάλυνσης του τομέα της πολιτικής αεροπορίας.
<P>
Ωστόσο, αν αυτά τα γεγονότα δείχνουν τις δυσκολίες που πρέπει να υπερβούμε, δεν πρέπει να ξεχνούμε το ουσιώδες. Έχουμε τώρα μια ισχυρή βάση εργασίας μεταξύ Ευρωπαίων και Αμερικανών για να διαπραγματευόμαστε ως ίσοι προς ίσους. Προ έξι μηνών αυτό δεν συνέβαινε. Οφείλουμε λοιπόν να οικοδομήσουμε πάνω σε αυτό το κεκτημένο, αποτέλεσμα τεσσάρων ετών εργασίας.
<P>
Προφανώς, κυρία Πρόεδρε, κυρίες και κύριοι, κύριε εισηγητή, σας διαβεβαιώ για την πλήρη διαθεσιμότητά μου για τη εκπλήρωση των πολιτικών στόχων που είναι πολιτικοί στόχοι τόσο του Ευρωπαϊκού Κοινοβουλίου όσο και του Συμβουλίου, εκφράζοντας τη χαρά μου για την ευρωπαϊκή ενότητα πάνω σε αυτόν τον φάκελο, για την ενότητα των Ευρωπαίων.
<SPEAKER ID="009" NAME="Saïd El Khadraoui" LANGUAGE="NL">
Κυρία Πρόεδρε, κύριε Αντιπρόεδρε της Επιτροπής, κυρίες και κύριοι, όταν αυτό το απόγευμα δώσουμε επιτέλους το πράσινο φως στη συμφωνία αεροπορικών μεταφορών μεταξύ της ΕΕ και των "νωμένων Πολιτειών, που δεν θα σηματοδοτήσει μόνο το τέλος μιας διαδικασίας η οποία έχει διαρκέσει πολλά χρόνια και η οποία προχώρησε με μεγάλη δυσκολία, θα σηματοδοτήσει επίσης την έναρξη ενός νέου κεφαλαίου στην ιστορία των αεροπορικών μεταφορών, και οι συνέπειες -ενώ δεν είναι απόλυτα προβλέψιμες- μπορεί να είναι τεράστιες.
<P>
Ταυτόχρονα γνωρίζουμε ότι αυτή είναι μόνο μία ενδιάμεση φάση, και ότι μας περιμένει ακόμη πολλή δουλειά για να φτάσουμε στην σχεδόν ολοκληρωμένη διατλαντική αγορά αεροπορικών μεταφορών στην οποία στοχεύουμε. Ορισμένοι βουλευτές πιστεύουν ότι έχουμε κάνει ήδη πάρα πολλές υποχωρήσεις στους Αμερικανούς σε αυτήν την πρώτη φάση. Πιστεύουν ότι το πνεύμα διαπραγμάτευσης θα χαθεί, ιδιαίτερα καθώς οι αεροπορικές γραμμές των "ΠΑ έχουν ήδη de facto δικαίωμα καμποτάζ για ενδομεταφορές από το ένα κράτος μέλος στο άλλο, πράγμα που δεν μπορούμε να κάνουμε εμείς στο έδαφος των "ΠΑ.
<P>
Και οι δύο πλευρές παίρνουν αυτό που αποκαλούμε πέμπτη ελευθερία του αέρα, που προσφέρει στις αμερικανικές αεροπορικές εταιρείες την ευκαιρία να πετούν στην Αφρική ή την Ασία μέσω Ευρώπης. Το αντίστροφο είναι επίσης δυνατό, αλλά είναι λιγότερο σημαντικό λόγω της γεωγραφικής θέσης των "ΠΑ. Επιπλέον, από τον Μάρτιο του επόμενου έτους οι περιορισμοί που εξακολουθούν να υπάρχουν στην πρόσβαση σε ορισμένους αερολιμένες θα αρθεί: σκεφτείτε απλώς το Heathrow, το οποίο επιτρέπεται να χρησιμοποιούν μόνο δύο αμερικανικές αεροπορικές επί του παρόντος.
<P>
Από ορισμένες απόψεις, επομένως, δεν υπάρχει αληθινή ισορροπία αλλά, από την άλλη πλευρά, κύριε Επίτροπε, η συμφωνία αποτελεί προφανώς ένα βήμα μπροστά και βελτίωση της παρούσας κατάστασης. Καταρχάς, η συμφωνία θέτει τέλος στη νομική αβεβαιότητα που δημιουργήθηκε μετά τις αποφάσεις του Δικαστηρίου το 2002, το οποίο αποφάνθηκε ότι η υφιστάμενη διμερής συμφωνία "ανοιχτοί ουρανοί" περιέχει στοιχεία που είναι παράνομα και πρέπει να τροποποιηθούν. Δεύτερον, οι καταναλωτές θα νιώσουν τη διαφορά. Ενώ μέχρι στιγμής μόνο εθνικοί αερομεταφορείς και αμερικανικές αεροπορικές εταιρείες μπορούσαν να πετάξουν από τα κράτη μέλη στις "νωμένες Πολιτείες, στο μέλλον όλοι οι ευρωπαϊκοί αερομεταφορείς θα είναι σε θέση να πετάξουν από οποιοδήποτε σημείο στην Ευρώπη σε οποιοδήποτε σημείο στις "νωμένες Πολιτείες, με τη δυνατότητα να πετάξουν στη συνέχεια, για παράδειγμα, στο Μεξικό ή τη Νότια Αμερική. Τώρα, αυτό σημαίνει αναμφίβολα περισσότερες επιλογές για τον καταναλωτή και πιθανότατα χαμηλότερες τιμές επίσης.
<P>
Τρίτον, με τη σύσταση της Κοινής Επιτροπής -στην οποία αναφερθήκατε επίσης, κύριε Επίτροπε- με εκπροσώπους και από τις δύο πλευρές, δημιουργούμε ένα θεσμικό όργανο το οποίο θα συζητά θέματα σχετικά με τη συμφωνία, καθώς και θέματα που αφορούν κοινωνικούς, περιβαλλοντικούς κανονισμούς και κανονισμούς ασφάλειας, και τα λοιπά. Επομένως, αυτό είναι ένα μέσο που θα μπορούσε να ενισχύσει την εμπιστοσύνη και την κατανόηση αμφοτέρων των μερών. Αυτό είναι πολύ σημαντικό, διότι, παράλληλα με το άνοιγμα της διατλαντικής αγοράς, είναι, ασφαλώς, απαραίτητο να εναρμονιστούν σταδιακά οι κανονισμοί και να ευθυγραμμιστούν μεταξύ τους σε υψηλό επίπεδο.
<P>
Καθώς οι αρχές καταλήγουν σε συμφωνία και καθώς τα οφέλη της στενής συνεργασίας γίνονται πιο ξεκάθαρα, οι Αμερικανοί μπορεί να γίνουν επίσης πιο πρόθυμοι να κάνουν νέες παραχωρήσεις σχετικά με την πρόσβαση στην εσωτερική αγορά των "ΠΑ. Σε τελική ανάλυση, εξακολουθούν να υπάρχουν πολλά άλυτα θέματα: έχετε αναφερθεί ήδη σε αυτά. Μιλώ για το καμποτάζ, το δικαίωμα εγκατάστασης για τις ευρωπαϊκές αεροπορικές εταιρείες, κανόνες σχετικά με τον έλεγχο και την ιδιοκτησία, και κάθε είδους άλλους περιορισμούς που εξακολουθούν να ισχύουν.
<P>
Γνωρίζοντας, επομένως, ότι οι διαπραγματεύσεις για τη δεύτερη φάση θα ξεκινήσουν πολύ σύντομα -το επόμενο καλοκαίρι, για την ακρίβεια- είναι απαραίτητο να σκεφτεί η Επιτροπή μια καλή διαπραγματευτική στρατηγική τώρα. Τι θέλουμε να πετύχουμε πραγματικά; Ποιες είναι οι προτεραιότητές μας; Πώς μπορούμε να πείσουμε τους Αμερικανούς να κάνουν νέα βήματα; Πού μπορούν να γίνουν ακόμη παραχωρήσεις χωρίς να είναι επιζήμιες για μας; Δεν χρειάζεται να σας πω, κύριε Επίτροπε, ότι το κείμενο είναι άκρως προβληματικό. Θα γίνουν προεδρικές εκλογές το επόμενο έτος. Υπάρχει γενική δυσπιστία στις "νωμένες Πολιτείες, η οποία φτάνει μέχρι το Κογκρέσο, για να επιτρέψουν σε τρίτα μέρη να ελέγξουν στρατηγικές βιομηχανίας όπως οι αεροπορικές μεταφορές. Τα αμερικανικά συνδικάτα φοβούνται επίσης ότι θα χάσουν τον έλεγχό τους στον τομέα λόγω της ξένης παρέμβασης, κυρίως επειδή υπάρχει η αίσθηση ότι θα μπορεί να είναι επιτυχής και επειδή υπάρχει η εντύπωση ότι οι ευρωπαϊκές αεροπορικές εταιρείες είναι καλύτερα οργανωμένες και θα καταφέρουν εύκολα να αρπάξουν μεγάλο μερίδιο αυτής της αγοράς. Στη συνέχεια, φυσικά, έχουμε επίσης τις ευρωπαϊκές εκλογές.
<P>
Και βέβαια είναι τα προβλήματα που υπάρχουν ήδη σήμερα. Αναφέρομαι στην προσπάθεια του αμερικανού εταίρου μας, γερουσιαστή Oberstar, να δώσει διαφορετική ερμηνεία σε σειρά στοιχείων της συμφωνίας. Ωστόσο, τούτου λεχθέντος, ως εισηγητής και ως Κοινοβούλιο πρόκειται να δώσουμε το πράσινο φως αυτό το απόγευμα. Θα ψηφίσουμε "ναι" ολόψυχα. Φυσικά, θα παρακολουθήσουμε τις ετοιμασίες πολύ προσεχτικά. Ελπίζουμε ότι θα συμμετέχουμε πολύ ενεργά, όπως κάναμε και στο παρελθόν. Βασιζόμαστε σε αυτό.
<SPEAKER ID="010" NAME="Reinhard Rack">
εξ ονόματος της Ομάδας PPE-DE. - (DE) Κυρία Πρόεδρε, το Κοινοβούλιο και ειδικά η Ομάδα μου, το ΕΛΚ-ΕΔ, θα εγκρίνουμε σήμερα με μεγάλη πλειοψηφία αυτήν τη συμφωνία, επειδή επιτύχαμε τελικά ένα καλό προσωρινό αποτέλεσμα.
<P>
Ωστόσο δεν είναι παρά ένα προσωρινό αποτέλεσμα. Όπως είπαν τόσο ο Αντιπρόεδρος Barrot όσο και ο εισηγητής μας κ. El Khadraoui, έχουμε ακόμα να λύσουμε σημαντικά ζητήματα σχετικά με τη συνθήκη ανοικτών ουρανών: τις ενδομεταφορές, το δικαίωμα εγκατάστασης, την ιδιοκτησία, την κρατική ενίσχυση, αλλά και άλλα ζητήματα.
<P>
Πέρα από το γεγονός ότι καταφέραμε να επιτύχουμε ένα αρκετά καλό προσωρινό αποτέλεσμα, η συνθήκη αποκαλύπτει σειρά αδυναμιών στο σύστημά μας, που και αυτές επισημάνθηκαν ήδη. Πρέπει να καταβάλουμε προσπάθειες, ώστε να εξασφαλίσουμε ότι μελλοντικά το Κοινοβούλιό μας θα έχει -όπως οι ομόλογοί μας στο αμερικανικό κογκρέσο, που θα μπορούσε κανείς να ισχυριστεί ότι σφετερίστηκαν διάφορα δικαιώματα κατά τους τελευταίους αιώνες- περισσότερες ευκαιρίες να ασκήσει επιρροή στο περιεχόμενο αυτής της συνθήκης. Αυτήν τη φορά καταφέραμε να σημειώσουμε κάποια πρόοδο ξεγελώντας το σύστημα -παρεμβαίνοντας πριν εκφράσει τη γνώμη του το Συμβούλιο- μακροπρόθεσμα όμως χρειαζόμαστε καλύτερους κανόνες για τη διαμόρφωση του περιεχομένου.
<P>
Με αυτήν την αφορμή θα ήθελα να επιστήσω και πάλι την προσοχή σε ένα σημαντικό ζήτημα που αφορά τις αερομεταφορές, ιδίως μεταξύ Ευρώπης και "ΠΑ. Οι διατάξεις και οι έλεγχοι ασφαλείας είναι σημαντικοί, προκειμένου οι επιβάτες να μπορούν να είναι ήρεμοι χρησιμοποιώντας αυτό το σημαντικό μέσο μεταφοράς. ωστόσο οι διατάξεις ασφαλείας δεν πρέπει να θεωρηθούν εσφαλμένα ως προσχηματικό μέτρο που δεν προξενεί τίποτα άλλο από ενόχληση στους επιβάτες χωρίς να αυξάνει στην πραγματικότητα την ασφάλειά τους. Για τον λόγο αυτόν επαναλαμβάνω για πολλοστή φορά πως πρέπει να αλλάξουν οι κανόνες για τη μεταφορά υγρών στο αεροσκάφος!
<SPEAKER ID="011" NAME="Brian Simpson">
εξ ονόματος της Ομάδας PSE. - (EN) Κυρία Πρόεδρε, καταρχάς θα ήθελα να ζητήσω συγγνώμη από εσάς, τον αντιπρόεδρο της Επιτροπής και τους αξιότιμους βουλευτές, διότι αμέσως μετά την ομιλία μου θα πρέπει να φύγω για μια συνέντευξη. Δεν είναι κάτι που συνηθίζω και ζητώ συγγνώμη που δεν θα είμαι παρών για το υπόλοιπο της συζήτησης.
<P>
Θα ήθελα να ευχαριστήσω τον συνάδελφό μου, κ. El Khadraoui, για την έκθεσή του και τον προειδοποιήσω ότι είναι πολύ πιθανό να σπάσει το ρεκόρ που κατέχω ως ο μακροβιότερος εισηγητής της κοινοβουλευτικής μας ιστορίας, αν συνεχίσει να ασχολείται με το συγκεκριμένο θέμα! Ας είμαστε ειλικρινείς. " αρχική συμφωνία αεροπορικών μεταφορών μεταξύ της Ευρωπαϊκής Ένωσης και των "ΠΑ μοιάζει με προξενιό: η ΕΕ είναι ο ανυπόμονος γαμπρός και οι "ΠΑ η απρόθυμη νύφη. Την πρώτη νύχτα του γάμου, η νύφη"ΠΑ αποφασίζει ότι ο γαμπρός δεν της κάνει και έχοντας ήδη κατοχυρώσει τα προνόμια που επιθυμούσε απλώς πηγαίνοντας στην εκκλησία δεν έχει κανέναν λόγο να ικανοποιήσει τις ορέξεις του γαμπρού πόσω μάλλον αφού ο κύριος Oberstar από τη Βουλή των Αντιπροσώπων παρακολουθεί κάθε κίνησή τους με την καραμπίνα στο χέρι.
<P>
Υπάρχουν πολλές διαφορές μεταξύ της ΕΕ και των "ΠΑ όσον αφορά τις πολιτικές τους στον τομέα των αερομεταφορών, και εγώ τουλάχιστον δεν θα εκπλαγώ, αν τις εβδομάδες ή τους μήνες που θα ακολουθήσουν οι διαπραγματεύσεις για τη συμφωνία δευτέρου σταδίου καταλήξουν σε αποτυχία, γιατί οι "ΠΑ δεν θα δεχτούν να αλλάξουν στάση σε καίρια ζητήματα. Ο φόβος μου είναι ότι η ΕΕ, θέλοντας πάση θυσία να ολοκληρώσει τον γάμο, θα κάνει ακόμη περισσότερες παραχωρήσεις στην απρόθυμη νύφη που πολιορκεί. Και τι θα γίνει με το σύστημα εμπορίας δικαιωμάτων εκπομπής και την ασφάλεια, δύο τομείς στους οποίους η ΕΕ και οι "ΠΑ απέχουν παρασάγγας; Ή με την κυριότητα των αμερικανικών αεροπορικών εταιρειών από αλλοδαπούς, ή τα δικαιώματα μεταφοράς "πέμπτης ελευθερίας"; Ή, τέλος, με τις λίστες επιβατών και το Κεφάλαιο 11 του πτωχευτικού κώδικα των "ΠΑ; Όλα αυτά είναι θέματα που μας χωρίζουν και παρόλο που φαίνεται να υπάρχει διάθεση για διαπραγμάτευση, αυτό που βλέπουμε είναι ότι πάντα οι Αμερικανοί είναι αυτοί που επιβάλλουν τους όρους τους.
<P>
Εύχομαι σε όλους κάθε επιτυχία στις προσπάθειές τους, και η Ομάδα ΕΣΚ θα ψηφίσει υπέρ. Ελπίζω ότι οι διαπραγματεύσεις θα στεφθούν με επιτυχία, και ότι θα επιτευχθεί μια πιο ισόρροπη, αμφοτεροβαρής και δίκαιη συμφωνία. Αμφιβάλλω όμως για το αν θα είναι αυτή η έκβαση δεδομένης της έως τώρα στάσης των "ΠΑ και φοβάμαι ότι ο δρόμος που έχουμε επιλέξει θα μας οδηγήσει από το προξενιό σε ένα διαζύγιο τύπου Λας Βέγκας.
<SPEAKER ID="012" NAME="Sarah Ludford">
εξ ονόματος της Ομάδας ALDE. - (EN) Κυρία Πρόεδρε, αντικαθιστώ τη συνάδελφό μου, κ. in 't Veld.
<P>
Υποκλίνομαι στους συναδέλφους που κατέχουν σε βάθος τις τεχνικές λεπτομέρειες αυτής της συμφωνίας. Ως ΒΕΚ από το Λονδίνο όπου βρίσκεται το μεγάλο αεροδρόμιο του Heathrow, χαιρετίζω το γεγονός ότι η συμφωνία αυτή θα μετακυλίσει τα οφέλη του ανταγωνισμού στους επιβάτες, και υπό αυτήν την έννοια η σύναψή της είναι κάτι το θετικό.
<P>
Θέλω να θέσω επί τάπητος τις πτυχές της συμφωνίας που αφορούν την ασφάλεια, έχοντας συνάγει το συμπέρασμα από την έκθεση ότι αυτό το θέμα θα ρυθμιστεί ως επί το πλείστον από την Κοινή Επιτροπή. Συμφωνώ με τη θετική υποδοχή που επιφυλάσσει η έκθεση στη συνεργασία μεταξύ των αρχών της ΕΕ και των "ΠΑ που είναι αρμόδιες για την ασφάλεια της αεροπορίας. Ωστόσο, όπως αναφέρεται και στην έκθεση, τα μέτρα ασφάλειας που θα ληφθούν πρέπει να βασίζονται σε σωστή αξιολόγηση κινδύνων και δεν πρέπει να είναι υπερβολικά αυστηρά ή ασυντόνιστα· επιπλέον πρέπει να διασφαλιστεί ο σεβασμός της ιδιωτικότητας των πολιτών των "ΠΑ και της ΕΕ κατά την ανταλλαγή προσωπικών δεδομένων των επιβατών μεταξύ των δύο χωρών.
<P>
Οι συνάδελφοι βουλευτές έχουν υπόψη τους το ζήτημα που έχει δημιουργηθεί γύρω από τη συμφωνία για την ανταλλαγή δεδομένων επιβατών (συμφωνία PNR). Το Ευρωπαϊκό Κοινοβούλιο έχει εκφράσει την έντονη δυσαρέσκειά του για το γεγονός ότι δεν διαδραμάτισε τον μείζονα ρόλο που θα ήθελε να είχε διαδραματίσει στη συγκεκριμένη συμφωνία. Κατά την άποψη του Ευρωπαίου Επόπτη Προστασίας Δεδομένων, οι δικλείδες ασφαλείας στη νέα συμφωνία είναι αισθητά αποδυναμωμένες σε σύγκριση με προγενέστερες συμφωνίες, και η νέα συμφωνία αφήνει ανοιχτά σοβαρά θέματα και ελλείψεις.
<P>
Αν και ο Επίτροπος Barrot χαιρέτισε τον μείζονα ρόλο που διαδραμάτισε το Κοινοβούλιο στον εκσυγχρονισμό του κανονιστικού πλαισίου για άλλες πτυχές του κλάδου των αεροπορικών μεταφορών, προσωπικά δεν μπορώ παρά να δηλώσω απογοητευμένη που δεν καταφέραμε να εισακουστούμε στον βαθμό που θα θέλαμε στο θέμα της ιδιωτικότητας και της προστασίας των προσωπικών δεδομένων. Σύμφωνα με τη συμφωνία PNR, τα δεδομένα θα διατηρούνται για 15 χρόνια, διάστημα που εγώ θεωρώ υπερβολικό και με το οποίο το Κοινοβούλιο δεν συμφωνεί, όπως δηλώνεται και στην έκθεση. Οι "ΠΑ θα μπορούν να έχουν πρόσβαση σε ευαίσθητα δεδομένα και να κάνουν χρήση αυτών ακόμη και σε περιπτώσεις μικροπαραβάσεων που ουδεμία σχέση έχουν με την καταπολέμηση της τρομοκρατίας.
<P>
Συνοψίζοντας, ναι μεν χαιρετίζω αυτήν τη συμφωνία εν γένει, αλλά, δυστυχώς, διαπιστώνω ότι οι προσδοκίες της παρούσας έκθεσης για δέουσα αξιολόγηση των μέτρων ασφαλείας ως προς τη συμβολή τους στην καταπολέμηση δυνητικών κινδύνων καθώς και για μέτρα ασφαλείας που δεν θα είναι υπερβολικά και θα διασφαλίζουν την προστασία της ιδιωτικότητας δεν ευοδώθηκαν στον τομέα της ανταλλαγής των δεδομένων επιβατών.
<SPEAKER ID="013" NAME="Eva Lichtenberger">
εξ ονόματος της Ομάδας Verts/ALE. - (DE) Κυρία Πρόεδρε, κύριε Επίτροπε, δεν ήταν η πρώτη φορά που αντιμετωπίσατε έναν εταίρο σε διαπραγματεύσεις που ήταν -για να το πω ευγενικά- εξαιρετικά δύσκολος, γιατί βασιζόμενος στην πείρα του υποθέτει εξαρχής ότι η Ευρώπη θα υποχωρεί πάντα, σε κάθε περίπτωση. Αν διαβάσετε αυτό το έγγραφο, θα δείτε ότι είναι σαφώς όπως και προηγουμένως προς όφελος των "ΠΑ. Απομένει να δούμε αν υπάρχει εκεί και κάτι για την Ευρωπαϊκή Ένωση, γιατί μία κοινή επιτροπή δεν είναι τίποτα παραπάνω από μια ευκαιρία, δεν είναι ακόμα επιτυχία, ειδικά εφόσον οι "ΠΑ αμφισβητούν ήδη τα αποτελέσματα. Εγώ δεν βλέπω ακόμα ισορροπία, ενώ βλέπω πολύ λίγο ενδιαφέρον για τα αιτήματά μας. " σύγκριση που έκανε ο προηγούμενος ομιλητής για αυτόν τον μάλλον παράξενο "εικονικό γάμο" είναι πολύ επιτυχημένη.
<P>
Τα θέματα της ασφάλειας των πτήσεων, της προστασίας του περιβάλλοντος και των δικαιωμάτων ιδιοκτησίας παραμένουν ανεπίλυτα. Δεν έχουμε ακόμα επιτύχει αυτά που χρειάζονται στο θέμα της ασφάλειας. Ειδικά ως προς το ζήτημα της προστασίας των δεδομένων -της προστασίας των ευρωπαίων πολιτών από μέτρα υπερβάλλοντος ζήλου- δεν έχουμε επιτύχει ακόμα το αποτέλεσμα που χρειαζόμαστε και που πρέπει να επιτύχουμε. Επιπροσθέτως, η συμβολή των αερομεταφορών στην αποτυχία μας να υλοποιήσουμε τον στόχο του Κιότο είναι ακόμα πολύ μεγάλη.
<P>
Με τους σημερινούς ρυθμούς ανάπτυξης, η Ευρώπη θα αντιμετωπίσει σοβαρές δυσκολίες, εκτός και αν έχουμε μια κοινή συμφωνία με τις "ΠΑ, εγώ όμως δεν βλέπω αυτήν τη στιγμή κανένα δείγμα για κάτι τέτοιο. Βλέπω το πολύ κάποια πρώτα διστακτικά βήματα, η Ευρώπη όμως πρέπει να έχει πολύ μεγαλύτερη αυτοπεποίθηση και να μιλά ομόφωνα στη διαπραγματευτική διαδικασία, γιατί όσα συνέβησαν ως τώρα μας προσφέρουν ευκαιρίες.
<P>
Ωστόσο δεν έχουμε ακόμα αποκομίσει τα οφέλη, και μπορώ να πω με πεποίθηση ότι το Ευρωπαϊκό Κοινοβούλιο και η Επιτροπή Μεταφορών και Τουρισμού θα εξετάσουν με μεγάλη προσοχή τα αποτελέσματα στα οποία θα καταλήξει αυτή η κοινή διαπραγματευτική επιτροπή.
<SPEAKER ID="014" NAME="Γεώργιος Τούσσας">
εξ ονόματος της Ομάδας GUE/NGL. - Κυρία Πρόεδρε, κυρίες και κύριοι, ο κεντρικός πυρήνας της εξωτερικής πολιτικής της Ευρωπαϊκής Ένωσης για τις αερομεταφορές είναι η θέσπιση ενός ανοικτού αεροπορικού χώρου μεταξύ της Ευρωπαϊκής Ένωσης και των "νωμένων Πολιτειών της Αμερικής. Είναι μια πολιτική πλήρως ενταγμένη στην ικανοποίηση των αναγκών του κεφαλαίου. Αξιοποιείται ως μέσο πίεσης και εκβιασμών για τη δημιουργία δύο έως τριών μονοπωλιακών αεροπορικών επιχειρηματικών ομίλων στα πλαίσια της Ευρωπαϊκής Ένωσης που θα έχουν το φιλέτο και των διεθνών αερομεταφορών, ενώ οι υπόλοιπες αεροπορικές εταιρείες -όσες απομείνουν- θα έχουν περιφερειακό χαρακτήρα και θα περιορισθεί η δράση τους στα κράτη μέλη. Χαρακτηριστικό είναι αυτό το διάστημα η μεγάλη πίεση και οι εκβιασμοί που δέχονται οι εργαζόμενοι στην Alitalia, στην Ολυμπιακή Αεροπορία καθώς και σε άλλες αεροπορικές εταιρείες στα κράτη μέλη. Στις διαπραγματεύσεις με τις "νωμένες Πολιτείες της Αμερικής και την μετέπειτα συμφωνία εκδηλώνονται αντιθέσεις με σημεία τριβής τις κρατικές επιδοτήσεις στην Airbus και Boing, την άρση του καμποτάζ στις εσωτερικές πτήσεις των "ΠΑ και την άρνηση της κυβέρνησης των "ΠΑ να επιτρέψει τη συμμετοχή ή και την εξαγορά αμερικανικών αεροπορικών εταιρειών από ευρωπαϊκούς αερομεταφορείς.
<P>
" συμφωνία αποτυπώνει το αναγκαίο επίπεδο συμβιβασμών ανάμεσα στην Ευρωπαϊκή Ένωση και τις "ΠΑ. Είναι μακριά από την ανάγκη ικανοποίησης των λαϊκών αναγκών. Θα αποτελέσει παράγοντα επιτάχυνσης της τάσης για συγκέντρωση μέσω των εξαγορών και συγχωνεύσεων των αεροπορικών εταιρειών. Σε όλα τα παραπάνω, παραμένουν ανοικτά σοβαρά προβλήματα σε ό,τι αφορά την προστασία των προσωπικών δεδομένων, αλλά και την προστασία του περιβάλλοντος.
<P>
Γι' αυτούς τους λόγους θα καταψηφίσουμε τη σχετική πρόταση συμφωνίας για τις αεροπορικές μεταφορές μεταξύ "ΠΑ και Ευρωπαϊκής Ένωσης.
<SPEAKER ID="015" NAME="Luca Romagnoli">
εξ ονόματος της Ομάδας ITS. - (IT) Κυρία Πρόεδρε, κυρίες και κύριοι, η αμοιβαιότητα είναι σημαντική αξία στις διαπροσωπικές σχέσεις και ακόμη περισσότερο στις σχέσεις μεταξύ κρατών, ακόμη και στις εμπορικές. Στην πραγματικότητα προσπάθησα να εισαγάγω μερικές τροποποιήσεις στην έκθεση El Khadraoui, σε μια άκαρπη προσπάθεια να ευαισθητοποιήσουμε τους συναδέλφους μας στην Επιτροπή για αυτό το σημείο και άλλα.
<P>
Σε μια εποχή που οι συγκοινωνίες είναι κρίσιμης σημασίας, και οι εναέριες συγκοινωνίες προσφέρουν ταξιδιωτικές ευκαιρίες που δεν μπορούσαμε να φανταστούμε προηγουμένως, οι συμφωνίες αεροπορικών μεταφορών μεταξύ εθνών είναι σαφώς απαραίτητες και επιθυμητές. Αυτό που δεν είναι σαφές, ωστόσο, είναι γιατί σε αυτήν την έκθεση -όπως και σε άλλες πράξεις που εγκρίθηκαν από την Ευρωπαϊκή Ένωση- δείχνουμε ανίκανοι να απαιτήσουμε αμοιβαιότητα, γεγονός που σημαίνει επίσης ίσους όρους ανταγωνισμού. Πρέπει να σκεπτόμαστε σαν πολίτες, ιδιαίτερα εμείς οι βουλευτές, δεδομένου ότι το Κοινοβούλιό μας είναι το μοναδικό θεσμικό όργανο της ΕΕ που είναι προικισμένο με άμεση λαϊκή εντολή.
<P>
Επομένως, αν το Κοινοβούλιο επιθυμούσε να δείξει ανεξάρτητη ικανότητα να οδηγήσει τις πολιτικές των λοιπών θεσμικών οργάνων, θα έπρεπε να αποδείξει στις νομοθετικές πράξεις του και στις (περιορισμένες εντούτοις) συναποφάσεις του ότι δεν επηρεάζεται εύκολα από μη ευρωπαϊκά συμφέροντα. Αυτή είναι η περίπτωση της έκθεσης του κ. El Khadraoui σήμερα, η οποία είναι κατά τα άλλα εξαιρετική από πολλές απόψεις, και θα ήθελα να εκμεταλλευτώ αυτήν την ευκαιρία για να τον ευχαριστήσω για το έργο του. Όπως και σε πολλές άλλες περιπτώσεις, ωστόσο, η έκθεση στερείται την ικανότητα να δηλώσει σαφώς ότι, για να υπάρχει ελεύθερος ανταγωνισμός, πρέπει να υπάρχουν απολύτως ίσοι όροι για το καμποτάζ και συμμόρφωση με κοινωνικά και περιβαλλοντικά πρότυπα. " αμοιβαιότητα δεν εφαρμόζεται ούτε αναφορικά με την ασφάλεια ή τα δικαιώματα των επιβατών.
<P>
Επιπλέον, η έκθεση αναγνωρίζει ότι ο τομέας των αεροπορικών μεταφορών έχει πολλές αρνητικές επιπτώσεις που συμβάλλουν στην κλιματική αλλαγή. Επομένως, αδυνατώ να καταλάβω γιατί οι συνάδελφοί μου δεν στήριξαν την τροπολογία που υπέβαλα σχετικά με τον αρνητικό αντίκτυπο των ενώσεων που περιέχονται στη συμπύκνωση ατμών από τον κινητήρα των αεροσκαφών και την πιθανότητα να αυξηθούν αυτές οι αρνητικές επιπτώσεις με την αύξηση των αεροπορικών μεταφορών, και επομένως καλεί να συμπεριληφθούν οι αεροπορικές μεταφορές στο ευρωπαϊκό σύστημα εμπορίας εκπομπών αερίων.
<P>
Τέλος, όσον αφορά την εφαρμογή της διεθνούς κοινωνικής νομοθεσίας, οι ευρωπαϊκοί και αμερικανικοί αερομεταφορείς δεν λειτουργούν επί ίσοις όροις κατά την άποψή μου, και επομένως δεν υπάρχουν διμερή δικαιώματα ούτε εδώ. Όλα αυτά, πιστεύω, αποτελούν επαρκή δικαιολογία για την καταψήφιση της έκθεσης.
<SPEAKER ID="016" NAME="Georg Jarzembowski" AFFILIATION="PPE-DE">
(DE) Κυρία Πρόεδρε, κύριε Αντιπρόεδρε της Επιτροπής, κυρίες και κύριοι, θα ήθελα να αντικρούσω τις παρατηρήσεις που έκαναν στις αγορεύσεις τους η κ. Lichtenberger και ο κ. Romagnoli. Ασφαλώς δεν υπάρχει απόλυτη αμοιβαιότητα δικαιωμάτων, συγκριτικά όμως με την προηγούμενη κατάσταση, αυτή είναι μία ισορροπημένη συμφωνία, και γι' αυτό θα την εγκρίνουμε. Εάν θεωρείτε ότι δεν πρόκειται για ισορροπημένη συμφωνία, μπορείτε ασφαλώς να την καταψηφίσετε, εμείς όμως συμφωνούμε με τον εισηγητή ότι αυτό είναι ένα ισορροπημένο πρώτο βήμα και συμφωνούμε επίσης ότι πρέπει να το ακολουθήσει ένα δεύτερο βήμα. Ασφαλώς στηρίζω το αίτημα του εισηγητή να προχωρήσουμε γρήγορα στη δεύτερη φάση, όπως είπε και ο συνάδελφος κ. Rack.
<P>
Πρέπει απλώς να κάνουμε χρήση όσων συμφωνήθηκαν τώρα. Ως εκ τούτου απευθύνω έκκληση προς τις ευρωπαϊκές αεροπορικές επιχειρήσεις να χρησιμοποιήσουν τις νέες ευκαιρίες που τους προσφέρονται με αυτήν τη συμφωνία όσον αφορά τα δικαιώματα ιδιοκτησίας και ελέγχου τους, να αρχίσουν διαδικασίες αδειοδότησης, να ασχοληθούν με την πολιτική ως προς τα εμπορικά σήματα και να συμμετάσχουν μερικώς στο πρόγραμμα της κυβέρνησης των "ΠΑ. Δεν πρέπει να περιμένουν τη δεύτερη φάση, αλλά να αξιοποιήσουν τώρα την πρώτη φάση, ώστε, όταν περάσουμε στη δεύτερη φάση των διαπραγματεύσεων, να μπορούμε να επωφεληθούμε από την προηγούμενη εμπειρία μας και να διαπιστώσουμε πού υπάρχουν ακόμα ελλείμματα αναφορικά με τα δικαιώματα των ευρωπαϊκών εταιριών στην αγορά των "ΠΑ.
<P>
Επίσης, πρέπει να ζητήσουμε από τη διοίκηση και από την Επιτροπή μας να αξιοποιήσουν τις δυνατότητες που προσφέρει αυτή η συμφωνία, συμφωνώντας για παράδειγμα για τη "μία στάση για έλεγχο" σε μονιμότερη βάση. Αυτό μπορεί να επιτευχθεί μέσω της κοινής επιτροπής και σε συνεργασία με τη διοίκηση, και μπορούμε να δείξουμε στους πολίτες ότι αυτή η συμφωνία είναι προς όφελός τους, ειδικά εφόσον δεν θα πρέπει να περνούν από δεύτερο έλεγχο ασφαλείας στα αεροδρόμια.
<P>
Οι συνάδελφοί μου και εγώ θα θέλαμε να ευχαριστήσουμε την Επιτροπή για την καλή συνεργασία στην περίπτωση αυτή, πρέπει όμως να εμμείνουμε σε μία εξίσου καλή συνεργασία κατά τη δεύτερη φάση των διαπραγματεύσεων. Προειδοποιώ τους Αμερικανούς ότι πρέπει να δεχτούν το αίτημα του κ. Oberstar, γιατί, αν θελήσουν να υπονομεύσουν αυτήν τη συμφωνία με τις μονόπλευρες τροπολογίες τους, θα αντιδράσουμε έντονα. Ας πούμε λοιπόν στους Αμερικανούς ότι ευχαρίστως θα συνεχίσουμε τις συνομιλίες μεταξύ του κογκρέσου και του Ευρωπαϊκού Κοινοβουλίου, εκείνοι όμως δεν πρέπει να υπονομεύουν τη συμφωνία με την προκατειλημμένη ερμηνεία τους.
<SPEAKER ID="017" NAME="Ulrich Stockmann" AFFILIATION="PSE">
(DE) Κυρία Πρόεδρε, κύριε Επίτροπε, θα ήθελα αρχικά να ευχαριστήσω τον εισηγητή για τη σαφή περιγραφή της κατάστασης και τη θέση που έλαβε.
<P>
Αναφέρομαι πρώτα στα θετικά, τα οποία αναφέρθηκαν και από τον προηγούμενο ομιλητή. Με τη συμφωνία ανοικτών ουρανών μεταξύ "ΠΑ και Ευρώπης έχουμε τώρα επιτέλους την ευκαιρία να καθιερώσουμε αεροπορικές διαδρομές από την Ευρωπαϊκή Ένωση μέσω "νωμένων Πολιτειών προς τρίτες χώρες όπως το Μεξικό και η Νότια Αμερική. Επίσης, προσφέρεται η δυνατότητα σε κάθε αερομεταφορέα με έδρα την Ευρωπαϊκή Ένωση να πετά από οποιοδήποτε σημείο της ΕΕ σε οποιοδήποτε σημείο των "ΠΑ χωρίς κανένα περιορισμό ως προς τη χωρητικότητα ή τις τιμές. Συμφωνώ με τον προηγούμενο ομιλητή ότι αυτές οι δυνατότητες πρέπει να αξιοποιηθούν.
<P>
Με τη συμφωνία αυτή σημειώθηκε επίσης πρόοδος στον τομέα των επενδύσεων σε αεροπορικές εταιρίες των "ΠΑ. " συμφωνία ανοικτών ουρανών συνιστά έτσι το πρώτο σημαντικό βήμα προς έναν ανοικτό εναέριο χώρο χωρίς περιορισμούς από καμία πλευρά. Έτσι μπορούν να δημιουργηθούν χρήσιμες νέες αεροπορικές διαδρομές και μεγάλος αριθμός νέων θέσεων εργασίας.
<P>
Από την άλλη, όπως ειπώθηκε ήδη, πρέπει να καταστεί σαφές ότι αυτό είναι μόνο το πρώτο βήμα και δεν μπορεί να θεωρηθεί ως τελική συμφωνία. Περιμένουμε από την Επιτροπή να διαπραγματευθεί με τις "ΠΑ σε δεύτερη φάση τα ανεπίλυτα θέματα όπως τις ενδομεταφορές, το δικαίωμα εγκατάστασης, την ιδιοκτησία και την κρατική ενίσχυση. Ο Επίτροπος κατέδειξε ήδη το δυναμικό κρίσεων που υπάρχει, ελπίζω όμως ότι η εργασία στη διατλαντική επιτροπή θα σημειώσει πρόοδο, προκειμένου να έχουμε τελικά αμοιβαία δικαιώματα που θα μπορούν να υλοποιηθούν και μία συμφωνία ανοικτών ουρανών αντάξια του ονόματός της.
<P>
Παράλληλα, η επιτροπή πρέπει να πιέσει για να συμπεριληφθούν οι πτήσεις από τις "ΠΑ στο σύστημα εμπορίας δικαιωμάτων εκπομπών, γιατί γνωρίζουμε ότι δεν επιτύχαμε πάρα πολλά στη συνάντηση του ICAO, όπως ήδη αναφέρατε. Φυσικά, η επιτροπή πρέπει επίσης να δώσει έμφαση στο αίτημά μας για "μία στάση για έλεγχο".
<SPEAKER ID="018" NAME="Πρόεδρος">
Κυρίες και κύριοι συνάδελφοι, επιτρέψτε μου να καλωσορίσω και να δώσω τον λόγο στον κύριο Γεωργίου, ο οποίος είναι καινούργιος συνάδελφος στο Ευρωπαϊκό Κοινοβούλιο.
<SPEAKER ID="019" NAME="Γεώργιος Γεωργίου" AFFILIATION="IND/DEM">
Κυρία Πρόεδρε, παρατήρησα κατά τη διάρκεια των τελευταίων ετών μια αγωνιώδη προσπάθεια εκ μέρους των Ευρωπαίων να υπογράψουν μια συμφωνία αερομεταφορών με τις "νωμένες Πολιτείες. Ενώ, όμως, παρατήρησα μια μεγάλη προθυμία εκ μέρους μας, μου έκανε εντύπωση και η απροθυμία που είδα εκ μέρους των Αμερικανών. Εάν οι Αμερικανοί θέλουν να επιτύχουν μια λεόντειο συμφωνία, τότε πρέπει να ειδοποιήσουμε τους Ευρωπαίους να είναι έτοιμοι να παραδώσουν λευκή επιταγή. Αλλά αυτές οι συμφωνίες, κυρία Πρόεδρε, δεν αφορούν μόνον μηχανές, συμφέροντα και εταιρείες. Αυτές οι συμφωνίες αφορούν ανθρώπους, ανθρώπους που ταξιδεύουν από την Ευρώπη στις "νωμένες Πολιτείες, μεταξύ δε αυτών και οι Έλληνες, οι οποίοι εξαιρούνται από τους λοιπούς Ευρωπαίους και έχουν πολλά να πουν για τις ταλαιπωρίες τις οποίες υφίστανται προκειμένου να πάρουν θεώρηση για να επισκεφθούν τις "νωμένες Πολιτείες καθώς και για όσα επίσης υφίστανται όταν φθάσουν στις "νωμένες Πολιτείες, όπου τους επιβάλλονται έλεγχοι και έρευνες ως να επρόκειτο για εν δυνάμει τρομοκράτες. Αυτό, βεβαίως, αντιλαμβάνεσθε ότι δημιουργεί ένα άγχος στην ελληνική τουλάχιστον πλευρά που, εν πάση περιπτώσει, ανήκει στην Ευρώπη.
<P>
Οι συμφωνίες αυτές που υπογράφονται μεταξύ των κυβερνήσεων, κυρία Πρόεδρε, ή υπογράφονται μεταξύ των κοινοβουλίων, εάν δεν αγγίξουν τις καρδιές και τις ψυχές των λαών, των ανθρώπων της Ευρώπης, θα είναι εξαιρετικά βραχύβιες και απολύτως ανεπιτυχείς, και αυτό θα ήθελα να συμπεριληφθεί στις δικές μας παραινέσεις στη νέα διαπραγματευτική προσπάθεια. Οι συμφωνίες πρέπει να εδράζονται επί της ισότητας, της εντιμότητας και της αμοιβαιότητας.
<SPEAKER ID="020" NAME="Jim Higgins" AFFILIATION="PPE-DE">
(EN) Κυρία Πρόεδρε, χαιρετίζω καταρχήν τη συμφωνία. " εν λόγω συμφωνία μεταξύ των "ΠΑ και της ΕΕ θα αποτελέσει, όταν πλέον συναφθεί, μείζονα και ιστορική εξέλιξη. Για τις αερογραμμές της ΕΕ θα μεταφραστεί σε περισσότερες διατλαντικές πτήσεις προς τις "ΠΑ. Θα αποβεί επίσης ωφέλιμη και για τους επιβάτες, καθώς θα οδηγήσει σε περισσότερες αεροπορικές εταιρείες, εντονότερο ανταγωνισμό και φθηνότερα αεροπορικά εισιτήρια. Έχουμε ήδη δει τον θετικό αντίκτυπο που είχαν για τον κλάδο των αερομεταφορών στο εσωτερικό της Ευρώπης οι αεροπορικές εταιρείες χαμηλού κόστους, μέσω της αύξησης του αριθμού των επιβατών.
<P>
Συγχαίρω τους διαπραγματευτές της ΕΕ για την επιτυχή διεξαγωγή αυτών των εξαιρετικά δύσκολων διαπραγματεύσεων. Δεν έχουν φυσικά ακόμη περατωθεί, και απαιτούνται ακόμη μεγάλα αποθέματα υπομονής και διπλωματίας, αλλά, όταν επιτέλους φτάσουμε σε συμφωνία, ελπίζω ότι αυτή θα είναι ισάξια των προσδοκιών μας. Ειλικρινά ελπίζω ότι θα υπερκερασθούν τα όποια εμπόδια στην επίτευξη συμφωνίας.
<P>
Συμφωνώ με τους προλαλήσαντες όσον αφορά τα εν λόγω προβλήματα. Πρέπει πράγματι να εμμείνουμε στις θέσεις μας, αν θέλουμε να εξασφαλίσουμε μια ισότιμη συμφωνία, και να μην ξεχνούμε ότι προασπίζουμε τα συμφέροντα της Ευρώπης απαιτώντας ό,τι απαιτούν και οι συνομιλητές μας. Πιστεύω ότι οι περιορισμοί που θέτουν οι αρχές των "ΠΑ όσον αφορά την υποχρέωση κοινοποίησης των προσωπικών δεδομένων των επιβατών για λόγους ασφαλείας είναι παράλογες. Πρέπει να φροντίσουμε, ώστε αυτό να μην λειτουργήσει αποτρεπτικά για τους ευρωπαίους επιβάτες που επιθυμούν να μεταβούν στις "ΠΑ, γιατί, αν αυτό το θέμα δεν επιλυθεί, θα αποτελέσει σίγουρα σοβαρό αντικίνητρο.
<P>
Αυτό που θα πω τώρα ίσως ακουστεί κάπως τοπικιστικό αλλά θέλω να θέσω και το θέμα του αεροδρομίου του Shannon, του πρώτου διεθνούς διατλαντικού αεροδρομίου στην Ιρλανδία. Το αεροδρόμιο αυτό αποτέλεσε την πύλη εισόδου στην Ευρώπη για πολύ καιρό, αλλά, αν τεθεί σε εφαρμογή η νέα συμφωνία, θα πάψει να είναι υποχρεωτικό σημείο διακοπής του ταξιδιού (stop-over). Αυτό θα υπονομεύσει ουσιαστικά τη βιωσιμότητα του αεροδρομίου του Shannon με ευρύτερες επιπτώσεις στο μεσοδυτικό τμήμα της χώρας, μιας γενικότερα μειονεκτούσας περιφέρειας. Ωστόσο, αυτό δεν είναι κάτι που απασχολεί την Ευρώπη αλλά την ιρλανδική κυβέρνηση. Όπως και νά 'χει, η Ευρωπαϊκή Ένωση χρειάζεται αυτήν τη συμφωνία, και οι επιβάτες χρειάζονται αυτήν τη συμφωνία - όχι όμως με οποιοδήποτε τίμημα.
<SPEAKER ID="021" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, ευχαριστώ όλους τους βουλευτές του ΕΚ οι οποίοι εξέφρασαν τη γνώμη τους. Θέλω καταρχάς να πω, σε απάντηση στον εισηγητή σας, κ. El Khadraoui, ότι μπορούμε να πούμε, ωστόσο, ότι η πρώτη φάση έδωσε μια ισορροπημένη συμφωνία. Εξάλλου, υπήρξε δέσμευση των "νωμένων Πολιτειών να διαπαγματευτούν τη δεύτερη φάση. Υπάρχει δε υποχρέωση να αρχίσουν οι διαπραγματεύσεις εντός προθεσμίας εξήντα ημερών μετα την προσωρινή εφαρμογή. " ευρωπαϊκή πλευρά διατήρησε αντίποινα. Θα μπορούμε να επανέλθουμε σε ορισμένες παραχωρήσεις, αν η δεύτερη φάση δεν ικανοποιεί τα ευρωπαϊκά συμφέροντα. Αυτό είναι όντως ένα σημαντικό σημείο.
<P>
" Επιτροπή άρχισε ήδη συζήτηση με τα κράτη μέλη, στο πλαίσιο της ειδικής επιτροπής διαπραγμάτευσης, για να καθοριστεί η διαπραγματευτική στρατηγική για τη δεύτερη φάση. Επιμείνατε όπως ο κ. Jarzembowski, για την αναγκαιότητα ορισμού μιας καλής διαπραγματευτικής στρατηγικής. Προφανώς, έχω την πρόθεση να συνεργαστώ μαζί σας, να συνεργαστώ με το Κοινοβούλιο, προκειμένου να μπορέσουμε πραγματικά να διαπραγματευτούμε με τη μεγαλύτερη αποτελεσματικότητα.
<P>
Αυτό που είναι αληθές, είναι ότι, όπως είπε ο κ. Jarzembowski, υπάρχουν σήμερα, για τις ευρωπαϊκές εταιρείες, ευκαιρίες που πρέπει να εκμεταλλευτούμε. " συμφωνία αυτή επιτρέπει μεγαλύτερη επιλογή υπηρεσιών, μειωμένες τιμές, δημιουργεί θέσεις εργασίας και μας επιτρέπει ήδη να αρχίσουμε συντονισμό για τα μέτρα που απειλούν να επηρεάσουν τον επιβάτη: προβλήματα ασφάλειας και, μακροπρόθεσμα, η one stop security - και, προφανώς, τα θέματα περιβάλλοντος..
<P>
Θέλω να απαντήσω στην κ. Ludford ότι η PNR δεν αποτελεί μέρος της συμφωνίας αεροπορικών μεταφορών. Κάθε απόφαση ή μέτρο στο πλαίσιο της PNR πρέπει να είναι συμβατή με τους όρους της συμφωνίας. Όμως το θέμα της PNR πρέπει να επανεξεταστεί στο δικό του πλαίσιο και εκεί, ως προς τούτο, ο συνάδελφός μου Frattini γνωρίζει τις ανυσυχίες μας. Είναι αληθές ότι επιμείνατε πολύ στο πρόβλημα της ασφάλειας και είναι αληθές ότι πρέπει πράγματι αυτός ο διάλογος να αρχίσει στο πλαίσιο της κοινής επιτροπής της συμφωνίας για να αναπτυχθούν λύσεις με τρόπο θετικό. Τα δύο μέρη εργάζονται για να διατηρηθεί υψηλό επίπεδο ασφάλειας, το οποίο δεν θα επιβαρύνει τις αεροπορικές υπηρεσίες και τους επιβάτες. " ομάδα συντονισμού και ασφάλειας μεταφορών,προφανώς, οφείλει να μπορεί, στηριζόμενη σε αυτήν τη συμφωνία, να εισφέρει συγκεκριμένες απαντήσεις στις ανησυχίες μας, τις οποίες σημείωσα με πολλή προσοχή.
<P>
Θα ήθελα επίσης να πω ότι φαίνεται πράγματι πως έχουμε δύο προβλήματα,,στα οποία πρέπει να μπορέσουμε να βρούμε βελτιώσεις και πιθανότατα λύσεις: το πρόβλημα της ασφάλειας και το πρόβλημα του περιβάλλοντος. Στο πρόβλημα του περιβάλλοντος, έχουμε σαφώς, για την πρόκληση της κλιματικής αλλαγής, την ευχή μιας ολοκληρωμένης παγκόσμιας προσέγγισης. Επίσης, το είπα προ ολίγου και το επαναλαμβάνω, στο Μόντρεαλ, στον Διεθνή Οργανισμό Πολιτικής Αεροπορίας, υπερασπιστήκαμε όλοι μαζί το σύστημα ανταλλαγής ποσοστώσεων εκπομπών, το οποίο είναι προσφυγή σε μέσα της αγοράς και φαίνεται ως η αποτελεσματικότερη λύση. Για την ώρα, συναντούμε την άρνηση των "νωμένων Πολιτειών καθώς επίσης και ορισμένων ασιατικών χωρών. Πιστεύουμε ωστόσο ότι αυτό δεν θα εμποδίσει μια συνεργασία. Γνωρίζετε ότι στο σχέδιο Cleansky έχουμε και εκεί επίσης, με τις "νωμένες Πολιτείες, συνεργασία η οποία σημειώνει πρόοδο. " πρωτοβουλία Atlantic Interoperability Initiative to Reduce Emissions είναι ενδιαφέρουσα. Πρόκειται για νέες διαδικασίες προσγείωσης οι οποίες μπορούν να μας επιτρέψουν, και εδώ επίσης, να βελτιώσουμε τις συνέπειες από την εκπομπή CO2.
<P>
Αυτό το οποίο θα ήθελα να πω, κυρία Πρόεδρε, κυρίες και κύριοι, είναι ότι είναι σαφές ότι βρισκόμαστε ενώπιον της αναγκαιότητας να πετύχουμε το δεύτερο στάδιο. Θα χρειαστεί ισχυρή πίεση, δέσμευση χωρίς κενά των Ευρωπαίων για να επιτευχθεί αυτή η δεύτερη φάση, η οποία είναι σαφώς πολύ σημαντική, διότι θα μας επέτρεπε πραγματικά να ολοκληρώσουμε αυτήν τη συμφωνία ανοικτών ουρανών.
<P>
Να είστε βέβαιοι ότι το Κοινοβούλιο θα έχει πολύ σημαντική συμμετοχή σε μια διαπραγμάτευση η οποία αποδεικνύεται, βεβαίως, δύσκολη, αλλά η οποία, όπως είπα προ ολίγου, θα αρχίσει σε εύθετο χρόνο, δεδομένου ότι δεν υπογράψαμε το πρώτο μέρος της συμφωνίας παρά μόνο στο μέτρο που υπήρχε αυτό το δεύτερο στάδιο. Ευχαριστώ σε κάθε περίπτωση το Κοινοβούλιο για τη στήριξή του, η οποία μου φαίνεται απολύτως ευρεία και ισχυρή, και θα έχουμε ακόμη ανάγκη αυτήν την κοινοβουλευτική στήριξη για να ολοκληρωθεί αυτή η συμφωνία και να επιτευχθεί αυτό το δεύτερο στάδιο.
<SPEAKER ID="022" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, στις 11 π.μ.

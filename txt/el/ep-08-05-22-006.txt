<CHAPTER ID="006">
Ευρωπαϊκό Ίδρυμα Επαγγελματικής Εκπαίδευσης (αναδιατύπωση) (συζήτηση)
<SPEAKER ID="910" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α6-0131/2008) του κ. Bernard Lehideux, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τη σύσταση Ευρωπαϊκού Ιδρύματος Επαγγελματικής Εκπαίδευσης (αναδιατύπωση) - C6-0243/2007 -.
<SPEAKER ID="005" NAME="Louis Michel">
Μέλος της Επιτροπής. - (FR) Κυρία Πρόεδρε, κύριε εισηγητή, κυρίες και κύριοι, θέλω να χαιρετίσω το έργο του Κοινοβουλίου σχετικά με την πρόταση αναδιατύπωσης του κανονισμού για τη σύσταση του Ευρωπαϊκού Ιδρύματος Επαγγελματικής Εκπαίδευσης και, ιδιαίτερα να ευχαριστήσω την Επιτροπή Απασχόλησης και Κοινωνικών Υποθέσεων και τον εισηγητή της, κ. Lehideux.
<P>
Όπως γνωρίζετε, το Ευρωπαϊκό Ίδρυμα Επαγγελματικής Εκπαίδευσης δημιουργήθηκε το 1990 για να υποστηρίξει την εφαρμογή του προγράμματος εξωτερικής βοήθειας PHARE στον τομέα της επαγγελματικής κατάρτισης. Σήμερα, το πεδίο δράσης του καλύπτει τις χώρες των προηγούμενων προγραμμάτων TACIS, CARDS και MEDA. Οι πολιτικές της Ευρωπαϊκής Ένωσης στους τομείς της εκπαίδευσης και της κατάρτισης και των εξωτερικών σχέσεων έχουν αναπτυχθεί και, επομένως, ο κανονισμός για το ΕΙΕΕ πρέπει να εκσυγχρονιστεί για να λάβει υπόψη αυτές τις εξελίξεις. Το αποτέλεσμα είναι η πρόταση της Επιτροπής πάνω στην οποία εργάζεστε.
<P>
" πρότασή μας δεν προβλέπει νέες δραστηριότητες για το ΕΙΕΕ. Αντίθετα, στόχος της είναι να προσδιορίσει με μεγαλύτερη σαφήνεια τα καθήκοντά του στη βάση ενός ευρύτερου θεματικού πεδίου δράσης που περιλαμβάνει την έννοια της ανάπτυξης των ανθρωπίνων πόρων, κυρίως της εκπαίδευσης και της κατάρτισης σε μια προοπτική διά βίου μάθησης.
<P>
" πρόταση επεκτείνει επίσης το γεωγραφικό πεδίο δράσης του ιδρύματος σύμφωνα με τους νέους μηχανισμούς εξωτερικών σχέσεων της ΕΕ. Σε αυτό το πλαίσιο, τα καθήκοντα του ΕΙΕΕ πρέπει επομένως να προσαρμοστούν, συνεχίζοντας να καθοδηγούνται από σαφώς καθορισμένες προτεραιότητες.
<P>
Είμαι ευγνώμων στο Ευρωπαϊκό Κοινοβούλιο που εξέτασε την πρόταση της Επιτροπής με θετικό τρόπο. Χάρη στην καλή συνεργασία μεταξύ των τριών θεσμικών οργάνων, καταφέραμε να βρούμε λύσεις που ικανοποιούν και τα τρία θεσμικά όργανα, ακόμη και σε τόσο ευαίσθητα θέματα όπως η σύνθεση του διοικητικού συμβουλίου και ο τρόπος με τον οποίο μπορεί να συνεισφέρει το Ευρωπαϊκό Κοινοβούλιο τις ειδικές γνώσεις του. " Επιτροπή δέχεται, επομένως, χωρίς δισταγμό το παγιωμένο κείμενο που προέκυψε από τον εποικοδομητικό τριμερή διάλογο της προηγούμενης εβδομάδας.
<P>
Επιτρέψτε μου να ολοκληρώσω, εξ ονόματος του συναδέλφου μου Jan Figel, υπογραμμίζοντας πόσο σημαντικό είναι να είναι επιτυχής η συνεργασία μας, καθώς αυτό θα επιτρέψει στο Ευρωπαϊκό Ίδρυμα Επαγγελματικής Εκπαίδευσης να ωφεληθεί από τη νέα νομική του βάση εν ευθέτω χρόνω και, επομένως, να παρέχει πιο αποτελεσματική συνδρομή στις χώρες δικαιούχους, που είναι, σε τελική ανάλυση, ο σκοπός αυτής της άσκησης.
<SPEAKER ID="007" NAME="Bernard Lehideux">
εισηγητής. - (FR) Κυρία Πρόεδρε, κύριε Επίτροπε, κυρίες και κύριοι, όταν ήμουν στο Τορίνο μπόρεσα να εκτιμήσω το εξαιρετικό έργο που επιτελεί το ίδρυμα, που είναι ένα ζωτικής σημασίας και άκρως αποτελεσματικό μέσο για την προώθηση της ανάπτυξης των συστημάτων επαγγελματικής κατάρτισης στις χώρες εταίρους της ΕΕ. " πρόταση της Επιτροπής εκσυγχρονίζει τα καθήκοντα και τη διακυβέρνηση του ΕΙΕΕ για να διασφαλίσει ότι οι δραστηριότητές του βασίζονται σε μια ισχυρή νομική βάση. Κατά την άποψή μου, ο συμβιβασμός που επιτεύχθηκε με το Συμβούλιο προσφέρει πρόοδο σε δυο βασικές κατευθύνσεις.
<P>
Καταρχάς, ο νέος κανονισμός θα διευκολύνει το ίδρυμα να λειτουργήσει σε όλες τις χώρες εταίρους της ΕΕ, συμπεριλαμβανομένων εκείνων εκτός του πλαισίου της πολιτικής γειτονίας και των προενταξικών προγραμμάτων. Αυτό είναι ένα κρίσιμο σημείο. Για παράδειγμα, η Ένωση λαμβάνει αποφάσεις που έχουν άμεσο αντίκτυπο στην οικονομία των εταίρων ΑΚΕ. Δεν χρειάζεται να υπενθυμίσω στον Επίτροπο Michel ότι αυτό συνέβη πρόσφατα στην περίπτωση της μεταρρύθμισης της ΚΟΑ ζάχαρης, η οποία ανάγκασε αυτές τις χώρες να διαφοροποιήσουν ριζικά τις βιομηχανικές δραστηριότητές τους. Το ΕΙΕΕ θα μπορούσε να είχε μια χρήσιμη συνεισφορά σε αυτήν την εξέλιξη και μπορεί να έχει στο μέλλον σε παρόμοιες περιπτώσεις.
<P>
Το δεύτερο όφελος του συμβιβασμού, στο οποίο προσδίδω ιδιαίτερη σημασία, είναι ότι εμπλέκει πραγματικά τους βουλευτές του Ευρωπαϊκού Κοινοβουλίου στην αναθεώρηση των δραστηριοτήτων του ιδρύματος. Αυτό το ζήτημα, ωστόσο, υπερβαίνει το πλαίσιο αυτού του οργανισμού. Το Κοινοβούλιο έχει μόνο μία ευκαιρία, συχνά πολύ σύντομη, να εξετάσει τον τρόπο που λειτουργούν οι οργανισμοί, κατά τη διάρκεια των ψηφοφοριών για τον προϋπολογισμό και την απαλλαγή του προϋπολογισμού. Κατά τη γνώμη μου, δεν είναι πλέον δυνατό, ιδιαίτερα με την επικείμενη θέση σε ισχύ της Συνθήκης της Λισαβόνας, να μην συμμετέχει το Κοινοβούλιο πιο σοβαρά στα θέματα που εξετάζουν οι οργανισμοί. Αυτός είναι ο λόγος που, στη συγκεκριμένη περίπτωση αυτού του ιδρύματος, το Κοινοβούλιο θα διορίζει εφεξής τρεις εκπροσώπους, χωρίς δικαίωμα ψήφου, είναι αλήθεια, αλλά τρεις εκπροσώπους στο διοικητικό συμβούλιο, με την προϋπόθεση ότι διαθέτουν ειδικές γνώσεις στους τομείς δραστηριότητας του ιδρύματος. Το Κοινοβούλιο είναι ελεύθερο να διορίζει είτε εξωτερικά πρόσωπα είτε βουλευτές του ΕΚ. Θα εξαρτάται από αυτό η λήψη μιας υπεύθυνης απόφασης ως προς την επιλογή του επιπέδου εκπροσώπησης στο διοικητικό συμβούλιο. Το σημαντικό σημείο σε αυτό το στάδιο είναι ότι εφεξής η επιλογή είναι διαθέσιμη και ότι έχει ξεκινήσει η συζήτηση για τη συμμετοχή του Κοινοβουλίου.
<P>
Δεδομένου του αυξανόμενου αριθμού οργανισμών, είναι επιτακτικό να εξετάσουν όλα τα ευρωπαϊκά θεσμικά όργανα πολύ προσεχτικά τους μηχανισμούς ελέγχου των δραστηριοτήτων τους. Σε αυτό το πλαίσιο, είμαι πεπεισμένος ότι πρέπει να δημιουργήσουμε έναν πραγματικό δεσμό μεταξύ του Κοινοβουλίου και των οργανισμών. Παρομοίως, ο νέος κανονισμός αποσκοπεί να επισημοποιήσει τις ακροάσεις του διευθυντή του ιδρύματος ενώπιον των κοινοβουλευτικών επιτροπών. Για αρκετά χρόνια τώρα, ο διευθυντής εμφανιζόταν ενώπιον του Κοινοβουλίου μία φορά τον χρόνο κατόπιν πρόσκλησης της Επιτροπής Απασχόλησης, αλλά αυτή η πρόσκληση δεν ήταν επίσημη στο παρελθόν. Τέλος, το διοικητικό συμβούλιο διορίζει τον διευθυντή για πενταετή περίοδο, βάσει καταλόγου τριών τουλάχιστον υποψηφίων που υποβάλλει η Επιτροπή· πριν από τον διορισμό του ο υποψήφιος που επιλέγεται από το διοικητικό συμβούλιο θα πρέπει να προβεί σε δήλωση ενώπιον των αρμόδιων επιτροπών του Ευρωπαϊκού Κοινοβουλίου και να απαντήσει σε ερωτήσεις που θα του υποβάλλουν μέλη αυτών των επιτροπών.
<P>
Ας είμαστε ειλικρινείς. Σχετικά με το θέμα της συμμετοχής του Κοινοβουλίου ο συμβιβασμός που έχουμε επιτύχει είναι λιγότερο από αυτό που θα ήλπιζα. Αλλά πρέπει να αντιμετωπίσουμε τα πράγματα κατά πρόσωπο. Ως έχει τώρα η συζήτηση, ο κόσμος δεν είναι έτοιμος να προχωρήσει περισσότερο. Είναι λογικό, λοιπόν, να υποστηρίζουμε το διαπραγματευτικό πακέτο ούτως ώστε το ίδρυμα να μπορέσει να λειτουργήσει το συντομότερο δυνατό σε σταθερές βάσεις.
<P>
Επομένως, ζητώ από τους βουλευτές να εγκρίνουν τη συμβιβαστική τροπολογία αριθ. 11, η οποία είναι το αποτέλεσμα του τριμερούς διαλόγου που ανέφερε ο Επίτροπος Michel πριν από λίγο, να την υιοθετήσουν στο σύνολό της και να μην ενδώσουν στον πειρασμό μιας τροπολογίας που θα αναστάτωνε την ισορροπία που έχουμε επιτύχει.
<P>
Ευχαριστώ τη σλοβενική Προεδρία και την Επιτροπή για την ποιότητα του διαλόγου μας σε αυτά τα θέματα και, ασφαλώς, ευχαριστώ όλους τους σκιώδεις εισηγητές για την υποστήριξή τους.
<SPEAKER ID="009" NAME="Gabriele Stauner">
εξ ονόματος της Ομάδας PPE-DE. - (DE) Κυρία Πρόεδρε, κύριε Επίτροπε, κυρίες και κύριοι, επιτρέψτε μου να ξεκινήσω εκφράζοντας τις ευχαριστίες μου για τις εποικοδομητικές διαπραγματεύσεις με το Συμβούλιο και την Επιτροπή, οφείλοντας το μεγαλύτερο χρέος ευγνωμοσύνης, ασφαλώς, στον εισηγητή μας, κ. Lehideux.
<P>
Στην επιτροπή και στον τριμερή διάλογο καταλήξαμε σε έναν συμβιβασμό για το ίδρυμα στο Τορίνο, το οποίο πρόκειται να τεθεί σε μια εντελώς νέα βάση χάρη στον νέο κανονισμό. Ο κύριος στόχος μας στην επανεξέταση του οργανισμού που εδρεύει στο Τορίνο είναι να ενισχυθούν οι σχέσεις μεταξύ του ιδρύματος και του Ευρωπαϊκού Κοινοβουλίου και να βελτιωθεί η συνολική λειτουργική αποτελεσματικότητα του ιδρύματος. Το Κοινοβούλιο προσδίδει ύψιστη προτεραιότητα στην προώθηση της επαγγελματικής κατάρτισης στην Ευρώπη, και πιστεύουμε ότι δεν πρέπει πλέον να αξιολογούμε απλά το έργο του ιδρύματος σε μια ex post βάση, σαν ένα είδος ελεγκτικού σώματος, αλλά ότι πρέπει να έχουμε έναν συγκεκριμένο ενισχυμένο ρόλο να διαδραματίσουμε στη διαδικασία του καθορισμού του περιεχομένου και της μορφής των προγραμμάτων του και ότι θα πρέπει να είμαστε σε θέση να συνεισφέρουμε τις απόψεις μας.
<P>
Για τον λόγο αυτόν, αποδίδουμε μεγάλη σημασία σε δύο σημεία. Το πρώτο από αυτά είναι η σύνθεση του διοικητικού συμβουλίου, και το δεύτερο είναι η διαδικασία για τον διορισμό του διευθυντή του ιδρύματος. Σε σχέση με το δεύτερο σημείο καταλήξαμε σε μια υγιή λύση στην επιτροπή στη βάση μιας πρότασης της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Όπως είπε ο εισηγητής, σύμφωνα με το άρθρο 10 του νέου κανονισμού, ο διευθυντής του ιδρύματος διορίζεται βάσει καταλόγου τριών τουλάχιστον υποψηφίων που υποβάλλει η Επιτροπή. Πριν από τον διορισμό τους, οι υποψήφιοι καλούνται να προβούν σε δήλωση ενώπιον της αρμόδιας επιτροπής ή των αρμόδιων επιτροπών του Ευρωπαϊκού Κοινοβουλίου και να απαντήσουν σε ερωτήσεις.
<P>
Ένα πιο δύσκολο θέμα, και ένα θέμα το οποίο δεν έχει επιλυθεί ικανοποιητικά για την Ομάδα μου στον παρόντα συμβιβασμό, αφορά τη σύνθεση του διοικητικού συμβουλίου. Ο διακανονισμός που θεσπίζεται στο προτεινόμενο άρθρο 7, σύμφωνα με τον οποίο το Κοινοβούλιο μπορεί να διορίσει τρεις εκπροσώπους χωρίς δικαίωμα ψήφου, είναι ανεπαρκής. Θέλουμε την ευκαιρία να είμαστε αποτελεσματικοί πρωταγωνιστές στις διαδικασίες λήψης αποφάσεων του διοικητικού συμβουλίου και όχι απλά διακοσμητικά μέλη. Επομένως, θεωρούμε απαραίτητο να είναι το Κοινοβούλιο σε θέση να στείλει τρεις ειδικευμένους εκπροσώπους για να υπηρετήσουν στο διοικητικό συμβούλιο, και εξυπακούεται ότι πρέπει να έχουν τα ίδια δικαιώματα ψήφου όπως και όλα τα άλλα μέλη του διοικητικού συμβουλίου.
<P>
Προκειμένου να διασφαλιστεί η αποτελεσματική λειτουργία του διοικητικού συμβουλίου, πιστεύουμε ότι είναι απαραίτητο να περιοριστεί ο αριθμός των μελών του. Δεν βλέπουμε καμία επιτακτική ανάγκη να στέλνει κάθε κράτος μέλος της ΕΕ έναν αντιπρόσωπο. Αντίθετα, πρέπει να αρκεστούμε σε αντιπροσώπους από τα δύο τρίτα των κρατών μελών, εφαρμόζοντας τους κανόνες της σειράς εκ περιτροπής που προβλέπονται από τη Συνθήκη της Λισαβόνας. Με τρεις εκπροσώπους από την Επιτροπή, το Κοινοβούλιο, και τις χώρες εταίρους, τα κράτη μέλη θα εξακολουθούσαν να υπερισχύουν. Σε τελική ανάλυση, ένα διοικητικό συμβούλιο δεν είναι μια συνάντηση μετόχων, αλλά υποτίθεται ότι πρέπει να εκπροσωπεί το σώμα μετόχων στην καθημερινή λήψη αποφάσεων και να λαμβάνει γρήγορες αποφάσεις.
<P>
Επομένως, επιτρέψτε μου να απευθύνω για άλλη μία φορά έκκληση προς το Συμβούλιο -ο εκπρόσωπος του οποίου, δυστυχώς, δεν είναι παρών- να αναθεωρήσει τη θέση του. Χάριν της λειτουργικής αποτελεσματικότητας, καλώ το Σώμα να υποστηρίξει την τροπολογία μας αριθ. 10.
<SPEAKER ID="011" NAME="Ole Christensen">
εξ ονόματος της Ομάδας PSE. - (DA) Κυρία Πρόεδρε, κύριε Επίτροπε, κυρίες και κύριοι, θέλω να ευχαριστήσω τον εισηγητή, κ. Lehideux, για τη συνεργασία του και το έργο του στην έκθεση σχετικά με το Ευρωπαϊκό Ίδρυμα Επαγγελματικής Εκπαίδευσης στο Τορίνο. Ήμουν σκιώδης εισηγητής για τη Σοσιαλιστική Ομάδα του Ευρωπαϊκού Κοινοβουλίου, και είχαμε μερικές σκληρές διαπραγματεύσεις με το Συμβούλιο, αλλά πιστεύω ότι καταλήξαμε σε μια καλή συμβιβαστική πρόταση. Αν και το έργο αυτού του ιδρύματος απευθύνεται σε χώρες που δεν είναι μέλη της ΕΕ και, επομένως, δεν έχουν υιοθετήσει τους στόχους της Λισαβόνας, είναι μολαταύτα σημαντικό να συζητηθούν οι στόχοι σε αυτό το πλαίσιο. Σε τελική ανάλυση, οι στόχοι της Λισαβόνας είναι στην πραγματικότητα απλά ένας τρόπος επίτευξης προόδου και ανάπτυξης, και δεν χρειάζεται να είναι κανείς μέλος της ΕΕ για να το επιθυμεί αυτό.
<P>
" εκπαίδευση είναι ένας από τους παράγοντες που στηρίζουν τη μεγέθυνση και την ανάπτυξη στην ΕΕ. " επένδυση σε καλύτερη εκπαίδευση μπορεί να βοηθήσει να διασφαλίσουμε ότι εμείς στην ΕΕ επιτυγχάνουμε τους στόχους της Λισαβόνας και μαζί κάνουμε την Ευρώπη ένα καλύτερο μέρος για να ζει κανείς. Ένα άλλο σημαντικό μέσο για την επίτευξη των στόχων της Λισαβόνας είναι η ευελισφάλεια στην αγορά εργασίας, και η εκπαίδευση και η ευελισφάλεια συνδέονται πολύ στενά. Μέσω της εκπαίδευσης δημιουργείται ένα καλύτερο και πιο αποτελεσματικό εργατικό δυναμικό, το οποίο με τη σειρά του επιτρέπει την επίτευξη ισχυρότερης ανάπτυξης.
<P>
Είναι σημαντικό να εξετάσουμε το μέλλον της ΕΕ από μια μακροπρόθεσμη σκοπιά. Επομένως, το Ευρωπαϊκό Ίδρυμα Επαγγελματικής Εκπαίδευσης είναι ένας εξαιρετικά σημαντικός οργανισμός. " ΕΕ δεν πρέπει να είναι μια κλειστή λέσχη. Είναι σημαντικό να βοηθάμε τα πιθανά νέα κράτη μέλη όσο περισσότερο μπορούμε. Πρέπει, φυσικά, να απαιτούμε από τα νέα κράτη μέλη να πληρούν ορισμένες προϋποθέσεις και πρότυπα, αλλά πρέπει επίσης να τα βοηθήσουμε να το πετύχουν αυτό. Πιστεύω ότι η νέα διάρθρωση που έχουμε εισαγάγει για το ίδρυμα στο Τορίνο αποτελεί ένα σημαντικό πλεονέκτημα για τις μελλοντικές προκλήσεις και πιστεύω ότι το ίδρυμα μπορεί να βοηθήσει πιθανά νέα κράτη μέλη να ενταχθούν στην ΕΕ.
<P>
Χαίρομαι ιδιαίτερα επίσης που η νέα δομή του ιδρύματος ενισχύει τους δεσμούς μεταξύ του Ευρωπαϊκού Κοινοβουλίου και του ιδρύματος. Κερδίζουμε την ευκαιρία να διορίζουμε τρεις εμπειρογνώμονες στο διοικητικό συμβούλιο. Αυτό δείχνει ότι το Συμβούλιο έχει αρχίσει να δέχεται ότι το Ευρωπαϊκό Κοινοβούλιο πρέπει επίσης να έχει μεγαλύτερη επιρροή σε αυτόν τον τομέα.
<SPEAKER ID="013" NAME="Renate Weber">
εξ ονόματος της Ομάδας ALDE. - (EN) Κυρία Πρόεδρε, θέλω να ευχαριστήσω τον κ. Lehideux για την έκθεσή του. Συμμερίζομαι απόλυτα την άποψή του σχετικά με την επέκταση της γεωγραφική εντολής για το Ευρωπαϊκό Ίδρυμα Επαγγελματικής Εκπαίδευσης (ΕΙΕΕ).
<P>
Αυτός ο οργανισμός, ο οποίος λειτουργεί ως ένας μηχανισμός εξωτερικής πολιτικής της ΕΕ, έχει τις δυνατότητες να ανταποκριθεί πλήρως στις προκλήσεις που τίθενται από περιοχές όπως η Αφρική, η Καραϊβική και ο Ειρηνικός. " πλούσια εμπειρία που έχει αποκτήσει το ΕΙΕΕ με το πέρασμα των ετών θα μπορούσε τώρα να διοχετευθεί προς περιοχές που χρειάζονται απελπισμένα την επαγγελματική κατάρτιση προκειμένου να βελτιώσουν την πρόσβαση στη μάθηση και την κοινωνική ένταξη.
<P>
Οι περισσότερες χώρες ΑΚΕ αντιμετωπίζουν αυτήν τη στιγμή σημαντικές οικονομικές μεταρρυθμίσεις, και προκειμένου να είναι επιτυχείς χρειάζονται ανθρώπινους πόρους. " ΕΙΕΕ θα έπρεπε να έχει την εντολή και τους πόρους να ανταποκριθεί σε ανάλογες απαιτήσεις. Θα προχωρούσα ακόμη πιο μακριά και θα έλεγα ότι, κατά τη διεύρυνση της εντολής του ΕΙΕΕ, θα πρέπει να σχεδιάσουμε προσωρινά γραφεία σύνδεσης σε περιοχές όπου συγκεντρώνονται οι δραστηριότητες των οργανισμών. Τα εν λόγω γραφεία θα επέτρεπαν στο ΕΙΕΕ να οργανώσει καλύτερα τις δραστηριότητές του και θα έδινε μεγαλύτερη ορατότητα στις δράσεις του σε τρίτες χώρες. Συμφωνώ πλήρως με την πρόταση του εισηγητή ότι χρειάζεται μεγαλύτερη διαφάνεια, και συμμερίζομαι απόλυτα τη πρότασή του να προστεθούν βουλευτές του Ευρωπαϊκού Κοινοβουλίου στο διοικητικό συμβούλιο του ιδρύματος.
<P>
Ολοκληρώνοντας, πιστεύω ότι όσον αφορά τους ανθρώπινους πόρους, η Ευρωπαϊκή Ένωση πρέπει να υιοθετήσει μια ευρύτερη προσέγγιση. Θέλουμε να θεσπίσουμε τη διαδικασία της "μπλε κάρτας" που θα επιτρέπει σε ειδικευμένους εργάτες από το εξωτερικό να εργάζονται νόμιμα στην Ευρώπη, με την ΕΕ να συνεισφέρει πιθανότατα στην εκπαίδευση αυτών των ειδικευμένων εργατών. Ωστόσο, όπως έχω ήδη πει, τους ειδικευμένους εργάτες χρειάζονται επίσης απελπισμένα οι χώρες τους προκειμένου να υπάρξει πραγματική ανάπτυξη αυτών των περιοχών. Ο ρόλος του Ευρωπαϊκού Ιδρύματος Επαγγελματικής Εκπαίδευσης θα είναι, επομένως, σημαντικός.
<SPEAKER ID="015" NAME="Sepp Kusstatscher">
εξ ονόματος της Ομάδας Verts/ALE. - (DE) Κυρία Πρόεδρε, κυρίες και κύριοι, επιτρέψτε μου να ξεκινήσω επαινώντας το Ευρωπαϊκό Ίδρυμα Επαγγελματικής Εκπαίδευσης στο Τορίνο για το ανεκτίμητο έργο που επιτελεί από το 1994.
<P>
Το έργο των οργανισμών και των ιδρυμάτων αντιμετωπίζεται συχνά ως τίποτα περισσότερο από ένας παράγοντας κόστους. Πιστεύω σθεναρά ότι αυτό που επιτελεί το ίδρυμα στο Τορίνο αποτελεί πολύ χρήσιμη βοήθεια γειτονίας, είτε είναι στα Βαλκάνια, στην Ανατολική Ευρώπη ή στη Νότια Αφρική. " πρακτική συνδρομή που παρέχει το ΕΙΕΕ στις χώρες εταίρους μας στην ανάπτυξη και δημιουργία συστημάτων κατάρτισης υψηλής ποιότητας δεν μπορεί να εκτιμηθεί αρκετά. Επομένως, επιτρέψτε μου να εκφράσω τις ευχαριστίες μου και την εκτίμησή μου στην ανώτερη διοίκησή του.
<P>
Πρέπει να απευθύνω κάποια ειλικρινή λόγια κριτικής στο Συμβούλιο, οι διαπραγματευτικές τακτικές του οποίου, μετά την επίτευξη συναίνεσης στον πρώτο γύρο, είχαν σαν συνέπεια την αύξηση των εκπροσώπων του Συμβουλίου σε 27 και, στη συνέχεια, την αδυναμία του να καταλάβει αρχικά γιατί εμείς στο Κοινοβούλιο επιθυμούσαμε επίσης να εκπροσωπούμαστε στο διοικητικό συμβούλιο και, τέλος, τη συμφωνία του για τρεις ειδικευμένους εκπροσώπους, αλλά ως μέλη χωρίς δικαίωμα ψήφου. " στάση του Συμβουλίου ήταν απλά ακατανόητη.
<P>
Μπορώ μόνο να επαναλάβω ότι αδυνατώ να κατανοήσω την υπερβολικά συντηρητική, αμυντική στάση της Προεδρίας του Συμβουλίου. Είναι μία ακόμη απόδειξη των δυσκολιών που αντιμετωπίζουν οι κυβερνήσεις των κρατών μελών μας όταν πρόκειται για την αναγνώριση της σημασίας που πρέπει να αποδώσουν στο Ευρωπαϊκό Κοινοβούλιο, το μόνο δημοκρατικά εκλεγμένο θεσμικό όργανο της Ένωσης.
<P>
Τις ευχαριστίες μου προς τον εισηγητή.
<SPEAKER ID="017" NAME="Derek Roland Clark">
εξ ονόματος της Ομάδας IND/DEM. - (EN) Κυρία Πρόεδρε, για άλλη μία φορά η Επιτροπή προπορεύεται της νομοθεσίας. " ΕΕ δεν έχει καμία αρμοδιότητα σε θέματα εκπαίδευσης, τουλάχιστον μέχρι να επικυρωθεί η Συνθήκη της Λισαβόνας, και αυτό εξαρτάται από το ιρλανδικό δημοψήφισμα. Μήπως το αποτέλεσμα αυτού του δημοψηφίσματος είναι ένα προεξοφλημένο αποτέλεσμα ή ένα "όχι" θα παραμεριστεί απλά όπως το γαλλικό και το ολλανδικό δημοψήφισμα;
<P>
Εν πάση περιπτώσει, τι είδους δομή θα έχει αυτό το ίδρυμα επαγγελματικής κατάρτισης; Βλέπω ότι η πρότασή μας είναι να διευθύνεται ποικιλοτρόπως από έξι εκπροσώπους από τα κράτη μέλη, συν έξι από την Επιτροπή και μόνο τρεις από το Κοινοβούλιο, ή ότι επιπλέον αντιπρόσωποι από τις χώρες εταίρους να διορίζονται από την Επιτροπή. Στην τελευταία περίπτωση, η ευθύνη θα είναι εν μέρει στα χέρια χωρών που δεν είναι κράτη μέλη, δίνοντας στη μη εκλεγμένη Επιτροπή τον κύριο λόγο. Αυτό κάθε άλλο παρά δημοκρατικό είναι.
<P>
" τροπολογία 7 προτείνει να υποβάλλει η Επιτροπή υποψηφίους για τη διεύθυνση του ΕΙΕΕ, και αυτό προκαλεί ανησυχία σε πολλές πλευρές. Είχε ως αποτέλεσμα περαιτέρω προτάσεις σχετικά με τη σύνθεση του διοικητικού συμβουλίου του ΕΙΕΕ, μέχρι την ανεφάρμοστη εκπροσώπηση ενός αντιπροσώπου για κάθε κράτος μέλος.
<P>
" ύπαρξη τόσων πολλών αντικρουόμενων προτάσεων για τη σύνθεση του διοικητικού συμβουλίου του ΕΙΕΕ δεν είναι ακριβώς η καλύτερη αρχή, αλλά αυτό προκαλεί την ερώτηση: γιατί πιστεύει κανείς ότι χρειαζόμαστε το εν λόγω ίδρυμα; Εγώ θα υποστήριζα ότι ένα ίδρυμα επαγγελματικής κατάρτισης δεν είναι μόνο περιττό, θα είναι επίσης αντιπαραγωγικό. Αν θέλετε να δείτε τις χώρες της Ευρώπης σε αντιδιαστολή προς την ΕΕ, θα διαπιστώσετε ότι υπάρχουν κάθε είδους προγράμματα επαγγελματικής κατάρτισης. Υπάρχουν διαφορετικά πρότυπα αλλά, όλα μαζί, αναπτύσσουν πολλές ικανότητες, και αυτός είναι ο λόγος που η Ευρώπη έχει τόσο πλούσια κληρονομιά. Βλέπετε, κάθε χώρα παρήγαγε πάντα τους καλλιτέχνες, συνθέτες, συγγραφείς της και ούτω καθεξής. Ακόμη και οι μικρές χώρες έχουν, για παράδειγμα, συνθέτες παγκοσμίου φήμης. Κάθε χώρα παράγει τους ηγέτες της και τους ειδικούς της, τους τεχνίτες, τους τραπεζίτες, τους αθλητές και όλους τους υπόλοιπους από την κλίμακα των δεξιοτήτων που ενισχύονται από την εκπαίδευση.
<P>
Υπάρχει, επομένως, μια πληθώρα ικανοτήτων, στην οποία κάθε χώρα συνεισφέρει με τον δικό της τρόπο. Αν προσπαθήσουμε να τα ενώσουμε όλα αυτά σε ένα Ευρωπαϊκό Ίδρυμα Επαγγελματικής Εκπαίδευσης θα αποδυναμώναμε τα συστήματα επαγγελματικής εκπαίδευσης σε πολλές χώρες. Ένα ενιαίο ΕΙΕΕ δε θα έχει τα φυσικά προσόντα της εθνικής ιδιαιτερότητας. Χρειαζόμαστε ποικιλία, όχι ένα εναρμονισμένο μονοδιάστατο θέμα.
<P>
Συνοπτικά, θα χάσουμε περισσότερα από όσα θα κερδίσουμε με ένα τέτοιο σχήμα. Παρακαλώ ξεχάστε το και αφήστε τις χώρες της Ευρώπης να κάνουν η καθεμιά τη συνεισφορά της στο σύνολο. Αυτό μπορεί ακόμη και να προκαλέσει ενθουσιασμό για το σχέδιο της ΕΕ, τον οποίο στερείται, δυστυχώς, αν κρίνουμε από τα "όχι" των δύο ιδρυτικών κρατών μελών της και τις συνεχείς προσπάθειες που καταβάλλονται για να "πουλήσουν" την ΕΕ στους λαούς της.
<SPEAKER ID="019" NAME="Jan Andersson" AFFILIATION="PSE">
(SV) Σας ευχαριστώ, κυρία Πρόεδρε. Επιτρέψτε μου να ξεκινήσω ευχαριστώντας τον Bernard Lehideux για το εξαιρετικό έργο του, για τις εξαιρετικές επαφές του με τον Πρόεδρο και τους συντονιστές κατά τη διάρκεια της διαδικασίας και για το γεγονός ότι μας διευκόλυνε να επιτύχουμε έναν διακανονισμό στην πρώτη ανάγνωση. Θέλω επίσης να ευχαριστήσω τους εκπροσώπους του Ευρωπαϊκού Ιδρύματος Επαγγελματικής Εκπαίδευσης για τη συνεισφορά τους, μια σημαντική συνεισφορά που προσφέρει πολλές περαιτέρω διασυνδέσεις. " εκπαίδευση, η επαγγελματική κατάρτιση και η διά βίου μάθηση είναι ολοένα και πιο σημαντικές. Είναι σημαντικές στην ΕΕ, αλλά επίσης στις χώρες με τις οποίες έχουμε εταιρική σχέση. Υπάρχει ανάγκη συνεργασίας μεταξύ του ευρωπαϊκού κέντρου για την ανάπτυξη της επαγγελματικής κατάρτισης (Cedefop) και του Ευρωπαϊκού Ιδρύματος Επαγγελματικής Εκπαίδευσης.
<P>
Αυτή η πρόταση για έναν νέο κανονισμό περιέχει ορισμένα στοιχεία που επιφέρουν βελτιώσεις. Καταρχάς, το πεδίο δράσης διευρύνεται για να συμπεριλάβει τη διά βίου μάθηση, αντί να εστιάζει αποκλειστικά στην επαγγελματική κατάρτιση. Αυτή είναι μια έννοια που εφαρμόζουμε ολοένα και περισσότερο και η οποία είναι σημαντική στην πολιτική μας. Δεύτερον, ο αριθμός των χωρών αυξάνεται, όπως είπε ο κ. Lehideux. Αυτές περιλαμβάνουν όλες τις χώρες που διατηρούν εταιρική σχέση με την ΕΕ, όχι μόνο εκείνες που εντάσσονται στα προγράμματα του μηχανισμού γειτονίας ή στα προενταξιακά προγράμματα, αλλά όλες τις χώρες εταιρικής σχέσης. Τρίτον, οι σχέσεις με το Κοινοβούλιο ενισχύονται. Είχαμε μια καλή συνεργασία η οποία μπορεί τώρα να αναπτυχθεί μέσω του νέου κανονισμού. Πιστεύω ότι έχουμε καταλήξει σε έναν καλό διακανονισμό, τόσο όσον αφορά τον τρόπο που διορίζουμε τον διευθυντή του ιδρύματος, αλλά επίσης όσον αφορά το γεγονός ότι μπορούμε να διορίζουμε τρεις εμπειρογνώμονες χωρίς δικαίωμα ψήφου στο διοικητικό συμβούλιο. Δεν πετύχαμε όλα όσα θέλαμε, αλλά εξακολουθεί να είναι ένας καλός συμβιβασμός που αποτελεί καλό οιωνό για το μέλλον. Είναι μια καλή βασική θέση. Μπορούμε να αναπτύξουμε τη διά βίου μάθηση ως μια διαδικασία συνεργασίας μεταξύ του Κοινοβουλίου και των ιδρυμάτων που εργάζονται πάνω σε αυτά τα θέματα. Αυτό είναι σημαντικό.
<SPEAKER ID="021" NAME="Louis Michel">
Μέλος της Επιτροπής. - (FR) Κυρία Πρόεδρε, καταρχάς θέλω να πω ευχαριστώ και να χαιρετίσω τις διάφορες δηλώσεις που έγιναν εδώ, οι οποίες υποστηρίζουν όλες την έκθεση του κ. Lehideux. Προφανώς την υποστηρίζω και εγώ, διότι πιστεύω ότι είναι πραγματικά ένα μεγάλο βήμα προόδου. Μπορώ να δω ήδη και να οραματιστώ νέες προοπτικές που ανοίγονται εδώ -ό,τι και αν μπορεί να λένε ορισμένοι- και, επομένως, χαίρομαι που θα επιτύχουμε αναμφίβολα ευρεία συναίνεση σε σχέση με αυτήν την πρόταση. Επιτρέψτε μου να απαντήσω σε δύο αντιρρήσεις που εκφράστηκαν.
<P>
Καταρχάς, η τροπολογία 10 επί του άρθρου 7: θέλω απλά να υπενθυμίσω στην κ. Stauner ότι υπάρχει ο κίνδυνος σύγκρουσης συμφερόντων, καθώς το Κοινοβούλιο είναι η αρμόδια αρχή για την απαλλαγή προϋπολογισμού. Νομικά, τουλάχιστον, θα υπήρχε σαφώς σύγκρουση συμφερόντων.
<P>
Δεύτερον, πιστεύω ότι είναι συνετός ο διαχωρισμός των εξουσιών. Ήμουν βουλευτής για πολλά χρόνια και δεν απαίτησα ποτέ αρμοδιότητες πέραν αυτών που αναλογούν στους βουλευτές. Ο βασικός ρόλος ενός βουλευτή δεν είναι να κυβερνά, λυπάμαι που το λέω. Ο βασικός ρόλος ενός βουλευτή είναι να εξετάζει προσεχτικά και να νομοθετεί, και φυσικά να ελέγχει τις κυβερνήσεις ή τα εκτελεστικά όργανα. Συνεπώς, δεν καταλαβαίνω αυτήν την αλλαγή στην έμφαση που ορισμένοι φαίνεται να βρίσκουν φυσιολογική. Μιλάω για τον εαυτό μου, αλλά διεξάγουμε μια κοινοβουλευτική συζήτηση και πιστεύω ότι το να συγχέει το Κοινοβούλιο το ελεγκτικό του καθήκον με ένα κυβερνητικό καθήκον, που είναι ασυμβίβαστο με τον ρόλο του, θα αποδυνάμωνε το βασικό του έργο. Έτσι μπορεί να καταστραφεί ένα κοινοβούλιο. Το να θέλει ένα κοινοβούλιο να γίνει ένα είδος κυβερνητικής συνέλευσης δεν θα ήταν συμβατό με την ύψιστη αρχή της δημοκρατίας. Το λέω αυτό διότι πραγματικά πιστεύω ότι ο διαχωρισμός των εξουσιών είναι σημαντικός.
<P>
Είμαι πεπεισμένος ότι ο συμβιβασμός που επιτεύχθηκε είναι ο πιο αποτελεσματικός, κυρίως διότι διασφαλίζει την ανεξαρτησία του Κοινοβουλίου στην εκτέλεση της ελεγκτικής του λειτουργίας.
<P>
Παραδέχομαι ότι συχνά αιφνιδιάζομαι από ορισμένες από τις απόψεις που εκφράζονται, αλλά βέβαια γι' αυτό βρισκόμαστε εδώ. Πιστεύω ότι ήταν ο κ. Clark εκείνος που είπε ότι η Επιτροπή υπερβαίνει των αρμοδιοτήτων της και ότι το Ευρωπαϊκό Ίδρυμα Επαγγελματικής Εκπαίδευσης θα μπορούσε να είναι αντιπαραγωγικό. Αυτό είναι εντελώς αντίθετο προς την πραγματικότητα, την εμπειρία και τις απολύτως ανεξάρτητες αξιολογήσεις του αξιοσημείωτου έργου που επιτελεί το ίδρυμα.
<P>
Ως Επίτροπος υπεύθυνος για την ανάπτυξη, μπορώ να προβλέψω ήδη -χάρη στην κύρια τροπολογία, η οποία αναμφίβολα θα εγκριθεί- τις προοπτικές αποτελεσματικότητας, τις θετικές προοπτικές που θα προσφερθούν, ιδιαίτερα, όπως υπαινίχθηκαν ορισμένοι ομιλητές, σε χώρες εντός του πεδίου αρμοδιοτήτων μου όπου η επαγγελματική κατάρτιση αποτελεί έναν κρίσιμο παράγοντα. Σκέφτομαι, για παράδειγμα, το κέντρο διαχείρισης και πληροφόρησης της μετανάστευσης στο Μάλι, ένα πιλοτικό σχέδιο που θα ξεκινήσουμε σύντομα. Μπορώ να φανταστώ τον χρήσιμο ρόλο που θα μπορούσε να διαδραματίσει εκεί το ίδρυμα.
<P>
Μπορώ, λοιπόν, μόνο να χαιρετίσω το αποτέλεσμα, και απορρίπτω εντελώς την κριτική ότι είναι αντιπαραγωγικό. Προφανώς, η φύση των ανθρώπων δεν μπορεί να αλλάξει: εκείνοι που δεν θέλουν την Ευρώπη λένε υπερβολικά πράγματα και αυτό -επιτρέψτε μου να το πω με κάθε σεβασμό προς τον ενδιαφερόμενο βουλευτή- είναι υπερβολή· είναι, επομένως, εντελώς ανούσιο.
<SPEAKER ID="023" NAME="Bernard Lehideux">
εισηγητής. - (FR) Κυρία Πρόεδρε, κύριε Επίτροπε, πιστεύω ότι όλοι ή σχεδόν όλοι μας έχουμε την ίδια άποψη επί της ουσίας του θέματος και ευχαριστώ τον Επίτροπο για αυτό που είπε μόλις για τις μελλοντικές προοπτικές του ιδρύματος.
<P>
Προφανώς μένει ένα σημείο να ρυθμιστεί και θέλω να κάνω μια παρατήρηση σχετικά: είναι η τροπολογία 10 του Ευρωπαϊκού Λαϊκού Κόμματος. Ο διάλογος μεταξύ των ευρωπαϊκών θεσμικών οργάνων είναι απολύτως ζωτικής σημασίας. Αυτός ο διάλογος διεξήχθη. Ο συνάδελφός μου κ. Kusstatscher λέει ότι η στάση του Συμβουλίου κατά τη διάρκεια αυτού του διαλόγου δεν ήταν ακριβώς αυτή που μπορεί να περιμέναμε. Έχει δίκιο, αλλά τελικά είχαμε τον τριμερή διάλογο, είχαμε αρκετές συναντήσεις, και στο τέλος αυτών των συναντήσεων δώσαμε τη σύμφωνη γνώμη μας. Δεν πιστεύω ότι ο διάλογος μεταξύ των θεσμικών οργάνων μας είναι δυνατός αν, αφού δώσαμε τη σύμφωνη γνώμη μας, την παίρνουμε πίσω λίγες ημέρες αργότερα υποβάλλοντας μια τροπολογία. Δηλαδή, συζητήσαμε, δεν ήμασταν απολύτως σύμφωνοι σε όλα, όλοι έκαναν ένα βήμα προσέγγισης με τους άλλους και καταλήξαμε με την επίτευξη ενός συμβιβαστικού κειμένου.
<P>
Καλώ τις Ομάδες, όλες τις Ομάδες, να δεχτούν την ιδέα να επιδείξουμε αλληλεγγύη στην απόφαση που λάβαμε, στη συμφωνία που δώσαμε στο Συμβούλιο και στην Επιτροπή στο τέλος του τριμερούς διαλόγου και τους ζητώ να αντικατοπτρίσουν αυτήν την αλληλεγγύη στην ψήφο τους. Όταν ζητά κανείς αλλαγές πρέπει να ξέρει επίσης πόσο μακριά μπορεί να φτάσει. Είπα πριν από λίγο ότι θα προτιμούσαμε να είχαμε προχωρήσει λίγο περισσότερο, αλλά ότι δεν πίστευα πως ήταν όλοι έτοιμοι γα' αυτό. Ως εισηγητής αυτού του εγγράφου, έχοντας επιτύχει μια σπουδαία συμφωνία και έχοντας υποστηριχτεί στο έργο μου από τους συναδέλφους μου, τους ζητώ να συνεχίσουν να δείχνουν αλληλεγγύη ως προς τη συμβιβαστική συμφωνία μας μέχρι τη στιγμή της ψηφοφορίας.
<SPEAKER ID="024" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, στις 12.00.

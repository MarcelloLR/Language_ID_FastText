<CHAPTER ID="018">
Εσθονία (συζήτηση) 
<SPEAKER ID="350" NAME="Πρόεδρος">
" ημερήσια διάταξη προβλέπει τη δήλωση του Συμβουλίου και της Επιτροπής σχετικά με την Εσθονία.
<SPEAKER ID="351" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, χαιρετίζω αυτή τη συζήτηση σχετικά με την πρόσφατη διένεξη μεταξύ της Ρωσίας και της Εσθονίας. Επιτρέψτε μου να δηλώσω ευθύς εξαρχής ότι δεν πρόκειται για ζήτημα ανθρωπίνων δικαιωμάτων. " αποκαθήλωση του χάλκινου αγάλματος του στρατιώτη στο Ταλίν και η εκταφή των στρατιωτών πραγματοποιήθηκαν με απόλυτο σεβασμό προς τις διεθνείς υποχρεώσεις της Εσθονίας, δηλαδή σύμφωνα με τη Σύμβαση της Γενεύης όσον αφορά τα μνημεία πολέμου. Ωστόσο, κατανοώ την ευαισθησία αυτού του θέματος, το οποίο άπτεται της ερμηνείας της ιστορίας.
<P>
Αν και υπήρξαν ανησυχίες στη Ρωσία γι' αυτό, καταστήσαμε σαφές στη Ρωσία στην τελευταία σύνοδο κορυφής ότι αυτές οι ανησυχίες θα αντιμετωπιστούν μέσω διαλόγου και όχι μέσω "κραυγαλέας διπλωματίας". Λυπούμαστε για το γεγονός ότι οι διαδηλώσεις που έλαβαν χώρα στην Εσθονία μετατράπηκαν σε λεηλασία και αναταραχές. Υπάρχει το δικαίωμα της διαδήλωσης, το οποίο πηγάζει ρητά από την ελευθερία έκφρασης. Ωστόσο, το γεγονός ότι αυτό οδήγησε σε μια πολιορκία μπροστά από την εσθονική πρεσβεία στη Μόσχα ήταν απαράδεκτο. Καταστήσαμε σαφείς τις απόψεις μας γι' αυτό και πραγματοποιήθηκε αμέσως διάβημα στη Μόσχα που υπενθύμιζε στη Ρωσία τις υποχρεώσεις της σύμφωνα με τις Συμβάσεις της Βιέννης.
<P>
Μας ανησυχούν οι επιθέσεις στον κυβερνοχώρο σε επίσημους εσθονικούς δικτυακούς τόπους. Πρέπει να ερευνηθούν καταλλήλως και οι δράστες πρέπει να προσαχθούν στη δικαιοσύνη. Υπενθυμίζουμε στη Ρωσία την κοινή μας δέσμευση να συνεργαστούμε για την καταπολέμηση των αξιόποινων πράξεων στον κυβερνοχώρο τόσο στο πλαίσιο του κοινού χώρου ελευθερίας, ασφάλειας και δικαιοσύνης όσο και με την προσχώρηση στη Σύμβαση του Συμβουλίου της Ευρώπης για την εγκληματικότητα στον κυβερνοχώρο. Σήμερα η Επιτροπή ενέκρινε μια ανακοίνωση σχετικά με την εγκληματικότητα στον κυβερνοχώρο και θα εργαστούμε ασφαλώς για την εφαρμογή της.
<P>
Επίσης, παρακολουθούμε στενά την κατάσταση σχετικά με το εμπόριο μεταξύ της Ρωσίας και της Εσθονίας. Εκφράστηκαν εκκλήσεις στη Ρωσία για εμπορικά μποϊκοτάζ των εσθονικών αγαθών και υπηρεσιών και για περιορισμούς των μεταφορών. Κάποια στιγμή επιβλήθηκαν περιορισμοί στη διέλευση φορτηγών από τη γέφυρα του ποταμού Νάρβα και μειώθηκαν οι μεταφορές πετρελαίου μέσω της Εσθονίας. Σύμφωνα με τις τελευταίες πληροφορίες μας, διεξήχθησαν συνομιλίες εμπειρογνωμόνων σήμερα σχετικά με τη γέφυρα και οι μεταφορές πετρελαίου μέσω της Εσθονίας ξεκίνησαν εκ νέου. Θα συνεχίσουμε να παρακολουθούμε την κατάσταση.
<P>
Ελπίζω ότι αυτό το θέμα έχει αποκλιμακωθεί τώρα και ότι οι εντάσεις θα υποχωρήσουν. Το συζητήσαμε στη σύνοδο κορυφής ΕΕ-Ρωσίας στη Σαμάρα και αναφέρθηκε επίσης στη συνέντευξη Τύπου. Ακόμα και ο Πρόεδρος Putin αναγνώρισε ότι ίσως να εκδηλώθηκε υπερβολική αντίδραση από τη ρωσική πλευρά και εξέφρασε τη λύπη του για την αποχώρηση του εσθονού πρέσβη από τη Μόσχα. Υποστηρίζω πλήρως την έκκληση της Προεδρίας για έναν "διάλογο χωρίς πάθη επί του θέματος", αντιμετωπίζοντας τα προβλήματα "σε πνεύμα κατανόησης και αμοιβαίου σεβασμού".
<P>
" σύνοδος κορυφής της Σαμάρα διεξήχθη σε μια κρίσιμη στιγμή για τις σχέσεις ΕΕ-Ρωσίας. Οι συζητήσεις ήταν ανοιχτές και ειλικρινείς και οι αναφορές των μέσων ενημέρωσης τόνισαν, φυσικά, τους τομείς διαφωνίας μεταξύ μας. Πιστεύω ότι ήταν πολύ σημαντική η διεξαγωγή αυτής της ειλικρινούς συζήτησης: πρέπει να μιλάμε μεταξύ μας διότι η Ρωσία είναι και παραμένει στρατηγικός εταίρος και σημαντικός γείτονας. Ταυτόχρονα, πρέπει και εμείς να τους μιλάμε ειλικρινά.
<P>
" πλευρά της ΕΕ έδωσε σημαντική έμφαση, όπως γνωρίζει ειδικά ο κ. Barroso, στη σημασία του σεβασμού της δημοκρατίας και των ανθρωπίνων δικαιωμάτων, ειδικά πριν από τις εκλογές. " κράτηση του Garry Kasparov στο αεροδρόμιο της Μόσχας, η παρεμπόδισή του να συμμετάσχει σε μια διαδήλωση στη Σαμάρα που έλαβε χώρα ταυτόχρονα με τη σύνοδο κορυφής, ήταν ιδιαίτερα λυπηρό γεγονός και αντιμετωπίστηκε πολύ ξεκάθαρα.
<P>
Ωστόσο, επιτρέψτε μου να τονίσω ότι υπάρχουν επίσης αρκετά θετικά ζητήματα από τη σύνοδο κορυφής. Θα έλεγα ότι η εικόνα της συνόδου κορυφής ήταν ανάμικτη.
<P>
Πρώτον και κύριον, η Ρωσία δεν έμεινε με καμία αμφιβολία όσον αφορά τη σημασία που προσδίδουμε στην αλληλεγγύη της ΕΕ στις σχέσεις μας με τη Ρωσία. Δεύτερον, η σύνοδος κορυφής επιβεβαίωσε ότι η ΕΕ και η Ρωσία συμφωνούν για την αναγκαιότητα οικοδόμησης μιας ισχυρής στρατηγικής εταιρικής σχέσης ΕΕ-Ρωσίας στο μέλλον. Τρίτον, τόσο η ΕΕ όσο και η Ρωσία αναγνωρίζουν ότι οι οικονομικοί και εμπορικοί δεσμοί μας ειδικά είναι μεγαλύτεροι και εντονότεροι από ποτέ. Πράγματι, η Ρωσία είναι ο τρίτος εμπορικός εταίρος μας και εμείς είμαστε ο πρώτος εμπορικός εταίρος της. Εργαζόμαστε μαζί για την ένταξη της Ρωσίας στον ΠΟΕ φέτος, οπότε θα συναφθεί και η συμφωνία υπερπτήσεων της Σιβηρίας, κατά πάσα πιθανότητα τον Νοέμβριο. Τέταρτον, στη σύνοδο κορυφής διαπιστώθηκε επίσης ότι, παρά τις δυσκολίες μας, η συνεργασία προχωρά καλά σε πολλούς τομείς που καλύπτονται από τους τέσσερις χάρτες πορείας για τον κοινό χώρο που συμφωνήθηκαν το 2005. Για παράδειγμα, η συμφωνία για τη διευκόλυνση των θεωρήσεων και της επανεισδοχής θα τεθεί σε ισχύ την 1η Ιουνίου 2007.
<P>
Στον τομέα της εκπαίδευσης, έχουμε το κέντρο ευρωπαϊκών σπουδών στη Μόσχα, όπου υπάρχουν εκατοντάδες φοιτητές οι οποίοι σπουδάζουν ευρωπαϊκό δίκαιο. " Ευρώπη προσελκύει μεγάλη προσοχή από τους φοιτητές. Υπάρχουν ζητήματα όπως το σύστημα έγκαιρης προειδοποίησης για την ενέργεια, στα οποία η Ρωσία καταρχήν συμφώνησε και επί των οποίων πρέπει τώρα να εργαστούμε, και τέλος ένα είδος διαλόγου για το επενδυτικό κλίμα και για τις επενδύσεις εν γένει.
<P>
Συνεπώς, όπως είπα, δεν πιστεύω ότι η εικόνα είναι μόνο άσπρη και μαύρη: υπάρχει ένα πλήρες φάσμα διαφορετικών χρωμάτων, από θερμές μέχρι ψυχρές αποχρώσεις.
<P>
(Χειροκροτήματα)
<SPEAKER ID="352" NAME="Tunne Kelam">
εξ ονόματος της Ομάδας PPE-DE. - (ΕΝ) Κύριε Πρόεδρε, συμφωνώ απολύτως με τη δήλωση του Επιτρόπου ότι δεν χρειάζεται να βλέπουμε την εικόνα σε άσπρο και μαύρο, αλλά δυστυχώς η ασπρόμαυρη κατάσταση μάς επιβλήθηκε και επιβλήθηκε και σε ένα κράτος μέλος μας από τον μεγάλο γείτονά του.
<P>
Ωστόσο, θα ήθελα να συγχαρώ τόσο την Επιτροπή όσο και την Προεδρία για την πειστική τους επίδειξη αλληλεγγύης στη Σαμάρα. Πιστεύω ότι η σαφής δήλωση του Προέδρου της Επιτροπής προς τον ρώσο Πρόεδρο, ότι η Εσθονία ή η Πολωνία θεωρούνται εξίσου σημαντικά μέλη της Ένωσης όσο η Πορτογαλία ή η Γερμανία, πρέπει να θεωρηθεί καίριο μήνυμα. Πιστεύω ότι το πιο σημαντικό στη δεδομένη κατάσταση ήταν να κάνουμε τους ομολόγους μας να κατανοήσουν τι σημαίνει αλληλεγγύη για την Ένωση, η οποία βασίζεται σε κοινές αξίες.
<P>
Όπως δηλώνει η πρόταση ψηφίσματος για την Εσθονία, οι επιθέσεις που έχουν στόχο ένα από τα μικρότερα κράτη μέλη αντιμετωπίζονται ως δοκιμασία για την αλληλεγγύη της ΕΕ συνολικά και όλες οι μεγάλες πολιτικές ομάδες συμφώνησαν επί του κειμένου της κοινής πρότασης ψηφίσματος σχετικά με την Εσθονία.
<P>
Πιστεύω ότι υπάρχουν κάποια θέματα που πρέπει να αντιμετωπίσετε συλλογικά στο μέλλον. Είναι απαράδεκτο να γίνεται βάναυση επέμβαση στις εσωτερικές υποθέσεις οποιουδήποτε κράτους, ειδικά ενός μικρού κράτους. Υπάρχει σημαντική διαφορά μεταξύ των δύο πρώην ολοκληρωτικών κρατών. " νέα δημοκρατική Γερμανία έχει ως βασική αρχή της εξωτερικής πολιτικής της να μην απειλήσει ποτέ κανέναν από τους γείτονές της και αυτό συνέβαλε σε πολύ σημαντικό βαθμό σε μια θετική αλλαγή στη μεταπολεμική Ευρώπη. Πιστεύω ότι πρέπει να δράσουμε από κοινού για να βοηθήσουμε τη Ρωσία να τηρήσει μια παρόμοια στάση ως προς τις ιμπεριαλιστικές ενέργειες του παρελθόντος και να τη βοηθήσουμε να φτάσει σε παρόμοια συμπεράσματα.
<SPEAKER ID="353" NAME="Jan Marinus Wiersma">
εξ ονόματος της Ομάδας PSE. - (NL) Κύριε Πρόεδρε, θέλω να κάνω δύο προκαταρκτικές παρατηρήσεις. Συμφωνώ απολύτως με την Επίτροπο όταν κάνει λόγο για μια στρατηγική εταιρική σχέση και την αξία της και δηλώνει ότι πρέπει να συνεχίσουμε τον διάλογο με τη Ρωσία και πρέπει να δούμε τι μπορούμε να αποκομίσουμε από αυτόν όσον αφορά τις αρχές και τις αξίες μας.
<P>
Δεύτερον, είμαι Ολλανδός. Δεν γεννήθηκα στην ανατολική Ευρώπη. Μεγάλωσα μέσα στην ελευθερία και πάντα ζούσα μέσα σε αυτή. Πιστεύω ότι είναι εξαιρετικά σημαντικό για μένα ως εκπρόσωπο ενός αποκαλούμενου "παλαιού" κράτους μέλους να σχολιάσω τι συνέβη στην Εσθονία και τον τρόπο με τον οποίο την αντιμετώπισε η Ρωσία.
<P>
Είναι επίσης σημαντικό να σημειωθεί ότι τα θέματα που συνδέονται με το παρελθόν είναι πάντοτε ευαίσθητα, τόσο για εμάς όσο και για τους άλλους. Πρέπει να τα χειριζόμαστε με προσοχή. Είμαι ιστορικός και γνωρίζω πόσο επικίνδυνο είναι όταν εγχέεται τόση πολλή ιστορία στην πολιτική. Αν και πάντα συνιστώ να υπάρχει κάποιος βαθμός αυτοσυγκράτησης, η Ομάδα μου εξέφρασε την αλληλεγγύη της με την Εσθονία και αυτή πρέπει επίσης να αποτελέσει τη βάση για την ευρωπαϊκή στάση στη σύγκρουση που ανέκυψε μεταξύ της Εσθονίας και της Ρωσίας.
<P>
Το γεγονός ότι αυτή η σύγκρουση δεν επηρεάζει μόνο τη Ρωσία, αλλά και ολόκληρη την Ευρωπαϊκή Ένωση έγινε έντονα αισθητό από τον Πρόεδρο της Επιτροπής, κ. Barroso, στη Σαμάρα. " Ευρωπαϊκή Ένωση δεν επιχείρησε να παρουσιάσει τη σύγκρουση ως κάτι ασήμαντο. " αντίδραση της Ρωσίας ήταν ανάρμοστη και απαράδεκτη. Οι ευρωπαϊκές κυβερνήσεις και οι βουλευτές προσπάθησαν να παρέμβουν στις εσωτερικές υποθέσεις ενός κράτους μέλους της ΕΕ και αυτό είναι εξωφρενικό.
<P>
Προσθέστε σε αυτό και το γεγονός ότι οι ρωσικές αρχές δεν έκαναν τίποτα για να προστατεύσουν τη λειτουργία της εσθονικής πρεσβείας στη Μόσχα και λόγω αυτού η σύγκρουση κατέληξε, από κάθε άποψη, σε διπλωματική κρίση. Κατά τη γνώμη μου -και αυτό διατυπώνεται καλά και στο ψήφισμα- οι ρωσικές αρχές, αλλά ίσως και εμείς, καλά θα έκαναν να αντικαταστήσουν την εχθρική ρητορεία με μια προσπάθεια να συμβάλουν σε έναν διάλογο, ειδικά μεταξύ των κοινοτήτων στις εν λόγω χώρες, δηλαδή στην Εσθονία και στη Λετονία, και να μην φτάνουν τα πράγματα στα άκρα, διότι αυτός ο διάλογος απαιτείται επίσης για τη δημιουργία σχέσεων μεταξύ των χωρών που έχουν τις ίδιες ευρωπαϊκές αξίες.
<P>
Ελπίζω ότι το μήνυμα του διαλόγου, το μήνυμα της συζήτησης για το μέλλον, όχι μόνο για το παρελθόν, θα περάσει και στη Μόσχα.
<SPEAKER ID="354" NAME="Toomas Savi">
εξ ονόματος της Ομάδας ALDE. - (ET) Κύριε Πρόεδρε, κυρία Επίτροπε, θέλω να αναφερθώ σε δύο θέματα στις πρόσφατες σχέσεις Εσθονίας-Ρωσίας, πρώτον στον πόλεμο στον κυβερνοχώρο και δεύτερον στην παραπληροφόρηση στην οποία επιδόθηκε ο Πρόεδρος Putin.
<P>
Πρώτον, ακόμα και μετά από όλες τις δηλώσεις υποστήριξης που δέχθηκε η Εσθονία, η Ρωσία δεν έλαβε κανένα μέτρο για να σταματήσει τις συστηματικές ηλεκτρονικές επιθέσεις στους επίσημους σταθμούς ενημέρωσης και επικοινωνιών και στις ιστοσελίδες της εσθονικής κυβέρνησης. Οι επιθέσεις προπαγάνδας στο Διαδίκτυο και μέσω μηνυμάτων κινητών τηλεφώνων περιλαμβάνουν εκκλήσεις για βία και ένοπλη αντίσταση. Αυτά τα μηνύματα μεταδίδονται ακόμη και στην τηλεόραση και σε άλλα μέσα ενημέρωσης. " Εσθονία είναι ιδιαίτερα ευάλωτη στις επιθέσεις στον κυβερνοχώρο, διότι έχει ηλεκτρονικό υπουργικό συμβούλιο και ηλεκτρονική κυβέρνηση και φέτος διεξήχθησαν οι πρώτες ηλεκτρονικές εκλογές.
<P>
Οι επιθέσεις στον κυβερνοχώρο που λαμβάνουν χώρα στην Εσθονία πρέπει να αποτελέσουν προειδοποίηση για όλη την Ευρώπη. Τον 21ο αιώνα αυτός ο κίνδυνος απειλεί όλες τις χώρες. Πρέπει να σκεφτούμε σοβαρά πώς θα προστατευθούμε και πρέπει να το κάνουμε αυτό μαζί. Αυτός είναι ο πρώτος "πόλεμος στον κυβερνοχώρου" στην ιστορία και αποσκοπεί σαφώς στην ανάσχεση της λειτουργίας ενός κυρίαρχου κράτους της Ευρωπαϊκής Ένωσης.
<P>
Δεύτερον, σε μια επίσημη συνέντευξη Τύπου στη Σαμάρα, στην οποία εκπροσωπήθηκε ο Τύπος όλου του κόσμου, ο ρώσος Πρόεδρος είπε τα εξής: "Δεν διαλύθηκαν απλώς οι διαδηλωτές στο Ταλίν. Σκοτώθηκε ένας διαδηλωτής εκεί. Επιπροσθέτως, το θέμα δεν είναι καν ότι έγινε ένα ατύχημα", ισχυρίστηκε ο Putin, "Ανησυχούμε για κάτι άλλο, για το γεγονός ότι το εν λόγω άτομο δεν έλαβε βοήθεια όταν τραυματίστηκε". Σύμφωνα με τον Putin, ο Ganin πέθανε παρουσία της αστυνομίας.
<P>
Κυρίες και κύριοι, αυτό είναι εσκεμμένη παραπληροφόρηση. Πράγματι, ο εικοσάχρονος Dmitri Ganin τραυματίστηκε θανάσιμα κατά τη διάρκεια των επεισοδίων, αλλά κινήθηκαν ποινικές διαδικασίες για τον θάνατο του Dmitri, οι οποίες κατέδειξαν ότι ο θάνατός του δεν σχετίζεται με την αστυνομική δραστηριότητα για τη διατήρηση της τάξης στο Ταλίν. Περίπου τα μεσάνυχτα της 27ης Απριλίου, η αστυνομία βρήκε τον Dmitri, ο οποίος είχε υποστεί τραυματισμό με μαχαίρι, και κάλεσε ασθενοφόρο στις 00.26. Το ασθενοφόρο ξεκίνησε ένα λεπτό αργότερα και έφτασε στον χώρο στις 00.32, δηλαδή πέντε λεπτά αργότερα. Ο Dmitri εισήχθη στο νοσοκομείο στις 00.51. Υποβλήθηκε σε επέμβαση και πέθανε στο νοσοκομείο στις 2.00. Το τονίζω ξανά: το ασθενοφόρο έφτασε πέντε λεπτά μετά την κλήση του από την αστυνομία και συνεπώς ο Dmitri δεν πέθανε παρουσία της αστυνομίας, αλλά στο νοσοκομείο.
<SPEAKER ID="355" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, κυρία Επίτροπε, οι πρόσφατες εντάσεις με τη Ρωσία για τις εμπορικές διακρίσεις εις βάρος της Πολωνίας και την παρέμβαση της Ρωσίας στις εσωτερικές υποθέσεις της ανεξάρτητης Εσθονίας παρείχαν ίσως την καλύτερη δυνατή επίδειξη των πραγματικών μηχανισμών και δυνάμεων που στηρίζουν την ευρωπαϊκή συνεργασία στον τομέα της εξωτερικής πολιτικής.
<P>
Ήταν ηθικό μας καθήκον να επιδείξουμε αλληλεγγύη με την Εσθονία, αλλά αυτή η αλληλεγγύη ευνοεί επίσης τα πολιτικά μας συμφέροντα. Τα πρόσφατα περιστατικά μεταξύ της Ένωσης και της Ρωσίας οδήγησαν σε μια σημαντική επένδυση στο μέλλον της Ευρωπαϊκής Ένωσης, η οποία είναι πολύ πιο σημαντική από ό,τι οι περαιτέρω θεσμικές αλλαγές.
<P>
" Ευρωπαϊκή Ένωση εκμεταλλεύτηκε το δυναμικό της, ως αποτέλεσμα της διορατικής στάσης που υιοθέτησαν ο Πρόεδρος της Επιτροπής και η Πρόεδρος του Συμβουλίου. Είμαι βέβαιος ότι μιλώ εκ μέρους πολλών πολιτών της Πολωνίας και της κεντρικής Ευρώπης λέγοντας στον κ. Barroso και στην κ. Merkel: σας ευχαριστούμε από τα βάθη της καρδιάς μας!
<SPEAKER ID="356" NAME="Satu Hassi">
εξ ονόματος της Ομάδας Verts/ALE. - (FI) Κύριε Πρόεδρε, κυρίες και κύριοι, είναι σημαντικό να κάνουμε μια διάκριση μεταξύ των ρωσόφωνων στην Εσθονία και της ρωσικής πολιτικής. Οι ρωσόφωνοι στην Εσθονία έχουν τα ίδια δικαιώματα του ανθρώπου και του πολίτη όπως και εμείς, αλλά τα προβλήματα και οι διαφορές απόψεων δεν δίνουν το δικαίωμα στη Ρωσία να παρεμβαίνει στις υποθέσεις της Εσθονίας, όπως να απαιτεί την παραίτηση της εσθονικής κυβέρνησης. Κανείς δεν πιστεύει ότι οι αρχές στη Μόσχα δεν θα μπορούσαν να έχουν αποτρέψει τη διατάραξη και τη βία εις βάρος του εσθονού πρεσβευτή και του προσωπικού της πρεσβείας εκεί όταν, όπως είπε η Επίτροπος, ακτιβιστές της αντιπολίτευσης εμποδίστηκαν να ταξιδέψουν στη διαδήλωση στη Σαμάρα. Ο καβγάς για το άγαλμα έφερε στο φως δύο διαφορετικές ερμηνείες της ιστορίας. Είναι αλήθεια ότι ο Κόκκινος Στρατός διαδραμάτισε σημαντικό ρόλο στην απελευθέρωση της Ευρώπης από τον Ναζισμό, αλλά είναι επίσης αλήθεια ότι ο ίδιος στρατός μετά τον πόλεμο μετατράπηκε σε στρατό κατοχής στην Εσθονία και σε πολλές άλλες χώρες.
<P>
Τα γεγονότα δείχνουν ξεκάθαρα πόσο λίγο ενσωματώθηκε ο ρωσόφωνος πληθυσμός στην εσθονική κοινωνία. Είναι δουλειά της εσθονικής κυβέρνησης και της κοινωνίας, και ξέρω ότι δεν είναι πάντα εύκολη, να βρουν έναν εποικοδομητικό τρόπο για να επιλυθούν αυτά τα προβλήματα. " αστυνομία έχει υποχρέωση να διατηρεί την τάξη, αλλά οι κατηγορίες ότι η αστυνομία ενήργησε με δυσανάλογη σκληρότητα πρέπει να διερευνηθούν αμερόληπτα και ανοιχτά. " Ρωσία φαίνεται πως δυσκολεύεται να καταλάβει ότι η Εσθονία και οι άλλες χώρες της Βαλτικής είναι στην πραγματικότητα κυρίαρχα κράτη. Πρέπει να επιδείξουμε αλληλεγγύη με την Εσθονία. Τα κράτη μέλη της Ευρωπαϊκής Ένωσης πρέπει να βοηθήσουν την Εσθονία να βρει ποιος ή τι ξεκίνησε τις επιθέσεις στους ιστοτόπους των εσθονικών αρχών.
<P>
(Χειροκροτήματα)
<SPEAKER ID="357" NAME="Eva-Britt Svensson">
εξ ονόματος της Ομάδας GUE/NGL. - (SV) " Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών φυσικά λυπάται για τις υπερβολικές αντιδράσεις στη Ρωσία και φυσικά απαιτούμε να εκπληρώσει η Ρωσία τις διεθνείς δεσμεύσεις της σύμφωνα με τη Σύμβαση της Βιέννης.
<P>
Τούτου λεχθέντος, πρέπει να ειπωθεί το εξής: κανένα κόμμα δεν ευνοείται από μια κλιμάκωση της σύγκρουσης, όπως δείχνουν ορισμένες δράσεις ή απλοϊκά ψηφίσματα και δηλώσεις. " δημιουργία γεφυρών και ο διάλογος μεταξύ των κομμάτων είναι καλύτερα από την ύψωση τειχών και φραγμών. Είναι επίσης αναμφισβήτητο ότι οι διακρίσεις και ο περιορισμός των δικαιωμάτων του πολίτη που υφίσταται ο ρωσόφωνος πληθυσμός της Εσθονίας συνιστούν το πλέον πρόσφορο έδαφος για συγκρούσεις. " ευθύνη για τη σύγκρουση για την οποία συζητούμε τώρα εναπόκειται και στην εσθονική κυβέρνηση, η οποία δεν σέβεται τα πολιτικά δικαιώματα του ρωσόφωνου πληθυσμού. Είναι υπεύθυνη για το γεγονός ότι, πριν από την αποκαθήλωση του μνημείου, δεν διεξήχθη κανένας διάλογος με τους κατοίκους του Ταλίν και για το γεγονός ότι δεν ελήφθη υπόψη η σημασία του μνημείου για έναν τεράστιο αριθμό ανθρώπων ως σημαντικού μνημείου για όλους όσοι έχασαν τη ζωή τους στον αγώνα κατά του ναζισμού και του φασισμού.
<P>
Άλλοι ατυχείς παράγοντες είναι η κλιμάκωση της σύγκρουσης, η οποία ήταν μια αντίδραση στις εσθονικές αρχές που δεν επέτρεπαν τις ειρηνικές διαδηλώσεις, και η περαιτέρω κλιμάκωση, η οποία ήταν συνέπεια των ενεργειών της εσθονικής αστυνομίας κατά των διαδηλωτών. " εσθονική ενέργεια της αποκαθήλωσης ενός αντιναζιστικού μνημείου και της εκταφής των λειψάνων των στρατιωτών που πέθαναν στον πόλεμο κατά των στρατευμάτων του Χίτλερ θεωρείται πρόκληση προς όλους όσοι πιστεύουν ότι ο αγώνας κατά του ναζισμού δεν πρέπει να ξεχαστεί στο μέλλον. Κανείς δεν έχει δικαίωμα να ξαναγράψει την ιστορία και οι πολιτικές απόψεις δεν πρέπει να αποτρέπουν τη σοβαρή ανάλυση, και την κατανόηση, για το πώς προκύπτουν οι συγκρούσεις. Μόνο μέσω αυτής της ανάλυσης και της κατανόησης της κατάστασης θα μπορούμε να επιλύουμε τις συγκρούσεις στο μέλλον.
<SPEAKER ID="358" NAME="Christopher Beazley" AFFILIATION="PPE-DE">
(EN) Κύριε Πρόεδρε, δεν μπορώ να συμφωνήσω με την τελευταία ομιλήτρια στην ερμηνεία της για τη μεταφορά ενός μνημείου πολέμου σε ένα στρατιωτικό κοιμητήριο. Θεωρώ ότι αυτή η διαδικασία είναι απολύτως σωστή. Είναι δικαίωμα της εσθονικής κυβέρνησης να πάρει αυτή την απόφαση και αυτό χρησιμοποιήθηκε ως πρόσχημα όχι, όπως είπατε εσείς, κυρία Επίτροπε, για μια διένεξη μεταξύ της Ρωσίας και της Εσθονίας, αλλά για μια διένεξη μεταξύ της Ρωσίας και της ΕΕ. Ο Πρόεδρος της Επιτροπής, κ. Barroso, δήλωσε εξαιρετικά εύγλωττα στη Σαμάρα ότι εκφράζουμε την απόλυτη αλληλεγγύη μας με την Εσθονία - καθώς και με την Πολωνία, με την Τσεχική Δημοκρατία και με τη χώρα μου, ο πρέσβης της οποίας δέχθηκε επίσης παρενόχληση από τη Νάσι, μια οργάνωση από την οποία ο Πρόεδρος Putin ελάχιστα προσπαθεί να διαχωρίσει τη θέση του.
<P>
Ακούμε διαρκώς ότι πρέπει να αποκλιμακώσουμε την κατάσταση, την οποία δεν δημιουργήσαμε εμείς. Στην απάντησή σας, κυρία Επίτροπε, αναρωτιέμαι αν μπορείτε να εμμένετε στις διαπραγματεύσεις του ΠΟΕ στις οποίες αναφερθήκατε. Είναι δυνατόν να συνεχίσουμε να διαπραγματευόμαστε την ένταξη με μια χώρα που προφανώς φαίνεται ότι εμπλέκεται στη διαταραχή των ηλεκτρονικών επικοινωνιών -όπως μόλις εξήγησε ο κ. Savi- με το τραπεζικό σύστημα, με την ίδια την ασφάλειά μας; Πρέπει ασφαλώς να σταλεί ένα σαφές μήνυμα στον Πρόεδρο Putin ότι φυσικά θέλουμε να συνεχίσουμε τις διαπραγματεύσεις, αλλά δεν μπορούμε να το κάνουμε μέχρι να σταματήσουν οι επιθέσεις στον κυβερνοχώρο.
<SPEAKER ID="359" NAME="Andres Tarand" AFFILIATION="PSE">
(ET) Επιτρέψτε μου να εκφράσω τις θερμές και ολόψυχες ευχαριστίες μου στους εκπροσώπους της Επιτροπής και όλων των κρατών μελών σε αυτό το Σώμα διότι εξέφρασαν την αλληλεγγύη και την υποστήριξη των χωρών τους για την Εσθονία.
<P>
Δεν θα εμμείνω στα γεγονότα που έλαβαν χώρα στο Ταλίν, τα οποία αναλύονται λεπτομερώς στο ψήφισμα, αλλά θέλω να τονίσω τον τρόπο με τον οποίο η Ρωσία παρουσίασε διαστρεβλωμένη όλη την πορεία των γεγονότων για λόγους προπαγάνδας. Όπως ήδη επεσήμανε ο συνάδελφός μου, κ. Savi, σχετικά με τον θάνατο του μοναδικού νέου άνδρα που έχασε τη ζωή του, επίδοξοι αυτόπτες μάρτυρες διέδωσαν στο Ταλίν το αμέσως επόμενο πρωί μια εκδοχή της ιστορίας σύμφωνα με την οποία πέθανε μπροστά από το Θέατρο από χτυπήματα ροπάλων αστυνομικών. Καθώς ο τόπος που προσδιορίστηκε ήταν ανακριβής και ο θάνατος προκλήθηκε στην πραγματικότητα από μαχαιριά, η εκδοχή της Μόσχας σταδιακά απέσυρε την αναφορά σε αστυνομικό σφάλμα και ο Πρόεδρος Putin ισχυρίστηκε στους ηγέτες της Ευρωπαϊκής Ένωσης που συγκεντρώθηκαν στη Σαμάρα ότι ένα ασθενοφόρο δεν έσπευσε σκόπιμα για να βοηθήσει το θύμα. Έλεγξα προσωπικά τα γεγονότα το απόγευμα της Κυριακής μιλώντας με τον υπουργό Εσωτερικών, ο οποίος είπε ότι το ασθενοφόρο έφτασε στον χώρο εντός πέντε λεπτών.
<P>
Συνεπώς, αυτό το ψέμα ανασκευάστηκε δύο φορές σε αυτό το Σώμα, ωστόσο χρειάστηκε ξανά να τονίσω τα γεγονότα, διότι αύριο ενδέχεται να κυκλοφορήσουν εδώ σε αυτό το κτίριο ψευδή βίντεο. Ένα τελείως νέο θέμα, ωστόσο, είναι ο πόλεμος στον κυβερνοχώρο, ο οποίος έλαβε σημαντική κάλυψη από τα παγκόσμια μέσα ενημέρωσης. (η ομιλία διακόπτεται)
<SPEAKER ID="360" NAME="Georgs Andrejevs" AFFILIATION="ALDE">
(EN) Κύριε Πρόεδρε, θέλω να επιστήσω την προσοχή σας στο ιστορικό υπόβαθρο των πρόσφατων αναταραχών και των βίαιων διαδηλώσεων στην Εσθονία. " Ευρωπαϊκή Ένωση πρέπει να κατανοήσει ότι κατά τη διάρκεια των 50 ετών σοβιετικής κατοχής το κομμουνιστικό καθεστώς διέπραξε πολλαπλά εγκλήματα κατά των πληθυσμών των κρατών της Βαλτικής. Μετέφερε εκατοντάδες χιλιάδες εργαζόμενους μετανάστες στα εδάφη αυτών των κατεχόμενων, πρώην κυρίαρχων κρατών, τα οποία ήταν μέλη της Κοινωνίας των Εθνών, και δημιούργησαν μια αληθινή απειλή ότι οι Εσθονοί και οι Λετονοί μπορεί να μετατρέπονταν σε μειονότητες στις ίδιες τους τις χώρες.
<P>
Κατόπιν τεράστιας πίεσης από τη διεθνή κοινότητα, καθώς και από τα ευρωπαϊκά θεσμικά όργανα, η Εσθονία και η Λετονία συμφώνησαν να ενσωματώσουν αυτούς τους εκατοντάδες χιλιάδες μη πολίτες στις κοινωνίες τους. Ωστόσο, η ενσωμάτωση είναι μια αμφίδρομη διαδικασία και οι πρόσφατες εξελίξεις στην Εσθονία δείχνουν ότι υπάρχουν αντίθετες τάσεις. Τα αισθήματα της σοβιετικής εποχής αντικαταστάθηκαν από τη νέα ιμπεριαλιστική προσέγγιση της Ρωσίας. Ιδιαίτερα ανησυχητικό είναι το γεγονός ότι η νεότερη γενιά, στην οποία εναποτίθενται οι περισσότερες ελπίδες για ενσωμάτωση και αφοσίωση, αποτέλεσε το επίκεντρο των πρόσφατων βίαιων γεγονότων στην Εσθονία και αυτό πρέπει να μας προβληματίσει.
<SPEAKER ID="361" NAME="Inese Vaidere" AFFILIATION="UEN">
(LV) Κυρίες και κύριοι, τα γεγονότα στην Εσθονία φώτισαν απόλυτα διάφορα θέματα που είναι σημαντικά για την Ευρώπη:
<P>
1) " Ρωσία δεν έχει εγκαταλείψει τα σχέδιά της για τα κράτη της Βαλτικής, αλλά προσπαθεί να χρησιμοποιήσει την αρχή "διαίρει και βασίλευε".
<P>
2) Πρέπει να υπενθυμίσουμε στη Ρωσία την ανάγκη να αναγνωρίσει το γεγονός της κατοχής των κρατών της Βαλτικής, καθώς μια διαφορετική ερμηνεία της ιστορίας θα οδηγήσει αναπόφευκτα σε παρόμοιες συγκρούσεις στο μέλλον.
<P>
3) Όπως η Φινλανδία το 1939, η μικρή χώρα της Εσθονίας δεν πτοήθηκε από τις επιθέσεις από τη γειτονική "αρκούδα", διατήρησε την αξιοπρέπειά της, πέτυχε και κέρδισε την υποστήριξη των χωρών της Ευρώπης.
<P>
4) " Ρωσία καταλαβαίνει μόνο μια ισχυρή και αποφασιστική στάση. Οι υποχωρήσεις αντιμετωπίζονται ως σημάδι αδυναμίας, συνεπώς θα ήθελα επίσης να ευχαριστήσω την Επιτροπή και την Καγκελάριο Merkel της Γερμανίας, το κράτος που ασκεί την Προεδρία, για την κατανόηση των γεγονότων και την αλληλεγγύη τους στην προσπάθεια να μιλήσουν στη Ρωσία με μία ευρωπαϊκή φωνή και θα ήθελα επίσης να εκφράσω την πεποίθησή μου ότι αυτή η τακτική θα μας φέρει κάθε επιτυχία στο μέλλον.
<SPEAKER ID="362" NAME="Tatjana Ždanoka" AFFILIATION="Verts/ALE">
(EN) Κύριε Πρόεδρε, άκουσα με μεγάλη προσοχή την παρέμβαση της Επιτρόπου, αλλά δεν συμφωνώ ότι το θέμα αποτελεί μια απλή διένεξη μεταξύ της Ρωσίας και της Εσθονίας. Επιπλέον, αναρωτιέμαι πώς η σύγκρουση μεταξύ εθνοτικών ομάδων, οι σχέσεις μεταξύ των μειονοτήτων και των πλειονοτήτων, ένα από τα καίρια σημεία για τα οποία υπάρχει μια διαφορετική προσέγγιση στην ιστορία, γίνεται τώρα ζήτημα σχέσεων μεταξύ της Ευρωπαϊκής Ένωσης και της Ρωσίας.
<P>
Εκπροσωπώ τη ρωσόφωνη μειοψηφία στη Λετονία και έχω πει πολλές φορές ότι δεν θέλουμε να είμαστε όμηροι σε γεωπολιτικά παιχνίδια. Δυστυχώς, οι ρωσόφωνοι στην Εσθονία, καθώς και στη Λετονία, ήταν αιχμάλωτοι του πρώτου Ψυχρού Πολέμου, στερούμενοι τα δικαιώματά τους ως πολίτες - στερούμενοι τη γλώσσα τους ως επίσημη γλώσσα στις χώρες όπου ήταν σημαντική μειονότητα. Τώρα, δυστυχώς, μπορεί να γίνουμε οι όμηροι του νέου Ψυχρού Πολέμου και βλέπουμε εκκλήσεις σε αυτό το Σώμα για μια συμπεριφορά που μοιάζει πολύ με τον Ψυχρό Πόλεμο.
<P>
Δεν μπορεί να υπάρξει αλληλεγγύη όταν υπάρχει παραβίαση των ανθρωπίνων δικαιωμάτων. Πολλές διεθνείς οργανώσεις αναφέρουν τώρα παραβιάσεις των ανθρωπίνων δικαιωμάτων κατά τη διάρκεια των πρόσφατων γεγονότων στην Εσθονία.
<SPEAKER ID="363" NAME="Γεώργιος Τούσσας" AFFILIATION="GUE/NGL">
" διένεξη μεταξύ Εσθονίας και Ρωσίας δεν είναι ένα μπρούτζινο άγαλμα αλλά έχει να κάνει με προκλητική ενέργεια παραχάραξης της ιστορικής αλήθειας. Προσβάλλει τη μνήμη εκατομμυρίων αγωνιστών που έδωσαν τη ζωή τους για τη συντριβή του φασισμού.
<P>
" συζήτηση στο Ευρωπαϊκό Κοινοβούλιο, στην προηγούμενη ολομέλεια στις Βρυξέλλες, και η έγκριση του ψηφίσματος στο οποίο εκφράστηκε η αλληλεγγύη στην εσθονική κυβέρνηση αποτελεί μια συνειδητή πολιτική στήριξης της πλαστογράφησης της Ιστορίας και την αναβίωση του φασισμού στις Βαλτικές και άλλες χώρες.
<P>
Έχουμε επανειλημμένα καταγγείλει με στοιχεία τα οποία είναι γνωστά σε όλους ότι στην Εσθονία, στη Λετονία και στη Λιθουανία, μετά το 1991, μεθοδεύτηκε η αποκατάσταση των συνεργατών των SS και του γερμανικού φασισμού. Παράλληλα άρχισε η κατεδάφιση μνημείων του Κόκκινου Στρατού. Τον Ιούλιο του 2004 γκρεμίστηκε μνημείο του εσθονού αντιφασίστα Lembit Pärn και στήθηκε μνημείο του αξιωματικού των Βάφεν - SS Alfons Rebane.
<P>
Στη Λετονία, το στρατόπεδο συγκέντρωσης στο Σαλασπίλς, όπου δολοφονήθηκαν 100.000 ενήλικες και 4.000 παιδιά, ονομάστηκε από την κυβέρνηση "Αναμορφωτικό Εργασιακό Στρατόπεδο". Στη Ρουμανία, ο συνεργάτης της ναζιστικής Γερμανίας, Πρωθυπουργός Ίων Αντωνέσκου, αθωώθηκε από την κατηγορία των εγκλημάτων πολέμου.
<P>
Δολοφόνοι και βασανιστές των Βάφεν - SS συνταξιοδοτούνται και θεωρούνται μαχητές της ελευθερίας στις Βαλτικές Χώρες. Σε όλες αυτές τις καταγγελίες με ερωτήσεις των Ευρωβουλευτών του Κομμουνιστικού Κόμματος Ελλάδας το Συμβούλιο σιωπά.
<P>
Δεν μας εκπλήσσει. Ο φασισμός είναι γνήσιο τέκνο του καπιταλισμού. Δεν συμφωνούμε με τον Πούτιν. Αναρωτιόμαστε όμως, όταν σκυλεύετε πάνω από 20 εκατομμύρια νεκρούς γιατί είστε τόσο προκλητικοί και ζητάτε σεβασμό των διεθνών συνθηκών;
<P>
Πλαστογραφείτε την Ιστορία, όμως τα γεγονότα δεν αλλάζουν. " ιστορική αλήθεια περιλαμβάνει ότι ο Κόκκινος Στρατός, με πρωτοπόρους τους κομμουνιστές, τη Σοβιετική Ένωση, ήταν εκείνοι που στην Ανατολική και την Κεντρική Ευρώπη συνέτριψαν τον φασισμό και έστησαν την κόκκινη σημαία με το σφυροδρέπανο στο Ράιχσταγκ.
<P>
Ήταν και παραμένει ο μόνιμος εφιάλτης που για πάντα θα σημαδεύει την ήττα γι' αυτούς που ονειρεύτηκαν την παγκόσμια κυριαρχία ...
<P>
(Ο Πρόεδρος διακόπτει τον ομιλητή)
<SPEAKER ID="364" NAME="Charles Tannock" AFFILIATION="PPE-DE">
(EN) Κύριε Πρόεδρε, η Ρωσία δυστυχώς δεν θα ξυπνήσει στη νέα γεωπολιτική πραγματικότητα όπου το λεγόμενο "κοντινό εξωτερικό", στο οποίο ασκούσε απόλυτη εξουσία για το μεγαλύτερο μέρος του περασμένου αιώνα, από τον Καύκασο μέχρι την Ουκρανία, δεν υφίσταται πλέον. Τα κράτη της Βαλτικής είναι τώρα και αυτά υπερήφανα, ανεξάρτητα κράτη μέλη της ΕΕ και είναι σωστό και δίκαιο η ΕΕ και το ΝΑΤΟ, όπου εντάχθηκαν, να επιδεικνύουν πλήρη αλληλεγγύη όταν η Ρωσία προσπαθεί να εκφοβίσει το μικρότερο από αυτά -την Εσθονία- για ένα απολύτως κυρίαρχο εσωτερικό θέμα αυτής της νέας, ανεξάρτητης δημοκρατίας.
<P>
Πολλοί μπορεί να αμφισβητήσουν την πολιτική σύνεση της μεταφοράς του αγάλματος ενός αποκαλούμενου σοβιετικού ελευθερωτή. Ωστόσο, εγώ, ευτυχώς, προέρχομαι από μια χώρα που δεν βίωσε ποτέ τη βάναυση σταλινική εισβολή και προσάρτηση που βίωσαν αυτές οι χώρες. Πρέπει να γίνει κατανοητό ότι οι περισσότεροι Εσθονοί δεν βλέπουν τους Σοβιετικούς ως ελευθερωτές, αλλά ως τυράννους, οι οποίοι εξάλειψαν την ανεξαρτησία και την ελευθερία που απολάμβαναν στη μεσοπολεμική περίοδο.
<P>
" μετεγκατάσταση του αγάλματος και των πεσόντων ρώσων στρατιωτών πραγματοποιήθηκε σύμφωνα με τη διεθνή νομοθεσία και σε καμία περίπτωση δεν δικαιολογούσε τα ψηφίσματα της Δούμα που ζητούσαν την παραίτηση της εσθονικής κυβέρνησης, τις επακόλουθες βίαιες διαδηλώσεις, τις επιθέσεις στον κυβερνοχώρο στο εξελιγμένο σύστημα ηλεκτρονικής διακυβέρνησης της Εσθονίας, την εξωφρενική χρήση της Νάσι, μιας ακραίας εθνικιστικής οργάνωσης, για την παρενόχληση της εσθονικής πρεσβείας - κατά παράβαση των Συμβάσεων της Βιέννης και βάσει μιας παρόμοιας στρατηγικής που υιοθετήθηκε κατά του βρετανού πρέσβη, Anthony Brenton, ο οποίος συμμετείχε στη διαδήλωση Kasparov πέρυσι.
<P>
Αν θέλει καλές σχέσεις μετά τη σύνοδο κορυφής με την ΕΕ συνολικά και αν θέλει να διαπραγματευτεί μια νέα ΣΕΣΣ, η Ρωσία πρέπει να κατανοήσει ότι οφείλει να σέβεται όλα τα κράτη μέλη εξίσου.
<P>
" βολική αμφίπλευρη εποχή του πρώην Καγκελαρίου Schröder, για την οποία τώρα επιβραβεύεται από τον Πρόεδρο Putin με μια επικερδή δουλειά μετά την αποχώρησή του, έχει περάσει ανεπιστρεπτί. Οι νέοι ηγέτες της ΕΕ, όπως ο Sarkozy και η Merkel, θα φανούν πολύ σκληρότεροι με τη Ρωσία στο μέλλον.
<P>
(Χειροκροτήματα)
<SPEAKER ID="365" NAME="Katrin Saks" AFFILIATION="PSE">
(ET) Κυρίες και κύριοι, σας ευχαριστώ για το σαφές μήνυμά σας ότι η Ρωσία δεν πρέπει να αντιμετωπίζει την Εσθονία σαν επαρχία της ή σαν εξαρτημένο κράτος.
<P>
Ο χάλκινος Στρατιώτης ήταν απλώς ένα πρόσχημα. Αν δεν ήταν αυτός, θα είχε βρεθεί κάτι άλλο, ίσως κάπου αλλού. Ήταν μια προσπάθεια να δημιουργηθεί μια ρήξη όχι μόνο στην Εσθονία, αλλά και στην Ευρωπαϊκή Ένωση· μια προσπάθεια από τη Ρωσία να δημιουργήσει αστάθεια που θα δικαιολογούσε μεγαλύτερη παρέμβαση και θα βοηθούσε να μετατοπιστεί η προσοχή από τα δικά της αποκαθηλωμένα μνημεία.
<P>
Ως πρώην υπουργός Πληθυσμού και Εθνοτικών Υποθέσεων, βεβαιώνω ότι δεν επρόκειτο για εθνοτική σύγκρουση, δηλαδή μεταξύ Εσθονών και Ρώσων. Αν και σε πολλά θέματα έχουμε διαφορετικές απόψεις περί της ιστορίας και των συμβόλων της, σας διαβεβαιώ ότι αυτοί οι λίγοι χιλιάδες νέοι που διαδήλωναν δεν αντιπροσωπεύουν τη ρωσική μειονότητα στην Εσθονία. Αυτοί που βγήκαν στους δρόμους φώναζαν "Rossiya, Rossiya".
<P>
Είμαστε υπερήφανοι για τους Ρώσους μας οι οποίοι θεωρούν την Εσθονία σπίτι τους και θα προσπαθήσουμε να κάνουμε ό,τι μπορούμε για να αποκαταστήσουμε την ειρήνη. Δεν μπορούμε να αλλάξουμε το παρελθόν, και θα ήταν δύσκολο να αλλάξουμε τη στάση μας απέναντί του, αλλά μπορούμε να διαμορφώσουμε ένα κοινό όραμα για το μέλλον. Ένα μεγάλο μέρος του πληθυσμού έχει υιοθετήσει σήμερα τη θέση "διαφορετικό παρελθόν, κοινό μέλλον".
<SPEAKER ID="366" NAME="Henrik Lax" AFFILIATION="ALDE">
(SV) Οι αναταραχές μετά την αποκαθήλωση του χάλκινου στρατιώτη στο Ταλίν αιφνιδίασαν όλους όσοι κατέβαλλαν προσπάθειες για την ένταξη του ρωσόφωνου πληθυσμού στην εσθονική κοινωνία και για την ενίσχυση των δεσμών μεταξύ των πληθυσμιακών ομάδων στην Εσθονία. " Εσθονία χρειάζεται τώρα τον μέγιστο βαθμό υποστήριξης και αλληλεγγύης από την ΕΕ και τα κράτη μέλη της προκειμένου να ξεπεράσει αυτό το εμπόδιο, να εναρμονίσει τη σχέση μεταξύ των γλωσσικών ομάδων της χώρας και να σταθεροποιήσει ολόκληρη την κοινωνία. " Εσθονία δεν πρέπει να εκτίθεται σε αδικαιολόγητη πίεση και παρέμβαση από τη Ρωσία. Αυτό είναι σημαντικό για το σύνολο της Ευρωπαϊκής Ένωσης.
<P>
" Εσθονία έχει υπερήφανες παραδόσεις και όλες τις προϋποθέσεις για επιτυχία. Ήδη από το 1920, το πρώτο σύνταγμα της Εσθονίας έδωσε μια ισχυρή θέση στη ρωσόφωνη μειονότητα. Ένα σημαντικό βήμα τώρα θα ήταν να δημιουργηθεί ένας εσθονικός τηλεοπτικός σταθμός που θα μεταδίδει προγράμματα στα ρωσικά. Επί του παρόντος, πάρα πολλοί ρωσόφωνοι Εσθονοί εκτίθενται σε μονόπλευρη πληροφόρηση από τη Ρωσία.
<SPEAKER ID="367" NAME="Wojciech Roszkowski" AFFILIATION="UEN">
(PL) Κύριε Πρόεδρε, ας εξετάσουμε ευρύτερα αυτό το θέμα. " πρόσφατη σύνοδος κορυφής ΕΕ-Ρωσίας στη Σαμάρα οδήγησε σε μια αλλαγή στην αμοιβαία σχέση μας, καθώς η ύπαρξη αλληλεγγύης στην Ένωση έγινε αισθητή στα νέα κράτη μέλη. Οφείλουμε να ευχαριστήσουμε την Πρόεδρο του Συμβουλίου και τον Πρόεδρο της Επιτροπής γι' αυτό.
<P>
Μπορεί να θεωρηθεί απογοητευτικό το γεγονός ότι δεν επετεύχθη πρόοδος στις συνομιλίες. Εντούτοις, η σύνοδος κορυφής της Σαμάρα πρέπει να εξεταστεί υπό ένα θετικό πρίσμα. Αυτό οφείλεται στο γεγονός ότι η ανάπτυξη των σχέσεων μεταξύ της Ένωσης και της Ρωσίας εξαρτάται από τον σεβασμό της Ρωσίας για την κυριαρχία των επιμέρους κρατών μελών της Ένωσης και από την εγκατάλειψη από τη Ρωσία των τακτικών άσκησης πολιτικής πίεσης με οικονομικά μέσα ή με τη χρήση της τεχνολογίας της πληροφορίας.
<P>
Δυστυχώς, οι ρωσικές αρχές δεν κατάφεραν να το λάβουν αυτό υπόψη. Οι επιθέσεις στον κυβερνοχώρο της Εσθονίας δεν έχουν σταματήσει και το εμπάργκο στο πολωνικό κρέας συνεχίζεται. Τα ίχνη των δολοφόνων του Alexander Litvinienko οδηγούν στη Μόσχα. Το μόνο που μπορεί να κάνει η Ένωση είναι να διατηρήσει την πίεση.
<P>
Δεν πρέπει να επιχειρήσουμε να κατανοήσουμε τη σύγχρονη Ρωσία χωρίς να λάβουμε υπόψη της στάση της ως προς το παρελθόν. Ως απαραίτητη προϋπόθεση για μια μακροχρόνια και εποικοδομητική σχέση με τη Ρωσία, η Ένωση πρέπει να αναπτύξει μια κοινή αντίληψη αυτού του παρελθόντος. Έχοντας αυτό υπόψη, θα ήταν χρήσιμο να δημιουργήσουμε ένα είδος "Χάρτη Αλήθειας και Συμφιλίωσης".
<SPEAKER ID="368" NAME="Anna Ibrisagic" AFFILIATION="PPE-DE">
(SV) Νομίζω ότι αυτό που συνέβη στο Ταλίν από τον Απρίλιο του τρέχοντος έτους είναι εξαιρετικά σαφές σε όλους. Δεν είμαι βέβαιη, ωστόσο, για το αν κατανοούν όλοι τη σημασία του. Οι προηγούμενες συζητήσεις στο Κοινοβούλιο επί αυτού του θέματος υποδεικνύουν ότι δεν καταλαβαίνουν όλοι γιατί ορισμένοι άνθρωποι αντέδρασαν τόσο βίαια. Επιτρέψτε μου, λοιπόν, να εξηγήσω.
<P>
Ήδη από την εποχή του διορισμού του ως Προέδρου, ο κ. Putin, υπέδειξε ότι θα έκανε ό,τι μπορούσε για να επαναφέρει στη Ρωσία την προηγούμενη στρατιωτική της δύναμη και την ισχύ που πιστεύει ότι αξίζει στη Ρωσία. Αν θυμάμαι σωστά, μόνο μία εφημερίδα -μια γαλλική- αντελήφθη αμέσως τα μηνύματα από τη Ρωσία. Άλλα μέσα ενημέρωσης δεν τα κατάλαβαν. Ωστόσο, όσοι από εμάς μιλούμε ρωσικά και έχουμε εμπειρία από τη ζωή πλησίον, ή υπό τον έλεγχο, της Ρωσίας, όντως καταλάβαμε. Με την πάροδο των ετών, ωστόσο, κατέστη ακόμα πιο σαφές ότι η Ρωσία αναπτύσσεται προς λάθος κατεύθυνση όσον αφορά τα ανθρώπινα δικαιώματα, την ανεξαρτησία των μέσων ενημέρωσης και την πολιτική ελευθερία. Ο Otto von Habsburg, ένας από τους πιο σεβαστούς πολιτικούς της Ευρώπης, το περιέγραψε αυτό ως επιστροφή στην εποχή του Στάλιν. Είναι τώρα 95 ετών. Έχει μια προοπτική για τα πράγματα, και θυμάται. Άλλοι φαίνεται να έχουν ξεχάσει, ωστόσο. Στο Ευρωπαϊκό Κοινοβούλιο, επίσης, υπάρχουν βουλευτές που φαίνεται ότι έχουν ξεχάσει τις δοκιμασίες που υπέστησαν οι χώρες της ανατολικής Ευρώπης στην πορεία τους προς την ελευθερία, την ανεξαρτησία και την αυτονομία. Όλες οι απειλές και τα μποϊκοτάζ, η επέμβαση στις εσωτερικές υποθέσεις άλλων χωρών και ο εκβιασμός για τη διακοπή του ενεργειακού εφοδιασμού φαίνεται πως έχουν ξεχαστεί. Πολλά από αυτά τα γεγονότα έλαβαν χώρα αρκετά πρόσφατα και συμβαίνουν αυτήν ακριβώς τη στιγμή σε ορισμένες από τις χώρες που θα χαρακτήριζα ως νέα Ευρώπη.
<P>
Κάποιοι από την παλιά Ευρώπη, ωστόσο, φαίνεται ότι έχουν ξεχάσει το μάθημα που πήραν από την ιστορία: ότι μόνο μέσω της διεξαγωγής μιας κοινής εξωτερικής πολιτικής, της επίδειξης αλληλεγγύης και της ομοφωνίας μπορούμε να διατηρήσουμε την ειρήνη. Το θέμα δεν αφορά το μνημείο στο Ταλίν. " συζήτηση δεν αφορά την Εσθονία. Αφορά την Ευρώπη και την κυριαρχία και την ανεξαρτησία της Ευρώπης.
<SPEAKER ID="369" NAME="Roberts Zīle" AFFILIATION="UEN">
(LV) Κύριε Πρόεδρε, κυρία Ferrero-Waldner, καταρχάς θέλω να ευχαριστήσω τον Πρόεδρο κ. Barroso που είπε στη Σαμάρα ότι ένα πρόβλημα που έχει οποιοδήποτε κράτος μέλος με τη Ρωσία, ακόμα και το μικρότερο κράτος, είναι ένα πρόβλημα που έχει και η Ευρωπαϊκή Ένωση με τη Ρωσία. Αυτή ήταν καλή υποστήριξη για τα κράτη μέλη, τα νέα κράτη μέλη, και ειδικά για την Εσθονία, αλλά ακόμα και γι' αυτούς τους πολιτικούς που δεν βλέπουν πλέον ρόδινες τις σχέσεις με τη Ρωσία είναι ζωτικό να κατανοήσουν ότι θα συνεχίσουν να γίνονται προσπάθειες για να αποδειχθεί ότι για τη Ρωσία εξακολουθεί να υπάρχει η αληθινή παλιά Ευρώπη και οι περιοχές κοντά στα σύνορά της, οι οποίες, κατά την άποψη της Ρωσίας, έγιναν προσωρινά, υπό την επίδραση διαφόρων γεγονότων, τυχαία μέλη της Ευρωπαϊκής Ένωσης. Ταυτόχρονα, θα υπάρξουν νέες δοκιμασίες για την ισχύ της ενότητας της Ευρωπαϊκής Ένωσης, και δοκιμές νέων εικονικών όπλων, τα οποία στη σύγχρονη κοινωνία μπορούν να κάνουν τεράστιο κακό. Συνεπώς, το ερώτημα είναι αν η Ευρωπαϊκή Ένωση θα περιμένει μέχρι να συναντήσει περισσότερα προβλήματα με ένα από τα κράτη μέλη της Ευρωπαϊκής Ένωσης που ανήκαν στο πρώην σοβιετικό μπλοκ ή αν θα καταφέρει να επιβάλει στη Ρωσία τις απαιτήσεις που πρέπει να εκπληρώσει ένα κράτος αν θέλει να γίνει ένα δημοκρατικό και πιθανό μέλος μιας εταιρικής σχέσης. Σας ευχαριστώ.
<SPEAKER ID="370" NAME="Ģirts Valdis Kristovskis" AFFILIATION="UEN">
. - (LV) Κυρία Ferrero-Waldner, κυρίες και κύριοι, είναι ιδιαίτερα σημαντικό όχι μόνο να επιδείξει η Ευρώπη αλληλεγγύη αλλά και να αναγνωρίσει τους πραγματικούς λόγους για τις συγκρούσεις που ανέκυψαν στην Εσθονία. " Ευρώπη πρέπει να καταλάβει ότι στην Εσθονία υπήρχε μια σύγκρουση μεταξύ της δυτικής δημοκρατίας και των παλιών σοβιετικών ολοκληρωτικών ιδεολογιών. Αναγνωρίζοντας αυτό, η Ευρώπη πρέπει να απορρίψει σταθερά τις ιστορικές ερμηνείες της ολοκληρωτικής εποχής της ΕΣΣΔ. " Ευρώπη πρέπει να προωθήσει την αποκαθήλωση των συμβόλων της ΕΣΣΔ τα οποία προσβάλλουν τους κατοίκους των εθνών που ήταν υποδουλωμένοι στην ΕΣΣΔ. " Ευρώπη πρέπει να συμμετάσχει στην ανανέωση της ιστορικής αλήθειας στα κατεχόμενα κράτη της Βαλτικής και αλλού στην ανατολική Ευρώπη. Αυτό μπορεί να αποτελέσει προϋπόθεση για τη συμφιλίωση εκπροσώπων διαφορετικών ιδεολογικών και για τη μελλοντική ενσωμάτωση στις περιοχές πρώην σοβιετικής κατοχής. Αυτό είναι επίσης ένα κοινό πρόβλημα για όλη την Ευρώπη. Θα ήθελα ειδικά να τονίσω ότι το Ευρωπαϊκό Κοινοβούλιο οφείλει από τώρα και στο εξής να συμμετάσχει ενεργά στην επίτευξη αυτών των στόχων της αλήθειας και του κράτους δικαίου. Σας ευχαριστώ.
<SPEAKER ID="371" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, αυτή η συζήτηση κατέδειξε με σαφήνεια ότι η λέξη κλειδί είναι "αλληλεγγύη". Θέλω να ευχαριστήσω πολλούς βουλευτές για τις ευχαριστίες τους.
<P>
Ο κ. Barroso ειδικά δεν θα μπορούσε να είναι σαφέστερος σχετικά με αυτό το θέμα. Πολλοί από εσάς γνωρίζετε τι είπε. Αυτό που εννοούσε ήταν ότι η επιθετικότητα εναντίον ενός κράτους μέλους -εν προκειμένω της Εσθονίας- αντιστοιχεί σε επιθετικότητα εναντίον ολόκληρης της Ευρωπαϊκής Ένωσης. Αυτή ήταν μια πολύ ισχυρή δήλωση και έδειξε επίσης ότι η πολιτική "διαίρει και βασίλευε" δεν μπορεί να λειτουργήσει αν η Ευρώπη μιλά με μία φωνή.
<P>
Αυτά ήταν τα βασικά θέματα και τα βασικά διδάγματα από αυτές τις διαδικασίες. Τα εν λόγω θέματα συζητήθηκαν για αρκετή ώρα στη συνεδρίασή μας. Τονίσαμε επανειλημμένα ότι λειτουργούμε ως ΕΕ 27 κρατών μελών και ότι η αλληλεγγύη θα διατηρηθεί.
<P>
Σχετικά με την ένταξή στον ΠΟΕ, και οι δύο πλευρές στη Σαμάρα αναγνώρισαν ότι οι οικονομικοί και εμπορικοί δεσμοί μας είναι μεγαλύτεροι και εντονότεροι από ποτέ και ήταν ενθαρρυντικό να ακούμε από τη ρωσική πλευρά ότι προτίθενται να επιταχύνουν τη διαδικασία της προσχώρησής τους στον ΠΟΕ. Είναι ενθαρρυντικό διότι είναι προς όφελός μας να δεσμεύσουμε τη Ρωσία σε ένα σύστημα κανόνων όπου θα μπορεί μετά να λογοδοτεί. Αυτό είναι πολύ σημαντικό.
<P>
Σχετικά με τις επιθέσεις στον κυβερνοχώρο, εναπόκειται τώρα στο Συμβούλιο να εργαστεί επί της ανακοίνωσης της Επιτροπής στην οποία προσθέσαμε μια ειδική παράγραφο για την τρομοκρατία στον κυβερνοχώρο. Βλέπω ότι υπάρχει γενικά ευρεία συμφωνία σε αυτό το Σώμα σχετικά με τη σημασία του έργου επί αυτού του ζητήματος της αλληλεγγύης.
<P>
(Χειροκροτήματα)
<SPEAKER ID="372" NAME="Πρόεδρος">
Έχω λάβει επτά προτάσεις ψηφίσματος σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 24 Μαΐου.

<CHAPTER ID="006">
Διεθνή Πρότυπα Xρηματοοικονομικής Πληροφόρησης (ΔΠΧΠ) και διακυβέρνηση του Συμβουλίου Διεθνών Λογιστικών Προτύπων (ΣΔΛΠ) (συζήτηση) 
<SPEAKER ID="044" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Alexander Radwan, εξ ονόματος της Επιτροπής Οικονομικών και Νομισματικών Θεμάτων, σχετικά με τα Διεθνή Πρότυπα Xρηματοοικονομικής Πληροφόρησης (ΔΠΧΠ) και τη διακυβέρνηση του Συμβουλίου Διεθνών Λογιστικών Προτύπων (ΣΔΛΠ).
<SPEAKER ID="045" NAME="Alexander Radwan">
εισηγητής. - (DE) Κυρία Πρόεδρε, το αντικείμενο της έκθεσης που βρίσκεται ενώπιόν μας φαίνεται, εκ πρώτης όψεως, ότι είναι άκρως τεχνικό. Αφορά τα λεγόμενα λογιστικά πρότυπα στην Ευρωπαϊκή Ένωση και παγκοσμίως, ιδίως για τις μικρομεσαίες επιχειρήσεις. Μπορεί κάλλιστα να είναι ο τύπος του αντικειμένου που συζητείται τώρα στο Ευρωπαϊκό Κοινοβούλιο και, εν συνεχεία, χρειάζονται αρκετά χρόνια έως ότου αρχίσει να επηρεάζει την οικονομία κα τους απλούς ανθρώπους. Σε αυτό το στάδιο, θα ακουστεί η κραυγή ότι κανείς δεν γνωρίζει από πού προέρχονται αυτά τα πρότυπα ή ποιος είναι υπεύθυνος για αυτά. Ούτε θα γνωρίζει κανείς για ποιον λόγο πρέπει να εφαρμοστούν.
<P>
Στόχος είναι η επίτευξη μιας ενιαίας δέσμης παγκόσμιων λογιστικών προτύπων, ιδίως για ανώνυμες εταιρείες. Υποστηρίζουμε αυτόν τον στόχο. Το επιχείρημα το οποίο ακούμε να προβάλλεται είναι ότι χρειαζόμαστε "πρότυπα υψηλής ποιότητας", και το παρόν Κοινοβούλιο θεωρεί εαυτόν το μοναδικό φόρουμ που έχει τη δυνατότητα να καθορίσει αυτά τα πρότυπα υψηλής ποιότητας. Ωστόσο, αυτήν την εποχή αναταραχής στις χρηματοπιστωτικές αγορές, είναι εκπληκτικό να ακούμε τους ίδιους ανθρώπους που προηγουμένως υποστήριζαν την αρχή της "εύλογης αξίας" να αμφισβητούν τώρα αυτήν την αρχή και να ρωτούν, επίσης, εάν μια προσέγγιση "αποτίμησης σε τρέχουσες τιμές" εξακολουθεί να έχει νόημα εάν δεν έχουμε πλέον αγορά. Οι ίδιοι ακριβώς άνθρωποι που ανοίγουν τον ασκό του Αιόλου είναι αυτοί που ρωτούν τώρα εάν ακολουθούμε τη σωστή πορεία.
<P>
Οι μόνοι υπεύθυνοι για αυτά τα πρότυπα είναι οι άνθρωποι που κάθονται στα γραφεία αυτού του ιδιωτικού οργανισμού στο Λονδίνο, οι οποίοι επηρεάζονται αναμφίβολα στην κατάρτιση των προτύπων τους από την επιθυμία να διατηρηθούν σε μια θέση εργασίας. " έκθεσή μου, την οποία πρόκειται να ψηφίσουμε σήμερα, αφορά συνεπώς όχι μόνο τον αντίκτυπο σε μικρομεσαίες επιχειρήσεις, αλλά επίσης το θεμελιώδες ζήτημα σχετικά με το ποιος θεσπίζει τους κανόνες για ποιον, και ποιος επιβλέπει την εφαρμογή των κανόνων.
<P>
Το πρώτο προς εξέταση θέμα είναι το θέμα της διακυβέρνησης: πόσο διαφανής είναι αυτός ο οργανισμός; Άλλως ειπείν, πόσο διαφανής είναι η χρηματοδότησή του; Υπάρχουν, ασφαλώς, συγκαλυμμένα συμφέροντα εδώ. Τα μέλη αυτής της επιτροπής, που ζητούν διαφάνεια και προσπαθούν πάντα να απεικονίσουν την αγορά ως διαφανή, θα πρέπει τουλάχιστον να καταβάλουν την ελάχιστη προσπάθεια να συμμορφωθούν προς τις απαιτήσεις διαφάνειας που θεσπίζουν για την αγορά! " εντύπωσή μου έως τώρα είναι ότι αυτός ο οργανισμός αγωνίζεται με κάθε μέσο που έχει στη διάθεσή του για να αποφύγει τη διαφάνεια σε οποιαδήποτε μορφή.
<P>
Ποιος λαμβάνει τις αποφάσεις σχετικά με τη χρηματοδότηση και την επιλογή προσωπικού για ειδικές θέσεις; Για ποιον λόγο διορίζονται ιδιώτες; Για περιφερειακή ισορροπία; Για διατομεακή ισορροπία; Το ισχύον σχέδιο αφορά τα Διεθνή Πρότυπα Χρηματοοικονομικής Πληροφόρησης (ΔΠΧΠ) για τις μικρομεσαίες επιχειρήσεις, συνεπώς δικαίως θα ρωτήσει κανείς ποιος εκπροσωπεί τις μικρομεσαίες επιχειρήσεις. Ποιος γνωρίζει για τις μικρομεσαίες επιχειρήσεις; Και κάτι ακόμη: για ποιον λόγο είναι τα Διεθνή Πρότυπα Χρηματοοικονομικής Πληροφόρησης για τις μικρομεσαίες επιχειρήσεις όντως στην ημερήσια διάταξη επί του παρόντος; Ποιος καθορίζει την ημερήσια διάταξη;
<P>
Ο Επίτροπος McCreevy και ο Sir David Tweedie ρωτούνταν επίσης επανειλημμένως, για αρκετά χρόνια, για ποιον λόγο το κάνουμε αυτό. Μετά από αρκετά χρόνια γνωρίζουμε τώρα για ποιον λόγο συζητούμε τα Διεθνή Πρότυπα Χρηματοοικονομικής Πληροφόρησης για τις μικρομεσαίες επιχειρήσεις στην Ευρώπη: είναι λόγω των αιτημάτων της Νοτίου Αφρικής και της Βραζιλίας. Τι θαυμάσια απάντηση! Γνωρίζουμε αρκετά καλά ότι το επίκεντρο του ενδιαφέροντος όλων αυτών δεν είναι η Νότια Αφρική ή η Βραζιλία, αλλά αντίθετα η ευρωπαϊκή αγορά, όπου θα παραχθούν πολλά χρήματα εάν ζητηθεί από τις ΜΜΕ να θεσπίσουν κάτι τέτοιο. Συνεπώς, αυτά είναι τα θέματα που διακυβεύονται όσον αφορά τη διακυβέρνηση - και έχουν γίνει ορισμένα αρχικά, θετικά βήματα.
<P>
Όλοι, όμως, οι φορείς που πρόκειται να θεσπιστούν στο μέλλον θα αξιολογηθούν σύμφωνα με το κατά πόσον οι άνθρωποι που ανήκουν σε αυτόν τον εποπτικό οργανισμό και πρέπει να απαντήσουν σε ερωτήσεις για αυτόν σε πολιτικό επίπεδο -και μπορούν να περιλαμβάνουν ένα μέλος της Επιτροπής- θα έχουν επίσης την εξουσία να διαμορφώσουν νέες εξελίξεις. Δεν είναι αρκετό για αυτούς απλώς να ενημερώνονται για προτάσεις.
<P>
Ένας από τους στόχους μας είναι η σύγκλιση. Πρέπει να μεριμνήσουμε, ωστόσο, ούτως ώστε η ερμηνεία της σύγκλισης να μην διαφύγει του ελέγχου της Ευρώπης, προκειμένου να αντικατασταθεί από την ερμηνεία της Επιτροπής Κεφαλαιαγοράς των "ΠΑ (SEC). Στην Ευρώπη σήμερα είμαστε επαρκώς εξοικειωμένοι με τον τρόπο με τον οποίο εποπτεύεται το αμερικανικό χρηματιστήριο. Δεν θα πρέπει να είμαστε τόσο αφελείς ώστε να αφήσουμε τη δουλειά της εποπτείας στους Αμερικανούς. Αυτό το οποίο επιθυμούμε, συνεπώς, είναι αυτό το οποίο έχουμε ήδη ζητήσει: Διεθνή Πρότυπα Χρηματοοικονομικής Πληροφόρησης όπως τα αντιλαμβάνεται η Ευρώπη και όχι όπως υπαγορεύει αυτό το συμβούλιο.
<P>
Οι μικρομεσαίες επιχειρήσεις είναι αυτές που πλήττονται εδώ, και πρέπει να πω, χωρίς περιστροφές, ότι οι ιδέες που βρίσκονται προς συζήτηση σήμερα είναι πολύ σύνθετες και πολύ δύσκολες. Θα ήθελα επίσης να προειδοποιήσω σχετικά με την υιοθέτηση της εκούσιας προσέγγισης. Φορώ το βαυαρικό εθνικό μας ένδυμα σήμερα και μια καλή παλιά βαυαρική λέξη μου έρχεται τώρα στο μυαλό: είναι "hinterfotzig" και σημαίνει κάτι όπως "από την πίσω πόρτα". Γνωρίζουμε πολύ καλά -παρά τις αρνήσεις και την ανοχή- ότι τα Διεθνή Πρότυπα Χρηματοοικονομικής Πληροφόρησης για μικρομεσαίες επιχειρήσεις θα εισαχθούν στην ευρωπαϊκή αγορά από την πίσω πόρτα, μέσω ενός μικρού αριθμού κρατών μελών. Θα ακούσουμε τότε τις ίδιες φωνές να ζητούν μια ενιαία δέσμη προτύπων, και θα προβούν στην εισβολή των προτύπων τους στην αγορά -πρότυπα που είναι πολύ σύνθετα, τα οποία κανένας δεν κατανοεί και κανένας δεν επιθυμεί- απλώς επειδή υπάρχει μια ευκαιρία στην αγορά. Αυτό που έχουμε εδώ είναι μια περίπτωση όπου η μειοψηφία προσπαθεί να επιβάλλει τη θέλησή της στην πλειοψηφία σε παγκόσμιο επίπεδο, και αυτό είναι απαράδεκτο!
<SPEAKER ID="046" NAME="Charlie McCreevy">
Μέλος της Επιτροπής. - (EN) Κυρία Πρόεδρε, θα ήθελα να ευχαριστήσω την Επιτροπή Οικονομικών και Νομισματικών Θεμάτων και ιδιαίτερα τον εισηγητή, κ. Radwan, για το σημαντικό έργο που επιτέλεσε σε αυτήν την ολοκληρωμένη έκθεση.
<P>
Θέτει σημαντικά θέματα για τη μελλοντική ανάπτυξη των ευρωπαϊκών και μάλιστα των παγκόσμιων κεφαλαιαγορών. Σε αυτήν τη σύντομη παρέμβαση δεν μπορώ να ασχοληθώ με όλα τα θέματα που εγείρονται στην έκθεση. Επιτρέψτε μου, συνεπώς, να επικεντρωθώ σε τρία θέματα. Πρώτον, τα θέματα διακυβέρνησης· δεύτερον, τη συμβολή της ΕΕ στο Συμβούλιο Διεθνών Λογιστικών Προτύπων και, τρίτον, το σχέδιο ανάπτυξης ενός λογιστικού προτύπου για μικρομεσαίες επιχειρήσεις.
<P>
Όσον αφορά τη διακυβέρνηση του Συμβουλίου Διεθνών Λογιστικών Προτύπων, η έκθεσή σας δικαίως υπογραμμίζει το γεγονός ότι ο κοινός μας στόχος είναι η ανάπτυξη παγκόσμιων λογιστικών προτύπων υψηλής ποιότητας. " απόφαση της ΕΕ να ζητήσει οι εισηγμένες εταιρείες στο χρηματιστήριο να χρησιμοποιούν διεθνή λογιστικά πρότυπα ήταν ένα τολμηρό και ιδεαλιστικό βήμα προς αυτόν τον στόχο. Μια ενιαία δέσμη παγκοσμίως αποδεκτών λογιστικών προτύπων θα παρέχει σημαντικά οφέλη για τις εταιρείες μας, τις κεφαλαιαγορές μας και την οικονομία μας.
<P>
Πρέπει να συνεχίσουμε να προσπαθούμε να διασφαλίσουμε ότι τα διεθνή λογιστικά πρότυπα παραμένουν σχετικά ενόψει των μεταβαλλόμενων οικονομικών συνθηκών και ότι εκπροσωπούν τα συμφέροντα όλων των ενδιαφερόμενων με ισορροπημένο τρόπο. Προκειμένου να διασφαλίσουμε ότι αυτοί οι όροι μπορούν να εξακολουθήσουν να πληρούνται, θα πρέπει να σημειωθεί πρόοδος κατά προτεραιότητα σε τρεις τομείς.
<P>
Πρώτον, η λογοδοσία του Ιδρύματος της Επιτροπής Διεθνών Λογιστικών Προτύπων (ΙΕΔΛΠ), πρέπει να ενισχυθεί, ιδίως έναντι των δημοσίων αρχών. Οι τελευταίες θα πρέπει να διαδραματίσουν ενεργό ρόλο στην επιλογή και τον διορισμό καταπιστευτικών διαχειριστών. Εν προκειμένω, η πρόταση που υπέβαλα τον προηγούμενο Νοέμβριο, με τους ομολόγους μου στην αμερικανική SEC, την Ιαπωνική Αρχή Χρηματοπιστωτικών Υπηρεσιών και τη Διεθνή Οργάνωση Επιτροπών Εποπτείας Χρηματιστηρίων, κινείται προς την κατεύθυνση που υποστηρίζει η έκθεσή σας.
<P>
Δεύτερον, πρέπει να εξετάσουμε πώς η διαδικασία καθορισμού της ημερήσιας διάταξης της ΣΔΛΠ μπορεί να βελτιωθεί. Ιδίως η διαδικασία μέσω της οποίας καθορίζονται οι προτεραιότητες πρέπει να καταστεί περισσότερο ανοικτή και διαφανής.
<P>
Τρίτον, η δέουσα διαδικασία της ΣΔΛΠ θα πρέπει να ενισχυθεί, κυρίως διασφαλίζοντας ότι τα πρότυπα υπόκεινται σε πλήρη αξιολόγηση των επιπτώσεων πριν από την έγκρισή τους.
<P>
" έκθεσή σας διατυπώνει εποικοδομητικές υποδείξεις σχετικά με αυτά και συναφή θέματα. " επικείμενη αναθεώρηση της συγκρότησης της ΣΔΛΠ παρέχει τη δυνατότητα εφαρμογής των απαραίτητων μεταρρυθμίσεων. " επιτροπή θα τις επιδιώξει σε διαβούλευση με το παρόν Κοινοβούλιο, τα κράτη μέλη και τους διεθνείς εταίρους μας.
<P>
Τώρα, αναφορικά με τη συμβολή της ΕΕ στο ΣΔΛΠ. " έκθεσή σας υποστηρίζει ότι η ΕΕ πρέπει να ενισχύει την ικανότητά της να καθιστά δυνατό να εισακούονται τα λογιστικά θέματα σε διεθνές επίπεδο. Συμφωνώ. Συγκεκριμένα θα πρέπει να αναζητήσουμε μέσα προκειμένου να διασφαλιστεί ότι οι απόψεις των ευρωπαίων ενδιαφερομένων, ιδίως η προορατική συμβολή στη διαδικασία καθορισμού της ημερήσιας διάταξης του ΣΔΛΠ, μπορούν να τεθούν στο ΣΔΛΠ με πιο έγκαιρο και συνεπή τρόπο.
<P>
Το θεωρώ αυτό ως εξελικτική παρά ως επαναστατική διαδικασία. Θα πρέπει να βασιστούμε στην Ευρωπαϊκή Συμβουλευτική Ομάδα για τη Χρηματοοικονομική Πληροφόρηση και είμαι έτοιμος να το επιδιώξω αυτό ως θέμα προτεραιότητας, συμπεριλαμβανομένης της δυνατότητας χρησιμοποίησης χρηματοδότησης από τον κοινοτικό προϋπολογισμό για τη στήριξη μιας τέτοιας υποδομής.
<P>
Πρέπει, ωστόσο, να δώσουμε μια σαφή και απερίφραστη προειδοποίηση. Αυτή η δομή δεν θα καταστεί επ' ουδενί ένας εμβρυϊκός ρυθμιστής προτύπων, ούτε μπορεί να τεθεί ζήτημα ανάπτυξης ευρωπαϊκών ερμηνειών για τα διεθνή λογιστικά πρότυπα. " Ευρώπη πρέπει και θα παραμείνει τμήμα της κίνησης προς μια ενιαία δέσμη παγκοσμίως αποδεκτών λογιστικών προτύπων. Οτιδήποτε άλλο θα έβλαπτε τη διεθνή ανταγωνιστικότητα των εταιρειών μας και την κεφαλαιαγορά μας.
<P>
Αναφορικά τώρα με το σχέδιο του ΣΔΛΠ για την ανάπτυξη ενός λογιστικού προτύπου για τις ΜΜΕ, επιτρέψτε μου να ξεκινήσω δηλώνοντας ότι η Επιτροπή δεν έχει επί του παρόντος καμία νομική βάση για να προσυπογράψει αυτό το πρότυπο. Επιπροσθέτως, δεν αναλάβαμε ποτέ οποιαδήποτε δέσμευση να υιοθετήσουμε οποιοδήποτε πρότυπο καταρτίσει το ΣΔΛΠ. Θα το πράτταμε μόνο εάν ήμασταν πραγματικά πεπεισμένοι ότι το ΣΔΛΠ θα καταρτίσει ένα πρότυπο το οποίο θα ανταποκρίνεται στα συμφέροντα των ευρωπαίων χρηστών.
<P>
Το ΣΔΛΠ δεν έχει οριστικοποιήσει ακόμη το σχέδιό του. Ωστόσο, σε αυτό το στάδιο, οι απόψεις της Επιτροπής είναι σαφείς. Το ισχύον σχέδιο έκθεσης που δημοσιεύτηκε από το ΣΔΛΠ παραμένει πολύ σύνθετο ώστε να παράσχει ένα ικανοποιητικό λογιστικό πλαίσιο για τις ευρωπαϊκές ΜΜΕ, ιδίως για τις μικρότερες επιχειρήσεις. " έμφασή μας παραμένει η απλούστευση του ρυθμιστικού περιβάλλοντος για τις ΜΜΕ, συμπεριλαμβανομένου του λογιστικού χώρου.
<SPEAKER ID="047" NAME="Klaus-Heiner Lehne">
συντάκτης γνωμοδότησης της Επιτροπής Νομικών Υποθέσεων. - (DE) Κυρία Πρόεδρε, κυρίες και κύριοι, το σύστημα ΔΛΠ έχει νόημα για τις μεγάλες εισηγμένες εταιρείες που λειτουργούν παγκοσμίως. Για αυτόν τον λόγο, κατά τη διάρκεια της τελευταίας κοινοβουλευτικής περιόδου, αποφασίσαμε, σχετικά με την πρόταση της Επιτροπής Νομικών Υποθέσεων, να εγκρίνουμε τον κανονισμό για το ΔΛΠ.
<P>
Ο απώτερος στόχος -όπως είπε ο Alexander Radwan- ήταν πράγματι η επίτευξη σύγκλισης, τουλάχιστον με τις "ΠΑ και εάν είναι δυνατόν παγκοσμίως. Το σύστημα δεν έχει νόημα στην περίπτωση των μικρομεσαίων επιχειρήσεων επειδή, κατά κανόνα, δεν έχουν ανάγκη διεθνών χρηματοπιστωτικών αγορών, της Wall Street και των υπολοίπων. Για αυτόν μόνο τον λόγο, η αναγκαιότητα ανάπτυξης ΔΠΧΠ για μικρομεσαίες επιχειρήσεις είναι άκρως αμφισβητήσιμη.
<P>
Επιπλέον αυτού -και πιστεύω ότι ο Επίτροπος McCreevy είχε απόλυτο δίκιο σε αυτό- η παρούσα πρόταση δεν είναι τίποτα περισσότερο από μια περιορισμένη εκδοχή, σε κάθε περίπτωση, εξαιρετικά σύνθετων διεθνών προτύπων, εντελώς ακατάλληλων για τη δομή των μικρομεσαίων επιχειρήσεων στην Ευρώπη. Είναι ιδιαίτερα ακατάλληλα για τις οικογενειακές επιχειρήσεις, οι οποίες διευθύνονται από τους ιδιοκτήτες τους για αρκετές γενιές· οι οποίες έχουν ήδη αποσβέσει ακίνητη ιδιοκτησία που τους ανήκει· και στις οποίες η εφαρμογή των κανόνων εύλογης αξίας θα ενθάρρυνε απλώς την απληστία και, στο τέλος, θα μπορούσε κάλλιστα να διακυβεύσει τις ευκαιρίες επιβίωσης των εταιρειών.
<P>
Από την άλλη πλευρά, πρέπει να είμαστε ρεαλιστές. Τέλος, το ζήτημα των λογιστικών προτύπων για τις ΜΜΕ στην Ευρώπη δεν θα εξαιρεθεί από κάποια μορφή πίεσης για εναρμόνιση. Το αίτημά μας είναι για συγκρισιμότητα, τουλάχιστον εντός της ενιαίας αγοράς. Συνεπώς, θεωρώ σημαντικό να εξετάσουμε σοβαρά πώς θα αναπτύξουμε ευρωπαϊκές εναλλακτικές λύσεις των προτάσεων του Λονδίνου, με στόχο την επίτευξη μεγαλύτερης τυποποίησης και σε αυτόν τον τομέα - τυποποίησης όμως που είναι εύλογη και κατάλληλη για τις ΜΜΕ και με μακροπρόθεσμο, αντί βραχυπρόθεσμο, προσανατολισμό.
<P>
Έχω μία ακόμη παρατήρηση να διατυπώσω σχετικά με τους φορείς ΔΛΠ. Υπάρχει πραγματικό πρόβλημα εκεί, όπως υπογράμμισε ο Alexander Radwan. Υπάρχει ενδεχομένως μια ορισμένη γεωγραφική ισορροπία, αλλά δεν υπάρχει ισορροπία από την άποψη του οικονομικού βάρους. " Ευρώπη είναι μακράν ο μεγαλύτερος συνασπισμός, η μεγαλύτερη περιοχή στην οποία ισχύουν οι κανόνες των ΔΛΠ. Γι' αυτό θα πρέπει να έχουμε ανάλογο λόγο, και δεν μπορούμε απλώς να συγκρινόμαστε με την Αυστραλία. " Αυστραλία φέρει το ίδιο βάρος με μια μεσαίου μεγέθους χώρα της ΕΕ ή, μάλλον, μια μεγάλη περιφέρεια όπως η Βόρεια Ρηνανία-Βεστφαλία. " ισορροπία πρέπει να βελτιωθεί από αυτήν την άποψη.
<SPEAKER ID="048" NAME="Cornelis Visser">
εξ ονόματος της Ομάδας PPE-DE. - (NL) Κυρία Πρόεδρε, πρώτα από όλα τα συγχαρητήριά μου στον κ. Radwan για την ολοκλήρωση αυτής της ενδελεχούς έκθεσης. Ήταν υπό συζήτηση έως το τελευταίο λεπτό. Στην τελική της μορφή είναι μια έκθεση η οποία είναι σαφής, αλλά ορισμένες φορές επικριτική επίσης. Ο εισηγητής είναι πεπεισμένος ότι η δημοκρατική λογοδοσία του ΣΔΛΠ πρέπει να βελτιωθεί και χαίρομαι που το ΣΔΛΠ λαμβάνει υπόψη αυτήν την επικριτική παρατήρηση.
<P>
Ο πρόεδρος των καταπιστευτικών διαχειριστών, κ. Gerrit Zalm, επεσήμανε πρόσφατα στο Ευρωπαϊκό Κοινοβούλιο ότι ήταν ανοικτός σε υποδείξεις και έτοιμος να υποβάλει προτάσεις σχετικά με την προσαρμογή της δομής. Το ΣΔΛΠ εργάζεται σε πρότυπα ΔΠΧΠ για μικρομεσαίες επιχειρήσεις. Συμφωνώ με τον εισηγητή ότι τα ΔΠΧΠ είναι πολύ σύνθετα και πολύ δαπανηρά για τις ΜΜΕ. Πιστεύω επίσης ότι η ενθάρρυνση της εκούσιας χρήσης ΔΠΧΠ από ΜΜΕ θα παρουσιάσει τον κίνδυνο να εισαχθούν στην Ευρώπη από την πίσω πόρτα. Κατά την άποψή μου, πρέπει να υπάρξει διαφοροποίηση σύμφωνα με το μέγεθος της εταιρείας. Είναι καλό πράγμα η ύπαρξη μεγάλων πολυεθνικών, τραπεζών και ασφαλιστικών εταιρειών που λειτουργούν παγκοσμίως παραθέτοντας τους ετήσιους λογαριασμούς τους σε ένα ενιαίο πρότυπο. Οι μικρομεσαίες, όμως, επιχειρήσεις στην Ευρώπη θα έπρεπε να είχαν το δικό τους πρότυπο.
<P>
Το ΣΔΛΠ έχει επιτύχει πολλά σε σχέση με τις εισηγμένες εταιρείες διεθνώς και τα λογιστικά πρότυπα για αυτές. Εάν οι ΜΜΕ λένε τώρα ότι το κόστος και η προσπάθεια μπορούν να αποτελέσουν αντικείμενο εξίσου καλής διαχείρισης με τη χρήση περισσότερων του ενός προτύπου, δεν μπορούμε να έχουμε ένα ενιαίο πρότυπο επιβαλλόμενο άνωθεν. Είναι επίσης πολύ σημαντικό να λαμβάνονται υπόψη και τα συμφέροντα των επενδυτών και η διαφάνεια. " πολιτική υπάρχει για τη διευκόλυνση, τη διασφάλιση ορθής, διαφανούς και οικονομικά αποδοτικής πληροφόρησης για την απόδοση των επιχειρήσεων. Πιστεύω ότι τα αποδεδειγμένα οφέλη του ΣΔΛΠ μπορούν να ωφελήσουν επίσης τις ευρωπαϊκές αγορές μετοχών, ασφαλώς εάν οι Αμερικανοί ανταλλάξουν το αμερικανικό τους σύστημα GAAP (Γενικώς Αποδεκτές Λογιστικές Αρχές) για τα ΔΠΧΠ. " συγκρισιμότητα εδώ μπορεί να αποβεί πολύ επωφελής στους διεθνείς επενδυτές και ενδιαφερομένους. " ιδέα πίσω από τα ΔΠΧΠ αξίζει, συνεπώς, να υποστηριχθεί από το Ευρωπαϊκό Κοινοβούλιο.
<SPEAKER ID="049" NAME="Pervenche Berès">
εξ ονόματος της Ομάδας PSE. - (FR) Σας ευχαριστώ, κύριε Επίτροπε, που μπορέσατε να έρθετε στο Στρασβούργο. Σας ευχαριστώ επίσης κύριε εισηγητά, με τη βαυαρική στολή σας. Πιστεύω ότι συνεργαστήκαμε πολύ καλά, και ο τρόπος με τον οποίο κατέστη δυνατή η ενσωμάτωση των τροπολογιών διαφόρων ατόμων στην έκθεσή σας αποτελεί απόδειξη αυτού.
<P>
Πρώτα από όλα, θα ήθελα να διατυπώσω τρεις παρατηρήσεις σχετικά με τα λογιστικά πρότυπα. Μου φαίνεται ότι, όσον αφορά τη διακυβέρνηση και τη λειτουργία του αρμόδιου οργάνου για τον καθορισμό αυτών των λογιστικών προτύπων, βρισκόμαστε σε ασυνήθη κατάσταση. Υπάρχουν πολλές μορφές τυποποίησης. Δεν έχουν όλες τόσο έντονο αντίκτυπο στη χρηματοοικονομική σταθερότητα, ή στα θέματα εξουσίας και διακυβέρνησης, όπως έχουν τα λογιστικά πρότυπα. Αυτό το οποίο συμβαίνει σήμερα είναι ένα σημαντικό γεγονός, ένα πέρασμα στην ενηλικίωση.
<P>
Όταν διατυπώθηκαν αυτά τα λογιστικά πρότυπα, ίσως από ελεγκτές που εργάζονται μεταξύ τους, προετοίμασαν ουσιαστικά το έδαφος πολύ καλά. Σήμερα αυτά τα λογιστικά πρότυπα είναι διεθνή. Χρησιμοποιούνται και εφαρμόζονται από τον καθένα και, συνεπώς, το ζήτημα της διακυβέρνησης είναι ζωτικής σημασίας.
<P>
Πώς συνάδει ο αρμόδιος φορέας για τον καθορισμό αυτών των λογιστικών προτύπων με τη διεθνή διακυβέρνηση σε σχέση με δημοκρατικούς φορείς, όργανα που εκπροσωπούν νόμιμα την κρατική εξουσία, και την Ευρωπαϊκή Ένωση ιδιαίτερα;
<P>
Το δεύτερο θέμα που πρέπει να εξετάσουμε σε σχέση με τη διακυβέρνηση είναι, ασφαλώς, η ισορροπία μεταξύ αυτών των φορέων. Ποια είναι η γεωγραφική ισορροπία, ποια είναι η ισορροπία στην εκπροσώπηση όχι μόνο αυτών που καταρτίζουν τα πρότυπα, αλλά επίσης αυτών που υποχρεούνται να τα χρησιμοποιήσουν;
<P>
Το τρίτο θέμα είναι η χρηματοδότηση. Πώς πρέπει να χρηματοδοτούνται αυτοί οι φορείς; Ενδεχομένως η ιδέα ενός τέλους επί των συναλλαγών, το οποίο θα συντονίζεται από ρυθμιστικούς φορείς, αξίζει τον κόπο; Θα μπορούσαν να χρηματοδοτούνται από την κυβέρνηση, από την Ευρωπαϊκή Κοινότητα; Ελπίζουμε ότι ο Επίτροπος θα υποβάλει ορισμένες ισχυρές προτάσεις σχετικά με αυτό το θέμα.
<P>
Το τέταρτο ζήτημα σχετικά με αυτούς τους φορείς είναι το πρόγραμμα. Είναι σωστό να αναπτύξουν αυτοί την έννοια της εύλογης αξίας όταν γνωρίζουμε τις επιπτώσεις που μπορούν να έχουν στη χρηματοοικονομική σταθερότητα; Είναι σωστό αυτός ο φορέας να αναπτύξει ένα πρόγραμμα για τις ΜΜΕ που δεν χρειάζεται η Ευρώπη; Είναι σωστό ότι, όσον αφορά τα πρότυπα για τις ΜΜΕ -απλώς επειδή, όπως είπε ο εισηγητής μας, η Νότια Αφρική ή η Αυστραλία μπορεί να τα χρειαστούν- ο Επίτροπος δεν διασφάλισε να έχει η Ευρώπη έναν λόγο σε αυτούς τους φορείς. Είναι απολύτως απαραίτητο, ως πρώτο βήμα, η Ευρώπη να διασφαλίσει ότι είναι εκεί για να εκπροσωπήσει τη δύναμη όλων των κρατών μελών και τη φωνή των Ευρωπαίων, στο ΣΔΛΠ, στο ΙΕΔΛΠ και στην ΕΕΔΠΧΠ. Κύριε Επίτροπε, αυτή είναι η αρμοδιότητά σας. Αναμένουμε ισχυρές προτάσεις από εσάς για αυτό το θέμα.
<SPEAKER ID="050" NAME="Sharon Bowles">
εξ ονόματος της Ομάδας ALDE. - (EN) Κυρία Πρόεδρε, τα ΔΠΧΠ υιοθετούνται από ολοένα και περισσότερες χώρες, συνεπώς η αξία τους και η σημασία τους είναι αυξανόμενη. Αυτό συνεπιφέρει την ανάγκη ενίσχυσης της λογοδοσίας και της διαφάνειας του ΣΔΛΠ, οι οποίες δεν ήταν ενδεχομένως προφανείς από την έναρξή τους. Επικροτώ κινήσεις προς αυτήν την κατεύθυνση, αλλά λυπάμαι επειδή ορισμένα σημεία της έκθεσης παρουσιάζουν αρνητικές επικρίσεις, αντί να αναγνωρίζουν τις υπό εξέλιξη αλλαγές και να δείχνουν την πορεία προς τα εμπρός. Συνεπώς, αρκετές από τις τροπολογίες μου αποσκοπούν στο να είναι περισσότερο μελλοντοστραφείς, υπογραμμίζοντας τα πλεονεκτήματα και τα οφέλη, μαζί με την ανάγκη περαιτέρω προσαρμογής, τόσο στα ίδια τα πρότυπα όσο και στο ΣΔΛΠ που τα εποπτεύει. Ωστόσο, πρέπει να αποφεύγεται η περιττή πολιτικοποίηση τεχνικών θεμάτων. Τα ΔΠΧΠ αποτελούν ένα σημαντικό μέσο για τη διασυνοριακή προαγωγή της συγκρισιμότητας και τη μείωση επαχθών απαιτήσεων να λογοδοτούν οι εταιρείες υπό διαφορετικά καθεστώτα, αλλά θα ήταν χρήσιμο εάν η παρουσίαση των οικονομικών καταστάσεων προσφερόταν ευκολότερα για άλλους σκοπούς σύγκρισης. Ωστόσο, μέσα όπως η σήμανση XBRL μπορούν κάλλιστα να το αναπτύξουν αυτό. Πρέπει να ευχαριστήσω την κ. van den Burg για την οργάνωση μιας ενδιαφέρουσας παρουσίασης σχετικά με αυτό το θέμα την προηγούμενη εβδομάδα.
<P>
Οι προτάσεις για τις ΜΜΕ προκαλούν ανησυχία σε αρκετά κλιμάκια. Προσωπικά, μου φαίνονται περισσότερο ως ένα μέσο για μέσους φορείς, ίσως στην πορεία τους προς πλήρη πληροφόρηση του κοινού, συνεπώς μπορούν να χρήζουν δικής τους ιδιαίτερης προσοχής από αυτήν την άποψη ή σε εκούσια βάση. Αλλά -όπως είπατε, κύριε Επίτροπε- έως τώρα είναι πάρα πολύ σύνθετες για την πλειονότητα των συνήθων ΜΜΕ.
<SPEAKER ID="051" NAME="Gay Mitchell" AFFILIATION="PPE-DE">
(EN) Κυρία Πρόεδρε, συγχαίρω τον συνάδελφό μου κ. Radwan για την πολύ καλογραμμένη έκθεση. Ελπίζω η βαυαρική εθνική στολή την οποία φοράει σήμερα εδώ να μην είναι ενδεικτική μιας αλλαγής στην πολιτική κατεύθυνση.
<P>
" έγκριση των ΔΠΧΠ τον Ιανουάριο του 2005 απέφερε μεγάλα οφέλη στην Ευρωπαϊκή Ένωση απλουστεύοντας τις απαιτήσεις λογοδοσίας διασυνοριακά και διευκολύνοντας τη σύγκριση των οικονομικών καταστάσεων μεταξύ των χωρών, των ανταγωνιστών και των βιομηχανιών, ενισχύοντας το έργο της ρυθμιστικής εποπτείας της τραπεζικής αγοράς και της κεφαλαιαγοράς. Τα διεθνή πρότυπα χρηματοοικονομικής πληροφόρησης χρησιμοποιούνται επί του παρόντος ή υιοθετούνται σε περισσότερες από εκατό χώρες, συμπεριλαμβανομένης της Αυστραλίας, της Νοτίου Αφρικής και άλλων.
<P>
Υποστηρίζω τις εκκλήσεις για αυξημένη διαφάνεια, αποτελεσματικότητα και λογοδοσία όσον αφορά το ΣΔΛΠ. " έκθεση επισημαίνει το γεγονός ότι παρήλθαν 17 μήνες για τον διορισμό νέου προέδρου από το ΣΔΛΠ. Αυτό δεν μπορεί να είναι αποδεκτό. Το ΣΔΛΠ είναι ιδιωτικό, αυτορυθμιστικό όργανο στο οποίο έχει ανατεθεί ο ρόλος του φορέα θέσπισης κανόνων, και είναι απολύτως σωστό να ζητούμε αυξημένη λογοδοσία και εποπτεία λόγω αυτού. Θα πρέπει επίσης να είμαστε προσεκτικοί όταν ζητούμε τη θέσπιση επιπλέον κοινοτικών δομών για την αντιμετώπιση της ερμηνείας και της εφαρμογής προτύπων ΔΠΧΠ. Γιατί είναι απαραίτητο κάτι τέτοιο; Τι θα κάνει;
<P>
Όσον αφορά το θέμα της σύγκλισης ΕΕ"ΠΑ, υπήρξε σημαντική πρόοδος σε αυτόν τον τομέα και στον οδικό χάρτη λογιστικών προτύπων ΕΕ"ΠΑ. Τον προηγούμενο χρόνο, ο πρόεδρος των "ΠΑ, ο Προεδρεύων του Ευρωπαϊκού Συμβουλίου και ο Πρόεδρος της Ευρωπαϊκής Επιτροπής υπέγραψαν κοινή δήλωση ΕΕ"ΠΑ διά της οποίας δεσμεύτηκαν να προωθήσουν και να επιδιώξουν τη διασφάλιση όρων για την αναγνώριση των γενικά αποδεκτών λογιστικών αρχών των "ΠΑ και των ΔΠΧΠ στο πλαίσιο και των δύο δικαιοδοσιών. Αυτό είναι πολύ ευπρόσδεκτο.
<P>
Όσον αφορά την εφαρμογή των ΔΠΧΠ στις ΜΜΕ, οι ΜΜΕ καθίστανται ολοένα και μικρότερες. Πιστεύω ότι θα ήταν ενδεχομένως καλύτερα να καταστεί προαιρετική ούτως ώστε να διασφαλιστεί η ευελιξία, αντί να αποτραπεί η άμεση εφαρμογή της.
<SPEAKER ID="052" NAME="Ieke van den Burg" AFFILIATION="PSE">
(NL) Κυρία Πρόεδρε, πρέπει να επαναλάβω τις φιλοφρονήσεις που δόθηκαν στον κ. Radwan, αν μη τι άλλο επειδή η έκθεσή του μας έδωσε τη δυνατότητα να διεξάγουμε μια πολύ ενδιαφέρουσα συζήτηση σχετικά με τις συγκρούσεις μεταξύ της νομοθεσίας και της αυτορύθμισης, ιδίως σε παγκόσμιο επίπεδο.
<P>
Εκτιμώ ότι οι φιλοδοξίες μας μάς θέτουν σε αμηχανία. Αφενός, επιθυμούμε αυτά τα διεθνή πρότυπα, εφαρμοστέα παγκοσμίως, αφετέρου όμως επιμένουμε στην εξουσία μας ως συννομοθέτης να κρίνουμε την ουσία αυτών των προτύπων και να εκτελούμε το καθήκον μας ως συννομοθέτης υπεύθυνα. Πιστεύω ότι το Ευρωπαϊκό Κοινοβούλιο έδειξε τελευταία ότι το κάνει αυτό.
<P>
Κατά τη γνώμη μου, το κλειδί έγκειται στην έγκαιρη διαβούλευση, σε μια ισορροπημένη εξέταση των συμφερόντων όλων των ενδιαφερομένων, συμπεριλαμβανομένων των συμφερόντων τρίτων μερών των εργαζομένων, των τοπικών αρχών, των προμηθευτών και ούτω καθεξής (επειδή η επαρκής χρηματοοικονομική παρακολούθηση ωφελεί περισσότερο από ό,τι μόνο οι πάροχοι χρημάτων), και μια ορθή αξιολόγηση των επιπτώσεων. " Επιτροπή έχει βαρυσήμαντη ευθύνη εδώ. Και στο άμεσο μέλλον αυτά τα πράγματα πρέπει να γίνουν εξ ονόματος των μικρομεσαίων επιχειρήσεων. Μπορούμε να το καταστήσουμε αυτό ένα πραγματικά αξιόλογο σχέδιο για την ΕΕ.
<P>
Τέλος, έχω δύο παρατηρήσεις οι οποίες είναι επίσης σχετικές με μια άλλη έκθεση την οποία πρέπει να ψηφίσουμε στην επόμενη περίοδο συνόδου μας, την έκθεση του κ. Lehne σχετικά με ένα απλουστευμένο επιχειρηματικό περιβάλλον για τις επιχειρήσεις. Και εδώ επίσης ακολούθησα τη γραμμή ότι οι κανόνες δεν είναι απλώς για τις εταιρείες, τους παρόχους χρημάτων και τους λογιστές που πορίζονται τα προς το ζην τους από αυτούς, αλλά επίσης για τους εργαζομένους και άλλες ομάδες. Συνεπώς, δεν πρέπει να αναμιγνυόμαστε με την ποιότητα των κανόνων. Έχω υποστηρίξει ότι οι κανόνες δεν θα πρέπει σε καμία περίπτωση να εφαρμόζονται σε μη εισηγμένες εταιρείες και σε δραστηριότητες εκτός ισολογισμού. Ελπίζω ότι θα συμφωνήσετε πως το ΣΔΛΠ πρέπει να επιτελέσει επίσης έργο σε αυτόν τον τομέα.
<P>
Θα τελειώσω επαναλαμβάνοντας την ολόθερμη υποστήριξή μου για το πρότυπο XBRL. Όπως γνωρίζετε, η Επιτροπή Κεφαλαιαγοράς των "ΠΑ πρόκειται να λάβει μια απόφαση καθιστώντας το αυτό υποχρεωτικό. Σας παροτρύνω να σκεφτείτε πώς θα απαντήσει η Ευρώπη σε αυτό, και σας ενθαρρύνω να καταρτίσετε έναν οδικό χάρτη για την Ευρώπη ακολούθως.
<SPEAKER ID="053" NAME="John Purvis" AFFILIATION="PPE-DE">
(EN) Κυρία Πρόεδρε, υπάρχουν θέματα όσον αφορά τη διαφάνεια και τη διακυβέρνηση του Συμβουλίου Διεθνών Λογιστικών Προτύπων (ΣΔΛΠ), αλλά έχει δεχτεί αυτήν την κριτική και αναγνώρισε την ανάγκη αλλαγής. Έχουν ληφθεί μέτρα και σχεδιάζονται περισσότερα: δημοσίευση των δηλώσεων ανάδρασης, διευκρίνιση της συλλογιστικής των αποφάσεων, προώθηση αναλύσεων κόστους-ωφέλειας, καθώς και διεύρυνση και περισσότερο ενεργή συμμετοχή του συμβουλίου των καταπιστευτικών διαχειριστών. Αναδιπλώθηκε προκειμένου να επικοινωνήσει με το Κοινοβούλιο.
<P>
" έκθεση του κ. Radwan έχει βελτιωθεί κατά πολύ από προηγούμενες εκδοχές και πιστεύω ότι οι θετικές τροπολογίες των Ομάδων του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και της Συμμαχίας Φιλελευθέρων και Δημοκρατών για την Ευρώπη θα βελτιώσουν περαιτέρω το κείμενο σήμερα.
<P>
Θα ήθελα να ευχαριστήσω τον εισηγητή επειδή, παρόλο που είχαμε τις διαφορές μας, ήταν πρόθυμος να συμβιβαστεί σε ορισμένους τομείς σχετικά με αυτήν την πτυχή της διακυβέρνησης. Δυστυχώς, δεν μπορώ να συμφωνήσω μαζί του στο θέμα των Διεθνών Προτύπων Χρηματοοικονομικής Παρακολούθησης για τις ΜΜΕ. Ζητήθηκε από το ΣΔΛΠ να καταρτίσει μια απλουστευμένη εκδοχή για τις ΜΜΕ. " έκθεση του κ. Radwan αρνείται να αναγνωρίσει ότι αυτό θα μπορούσε να είναι επίσης χρήσιμο στην Ευρωπαϊκή Ένωση. Στην πραγματικότητα, με την πρόταση ακόμη σε στάδιο εκπόνησης, η έκθεση προαναγγέλλει ότι σίγουρα δεν θα ωφελήσει τις επιχειρήσεις της ΕΕ.
<P>
Ωστόσο, μας έχουν πει επανειλημμένως ότι θα είναι προαιρετική και ότι προορίζεται για τις αναπτυσσόμενες ΜΜΕ που στοχεύουν να γίνουν ανώνυμες εταιρείες εισηγμένες στο χρηματιστήριο. Οι μικρές επιχειρήσεις χωρίς φιλοδοξίες εκτός των τοπικών αγορών τους δεν χρειάζεται να το ακολουθήσουν. Μια δημοσκόπηση τον προηγούμενο Σεπτέμβριο διαπίστωσε ότι μια σαφής πλειοψηφία των ευρωπαϊκών ΜΜΕ, συμπεριλαμβανομένων των γερμανικών ΜΜΕ, θεωρούσαν ότι τα οφέλη υπερκερούσαν τυχόν μειονεκτήματα και θα βελτίωναν την χρηματοοικονομική παρακολούθηση.
<P>
Οι προσπάθειες του ΣΔΛΠ για την ανάπτυξη παγκόσμιων λογιστικών προτύπων υψηλής ποιότητας αποτελούν μείζονα και ευπρόσδεκτη συνεισφορά στην ευρωπαϊκή και παγκόσμια οικονομία και, ειλικρινά, πιστεύω ότι θα πρέπει να τις επικροτήσουμε.
<SPEAKER ID="054" NAME="Antolín Sánchez Presedo" AFFILIATION="PSE">
(ES) Κυρία Πρόεδρε, η απαίτηση από το 2005 οι εισηγμένες επιχειρήσεις να χρησιμοποιούν τα ΔΠΧΠ (Διεθνή Πρότυπα Χρηματοοικονομικής Παρακολούθησης) για τις ενοποιημένες καταστάσεις τους υπήρξε μια ευρέος φάσματος και άκρως ισχυρή πολιτική πρωτοβουλία.
<P>
Περίπου 100 χώρες χρησιμοποιούν τα πρότυπα και η παγκοσμιοποίησή τους παρέσχε συγκρισιμότητα και διαφάνεια, αυξάνοντας κατ' αυτόν τον τρόπο την εμπιστοσύνη των επιχειρήσεων, διαμορφώνοντας δικαιότερους όρους ανταγωνισμού και ενισχύοντας την πειθαρχία της αγοράς.
<P>
" πρόταση περιέχει δύο μεγάλες προκλήσεις σχετικά με τη διακυβέρνηση. Αφενός, η ιδιωτική οντότητα, η οποία θεσπίζει παγκοσμίως εκούσια πρότυπα από το 1973 σε εταιρική και επαγγελματική βάση, έχει περιέλθει τώρα σε μια κατάσταση τεράστιας ευθύνης η οποία συνεπάγεται αλλαγή στον χαρακτήρα της, τις διαδικασίες και τη σύνθεσή της προκειμένου να μπορέσει να καταστεί διαφανές, ελέγξιμο ίδρυμα, με μια νομιμότητα η οποία θα αντικατοπτρίζει τον νέο της ρόλο.
<P>
Είναι απαραίτητο να αναγνωρίσουμε και να συντονίσουμε τις δραστηριότητες όλων των εμπλεκόμενων δημόσιων και ιδιωτικών συμφερόντων και, ταυτόχρονα, να διασφαλίσουμε τη χρηματοδότηση της οργάνωσης και την ανεξαρτησία της στον καθορισμό των προτύπων. Επιπροσθέτως, η οργάνωση πρέπει να ενσωματωθεί στη διεθνή διακυβέρνηση.
<P>
Είναι επίσης απαραίτητο να ενισχύσουμε την ευρωπαϊκή λογιστική παρακολούθηση υιοθετώντας μια περισσότερο προορατική και ενσωματωμένη προσέγγιση όσον αφορά την προετοιμασία, την έγκριση, την εφαρμογή και την αξιολόγηση των προτύπων. Είναι ζωτικής σημασίας να βελτιωθεί το εννοιολογικό πλαίσιο των προτύπων, και να διατηρείται κατά νου ότι δεν είναι ούτε ουδέτερα ούτε ακαδημαϊκά και μπορούν να δημιουργήσουν τόσο νικητές όσο και ηττημένους. Ομοίως, είναι σημαντικό να αξιολογήσουμε τις επιπτώσεις τους και να διασφαλίσουμε τη συμβατότητά τους με την ευρωπαϊκή στρατηγική, να διδαχθούμε από τις οικονομικές διαταραχές και να ρυθμίσουμε τα λογιστικά πρότυπα των διοικητικών παραχωρήσεων με ισόρροπο τρόπο.
<P>
Οι ρυθμίσεις λογιστικής παρακολούθησης για τις ΜΜΕ θα πρέπει να είναι απλές και να συνδέονται με την εκμετάλλευση της εσωτερικής και παγκόσμιας αγοράς. Αυτά τα θέματα καλύπτονται από την έκθεση του κ. Radwan, η οποία πέτυχε ευρεία συναίνεση και έρχεται την πλέον κατάλληλη στιγμή από την άποψη της επικείμενης αναθεώρησης στα τέλη του 2009, εξετάζοντας τη δημιουργία ενός εποπτικού οργάνου και μεταβάλλοντας τη σύνθεση του Συμβουλευτικού Συμβουλίου Προτύπων πριν από τον επόμενο χρόνο.
<SPEAKER ID="055" NAME="Othmar Karas" AFFILIATION="PPE-DE">
(DE) Κυρία Πρόεδρε, κύριε Επίτροπε, κύριε Radwan, κυρίες και κύριοι, χαιρετίζω θερμά αυτήν την έκθεση και αυτήν τη συζήτηση, επειδή πιστεύω ότι ερευνούμε ορισμένα πραγματικά ευαίσθητα θέματα, και το πράττουμε σε ουσιαστικά διακομματική βάση.
<P>
Ορισμένα θέματα αναδεικνύονται πολύ ξεκάθαρα από ό,τι ειπώθηκε. Πρώτον, χρειαζόμαστε μια ενιαία δέσμη προτύπων για εισηγμένες εταιρείες, αλλά δεν θέλουμε να στοιβάξουμε όλες τις επιχειρήσεις μαζί. Δεύτερον, ενώ δεν απορρίπτουμε ορισμένους κανόνες σχεδιασμένους για τις ΜΜΕ, το πλαίσιο για αυτούς τους κανόνες πρέπει να καθοριστεί από εμάς, από την Ευρωπαϊκή Ένωση. Τρίτον, τα μέτρα που προτείνονται επί του παρόντος είναι πολύ σύνθετα και πολύ δαπανηρά, δεν είναι χρήσιμα για τις ΜΜΕ, και για αυτούς τους λόγους πρέπει να τα απορρίψουμε. Τέταρτον, εξακολουθούμε ακόμη να περιμένουμε ικανοποιητικές απαντήσεις για το ποιος θεσπίζει ποιους κανόνες και για ποιον, και ποιος εποπτεύει τη διαδικασία. Δεν υπάρχει δημοκρατική νομιμότητα· δεν υπάρχει διαφοροποίηση της προσέγγισης· δεν έχουν ληφθεί υπόψη οι εύλογες επιθυμίες των ΜΜΕ· και το σύστημα της δημοκρατικής εποπτείας είναι ανεπαρκές.
<P>
Πέμπτον, υιοθετώντας μια στάση σχετικά με αυτό το θέμα ή επιχειρώντας την απάντηση αυτών των ερωτήσεων, λησμονείται συχνά ότι τα δύο τρίτα του εργατικού δυναμικού απασχολούνται στον ιδιωτικό τομέα σε οικογενειακές εταιρείες, και η πλειονότητα αυτών των οικογενειακών επιχειρήσεων είναι ΜΜΕ που δεν ζητούν χρηματοδότηση από τις κεφαλαιαγορές. Αυτό είναι ένα σημείο που πρέπει να θυμόμαστε όταν είμαστε αντιμέτωποι με προτάσεις που μεταχειρίζονται όλες τις επιχειρήσεις με τον ίδιο τρόπο.
<P>
Σας ευχαριστώ για αυτήν την αξιόλογη συζήτηση!
<SPEAKER ID="056" NAME="Richard Howitt" AFFILIATION="PSE">
(EN) Κυρία Πρόεδρε, η παράγραφος 30 της πρότασης ψηφίσματός μας επισημαίνει ότι οι οικονομικές καταστάσεις δεν εξυπηρετούν απλώς τις ανάγκες των επενδυτών, αλλά επίσης και άλλους ενδιαφερομένους.
<P>
Καθώς εφιστούμε επίσης την προσοχή στην ανάγκη για αλλαγές του κοινοτικού δικαίου στην παράγραφο 41, παίρνω τον λόγο προκειμένου να υπενθυμίσω στον Επίτροπο ότι το παρόν Κοινοβούλιο ψήφισε ότι τυχόν αλλαγές στην τέταρτη και έβδομη οδηγία για το εταιρικό δίκαιο θα πρέπει να περιλαμβάνουν μια απαίτηση κοινωνικής και περιβαλλοντικής παρακολούθησης των εταιρειών.
<P>
Εφιστώ την προσοχή του σε τέτοιες απαιτήσεις στη Νότια Αφρική, στο δίκαιο της Γαλλίας σχετικά με τις νέες οικονομικές ρυθμίσεις, καθώς και στις συστάσεις του σχεδίου του Πρίγκιπα της Ουαλίας σχετικά με τη λογιστική για την αειφορία στη χώρα μου, το "νωμένο Βασίλειο.
<P>
Εν τω μεταξύ, και επιπροσθέτως, θα ήθελα να ρωτήσω τον Επίτροπο, μετά τη σύσταση της Επιτροπής του 2001 σχετικά με περιβαλλοντικά θέματα στους νέους λογαριασμούς μας, εάν η Επιτροπή θα μπορούσε να εκδώσει παρεμφερή σύσταση σχετικά με κοινωνικά θέματα στους λογαριασμούς. Θα ήθελα επίσης να ζητήσω από τον Επίτροπο να πιέσει το Συμβούλιο Διεθνών Λογιστικών Προτύπων να συμπεριλάβει κοινωνικές και περιβαλλοντικές πτυχές στη σχεδιαζόμενη δημοσίευση ενός σχολιασμού της διαχείρισης. " Επιτροπή μπορεί να επιθυμεί ή όχι να το αποκαλεί αυτό εταιρική κοινωνική ευθύνη, μπορούμε όμως ενδεχομένως σήμερα να συμφωνήσουμε όλοι να το αποκαλούμε λογιστική για υπεύθυνες εταιρείες.
<SPEAKER ID="057" NAME="José Manuel García-Margallo y Marfil" AFFILIATION="PPE-DE">
(ES) Κυρία Πρόεδρε, οι πρόσφατες χρηματοοικονομικές κρίσεις έδειξαν τη σημασία των λογιστικών προτύπων υψηλής ποιότητας για την ορθή λειτουργία των αγορών.
<P>
Δεδομένου ότι ισχύει αυτό, μου φαίνεται ότι ένα ακόμη μάθημα της κρίσης είναι ότι υπάρχει κάποια ασυμμετρία μεταξύ της δεδηλωμένης σημασίας των λογιστικών προτύπων και του χαρακτήρα και της λειτουργίας των ιδιωτικών οντοτήτων που είναι αρμόδιες για τον καθορισμό, την εκπόνηση και την ερμηνεία αυτών των προτύπων.
<P>
" έκθεση του κ. Radwan ορθώς, συνεπώς, επισημαίνει ότι το πρώτο θέμα που πρέπει να εξεταστεί είναι το θέμα της διακυβέρνησης. Κατά την άποψή μου, έχει υποβάλει ευφυείς και ρεαλιστικές προτάσεις σχετικά με την ανάγκη τα όργανα που εκπροσωπούν την Ένωση να είναι περισσότερο προορατικά σε αυτήν τη διαδικασία του καθορισμού προτύπων που πρόκειται να ενσωματωθούν στην κοινοτική έννομη τάξη, και αφορούν επίσης τους εσωτερικούς κανόνες λειτουργίας αυτών των ιδιωτικών οντοτήτων. Μεγαλύτερη διαφάνεια, διασφαλίσεις για την πρόληψη σύγκρουσης συμφερόντων και ευρύτερη γεωγραφική εκπροσώπηση είναι ορισμένες από τις προτάσεις που έχει υποβάλει ο κ. Radwan.
<P>
" δεύτερη πτυχή που εξετάζεται στην έκθεση είναι το θέμα των μικρομεσαίων επιχειρήσεων. Έχουμε υπογραμμίσει εδώ στο Κοινοβούλιο την ανάγκη συνδυασμού δύο στόχων: την απλούστευση και το μειωμένο κόστος των λογιστικών διαδικασιών για τις ΜΜΕ και την παροχή επαρκούς πληροφόρησης για τους παράγοντες της αγοράς.
<P>
Το τελευταίο θέμα που κάλυψε ο κ. Radwan -και με το οποίο συμφωνώ- είναι η ανάγκη για παγκόσμια πρότυπα σε ένα παγκόσμιο περιβάλλον. Συνεπώς, είναι εξαιρετικά σημαντικό να επιτευχθούν συμφωνίες με τις άλλες μείζονες χρηματοπιστωτικές αγορές, κυρίως τις "νωμένες Πολιτείες.
<P>
Αυτό απαιτεί μεγαλύτερο δυναμισμό και σημαντικότερο ρόλο για τα ευρωπαϊκά θεσμικά όργανα, συμπεριλαμβανομένου του παρόντος Κοινοβουλίου και όλων όσοι ακούν σήμερα.
<SPEAKER ID="058" NAME="Reinhard Rack" AFFILIATION="PPE-DE">
(DE) Κυρία Πρόεδρε, μπορώ να προσυπογράψω απολύτως αυτά που μόλις είπε ο συνάδελφός μας. " υποκείμενη αρχή εδώ -και ο κ. Radwan την επισημαίνει στην έκθεσή του- είναι ότι ένα θεσμικό όργανο χωρίς πολιτική εντολή θα πρέπει, εντούτοις, να θεσπίσει ένα σχετικά μεγάλο όγκο μέτρων που επηρεάζουν την οικονομία, ορισμένα εκ των οποίων είναι δεσμευτικά. Δεν είναι αρκετό να ζητείται βελτιωμένη διακυβέρνηση ή καλύτεροι όροι πλαισίου· οι πολιτικοί φορείς πρέπει επίσης να εμπλακούν περισσότερο σε αυτό το θέμα από ό,τι στο παρελθόν. Αυτό που κάνουμε εδώ στο Κοινοβούλιο αποτελεί ένα βήμα προς την ορθή κατεύθυνση, αλλά πρέπει να σημειωθούν περαιτέρω βήματα.
<P>
Υπάρχει και άλλη επίσης πτυχή που πρέπει να εξεταστεί. Αυτό το οποίο επιτελείται εδώ στο επίπεδο περιφερειακής οργάνωσης -στην προκειμένη περίπτωση την Ευρωπαϊκή Ένωση- θα πρέπει να αντικατοπτρίζεται επίσης στο παγκόσμιο πλαίσιο. Συνεπώς, δεν είναι απλώς θέμα επιδίωξης της εφαρμογής αυτών των κανόνων μόνο στη δική μας περιοχή του κόσμου.
<SPEAKER ID="059" NAME="Margarita Starkevičiūt" AFFILIATION="ALDE">
(LT) Κυρία Πρόεδρε, όπως ήδη ανέφερε ο συνάδελφός μου, η παρούσα έκθεση πραγματεύεται ποιος είναι υπεύθυνος για ποιο πράγμα κατά τη λογιστική διαδικασία. Ο ρόλος του Κοινοβουλίου είναι αρκετά σημαντικός, και πιστεύω ότι θα πρέπει να έχουμε επίσης αυτήν τη λειτουργία. Ωστόσο, θα ήθελα να εκφράσω ορισμένες αμφιβολίες όσον αφορά την εξέταση κάθε τεχνικής λεπτομέρειας και τη θέσπιση των προτύπων. Δεν βρίσκω την περιγραφή της μεθόδου αξιολόγησης και εκτίμησης των ρευστοποιήσιμων και μη ρευστοποιήσιμων περιουσιακών στοιχείων πλήρως αποδεκτή. Για αυτόν τον λόγο, αμφιβάλω ότι θα πρέπει να παρέμβουμε, είτε αυτή είναι καλή είτε κακή μέθοδος. Θα πρέπει να περιμένουμε τους εμπειρογνώμονες να διενεργήσουν την εκτίμησή τους. Εν τω μεταξύ, η αναθεώρηση του προτύπου μη ρευστοποιήσιμων περιουσιακών στοιχείων και οι διαβουλεύσεις επ' αυτού του θέματος έχουν ήδη ξεκινήσει. Μόνο τότε θα πρέπει να λάβουμε την απόφασή μας. Προτείνω, συνεπώς, να μην υποστηρίξουμε την πρόταση στο άρθρο 30, παράγραφος (ε), ή την πρόταση στο άρθρο 42.
<SPEAKER ID="060" NAME="Avril Doyle" AFFILIATION="PPE-DE">
(EN) Κυρία Πρόεδρε, θα μπορούσα να έχω διαβεβαιώσεις από τον Επίτροπο McCreevy ότι η ενιαία δέσμη παγκόσμιων λογιστικών προτύπων -με την επακόλουθη προσπάθεια για αυξημένη τυποποίηση των διαδικασιών- δεν θα αυξήσει επ' ουδενί τη δικαιολογία, ή ακόμη και την απαίτηση, για μια κοινή ενοποιημένη βάση φορολογίας των επιχειρήσεων της ΕΕ;
<SPEAKER ID="061" NAME="Charlie McCreevy">
Μέλος της Επιτροπής. - (EN) Κυρία Πρόεδρε, θα ήθελα να ευχαριστήσω τους βουλευτές για τις παρατηρήσεις τους. Ήταν, ασφαλώς, μια πολύ ευρέος φάσματος συζήτηση με ποικιλία απόψεων σε πολλά θέματα και τις λάβαμε υπόψη.
<P>
Θα ήθελα να υπογραμμίσω εκ νέου ότι τα διεθνή λογιστικά πρότυπα υψηλής ποιότητας είναι ζωτικής σημασίας για την αποτελεσματική λειτουργία τόσο των ευρωπαϊκών όσο και των παγκόσμιων κεφαλαιαγορών. " διαδικασία μέσω της οποίας αυτά τα πρότυπα αναπτύσσονται θα πρέπει να υπόκειται σε σθεναρή διακυβέρνηση. Θα πρέπει να χαρακτηρίζεται από υψηλό επίπεδο διαφάνειας και θα πρέπει να διασφαλίζει ισορροπημένη εξέταση των συμφερόντων των ενδιαφερομένων.
<P>
Το ΙΕΔΛΠ και το ΣΔΛΠ έχουν εφαρμόσει τα τελευταία χρόνια σημαντικές μεταρρυθμίσεις των εσωτερικών διαδικασιών τους, δεν μπορώ όμως να αρνηθώ ότι απαιτούνται περαιτέρω εξελίξεις. Επιπλέον, αναγνωρίζω ότι εμείς στην Ευρώπη θα πρέπει να οργανωθούμε καλύτερα προκειμένου να κατευθύνουμε και να συμβάλλουμε στη διαδικασία καθορισμού προτύπων ΣΔΛΠ. Εν ολίγοις, ακόμη και αν η διακυβέρνηση του ΣΔΛΠ και η δέουσα διαδικασία ήταν τέλεια, τα διεθνή λογιστικά πρότυπα θα κάλυπταν μόνο τις ανάγκες των ευρωπαίων ενδιαφερομένων εάν οι απόψεις τους παρουσιαστούν με συνεκτικό, πειστικό και έγκαιρο τρόπο.
<P>
Σχεδόν όλοι οι ομιλητές αναφέρθηκαν στο ζήτημα των ΔΠΧΠ για τις ΜΜΕ, και επαναλαμβάνω εκ νέου ότι δεν υπάρχει νομική βάση για την έγκρισή τους στην Ευρώπη επί του παρόντος. Για να το πράξουμε, θα χρειαζόταν συναπόφαση με το Ευρωπαϊκό Κοινοβούλιο. Μπορώ να επαναλάβω απλώς, όπως έχω πει πολλές φορές σχετικά με τα ΔΠΧΠ για τις ΜΜΕ, όταν το ΣΔΛΠ ασχολούνταν με αυτό το συγκεκριμένο έργο κατέστησα αρκετά σαφές σε αρκετές ομιλίες ότι δεν θα έπρεπε να υποθέσουν ότι επρόκειτο να υπάρξει αυτόματη προσυπογραφή από την ΕΕ για αυτό το συγκεκριμένο θέμα. Θα το συνιστούσαμε μόνο εάν ήταν απλό και αποτελεσματικό και ανταποκρινόταν στις ανάγκες των ΜΜΕ.
<P>
Αυτό τους ειπώθηκε όταν επιτελούσαν το έργο τους. Το πρώτο σχέδιο έκθεσης παρουσιάστηκε. Επωφελήθηκα, συνεπώς, της ευκαιρίας να τους πω ότι δεν πληρούσε αυτά τα κριτήρια και στην παρούσα κατάσταση πραγμάτων δεν θα μπορούσα ούτε καν να διανοηθώ να το συστήσω για τις ΜΜΕ, επειδή δεν ήταν ούτε απλό ούτε αποτελεσματικό. Αυτή παραμένει η άποψή μου αλλά, σύμφωνα με αυτά που είπαν άλλοι και συγκεκριμένα ο κ. Purvis, θα ήταν πιθανώς καλό εάν υπήρχε ένα απλό αποτελεσματικό ΔΠΧΠ για τις ΜΜΕ - αλλά μόνο σε αυτήν τη συγκεκριμένη βάση.
<P>
" ιδέα είναι καλή. Δεν επιθυμώ να πλήξω καθόλου την ιδέα, αλλά δεν πρόκειται να προσυπογράψω τώρα ή στο μέλλον οτιδήποτε για τις ΜΜΕ το οποίο είναι απλώς περισσότερο σύνθετο και το οποίο δεν το καταλαβαίνει κανείς. Δεν χρειάζεται. Δράττομαι της ευκαιρίας να επαναλάβω εκ νέου στο Κοινοβούλιο όσα είπα επανειλημμένως σχετικά με αυτό.
<P>
" κ. van den Burg ανέφερε το ζήτημα του XBRL. Συνεργαζόμαστε με τη Ρυθμιστική Αρχή Κινητών Αξιών προκειμένου να εξασφαλίσουμε συναίνεση στα τεχνικά πρότυπα για τα διαχειριστικά δεδομένα, και ως αποτέλεσμα αυτού του διαλόγου η Επιτροπή μπορεί να λάβει περαιτέρω μέτρα που θα αποσκοπούν στη διαλειτουργικότητα των ρυθμιστικών συστημάτων πληροφόρησης. Το XBRL θα μπορούσε να επιτρέψει στους επενδυτές να επωφεληθούν πλήρως από το ΔΠΧΠ. Οποιαδήποτε μέτρα που προϋποθέτουν τη χρήση του XBRL στην Ευρωπαϊκή Ένωση θα πρέπει να υπόκεινται σε διεξοδική ανάλυση επιπτώσεων, συμπεριλαμβανομένης της οικονομικής εκτίμησης του κόστους και της ωφέλειας.
<P>
Έχω συζητήσει επίσης το θέμα με τον Πρόεδρο της SEC, κ. Chris Cox, κατά τη διάρκεια της πρόσφατης επίσκεψής μου στις "νωμένες Πολιτείες και υποστηρίζω τη διατήρηση αυτού του θέματος της ημερήσιας διάταξης στον ρυθμιστικό μας διάλογο με τις αρχές των "ΠΑ για το μέλλον. Αυτά τα πρότυπα θα πρέπει να είναι διεθνώς αποδεκτά, τεχνολογικά ανεξάρτητα και διαλειτουργικά.
<P>
Αποτελεί πολύ συναρπαστική εξέλιξη και γνωρίζω ότι η κ. van den Burg είχε πρόσφατα ενημέρωση όσον αφορά όλο αυτό το θέμα. Είχα την ίδια ευκαιρία και ο ίδιος πριν από ορισμένους μήνες - έχοντας εμπειρογνώμονες να μου δείχνουν πώς λειτουργεί στην πραγματικότητα. Πιστεύω ότι είναι κάτι αρκετά επαναστατικό και ευπρόσδεκτο, αλλά δεν θα κάνουμε τίποτα για αυτό ακόμη έως ότου επιτελέσουμε άλλο έργο.
<P>
Ο κ. Mitchell έκανε μια ενδιαφέρουσα παρατήρηση. Πιστεύω ότι η σημασία όσων είπε ήταν ότι δεν θέλουμε να έρθει το ΣΔΛΠ και να πει "ένα ευρωπαϊκό όργανο ή οποιοδήποτε άλλο όργανο". Επιθυμούμε να είναι ένας διεθνώς αποδεκτός φορέας -επειδή αυτός ο στόχος αξίζει την επιδίωξη- και πρέπει να είναι ένας ανεξάρτητος φορέας. Πιστεύω ότι θα πρέπει να θεωρηθεί ως δεδομένο, αλλά με τη δέουσα συμμετοχή των διαφόρων ενδιαφερομένων.
<P>
Μπορώ να υπενθυμίσω σε όλους στην Ευρωπαϊκή Ένωση ότι ήταν η ΕΕ η οποία έδωσε στο ΣΔΛΠ τέτοια σημασία. Ήμαστε η μεγαλύτερη δικαιοδοσία που υποστήριζε από το 2005 ότι το ΔΠΧΠ θα καθίστατο ο κανόνας για τις εισηγμένες εταιρείες. Ήταν πριν από ορισμένα χρόνια που ελήφθη αυτή η απόφαση, μαζί με το Ευρωπαϊκό Κοινοβούλιο, και αυτή καθαυτή έδωσε μεγαλύτερη σημασία στο ΣΔΛΠ και τη διαδικασία.
<P>
Θα έλεγα -και το έχω πει αυτό επανειλημμένως και στο ΣΔΛΠ επίσης- ότι η δοκιμή σε πορεία -μπορείτε να την αποκαλέσετε ανάλυση αντικτύπου- θα πρέπει να γίνει πριν εγκριθούν τα πρότυπα, ιδίως από το ΣΔΛΠ, και με τη συμμετοχή της ΕΕ και άλλων φορέων επίσης. Δεν θα πρέπει να περιμένουμε έως ότου το ΣΔΛΠ εγκρίνει τα πρότυπα. Είχαμε εδώ το καθήκον είτε να συμφωνήσουμε σε αυτά ή να τα απορρίψουμε. Δεν έχουμε τον ρόλο να τα αλλάξουμε. Πιστεύω ότι θα πρέπει να δοκιμαστούν σε πορεία αρκετά προκειμένου να διαπιστώσουμε εάν πρόκειται να υπάρξουν προβλήματα, αντί να ανακαλύψουμε σοβαρά προβλήματα μετά τη διεκπεραίωση της συνολικής διαδικασίας ΣΔΛΠ. Κάναμε αυτήν την επισήμανση επανειλημμένως στο ΣΔΛΠ. Ευελπιστώ και πιστεύω ότι οι νέες δομές διακυβέρνησης εκτιμήθηκαν από όλους μας.
<P>
Δέχομαι ότι περισσότερη δουλειά πρέπει να γίνει σε αυτόν τον συγκεκριμένο τομέα, αλλά αυτό θα οδηγήσει σε λιγότερα προβλήματα στο μέλλον. Ευελπιστώ ότι θα φθάσουμε κάποια μέρα σε μια κατάσταση όπου αυτά τα πράγματα θα είναι περισσότερο ή λιγότερο αυτόματα και δεν θα προξενούν μεγάλους πονοκεφάλους σε κανέναν επειδή όλη η δουλειά θα έχει γίνει νωρίτερα. Δεν θα έχουμε δυσκολίες τότε.
<SPEAKER ID="062" NAME="Alexander Radwan">
εισηγητής. - (DE) Κυρία Πρόεδρε, κύριε Επίτροπε, κυρίες και κύριοι, σας ευχαριστώ όντως πολύ για αυτήν τη συζήτηση, στο πλαίσιο της οποίας το βασικό περιεχόμενο της έκθεσης έλαβε ασφαλώς υποστήριξη και περιγράφηκαν εναλλακτικές λύσεις σε διάφορους τομείς.
<P>
Θα ήθελα να σχολιάσω δύο πράγματα. Υπάρχει ένα θέμα για το οποίο είμαι βέβαιος ότι συμφωνούμε όλοι, και επισημάνθηκε επανειλημμένως σήμερα από ομιλητές που στηρίζουν πλήρως αυτήν τη γενική εξέλιξη, δηλαδή ότι ο οργανισμός ΔΠΧΠ έχει αναλάβει πλέον κάποια δράση, επί παραδείγματι σε θέματα διακυβέρνησης, ως αποτέλεσμα της πίεσης που ασκείται από το παρόν Κοινοβούλιο -από το Ευρωπαϊκό Κοινοβούλιο- και από την Ευρωπαϊκή Ένωση. Υπάρχουν στιγμές στις οποίες πρέπει να είμαστε απότομοι -και γνωρίζω ότι ορισμένες από τις γυναίκες συναδέλφους με έχουν επικρίνει από αυτήν την άποψη- επειδή ορισμένα πρόσωπα που εμφανίστηκαν ενώπιον του παρόντος Κοινοβουλίου τα τελευταία χρόνια έδωσαν ενίοτε την αναμφισβήτητη εντύπωση ότι το Ευρωπαϊκό Κοινοβούλιο έχει ελάχιστο ενδιαφέρον για αυτούς. Πόση λίγη πρόοδος έχει σημειωθεί είναι σαφές από την πρόταση σχετικά με τη διακυβέρνηση, όπου προτείνεται οι μελλοντικοί εποπτικοί φορείς να μπορούν να λαμβάνουν συμβουλές μόνο από πρόσωπα που έχουν διορίσει. Το μόνο που μπορώ να πω είναι ότι οποιοσδήποτε από τον οποίο ζητείται στο μέλλον να αναφέρει σε ένα κοινοβούλιο το πώς ψήφισε για ένα συγκεκριμένο θέμα θα πρέπει να διασφαλίζει ότι το μερίδιο ευθύνης και ο λόγος στη χάραξη πολιτικής είναι τμήμα του πακέτου. Αυτό είναι το πρώτο θέμα.
<P>
Πόση λίγη δέσμευση υπάρχει σχετικά με το θέμα των εκτιμήσεων αντικτύπου είναι σαφές από τις τρέχουσες συζητήσεις, στις οποίες ο οργανισμός ΔΠΧΠ εξακολουθεί να αρνείται τη διεξαγωγή τους.
<P>
Αναφορικά με το ζήτημα των προτύπων για τις ΜΜΕ, έχω κάτι να πω σε όλους αυτούς που πιστεύουν ότι θα πρέπει να τα εισαγάγουμε σε εκούσια βάση. Εμπνευσμένοι εδώ από τον John Purvis -John, αυτό είναι για σένα- σκοπεύω να παραθέσω τα λεγόμενα ενός ανεξάρτητου σχολιαστή. Ο Peter Holgate, συνεργάτης στην PricewaterhouseCoopers, γράφοντας στη γερμανική έκδοση των Financial Times, είπε τα ακόλουθα:
<P>
(EN) "Δεν παίρνω την ευρωπαϊκή θέση πολύ σοβαρά. Ακόμη και αν καταλήξουν να μην το εγκρίνουν, διάφορες χώρες θα μπορούσαν να το υιοθετήσουν στο πλαίσιο των εθνικών τους γενικά αποδεκτών λογιστικών αρχών. Εάν ορισμένοι σημαντικοί παράγοντες το πράξουν αυτό θα το έχετε εισαγάγει από άλλη πόρτα, ακόμη και αν η Ευρωπαϊκή Επιτροπή δεν θέλει να παίξει μπάλα".
<P>
(DE) Στο τέλος της ημέρας, αυτό σημαίνει ότι πρέπει να υποθέσετε ότι, μόλις ορισμένα κράτη εγκρίνουν αυτά τα πρότυπα, θα τα επιβάλετε σε υποχρεωτική βάση σε ολόκληρη την Ευρωπαϊκή Ένωση. Τέτοια είναι η στρατηγική αυτού του οργανισμού. " PricewaterhouseCoopers έχει ήδη δηλώσει ότι το αντιμετωπίζει αυτό ως επιχειρηματικό μοντέλο. Για αυτόν τον λόγο, χρειαζόμαστε τη δική μας ευρωπαϊκή δέσμη προτύπων για τις ΜΜΕ: μπορούμε να βασιστούμε στο ΔΠΧΠ εάν προσφέρεται, αλλά εάν όχι, τότε θα αναπτύξουμε τα δικά μας πρότυπα. Είναι αρμοδιότητα της Επιτροπής να διασφαλίσει ότι δεν θα μας επιβληθούν πρότυπα από την πίσω πόρτα, τα οποία κανείς δεν επιθυμεί αλλά θα καταστούν στη συνέχεια γενικώς δεσμευτικά.
<SPEAKER ID="065" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, στις 12.00.
<P>
Γραπτές δηλώσεις (άρθρο 142 του Κανονισμού)
<P>
(" συνεδρίαση διακόπτεται στις 11.55 και συνεχίζεται στις 12.00)

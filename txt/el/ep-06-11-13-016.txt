<CHAPTER ID="016">
Ετήσια έκθεση 2006 για την ευρωζώνη (συζήτηση) 
<SPEAKER ID="064" NAME="Πρόεδρος">
" ημερήσια διάταξη προβλέπει την έκθεση του κ. José Manuel García-Margallo y Marfil, εξ ονόματος της Επιτροπής Οικονομικών και Νομισματικών Θεμάτων, σχετικά με την ετήσια έκθεση του 2006 για την ευρωζώνη (2006/2239 (INI)).
<SPEAKER ID="065" NAME="José Manuel García-Margallo y Marfil " AFFILIATION="PPE-DE">
εισηγητής. - (ES) Κύριε Πρόεδρε, αυτή είναι η πρώτη φορά που το Κοινοβούλιο συζητά μια έκθεση για την οικονομική κατάσταση στην ευρωζώνη και επομένως θεωρώ αυτή την έκθεση μοναδικής σημασίας, ιδιαίτερα διότι αυτή η συζήτηση -αυτή η ανάλυση που διενεργούμε από κοινού για πρώτη φορά- λαμβάνει χώρα σε μια χρονική στιγμή που η κατάσταση είναι περίπλοκη από πολιτική άποψη και αβέβαιη από οικονομική άποψη.
<P>
Λέω ότι είναι περίπλοκη από πολιτική άποψη διότι, καθώς εξετάζουμε θεσμικά ζητήματα εδώ, δεν μπορώ να αγνοήσω το γεγονός ότι η συζήτηση σχετικά με το τι πρέπει να γίνει με τη Συνταγματική Συνθήκη συνεχίζεται. Ένα άλλο σημείο που δεν μπορώ να αγνοήσω, επίσης, είναι ότι αυτή η έκθεση συζητείται σε μια "νέα εποχή" όσον αφορά τη νομισματική πολιτική -με επιτόκια που αυξάνονται εδώ και αρκετό καιρό και απειλούν ότι θα συνεχίσουν να αυξάνονται- και σε μια φάση όπου ξεκινάμε το νέο Σύμφωνο Σταθερότητας και Ανάπτυξης που αναθεώρησε η Επιτροπή, και όπου τα κράτη μέλη έρχονται για να λογοδοτήσουν ενώπιον των ευρωπαϊκών θεσμικών οργάνων για το τι έχουν κάνει σχετικά με τη Στρατηγική της Λισαβόνας στα εθνικά τους σχέδια μεταρρύθμισης.
<P>
Λέω ότι η κατάσταση είναι μπερδεμένη από οικονομική άποψη διότι, ενώ συμφωνώ με την άποψη της Επιτροπής ότι η οικονομική κατάσταση είναι καλή, ή τουλάχιστον πολύ καλύτερη απ' ό,τι ήταν παλαιότερα, πρέπει να υπογραμμίσω ότι η ενδεχόμενη ανάπτυξής μας του 2% δεν είναι αρκετή για να απορροφήσει τους ανέργους της Ευρώπης, να συμβαδίσει με τους ανταγωνιστές μας ή να διατηρήσει το βιοτικό μας επίπεδο.
<P>
Όπως είθισται στο Κοινοβούλιο, αυτή η έκθεση διαιρείται σε πολλά τμήματα: μακροοικονομική πολιτική· μεταρρυθμίσεις, με ιδιαίτερη έμφαση στην εσωτερική αγορά· και θεσμικά θέματα που εστιάζουν στον συντονισμό της οικονομικής πολιτικής και στην εξωτερική εκπροσώπηση.
<P>
Στο τομέα της μακροοικονομικής πολιτικής, δεν υπάρχει πραγματικά τίποτα καινούργιο πέρα από αυτό που είπαμε στη συζήτηση για τους γενικούς οικονομικούς προσανατολισμούς. " συνταγή για τις μακροοικονομικές πολιτικές μας είναι περισσότερη σταθερότητα, περισσότερη σταθερότητα και περισσότερη σταθερότητα.
<P>
Σχετικά με τη νομισματική πολιτική, αυτό που τονίζουμε -και επαναλαμβάνω ότι τονίζουμε θεσμικά ζητήματα- είναι ότι θέλουμε να δούμε μεγαλύτερη διαφάνεια και σαφήνεια στην Ευρωπαϊκή Κεντρική Τράπεζα. Θέλουμε να γνωρίζουμε γιατί κάνει ό,τι κάνει και πώς διαχειρίζεται και συνυπολογίζει τους δύο πυλώνες στους οποίους στηρίζει τις αποφάσεις της. Γι' αυτό ζητάμε τη δημοσίευση συνοπτικών πρακτικών που θα παρουσιάζουν τα επιχειρήματα υπέρ και κατά μιας συγκεκριμένης απόφασης.
<P>
Όσον αφορά τη δημοσιονομική πολιτική, η πρώτη διαπίστωση αυτής της έκθεσης είναι ότι η νομισματική πολιτική μπορεί να χάνει την ώθηση που έχει δείξει μέχρι στιγμής και η δημοσιονομική πολιτική πρέπει να πάρει τη σκυτάλη. Αυτό, όπως έχω επισημάνει και άλλοτε, μας οδηγεί να ζητήσουμε από την Επιτροπή να εμμείνει στην αυστηρή ερμηνεία του Συμφώνου Σταθερότητας και Ανάπτυξης και από τα κράτη μέλη να εργαστούν πιο σκληρά για να μειώσουν τα ελλείμματά τους, ειδικά στις καλές εποχές. Κάτι νέο που ζητάμε είναι μεγαλύτερος συντονισμός των δημοσιονομικών χρονοδιαγραμμάτων των κρατών μελών και των οικονομικών προβλέψεων που χρησιμοποιούν για να κάνουν τις δημοσιονομικές προβλέψεις τους.
<P>
Δεν έχει νόημα οι χώρες της ΟΝΕ να χρησιμοποιούν διαφορετικές προβλέψεις για τις τιμές του πετρελαίου ή τις τάσεις των επιτοκίων ή των συναλλαγματικών ισοτιμιών· στον διάλογό μας με τα εθνικά κοινοβούλια, θέλουμε να γνωρίζουν όλοι για ποιο πράγμα μιλάμε.
<P>
Όσον αφορά το δημόσιο χρέος, ζητούμε επίσης από τα κράτη μέλη, όπως είθισται, να καταβάλουν μεγαλύτερες προσπάθειες για να μειώσουν το δημόσιο χρέος προκειμένου να αποδεσμεύσουν πόρους και να αντιμετωπίσουν τη Στρατηγική της Λισαβόνας και τις δημοσιονομικές προκλήσεις που θα προκύψουν από τη γήρανση του πληθυσμού μας. Το τελευταίο σημείο -το οποίο έχει επαναληφθεί ήδη- είναι να αναθεωρήσουμε τα φορολογικά μας συστήματα προκειμένου να ενισχυθεί η ανταγωνιστικότητα της ευρωπαϊκής οικονομίας.
<P>
Όσον αφορά τις μεταρρυθμίσεις, προτείνουμε Λισαβόνα και περισσότερη Λισαβόνα. Θέλουμε να γνωρίζει η κοινή γνώμη τις επιδόσεις κάθε κράτους μέλους. Ζητάμε λοιπόν έναν κώδικα συμπεριφοράς που θα επιτρέψει σ' εμάς να ασκήσουμε μεγαλύτερη πίεση στις πιο αργές χώρες και, μέσω της διάδοσης ορθών πρακτικών, θα επιτρέψει σ' εκείνες να δουν πώς λειτουργούν οι χώρες με τις καλύτερες επιδόσεις.
<P>
Αναφορικά με την εσωτερική αγορά, χρειαζόμαστε ελευθερία και περισσότερη ελευθερία, σε αντίθεση με τους πειρασμούς του προστατευτισμού που έχουμε δει τα τελευταία χρόνια, καθώς και ανάπτυξη της αγοράς υπηρεσιών. Εν ολίγοις, θέλουμε εδραίωση των θεμελιωδών ελευθεριών.
<P>
Όσον αφορά τα θεσμικά ζητήματα -θέλω να εστιάσω στη βελτίωση του τρόπου λειτουργίας της Ένωσης- ζητάμε έναν τριμερή διάλογο μεταξύ του Συμβουλίου, της Επιτροπής και του Κοινοβουλίου που θα διεξάγεται σε τριμηνιαία βάση, παράλληλα με τον διάλογο που έχουμε με την Ευρωπαϊκή Κεντρική Τράπεζα, αν και γνωρίζω ότι ο Επίτροπος δεν είναι ενθουσιασμένος με την ιδέα.
<P>
Για να διευκολύνουμε αυτόν τον τριμερή διάλογο, ζητάμε να καταρτίσει η Ευρωομάδα έναν οδικό χάρτη που θα δείχνει ποια κατεύθυνση θα ακολουθήσει η ευρωζώνη τα επόμενα δύο χρόνια. Ζητούμε από την Επιτροπή να μας παράσχει, σε διαδοχικές εκθέσεις, ένα πιο συγκεκριμένο σύνολο εργαλείων προκειμένου να προωθήσει τις εν λόγω συνομιλίες, και καλούμε τον Επίτροπο και το Συμβούλιο να συναντιούνται μαζί μας κάθε τρεις μήνες.
<P>
Αναφορικά με την εξωτερική εκπρωσώπηση, θεωρούμε ότι δεν συνάδει με το διεθνές βάρος του ευρώ. Είμαστε ικανοποιημένοι που τα κράτη μέλη μίλησαν με μία φωνή στις συνεδριάσεις των διεθνών οργανισμών στη Σιγκαπούρη και ζητάμε μεγαλύτερο συντονισμό και φαντασία για να διασφαλίσουμε ότι τα κράτη μέλη θα εκπροσωπούνται ως ένα ενιαίο σύνολο στο Διεθνές Νομισματικό Ταμείο, την Παγκόσμια Τράπεζα και άλλους διεθνείς οργανισμούς.
<P>
Ευχαριστώ όλους τους σκιώδεις εισηγητές και όλους τους συναδέλφους μου για τις προσπάθειες που κατέβαλαν.
<SPEAKER ID="067" NAME="Joaquín Almunia">
Μέλος της Επιτροπής. (ES) Κύριε Πρόεδρε, κυρίες και κύριοι, καταρχάς θα ήθελα να ευχαριστήσω τον κ. García-Margallo και την Επιτροπή Οικονομικών και Νομισματικών Θεμάτων του Ευρωπαϊκού Κοινοβουλίου για το ενδιαφέρον που έδειξε κατά την ανάλυση της πρώτης ετήσιας έκθεσης της Επιτροπής για την ευρωζώνη, ο κύριος στόχος της οποίας είναι να προωθήσει τον διάλογο και τη συζήτηση μεταξύ των δύο θεσμικών οργάνων μας προκειμένου να προσδιοριστούν τα μέτρα προτεραιότητας που θα βελτιώσουν τον τρόπο με τον οποίο λειτουργεί η ζώνη στο σύνολό της.
<P>
Από τη στιγμή που είχα την ευκαιρία να παρουσιάσω αυτή την έκθεση στην Επιτροπή Οικονομικών και Νομισματικών Θεμάτων τον Ιούλιο, οι προβλέψεις για την ανάπτυξη στην ευρωζώνη για το τρέχον έτος και για τα επόμενα δύο έτη έχουν βελτιωθεί σημαντικά. Την περασμένη εβδομάδα παρουσίασα τις φθινοπωρινές προβλέψεις μας, οι οποίες μπορούν να συνοψιστούν στη φράση ότι όλοι οι οικονομικοί δείκτες δείχνουν προς τη σωστή κατεύθυνση: αύξηση της οικονομικής ανάπτυξης, η οποία είναι η υψηλότερη στην ευρωζώνη από την αρχή της δεκαετίας, μείωση της ανεργίας, σταθερός πληθωρισμός και σαφής μείωση των δημόσιων ελλειμμάτων.
<P>
Οι παράγοντες που συνέβαλαν σε αυτή τη θετική εικόνα περιλαμβάνουν εξωτερικούς παράγοντες, όπως η διαρκής ισχύς της παγκόσμιας οικονομίας, αλλά και εσωτερικούς παράγοντες, οι οποίοι αντικρούουν την εικόνα στασιμότητας και παράλυσης που χρησιμοποιείται για να περιγράψει τις ευρωπαϊκές οικονομίες, και ειδικά την οικονομία της ευρωζώνης. Σε αυτούς τους εσωτερικούς παράγοντες συμπεριλαμβάνονται οι μεταρρυθμίσεις σε αρκετές χώρες της ευρωζώνης τα τελευταία χρόνια, οι προσπάθειες δημοσιονομικής εξυγίανσης και η ανταπόκριση των ευρωπαϊκών οικονομιών στη σημαντική αύξηση των τιμών του πετρελαίου, η οποία είναι πιο αποτελεσματική απ' όσο περίμεναν πολλοί.
<P>
" ύπαρξη της ευρωζώνης συνέβαλε επίσης σημαντικά σε αυτό το ευνοϊκό κλίμα, χάρη στις καλές χρηματοδοτικές συνθήκες για οικογένειες και επιχειρήσεις που παρέχει το σημερινό επίπεδο των επιτοκίων και επίσης χάρη στην προστασία που προσέφερε το ευρώ απέναντι στις διακυμάνσεις των χρηματαγορών, όπως συνέβη την περασμένη άνοιξη.
<P>
Ωστόσο, όλοι αυτοί οι θετικοί παράγοντες δεν ακυρώνουν τα κύρια συμπεράσματα της έκθεσης της Επιτροπής σχετικά με τα μέτρα που θα μας διευκολύνουν να βελτιώσουμε τη λειτουργία της ζώνης, με τα οποία οι περισσότεροι από εσάς συμφωνούν, σύμφωνα με την έκθεση του κ. García-Margallo.
<P>
Αναφέρομαι στην ανάγκη να προχωρήσουμε περαιτέρω με τις διαρθρωτικές μεταρρυθμίσεις, να εδραιώσουμε την ενιαία αγορά και να διασφαλίσουμε την πιο αποτελεσματική και ολοκληρωμένη εξωτερική εκπροσώπηση της ευρωζώνης που είχαμε μέχρι στιγμής.
<P>
Αυτές οι τρεις προτεραιότητες, οι οποίες καθορίζονται στην έκθεση, θα συμπεριληφθούν επίσης στην ετήσια οικονομική έκθεση που θα παρουσιάσω στην Επιτροπή στις 22 Νοεμβρίου, η οποία φέτος εστιάζει στη λειτουργία της Οικονομικής και Νομισματικής Ένωσης και, ειδικότερα, της ευρωζώνης, υπό το πρίσμα των οκτώ ετών εμπειρίας που έχουμε αποκομίσει.
<P>
Έχοντας εξετάσει αυτές τις τρεις προτεραιότητες και σε σχέση με τις οικονομικές μεταρρυθμίσεις συμφωνώ με τη δήλωση στην έκθεση σχετικά με τη σημασία της πραγματοποίησης των μεταρρυθμίσεων που υπόσχονται τα κράτη μέλη στα εθνικά σχέδια μεταρρύθμισης στο πλαίσιο της Στρατηγικής της Λισαβόνας.
<P>
Μόλις ενοποιηθεί η νομισματική πολιτική και η δημοσιονομική πολιτική καταστεί μέρος του Συμφώνου Σταθερότητας και Ανάπτυξης, οι οικονομικές πολιτικές καθεμιάς από τις εθνικές κυβερνήσεις πρέπει να κάνουν τις αναγκαίες προσαρμογές όσον αφορά την παραγωγικότητα, την ανταγωνιστικότητα και τη λειτουργία των αγορών, προκειμένου να διασφαλιστεί υψηλός βαθμός σύγκλισης στο εσωτερικό της ζώνης.
<P>
Τον Δεκέμβριο, βάσει των εκθέσεων που υποβλήθηκαν από τα κράτη μέλη, η Επιτροπή θα εγκρίνει την έκθεση σχετικά με το πρώτο έτος εφαρμογής των εθνικών σχεδίων μεταρρύθμισης. " έκθεσή μας θα περιλαμβάνει μια σαφή αξιολόγηση του βαθμού στον οποίο έχουν θέσει σε εφαρμογή τα κράτη μέλη αυτές τις μεταρρυθμίσεις και, αν το κρίνουμε αναγκαίο, θα κάνουμε συστάσεις για κάθε χώρα.
<P>
Επίσης θα συμπεριλάβουμε στην έκθεση μια αξιολόγηση του τι έχουμε κάνει εμείς, τα ευρωπαϊκά θεσμικά όργανα, για την εφαρμογή των μεταρρυθμίσεων που απαιτούνται για το κοινοτικό πρόγραμμα της Λισαβόνας.
<P>
Συμφωνούμε, όπως είπα προηγουμένως, στην ανάγκη εμβάθυνσης της εσωτερικής αγοράς, η οποία μαζί με το ενιαίο νόμισμα, είναι ένα από τα δύο βασικά μέσα για την προώθηση της πιο αποτελεσματικής διάθεσης των πόρων και για την προσφορά μεγαλύτερων ευκαιριών στις επιχειρήσεις και περισσότερων επιλογών στους καταναλωτές.
<P>
" ολοκλήρωση του χρηματοπιστωτικού συστήματος αποτελεί επίσης ύψιστη προτεραιότητα για την καλή λειτουργία της Οικονομικής και Νομισματικής Ένωσης. Σε αυτόν τον τομέα, ο οδικός χάρτης καθορίζεται στη Λευκή Βίβλο της Επιτροπής για τις χρηματοπιστωτικές υπηρεσίες που καλύπτει την περίοδο 2005-2010.
<P>
Όσον αφορά την εξωτερική εκπροσώπηση της ευρωζώνης, μπορώ να επιβεβαιώσω ότι το Ευρωπαϊκό Κοινοβούλιο συμφωνεί στην ανάγκη συνεκτικής εξωτερικής εκπροσώπησης. Όπως είχα την ευκαιρία να εξηγήσω σε μία από τις πρόσφατες ομιλίες μου στην Επιτροπή Οικονομικών και Νομισματικών Θεμάτων, η Ευρωπαϊκή Ένωση μίλησε με μία φωνή στη Σιγκαπούρη, όπως επανέλαβε μόλις ο κ. García-Margallo. Τον Οκτώβριο, μετά από αυτή την συνάντηση, συζητήσαμε ξανά αυτό το θέμα τόσο στην Ευρωομάδα όσο και στο Ecofin και καταλήξαμε σε ορισμένες επιπρόσθετες συμφωνίες που κινούνται προς τη σωστή κατεύθυνση.
<P>
" έκθεση του κ. García-Margallo περιέχει επίσης παρατηρήσεις σχετικά με τη νομισματική πολιτική και την εφαρμογή των κριτηρίων της Συνθήκης για την επέκταση της ευρωζώνης. " Ευρωπαϊκή Κεντρική Τράπεζα είναι μια από τις πλέον διαφανείς κεντρικές τράπεζες στον κόσμο και το γεγονός αυτό εκτιμάται ιδιαίτερα από τις αγορές, οι οποίες εκτιμούν την επικοινωνιακή πολιτική της Τράπεζας.
<P>
Όσον αφορά την εφαρμογή του κριτηρίου του πληθωρισμού για τη διεύρυνση της ευρωζώνης, την οποία έχουμε συζητήσει πολλές φορές σε αυτό το Κοινοβούλιο πρόσφατα, αναφέρομαι σε όσα έχουν ειπωθεί μέχρι στιγμής.
<P>
Τέλος, δεν γνωρίζω τι αμφιβολίες έχει αντιληφθεί ο κ. García-Margallo. Είμαι απολύτως υπέρ του διαλόγου με το Κοινοβούλιο για τη λειτουργία της ευρωζώνης. " Πρόεδρος της Επιτροπής Οικονομικών και Νομισματικών Θεμάτων το γνωρίζει καλά αυτό, καθώς πριν από λίγες μόλις ημέρες είχα την ευκαιρία να συζητήσω μαζί της πώς μπορούμε να τον θέσουμε σε εφαρμογή.
<SPEAKER ID="068" NAME="Othmar Karas">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών χαιρετίζει την έκθεση αυτή· όχι μόνο δεν υπάρχει καμία αμφιβολία επ' αυτού, αλλά επιπλέον λέμε "ναι" στις απαιτήσεις, την ανάλυση και την ουσία της.
<P>
Συμπληρωματικά, θα ήθελα να επισημάνω κάτι σε σχέση με έξι θεμελιώδεις αρχές. Το πρώτο είναι ότι το ευρώ αποτελεί την ισχυρότερη απάντηση της ΕΕ στην παγκοσμιοποίηση.
<P>
Το δεύτερο είναι ότι μπορεί να αποτελέσει το σημαντικότερο μέσο για μια επιτυχημένη εσωτερική αγορά, αλλά δεν είναι το μοναδικό· πρέπει να συνοδεύεται από την ταχύτερη εφαρμογή των τεσσάρων ελευθεριών στην εσωτερική αγορά μέσω προνοητικών καινοτομιών, από την άρση των διαρθρωτικών αδυναμιών και από τη σταθεροποίηση των συστημάτων κοινωνικής ασφάλισης, συντάξεων και υγείας.
<P>
Τρίτον, όλα τα κράτη μέλη της ΕΕ πρέπει να ενταχθούν στην ευρωζώνη. Κάθε κράτος μέλος της ΕΕ που αντιδρά στο ευρώ και αντιτίθεται στην ευρωζώνη, που δεν καταβάλλει κάθε δυνατή προσπάθεια για να καταστεί μέλος της ευρωπαϊκής νομισματικής ζώνης, εξασθενίζει την εσωτερική αγορά και μειώνει την αντίσταση της Ευρωπαϊκής Ένωσης στις επιπτώσεις της παγκοσμιοποίησης.
<P>
Τέταρτον, τα κριτήρια του Μάαστριχτ αποτελούν το εισιτήριο εισόδου και χαίρομαι που η Επιτροπή επέμεινε ρητά σε αυτά στις αποφάσεις που έλαβε τους τελευταίους μήνες.
<P>
Πέμπτον, το Σύμφωνο Σταθερότητας και Ανάπτυξης είναι το απαραίτητο πλαίσιο για τη δημοσιονομική πολιτική. Ζητούμε οι κυκλικές αυξήσεις στα έσοδα να χρησιμοποιηθούν για τη μείωση των ελλειμμάτων και των δημοσίων χρεών.
<P>
Έκτον, σύμφωνα με τις σημερινές εφημερίδες, ο γάλλος Υπουργός Εσωτερικών, κ. Sarkozy, ζήτησε η ευρωζώνη να τεθεί υπό τον έλεγχο μιας ευρωπαϊκής οικονομικής κυβέρνησης. Όσοι θέλουν την ισχυροποίηση της ευρωπαϊκής οικονομίας πρέπει να επικυρώσουν το Σύνταγμα και να εκχωρήσουν στην Επιτροπή τις απαιτούμενες αρμοδιότητες· αυτός άλλωστε είναι ο λόγος που υποστηρίζουμε την ύπαρξη ενός ισχυρού ευρώ στις παγκόσμιες αγορές και μια ενιαία φωνή στο ΔΝΤ, μαζί με έναν ευρωπαίο Υπουργό Εξωτερικών που θα διευκολύνει την Ευρωπαϊκή Ένωση στο να αποκτήσει παγκόσμιο κύρος.
<SPEAKER ID="069" NAME="Pervenche Berès">
εξ ονόματος της Ομάδας PSE. - (FR) Κύριε Πρόεδρε, κύριε Eπίτροπε, χαίρομαι για την ευκαιρία που μας προσφέρει η σημερινή συζήτηση στην Ολομέλεια να εξετάσουμε από κοινού τη λειτουργία της ευρωζώνης σε μια περίοδο κατά την οποία, όπως αναφέρατε, ενώ οι προσδοκίες σε ορισμένους τομείς είναι θετικές, υπάρχει η γενική εκτίμηση ότι δεν γίνεται η μέγιστη χρήση του δυναμικού ανάπτυξης και οι οικονομίες μας μειονεκτούν εξαιτίας μιας συναλλαγματικής ισοτιμίας η οποία αποτελεί τροχοπέδη για τις εξαγωγές της ευρωζώνης και αναγκάζει ορισμένες επιχειρήσεις μας να εξετάζουν το ενδεχόμενο μετεγκατάστασης της παραγωγής τους εντός της ζώνης του δολαρίου.
<P>
" υπό συζήτηση έκθεση αποτελεί μια ευκαιρία αξιολόγησης της κατάστασης, καθώς το Σύμφωνο Σταθερότητας έχει αναθεωρηθεί και υπάρχει η γενική εκτίμηση ότι είναι πιθανώς απαραίτητο οι δεσμεύσεις των κρατών μελών στο εσωτερικό της ευρωζώνης να διαφοροποιηθούν με σαφήνεια από τις δεσμεύσεις που αφορούν το εξωτερικό της ζώνης. Από αυτή την άποψη, η εν λόγω έκθεση είναι αξιόλογη και πιστεύω ότι οφείλουμε να συγχαρούμε τον συνάδελφο García-Margallo για τον τρόπο με τον οποίο επέλεξε να την προσεγγίσει.
<P>
Επιβάλλεται να προχωρήσουμε πέρα από τη μεταρρύθμιση του Συμφώνου Σταθερότητας, προκειμένου να βελτιώσουμε τον συντονισμό των χρονοδιαγραμμάτων και των στοιχείων και να διασφαλίσουμε ότι, ουσιαστικά, η Επιτροπή και η Κεντρική Τράπεζα δεν αξιολογούν τις επιδόσεις των κρατών μελών μόνο σε σχέση με τα ελλείμματά τους, αλλά και σε σχέση με τα ευρύτερα πλεονεκτήματα και αδυναμίες τους. Το αναφέρατε και εσείς στην έκθεσή σας, κύριε Επίτροπε, και σας ευχαριστώ γι' αυτό. Ελπίζω, λοιπόν, ότι θα επιμείνετε σε αυτή την κατεύθυνση.
<P>
Πρέπει επίσης να συνδεθεί πιο ξεκάθαρα η μακροοικονομική ανάλυση με τις εξελίξεις στις χρηματοπιστωτικές αγορές. Εξάλλου, ο τρόπος με τον οποίο οι υπηρεσίες πιστωτικής εκτίμησης κατάφεραν να προσεγγίσουν το ζήτημα που προέκυψε στην Ιταλία και να αποτιμήσουν το χρέος της χώρας πρέπει να αυξήσει την εγρήγορσή μας, καθώς θα προκύψει σοβαρός κίνδυνος σε σχέση με την ηγεσία της ευρωζώνης, εάν οι υπηρεσίες πιστωτικής εκτίμησης αποκτήσουν πρωταρχικό ρόλο στην αποτίμηση του χρέους των κρατών μελών.
<P>
Κάτι τελευταίο, κύριε Επίτροπε. Συμφωνώ με όσα ειπώθηκαν σχετικά με τις συναλλαγματικές ισοτιμίες: απαιτείται ενίσχυση της οικονομικής πολιτικής και της οικονομικής ηγετικής ικανότητας σε αυτόν τον τομέα.
<SPEAKER ID="070" NAME="DanutBudreikaitė" LANGUAGE="LT">
Κύριε Πρόεδρε, κυρίες και κύριοι, η Οικονομική και Νομισματική Ένωση, με ενιαίο νόμισμα, αποτελεί το υψηλότερο επίπεδο οικονομικής ολοκλήρωσης που έχει επιτύχει η Ευρωπαϊκή Ένωση έως τώρα. " ευρωζώνη λειτουργεί ήδη εδώ και έξι χρόνια, και η πρώτη διεύρυνσή της αποκάλυψε ότι τα κριτήρια Μάαστριχτ που θεσπίστηκαν πριν από περισσότερο από μια δεκαετία δεν ανταποκρίνονται πλέον στην πραγματικότητα της διευρυνόμενης ΕΕ και την αναπτυσσόμενη παγκόσμια οικονομία. Οι χώρες της ευρωζώνης δεν είναι σε θέση να εφαρμόσουν τους δείκτες που είναι σημαντικοί για τη λειτουργία της ευρωζώνης, ειδικά την απαίτηση για σταθερότητα των τιμών.
<P>
" Ευρωπαϊκή Επιτροπή (σύμφωνα με τη Συνθήκη ΕΚ) και την Ευρωπαϊκή Κεντρική Τράπεζα εφαρμόζουν και οι δύο διαφορετικά κριτήρια σταθερότητας τιμών στην ευρωζώνη. Σύμφωνα με την Ευρωπαϊκή Κεντρική Τράπεζα, η σταθερότητα τιμών διασφαλίζει χαμηλότερο πληθωρισμό, ο οποίος εξακολουθεί να είναι πλησίον του 2%. Βάσει των μεθόδων της Ευρωπαϊκής Επιτροπής, η σταθερότητα τιμών στην ευρωζώνη εδραιώνεται λαμβάνοντας υπόψη περισσότερα από ό,τι απλώς τον πληθωρισμό των χωρών της ευρωζώνης και, ως εκ τούτου, είναι αδύνατη η εξάλειψη μη χαρακτηριστικών παραγόντων πληθωρισμού.
<P>
Καλώ την Επιτροπή και την Ευρωπαϊκή Κεντρική Τράπεζα να συνεργαστούν για τη βελτίωση της έννοιας της σταθερότητας τιμών της ευρωζώνης και των μεθόδων εδραίωσής της προκειμένου να αποφευχθούν παρανοήσεις κατά τη διαδικασία διεύρυνσης της ευρωζώνης και εφαρμογής των δεικτών στην ίδια την ευρωζώνη. Καλώ τα κράτη μέλη της ευρωζώνης να εφαρμόσουν δεόντως τα κριτήρια προσχώρησης της ευρωζώνης που εγκρίθηκαν από τα ίδια τα κράτη μέλη για καλύτερη οικονομική ολοκλήρωση. Επίσης, θα ήθελα να τονίσω ότι οι δομικές μεταρρυθμίσεις είναι απαραίτητες για τον επιτυχή ανταγωνισμό τόσο της Ευρωπαϊκής Ένωσης όσο και της ευρωζώνης στην παγκόσμια οικονομία, και ειδικά στην περαιτέρω εφαρμογή μιας εσωτερικής αγοράς με ελεύθερη κυκλοφορία των υπηρεσιών, η οποία έχει συμβάλει στην ανταγωνιστικότητα της Ευρωπαϊκής Ένωσης.
<SPEAKER ID="071" NAME="Jens Holm" LANGUAGE="SV">
Κύριε Πρόεδρε, κύριε Επίτροπε, συνάδελφοι, κυρίες και κύριοι, θα ήθελα να αρχίσω ευχαριστώντας τον κ. García-Margallo y Marfil για την παρούσα έκθεση σχετικά με την κατάσταση στην ευρωζώνη. Ο εισηγητής παρατηρεί ότι οι προβλέψεις για την ευρωζώνη φαίνονται καλύτερες από ό,τι ήταν για πολύ καιρό. Αυτό εξαρτάται, φυσικά, από την οικονομική πολιτική που σχεδιάζεται να ακολουθηθεί. " πολιτική που έχει ακολουθηθεί έως τώρα δεν ήταν ακριβώς επιτυχής. Μεγάλα τμήματα της Ευρώπης βρίσκονται σε κοινωνική και οικονομική κρίση. Σύμφωνα με τις τελευταίες στατιστικές, επτά εκατομμύρια άνθρωποι ζουν σε ένδεια στη μεγαλύτερη οικονομία της Ευρώπης, τη Γερμανία. Ένα από τα αίτια αυτού του γεγονότος είναι, συγκεκριμένα, η οικονομική και νομισματική ένωση. " ΟΝΕ διοικείται από την πλέον συντηρητική κεντρική τράπεζα παγκοσμίως όσον αφορά τον πληθωρισμό, και το Σύμφωνο Σταθερότητάς της παρακωλύει την οικονομική πολιτική. Όπως παρατήρησε πρόσφατα η Ευρωπαϊκή Συνομοσπονδία Συνδικάτων (ΕΣΣ) σε μια έκθεση, δεν χρειαζόμαστε περισσότερη από αυτήν την ανελαστική πολιτική. Αντίθετα, οι λαοί της Ευρώπης χρειάζονται μια ενεργό οικονομική πολιτική και μια αναδιάρθρωση της ΟΝΕ.
<P>
Όπως γνωρίζετε, η δική μου χώρα, η Σουηδία, δεν είναι μέλος της ΟΝΕ. Το 2003, καταψηφίστηκε η συμμετοχή σε αυτήν με σαφή πλειοψηφία. Αυτός είναι ο λόγος για τον οποίο με ενοχλεί αρκετά να διαβάζω την έκθεση, η οποία επισημαίνει ότι, από το 2007, η ευρωζώνη θα περιλαμβάνει 13 κράτη μέλη αλλά ότι -και παραθέτω αυτολεξεί- "ο συντονισμός της μακροοικονομικής πολιτικής και η εσωτερική αγορά θα αφορούν και τα 27 κράτη μέλη". Τι σημαίνει αυτό; Σημαίνει ότι η Σουηδία, η οποία έχει καταψηφίσει την ΟΝΕ, θα είναι αναγκασμένη να συμμετάσχει σε αυτήν αργά ή γρήγορα; Θα ήμουν ευγνώμων στην Επιτροπή, καθώς επίσης και στον εισηγητή, για μια απάντηση, εάν του δοθεί ο λόγος στο τέλος της συζήτησης.
<SPEAKER ID="072" NAME="Zbigniew Krzysztof Kuźmiuk" LANGUAGE="PL">
Κύριε Πρόεδρε, στη συζήτησή μας για την ετήσια έκθεση του 2006 σχετικά με την κατάσταση στην ευρωζώνη υπάρχουν δύο θέματα τα οποία θέλω να εγείρω. Το πρώτο είναι το πολύ χαμηλότερο ποσοστό οικονομικής ανάπτυξης και το υψηλότερο ποσοστό ανεργίας στις χώρες της Ευρωπαϊκής Ένωσης, και ιδιαίτερα στην ευρωζώνη, από ό,τι στις "ΠΑ και στις αναδυόμενες αγορές όπως η Κίνα και η Ινδία. " οικονομική ανάπτυξη στην ευρωζώνη κατά την περίοδο 2005-2007 θα είναι περίπου το ήμισυ των "ΠΑ, ενώ η ανεργία θα είναι σχεδόν η διπλάσια.
<P>
Το δεύτερο θέμα είναι το υψηλότερο ποσοστό οικονομικής ανάπτυξης και τα χαμηλότερα ποσοστά ανεργίας σε τρεις από τις δεκαπέντε χώρες που δεν προσχώρησαν στην ευρωζώνη σε σύγκριση με τις χώρες εντός της ζώνης. Πολύ φυσικό αυτές οι χώρες να μην σπεύδουν να προσχωρήσουν στο ενιαίο νόμισμα. Τα νέα κράτη μέλη έχουν ακόμη μεγαλύτερες επιφυλάξεις σχετικά με την προσχώρηση στην ευρωζώνη, αν και συνεχίζουν να εργάζονται σκληρά για ανταποκριθούν στα κριτήρια σύγκλισης του Μάαστριχτ.
<SPEAKER ID="073" NAME="Dariusz Maciej Grabowski">
εξ ονόματος της Ομάδας IND/DEM. - (PL) Κύριε Πρόεδρε, η ανάπτυξη στην ευρωζώνη είναι η βραδύτερη στον κόσμο εδώ και πολλά χρόνια, όπως ήταν επίσης και το 2006. Αντί όμως να αναζητούνται τα αίτια οίκαδε, στη νομισματική πολιτική της Ευρωπαϊκής Κεντρικής Τράπεζας, καταβάλλονται προσπάθειες επιβολής της αποκαλούμενης εναρμόνισης των δημοσιονομικών και φορολογικών πολιτικών των κρατών μελών.
<P>
Αυτό συνιστά απόπειρα παρεμπόδισης της πρωτοβουλίας των κρατών μελών, ένα είδος υπαγόρευσης επιβαλλόμενης από τον ισχυρότερο στον ασθενέστερο. Εάν η σκοπιμότητα της δημιουργίας ενός κοινού νομίσματος ήταν πρώτον, η απλούστευση του συστήματος και, ως εκ τούτου, της μείωσης του κόστους, δεύτερον η προσέλκυση ξένων επενδύσεων, και τρίτον, η χρήση του προνομίου έκδοσης νομίσματος και η δημιουργία ενός νέου παγκόσμιου νομίσματος, τότε στις τελευταίες δύο περιπτώσεις το επιθυμητό αποτέλεσμα δεν έχει επιτευχθεί.
<P>
Οι ξένες επενδύσεις εξακολουθούν να επικεντρώνονται στις "ΠΑ και την Ασία. " ζήτηση για ευρώ ως νόμισμα είναι σχετικά ασθενής. Έχει επιτευχθεί το αντίθετο αποτέλεσμα: η διατήρηση των επιτοκίων σε υψηλά επίπεδα και η τεχνητή ενίσχυση του ευρώ έχει υπονομεύσει την ανταγωνιστικότητα των ευρωπαίων βιομηχάνων και έχει μειώσει τα κέρδη από τις εξαγωγές. Το κοινό νόμισμα και η πολιτική της ΕΚΤ φαίνεται ότι εξυπηρετούν τα συμφέροντα του χρηματοδοτικού κεφαλαίου εις βάρος των επιχειρηματιών, των καταναλωτών και των εθνικών προϋπολογισμών των κρατών μελών.
<P>
Το ενιαίο νόμισμα είχε έμμεσο αντίκτυπο στις εξαγωγές των νέων κρατών μελών επιβραδύνοντας την ανάπτυξή τους και ανακόπτοντάς τα. Είμαστε, συνεπώς, της γνώμης ότι υπάρχουν ανάγκες ριζικής αναθεώρησης του ευρωπαϊκού νομισματικού δόγματος προς την απόδοση της εξουσίας για το θέμα του νομίσματος και τα επιτόκια στις νομισματικές αρχές των κρατών μελών.
<SPEAKER ID="074" NAME="Hans-Peter Martin" AFFILIATION="NI">
(DE) Κύριε Πρόεδρε, μπορούμε πράγματι να είμαστε όλοι υπερήφανοι για το ευρώ. Πολλά από όσα προβλέπονταν πριν από την εισαγωγή του δεν συνέβησαν, ωστόσο υπάρχουν τρία σημεία που πρέπει να τονίζονται διαρκώς. Το ένα είναι ότι τα φορολογικά έσοδα που εισρέουν τώρα πρέπει ουσιαστικά να χρησιμοποιούνται για τη μείωση των ελλειμμάτων, όπως ζητούμε στην παράγραφο 5 της έκθεσης. Το άλλο είναι η επείγουσα έκκληση να εφαρμόζονται αυστηρά τα κριτήρια του Μάαστριχτ. Εάν τα χαλαρώσουμε εκ νέου, όπως συνέβη κατά το παρελθόν, είναι βέβαιο ότι δεν θα οδηγηθούμε πουθενά. Τρίτον, υπάρχει το θέμα της διαφάνειας. " ΕΚΤ υστερεί πολύ σε σχέση με τα παγκόσμια πρότυπα. " συνεχιζόμενη αποτυχία να υποβληθεί κάτι που να μοιάζει με ικανοποιητικά συνοπτικά πρακτικά αποφάσεων -ή έστω με ο,τιδήποτε- είναι ακατανόητη. Για αυτήν την κατάσταση υπάρχει επείγουσα ανάγκη βελτίωσης.
<SPEAKER ID="075" NAME="Gunnar Hökmark" AFFILIATION="PPE-DE">
(EN) Κύριε Πρόεδρε, καταρχάς θα ήθελα να ευχαριστήσω τον εισηγητή για την έκθεσή του. Υπογραμμίζει την ανάγκη συνεργασίας για την ενίσχυση της ευρωπαϊκής οικονομίας. Οφείλουμε να αναγνωρίσουμε ότι το ευρώ έχει προσφέρει στην Ευρώπη μια σταθερότητα που όμοιά της δεν είχαμε δει ποτέ στο παρελθόν.
<P>
Καθώς άκουγα πρωτύτερα τον σουηδό συνάδελφό μου, μου δημιουργήθηκε η εντύπωση ότι θεωρείται πρόβλημα που η ευρωπαϊκή οικονομία έχει χαμηλά επιτόκια. Ωστόσο, η αλήθεια είναι ότι σήμερα έχουμε τα χαμηλότερα επιτόκια από ποτέ άλλοτε. Μήπως πιστεύει κανείς ότι η ευρωπαϊκή οικονομία θα ήταν καλύτερη εάν είχαμε τα επιτόκια των δεκαετιών του 1970 ή του 1980 ή εάν είχαμε τα δημοσιονομικά ελλείμματα εκείνων των ετών όταν η Ευρώπη έχανε στο επίπεδο της οικονομίας; Ας σταματήσουμε να ονειρευόμαστε και ας κοιτάξουμε την πραγματικότητα. Σήμερα έχουμε ένα κοινό νόμισμα που δίνει έμφαση και ενθαρρύνει τον ανταγωνισμό, το εμπόριο και τις επενδύσεις και επικεντρώνεται στην ανάγκη διαρθρωτικών μεταρρυθμίσεων, καθώς και στην ανάγκη δημοσιονομικής πειθαρχίας. Αυτό είναι καλό. Δημιουργεί ευκαιρίες για εμάς, καθώς το πρόβλημα της ευρωπαϊκής οικονομίας δεν είναι τα επιτόκια, είναι η έλλειψη ελευθέρωσης, η έλλειψη περισσότερων εμπορικών συναλλαγών και περισσότερης ενιαίας αγοράς. Είναι εμφανές ότι είμαστε πιο αποτελεσματικοί και πιο επιτυχείς μετά το άνοιγμα των αγορών.
<P>
Πιστεύω ότι το ευρώ δεν θα γίνει ποτέ ισχυρότερο της ευρωπαϊκής οικονομίας και της πειθαρχίας των χωρών που συμμετέχουν στην ευρωζώνη. Αυτό υπογραμμίζει επίσης την ανάγκη να είναι η Ευρωπαϊκή Κεντρική Τράπεζα ανεξάρτητη, όπως υπογραμμίζεται στην έκθεση. Αυτό είναι πολύ σημαντικό, γιατί σε αντίθετη περίπτωση θα χάσουμε την αξιοπιστία μας.
<P>
Από μια σουηδική οπτική, σύντομα το ευρώ θα μπει σε πολλές νέες χώρες της Βαλτικής Θάλασσας. Ελπίζω να κάνουμε μια συζήτηση στη χώρα μου που θα μας επιτρέψει να ενωθούμε με αυτές και άλλες χώρες της ευρωζώνης στα προσεχή έτη.
<SPEAKER ID="076" NAME="Udo Bullmann" AFFILIATION="PSE">
(DE) Κύριε Πρόεδρε, χαίρομαι που η Επιτροπή εκπόνησε αυτήν την έκθεση και που έχει δεσμευθεί να παρακολουθεί τι συμβαίνει στην ευρωζώνη. Χαίρομαι όμως εξίσου που είμαι σε θέση να πω ότι η παρουσία του κ. Juncker σήμερα εδώ σημαίνει ότι θα υπάρξει μια παρέμβαση στη συζήτησή μας από εκείνον που έχει την ευθύνη να μιλά εξ ονόματος των μελών της ευρωζώνης.
<P>
Πού βρισκόμαστε λοιπόν; Για πρώτη φορά, έχουμε προσεγγίσει πολύ τον στόχο ανάπτυξης που εμείς οι ίδιοι θέσαμε στη Λισαβόνα· η ανάπτυξη στην ευρωζώνη ανέρχεται σήμερα στο 2,8%, το οποίο προσεγγίζει πολύ το 3% που λάβαμε ως βάση στη Λισαβόνα.
<P>
Σε αυτήν την κατάσταση, ποια είναι η πρόκληση για την ευρωζώνη; Ποιο είναι αυτό που ουσιαστικά διακυβεύεται; Θα είμαστε άραγε ικανοποιημένοι, εάν αποδειχθεί ότι αυτό δεν ήταν τίποτε περισσότερο από μια μικρή φούσκα, τίποτε περισσότερο από μια ανάκαμψη στον κύκλο που θα έχει χαθεί μέχρι αύριο ή θέλουμε να δημιουργήσουμε κάτι διαρθρωτικό για να διασφαλίσουμε ότι θα μπορέσουμε να πάρουμε μια βαθιά ανάσα και θα έχουμε την ευκαιρία να επιτύχουμε μια μακροπρόθεσμη ανάκαμψη που θα διαρκέσει και -επειδή η οικονομία δεν συνίσταται απλά και μόνον από δεδομένα, αλλά και από ανθρώπους- θα ενισχύσει τη λαϊκή εμπιστοσύνη;
<P>
Αυτός είναι και ο λόγος που πιστεύω ότι πρέπει να καταβάλουμε προσπάθειες για να κάνουμε ό,τι χρειάζεται, δηλαδή να προβούμε σε έξυπνες επενδύσεις στην ευρωζώνη. Όντως, οι παγιωμένοι προϋπολογισμοί είναι καλό να υπάρχουν, αλλά πολύ απλά δεν μπορούμε να τους θεωρούμε θέσφατο, όταν αυτό που χρειάζεται να κάνουμε είναι να αξιοποιήσουμε την ανάκαμψη που βιώνουμε τώρα με σκοπό να ξεκινήσουμε μια πολιτική έξυπνου εκσυγχρονισμού που θα μας δώσει την ευκαιρία να μειώσουμε σημαντικά την ανεργία, κάτι που επίσης περιλαμβάνεται στην έκθεση.
<P>
Τέλος, θα ήθελα να ευχαριστήσω τον συνεισηγητή και σκιώδη εισηγητή μας κ. Rosati, που συνέβαλε στις συζητήσεις μας εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, ενώ δεν θα ήθελα να παραλείψω να ευχαριστήσω τον κ. García-Margallo y Marfil επειδή συνέβαλε -και δεν είναι η πρώτη φορά- ουσιαστικά και παραγωγικά στη συζήτηση σε αυτό το Σώμα για τα μακροοικονομικά μεγέθη.
<SPEAKER ID="077" NAME="Jeffrey Titford" AFFILIATION="IND/DEM">
(EN) Κύριε Πρόεδρε, τα γεγονότα φαίνεται ότι ξεπέρασαν αυτή την έκθεση. Παρά τα σχόλια του Επιτρόπου Almunia, οι ενθουσιώδεις προβλέψεις της έκθεσης σχετικά με την ανάπτυξη στην ευρωζώνη έρχονται σε κάθετη αντίθεση με τα οικονομικά δεδομένα που δημοσιεύθηκαν στο τέλος της περασμένης εβδομάδας και σύμφωνα με τα οποία η ανάπτυξη της γαλλικής οικονομίας είναι μηδενική. Υπάρχουν επίσης ενδείξεις παραπαίουσας ανάπτυξης σε όλη την ευρωζώνη, την οποία δεν πρόκειται να βοηθήσουν τα αυστηρά φορολογικά καθεστώτα που θα εφαρμοστούν του χρόνου στη Γερμανία και την Ιταλία προκειμένου να ικανοποιηθούν οι απαιτήσεις σταθερότητας της ευρωζώνης.
<P>
Αυτό που δεν μας λέει αυτή η έκθεση είναι ότι η κυβέρνηση της Ιταλίας βρίσκεται στα πρόθυρα της κατάρρευσης, εξαιτίας της απόφασης του κ. Prodi να εφαρμόσει τις φορολογικές αυξήσεις και τις περικοπές στον προϋπολογισμό που ζήτησε ο Ευρωπαίος Επίτροπος για τα οικονομικά θέματα, προκειμένου να εναρμονιστεί η Ιταλία με τις διατάξεις της Συνθήκης του Μάαστριχτ. Δεν αναφέρει επίσης τις ταραχές στην Ουγγαρία μετά την αποκάλυψη του ούγγρου Πρωθυπουργού ότι ψευδόταν πρωί, μεσημέρι και βράδυ σχετικά με τις φορολογικές αυξήσεις και τις δημόσιες δαπάνες που είχε υποσχεθεί κρυφά στον ίδιο Επίτροπο.
<P>
Ο εξαναγκασμός πολλών από τα νέα κράτη μέλη της ΕΕ να συμμορφωθούν με αποπληθωριστικές πολιτικές που είναι σχεδιασμένες για τις πιο ανεπτυγμένες οικονομίες της ευρωζώνης δημιουργεί ανεπαρκή ζήτηση, περιορισμένη ανάπτυξη και μαζική ανεργία. Αυτή η έκθεση παραλείπει επίσης να αναφέρει ότι η Συνθήκη του Μάαστριχτ μετέτρεψε τους Ανατολικοευρωπαίους σε πολίτες δεύτερης κατηγορίας: δεν έχουν καμία πιθανότητα να ενταχθούν στην ευρωζώνη στο προβλέψιμο μέλλον, ενώ πρέπει να διαχειρίζονται τις οικονομίες τους σύμφωνα με τις απαιτήσεις της. Αργά ή γρήγορα, οι πολίτες της Ευρώπης θα αρχίσουν να δυσανασχετούν με ένα σύστημα που κρατά σταθερά την οικονομία τους στη λωρίδα βραδείας κυκλοφορίας, ενώ τους αρνείται κάθε δημοκρατικό δικαίωμα να εκφέρουν άποψη για το πώς πρέπει να τη διαχειρίζονται.
<SPEAKER ID="078" NAME="Sergej Kozlík" AFFILIATION="NI">
- (SK) Θα ήθελα να χαιρετίσω και να στηρίξω την πρόταση της αντιπολίτευσης στο Ευρωπαϊκό Κοινοβούλιο σχετικά με τη δήλωση του 2006 για την επέτειο της ευρωζώνης. Ειδικότερα, θα ήθελα να υπογραμμίσω το απόσπασμα το οποίο ζητεί ενδελεχή εξέταση του μηχανισμού των τριών κρατών μελών που έχουν τις καλύτερες επιδόσεις όσον αφορά τη σταθερότητα τιμών, και τις μεθόδους υπολογισμού των ρυθμών πληθωρισμού αναφοράς.
<P>
Το θέμα είναι ότι οι κυμαινόμενοι ρυθμοί πληθωρισμού μεταξύ των κρατών της Ευρωζώνης δεν αντικατοπτρίζουν διαφορετικές προσεγγίσεις μακροοικονομικής πολιτικής, αλλά συνιστούν μάλλον το αποτέλεσμα δομικών παραγόντων. Αυτή η συλλογιστική, πιστεύω, ισχύει ειδικά στα νέα κράτη μέλη της Ευρωπαϊκής Ένωσης. Το σχετικό μερίδιο της υψηλής έντασης ενέργειας και έντασης πρώτων υλών παραγωγής σε πολλές από αυτές τις χώρες είναι μεγαλύτερη από ό,τι στην ευρωζώνη. Ένα σημαντικό ποσοστό αυτής της παραγωγής μεταφέρεται εν συνεχεία στην ευρωζώνη είτε άμεσα ή ως τμήμα των τελικών προϊόντων, επί παραδείγματι σε σχέση με το μεταλλικό έλασμα που χρησιμοποιείται για την κατασκευή αμαξωμάτων.
<P>
Εξαιτίας αυτών των δομικών λόγων, τα νέα κράτη μέλη είναι πιο επιρρεπή σε διακυμάνσεις στην τιμή της ενέργειας και των πρώτων υλών· καθ' όμοιο τρόπο, χρησιμεύουν ως μέσο απορρόφησης του αντικτύπου από τις αλλαγές τιμών στην ευρωζώνη. Αυτό το πρόβλημα επηρεάζει ιδιαίτερα τη Σλοβακική Δημοκρατία.
<P>
" υφιστάμενη προσέγγιση για την αξιολόγηση των κριτηρίων πληθωρισμού είναι, ως εκ τούτου, ακατάλληλη και δύναται μακροπρόθεσμα να ελαττώσει τις ευκαιρίες των νέων κρατών μελών να αποκτήσουν πρόσβαση στην ευρωζώνη, ακόμη και αν ανταποκρίνονται σε όλες τις άλλες απαιτήσεις.
<SPEAKER ID="079" NAME="Zsolt László Becsey" AFFILIATION="PPE-DE">
- (HU) Κύριε Πρόεδρε, πρώτα από όλα, συγχαίρω την Επιτροπή και τον εισηγητή για το ενδιαφέρον τους για αυτό το δύσκολο θέμα. Είμαι ιδιαίτερα ικανοποιημένος με τις παρατηρήσεις που αφορούν την ευελιξία της αγοράς εργασίας και την προσανατολισμένη στους στόχους προσέγγιση της εκπαίδευσης. Πιστεύω ότι τα συμπεράσματά μας στρέφονται προς μία κατεύθυνση. Προερχόμενος από μια από τις ανατολικοευρωπαϊκές χώρες που αναμένουν την προσχώρησή τους στη ζώνη του ευρώ, θα ήθελα να διατυπώσω μόνο τέσσερις σύντομες παρατηρήσεις:
<P>
Πρώτον: σε σχέση με τη διεύρυνση της ευρωζώνης, δεν πρέπει να εφαρμόζεται άλλο πρότυπο εισδοχής εκτός του πολιτικού προτύπου που ισχύει σε αυτούς που ανήκουν ήδη σε αυτήν.
<P>
Δεύτερον: είναι σημαντικό τα νέα κράτη μέλη να προσχωρήσουν το συντομότερο δυνατόν, και ως εκ τούτου δεν μπορεί να υπάρξει καμιά ερμηνεία, προπάντων στο θέμα του πληθωρισμού, της αειφορίας και του επιπέδου αναφοράς, η οποία θα αναβάλει στην πράξη για πολύ καιρό την προσχώρηση των νέων κρατών μελών, που εξακολουθούν να υστερούν σε σχέση με τον οικονομικό μέσο όρο της ΕΕ, και εξακολουθούν να είναι συνεπώς σε διαδικασία κάλυψης της διαφοράς όσον αφορά τα επίπεδα μισθών και τιμών. Αυτό είναι ένα θέμα για το οποίο ο κ. Kozlík έδωσε μια πολύ καλή εξήγηση.
<P>
Τρίτον: συμφωνώ ότι οι στατιστικές των κρατών μελών πρέπει να παρακολουθούνται στενά, και ότι η Επιτροπή πρέπει να απαντήσει με πολιτικά μέσα, αν μη τι άλλο, όπως να ενημερώσει μια Ευρωπαϊκή Σύνοδο Κορυφής, εάν ένα κράτος μέλος είναι ιδιαίτερα απείθαρχο και οδεύει προς την αντίθετη κατεύθυνση. Μακροπρόθεσμα, το να εθελοτυφλεί είναι απαράδεκτο. " Επιτροπή έχει πολιτική ευθύνη και από αυτή την άποψη.
<P>
Τέταρτον: η διεύρυνση της εσωτερικής αγοράς είναι απαραίτητη, και είναι σημαντικό όλοι να πληρούν τα κριτήρια. Τα νέα κράτη μέλη το πράττουν αυτό. Ωστόσο, υπάρχει μια αντίφαση: αφενός, η αγορά εργασίας, η ζώνη Σένγκεν, παραμένει κλειστή για τα νέα κράτη μέλη, και οι οδηγίες για τις υπηρεσίες υψηλής έντασης εργατικού δυναμικού και την απόσπαση των εργαζομένων είναι πολύ περιοριστικές. Αφετέρου, είμαστε εντούτοις υποχρεωμένοι να ανοίξουμε στους πάντες την αγορά χρηματοοικονομικών υπηρεσιών. Αυτή η ανισορροπία δεν διευκολύνει στο ελάχιστο την ολοκλήρωση των κρατών μελών από την άποψη της διεύρυνσης της εσωτερικής αγοράς.
<SPEAKER ID="080" NAME="Benoît Hamon" AFFILIATION="PSE">
(FR) Κύριε Πρόεδρε, κύριε Επίτροπε, κυρίες και κύριοι συνάδελφοι, η υπό εξέταση έκθεση περιλαμβάνει πολλές ενδιαφέρουσες και ευπρόσδεκτες προτάσεις και, γι' αυτό, θέλω να ευχαριστήσω τον εισηγητή.
<P>
Πράγματι, αντί να γίνεται έκκληση μόνο για μείωση των δημοσίων δαπανών, τα κράτη μέλη καλούνται να απελευθερώσουν πόρους ώστε να προβούν σε επενδύσεις οι οποίες θεωρούνται δημόσιες και αναγκαίες, για την παιδεία, την κατάρτιση, τις υποδομές και την έρευνα.
<P>
Ομοίως, το Ευρωπαϊκό Κοινοβούλιο, αντί να προτείνει συγκράτηση των μισθών, παραδέχεται -αυτός είναι μάλιστα ο όρος που χρησιμοποιεί- ότι μακροπρόθεσμα η αύξηση των πραγματικών μισθών και η αύξηση της παραγωγικότητας πρέπει να συμβαδίζουν. Ευχαριστώ τον εισηγητή γι' αυτή την προσπάθεια εγκράτειας και συμβιβασμού.
<P>
Το θέμα όμως αυτής της συζήτησης είναι η οικονομική κατάσταση της ευρωζώνης. Εκτιμώ ότι, παρά την πρόσφατη και πραγματικά ανέλπιστη βελτίωση στους δείκτες ανάπτυξης, η οικονομική κατάσταση παραμένει ασταθής και μη ικανοποιητική. Δεν πρέπει να ξεχνάμε ότι η μακροοικονομική πολιτική της Επιτροπής επηρεάζει την καθημερινότητα εκατομμυρίων ευρωπαίων πολιτών, των οποίων, υπενθυμίζω, η αγοραστική δύναμη απειλείται από τη στασιμότητα των μισθών και την αύξηση του κόστους ζωής και των οποίων οι συνθήκες εργασίας υποβαθμίζονται ολοένα και περισσότερο· παράλληλα, η κοινωνική προστασία μειώνεται με τον ίδιο ρυθμό.
<P>
" απάντηση της Επιτροπής και της Κεντρικής Τράπεζας παραμένει αμετάβλητη: καταπολέμηση του πληθωρισμού μέσω της δημοσιονομικής λιτότητας και της εγκράτειας στους μισθούς, αφενός, και αύξηση του ανταγωνισμού στην αγορά υπηρεσιών, κεφαλαίων, προϊόντων και εργασίας, αφετέρου.
<P>
Ίσως είναι καιρός να προβούμε στην αξιολόγηση των αποτελεσμάτων της εν λόγω πολιτικής και να αναρωτηθούμε αν η αποδιάρθρωση των δημοσίων υπηρεσιών, η απορρύθμιση της αγοράς εργασίας και η μείωση των δημοσίων δαπανών αποτελούν πραγματικά κινητήριες δυνάμεις για τη βιώσιμη ανάπτυξη της ευρωζώνης και της Ευρωπαϊκής Ένωσης. Δυστυχώς, η ημερήσια διάταξη δεν περιλαμβάνει καμία περίοδο προβληματισμού για το θέμα αυτό. Σε δύο ημέρες, καλούμαστε να αποφανθούμε σχετικά με την οδηγία για τις υπηρεσίες, η οποία, αν και σαφώς βελτιωμένη, παραμένει πιστή στο απορρυθμιστικό πρότυπο του Fritz Bolkenstein.
<P>
Σε λίγους μήνες, θα περιληφθεί στην ημερήσια διάταξη μια οδηγία με την οποία θα προτείνεται η κατάργηση των δημοσίων ταχυδρομικών υπηρεσιών. Όσον αφορά την ενέργεια, παρά τη χρόνια αστάθεια στις πετρελαιοπαραγωγικές ζώνες, παρά τους εκβιασμούς σε σχέση με το φυσικό αέριο από γειτονική μας χώρα, παρά το φαινόμενο του θερμοκηπίου, παρά τις γενικευμένες διακοπές ρεύματος στη μισή Ευρώπη, δεν υπάρχει καμία εξέλιξη, η απάντηση παραμένει η ίδια: η ολοκλήρωση της ελευθέρωσης και της απορρύθμισης της εσωτερικής αγοράς ενέργειας στην Ευρώπη. " οικονομική έκθεση της ευρωζώνης μπορεί να είναι σχετικά βελτιωμένη αυτό το έτος· κατά τη γνώμη μου, όμως, ο κοινωνικός και πολιτικός της απολογισμός παραμένει το ίδιο θλιβερός.
<SPEAKER ID="081" NAME="Γεώργιος Καρατζαφέρης" AFFILIATION="IND/DEM">
Κύριε Πρόεδρε, παρακολουθώ εδώ και τόση ώρα τους ομιλητές και ιδιαιτέρως τον αρμόδιο Επίτροπο, τον κ. Almunia, να επιχειρούν μια αγιοποίηση του ευρώ. Είναι όμως τα πράγματα έτσι; Μήπως, αυτό που εμείς προσπαθούμε να αγιοποιήσουμε, σ' αυτήν εδώ την αίθουσα, είναι ο κακός δαίμονας των πολιτών της Ευρώπης που εμείς εκπροσωπούμε;
<P>
Ανεβαίνει η ισχύς του ευρώ και χαιρόμαστε όλοι γι' αυτό. Ανεβαίνει όμως ταυτόχρονα και ο αριθμός εκείνων των πολιτών που ζουν κάτω από το όριο της φτώχειας. Τα 500 εκατομμύρια της Ευρώπης των 27 έχουν 100 εκατομμύρια ανθρώπων που ζουν κάτω από το όριο της φτώχειας. Δηλαδή, που δεν μπορούν να καταναλώσουν κρέας παρά μόνο μία φορά στις 15 ημέρες, που δεν μπορούν να αγοράσουν ρούχα στα παιδιά τους, που δεν μπορούν ν' αλλάξουν αυτοκίνητο πριν περάσουν 15 χρόνια. Γι' αυτούς λοιπόν τί είναι το ευρώ;
<P>
Υπενθυμίζω ότι ξεκίνησε με ένα imperium. Δεν θέλουμε χαρτονόμισμα του ενός και των 2 ευρώ. Μα το 75% των καθημερινών συναλλαγών γίνονται κάτω από το όριο των 5 ευρώ. Χαιρόμαστε που ανεβαίνει το ευρώ. Από 0,87 σεντς το δολάριο έχει πάει 1,30. Τί σημαίνει αυτό; Καμία χώρα που δεν έχει επώνυμο προϊόν δεν μπορεί να πουλήσει στην Αμερική ή στις άλλες χώρες. Μπορεί βέβαια η Γερμανία να πουλήσει Mercedes γιατί είναι μία η Mercedes. " δική μου η χώρα όμως, που δεν έχει επώνυμο προϊόν, πώς θα πουλήσει στην Αμερική -τη μεγάλη αγορά- όταν το ίδιο προϊόν στη διπλανή χώρα που είναι έξω από την ΟΝΕ το βρίσκει τρεις φορές φθηνότερο; Πώς θα έρθει τουρίστας στην Ελλάδα ή, κ. Almunia, θα έρθει Αμερικανός τουρίστας στην Ισπανία όταν είναι αδύνατο να παρακολουθήσει το ύψος του ευρώ.
<P>
Αυτά λοιπόν δεν μπορούμε να τα δούμε; Όλα αυτά δεν μπορούμε να τα αντιμετωπίσουμε; Είναι τεράστιο πρόβλημα και έχετε τεράστια ευθύνη, εσείς στην Επιτροπή, κυρίως εσείς προσωπικά κ. Almunia.
<SPEAKER ID="082" NAME="Andreas Mölzer" AFFILIATION="NI">
(DE) Κύριε Πρόεδρε, κυρίες και κύριοι, ενώ εμείς που ζούμε στην ευρωζώνη πρέπει βεβαίως να φροντίσουμε να κληροδοτήσουμε στα παιδιά μας ένα όσο το δυνατόν μικρότερο χρέος, σε καμία περίπτωση δεν πρέπει σε αυτήν μας την προσπάθεια για μια πιο δυναμική οικονομία, να παραμελήσουμε τα κοινωνικά πρότυπα. Όποτε καλούμαστε να συγκρίνουμε τον ρυθμό της δικής μας ανάπτυξης με εκείνον των "ΠΑ, η έλλειψη ουσιαστικά οποιασδήποτε μορφής κοινωνικού συστήματος στις "νωμένες Πολιτείες πρέπει να λαμβάνεται πάντοτε υπόψη.
<P>
Δεν θεωρώ ότι θα τους φτάσουμε εξωθώντας μαζικά τους εργαζόμενους του δημόσιου τομέα σε συνταξιοδότηση και ιδιωτικοποίηση των θέσεων εργασίας τους ή με εργασίες του ενός ευρώ ανά ώρα, προτρέποντας ταυτόχρονα ολοένα και περισσότερους υπαλλήλους σε κάτι που μοιάζει να είναι αυτοαπασχόληση. Στο παρελθόν, βλέπαμε ολοένα και συχνότερα να πωλούνται τα οικογενειακά ασημικά με σκοπό να επιτευχθεί η ένταξη στη λέσχη του ευρώ, κάτι στο οποίο πρέπει να δοθεί ένα τέλος· αντί για αυτό, πρέπει να καταβάλουμε προσπάθειες για να ελέγξουμε την εκρηκτική ανάπτυξη της μαύρης εργασίας, να περιορίσουμε τα γραφειοκρατικά εμπόδια που αντιμετωπίζουν οι μικρομεσαίες επιχειρήσεις, ορισμένα από τα οποία είναι ολοένα και δυσκολότερο να ξεπεραστούν, και να διευκολύνουμε αυτές τις επιχειρήσεις στο να αποκτήσουν πρόσβαση σε επιχορηγήσεις. Μόνον τότε η ευρωζώνη θα έχει μέλλον που θα χαρακτηρίζεται από την ανάπτυξη.
<SPEAKER ID="083" NAME="Dariusz Rosati" AFFILIATION="PSE">
- (PL) Κύριε Πρόεδρε, Επίτροπε, μου δίνει μεγάλη ικανοποίηση το γεγονός ότι εκφράζω τη στήριξή μου στην παρουσίαση της Ευρωπαϊκής Επιτροπής της πρώτης ετήσιας έκθεσης σχετικά με την κατάσταση στην ευρωζώνη.
<P>
" έκθεση συνιστά μια καλή βάση συζήτησης των βασικών προκλήσεων που αντιμετωπίζει η ευρωζώνη τώρα και τα προσεχή χρόνια. Υπάρχουν πολλά να συζητηθούν. Το μέσο ποσοστό ανάπτυξης στην ευρωζώνη την περίοδο 2001-2005 ήταν μόλις 1,9%. " ανεργία αυξήθηκε σε 13 εκατομμύρια, και η κατάσταση των δημόσιων οικονομικών επιδεινώθηκε, αντί να βελτιωθεί.
<P>
Πέρυσι σημειώθηκε μια αμυδρή βελτίωση της κατάστασης, όπως πολύ ευγενικά επιβεβαιώσατε, αλλά αυτό δεν αλλάζει το γεγονός ότι η Ευρώπη υστερεί κατά πολύ όχι μόνον έναντι των "ΠΑ και της Ιαπωνίας, αλλά επίσης έναντι των ασιατικών χωρών που γνωρίζουν οικονομική άνθηση. Ανεπίλυτα δομικά προβλήματα αποτελούν την αιτία της ευρωπαϊκής αποτελμάτωσης. Το υψηλό κόστος δημιουργίας και λειτουργίας μιας επιχείρησης, οι υψηλές δαπάνες όσον αφορά το κόστος εργασίας, η απροθυμία για καινοτομία, και η διατήρηση των επιβλαβών φραγμών της αγοράς εργασίας και της αγοράς υπηρεσιών συντελούν από κοινού στη μείωση της ανταγωνιστικότητας των ευρωπαϊκών εταιρειών, ανακόπτοντας την ανάπτυξη και αυξάνοντας την πίεση στα δημόσια οικονομικά. Μας παρεμποδίζει να αξιοποιήσουμε πλήρως τις ευκαιρίες που παρέχει το κοινό νόμισμα και η ενιαία νομισματική πολιτική.
<P>
Καλώ, συνεπώς, την Ευρωπαϊκή Επιτροπή να ασκήσει πίεση στα κράτη μέλη προκειμένου να επιταχύνουν την εφαρμογή των απαραίτητων μεταρρυθμίσεων. " ανάγκη για αυτό έχει αποδειχθεί σε πολυάριθμες εκθέσεις και μελέτες, περιλαμβανομένης της έκθεσης Shapiro και της έκθεσης υψηλού επιπέδου που εκπονήθηκε υπό την προεδρία του Wim Cock.
<P>
" μακροοικονομική πολιτική στην ευρωζώνη χρήζει βελτίωσης. Αυτό το οποίο λείπει προπάντων είναι ο κατάλληλος συντονισμός της δημοσιονομικής πολιτικής μεταξύ των κρατών μελών. Ταυτόχρονα, το κοινό νόμισμα απαιτεί δημοσιονομική πειθαρχία η οποία πρέπει να τηρείται από κοινού από όλα τα κράτη μέλη. Αυτό θα καταστήσει δυνατή την εξισορρόπηση της μακροοικονομικής πολιτικής και την αποκατάσταση του κατάλληλου μίγματος πολιτικών.
<P>
" νομισματική πολιτική πρέπει να βασίζεται σε σαφείς και διαφανείς κανόνες, και πρέπει να έχει περισσότερο προοδευτικό χαρακτήρα. " υπέρμετρη μυστικότητα στη λήψη αποφάσεων, η έλλειψη σαφών κανονισμών σχετικά με τον ρόλο που διαδραματίζουν οι "δύο πυλώνες" της νομισματικής πολιτικής, ιδίως η προσφορά χρήματος M3, που δημιουργούν σοβαρές αμφιβολίες όσον αφορά τους κανόνες διορισμού των μελών του συμβουλίου της Ευρωπαϊκής Κεντρικής Τράπεζας, συντελούν από κοινού στον περιορισμό της αποτελεσματικότητας και της διαφάνειας της κοινής νομισματικής πολιτικής, και δύνανται να υπονομεύσουν τη θέση του κοινού νομίσματος.
<P>
Σημαντικό στοιχείο στην ενίσχυση της ευρωζώνης αποτελεί η επέκτασή της και η προσχώρηση νέων μελών. Σε αυτή τη διαδικασία πρέπει να τηρούμε τον κανόνα ότι οι υποψήφιοι δεσμεύονται από τη συνθήκη και μόνο τη συνθήκη. Αυτό σημαίνει ότι πρέπει να πληρούν τα κριτήρια που παρατίθενται στη συνθήκη, αλλά επίσης ότι δεν είναι δυνατόν να τους επιβληθούν πρόσθετες απαιτήσεις. Είμαι πεπεισμένος ότι η προσχώρηση νέων μελών στην ευρωζώνη, των οποίων το έλλειμμα και τα επίπεδα δημόσιου χρέους είναι συχνά πολύ χαμηλότερα από τα υπόλοιπα κράτη μέλη, θα συντελέσουν στην ενίσχυση της ευρωζώνης.
<P>
Εν κατακλείδι, θα ήθελα να ευχαριστήσω τον κ. Juncker, τον πρόεδρο της Ευρωομάδας, για τη συμμετοχή του στη συζήτηση, και ελπίζω ότι θα τον εμπνεύσει και θα τον βοηθήσει να διαχειριστεί την Ευρωομάδα ακόμη καλύτερα. Θα ήθελα επίσης να ευχαριστήσω τον κ. García-Margallo y Marfil για την εκπόνηση μιας εξαιρετικής έκθεσης, και να εκφράσω την πλήρη συμφωνία μου με την πλειονότητα των προτάσεων που διατυπώνονται σε αυτή.
<SPEAKER ID="084" NAME="Joaquín Almunia">
Μέλος της Επιτροπής. (ES) Κύριε Πρόεδρε, ευχαριστώ πολύ όλους τους βουλευτές για τις συνδρομές τους. Πιστεύω ότι η συζήτηση δείχνει πως είναι χρήσιμο να έχουμε μια έκθεση σαν αυτή κάθε χρόνο σχετικά με τη λειτουργία της ευρωζώνης και τα αποτελέσματά της, καθώς αυτή είναι η πρώτη φορά που εγκρίνεται από την Επιτροπή και συζητείται στο Κοινοβούλιο.
<P>
Ως συμπέρασμα της σημερινής συζήτησης, μπορώ να κάνω μια αισιόδοξη παρατήρηση: η ευρωζώνη αναπτύσσεται ξανά, παρά το γεγονός ότι ορισμένοι έλεγαν ότι ήταν μια ζώνη πολύ χαμηλής ανάπτυξης. " ευρωζώνη αναπτύσσεται κατά 2,6% φέτος, ίσως ακόμη περισσότερο στο τέλος του οικονομικού έτους. " ευρωζώνη δημιουργεί θέσεις εργασίας και μειώνει την ανεργία. Σύμφωνα με τις προβλέψεις μας, από σήμερα μέχρι το 2008, πρόκειται να δημιουργηθούν πέντε εκατομμύρια θέσεις εργασίας στην ευρωζώνη. Δεν λέγεται πολύ συχνά, αλλά είναι αλήθεια ότι από την αρχή αυτής της δεκαετίας, παρά τη χαμηλή ανάπτυξη, στην ευρωζώνη και φυσικά στο σύνολο της Ευρωπαϊκής Ένωσης, δημιουργήθηκαν σημαντικά περισσότερες θέσεις εργασίας απ' ό,τι στις "νωμένες Πολιτείες, οι οποίες αυτοπροσδιορίζονται ως σημείο αναφοράς προς μίμηση στις πολιτικές και στρατηγικές για τη δημιουργία απασχόλησης.
<P>
Επομένως, πιστεύω ότι, αν αναλύσουμε τη λειτουργία της ζώνης και τα αποτελέσματα που επιτυγχάνουμε μέσω της νομισματικής ολοκλήρωσης, υπάρχουν στοιχεία που μπορούν να αιτιολογήσουν μια μετριοπαθώς αισιόδοξη αξιολόγηση. Ωστόσο, είναι επίσης αλήθεια ότι υπάρχουν στοιχεία που πρέπει να συνεχίσουν να έχουν την προσοχή μας, καθώς υπάρχουν ακόμη πολλά που πρέπει να γίνουν.
<P>
Υπάρχουν ακόμη πολλά που πρέπει να γίνουν, όπως είπαν πολλοί από εσάς, προκειμένου να αυξηθεί το δυναμικό ανάπτυξης και να συνεχιστεί η μείωση της ανεργίας, ούτως ώστε η μεγαλύτερη ανάπτυξη και ένα υψηλότερο επίπεδο απασχόλησης να μπορέσουν να βελτιώσουν τις ζωές των πολιτών μας, να μειώσουν τις ανισότητες και να προσφέρουν πιο ισχυρές βάσεις για τα συστήματα κοινωνικής προστασίας μας και το σύστημα κοινωνικών υπηρεσιών μας. Αυτό απαιτεί καταρχάς, όπως είπαν πολλοί από εσάς, να συνεχίσουμε να συμμορφωνόμαστε και να συμμορφωνόμαστε καλύτερα με τα κριτήρια σταθερότητας και δημοσιονομικής πειθαρχίας που θεσπίζονται στη Συνθήκη και εφαρμόζονται μέσω της εφαρμογής του Συμφώνου Σταθερότητας και Ανάπτυξης, που εφαρμόζεται με έναν εύλογα θετικό τρόπο για τον οποίο υπάρχει συναίνεση. Πρέπει επίσης να συνεχίσουμε τις μεταρρυθμίσεις και να εμβαθύνουμε στη Στρατηγική της Λισαβόνας, διότι αυτό το σχέδιο εξάλειψης των εμποδίων και διευκόλυνσης των τεσσάρων ελευθεριών έχει αποδειχτεί ότι αποτελεί σταθερή βάση για τη δημιουργία καλύτερων συνθηκών για να αντιμετωπίσουμε το μέλλον.
<P>
Απαιτεί επίσης, σύμφωνα με την ανάλυση και πολλά από τα συμπεράσματά της, καλύτερη διακυβέρνηση στην ευρωζώνη. Πιστεύω ότι η αποτελεσματικότητα της λειτουργίας της Ευρωομάδας, καθώς έχει μια σταθερή προεδρία, υπό την ηγεσία του κ. Juncker, ο οποίος είναι μαζί μας σήμερα, έχει βελτιωθεί. Μας επιτρέπει να σημειώσουμε καλύτερη πρόοδο στην ανάλυση, την αμοιβαία κατανόηση και τον συντονισμό των αποφάσεων που επηρεάζουν τα κράτη μέλη, αλλά που δεν μπορούν να επιβληθούν σε αυτά άνωθεν και πρέπει να υιοθετηθούν με συναίνεση, με την απόλυτη βεβαιότητά τους, και σύμφωνα με τις αρμοδιότητές τους. Πρέπει επίσης να ενισχύσουμε τον διάλογο.
<P>
Αν κάποιος από εσάς εξακολουθεί να έχει αμφιβολίες, κυρίες και κύριοι, κατά την άποψη της Επιτροπής, και κατά την προσωπική μου άποψη, ως Επίτροπος για τα Οικονομικά και Νομισματικά Θέματα, πρέπει να ενισχύσουμε τον διμερή διάλογο μεταξύ της Επιτροπής και του Κοινοβουλίου σχετικά με τα θέματα αυτά. Πιστεύω ότι πρέπει να προχωρήσουμε σε έναν τριμερή διάλογο μεταξύ της Προεδρίας της Ευρωομάδας, της Επιτροπής και του Κοινοβουλίου, σχετικά με τα ακόλουθα θέματα: τη λειτουργία της Ευρωομάδας, οποιαδήποτε θέματα προσελκύουν την προσοχή μας και, αν συμφωνείτε, πιστεύω επίσης ότι πρέπει να προχωρήσουμε σε έναν διάλογο που θα συμπεριλαμβάνει, με απόλυτο σεβασμό στην ανεξαρτησία της, την Ευρωπαϊκή Κεντρική Τράπεζα και γιατί όχι; η οποία έχει έναν νομισματικό διάλογο μαζί σας αλλά έχει επίσης έναν μηνιαίο διάλογο μαζί μας. Πιστεύω ότι το Κοινοβούλιο μπορεί και πρέπει, σε τακτά διαστήματα, να αποτελέσει μέρος αυτής της ανταλλαγής απόψεων μεταξύ όλων των θεσμικών οργάνων, ο κοινός στόχος των οποίων είναι η καλή λειτουργία της ευρωζώνης και να η επίτευξη από το ευρώ, το κοινό μας νόμισμα, των καλύτερων δυνατών αποτελεσμάτων για όλους τους πολίτες της Ευρώπης.
<SPEAKER ID="085" NAME="Juncker">
Πρόεδρος της Ευρωομάδας. - (FR) Κύριε Πρόεδρε, θέλω καταρχάς να ζητήσω συγγνώμη για την αργοπορία μου. Επικρατεί συμφόρηση στον οδικό άξονα Λουξεμβούργου-Στρασβούργου στην είσοδο προς το Στρασβούργο και, λόγω των μποτιλιαρισμάτων, δεν κατάφερα να φτάσω εγκαίρως. Με σεβασμό προς την ηρεμία των κατοίκων του Στρασβούργου, θέλησα να "παίξω τίμια", τηρώντας τον κώδικα οδικής κυκλοφορίας, και κατέληξα να είμαι εγώ πρώτος το θύμα, φτάνοντας στη συνεδρίαση με καθυστέρηση. Ωστόσο, θέλω να επισημάνω πόσο σημαντική θεωρώ αυτή τη συζήτηση, καθώς οι απόψεις του Κοινοβουλίου είναι από μόνες τους πολύ σημαντικές, αλλά ενισχύουν επίσης τις συζητήσεις της Ευρωομάδας, της οποίας προεδρεύω με τη συμπαράσταση, τον παραδειγματισμό, την προτροπή και παρώθηση του αρμοδίου για τις νομισματικές υποθέσεις Επιτρόπου και φίλου μου, κ. Almunia.
<P>
Καταρχάς, θέλω να πω, κύριε Πρόεδρε, ότι θεωρώ ότι η ανάπτυξη είναι εύρωστη: διευρύνεται και δεν απειλείται, παρά τις απόπειρες υποτίμησής της, κυρίως από την πλευρά της Γαλλίας. Το ποσοστό απασχόλησης αυξάνεται και η ανεργία μειώνεται, χωρίς ωστόσο να έχει φτάσει σε αποδεκτά επίπεδα. Όσον αφορά την ανάπτυξη, εάν την εξετάσουμε από όλες τις πλευρές, θα είναι κατά πάσα πιθανότητα πιο υψηλή από ό,τι πιστεύουμε αυτή τη στιγμή και σίγουρα πιο υψηλή από ό,τι πιστεύαμε πριν από ένα εξάμηνο.
<P>
Το 2007 πρέπει να δούμε κατά πόσον η συγκυριακή επιβράδυνση των "νωμένων Πολιτειών θα επηρεάσει τις οικονομικές επιδόσεις της ευρωζώνης. Στην Ευρωομάδα, πιστεύουμε ότι ο αντίκτυπος της αμερικανικής επιβράδυνσης στις οικονομίες της ευρωζώνης θα είναι λιγότερο έντονος από τον αντίστοιχο της περιόδου 2000-2001. Έχουμε διαπιστώσει ότι η αμερικανική κυκλική επιβράδυνση πλήττει κυρίως τον οικοδομικό κλάδο και ότι δεν θα εξαπλωθεί σε άλλους κλάδους της οικονομίας. Συνεπώς, ο αντίκτυπος στην ανάπτυξη στο εσωτερικό της ευρωζώνης θα είναι λιγότερο έντονος σε σχέση με το παρελθόν, παρόλο που τα αποτελέσματα κάθε χώρας θα παρουσιάζουν σημαντικές διαφορές μεταξύ τους.
<P>
Πώς καταφέραμε να φτάσουμε σήμερα σε ένα επίπεδο ανάπτυξης που μας φαίνεται περισσότερο ικανοποιητικό από ό,τι πριν από ορισμένα χρόνια; Καταρχάς, επειδή το ευρώ μας έχει προστατέψει όλους κατά τη διάρκεια των τελευταίων χρόνων. Δεν το αναφέρουμε ποτέ όσο θα οφείλαμε όταν κάνουμε τον απολογισμό της έναρξης χρήσης του ευρώ: το ευρώ μας έχει προστατέψει, μας προστατεύει και θα συνεχίσει να μας προστατεύει! Μπορείτε να φανταστείτε σε τι κατάσταση θα βρισκόταν η ευρωπαϊκή οικονομία και τα ευρωπαϊκά νομισματικά συστήματα αν δεν υπήρχε το ευρώ σε περιόδους κρίσεων! Όταν το ευρώ βρισκόταν στο στάδιο της προετοιμασίας, παρακολουθήσαμε τις χρηματοοικονομικές κρίσεις της Λατινικής Αμερικής, της Ρωσίας και της Νοτιοανατολικής Ασίας. Φανταστείτε τις αποκλίσεις που θα είχε προκαλέσει το σύστημα που ίσχυε προτού τεθεί σε εφαρμογή το ευρωπαϊκό σύστημα, κατά τον πόλεμο του Ιράκ και την 11η Σεπτεμβρίου 2001! Φανταστείτε την κατάσταση των ευρωπαϊκών νομισμάτων, εάν υπήρχαν ακόμη, τη στιγμή που τα θέατρα των γεωστρατηγικών εξελίξεων αποτελούν μόνιμη πηγή ανησυχίας! Φανταστείτε ποια θα ήταν η κατάσταση ορισμένων εθνικών νομισμάτων μετά το "όχι" των Γάλλων και των Ολλανδών! Το ευρώ έχει προστατέψει όχι μόνον εμάς, αλλά και τις χώρες που ήταν επιφυλακτικές με την Ευρώπη όταν ήρθε η ώρα να εγκρίνουν τη Συνταγματική Συνθήκη.
<P>
" κατάσταση του προϋπολογισμού βελτιώθηκε όταν τροποποιήσαμε και μεταρρυθμίσαμε το Σύμφωνο Σταθερότητας και Ανάπτυξης, με τη σοφία και την έγκριση, ή ακόμη και την ενεργό υποστήριξη του Κοινοβουλίου. Ορισμένοι θεώρησαν ότι ήταν πρέπον να εκφράσουν την έντονη ανησυχία τους μετά την υιοθέτηση του τροποποιημένου συμφώνου. Διαπιστώνουμε σήμερα ότι οι μηχανισμοί του τροποποιημένου συμφώνου συνεχίζουν να λειτουργούν σωστά και ότι όλες οι κυβερνήσεις εφαρμόζουν ευσυνείδητα τους κυριότερους κανόνες του και τις κατευθυντήριες αρχές του. Το έλλειμμα του προϋπολογισμού μειώνεται και μια γενική συναίνεση διαφαίνεται, η οποία παροτρύνει όλα τα κράτη μέλη να λάβουν σοβαρά υπόψη την προληπτική πτυχή του Συμφώνου Σταθερότητας και Ανάπτυξης. Συνεπώς, όλοι αποφάσισαν να χρησιμοποιήσουν κατά προτεραιότητα το δημοσιονομικό πλεόνασμα που προκύπτει από την κυκλική ανάκαμψη της οικονομίας για τη μείωση του ελλείμματος και του δημοσίου χρέους. Επικροτώ αυτή την απόφαση.
<P>
Επί του παρόντος, στην Ευρωομάδα εξετάζουμε εις βάθος το θέμα της ενίσχυσης της δημοσιονομικής εποπτείας, σε συνεργασία με την Επιτροπή, η φιλική υποστήριξη της οποίας αποδεικνύεται άκρως αποτελεσματική. Κατά τη διάρκεια της επόμενης συνεδρίασης, που θα διεξαχθεί περί τα τέλη Νοεμβρίου και, συνεπώς, μετά την εμφάνισή μου, κυρία Berès, ενώπιον της Επιτροπής Οικονομικών και Νομισματικών Θεμάτων, της οποίας προεδρεύετε με επιτυχία, θα δούμε πώς μπορούμε να ενισχύσουμε αυτή τη δημοσιονομική εποπτεία. " εποπτεία αυτή θα πραγματοποιείται εφεξής με βάση μια οριζόντια έκθεση της Επιτροπής, η οποία δεν θα παραλείπει να επικεντρώνεται στα πραγματικά πολιτικά και πολιτικοοικονομικά ζητήματα ή να διατυπώνει συγκεκριμένες συστάσεις προς μεμονωμένα κράτη μέλη, ενδεχομένως και στο σύνολο της ζώνης, υπό μορφή που μένει να διευκρινιστεί.
<P>
Όσον αφορά το σύνολο της νομισματικής ζώνης, θέλω αυτό το έτος να λάβουμε σοβαρά υπόψη μια πρόταση την οποία είχε καταθέσει η Επιτροπή στο παρελθόν, δηλαδή να αφιερωθεί ένα ξεχωριστό κεφάλαιο των συμπερασμάτων του Ευρωπαϊκού Συμβουλίου -κατά την εξέταση της προόδου της στρατηγικής της Λισαβόνας- για την ευρωζώνη. Το εν λόγω κεφάλαιο πρέπει να περιλαμβάνει τις διαρθρωτικές μεταρρυθμίσεις που πρέπει να θέσουμε σε εφαρμογή στα κράτη μέλη της ευρωζώνης.
<P>
Ως προς το ζήτημα των διαρθρωτικών μεταρρυθμίσεων, θα έλεγα πολύ απλά, κύριε Πρόεδρε, ότι υποβαθμίζουμε την έως τώρα συμβολή τους στη συνοχή της ευρωζώνης. Δεν είμαι σύμφωνος με όλες ή τουλάχιστον με ορισμένες από τις διαρθρωτικές μεταρρυθμίσεις που υλοποιήθηκαν στα κράτη μέλη, αλλά είναι γεγονός ότι, παρά την ιδέα ή την εικόνα που συχνά προσδίδουμε στην ευρωζώνη, έχει τεθεί σε εφαρμογή μια σημαντική αλληλουχία διαρθρωτικών μεταρρυθμίσεων και, σήμερα, συλλέγουμε ήδη τους καρπούς αυτής της ευρείας διαρθρωτικής μεταρρύθμισης την οποία εφαρμόσαμε στην ευρωζώνη.
<P>
Αν εξετάσει κανείς προσεκτικά τα εθνικά προγράμματα μεταρρυθμίσεων των επιμέρους κρατών μελών, διαπιστώνει ότι οι διαρθρωτικές λύσεις είναι πολλές και κατά κανόνα συμβαδίζουν, καθώς και ότι αυτή η σειρά μεταρρυθμίσεων πρέπει να συνεχιστεί, χωρίς ωστόσο να παρασυρθούμε σε έναν ευτελή νεοφιλελευθερισμό, σε μια φρενήρη απορρύθμιση χωρίς όρια και περιορισμούς. Απορρίπτω τελείως μια τέτοια εξέλιξη, καθώς εξακολουθώ να πιστεύω ότι το ευρώ και η ευρωζώνη, καθώς και η συνοχή των πολιτικών που θα θέσουμε σε εφαρμογή, θα κέρδιζαν σε αξιοπιστία εάν συμπληρώναμε τις ενέργειές μας σε θέματα διαρθρωτικών μεταρρυθμίσεων με την εφαρμογή ενός υποβάθρου βασικών κοινωνικών δικαιωμάτων, το οποίο θα εξασφάλιζε για όλους τους εργαζομένους, στο σύνολο της ευρωζώνης, κάποια βασικά δικαιώματα που δεν θα κινδύνευαν να υποβαθμιστούν από την προσπάθεια των κρατών μελών να ενισχύσουν το επίπεδο της εθνικής ισχύος τους.
<P>
Οι ευρωπαίοι εργαζόμενοι έχουν δικαίωμα να γνωρίζουν τι ακριβώς συμβαίνει. " νομισματική Ένωση πρέπει να πάψει να δημιουργεί την εντύπωση ότι είναι μια επιχείρηση την οποία διαχειρίζονται οι υπουργοί Οικονομικών, οι τραπεζίτες, οι μεγάλοι επενδυτές και οι μεγάλες βιομηχανίες, ενώ λειτουργεί ενάντια στα βασικά δικαιώματα των εργαζομένων, οι οποίοι αποτελούν άλλωστε την πλειονότητα του ευρωπαϊκού πληθυσμού.
<P>
Θέλω να προσθέσω κάτι ακόμη, κύριε Πρόεδρε, σχετικά με τη διεύρυνση της ευρωζώνης. Δεν συμφωνώ με όσους υποστηρίζουν ότι έχουμε γίνει πιο αυστηροί απέναντι στα νέα κράτη μέλη τα οποία επιθυμούν να ενταχθούν στην ευρωζώνη. Λειτουργούμε σύμφωνα με τα κριτήρια της Συνθήκης του Μάαστριχτ. Δεν έχει εκφραστεί κανένα αίτημα αλλαγής αυτών των κριτηρίων, τα οποία έχουν κατοχυρωθεί μέσω της υπογραφής της Συνθήκης, στις 7 Φεβρουαρίου 1992, στο Μάαστριχτ. Σε καμία περίπτωση δεν θα εγκαταλείψουμε την πολιτική της ονομαστικής σύγκλισης για να την αντικαταστήσουμε με κάποιο άλλο κριτήριο που θα παρέλειπε την εφαρμογή ορισμένων κριτηρίων τα οποία χρειάστηκε να εκπληρώσουν τα πρώτα μέλη της ευρωζώνης. Όσο για εκείνους που αμφισβητούν τα κριτήρια ονομαστικής σύγκλισης, χωρίς θεωρητικό υπόβαθρο, τους προειδοποιώ για τους πραγματικούς κινδύνους που θα επεφύλασσε η αντικατάσταση των κριτηρίων ονομαστικής σύγκλισης από τα κριτήρια πραγματικής σύγκλισης. " εφαρμογή των κριτηρίων πραγματικής σύγκλισης θα απομάκρυνε κατά πολύ τα νέα κράτη μέλη από την ένταξή τους στην ευρωζώνη. Συνεπώς, πιστεύω ότι είναι φρόνιμο να παραμείνουμε στα κριτήρια που ισχύουν, κάτι που θα ενισχύσει την αξιοπιστία της ευρωζώνης.
<P>
Ο τρόπος με τον οποίο εκπροσωπείται προς τα έξω η ευρωζώνη χρήζει μακράς ανάλυσης· ωστόσο, μια σύντομη επεξήγηση είναι αρκετή. " ευρωζώνη πρέπει να εκπροσωπείται από ένα άτομο, μία φωνή και μία έδρα σε όλες τις διεθνείς αρχές και ειδικότερα στα διεθνή χρηματοοικονομικά όργανα. Είμαι πεπεισμένος ότι αυτό δεν θα επιτευχθεί πριν από τη λήξη της θητείας μου, την 1η Ιανουαρίου 2009. Πιστεύω, ωστόσο, ότι θα έρθει η ημέρα που οι Ευρωπαίοι, ακόμη και οι πιο επιφυλακτικοί, θα καταλάβουν ότι συνεχίζουμε να αυταπατώμεθα όταν προσποιούμαστε ότι μετέχουμε στη διευθέτηση των παγκοσμίων νομισματικών υποθέσεων αν συνεχίσουμε να εμφανιζόμαστε χωρίς κοινό σχέδιο δράσης στις διεθνείς συναντήσεις. Κύριε Πρόεδρε, πήρα το θάρρος να κάνω αυτές τις παρατηρήσεις και ζητώ συγγνώμη που δεν μπόρεσα, όπως συνηθίζω, να απαντήσω σε όσους παρενέβησαν· αναγκάστηκα να απαντήσω εν συντομία, καθότι δεν ήμουν παρών όταν έγιναν οι διάφορες παρεμβάσεις, με τη συνέπεια που χαρακτηρίζει το Ευρωπαϊκό Κοινοβούλιο.
<SPEAKER ID="086" NAME="Πρόεδρος">
. " συζήτηση έληξε.
<P>
" ψηφοφορία θα διεξαχθεί την Τρίτη στις 11.30.
<P>
Γραπτή Δήλωση (Άρθρο 142 του Κανονισμού)
<SPEAKER ID="087" NAME="Jean-Pierre Audy" AFFILIATION="PPE-DE">
(FR) Παρόλο που η έκθεση του εξαίρετου συναδέλφου μου κ. Manuel Garcia-Margallo y Marfil περιλαμβάνει ορισμένες άκρως ενδιαφέρουσες αναλύσεις και προτάσεις σχετικά με την ευρωζώνη, λυπάμαι που δεν τίθεται ευθύς εξαρχής το ζήτημα της εξέλιξης του ευρώ από ένα τεχνικό νόμισμα σε ένα μέσο πολιτικής στην υπηρεσία της ανάπτυξης και της απασχόλησης. " νομισματική πολιτική η οποία εφαρμόζεται από την Ευρωπαϊκή Κεντρική Τράπεζα (ΕΚΤ) μοιάζει να μην ανταποκρίνεται στην πραγματικότητα: κανονικά η συναλλαγματική ισοτιμία έπρεπε να είναι υψηλή όταν υπάρχει υψηλή οικονομική ανάπτυξη και να υποτιμάται όταν η ανάπτυξη είναι χαμηλή. Στην πραγματικότητα, από τις αρχές τις δεκαετίας του '90, στην Ευρώπη συμβαίνει το αντίθετο. Ενώ τα κράτη μέλη υλοποιούν μεταρρυθμίσεις, η επιδίωξη μηδενικού πληθωρισμού μέσω μιας ακατάλληλης νομισματικής πολιτικής οδηγεί την Ευρώπη στην καταγραφή μέτριων αποτελεσμάτων σε επίπεδο οικονομικής ανάπτυξης.
<P>
Αν αυτή η κατάσταση πραγμάτων συνεχιστεί, σε μια περίοδο κατά την οποία οι τιμές των πρώτων υλών και των καυσίμων σε όλο τον πλανήτη εκτινάσσονται στα ύψη, θα έχουμε μηδενικό πληθωρισμό και μηδενική ανάπτυξη, ενώ οι βιομήχανοι θα μεταφέρουν τελικά τις επιχειρήσεις τους στη ζώνη του δολαρίου. Όλα αυτά συμβαίνουν σαν να αγνοεί η ΕΚΤ την οικονομική πολιτική, τη ίδια στιγμή που το ομόλογό της όργανο στις "ΠΑ δεν σκέφτεται παρά μόνον αυτή.

<CHAPTER ID="021">
Ευρωπαϊκό δίκαιο των συμβάσεων (συζήτηση) 
<SPEAKER ID="168" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης προς την Επιτροπή για ένα κοινό πλαίσιο αναφοράς σχετικά με το δίκαιο των συμβάσεων, του κ. Gargani, εξ ονόματος της Επιτροπής Νομικών Θεμάτων - B6-0386/2007).
<SPEAKER ID="169" NAME="Rainer Wieland">
συντάκτης. - (DE) Κύριε Πρόεδρε, κύριε Επίτροπε, κυρίες και κύριοι, δεν είναι μυστικό ότι ήδη αποτύχαμε μια φορά με ένα αντίστοιχα φιλόδοξο και αναγκαίο σχέδιο: τον Ευρωπαϊκό Αστικό Κώδικα. Αυτό είναι σχεδόν βέβαιο ότι συνδέεται με το γεγονός ότι ορισμένα νομικά συστήματα εδώ στην Ευρωπαϊκή Ένωση έχουν δυσκολίες με το γραπτό δίκαιο. Είναι επίσης σχεδόν βέβαιο ότι συνδέεται με το γεγονός ότι κάποιοι άλλοι έχουν δυσκολία με την ιδέα ότι οι ουσιαστικοί κανόνες για σχετικά θέματα συνδυάζονται ως έναν βαθμό και θεσπίζονται οριστικά και συνολικά και ότι οι βασικοί κανόνες τίθενται εκτός παρενθέσεων. Οι δυσκολίες συνδέονται επίσης με το γεγονός ότι εμείς στην Ευρωπαϊκή Ένωση έχουμε ρίζες, αυτές όμως ανάγονται βαθιά στο παρελθόν και ορισμένες αναπτύχθηκαν με διαφορετικό τρόπο, ορισμένες θάφτηκαν και ορισμένες θυσιάστηκαν σε μια αυθαίρετη ερμηνεία χάριν της πολιτικής κατάστασης τη δεδομένη στιγμή.
<P>
Όπως πολύ ωραία το έθεσε ο πρώτος Πρόεδρος της Ομοσπονδιακής Δημοκρατίας της Γερμανίας, Theodor Heuss, το 1956 -και παρακαλώ σημειώστε ότι ήταν φιλελεύθερος- η Ευρώπη έχει χτιστεί σε τρεις λόφους: στον Γολγοθά, την Ακρόπολη των Αθηνών και το Καπιτώλιο της Ρώμης. " Ακρόπολη είναι εν προκειμένω το σύμβολο της ελληνικής επιστημοσύνης, με την οποία οι μεγαλύτεροι φιλόσοφοι και πολιτικοί στοχαστές της δημιούργησαν τον πυρήνα των δημοκρατιών μας και την οικοδόμηση κρατικών θεσμών. Ο Γολγοθάς συμβολίζει τις κοινωνικές και ηθικές αξίες της Ευρώπης που διαχέονται ευρέως σε όλο το φάσμα της ζωής μας, από την αντίληψή μας για την οικογένεια μέχρι τα ανθρώπινα δικαιώματα. Το Καπιτώλιο συμβολίζει το ρωμαϊκό δίκαιο, που μας βοηθάει στην οικοδόμηση του κράτους δικαίου και μιας αίσθησης δικαιοσύνης.
<P>
Όπως όμως αναφέρθηκε, οι νομικές πρακτικές μας, ενώ προέρχονται από τις ίδιες ρίζες, αναπτύχθηκαν ξέχωρα - συχνά τόσο ξέχωρα που αυτές οι ρίζες δεν είναι πλέον αναγνωρίσιμες. Το μόνο θεμέλιο αυτής της Ευρωπαϊκής Ένωσης φαίνεται να είναι η εσωτερική αγορά. Ορισμένοι θα έλεγαν ότι όλες οι νομικές παραδόσεις των εθνικών κρατών μπορούν να συνεχίσουν να υφίστανται. Ωστόσο, αυτό απέχει μακράν κάθε πραγματικότητας και, παρεμπιπτόντως, κάθε βιωματικής εμπειρίας, όταν ζούμε σε έναν ολοένα και μικρότερο, ταχύτερα κινούμενο και ολοένα και πιο ικανό για επικοινωνία κόσμο. Όσο καλύτερα διατυπώσουμε τα τέσσερα ευαγγέλια της Εσωτερικής Αγοράς -την ελεύθερη κυκλοφορία των προσώπων, των εμπορευμάτων, του κεφαλαίου και των υπηρεσιών- τόσο τελειότερα θα μπορέσουμε να τα εκφράσουμε δημοκρατικά και σε ένα υπόβαθρο ευρωπαϊκών ηθικών εννοιών και τόσο πιο σαφές θα γίνεται ότι όλα αυτά δεν έχουν καμία αξία, αν δεν μπορούμε να υποβάλουμε τη μορφή της στον δοκιμαστικό έλεγχο του κράτους δικαίου και της δικαιοσύνης, στον έλεγχο μεταξύ των ίδιων των ατόμων, καθώς και μεταξύ ατόμων και κρατικού ελέγχου.
<P>
Ήδη αποτύχαμε μια φορά, όταν έπεσε το Σιδηρούν Παραπέτασμα στην Ευρώπη και οι χώρες ρωτούσαν: έχετε δίκαιο για μας; Ίσως αυτό να ήταν κατανοητό στη βάση της πεποίθησης ότι θα μπορούσε να επιβιώσει το όποιο παρακλάδι των εθνικών νομικών παραδόσεων, αν μη τι άλλο σε μια Ένωση που θα ήταν ικανή να διαπραγματευτεί μόνο ομόφωνα. Δεν πρέπει, όμως, να αποτύχουμε δεύτερη φορά. Αυτό είναι ίσως η πιο σοβαρή πρόκληση, παράλληλα με το θέμα της γλώσσας. Όσο πιο ευκρινώς διατυπώσουμε την εσωτερική αγορά μας, τόσο πιο ευκρινής θα καταστεί η βασική ανάγκη για την ενότητα του δικαίου, όχι μόνο καθέτως, αλλά και οριζοντίως, σε ολόκληρη την επικράτεια της ευρωπαϊκής ηπείρου.
<P>
Πρέπει να προχωρήσουμε. Ήδη έχουμε πλέον ανταγωνισμό στα νομικά συστήματα. Καλό θα ήταν και θα είχαμε αρκετό χρόνο αν αυτή δεν ήταν η εξωτερική πραγματικότητα. " σύγκρουση μεταξύ Ευρωπαίων μπορεί να ωφελήσει εκείνους που είναι ισχυροί και έχουν ήδη περίσσεια νομικών συστημάτων. Δεν είμαστε μια οικογένεια με αδελφούς και αδελφές που λογομαχούν μεταξύ τους ώστε να πετάγονται σπίθες, αλλά είμαστε ενωμένοι απέναντι στις εξωτερικές προκλήσεις. Δεν επιτρέπουμε στους εαυτούς μας να καταβληθούν από τις εξωτερικές προκλήσεις. Επιλήσμονες του κόσμου - κυριευμένοι από εμμονές. Επομένως, υπάρχει η επιθυμία των ανθρώπων για ενότητα, μολονότι ακολούθως δημιουργεί ένα πρόβλημα στους ξεχωριστούς κανονισμούς. Δημιουργούνται φόβοι με την επίκληση των αρμοδιοτήτων των εθνικών πολιτικών να καλλιεργήσουν δόγματα ιδίου συμφέροντος - μια στρατηγική που απειλεί με κατάρρευση των ιστορικών διαστάσεων σε πανευρωπαϊκή κλίμακα.
<P>
Πρέπει να καταλήξουμε σε συμφωνία, ειδάλλως εμείς οι ίδιοι δεν θα στηριζόμαστε τελικά σε τίποτα. Αφού δεν πέτυχε το μεγαλεπήβολο σχέδιο, πρέπει να συμφωνήσουμε τι είναι δυνατό. Επομένως, η εργαλειοθήκη είναι καλή, επομένως, το πλαίσιο αναφοράς είναι καλό και, επομένως, καλό είναι να ξεχωρίσουμε τι είναι δυνατό, καθώς ίσως και το κάτι παραπάνω. Επομένως, το Ευρωπαϊκό Κοινοβούλιο συμφωνεί σε πολύ μεγάλο βαθμό και αυτό το εξέφρασε επανειλημμένα στα ψηφίσματά του. Θέλουμε, λοιπόν, να μάθουμε από την Επιτροπή πόσο φιλόδοξη είναι όσον αφορά την επίτευξη αυτού του στόχου. Αυτός είναι ο λόγος που διατυπώνουμε ερωτήματα με τον τρόπο που τα διατυπώνουμε.
<P>
" Γηραιά Ήπειρος και οι άνθρωποί της απαιτούν ένα ομοιόμορφο κράτος δικαίου, τουλάχιστον ως προς την μορφή ... αν μη τι άλλο σε αυτό που ο νομικός αποκαλεί γενικό μέρος. Μπορούμε να οικοδομήσουμε πάνω σε αυτό· χρειαζόμαστε δικαιοσύνη από πλευράς ενός εξισορροπημένου συμβιβασμού των έννομων συμφερόντων, χρειαζόμαστε ταχύτητα, δίκαιο στη δημόσια σφαίρα και δίκαιο εύληπτο σε όλους. Έστω και αν η σημερινή συζήτηση αφορά μόνο το δίκαιο των συμβάσεων, είναι προφανής η ανάγκη για δράση σε άλλα πεδία: στο οικογενειακό δίκαιο, στο κληρονομικό δίκαιο, στο διοικητικό δίκαιο - μάλιστα, ακόμη και στο ποινικό δίκαιο. Είναι η μέθοδος που υποβάλλεται σε δοκιμαστικό έλεγχο σε αυτό που αρχίζει τώρα η Επιτροπή. " μέθοδος θα είναι κατά βάση ο καθοριστικός παράγοντας για να απαντήσουμε στο ερώτημα του πόσο πολύ, πόσο γρήγορα και πόσο καλά μπορούμε να αντιδράσουμε στις προφανείς προκλήσεις. Πολλοί από εμάς σε ολόκληρο τον κόσμο προσμένουμε ένα επιτυχημένο παράδειγμα και πολλοί απλώς αναμένουν την αποτυχία μας.
<SPEAKER ID="170" NAME="Meglena Kuneva">
μέλος της Επιτροπής. - (EN) Κύριε Πρόεδρε, δεν αποτελεί έκπληξη το γεγονός ότι αυτό το ερώτημα προσελκύει τόση προσοχή, διότι είναι πραγματικά ένα πρωταρχικό και λίαν σημαντικό θέμα.
<P>
" Επιτροπή, συνολικά, επιδοκιμάζει ολόψυχα το ενδιαφέρον που επιδεικνύει το Κοινοβούλιο για το Κοινό Πλαίσιο Αναφοράς (ΚΠΑ).
<P>
Στη δεύτερη έκθεση προόδου της, η Επιτροπή ανακοίνωσε ότι, αφού οι ερευνητές παρείχαν το ακαδημαϊκό ΚΠΑ, η Επιτροπή θα επιλέξει προσεκτικά τα τμήματα αυτού του σχεδίου που αντιστοιχούν στους κοινούς νομοθετικούς στόχους. Όπως γνωρίζουμε από την απόφαση, αυτό το ακαδημαϊκό ΚΠΑ αναμένεται μέχρι τα τέλη του τρέχοντος έτους.
<P>
" διαδικασία επιλογής θα γίνει σε διαβούλευση με τα άλλα θεσμικά όργανα, περιλαμβανομένου του Κοινοβουλίου και των ενδιαφερομένων, και νομίζω ότι το Κοινοβούλιο που διαθέτει εδώ πολλούς εμπειρογνώμονες, θα διαδραματίσει σημαντικό ρόλο ως συνήθως.
<P>
" Επιτροπή δεν αποφάσισε ακόμη με ποιόν τρόπο θα κινηθεί για να επιλέξει εκείνα τα τμήματα του ακαδημαϊκού ΚΠΑ, τα οποία θα ενσωματωθούν στο τελικό ΚΠΑ της Επιτροπής, δεδομένου ότι αυτή η απόφαση εξαρτάται επίσης από το περιεχόμενο του σχεδίου ΚΠΑ που θα παραδώσουν οι ερευνητές. Επίσης, η Επιτροπή δεν αποφάσισε ακόμη ποια θέματα του κοινοτικού κεκτημένου του δικαίου των συμβάσεων θα πρέπει να καλύψει το ΚΠΑ.
<P>
Εγκρίνοντας αυτή την απόφαση, η Επιτροπή θα λάβει επίσης υπόψη το περιεχόμενο του ακαδημαϊκού ΚΠΑ -που δεν διαθέταμε μέχρι τούδε- την έκβαση των νέων εργαστηρίων για το ΚΠΑ και τη θέση του Κοινοβουλίου και του Συμβουλίου.
<P>
" Επιτροπή, ωστόσο, έχει δηλώσει με σαφήνεια επανειλημμένα ότι το ΚΠΑ δεν θα είναι μιας μεγάλης κλίμακας εναρμόνιση του ιδιωτικού δικαίου ή ένας ευρωπαϊκός αστικός κώδικας. " μελλοντική οδηγία-πλαίσιο, ως αποτέλεσμα της αναθεώρησης του κεκτημένου του δικαίου των συμβάσεων για την προστασία των καταναλωτών, δεν εξαρτάται από την έκβαση του ΚΠΑ που είναι ένα πιο μακροπρόθεσμο εγχείρημα και παρακολουθείται ξέχωρα.
<P>
" Επιτροπή θα διασφαλίσει ότι τα μέρη του σχεδίου έρευνας που επελέγη για το ΚΠΑ -και πιθανόν με τροποποιήσεις- διέπονται από συνοχή τόσο μεταξύ τους όσο και έναντι της μελλοντικής οδηγίας-πλαίσιο.
<P>
Όλο αυτό το προπαρασκευαστικό έργο θα το διεκπεραιώσουν όλες οι εμπλεκόμενες Γενικές Διευθύνσεις της Επιτροπής, σε στενή συνεργασία.
<P>
Σε ό,τι αφορά τα ζητήματα των καταναλωτών, οι υπηρεσίες μου πραγματοποίησαν ήδη αντίστοιχα εργαστηριακά σεμινάρια και ανέλυσαν την έκβαση. Τα αποτελέσματα χρησιμεύουν ήδη ως αφετηρία για την επανεξέταση του κεκτημένου του δικαίου των συμβάσεων για την προστασία των καταναλωτών, και βοήθησαν σημαντικά.
<P>
Ο συνάδελφος Επίτροπος, κ. McCreevy, πραγματοποίησε πρόσφατα δύο σεμινάρια υπό μορφή εργαστηρίων για τις απαιτήσεις ενημέρωσης σε σχέση με τη νομοθεσία για τις χρηματοοικονομικές υπηρεσίες και για τους κανόνες αθέμιτου ανταγωνισμού στις συμβάσεις μεταξύ επιχειρήσεων (business-to-business).
<P>
Σε ό,τι αφορά το γενικό δίκαιο των συμβάσεων, οι υπηρεσίες του Αντιπροέδρου Frattini σχεδιάζουν να οργανώσουν αρκετά εργαστήρια στη διάρκεια του επόμενου έτους.
<P>
" Επιτροπή κατανοεί πλήρως ότι το Κοινοβούλιο θέλει να ενημερώνεται και να συμμετέχει στις συνεχιζόμενες εργασίες για το ΚΠΑ. Επιδοκιμάζουμε την εμπλοκή του Κοινοβουλίου στη διαδικασία ΚΠΑ. Πέραν της διαβούλευσης που ανέφερα προηγουμένως, η Επιτροπή θα συνεχίσει να ενημερώνει το Κοινοβούλιο για τις εξελίξεις κατά τον πλέον ενδεδειγμένο τρόπο, ιδίως μέσω της ομάδας εργασίας του Κοινοβουλίου, η οποία έχει αντικείμενο το ΚΠΑ.
<P>
Θέλω να ολοκληρώσω εκφράζοντας τις ευχαριστίες μου προς το Κοινοβούλιο για την υποστήριξή του στο έργο της Επιτροπής για τον σημαντικό αυτό φάκελο. Γνωρίζω ότι μια από τις μείζονες εκδηλώσεις το 2006 -αν δεν απατώμαι- πραγματοποιήθηκε στη Βιέννη και η έκβαση αυτής της διάσκεψης ήταν πολύ ενθαρρυντική για το έργο μας.
<SPEAKER ID="171" NAME="Klaus-Heiner Lehne">
εξ ονόματος της Ομάδας PPE-DE. - (DE) Κύριε Πρόεδρε, κυρία Επίτροπε, κυρίες και κύριοι, θέλω καταρχάς να σας ευχαριστήσω από τα βάθη της καρδιάς μου για τη δέσμευση που επιδεικνύεται για τούτο το θέμα. Αυτό συναποκόμισε πολύ μεγάλη πρόοδο όσον αφορά την ανάπτυξη του σχεδίου αυτού τους περασμένους μήνες. Πρέπει να πω ότι σε αυτή τη συγκυρία θεωρώ αυτό το σχέδιο ως το πλέον σημαντικό ολόκληρης της κοινοβουλευτικής περιόδου, έστω και αν είναι ένα προ-νομοθετικό παρά ένα νομοθετικό σχέδιο.
<P>
Βέβαια, εμείς ως Κοινοβούλιο επιδεικνύουμε τεράστιο ενδιαφέρον -και αυτός είναι ο καίριος λόγος που αυτή η προφορική ερώτηση υποβλήθηκε πάλι σήμερα- για το γεγονός ότι πολύ συνειδητά συντηρούμε την αγωνία και διεξάγουμε τη συζήτηση όχι μόνο στο επίπεδο της ομάδας εργασίας που συγκροτήσαμε, όπως και σε επίπεδο κοινοβουλευτικής επιτροπής, αλλά και με εσάς στην Ολομέλεια. Επομένως, είναι επίσης σημαντικό ότι το συμπεριλάβαμε αυτό στην ημερήσια διάταξη σήμερα.
<P>
Θέλουμε, επίσης, να διακριβώσουμε κάτι από εσάς -ακόμα δεν μπορείτε να πείτε κάτι για το οριστικό χρονοδιάγραμμα- διότι κατά την άποψη του Κοινοβουλίου είναι επίσης σημαντικός βέβαια για τη στρατηγική μας, ενόψει των επερχόμενων εκλογών το 2009, ο τρόπος με τον οποίο θα συνεχίσουμε να ασχολούμαστε με το Πλαίσιο Αναφοράς. Το ερχόμενο έτος θα υπάρξει ένα προκαταρκτικό σχέδιο, αλλά δεν θα υπάρξει τελικό σχέδιο μέχρι τον Απρίλιο του 2009. Σε κάθε περίπτωση, θα είναι τόσο αργά, που πιθανόν δεν θα είναι πλέον δυνατόν να ασχοληθούμε σε βάθος με το περιεχόμενο σε αυτή την κοινοβουλευτική περίοδο και, επομένως, το επόμενο Κοινοβούλιο θα πρέπει να πράξει αναλόγως κατά τη διάρκεια της θητείας του.
<P>
Θέλω να τονίσω μία ακόμη φορά με ξεκάθαρο τρόπο ότι πιστεύουμε πως το Πλαίσιο Αναφοράς, αν εγκριθεί από την Επιτροπή και συμπεριληφθεί στο έγγραφο διαβούλευσης, δεν πρέπει να αναφέρεται μόνο σε θέματα του δικαίου των συμβάσεων, το δε Κοινοβούλιο ανέκαθεν καθιστούσε σαφές με συντριπτική πλειοψηφία ότι αυτό πρέπει να ξεπεράσει το πλαίσιο του αμιγούς δικαίου των συμβάσεων για να έχουμε το επιθυμητό αποτέλεσμα.
<P>
Θέλουμε, επίσης, συγκεκριμένα να μπορέσουμε να εξετάσουμε την εναλλακτική λύση του αν μπορούμε, ακολούθως, να επιλύσουμε τα πολλά προβλήματα που αντιμετωπίζουμε στην εσωτερική αγορά υπό τη μορφή ενός προαιρετικού μέσου για τις διασυνοριακές επιχειρήσεις.
<P>
Επί του παρόντος, έχουμε μια κατάσταση, όπου πρέπει να ζήσουμε σε αρμονική συνύπαρξη με την αρχή της χώρας προέλευσης και της χώρας προορισμού, παράλληλα με τις πολλές οδηγίες και τις ευρωπαϊκές νομοθετικές αποφάσεις μέχρι και με 28 νομικά συστήματα, που όλα τους πρέπει να εφαρμοστούν ταυτόχρονα - ανάλογα με τις περιστάσεις. Αυτό στην πράξη δεν είναι σωστό, διότι κανένας -κανένας δικηγόρος ή δικαστής - δεν είναι σε θέση να γνωρίζει και τα 28 ευρωπαϊκά νομικά συστήματα.
<P>
Σε αυτό το υπόβαθρο ένα εναλλακτικό μέσο θα μπορούσε να είναι ένα μέσο, το οποίο στην πράξη θα ανοίξει την εσωτερική αγορά, ιδίως για τις μικρές και μεσαίες επιχειρήσεις, καθώς και για τους καταναλωτές, διανοίγει δε κάθε είδους δυνατότητα στην εσωτερική αγορά. Όλες οι δραστηριότητες της Επιτροπής και του Κοινοβουλίου πρέπει να έχουν ως στόχο να αφήσουν ανοικτή αυτή την εναλλακτική λύση, ούτως ώστε να μπορεί να ληφθεί οριστική απόφαση την επόμενη κοινοβουλευτική περίοδο.
<SPEAKER ID="172" NAME="Manuel Medina Ortega">
εξ ονόματος της Ομάδας PSE. - (ES) Κύριε Πρόεδρε, το γεγονός ότι είμαστε εδώ, αυτή την προχωρημένη ώρα, συζητώντας το κοινό πλαίσιο αναφοράς, είναι ένδειξη ότι τουλάχιστον εκείνοι από εμάς που είναι εδώ έχουν έντονο ενδιαφέρον γι' αυτό το ζήτημα, η ίδια δε η Επίτροπος σημείωσε το ενδιαφέρον που επιδεικνύουν αυτή και οι άλλοι Επίτροποι για το θέμα.
<P>
Νομίζω, όπως όλοι μας, ότι η διαδικασία που ενέκρινε η Επιτροπή είναι η ορθή. Προτού καταπιαστούμε με ένα σχέδιο κωδικοποίησης, είναι σημαντικό να καταλάβουμε τα στοιχεία του από ακαδημαϊκή άποψη και πιστεύουμε ότι η πρωτοβουλία είναι έξοχη: όχι απλά να καταπιανόμαστε με νομοθετικές προτάσεις χωρίς πρώτα να τις έχουμε εξετάσει. Νομίζω ότι το αποτέλεσμα μπορεί να είναι πολύ καλό.
<P>
Σε ό,τι αφορά, ωστόσο, τη δεύτερη φάση, με την οποία ασχολούμαστε, καθώς ορισμένοι βουλευτές του ΕΚ εργάζονται ή συμμετέχουν στην κοινοβουλευτική ομάδα που παρακολουθεί το κοινό πλαίσιο αναφοράς, εκείνο που διαπιστώνουμε είναι ότι προφανώς συγκεντρώθηκε πλέον τόσο πολύ υλικό που φαίνεται να είναι δύσκολη η επιλογή. Ο συνάδελφός μου, ο κ. Lehne, αναφέρθηκε στο προσωρινό πλαίσιο· με άλλα λόγια, μολονότι το έργο κωδικοποίησης είναι ένα μακροπρόθεσμο έργο, είναι χρήσιμο τουλάχιστον να αρχίσουμε να εξετάζουμε τις κατευθυντήριες γραμμές για το έργο.
<P>
" ιδέα για μια οδηγία-πλαίσιο για το θέμα αυτό φαίνεται να είναι ένα καλό σημείο εκκίνησης. Σε κάθε περίπτωση, είναι σαφές ότι εκείνο που κάναμε τα τελευταία χρόνια για την εναρμόνιση της νομοθεσίας μέσω διαδικασιών και της αναγνώρισης και επιβολής ποινών είναι χρήσιμο, έχει όμως όντως τεράστιους περιορισμούς.
<P>
Το ευρωπαϊκό δίκαιο γενικά και το δίκαιο των συμβάσεων ειδικά μπορούν να αναπτυχθούν μέσω της θέσπισης ορισμένων αρχών. Νομίζω ότι το Κοινοβούλιο ως θεσμικό όργανο μπορεί να αποτελέσει έξοχο εργαλείο στα χέρια της Επιτροπής, διότι τα διαφορετικά νομικά συστήματα και οι διαφορετικές εθνικές νομοθεσίες εκπροσωπούνται εδώ και μπορεί να αποτελέσει έξοχο πλαίσιο αναφοράς προκειμένου να δούμε σε ποιον βαθμό οι εναρμονισμένες προτάσεις θα έλθουν τελικά σε σύγκρουση με τα εθνικά νομικά συστήματα.
<P>
" εναρμόνιση της Ευρωπαϊκής Ένωσης είναι αρκετά δύσκολη για λόγους που τους γνωρίζουμε όλοι μας, η ορθή όμως διαδικασία είναι αυτή που ακολουθεί η Επιτροπή, με αυτή την αρχική ακαδημαϊκή φάση και ακολούθως με μια νομοθετική φάση.
<P>
Εκείνο που λέμε στην Επιτροπή επί του παρόντος είναι ότι, στο Κοινοβούλιο, νιώθουμε ότι πιέζει ο χρόνος ως έναν βαθμό, διότι η ευρωπαϊκή ολοκλήρωση ήδη πραγματοποιείται: οι ευρωπαίοι πολίτες αντιμετωπίζουν πρακτικά προβλήματα κάθε μέρα, που μπορούν να επιλυθούν μόνο μέσω νομικής εναρμόνισης. Αυτά τα πρακτικά προβλήματα τα εξέτασε η ίδια η Επίτροπος, όταν παρουσίασε τις προτάσεις της για την εναρμόνιση του δικαίου των συμβάσεων για την προστασία των καταναλωτών, που είναι μία μόνο από τις πτυχές, αρκούντως σημαντική όμως, διότι, εν ολίγοις, στην Ευρωπαϊκή Ένωση όλοι είμαστε καταναλωτές και ως έναν βαθμό είναι μια έξοχη αρχή για να αναλάβουμε δράση.
<P>
Δεν νομίζω ότι αυτό είναι ζήτημα δημιουργίας ενός κοινού πλαισίου αναφοράς, το οποίο είναι καθαρά θεωρητικό. Στον μεγαλύτερο δυνατό βαθμό, οι λεπτομέρειες είναι το πλέον χρήσιμο πράγμα. Ο συνάδελφος βουλευτής κ. Lehne αναφέρθηκε στη δημιουργία ενός είδους εναλλακτικού εγγράφου. Το μοντέλο θα παρέπεμπε κάπως στον Ενιαίο Εμπορικό Κώδικα των "νωμένων Πολιτειών που περιγράφηκε ως ο λιγότερο ενιαίος κώδικας από όλους, παρέχοντας την ελάχιστη δυνατότητα ενοποίησης. Αυτό είναι μια δυνατότητα, ίσως όμως το πλέον σημαντικό είναι να δούμε ποιες αρχές μπορούν να αναγνωριστούν από όλα τα νομικά συστήματα και πραγματικά θα έχουμε μόνο αυτή την πληροφορία, μόλις μελετήσουμε και λάβουμε υπόψη ό,τι πορίσματα μας παραδώσουν οι ακαδημαϊκοί.
<P>
Επομένως, κυρία Επίτροπε, νομίζω ότι το Κοινοβούλιο θα είναι ένας καλός συνεργάτης στην επακόλουθη ανάπτυξη αυτής της νομοθεσίας και εδώ ήδη μας έχει πιάσει ως έναν βαθμό ανυπομονησία να ριχτούμε στη δουλειά, ούτως ώστε, στον ενάμιση χρόνο που απομένει για τη νομοθετική περίοδο, να μπορέσουμε να συμβάλουμε θετικά στην ανάπτυξη αυτής της νομοθεσίας.
<SPEAKER ID="173" NAME="Diana Wallis">
εξ ονόματος της Ομάδας ALDE. - (EN) Κύριε Πρόεδρε, θέλω καταρχάς να ευχαριστήσω την Επίτροπο για την απάντησή της και μάλιστα για τη δέσμευσή της σε αυτό το θέμα που αναφέρθηκε από τους συναδέλφους.
<P>
Ωστόσο, πρέπει να εκφράσω μια μικρή έκπληξη. Σήμερα το πρωί και εχθές το απόγευμα ήμουν στο Munster, στο Πανεπιστήμιο του Munster, με την ευκαιρία της αναγόρευσης του Προέδρου του Ευρωπαϊκού Δικαστηρίου σε επίτιμο διδάκτορα. Την ίδια ώρα πραγματοποιούνταν συνάντηση της ομάδας για το κεκτημένο στο κοινό πλαίσιο αναφοράς. Μου είπαν ότι, μεταξύ άλλων, συζητούσαν εκείνα τα κομμάτια του ακαδημαϊκού Κοινού Πλαισίου Αναφοράς (ΚΠΑ) που ενδέχεται να χρησιμοποιηθούν από τις υπηρεσίες σας. Επομένως, αυτή η ανταλλαγή υφίσταται ήδη και θέλω να επισημάνω με σαφήνεια ότι το Κοινοβούλιο θέλει να μαθαίνει τι συμβαίνει ανά πάσα στιγμή, ούτως ώστε να μπορεί να δει με ποιον τρόπο εξελίσσεται η διαδικασία.
<P>
" Επιτροπή γνωρίζει πόσο ενδιαφέρεται τούτο το Κοινοβούλιο για το όλο ζήτημα και πόσο πολύ προσπάθησε να το προασπιστεί. Μάλιστα, η επιτροπή στην οποία ανήκω εγώ και οι συνάδελφοί μου, το νέο έτος, θα είναι οικοδεσπότης μαζί με τη σλοβενική Προεδρία για τον εορτασμό της άφιξης του ακαδημαϊκού ΚΠΑ. Επομένως, θέλουμε πραγματικά να κάνουμε κάτι γι' αυτό και να συνεχίσουμε το έργο.
<P>
Πρέπει όμως να εξασφαλίσετε την εμπλοκή μας σε όλη την διαδικασία. Θεωρήσαμε για πολύ καιρό ότι αυτό είναι ουσιαστικό μέρος ολόκληρης της ατζέντας για τη βελτίωση της νομοθεσίας. Δεν ξέρω πόσες πολλές φορές σηκώθηκα, σε σχέση με αυτό, για να μιλήσω για τη συνάφεια. Γνωρίζουμε ότι το ΚΠΑ είναι σχεδόν ολοκληρωμένο, είναι σχεδόν έτοιμο προς χρήση, ωστόσο, προχωρούμε με διάφορα κομμάτια νομοθεσίας που περιέχουν δίκαιο των συμβάσεων, χωρίς να κοιτούμε ορισμένους από τους βασικούς κανόνες που ήδη αρχίζουν να διαμορφώνονται στο ΚΠΑ. Εξετάζουμε την αναθεώρηση του κεκτημένου για τους καταναλωτές και ξέχωρα εξετάζουμε τη χρονομεριστική μίσθωση. Υπάρχουν άλλοι συνάδελφοι που ασχολούνται με τις πληρωμές ή με ζητήματα που άπτονται των επιβατικών μεταφορών. Έχουμε εν προκειμένω ένα τρομερό εργαλείο εν τω γίγνεσθαι. Το χρειαζόμαστε και το χρειαζόμαστε επειγόντως.
<P>
Το αποδεχόμαστε και είμαστε ευγνώμονες για το έργο που επιτέλεσε η Επιτροπή συνολικά, προσπαθώντας να κινητοποιήσει όλες τις διαφορετικές Γενικές Διευθύνσεις να ασχοληθούν με τούτο το θέμα. Αυτό είναι καλό νέο.
<P>
Δεν μπορώ παρά να ολοκληρώσω με την έκκληση που έκανα ήδη, κυρία Επίτροπε, ότι δηλαδή σας παρακαλώ να συνεχίσετε να μας εμπλέκετε στη διαδικασία. Γνωρίζουμε ότι συνεχίζεται το έργο. Μπορούμε να είμαστε στο πλευρό σας. Γνωρίζουμε ότι αυτό είναι ένα δύσκολο θέμα έναντι του Συμβουλίου. Σας παρακαλώ να χρησιμοποιήσετε τις φωνές μας από κοινού με τη δική σας για να προσδώσουμε σε αυτό το σχέδιο όση ώθηση και ενέργεια του αρμόζει, προκειμένου να υπηρετήσουμε τα μέγιστα τους πολίτες μας μέσω της εσωτερικής αγοράς.
<SPEAKER ID="174" NAME="Meglena Kuneva">
μέλος της Επιτροπής. - (EN) Κύριε Πρόεδρε, δεν πρόκειται απλώς για φιλοφρόνηση: ανέκαθεν ήταν μεγάλη χαρά να ακούω τόσο διακεκριμένους νομικούς να συζητούν για ένα από τα πλέον σημαντικά πράγματα που συνέβησαν προσφάτως στον τομέα του αστικού δικαίου.
<P>
Ωστόσο, γνωρίζω ότι θέλετε να είμαι όσο το δυνατόν πιο πρακτική. Επιτρέψτε μου, λοιπόν, να σας πω μόνο ότι το 2008 η Επιτροπή πρέπει να αποφασίσει για το εύρος -σε σχέση με το χρονοδιάγραμμα, το περιεχόμενο και τη μορφή- του ΚΠΑ και με ποιον τρόπο θα διεκπεραιωθεί το προαναφερθέν έργο από πλευράς μεθοδολογίας, ανθρώπινων και οικονομικών πόρων και επιμερισμού του έργου μεταξύ των εμπλεκόμενων Γενικών Διευθύνσεων: της ΓΔ Δικαιοσύνης, Ελευθερίας και Ασφάλειας, της ΓΔ Εσωτερικής Αγοράς και Υπηρεσιών, της ΓΔ Επιχειρήσεων και Βιομηχανίας, του Γενικού Γραμματέα, καθώς και της ΓΔ Υγείας και Προστασίας των Καταναλωτών. Στις 11 Δεκεμβρίου θα πραγματοποιηθεί συνάντηση των Γενικών Διευθυντών ή των εκπροσώπων τους -αύριο, δηλαδή- και η πρόθεση είναι να ετοιμάσουμε μια απόφαση του Σώματος των Επιτρόπων το 2008 αναφορικά με το εύρος, το περιεχόμενο και τη μορφή του ΚΠΑ.
<P>
Όπως γνωρίζετε, και σας κράτησα ενήμερους, ερώτησα το Σώμα των Επιτρόπων για το ΚΠΑ και τους έστειλα φέτος ένα σημείωμα για το θέμα. Σε σχέση με τα εναλλακτικά μέσα, η Επιτροπή ανακοίνωσε στην αναθεώρηση της ενιαίας αγοράς ότι θα εξετάσει τα πλεονεκτήματα μιας τέτοιας πρωτοβουλίας στον τομέα των χρηματοπιστωτικών υπηρεσιών και πιστεύω ότι αυτό είναι ένα καλό σημάδι.
<P>
Αναφερθήκατε όλοι σας στην οδηγία-πλαίσιο που αφορά το κεκτημένο των καταναλωτών. Πιστεύω ότι αυτή είναι μια πολύ καλή άσκηση και, ασχέτως του τι κάνουμε με τα καταναλωτικά δάνεια ή με τη χρονομεριστική μίσθωση, προσπαθούμε να αποφύγουμε αυτή τη συγκέντρωση στο οριζόντιο μέσο, διότι πιστεύω ότι επί του παρόντος απαιτείται συζήτηση για τη χρονομεριστική μίσθωση στο Κοινοβούλιο. Πρέπει, όμως, να ορίσουμε το εύρος του πλαισίου και πιστεύω ότι θα έχουμε μια έξοχη δοκιμασία του πόσο ενωμένοι είμαστε όταν εναρμονίσουμε τους βασικούς πυλώνες του δικαίου των συμβάσεων, ως κορμό, στη διάρκεια της οδηγίας-πλαίσιο. Με μεγάλη, βεβαίως, χαρά θα αναλάβω να σας ενημερώνω σε προσωπική βάση σχετικά με το τι γίνεται σε αυτό το πολύ σημαντικό πεδίο.
<SPEAKER ID="175" NAME="Πρόεδρος">
Έλαβα, σύμφωνα με το άρθρο 108 παράγραφος 5 του Κανονισμού, μια πρόταση ψηφίσματος για να ολοκληρωθεί η συζήτηση.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη 12 Δεκεμβρίου 2007.

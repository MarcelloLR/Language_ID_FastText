<CHAPTER ID="005">
Ανακοίνωση της Προεδρίας
<SPEAKER ID="090" NAME="Πρόεδρος">
Αρχικά, θα ήθελα να σας ενημερώσω για τη δύσκολη κατάσταση στην Πολωνία. Λαμβάνοντας υπόψη τις τραγικές πλημμύρες στην Πολωνία, όπου σημαντικό τμήμα της χώρας έχει πληγεί και άνθρωποι έχασαν ολόκληρες περιουσίες, θα ήθελα, εξ ονόματος του Ευρωπαϊκού Κοινοβουλίου και όλων ημών, να εκφράσω τη στήριξη και την αλληλεγγύη μας προς τους Πολωνούς και την ειλικρινή συμπαράστασή μας προς όλους όσοι υποφέρουν, σήμερα.
<P>
(Χειροκροτήματα)
<P>
Θα διεξαχθεί συζήτηση επ' αυτού στην επόμενη περίοδο συνόδου του Ευρωπαϊκού Κοινοβουλίου, στις 16 Ιουνίου 2010. Είμαι βέβαιος ότι η Ευρωπαϊκή Ένωση θα επιδείξει αλληλεγγύη και θα ανταποκριθεί θετικά στο αίτημα των πολωνικών αρχών για οικονομική στήριξη. Διαθέτουμε το δικό μας Ταμείο Αλληλεγγύης της Ευρωπαϊκής Ένωσης, το οποίο είναι τόσο σημαντικό σε φυσικές καταστροφές αυτού του είδους.

<CHAPTER ID="017">
Ώρα των ερωτήσεων (ερωτήσεις προς την Επιτροπή) 
<SPEAKER ID="635" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0019/2011).
<P>
Πριν ξεκινήσω την Ώρα των Ερωτήσεων, επειδή έχουμε αργήσει πολύ, θα ήθελα να αναφέρω ορισμένα πράγματα για τον τρόπο με τον οποίο θα διεξαγάγω την Ώρα των Ερωτήσεων. Θα ήμουν ευγνώμων εάν όλοι σας δίνατε προσοχή, συμπεριλαμβανομένων, εάν μου επιτρέπετε να το ζητήσω ευγενικά, και των Επιτρόπων οι οποίοι θα απαντήσουν. Θα αναφερθώ, όσον αφορά τις συμπληρωματικές ερωτήσεις, μόνο στον συντάκτη της ερώτησης, διότι ο χρόνος δεν επαρκεί για κάτι περισσότερο, εάν θέλουμε να εξετάσουμε όλες τις ερωτήσεις. Θα ήθελα να παρακαλέσω τους Επιτρόπους οι οποίοι θα απαντούν ή θα δίνουν την πρώτη τους απάντηση, να μην μας διαβάσουν μεγάλα κείμενα. Θα θέλαμε μια πολύ ωραία και ενημερωτική απάντηση στα ερωτήματά μας, προκειμένου να μπορέσει να υπάρξει διάλογος με τον βουλευτή που έχει υποβάλει την ερώτηση.
<P>
Οι ακόλουθες ερωτήσεις απευθύνονται προς την Επιτροπή.
<SPEAKER ID="636" NAME="Jörg Leichtfried" AFFILIATION="S&amp;D">
(DE) Κυρία Πρόεδρε, οφείλω να ομολογήσω ότι στηρίζω τα επιχειρήματά σας για τον διαθέσιμο χρόνο. Εντούτοις, θα ήθελα να σας ζητήσω να λάβετε κάτι υπόψη. Οι βουλευτές που θέλουν να υποβάλουν ερωτήσεις δεν είναι υπεύθυνα για το γεγονός ότι έχουμε καθυστερήσει τόσο πολύ. Το πρόβλημά μου είναι ότι έθεσα ένα ερώτημα στο Συμβούλιο σχετικά με ένα ζήτημα το οποίο θα εξεταστεί ως Ερώτηση αριθ. 2. " ερώτησή μου προς το Συμβούλιο είναι πανομοιότυπη με αυτήν, αλλά η Ώρα των Ερωτήσεων προς το Συμβούλιο έχει πλέον ακυρωθεί και δεν θα αναπληρωθεί. Το γεγονός αυτό είναι, βεβαίως, μάλλον ατυχές και θα ήθελα να σας ζητήσω να αναθεωρήσετε την προσέγγισή σας -η οποία είναι κατά τα άλλα απολύτως λογική και κατανοητή- ως προς αυτήν την ερώτηση.
<SPEAKER ID="637" NAME="Πρόεδρος">
Δεν έχω άλλη εναλλακτική επιλογή στις συνθήκες υπό τις οποίες βρισκόμαστε απόψε. Ζητώ συγγνώμη από όλους τους συναδέλφους που υποβάλλουν ερωτήσεις, αλλά το καλύτερο που μπορώ να κάνω είναι να εξετάσουμε όσο περισσότερες ερωτήσεις είναι δυνατό και να δοθεί ένα λεπτό στους υποβάλλοντες τις ερωτήσεις. Δεν με ευχαριστεί αυτή η στάση, αλλά θα γνωρίζετε, πιστεύω, ότι πραγματοποιούμε βήματα προκειμένου να δημιουργηθεί μια νέα πιο ρεαλιστική μορφή της Ώρας των Ερωτήσεων ώστε να ανταποκρίνεται στην νέα κατάσταση που αντιμετωπίζουμε μετά την έναρξη ισχύος της Συνθήκης της Λισαβόνας. Ειλικρινά, όσο συντομότερο αποφασιστεί αυτή η μορφή, τόσο το καλύτερο, αλλά ας προχωρήσουμε.
<P>
Πρώτο μέρος
<P>

<P>
Θέμα: Οδηγία πλαίσιο σχετικά με το ελάχιστο εισόδημα στην Ευρωπαϊκή Ένωση
<P>
Τον περασμένο χρόνο το Ευρωπαϊκό Κοινοβούλιο ενέκρινε έκθεση σχετικά με το ρόλο ενός ελάχιστου εισοδήματος για την καταπολέμηση της φτώχειας και την προώθηση μιας ανεκτικής κοινωνίας στην Ευρώπη· στην έκθεση διευκρινίζει ότι θα πρέπει να θεσπιστεί οδηγία πλαίσιο για τη διασφάλιση ενός ελάχιστου εισοδήματος στην Ευρωπαϊκή Ένωση.
<P>
Δεδομένου ότι ήδη στην Ευρώπη περισσότερα από 85 εκατομμύρια άτομα ζουν κάτω από το όριο της φτώχειας, δεν θεωρεί η Επιτροπή ότι θα πρέπει να θεσπιστεί οδηγία πλαίσιο σχετικά με ένα σύστημα που θα διασφαλίζει ένα επαρκές ελάχιστο εισόδημα σε όλη την Ευρώπη;
<SPEAKER ID="639" NAME="László Andor">
μέλος της Επιτροπής. - (ΕΝ) Συχνά λέγεται ότι οι κοινωνίες θα έπρεπε να κρίνονται από τον τρόπο με τον οποίο μεταχειρίζονται τα αδύναμα μέλη τους. Είναι σαφές, ότι εάν δεν καταφέρουμε να παράσχουμε επαρκή στήριξη στα άτομα που τη χρειάζονται, είναι πιθανό να τα αποκλείσουμε ακόμη περισσότερο και έτσι να καταστήσουμε ακόμη δυσκολότερη την ένταξή τους στην κοινωνία και την είσοδό τους στην αγορά εργασίας.
<P>
" Επιτροπή πιστεύει πως, πέραν της λειτουργίας τους ως αυτόματοι σταθεροποιητές, τα προγράμματα ελάχιστου εισοδήματος μπορούν να διαδραματίσουν έναν σημαντικό ρόλο στην προστασία των πιο ευάλωτων από τις χειρότερες συνέπειες της κρίσης παρέχοντας δίκτυα ασφαλείας.
<P>
" σύσταση της Επιτροπής σχετικά με την ενεργητική ένταξη των ατόμων που είναι αποκλεισμένα από την αγορά εργασίας και τα συμπεράσματα του Συμβουλίου EPSCO της 17ης Δεκεμβρίου 2008 περί των κοινών αρχών ενεργητικής ένταξης για μια αποτελεσματικότερη καταπολέμηση της φτώχειας τονίζουν τη σημασία της πρόσβασης σε επαρκείς πόρους, παράλληλα με τις υπηρεσίες ποιότητας και τις αγορές εργασίας που ευνοούν την ένταξη.
<P>
" σύσταση ζητά από τα κράτη μέλη ιδίως την "Αναγνώριση του βασικού δικαιώματος του ατόμου για επαρκείς πόρους και ικανοποιητική κοινωνική αρωγή, ώστε να μπορεί να ζει με αξιοπρέπεια, στο πλαίσιο μιας συνολικής και συνεπούς προσπάθειας για καταπολέμηση του κοινωνικού αποκλεισμού".
<P>
" προσέγγιση που περιγράφεται στη σύσταση έχει αποδειχθεί ότι συνιστά ένα βήμα προς τη σωστή κατεύθυνση, ιδίως εν μέσω οικονομικής κρίσης. Όμως, πρέπει να αναληφθούν περαιτέρω ενέργειες για την πλήρη εφαρμογή των μεταρρυθμίσεων ενεργητικής ένταξης.
<P>
Όπως ανακοίνωσε η Επιτροπή στην ανακοίνωσή της στην Ευρωπαϊκή Πλατφόρμα κατά της Φτώχειας και του Κοινωνικού Αποκλεισμού, θα δημοσιεύσει έκθεση το 2012 για την εφαρμογή των κοινών αρχών ενεργητικής ένταξης, εστιάζοντας, μεταξύ άλλων, στην αποτελεσματικότητα των προγραμμάτων ελάχιστου εισοδήματος.
<P>
Θα προτείνει δράσεις βάσει αυτής της αξιολόγησης, συμπεριλαμβανομένων τρόπων με τους οποίους τα χρηματοοικονομικά μέσα της ΕΕ θα μπορούσαν να στηρίξουν την ενεργητική ένταξη.
<SPEAKER ID="640" NAME="Vilija Blinkevičiūt" AFFILIATION="S&amp;D">
(LT) Κυρία Πρόεδρε, κύριε Επίτροπε, σας ευχαριστώ για την απάντησή σας, αλλά δεν απαντήσατε στην ερώτησή μου. " ερώτησή μου ήταν η εξής: προτίθεται η Ευρωπαϊκή Επιτροπή να θεσπίσει οδηγία-πλαίσιο για τη διασφάλιση επαρκών ελάχιστων εισοδημάτων; -διότι διαφορετικά σίγουρα δεν θα εξαλείψουμε τη φτώχεια. Ακόμη και πέρυσι, κατά τη διάρκεια του Ευρωπαϊκού Έτους για την Καταπολέμηση της Φτώχειας και του Κοινωνικού Αποκλεισμού, η φτώχεια αυξήθηκε σε επιμέρους κράτη μέλη. Κύριε Επίτροπε, θα ήθελα να αναφερθώ σε ένα ακόμη σημείο, δεδομένου του εξαιρετικά υψηλού αριθμού ηλικιωμένων οι οποίοι καταλήγουν να ζουν σε συνθήκες φτώχειας: ποια είναι η άποψή σας για τη θέσπιση από μέρους της Επιτροπής ενιαίων κριτηρίων σχετικά με την ελάχιστη σύνταξη σε επίπεδο Ευρωπαϊκής Ένωσης;
<SPEAKER ID="641" NAME="László Andor">
μέλος της Επιτροπής. - (ΕΝ) " Επιτροπή έχει εκφραστεί υπέρ του ελάχιστου εισοδήματος όπως επίσης και του ελάχιστου μισθού, αλλά, εν προκειμένω, αναφερόμαστε σε αρμοδιότητες και ευθύνες των κρατών μελών και η αρχή της επικουρικότητας εμφανίζεται έντονα σε αυτήν τη συζήτηση.
<P>
Σε αυτήν την περίοδο της κρίσης, συμφωνώ ότι πρέπει να δώσουμε ιδιαίτερη προσοχή στα μέλη των ευάλωτων ομάδων της κοινωνίας, ιδίως σε όσους αποκλείονται από την εργασία, αλλά πρέπει να ενθαρρύνουμε τα κράτη μέλη να χρησιμοποιήσουν διάφορα μέσα -και αυτό είναι μόνο μια επιλογή- προκειμένου να αποτρέψουν τη διολίσθηση των ανθρώπων στη φτώχεια.
<P>
Επομένως, σε αυτό το πλαίσιο το περιθώριο νομοθετικών πρωτοβουλιών είναι εξαιρετικά στενό, αν και, σε συγκεκριμένες περιόδους, το πολιτικό αίτημα για αυτές είναι πολύ σημαντικό.
<P>
Όσον αφορά τη φτώχεια των ηλικιωμένων, πρόκειται για ένα πολύ περίπλοκο ζήτημα για το οποίο πρέπει να εργαστούμε στους τομείς της απασχόλησης, των κοινωνικών υπηρεσιών και της κοινωνικής προστασίας, και σε αυτό το σημείο θα ήθελα να αναφερθώ στην εκστρατεία για την ενεργό γήρανση η οποία θα διεξαχθεί το επόμενο έτος και θα υποστηριχθεί από πολιτικές στους τομείς της υγειονομικής περίθαλψης και διατήρησης της υγείας, καθώς και της διά βίου μάθησης, διότι πιστεύουμε ότι η μεγαλύτερη πρόοδος που μπορούμε να σημειώσουμε σχετικά με τις συνθήκες διαβίωσης και την κοινωνική ένταξη των ηλικιωμένων θα είναι η ενίσχυση της συμμετοχής τους στην αγορά εργασίας. Τότε, θα μπορέσουμε να οικοδομήσουμε πρόσθετες πολιτικές πάνω σε αυτήν.
<P>
Θέμα: Λαμπτήρες εξοικονόμησης ενέργειας
<P>
Γνωρίζει η Επιτροπή τη μελέτη της γερμανικής ομοσπονδιακής υπηρεσίας περιβάλλοντος, σύμφωνα με την οποία υφίστανται κίνδυνοι δηλητηρίασης από τους λαμπτήρες εξοικονόμησης ενέργειας, λόγω του υδραργύρου που περιέχουν, σε περίπτωση θραύσης τους εντός της κατοικίας; Ποια συμπεράσματα συνάγει η Επιτροπή από την εν λόγω μελέτη;
<P>
Προτίθεται η Επιτροπή να επανεξετάσει την απόφασή της όσον αφορά την απόσυρση των συμβατικών λαμπτήρων πυράκτωσης από το εμπόριο;
<P>
Προτίθεται η Επιτροπή να καταργήσει την απαγόρευση των συμβατικών λαμπτήρων πυράκτωσης τουλάχιστον για τα νοικοκυριά;
<SPEAKER ID="643" NAME="Günther Oettinger" LANGUAGE="DE">
Κυρία Πρόεδρε, κυρία Koch-Mehrin, κυρίες και κύριοι, η Επιτροπή γνωρίζει την έκθεση της γερμανικής ομοσπονδιακής υπηρεσίας περιβάλλοντος και έχει, βεβαίως, διερευνήσει προσεκτικά τα γεγονότα. Το υπόβαθρο της κατάστασης είναι το εξής: Μετά από απόφαση του Ευρωπαϊκού Συμβουλίου το 2007 και συνακόλουθων ψηφισμάτων του Ευρωπαϊκού Κοινοβουλίου και του Συμβουλίου Ενέργειας -με άλλα λόγια, μετά από εκτεταμένη διαβούλευση με το Κοινοβούλιο και τα κράτη μέλη- η Επιτροπή υπέβαλε την πρότασή της για κανονισμό σχετικά με τον οικολογικό σχεδιασμό το 2009. " πρότασή αυτή περιελάμβανε τη σταδιακή μετάβαση από τους συμβατικούς λαμπτήρες σε λαμπτήρες εξοικονόμησης ενέργειας οι οποίοι αξιοποιούν αποδοτικότερα την ηλεκτρική ενέργεια. Πιστεύουμε ότι στην ευρωπαϊκή αγορά φωτισμού και λαμπτήρων θα καταστεί εφικτή η επίτευξη συνολικής εξοικονόμησης 40 δισεκατομμυρίων κιλοβατώρων, η οποία αντιστοιχεί σε δαπάνες για ηλεκτρική ενέργεια μεταξύ 5 και 10 δισεκατομμυρίων ευρώ. " οδηγία περιλαμβάνει ορισμένα μέτρα ασφαλείας με επίκεντρο τον υδράργυρο και τα μέγιστα όρια. Αυτά μειώθηκαν εκ νέου σημαντικά πέρυσι τον Σεπτέμβριο προκειμένου να μειωθούν περαιτέρω οι δυνητικοί κίνδυνοι για το κοινό.
<P>
Τα πορίσματα της έρευνας που διενεργήθηκε κατόπιν εντολής της γερμανικής ομοσπονδιακής υπηρεσίας περιβάλλοντος μάς οδήγησαν να ζητήσουμε από την επιστημονική επιτροπή για την υγεία και τους περιβαλλοντικούς κινδύνους την έκδοση άλλης δήλωσης. Μετά την εξέταση όλης της επιστημονικής βιβλιογραφίας, η επιτροπή κατέληξε στο συμπέρασμα ότι σε περίπτωση θραύσης, οι λαμπτήρες φθορισμού μικρού μεγέθους είναι εξαιρετικά απίθανο να αποτελέσουν κίνδυνο για την ανθρώπινη υγεία.
<P>
Ωστόσο, υφίσταται ένα πρόβλημα εν προκειμένω. Οι έρευνες βασίστηκαν σε δοκιμές με ενήλικες. Είναι, βεβαίως, σαφές ότι τα παιδιά θα πρέπει να εξεταστούν ξεχωριστά, για αυτό και συνεργαζόμαστε με τη γερμανική ομοσπονδιακή υπηρεσία περιβάλλοντος προκειμένου να έχουμε τα κατάλληλα συμπεράσματα για τα παιδιά το συντομότερο δυνατό. Παρακολουθούμε προσεκτικά την κατάσταση. Είμαι σε επαφή με την ανωτέρω υπηρεσία ώστε να μπορέσουμε να πραγματοποιήσουμε ταχεία, κοινή αξιολόγηση όλων των πρόσθετων δοκιμών τις οποίες θα οργανώσει.
<P>
Το γενικό συμπέρασμά μας είναι ότι, λόγω της ανάγκης για εμπιστοσύνη μεταξύ όλων των εμπλεκομένων, θα συνεχίσουμε τη σταδιακή εφαρμογή του κανονισμού. Εντούτοις, θα χαρούμε να υποβάλουμε εκ νέου αναφορά στο Κοινοβούλιο εάν προκύψουν ευρήματα τα οποία θα μπορούσαν να οδηγήσουν σε διαφορετική αξιολόγηση. Αυτή είναι η κατάσταση αυτήν τη στιγμή.
<SPEAKER ID="644" NAME="Silvana Koch-Mehrin" AFFILIATION="ALDE">
(DE) Κυρία Πρόεδρε, κύριε Oettinger, είναι θετικό το γεγονός ότι αναθέσατε στην επιστημονική επιτροπή για την υγεία και τους περιβαλλοντικούς κινδύνους να εξετάσει εκ νέου το ζήτημα. Χαίρομαι πολύ για αυτό. Ωστόσο, το ερώτημα παραμένει: Πώς μπορούμε να εξηγήσουμε στους πολίτες της Ευρώπης ότι πρέπει να επιτρέψουν στο σπίτι τους ένα προϊόν, βάσει των κανονισμών της ΕΕ, το οποίο συνιστά κίνδυνο για την υγεία των παιδιών τους; Έχετε δικά σας παιδιά και γνωρίζετε πώς είναι. Συχνά τα αντικείμενα σπάνε. Ο κ. Leichtfried από την Αυστρία και εγώ ανησυχούμε πολύ για αυτό το θέμα. Πώς μπορούμε να καταστήσουμε σαφές ότι πρόκειται για κάτι επικίνδυνο; Μάλλον δεν μπορούμε να διδαχθούμε από τα σφάλματα του παρελθόντος. Βέβαια, δεν είσαστε εσείς υπεύθυνος για την αρχική απόφαση, επομένως μπορείτε να επιδείξετε τη βούληση για να μάθετε χωρίς να χάσετε την αξιοπρέπειά σας. Θα μπορούσατε να είχατε αποφασίσει την ανάκληση της απαγόρευσης, τουλάχιστον για τα ιδιωτικά νοικοκυριά. Προτίθεστε να ξανασκεφτείτε την απόφασή σας;
<SPEAKER ID="645" NAME="Günther Oettinger" LANGUAGE="DE">
Κυρία Πρόεδρε, σε απάντηση της ερώτησης, θα ήθελα να επισημάνω ότι αμέσως μετά τη μετάβαση θα είναι διαθέσιμοι στην αγορά λαμπτήρες που δεν θα αποτελούν δυνητικό κίνδυνο. Το ερώτημα αφορά τους λαμπτήρες φθορισμού μικρού μεγέθους (CFL). Για τον λόγο αυτόν, πρέπει να εξετάσουμε το ενδεχόμενο εντατικοποίησης των δραστηριοτήτων δημόσιων σχέσεών μας, ώστε να μπορέσουμε να ενημερώσουμε τους πολίτες για τους λαμπτήρες LED και τους λαμπτήρες αλογόνου νέας γενιάς. Αυτό θα μας επιτρέψει να επιτύχουμε δύο πράγματα: τους περιβαλλοντικούς στόχους μας και τους στόχους μας για εξοικονόμηση ενέργειας δυνάμει του κανονισμού, αφενός, και την αποτροπή πιθανών κινδύνων, αφετέρου. Θα χαρώ να εξετάσω εκ νέου το ζήτημα σε μεγαλύτερο βάθος.
<P>
Θέμα: Δέσμη μέτρων για τα δικαιώματα των θυμάτων
<P>
" βελτίωση της υποστήριξης προς τα θύματα εγκληματικών ενεργειών αποτελεί σημαντικό τμήμα του προγράμματος της Στοκχόλμης. Ειδικότερα τα θέματα που αφορούν την υποστήριξη των θυμάτων διασυνοριακών εγκληματικών ενεργειών στην Ευρώπη είναι ένα ζήτημα πραγματικής ανησυχίας για τους πολίτες της ΕΕ. Υπάρχουν λίγες πρακτικές διαδικασίες οι οποίες προσφέρουν υποστήριξη ή παροχή συμβουλών σε θύματα και οικογένειες οι οποίες υπήρξαν θύματα εγκληματικών ενεργειών και σοβαρών τραυματισμών στο εξωτερικό. Βοηθώ έναν ψηφοφόρο μου, του οποίου ο υιός υπήρξε θύμα βιαίας επίθεσης κατά τη διάρκεια διακοπών στην Κρήτη. Στον τομέα αυτό υφίσταται πραγματική ανάγκη για δράση εκ μέρους της ΕΕ ώστε να υλοποιηθεί η υπόσχεση για μια Ευρώπη των πολιτών.
<P>
" Επίτροπος Reding ανήγγειλε μια δέσμη μέτρων σε σχέση με την προστασία των θυμάτων από εγκληματικές ενέργειες. Υπό το φώς των ανωτέρω, πότε προτίθεται η Επιτροπή να προτείνει αυτήν τη δέσμη μέτρων για θύματα εγκληματικών ενεργειών; Θα μπορούσε η Επιτροπή να παράσχει περισσότερες πληροφορίες, σχετικά με το τι θα συμπεριλαμβάνει η εν λόγω πρόταση; Θα μπορούσε η Επιτροπή να αναφέρει κάποιες λεπτομέρειες μη νομοθετικών μέτρων τα οποία θα συμπεριληφθούν στην εν λόγω δέσμη;
<SPEAKER ID="647" NAME="Viviane Reding">
Αντιπρόεδρος της Επιτροπής. - (ΕΝ) Κυρία Πρόεδρε, σύμφωνα με αναφορές, περισσότερα από 30 εκατομμύρια ανθρώπων σε όλη την Ευρώπη αποτελούν θύματα εγκληματικών ενεργειών κάθε έτος. Είναι σημαντικό να διασφαλίσουμε την πρόσβαση των θυμάτων στα δικαιώματά τους και τη λήψη της στήριξης και προστασίας που χρειάζονται. Αυτό αποτελεί στρατηγική προτεραιότητα της Επιτροπής.
<P>
Επί τη ευκαιρία, θα ήθελα να τονίσω το θάρρος της κ. Hughes, η οποία πραγματοποιεί εκστρατεία υπέρ μεγαλύτερων δικαιωμάτων των θυμάτων σε όλη την Ευρώπη. Πιστεύω πως η αποφασιστικότητά της θα έπρεπε να αποτελέσει έμπνευση για όλους μας προκειμένου να ενισχύσουμε τα δικαιώματα των θυμάτων και την εμπιστοσύνη των πολιτών στα δικαστικά μας συστήματα. Χρειαζόμαστε αυτήν τη μεγαλύτερη αμοιβαία εμπιστοσύνη για να διασφαλίσουμε την αναγνώριση και προστασία των αναγκών των θυμάτων, όχι μόνο στη χώρα τους αλλά και διασυνοριακά. Πρέπει, επίσης, να διασφαλίσουμε ότι τα θύματα δεν θα λησμονούνται από τα δικαστικά και νομικά μας συστήματα.
<P>
Για τον λόγο αυτόν, η Επιτροπή θα προτείνει μια ολοκληρωμένη δέσμη μέτρων για τα θύματα τον Μάιο. " δέσμη αυτή θα επικεντρωθεί στην ποιότητα της μεταχείρισης στην οποία υπόκεινται τα θύματα μετά από εγκληματική ενέργεια και κατά τη διάρκεια των ποινικών διαδικασιών. Θα διασφαλίσει ότι για τα θύματα ισχύουν τα ίδια ελάχιστα πρότυπα μεταχείρισης σε όλα τα κράτη μέλη της ΕΕ, ανεξάρτητα από την εθνικότητα ή τη χώρα καταγωγής τους. Οι προτάσεις μας στοχεύουν στην προώθηση της αλλαγής των στάσεων προς τα θύματα, τη μεγαλύτερη ανάληψη δράσης προκειμένου να διασφαλισθεί η ανάκαμψή τους και την ελαχιστοποίηση του κινδύνου να υποστούν περαιτέρω βλάβες λόγω επαναλαμβανόμενης θυματοποίησης κατά τη διάρκεια της δίκης.
<P>
Μιλώντας πολύ συγκεκριμένα, από τι θα αποτελείται η δέσμη μέτρων; Πρώτον, από μία οριζόντια οδηγία για τη θέση των θυμάτων κατά τη διάρκεια ποινικών διαδικασιών, η οποία θα καθιερώσει σαφώς, για παράδειγμα, τα ακόλουθα εφαρμοστέα δικαιώματα: εύκολα προσβάσιμες υπηρεσίες υποστήριξης των θυμάτων σε όλα τα κράτη μέλη· δικαίωμα διερμηνείας κατά τη διάρκεια των συνεντεύξεων· ελαχιστοποίηση της επαφής μεταξύ του δράστη και του θύματος κατά τη διάρκεια της δίκης, ενώ κάθε νέο δικαστήριο θα πρέπει να σχεδιάζεται έτσι ώστε να παρέχει ξεχωριστές αίθουσες αναμονής· και το δικαίωμα σε όλα τα κράτη μέλη να ζητούν επανεξέταση της δίωξης.
<P>
Δεύτερον, θα προτείνω επίσης έναν κανονισμό για την αμοιβαία αναγνώριση των μέτρων προστασίας αστικού δικαίου ώστε να διασφαλιστεί ότι κάθε θύμα, το οποίο κινδυνεύει και επωφελείται από μέτρο προστασίας κατά του φερόμενου ως δράστη σε κάποιο κράτος μέλος, να μπορεί να συνεχίζει να επωφελείται από ένα τέτοιο μέτρο όταν θα εγκατασταθεί ή θα ταξιδέψει σε άλλο κράτος μέλος. Συμπληρωματικά σε αυτό το μέσο θα λειτουργήσει ένα άλλο μέσο για την αμοιβαία αναγνώριση των μέτρων προστασίας ποινικού δικαίου.
<P>
Επίσης, σκοπεύουμε να λάβουμε ένα ευρύ φάσμα μη νομοθετικών μέτρων ώστε να διασφαλίσουμε ότι η νέα νομοθεσία λειτουργεί αποτελεσματικά και θα προτείνουμε έναν οδικό χάρτη για την ενίσχυση των δικαιωμάτων των θυμάτων ώστε αυτά τα δικαιώματα να παραμείνουν ψηλά στην πολιτική ατζέντα τα επόμενα έτη.
<SPEAKER ID="648" NAME="Claude Moraes" AFFILIATION="S&amp;D">
(ΕΝ) Όπως γνωρίζετε, επισκεφτήκαμε το γραφείο σας την περασμένη εβδομάδα με την Maggie Hughes, μία εκ των πολλών χιλιάδων θαρραλέων θυμάτων εγκληματικών ενεργειών.
<P>
Οφείλω να ομολογήσω ότι, μιλώντας με το προσωπικό σας, ενθουσιαστήκαμε με το γεγονός ότι αυτή η δέσμη μέτρων θα μπορούσε δυνητικά να αποκαταστήσει την εμπιστοσύνη και να προσθέσει αξία για τους πολίτες που χρειάζονται βοήθεια όταν είναι θύματα εγκληματικών ενεργειών.
<P>
Αυτό που μας δήλωσε η Maggie Hughes, καθώς και πολλά άλλα θύματα, είναι ότι τους αρέσουν τα μέτρα που προτείνετε, αλλά θέλουν να δουν συγκέντρωση της βοήθειας. Για παράδειγμα, εάν υπάρχει κάποιο γραφείο υποστήριξης θυμάτων, θα πρέπει να είναι εύκολα προσβάσιμο και θα πρέπει να υπάρχουν άτομα που βοηθούν στα νοσοκομεία, στα κρατητήρια και στο δικαστικό σύστημα.
<P>
Αυτό ζητούν οι πολίτες μας, και έως σήμερα δεν το έχουν λάβει. Αυτή, λοιπόν, είναι πραγματικά μια έκκληση προς εσάς προκειμένου να κάνετε αυτήν την πρόταση όσο πιο επιτυχημένη μπορεί δυνητικά να καταστεί.
<SPEAKER ID="649" NAME="Viviane Reding">
Αντιπρόεδρος της Επιτροπής. - (ΕΝ) Συμφωνώ απόλυτα. Και εγώ είχα την αίσθηση ότι κατά κάποιον τρόπο τα θύματα απουσίαζαν.
<P>
Όσον αφορά τα διαδικαστικά δικαιώματα, έχουμε επικεντρωθεί στα άτομα που αντιμετωπίζουν προβλήματα επειδή ενδεχομένως έχουν διαπράξει κάποιο έγκλημα: ενδιαφερθήκαμε να εξασφαλίσουμε ότι τα δικαιώματά τους αποτελούν αντικείμενο σεβασμού, όπως θα έπρεπε να συμβαίνει στην κοινωνία μας η οποία βασίζεται στα δικαιώματα. Ωστόσο, πολύ συχνά τα θύματα υπόκεινται σε μια δεύτερη θυματοποίηση όταν προσέρχονται στο δικαστήριο και κανένας δεν ενδιαφέρεται. Πρόκειται για μια πολύ άδικη κατάσταση η οποία ισοδυναμεί με άρνηση των δικαιωμάτων. Για τον λόγο αυτόν, πιστεύω ότι η εν λόγω δέσμη μέτρων δεν θα αλλάξει μόνο νομοθεσίες, αλλά και νοοτροπίες και παντού στα δικαστήρια, τα αστυνομικά τμήματα και τα νοσοκομεία μας -όπως προέτρεψε ο αξιότιμος βουλευτής- οι άνθρωποι θα δείχνουν ιδιαίτερη φροντίδα στα θύματα και θα γνωρίζουν ότι δεν μπορούν να τυγχάνουν της ίδιας μεταχείρισης με όλους τους υπόλοιπους. Είναι υψίστης σημασίας αυτό να ισχύει και σε διασυνοριακό επίπεδο, για ανθρώπους που βρίσκονται σε κράτος μέλος διαφορετικό από τη χώρα καταγωγής τους.
<P>
Βασίζομαι, λοιπόν, στο Κοινοβούλιο προκειμένου να βοηθήσει την Επιτροπή να παραγάγει την καλύτερη δυνατή νομοθεσία και, επίσης, -όσον αφορά τις πτυχές συναπόφασης της δέσμης- να ενεργήσει γρήγορα ώστε να μπορέσει να τεθεί προς συμφωνία με το Συμβούλιο.
<P>
Δεύτερο μέρος
<P>
Θέμα: Προτάσεις της Επιτροπής σχετικά με μία κοινή ενοποιημένη βάση φορολογίας των επιχειρήσεων
<P>
Μπορεί η Επιτροπή να εξηγήσει την τρέχουσα κατάσταση σχετικά με τις προτάσεις της Επιτροπής για μία κοινή ενοποιημένη βάση φορολογίας των επιχειρήσεων;
<SPEAKER ID="651" NAME="Algirdas Šemeta">
μέλος της Επιτροπής. - (ΕΝ) " κοινή ενοποιημένη βάση φορολογίας των επιχειρήσεων (ΚΕΦΒΕ) αποτελεί μια σημαντική πρωτοβουλία για την άρση των εμποδίων της ενιαίας αγοράς και στο πλαίσιο της ετήσιας επισκόπησης της ανάπτυξης χαρακτηρίστηκε ως πρωτοβουλία η οποία προωθεί την ανάπτυξη και πρέπει να υποστηριχθεί προκαταβολικά. Πράγματι, θα αντιμετωπίσει ορισμένα σημαντικά φορολογικά εμπόδια για την ανταγωνιστικότητα των επιχειρήσεων.
<P>
Σήμερα, η έλλειψη κοινών φορολογικών κανόνων για τις επιχειρήσεις και η απόκλιση των εθνικών φορολογικών συστημάτων συχνά οδηγούν στην υπερφορολόγηση και τη διπλή φορολόγηση. Επιπλέον, οι επιχειρήσεις αντιμετωπίζουν υψηλό διοικητικό φόρτο και υψηλό κόστος φορολογικής συμμόρφωσης. " κατάσταση αυτή δημιουργεί αντικίνητρα για τις επενδύσεις στην ΕΕ και αντίκειται στις προτεραιότητες που ορίζονται στη στρατηγική Ευρώπη 2020.
<P>
Μέχρι στιγμής, έχει σημειωθεί σημαντική πρόοδος ως προς την τεχνική προετοιμασία της πρότασης για την ΚΕΦΒΕ. Έχει έρθει πλέον ο καιρός να παράσχουμε στις επιχειρήσεις ενιαίους κανόνες οι οποίοι θα καταστήσουν ευκολότερη και φθηνότερη την επιχειρηματική δραστηριότητα στην ενιαία αγορά.
<P>
" έγκριση της ΚΕΦΒΕ από το Σώμα Επιτρόπων προγραμματίζεται για τις 16 Μαρτίου 2011. Είμαι πεπεισμένος ότι η τελική πρόταση θα συμβάλει σημαντικά σε ένα καλύτερο περιβάλλον για τις επιχειρήσεις, την ανάπτυξη και την απασχόληση στην ΕΕ.
<SPEAKER ID="652" NAME="Marian Harkin" AFFILIATION="ALDE">
(ΕΝ) Σας ευχαριστώ, Επίτροπε, για την απάντησή σας. Έχω μόνο τρεις μικρές ερωτήσεις, τι οποίες πιστεύω πως θα μπορέσετε να απαντήσετε.
<P>
Οραματίζεστε την ΚΕΦΒΕ να λειτουργεί σε εθελοντική βάση;
<P>
Δεύτερον, έχετε κατά νου κάποιες συνθήκες υπό τις οποίες τα εθνικά δικαστήρια ενδεχομένως να χάσουν τη δικαιοδοσία τους σε φορολογικά ζητήματα, εάν με τις αποφάσεις που θα λαμβάνουν επηρεάζουν τις αποδόσεις άλλου κράτους μέλους;
<P>
Και τέλος, αναμένω ότι σε αυτήν τη φάση θα έχει δημιουργηθεί κάποιος τύπος κατανομής του φόρου που καταβάλλεται σε διαφορετικά κράτη μέλη. Έχει διενεργηθεί ανάλυση επιπτώσεων από την Επιτροπή για τους κερδισμένους και τους χαμένους, και εννοώ κερδισμένους και χαμένους υπό οικονομικούς όρους βάσει του οποιουδήποτε τύπου έχετε ήδη δημιουργήσει;
<SPEAKER ID="653" NAME="Algirdas Šemeta">
μέλος της Επιτροπής. - (ΕΝ) Θα είμαι πολύ σύντομος σχετικά με την ερώτηση για το εάν η ΚΕΦΒΕ θα είναι προαιρετική ή υποχρεωτική. " απάντηση είναι ναι, θα είναι προαιρετική: η πρόταση παρέχει την προαιρετική επιλογή στις επιχειρήσεις να εφαρμόσουν τους κανόνες της ΚΕΦΒΕ.
<P>
Όσον αφορά τον ρόλο τον εθνικών δικαστηρίων, η πρόταση περί ΚΕΦΒΕ προβλέπει κανόνες για τη διευθέτηση διαφορών και ο ρόλος των εθνικών δικαστηρίων δεν θα υπονομευθεί συνεπεία της πρότασης.
<P>
" πρόταση προβλέπει τύπο κατανομής με ισότιμο διαχωρισμό μεταξύ πωλήσεων, εργασίας και περιουσιακών στοιχείων, ενώ ο συντελεστής εργασίας θα χωρίζεται σε δύο στοιχεία: μισθολογική κατάσταση και αριθμό εργαζομένων.
<P>
Ναι, έχουμε διενεργήσει εκτίμηση επιπτώσεων, η οποία θα δημοσιευθεί μαζί με την πρότασή μας. Είμαι απόλυτα πεπεισμένος ότι η πρόταση θα λειτουργήσει προς όφελος των ευρωπαϊκών επιχειρήσεων, συμπεριλαμβανομένων, πιστεύω, των ιρλανδικών επιχειρήσεων.
<SPEAKER ID="654" NAME="Πρόεδρος">
Συνάδελφοι, γνωρίζω ότι μετά την έναρξη της Ώρας των Ερωτήσεων έχουν εισέλθει ορισμένοι βουλευτές στην αίθουσα, οι οποίοι δεν θα γνωρίζουν τον αυστηρό χρονικό περιορισμό που αντιμετωπίζουμε στην προσπάθειά μας να προχωρήσουμε τη διαδικασία. Στόχος είναι να απαντηθούν όσο το δυνατό περισσότερες ερωτήσεις. Δήλωσα, λοιπόν, στην αρχή ότι δεν θα δεχθώ συμπληρωματικές ερωτήσεις, πέραν εκείνων των βουλευτών οι οποίοι έχουν θέσει ερωτήσεις.
<P>
Επιτρέψτε μου να αναφέρω ότι προς το παρόν στόχος μου είναι -και αυτό εξαρτάται, σε κάποιον βαθμό, από την έκταση των απαντήσεων της Επιτροπής- να δεχθώ τις επόμενες ερωτήσεις πριν από τις 20:45, δηλαδή τις ερωτήσεις της κ. Jensen, του κ. Παπανικολάου, του κ. Posselt και της κ. Ţicău. Αυτό είναι το σχέδιο.
<P>

<P>
Θέμα: Απαλλαγή από το ΦΠΑ για γεωργικά προϊόντα στην Ρουμανία
<P>
Δανικές επιχειρήσεις που έχουν επενδύσει στην γεωργία στη Ρουμανία πληροφορήθηκαν ότι στο εξής δεν πρέπει να ζητούν ΦΠΑ επί εμπορευμάτων που πωλούνται σε μεσάζοντες εμπόρους. Εν τω μεταξύ, για εμπορεύματα που πωλούνται σε τελικούς χρήστες (π. χ. αρτοποιούς, άλλους γεωργούς κλπ.) οι γεωργοί πρέπει να συνεχίζουν να ζητούν ΦΠΑ. Λέγεται ότι αυτή η πρόταση για την απαλλαγή από το ΦΠΑ για πωλήσεις σε μεσάζοντες εμπόρους έχει υποβληθεί από την κυβέρνηση της Ρουμανίας στην ΓΔ TAXUD.
<P>
Έχει άραγε εγκρίνει η Επιτροπή την πρόταση απαλλαγής από το ΦΠΑ για γεωργικά προϊόντα που πωλούνται σε μεσάζοντες εμπόρους; Εάν ναι, για ποιο λόγο; Δεν είναι άραγε της άποψης η Επιτροπή ότι μια παρόμοια ρύθμιση θα τροποποιήσει το εμπορικό πλαίσιο για τα γεωργικά προϊόντα στην Ρουμανία; Δεν είναι άραγε της άποψης η Επιτροπή ότι αυτό θα οδηγήσει σε στρέβλωση του ανταγωνισμού στην εσωτερική αγορά, όταν παρέχονται φορολογικά κίνητρα στους γεωργούς για να πωλούν τα προϊόντα τους σε συγκεκριμένους πελάτες; Είναι διατεθειμένη η Επιτροπή να διασφαλίσει ότι θα ισχύουν κοινοί κανόνες ΦΠΑ για όλους τους παραγωγούς γεωργικών προϊόντων στην Ρουμανία;
<SPEAKER ID="656" NAME="Algirdas Šemeta">
μέλος της Επιτροπής. - (ΕΝ) Εξαιτίας της απάτης με τον ΦΠΑ σχετικά με συγκεκριμένα γεωργικά προϊόντα, η Επιτροπή είναι σε επαφή με τη Ρουμανία προκειμένου να καθορίσει τον πλέον κατάλληλο τρόπο αντιμετώπισης αυτού του προβλήματος.
<P>
Μία εκ των πιθανών λύσεων για την αντιμετώπιση της αποκαλούμενης κυκλικής απάτης σε αυτόν τον τομέα είναι η εφαρμογή του μηχανισμού αντιστροφής της επιβάρυνσης. Σύμφωνα με αυτήν τη ρύθμιση, η οποία δεν αποτελεί σχέδιο απαλλαγής, οι προμήθειες εξακολουθούν να φορολογούνται, αλλά το άτομο που οφείλει την καταβολή του ΦΠΑ στην φορολογική αρχή δεν είναι πλέον ο προμηθευτής, αλλά ο αποδέκτης φορολογούμενος.
<P>
Το γεγονός ότι ο αποδέκτης οφείλει να καταβάλλει τον φόρο και όχι ο προμηθευτής είναι η μοναδική τροποποίηση του τυπικού καθεστώτος, σύμφωνα με την οποία ένας φορολογούμενος που προμηθεύει αγαθά σε άλλο φορολογούμενο συλλέγει τον φόρο και τον καταβάλλει στο κράτος, ενώ για τον αποδέκτη φορολογούμενο το ποσό αυτό εκπίπτει μέσω της δήλωσης ΦΠΑ.
<P>
Σύμφωνα τόσο με το τυπικό καθεστώς όσο και με το καθεστώς αντιστροφής της επιβάρυνσης, εάν ο αποδέκτης είναι ο τελικός καταναλωτής, δεν θα μπορέσει να έχει έκπτωση του ΦΠΑ και θα τον επιβαρυνθεί εξ ολοκλήρου.
<P>
Ως εκ τούτου, ο ΦΠΑ παραμένει ουδέτερος για τους φορολογούμενος και δεν συνεπάγεται στρέβλωση του ανταγωνισμού. Επειδή για τον αποδέκτη μπορεί να ισχύει ταυτόχρονα η καταβολή και η έκπτωση του ίδιου ποσού στην επιστροφή ΦΠΑ, αυτή η τροποποίηση έχει το πλεονέκτημα ότι εξαλείφει την ανάγκη πραγματικής πληρωμής του ΦΠΑ στη φορολογική αρχή. Αποφεύγονται, λοιπόν, οι διευθετήσεις περιπτώσεων απάτης που βασίζονται σε μη καταβολή του ΦΠΑ από τον προμηθευτή αφού ο ΦΠΑ εκπίπτει από τον πελάτη, ο οποίος έχει στην κατοχή του έγκυρο τιμολόγιο.
<P>
Το μειονέκτημα αυτού του συστήματος είναι ότι ενδεχομένως δημιουργεί άλλους κινδύνους απάτης, διότι όλα τα ποσά ΦΠΑ θα συλλέγονται στο τελευταίο στάδιο της αλυσίδας εφοδιασμού.
<P>
Κατά την άποψη της Επιτροπής, λοιπόν, ένα τέτοιο σύστημα θα έπρεπε κατά προτίμηση να περιορίζεται σε γεωργικά προϊόντα τα οποία συνήθως πωλούνται σε μεσάζοντες -και δεν προορίζονται για εφοδιασμό για τους τελικούς χρήστες.
<P>
Σε κάθε περίπτωση, δεδομένου ότι αυτή η ρύθμιση θα παρεξέκκλινε των κανονικών κανόνων για τον ΦΠΑ που ορίζονται στην οδηγία για τον ΦΠΑ, θα έπρεπε να τεθεί σε καθεστώς παρέκκλισης από το Συμβούλιο βάσει αυτής της οδηγίας· η Επιτροπή συνεχίζει να εξετάζει το ζήτημα.
<SPEAKER ID="657" NAME="Anne E. Jensen" AFFILIATION="ALDE">
(DA) Σας ευχαριστώ, κύριε Επίτροπε. Δεν είμαι σίγουρη ότι κατάλαβα όλες τις λεπτομέρειες, αλλά μπορώ, βεβαίως, να τις εξετάσω πιο προσεκτικά αργότερα. Ωστόσο, αυτό το νέο σύστημα, το οποίο κατανοώ ότι δημιουργήθηκε για να αποτρέψει την απάτη, ενδέχεται να αποτελέσει συγκεκριμένο πρόβλημα για παραγωγούς άλλης χώρας οι οποίοι έχουν επενδύσει και οι οποίοι, κατά συνέπεια, έχουν έξοδα σε ΦΠΑ σε διαφορετική χώρα, τα οποία δεν μπορούν να αντισταθμιστούν από τα έσοδα από ΦΠΑ στη Ρουμανία, διότι δεν έχουν έσοδα από ΦΠΑ. Έχει σκεφτεί η Επιτροπή πώς θα μπορούσαμε να επιλύσουμε αυτό το πρόβλημα για τους παραγωγούς από άλλη χώρα της ΕΕ οι οποίοι δραστηριοποιούνται επιχειρηματικά τόσο στη Ρουμανία όσο και σε άλλες χώρες της ΕΕ, ώστε να μπορούν να αντισταθμίζουν τη συνεισφορά τους σε ΦΠΑ με τα έσοδα από ΦΠΑ; Σας ευχαριστώ.
<SPEAKER ID="658" NAME="Algirdas Šemeta">
μέλος της Επιτροπής. - (ΕΝ) Θα ήθελα απλά να αναφέρω ότι ο μηχανισμός αντιστροφής της επιβάρυνσης δεν είναι νέος μηχανισμός και εφαρμόζεται σε διάφορα κράτη μέλη. Για παράδειγμα, εφαρμόζεται στο σύστημα εμπορίας εκπομπών σε ορισμένα κράτη. Είναι αλήθεια ότι το σύστημα αντιστροφής της επιβάρυνσης συνεπάγεται στην πράξη τη συλλογή ΦΠΑ στο τέλος της αλυσίδας εφοδιασμού αντί της συλλογής του καθ' όλη τη διάρκεια της αλυσίδας εφοδιασμού.
<P>
Εάν δούμε τα αιτήματα των κρατών μελών για την εφαρμογή μηχανισμού αντιστροφής της επιβάρυνσης, εξετάζουμε, βεβαίως, όλες τις λεπτομέρειες και λαμβάνεται, επίσης, υπόψη το ζήτημα της στρέβλωσης της εσωτερικής αγοράς. Για τον λόγο αυτόν, οι προτάσεις της Επιτροπής δεν υποβάλλονται αυτόματα αλλά μετά από μελέτη βάσει της οποίας υποβάλλουμε πρόταση στο Συμβούλιο.
<P>
Όσον αφορά τη Ρουμανία, ήδη εργαζόμαστε για περισσότερο από ενάμιση χρόνο -ή ακόμη και περισσότερο- προκειμένου να βρούμε λύση σχετικά με το πώς να αντιμετωπίσουμε την απάτη που διαπράττεται με τον ΦΠΑ στον τομέα της γεωργίας ιδίως σε αυτήν τη χώρα.
<SPEAKER ID="659" NAME="Gay Mitchell" AFFILIATION="PPE">
(ΕΝ) Βρίσκομαι εδώ από την έναρξη της Ώρας των Ερωτήσεων, η οποία υποτίθεται πως ξεκινούσε στις 19:30. Υπάρχουν πολλοί άνθρωποι στη χώρα μου, η οποία θα αποκτήσει νέα κυβέρνηση αύριο, οι οποίοι ενδιαφέρονται για την ερώτηση την οποία υπέβαλα στον Επίτροπο Rehn. Σας παρακαλώ, ακόμη και εάν χρειαστεί να παραμείνουμε για μερικά λεπτά παραπάνω, να επιτραπεί η εξέταση της ερώτησής μου και η απάντησή της από τον Επίτροπο.
<SPEAKER ID="660" NAME="Πρόεδρος">
Κάποιοι βουλευτές έχουν ήδη αποχωρήσει από την αίθουσα, διότι τους δήλωσα ότι δεν μπορεί να εξεταστεί η ερώτησή τους ή δεν μπορούν να εξεταστούν συμπληρωματικές ερωτήσεις. Ήταν ένα δύσκολο απόγευμα. Εξακολουθεί να είναι δύσκολο. Επεσήμανα τις ερωτήσεις τις οποίες θα δεχθώ έως τις 20:45. Θα δούμε πώς θα προχωρήσουμε, αλλά πραγματικά κάνω ό,τι μπορώ προκειμένου να είμαι δίκαια με όλους τους ενδιαφερομένους και, βεβαίως, τους Επιτρόπους οι οποίοι περιμένουν για να συμμετάσχουν.
<P>

<P>
Θέμα: Δήλωση του επικεφαλής του ΟΟΣΑ για το ενδεχόμενο αναδιάρθρωσης του χρέους κρατών μελών της ευρωζώνης και θέση της Επιτροπής
<P>
Την Πέμπτη, 28.1.2011, στο πλαίσιο των εργασιών του Παγκόσμιου Οικονομικού Φόρουμ στο Νταβός, ο επικεφαλής του ΟΟΣΑ κ. Angel Gurria υποστήριξε ότι "υπάρχει μια χώρα που πιθανόν να χρειαστεί αναδιάρθρωση και αυτή είναι η Ελλάδα". Σημειώνεται, ότι πρόκειται για την πρώτη δημόσια τοποθέτηση για ζήτημα αναδιάρθρωσης χρέους μέλους της ευρωζώνης από επικεφαλής ενός ισχυρού διεθνή οργανισμού, ο οποίος μάλιστα συνεργάζεται στενά με την ΕΕ σε διάφορα πολιτικά οικονομικά και κοινωνικά θέματα.
<P>
Ποιά η θέση της Επιτροπής για το συγκεκριμένο ζήτημα και σε σχέση με την τοποθέτηση του επικεφαλής του ΟΟΣΑ;
<SPEAKER ID="662" NAME="Olli Rehn">
μέλος της Επιτροπής. - (ΕΝ) Κυρία Πρόεδρε, η Επιτροπή, μαζί με την ΕΚΤ και το ΔΝΤ, ολοκλήρωσαν πρόσφατα την τρίτη αναθεώρηση του προγράμματος οικονομικής αξιολόγησης της Ελλάδας. " κοινή συνολική αξιολόγησή μας είναι διττή και θα την εξηγήσω εν συντομία.
<P>
Πρώτον, το πρόγραμμα έχει σημειώσει περαιτέρω πρόοδο ως προς τους στόχους του και, δεύτερον, παραμένουν σημαντικές προκλήσεις οι οποίες πρέπει να υπερνικηθούν προκειμένου να διασφαλισθεί η φορολογική βιωσιμότητα, να αποκατασταθεί η ανταγωνιστικότητα και να διασφαλισθεί ένας βιώσιμος τραπεζικός τομέας.
<P>
Παρά τις καθυστερήσεις σε ορισμένους τομείς, η βασική φορολογική, καθώς και άλλες μεταρρυθμίσεις που είναι αναγκαίες για την υλοποίηση των μεσοπρόθεσμων στόχων του προγράμματος πλέον εφαρμόζονται. Ωστόσο, πρέπει να σχεδιαστούν και να εφαρμοστούν και άλλες μεγάλες μεταρρυθμίσεις ώστε να δημιουργηθεί η απαραίτητη κρίσιμη μάζα για τη διασφάλιση της οικονομικής βιωσιμότητας και της οικονομικής ανάκαμψης.
<P>
Οι προσπάθειες εξυγίανσης, που αποτελούν πρόκληση, θα υποστηριχθούν από ένα τολμηρό πρόγραμμα ιδιωτικοποιήσεων, όπως δήλωσε ο πρωθυπουργός Παπανδρέου. " κυβέρνηση έχει εκφράσει τη δέσμευσή της να κλιμακώσει ουσιαστικά το πρόγραμμα ιδιωτικοποιήσεών της προκειμένου να προκύψουν 50 δισεκατομμύρια ευρώ ως αποτέλεσμα των ιδιωτικοποιήσεων έως το 2015. Το γεγονός αυτό παρέχει τη δυνατότητα μείωσης του χρέους σε ποσοστό μεγαλύτερο των 20 ποσοστιαίων μονάδων του ΑΕγχΠ τα επόμενα πέντε έτη. Επιπλέον, η αποφασιστικότητα για την εφαρμογή του προγράμματος ιδιωτικοποιήσεων θα αυξήσει την οικονομική αποδοτικότητα και θα στηρίξει μεγαλύτερες επενδύσεις και εξαγωγές.
<P>
Για όλους αυτούς τους λόγους, η πλήρης δέσμευση της κυβέρνησης για αυτήν τη διαδικασία ιδιωτικοποιήσεων, αλλά και την πάταξη προνομίων και διαπλεκομένων συμφερόντων, θα είναι πραγματικά κρίσιμη για την υλοποίηση των φιλόδοξων στόχων και, κατ' επέκταση, την αξιοποίηση των δυνατοτήτων ουσιαστικής βελτίωσης της άποψης της αγοράς για την Ελλάδα. " Επιτροπή, λοιπόν, ενθαρρύνει την Ελλάδα να επιδείξει αποφασιστικότητα όσον αφορά το πρόγραμμα ιδιωτικοποιήσεών της.
<P>
Αυτό συνδέεται με ένα σχόλιο του γενικού γραμματέα του ΟΟΣΑ: αυτή η χρονιά, το 2011, είναι μια αποφασιστική χρονιά για την Ελλάδα όσον αφορά την αποκατάσταση της αξιοπιστίας των οικονομικών πολιτικών της και αυτό αποτελεί προϋπόθεση εάν επιθυμεί να ανακτήσει πρόσβαση στην αγορά τον επόμενο χρόνο.
<P>
Για τον σκοπό αυτόν, οι αρχές θα πρέπει να επιτύχουν, ή ακόμη και να υπερβούν, τον φορολογικό στόχο που έχει τεθεί για αυτό το έτος και να διατυπώσουν μια εύρωστη μεσοπρόθεσμη δημοσιονομική πολιτική.
<P>
Επιπλέον, η Ελλάδα, θα πρέπει να πραγματοποιήσει καθοριστική εξέλιξη όσον αφορά διαρθρωτικές αλλαγές τις επόμενες εβδομάδες και τους επόμενους μήνες. " αποφασιστική εφαρμογή του προγράμματος θα ενισχύσει την αξιοπιστία και την εμπιστοσύνη των πολιτών και των επενδυτών.
<P>
Εν κατακλείδι, ο συνδυασμός αυτών των μέτρων πολιτικής -δηλαδή επίτευξη των φορολογικών στόχων και εφαρμογή του προγράμματος ιδιωτικοποιήσεων- και των μέτρων της ΕΕ για παράταση της διάρκειας των δανείων και η επανεξέταση της πολιτικής τιμολόγησης υπό το πρίσμα της βιωσιμότητας του χρέους, μπορεί να αντιμετωπίσει και θα αντιμετωπίσει τις ανησυχίες σχετικά με την αναδιάρθρωση του χρέους.
<SPEAKER ID="663" NAME="Γεώργιος Παπανικολάου" AFFILIATION="PPE">
Κύριε Επίτροπε, πέρσι συνυπογράψατε ένα μνημόνιο με την Ελλάδα το οποίο προέβλεπε αποπληρωμή του σχετικού δανείου σε τρεισήμισι χρόνια. Σήμερα εσείς ο ίδιος προτείνετε με δηλώσεις σας επιμήκυνση σε εφτά χρόνια, γεγονός που προφανώς σημαίνει ότι κάποιος λάθος υπολογισμός έγινε. Την ίδια στιγμή, ο Οίκος 'Moody's' υποβαθμίζει αδικαιολόγητα και απαράδεκτα την πιστοληπτική ικανότητα της Ελλάδας σε επίπεδο αντίστοιχο με εκείνο της Αγκόλας.
<P>
Στο τέλος της ημέρας κύριε Επίτροπε, διερωτόμαστε όλοι τί τελικά αρκεί για να ορθοποδήσει η Ελλάδα : η απλή επιμήκυνση; " μείωση των επιτοκίων που και γι' αυτό έχετε κάνει αναφορές; " επαναδιαπραγμάτευση των όρων του μνημονίου; Το ευρωομόλογο; Το αναπτυξιακό ευρωπαϊκό ομόλογο; Όλα τα παραπάνω μαζί; Μήπως κάτι άλλο; Μήπως και άλλα μέτρα λιτότητας στην Ελλάδα; Τί κύριε Επίτροπε?
<SPEAKER ID="664" NAME="Olli Rehn">
μέλος της Επιτροπής. - (ΕΝ) Κύριε Πρόεδρε, η ουσιαστική και αναγκαία συνθήκη είναι η επικέντρωση στους στόχους της δημοσιονομικής εξυγίανσης και της εφαρμογής διαρθρωτικών μεταρρυθμίσεων με απόλυτη αποφασιστικότητα, σύμφωνα με το μνημόνιο.
<P>
Επιπλέον, όπως δήλωσα στην προηγούμενη απάντησή μου, είναι ουσιαστικό για την Ελλάδα να ξεκινήσει ένα πολύ φιλόδοξο πρόγραμμα ιδιωτικοποιήσεων το οποίο θα βοηθήσει στη μείωση του δανειακού βάρους. Είναι, επίσης, πολύ σημαντικό, στο πλαίσιο της ολοκληρωμένης στρατηγικής που θα αποφασιστεί αυτόν τον Μάρτιο στην Ευρωπαϊκή Ένωση, τα κράτη μέλη να εξετάσουν το ζήτημα της βιωσιμότητας του χρέους. Μπορώ μόνο να προτρέψω τα κράτη μέλη να αποφασίσουν την παράταση της διάρκειας των δανείων προς την Ελλάδα, καθώς και να επανεξετάσουν την πολιτική τιμολόγησης αυτών των δανείων.
<SPEAKER ID="665" NAME="Jim Higgins" AFFILIATION="PPE">
(ΕΝ) " ημερήσια διάταξη είναι μια πραγματική φάρσα. Είχε αναφερθεί ότι η Ώρα των Ερωτήσεων θα διαρκούσε από τις 19:30 έως τις 20:30. Εσείς, ή κάποιος άλλος, αποφάσισε ότι επιτρέπεται στην προηγούμενη συζήτηση να καταχραστεί χρόνο από την Ώρα των Ερωτήσεων. Είναι ένας από τους λίγους τρόπους υποβολής ερωτήσεων στους Επιτρόπους. Στην Ιρλανδία έχουμε κρίση· οι συνάδελφοί μου Gay Mitchell, Pat the Cope Gallagher και εγώ έχουμε καταθέσει ερωτήσεις. Ποιος αποφάσισε; Θέλω να μάθω -και αυτή είναι θεμιτή ερώτηση- ποιος αποφάσισε ότι η αρχικά προγραμματισμένη συνεδρία των είκοσι λεπτών, και έχουν ήδη παρέλθει τα οκτώ, θα πρέπει να μειωθεί σε οκτώ ή εννέα λεπτά. Ποιος το αποφάσισε αυτό, κυρία Πρόεδρε;
<SPEAKER ID="666" NAME="Πρόεδρος">
Κύριε Higgins, η αλήθεια είναι ότι ετοιμαζόμουν να προβώ σε δήλωση πριν δώσω τον λόγο στον Επίτροπο σχετικά με το ποια θα είναι η τελευταία ερώτηση. Πιστέψτε με, είμαι το ίδιο θυμωμένη με εσάς. Δεν μου αρέσει να βρίσκομαι εδώ υπό αυτές τις συνθήκες και να πρέπει να δυσαρεστήσω πολλούς βουλευτές και να αφήνω τους Επιτρόπους να περιμένουν. Αυτοί που θα ήθελα να στοχοποιήσετε είναι οι επικεφαλής των Ομάδων σας και το επαναλαμβάνω ξεκάθαρα: οι πρόεδροι των Ομάδων είναι αυτοί που καθορίζουν την ημερήσια διάταξη και δημιουργούν μια κατάσταση, σχεδόν κάθε εβδομάδα της Ολομέλειας, στην οποία δεν διαθέτουμε αρκετό χρόνο για την Ώρα των Ερωτήσεων προς την Επιτροπή -ή ακόμη και προς το Συμβούλιο, όταν πραγματοποιείται. Είναι απογοητευτικό και έχω εκφράσει την άποψή μου και στο παρελθόν. Θα ζητούσα από όλους τους βουλευτές που ενδιαφέρονται για αυτό το θέμα να επικοινωνήσουν με τους προέδρους των Ομάδων τους και τους εκφράσουν την άποψή τους, διότι δεν μπορώ να κάνω κάτι άλλο από το να ακολουθώ την ημερήσια διάταξη όταν αναλαμβάνω την προεδρία, και δεν μου αρέσει.
<SPEAKER ID="667" NAME="Gay Mitchell" AFFILIATION="PPE">
(ΕΝ) Όμως, ποιος αποφάσισε ότι ο Επίτροπος Semeta μπορεί να έχει τρεις ερωτήσεις, ενώ ο Επίτροπος Rehn μόνο μία ερώτηση; " ερώτηση του κ. Higgins ήταν η δεύτερη ερώτηση προς τον Επίτροπο Rehn και η δική μου η τρίτη. Πώς γίνεται ένας Επίτροπος να έλαβε μερικές ερωτήσεις και ένας άλλος μόνο μία; Δεν το κατανοώ αυτό.
<SPEAKER ID="668" NAME="Πρόεδρος">
Δέχθηκα δύο ερωτήσεις και τώρα δίνω στον κ. Semeta την ερώτηση η οποία ουσιαστικά απευθύνεται στον Επίτροπο De Gucht. Αυτός είναι ο λόγος. Πρέπει να τηρήσω μία συγκεκριμένη σειρά και λυπάμαι για αυτό. Λυπάμαι και για τους τρεις σας, αλλά θα σας πρότεινα, καθώς γνωρίζω ότι ο Επίτροπος Rehn είναι ένας Επίτροπος με κατανόηση, είμαι σίγουρη ότι αποχωρώντας από το Σώμα θα είναι διατεθειμένος να συνομιλήσει και με τους τρεις σας. Αυτή είναι η μοναδική λύση την οποία μπορώ να προσφέρω και γνωρίζω ότι δεν είναι ικανοποιητική.
<SPEAKER ID="669" NAME="Pat the Cope Gallagher" AFFILIATION="ALDE">
(ΕΝ) Έχοντας διαβάσει τις τρεις ερωτήσεις, 23 του Higgins, 24 του Mitchell και 25 του Gallagher, μπορώ μόνο να υποθέσω ότι ο Επίτροπος θα τις είχε ομαδοποιήσει. Δεν μπορούμε, λοιπόν, ή δεν έχετε το δικαίωμα να λάβουμε χρόνο από την επόμενη συζήτηση; Γιατί πάντοτε είναι η Ώρα των Ερωτήσεων αυτή που μειονεκτεί. Αν μπορούμε, λοιπόν, να λάβουμε χρόνο από την επόμενη συζήτηση, ίσως οι Επίτροποι να είχαν την καλοσύνη να μας παραχωρήσουν λίγο ακόμη από τον χρόνο τους μετά τις 9 μ.μ.
<SPEAKER ID="670" NAME="Πρόεδρος">
(ΕΝ) Κύριε Gallagher, δεν μπορώ να λάβω χρόνο από την έναρξη της επόμενης συνεδρίασης. Ήδη ανέφερα στον κ. Posselt και την κ.Ţicău ότι θα δεχόμουν τις ερωτήσεις τους, και πράγματι η ερώτηση των τριών σας θα μπορούσε να ήταν η τελευταία, εάν προχωρούσαμε ταχύτερα, αλλά δεν το κάνουμε. Πλέον μου είναι δύσκολο ακόμη και να δεχτώ την ερώτηση του κ. Posselt. Αυτή είναι η πραγματικότητα. Λυπάμαι πολύ και, όπως δήλωσα, είμαι θυμωμένη, αλλά έτσι έχει η κατάσταση την οποία πρέπει να ακολουθήσουμε. Είδατε τι έχει συμβεί όλη την ημέρα σήμερα με την ημερήσια διάταξη και δεν είναι ικανοποιητικό. Θα ήθελα, λοιπόν, εάν μου επιτρέπετε, όπως ανέφερα, να προχωρήσουμε στην ερώτηση που τέθηκε στον Επίτροπο De Gucht η οποία θα απαντηθεί από τον κ. Semeta, και με μεγάλη μου λύπη πρέπει να δηλώσω ότι αυτή θα είναι η τελευταία ερώτηση για απόψε.
<P>

<P>
Θέμα: Εξωτερικό εμπόριο και Ανατολική Εταιρική Σχέση
<P>
Πώς κρίνει η Επιτροπή την ανάπτυξη του εμπορίου μεταξύ της ΕΕ και των κρατών της Ανατολικής Εταιρικής Σχέσης και ποιος είναι ο ρόλος της στρατηγικής για τον Εύξεινο Πόντο και των κρατών του νοτίου Καυκάσου στο συγκεκριμένο ζήτημα;
<SPEAKER ID="672" NAME="Algirdas Šemeta">
μέλος της Επιτροπής. - (ΕΝ) " παγκόσμια χρηματοπιστωτική και οικονομική κρίση έχει επηρεάσει αρνητικά το διμερές εμπόριο μεταξύ της ΕΕ και των ανατολικών χωρών εταίρων της. Γενικά, το εμπόριο μεταξύ της ΕΕ και έξι χωρών εταίρων έχει μειωθεί μεταξύ του 2008 και του 2010 κατά 20%.
<P>
Πρέπει να θυμηθούμε ότι η ανατολική εταιρική σχέση ξεκίνησε να εφαρμόζεται όταν η χρηματοπιστωτική κρίση βρισκόταν σε πλήρη εξέλιξη. " εναρκτήρια διάσκεψή της πραγματοποιήθηκε στις 7 Μαΐου 2009. Σε αυτήν την πρώιμη περίοδο, δημιουργήθηκαν οι δομές εργασίας και διεξήχθηκαν ορισμένες πρώτες συναντήσεις των πολυμερών πλατφορμών. " ανατολική συνεργασία ήταν απλά πολύ νέα για να μετριάσει τις αρνητικές επιπτώσεις της χρηματοπιστωτικής και οικονομικής κρίσης.
<P>
Όσον αφορά τον ρόλο της συνέργειας του Εύξεινου Πόντου σχετικά με το εμπόριο με την ΕΕ, μπορώ να πω πως ότι ήταν αμελητέος, διότι η πρωτοβουλία της συνέργειας του Εύξεινου Πόντου αποτελεί πλαίσιο περιφερειακής συνεργασίας και όχι εμπορική συμφωνία.
<P>
Οι χώρες του νοτίου Καυκάσου, μεμονωμένα ή ομαδικά, δεν έχουν διαδραματίσει κανένα συγκεκριμένο ρόλο στην ανάπτυξη του εμπορίου μεταξύ της ΕΕ και των χωρών της ανατολικής εταιρικής σχέσης.
<P>
Οι προετοιμασίες για μελλοντικές διαπραγματεύσεις για μια διμερή, βαθιά και εκτεταμένη ζώνη ελευθέρων συναλλαγών συνεχίζονται με τη Γεωργία και την Αρμενία, ενώ οι εμπορικές διατάξεις της εταιρικής σχέσης και της συμφωνίας συνεργασίας με το Αζερμπαϊτζάν επί του παρόντος αναβαθμίζονται.
<SPEAKER ID="673" NAME="Bernd Posselt" AFFILIATION="PPE">
(DE) Σας ευχαριστώ, κύριε Semeta, για την ακριβή απάντησή σας. Θα είμαι πολύ σύντομος. Πιστεύετε ότι υπάρχουν δυνατότητες αύξησης του εμπορίου με τις χώρες του νοτίου Καυκάσου, μεταξύ άλλων, μειώνοντας την ένταση μεταξύ τους και, ιδίως, όσον αφορά την εξωτερική ενεργειακή πολιτική;
<SPEAKER ID="674" NAME="Algirdas Šemeta">
μέλος της Επιτροπής. - (ΕΝ) Κυρία Πρόεδρε, όπως ανέφερα στην απάντησή μου, εργαζόμαστε για μια διμερή, βαθιά και εκτεταμένη ζώνη ελευθέρων συναλλαγών και παρουσιάσαμε βασικές προτάσεις σε αυτές τις χώρες σχετικά με το τι πρέπει να πράξουν για να ξεκινήσουν διαπραγματεύσεις επί τέτοιων συμφωνιών.
<P>
Τέτοιες συμφωνίες, βεβαίως, αποτελούν αξιοσημείωτη πρόοδο και εάν αυτές οι χώρες κάνουν αυτό που πρέπει -τουλάχιστον ορισμένες εξ αυτών καταβάλλουν σοβαρές προσπάθειες- τότε οι προοπτικές εντατικοποίησης του εμπορίου θα είναι πολύ καλύτερες.
<SPEAKER ID="675" NAME="Brian Crowley" AFFILIATION="ALDE">
(ΕΝ) Κυρία Πρόεδρε, περίμενα έως το τέλος όλων των ερωτήσεων για να διακόψω, διότι γνώριζα ότι δεν είχαμε χρόνο, αλλά θα ήθελα, όπως και οι άλλοι συνάδελφοί μου, να καταγραφεί στα πρακτικά αυτού του Σώματος ότι πρόκειται για περαιτέρω μείωση ενός βασικού μέσου που διαθέτουν οι βουλευτές -ιδίως οι βουλευτές των πίσω εδράνων αυτού του Σώματος. Πιστεύω ότι είναι λάθος ότι βρεθήκατε στη θέση να αναγκαστείτε να μην μας δώσετε τον λόγο, αλλά παρομοίως δεν πιστεύω ότι είναι μόνο ευθύνη των προέδρων των Ομάδων, διότι η διεξαγωγή του ημερήσιου προγράμματος είναι αρμοδιότητα του προεδρεύοντος. Προφανώς, όποιος προέδρευε πριν από εσάς επέτρεψε τον μερικό εκτροχιασμό της διαδικασίας, γεγονός το οποίο σας έφερε σε δύσκολη θέση.
<P>
Ίσως να μπορούσαμε να καταλήξουμε σε μια συμφωνία και εσείς, με το Προεδρείο και τους Αντιπροέδρους, θα μπορούσατε να συμφωνήσετε ότι αυτή η ενότητα, η Ώρα των Ερωτήσεων, είναι ιερή και θα παραμείνει αμετάβλητη. Σε περίπτωση που χρειαστεί, ας διακοπεί η συζήτηση που προηγείται της Ώρας των Ερωτήσεων και ας συνεχιστεί μετά τη λήξη της Ώρας των Ερωτήσεων. Θα υποβάλω αυτήν την πρόταση στον πρόεδρο της δικής μου Ομάδας και ελπίζω ότι και άλλοι συνάδελφοι θα πράξουν το ίδιο, αλλά θα ήθελα να σας ζητήσω να θέσετε το ζήτημα στο Προεδρείο.
<SPEAKER ID="676" NAME="Πρόεδρος">
Θα θέσω το θέμα στους προέδρους των Ομάδων, διότι, λυπάμαι που το λέω, αλλά εκεί βρίσκεται το πρόβλημα: στη Διάσκεψη των Προέδρων, στο πλαίσιο της οποίας καθορίζεται η ημερήσια διάταξη. Το πρόβλημα είναι η υπερφόρτωση της ημερήσιας διάταξης πριν από την έναρξη της Ώρας των Ερωτήσεων. Έχετε δίκιο. Πρέπει να τεθεί μια διαχωριστική γραμμή ώστε να διασφαλίσουμε ότι θα αντιμετωπίζεται με σεβασμό το χρονικό διάστημα κατά το οποίο η Επιτροπή ή το Συμβούλιο λογοδοτεί στους βουλευτές. Συμφωνώ μαζί σας και σας διαβεβαιώνω ότι αύριο το πρωί θα ασχοληθώ με το ζήτημα.
<SPEAKER ID="677" NAME="Silvia-Adriana Ţicău" AFFILIATION="S&amp;D">
(RO) Νωρίτερα αναφέρατε ότι θα φτάναμε στην ερώτηση την οποία υπέβαλα στον Επίτροπο De Gucht. Δυστυχώς, βλέπω ότι ο Επίτροπος αποχώρησε και εγώ παρέμεινα στην αίθουσα περιμένοντας την απάντησή του. Πιστεύω ότι δεν ακολουθήθηκε καν κάποια διαδικασία και δεν καταλαβαίνω τι συνέβη.
<SPEAKER ID="678" NAME="Πρόεδρος">
Κυρία Ţicău, ήθελα να δεχθώ την ερώτησή σας, αλλά ανέφερα επίσης ότι λόγω του χρονικού περιορισμού έπρεπε να σταματήσουμε στις παρά τέταρτο και ο χρόνος έληξε πριν φτάσουμε στην ερώτησή σας. Αυτή είναι η απλή απάντηση. Λυπάμαι.
<P>
Όπως δήλωσα, δεν είναι χαρούμενη με την κατάσταση την οποία αντιμετωπίζουμε, αλλά δεν θα μπορούσα να είχα κάνει κάτι περισσότερο απόψε προκειμένου να υποβληθούν περισσότερες ερωτήσεις. Δεν επέτρεψα συμπληρωματικές ερωτήσεις σε μια προσπάθεια να επιτύχω περισσότερα για εσάς, αλλά δυστυχώς δεν κατάφερα να φτάσω στην ερώτησή σας.
<P>
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλέπε Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 20.50 και επαναλαμβάνεται στις 21.05)

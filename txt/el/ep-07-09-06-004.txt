<CHAPTER ID="004">
Ευρωπαϊκός αριθμός κλήσης έκτακτης ανάγκης 112 (γραπτή δήλωση): βλ. Συνοπτικά Πρακτικά
<P>

<SPEAKER ID="047" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, δεν μπορώ να επικαλεστώ ένα άρθρο του Κανονισμού. Ωστόσο, θα ήθελα να υπενθυμίσω ότι είπατε χθες πως η Ευρωπαϊκή Ένωση δεν πρέπει να παρεμβαίνει στο φορολογικό καθεστώς της Εκκλησίας. Δηλώσατε επίσης ότι εκφράζατε τις προσωπικές απόψεις σας. Πιστεύω ότι ο Πρόεδρος του Ευρωπαϊκού Κοινοβουλίου δεν μιλά σε προσωπικό επίπεδο όσον αφορά θέματα που άπτονται των αρμοδιοτήτων της Επιτροπής της Ευρωπαϊκής Ένωσης. Ως εκ τούτου, ήθελα να πω ότι θεωρώ τις δηλώσεις σας ιδιαίτερα ανάρμοστες, διότι είστε και δικός μου Πρόεδρος, και πιστεύω ότι αυτό το θέμα του φορολογικού καθεστώτος της Εκκλησίας πρέπει να αποσαφηνιστεί στο πλαίσιο των ευρωπαϊκών κανόνων.
<P>
(Χειροκροτήματα)
<SPEAKER ID="048" NAME="Πρόεδρος">
Κυρία Frassoni, σας βεβαιώνω ότι δεν υπήρχε τίποτα το δραματικό στο όλο θέμα. Μου ζητήθηκε κατά τη διάρκεια μιας συνέντευξης τύπου να πω τις απόψεις μου για ορισμένα από τα θέματα που αναφέρατε και σε αυτή τη συνέντευξη τύπου δήλωσα ότι πρέπει πάντα να λαμβάνουμε υπόψη την αρχή της αλληλεγγύης πολύ προσεκτικά πριν λάβουμε μέτρα σε επίπεδο Ευρωπαϊκής Ένωσης. Δεν συζήτησα το θέμα περαιτέρω.
<P>
(Χειροκροτήματα)
<SPEAKER ID="049" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, ζητώ συγγνώμη που επιμένω σε αυτό το θέμα, αλλά θα ήθελα να αναφερθώ στο άρθρο του Κανονισμού σύμφωνα με το οποίο είστε εκπρόσωπος αυτού του Σώματος και στα άρθρα σχετικά με τη σωστή συμπεριφορά στις σχέσεις ανάμεσα στα ευρωπαϊκά θεσμικά όργανα.
<P>
Σε αντίθεση με όσα μόλις είπατε, το πρόβλημα είναι ότι βρίσκεται σε εξέλιξη έρευνα της Ευρωπαϊκής Επιτροπής και έχει ζητηθεί από την ιταλική κυβέρνηση να παράσχει πληροφορίες σχετικά με τον κίνδυνο παραβίασης της νομοθεσίας ανταγωνισμού. Αυτό δεν αφορά την επικουρικότητα, αλλά τους κανονισμούς της ΕΕ. Εσείς είπατε, επί λέξει, ότι πρέπει να αφήσουμε αυτό το θέμα στις ιταλικές αρχές, αλλά πώς μπορείτε να το λέτε αυτό όταν η έρευνα αφορά ειδικά μια πιθανή παραβίαση της κοινοτικής νομοθεσίας από τις ιταλικές αρχές; Εκεί έγκειται η αντίφαση στις δηλώσεις σας.
<P>
(Χειροκροτήματα)
<SPEAKER ID="050" NAME="Πρόεδρος">
Κύριε Cappato, συζητήσαμε και άλλα θέματα τα οποία σας απασχολούν ιδιαίτερα. Το θέμα εδώ είναι να εκφράσουμε ορισμένες γενικές αρχές. Δεν συζητήσαμε καθόλου τις λεπτομέρειες. " σύστασή μου είναι να μην εμμείνουμε τόσο πολύ στο θέμα. Παρεμπιπτόντως, κανείς δεν θα προασπίσει την ευρωπαϊκή νομοθεσία πιο αποφασιστικά από εμένα. Για μένα, η ευρωπαϊκή νομοθεσία είναι πάντα το σημείο αναφοράς. Γι' αυτό θα ήθελα να το αφήσουμε εδώ το θέμα προς το παρόν.
<SPEAKER ID="051" NAME="Antonio Tajani" AFFILIATION="PPE-DE">
(IT) Κύριε Πρόεδρε, κυρίες και κύριοι, ήθελα απλώς να επισημάνω ότι ο Πρόεδρος του Κοινοβουλίου, ο κ. Pöttering, ορθώς είπε ότι διατύπωνε τις προσωπικές του απόψεις. Υπενθυμίζω στον κ. Cappato ότι η Ευρωπαϊκή Ένωση δεν έχει καμία αρμοδιότητα όσον αφορά τον ανταγωνισμό στην παροχή δημόσιων υπηρεσιών.
<SPEAKER ID="052" NAME="Πρόεδρος">
Σας ευχαριστώ, κ. Tajani, αλλά θέλουμε να κλείσουμε αυτό το θέμα προς το παρόν.

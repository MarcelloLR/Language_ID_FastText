<CHAPTER ID="004">
Ανακοίνωση του Προέδρου
<SPEAKER ID="041" NAME="Πρόεδρος">
Κυρίες και κύριοι, η Διάσκεψη των Προέδρων έλαβε ομόφωνη απόφαση, την οποία σας διαβιβάζω, απευθυνόμενος ο ίδιος ιδιαίτερα στο Συμβούλιο.
<P>
Στο πλαίσιο των συζητήσεών του σχετικά με την πρόταση της Επιτροπής για την τροποποίηση του κανονισμού σχετικά με τη χρηματοδότηση των ευρωπαϊκών πολιτικών κομμάτων, η Επιτροπή Μονίμων Αντιπροσώπων αποφάσισε χθες να διαχωρίσει την πρόταση της Επιτροπής στα δύο και να εγκρίνει τις απαραίτητες τροπολογίες στον δημοσιονομικό κανονισμό σε χωριστό νομοθετικό μέσο, που θα δημιουργηθεί επί της νομικής βάσης που ισχύει για τροποποιήσεις στον δημοσιονομικό κανονισμό.
<P>
Αυτό θα σήμαινε ότι τα κύρια στοιχεία αυτής της νομοθετικής διαδικασίας θα λαμβάνονταν από τη σφαίρα της κοινοβουλευτικής συναπόφασης και ότι η Επιτροπή, αντίθετα προς τις δικές της πεποιθήσεις, θα έπρεπε να παρουσιάσει νέα πρόταση, ενώ θα ήταν επίσης ουσιώδες, ή τουλάχιστον ενδεδειγμένο, να διαβουλευθεί με το Ελεγκτικό Συνέδριο.
<P>
Το Ευρωπαϊκό Κοινοβούλιο ζητεί από το Συμβούλιο να επανεξετάσει την απόφασή του. Οι τροπολογίες στον κανονισμό για τα πολιτικά κόμματα που πρότεινε η Επιτροπή είναι αναγκαίες για την υπέρβαση πρακτικών δυσχερειών που έχουν ανακύψει στην εφαρμογή του. Αυτές θα καθιστούσαν επίσης δυνατό να συνεχιστεί η στήριξη της ανάπτυξης σε ευρωπαϊκό επίπεδο πολιτικών ιδρυμάτων, τα οποία διαδραματίζουν σημαντικό ρόλο στο άνοιγμα των πολιτικών διαδικασιών σε δημόσιο έλεγχο. Για τους λόγους αυτούς, είναι επιτακτικό η προτεινόμενη νομοθεσία να τεθεί σε ισχύ πολύ σύντομα.
<P>
Στις 22 Οκτωβρίου, η Επιτροπή Συνταγματικών Υποθέσεων ενέκρινε έκθεση με την οποία εξέφραζε τη βούλησή της να συμβιβαστεί με το Συμβούλιο για να ανοίξει ο δρόμος για την ταχεία έγκριση του προτεινόμενου κανονισμού.
<P>
Ο διαχωρισμός αυτού του οργάνου από τους Μονίμους Αντιπροσώπους έχει εμποδίσει αυτές τις προσπάθειες. Είναι νομικά περιττός, υπονομεύει το δικαίωμα πρωτοβουλίας της Επιτροπής, περιορίζει τα δικαιώματα του Κοινοβουλίου, και είναι πιθανό να προκαλέσει σημαντικές καθυστερήσεις.
<P>
Εξ ονόματος της Διάσκεψης των Προέδρων ζητώ από το Συμβούλιο να ανατρέψει σε υπουργικό επίπεδο την απόφαση των Μονίμων Αντιπροσώπων.
<P>
Μου ζητήθηκε άδεια παρέμβασης, πλην όμως στη συνέχεια δεν θα υπάρξει συζήτηση.
<SPEAKER ID="042" NAME="Jo Leinen  " AFFILIATION="PSE">
πρόεδρος Επιτροπής Συνταγματικών Υποθέσεων. - (DE) Σας είμαι εξαιρετικά ευγνώμων για αυτήν τη δήλωση, κύριε Πρόεδρε, καθώς και προς τη Διάσκεψη των Προέδρων. Είναι σοβαρό θέμα όταν το Ευρωπαϊκό Κοινοβούλιο -η βουλή του λαού σε ευρωπαϊκό επίπεδο- αποκλείεται από τη νομοθετική διαδικασία που αφορά κανονισμό σχετικά με τα ευρωπαϊκά πολιτικά κόμματα. Αυτό είναι πραγματικά ένα θέμα που αφορά όλους μας στην αίθουσα αυτή, ανεξάρτητα από το σε ποιο κόμμα προσκείμεθα. Είναι αδιανόητο το γεγονός ότι οι γραφειοκρατίες σε ορισμένα Υπουργεία Οικονομικών και έπειτα οι κυβερνήσεις τους να αποφασίζουν επί του θέματος αυτού παρά η συνέλευση των αντιπροσώπων των λαών της ΕΕ. Δεν πρέπει να στηρίξουμε κάτι τέτοιο! Σε σχέση με τον προϋπολογισμό για το 2008, επιτρέψτε μου να πω ότι οι εθνικές κυβερνήσεις έχουν αιτήματα τα οποία μόνο μαζί μας μπορούν να εκπληρώσουν. Όταν θα ασχοληθεί με τον προϋπολογισμό του 2008, αυτό το Κοινοβούλιο πρέπει να θυμάται ότι το Συμβούλιο αποφάσισε χθες σχετικά με αυτόν τον κανονισμό σχετικά με τα ευρωπαϊκά πολιτικά κόμματα. Σας ευχαριστώ για τη δήλωσή σας. Δεν έχουμε δει την τελική έκβαση αυτού του θέματος.
<SPEAKER ID="043" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, όπως θα κατάλαβε αυτό το Σώμα από τα λεγόμενά σας, η Επιτροπή των Μόνιμων Αντιπροσώπων (ΕΜΑ) αποφάσισε να χωρίσει την πρόταση της Επιτροπής σε δύο νομικές πράξεις: έναν κανονισμό σύμφωνα με το άρθρο 199, όπου ισχύει η συναπόφαση, για την κάλυψη πολιτικών ιδρυμάτων και εκστρατειών, και έναν άλλον κανονισμό, σύμφωνα με το άρθρο 279, που σημαίνει απλή διαβούλευση με το Κοινοβούλιο και το Ελεγκτικό Συνέδριο για την κάλυψη των δημοσιονομικών παρεκκλίσεων.
<P>
" Επιτροπή ήταν αντίθετη σε αυτόν τον διαχωρισμό της πρότασής της για βάσιμους νομικούς λόγους, αλλά και για πολιτικούς λόγους. " απόφαση εισάγει αβεβαιότητα όσον αφορά το χρονοδιάγραμμα, από τη στιγμή που θέλουμε η πρόταση να τεθεί σε ισχύ πριν από το τέλος του τρέχοντος έτους, ώστε τα ιδρύματα να είναι πλήρως λειτουργικά πριν από το 2009. Αυτό ήταν το σκεπτικό πίσω από την πρόταση. Πιστεύουμε επίσης ότι όλη η πρόταση πρέπει να εγκριθεί με συναπόφαση, σύμφωνα με το άρθρο 199 της Συνθήκης. Γι' αυτό λυπούμαστε που η ΕΜΑ αποφάσισε, παρά τη βούληση της Επιτροπής, να υποβαθμίσει τον ρόλο του Κοινοβουλίου σε ένα ζήτημα που σχετίζεται στενά με το έργο του, δηλαδή με τη χρηματοδότηση των πολιτικών κομμάτων.
<P>
Μόλις 36 ώρες αφού η Επιτροπή Συνταγματικών Υποθέσεων ενέκρινε με πολύ μεγάλη πλειοψηφία την πρόταση της Επιτροπής, η ΕΜΑ αποφάσισε να ακολουθήσει μια πορεία που παρεξέκλινε αυτής της Επιτροπής και του Κοινοβουλίου.
<P>
Παρ' όλα αυτά, ο στόχος μας, ελπίζω, παραμένει ο ίδιος: έγκριση της ουσίας της πρότασής μας πριν από το τέλος του τρέχοντος έτους.
<P>
(Χειροκροτήματα).

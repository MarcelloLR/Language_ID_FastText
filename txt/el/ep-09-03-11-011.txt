<CHAPTER ID="011">
Κατάσταση προόδου του SIS II (συζήτηση) 
<SPEAKER ID="310" NAME="Πρόεδρος">
" ημερήσια διάταξη προβλέπει την κοινή συζήτηση για:
<P>
την προφορική ερώτηση προς το Συμβούλιο σχετικά με την κατάσταση προόδου του SIS II, από τον κύριο Coelho, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, την κυρία Roure, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, και τον κύριο Lax, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη - B6-0010/2009), και
<P>
την προφορική ερώτηση προς την Επιτροπή σχετικά με την κατάσταση προόδου του SIS II, από τον κύριο Coelho, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, την κυρία Roure, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, και τον κύριο Lax, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη - B6-0011/2009).
<SPEAKER ID="311" NAME="Carlos Coelho" LANGUAGE="PT">
Κύριε Πρόεδρε, Κύριε Προεδρεύων του Συμβουλίου, Κύριε Αντιπρόεδρε της Επιτροπής, κυρίες και κύριοι, στο Ευρωπαϊκό Κοινοβούλιο στηρίζουμε σαφώς την άμεση εφαρμογή του SIS II (Σύστημα Πληροφοριών Σένγκεν), το οποίο έπρεπε να είχε γίνει το 2007. " δεύτερη γενιά του SIS αντιπροσωπεύει μια Κοινοτική προσέγγιση στην ανάγκη αύξησης της ασφάλειας στα εξωτερικά σύνορα και συμμετοχής σε σημαντικές καινοτομίες όπως βιομετρικά δεδομένα και συσχέτιση καταχωρήσεων. Δεχόμαστε ότι αυτό το σύστημα μπορεί να εφαρμοστεί μόνο όταν είναι εύρωστο και έχει δυνατότητα λειτουργίας 24 ώρες το 24ωρο. Πιστεύω ότι ήρθε η ώρα να βρούμε ποιος είναι υπεύθυνος για αυτή την καθυστέρηση, να κάνουμε μια σε βάθος εκτίμηση της κατάστασης και να βρούμε λύσεις που θα καταστήσουν αυτό το πρόγραμμα τεχνικά βιώσιμο και θα αποκαταστήσουν την ήδη αποδυναμωμένη αξιοπιστία του.
<P>
Γνωρίζουμε ότι έγιναν διάφορες δοκιμές τον περασμένο χρόνο, το τελικό αποτέλεσμα των οποίων ήταν αρνητικό, ειδικά η δοκιμή του λειτουργικού συστήματος. Το Συμβούλιο και η Επιτροπή αποφάσισαν να ορίσουν μια περίοδο τεσσάρων μηνών προκειμένου να προσπαθήσουν να λύσουν τα συνεχιζόμενα προβλήματα, χωρίς παρόλα αυτά μεγάλη επιτυχία, όπως μπορεί να φανεί από τα αποτελέσματα του Δεκεμβρίου 2008 όταν οι δοκιμές επαναλήφθηκαν. Παρά τις κάποιες βελτιώσεις που έγιναν, από όσο γνωρίζουμε, υπάρχουν ακόμη σημαντικά ζητήματα όσον αφορά την απόδοση και την ευρωστία του συστήματος, την απώλεια μηνυμάτων, την ποιότητα των δεδομένων και τη διαδικασία συγχρονισμού των εθνικών αντιγράφων με το κεντρικό σύστημα. Το SIS II φυσικά δεν μπορεί να αρχίσει να λειτουργεί πριν λυθούν αυτά τα ζητήματα. Θα ήθελα να εκφράσω την αμφιβολία μου για την ικανότητα της εταιρείας που έχει αναλάβει το έργο, να επιλύσει, σε τόσο μικρό χρονικό διάστημα, όλα αυτά τα ζητήματα που δεν επιλύθηκαν στο παρελθόν σε πολύ μεγαλύτερο χρονικό διάστημα. Ελπίζω να μπορέσει να γίνει ένας ανεξάρτητος έλεγχος του προγράμματος προκειμένου να βρεθεί ο υπεύθυνος. Δεν έχω αντιρρήσεις για το εναλλακτικό τεχνικό σενάριο της εξέλιξης του συστήματος "SIS I για Όλους" σε SIS II, με την προϋπόθεση της πλήρους εφαρμογής του νομικού πλαισίου που έχει εγκριθεί για το SIS II. Στο τέλος Μαρτίου θα παρουσιαστεί μια έκθεση που θα εκτιμά και θα συγκρίνει τα δύο ενδεχόμενα. Το Κοινοβούλιο επιθυμεί να έχει πρόσβαση στην έρευνα αυτή και να ενημερωθεί για τη νέα κατεύθυνση που θα δοθεί στο πρόγραμμα, ως προς το επίπεδο εμπιστοσύνης στην τεχνική πλευρά και τις νομικές συνέπειες, το νέο χρονοδιάγραμμα και τη δημοσιονομική επίπτωση. Θα ήθελα να υπενθυμίσω στο Συμβούλιο και την Επιτροπή, ιδιαίτερα αυτή τη στιγμή, ότι θα ήταν ιδιαίτερα ενδεδειγμένη μια μεγαλύτερη διαφάνεια στην όλη διαδικασία.
<SPEAKER ID="312" NAME="Martine Roure" LANGUAGE="FR">
Κύριε Πρόεδρε, το SIS II, όπως γνωρίζουμε, είναι ένα πολύ σημαντικό εργαλείο για την ασφάλεια στο χώρο Σένγκεν, ιδιαίτερα έπειτα από τη διεύρυνση με τις 10 νέες χώρες.
<P>
Έπειτα από την υιοθέτηση της νομικής βάσης το 2007, δε μας δόθηκε ούτε μια φορά η δυνατότητα να δούμε μια αναλυτική έκθεση των εξελίξεων ή των τεχνικών και πολιτικών προβλημάτων που λέγεται ότι εμποδίζουν την έναρξη του συστήματος.
<P>
Μέσω του τύπου ενημερωθήκαμε ότι απέτυχαν όλες οι δοκιμές το Δεκέμβριο του 2008 που χρειάζονταν για την εφαρμογή του κεντρικού συστήματος με απόλυτη ασφάλεια.
<P>
Γνωρίζουμε ότι η Επιτροπή επιχείρησε να καταρτίσει ένα διαρθρωτικό σχέδιο για την επίλυση των κυριότερων προβλημάτων, και γνωρίζουμε επίσης ότι ορισμένα Κράτη Μέλη, μέσα στο Συμβούλιο, ήδη επεξεργάζονται μια εναλλακτική που θα αποτελείται από μια απλή αναβάθμιση του συστήματος SIS που ήδη βρίσκεται σε λειτουργία.
<P>
Το πρόβλημα έτσι δεν είναι τεχνικό, αλλά πολιτικό. Έχει ζητηθεί από το Κοινοβούλιο να ορίσει μέσω συναπόφασης την αρχιτεκτονική του SIS II κάτι που θα είχε διασφαλίσει τον απαραίτητο βαθμό ασφάλειας για το χώρο ελευθερίας, ασφάλειας και δικαιοσύνης. Έχουμε εργαστεί πάνω σε αυτό, χωρίς να αποσπώμαστε από το στόχο της ασφάλειας και της προστασίας των θεμελιωδών δικαιωμάτων των πολιτών μας.
<P>
Σε αυτή την περίπτωση, διακυβεύεται η πολιτική ευθύνη των Ευρωπαϊκών θεσμικών οργάνων και ιδιαίτερα του Συμβουλίου και της Επιτροπής, καθώς πιστεύουμε ότι το Κοινοβούλιο έχει απαλλαχθεί από αυτές τις ευθύνες στα μάτια των πολιτών.
<P>
Αναμένουμε, τώρα και στο μέλλον, τους πολιτικούς λόγους για αυτή τη ριζική αλλαγή κατεύθυνσης. Αυτό θα μπορούσε, φυσικά, να έχει πολύ σοβαρές επιπτώσεις για τον προϋπολογισμό που προορίζεται για το πρόγραμμα, ξεκινώντας με την αποταμίευση, όπου είναι αναγκαίο, των διαθέσιμων πόρων, μέχρι να οριστούν η χρονική στιγμή και η νομική βάση του προγράμματος.
<SPEAKER ID="313" NAME="Henrik Lax">
συντάκτης. - (SV) Κύριε Πρόεδρε, Κύριε Προεδρεύων του Συμβουλίου, Επίτροπε, το Ευρωπαϊκό Κοινοβούλιο χρειάζεται να γνωρίζει κατά πόσο το Συμβούλιο και η Επιτροπή πιστεύουν ακόμη ότι το SIS II θα αρχίσει αν εφαρμόζεται ποτέ. Θα επιμείνει η Επιτροπή στην προσπάθεια εξεύρεσης τεχνικής λύσης των προβλημάτων; Με ποιο τρόπο θα προχωρήσουμε; Όπως εκφράστηκε στις δύο προηγούμενες ομιλίες, εμείς, στο Ευρωπαϊκό Κοινοβούλιο, επιθυμούμε να ενημερωνόμαστε για τα προβλήματα, κάτι που δεν έχει γίνει μέχρι τώρα.
<P>
Εάν το SIS II δεν μπορέσει να μπει σε εφαρμογή με την παρούσα μορφή, υπάρχει εναλλακτικό σχέδιο και θα παρουσιαστεί ένα τέτοιο σχέδιο; Όπως ανέφερε η κ. Roure, το ερώτημα σχετικά με το SIS II είναι τελικά ένα ερώτημα σχετικά με την αξιοπιστία της Ένωσης όσον αφορά την εγγύηση της εσωτερικής ασφάλειας στα πλαίσια της ΕΕ. Παρόλα αυτά, πρέπει να έχουμε κατά νου ότι οι ίδιες υποδομές θα χρησιμοποιηθούν και για το σύστημα πληροφοριών για τις θεωρήσεις (VIS). Μακροπρόθεσμα έτσι, διακυβεύεται επίσης η αξιοπιστία της πολιτικής θεωρήσεων της Ένωσης, δηλαδή η ικανότητά της να διαχειρίζεται τις σχέσεις με τον υπόλοιπο κόσμο με αξιοπρεπή τρόπο.
<P>
Τέλος, θα ήθελα να ρωτήσω την Επιτροπή εάν έχει ακόμη την πλήρη υποστήριξη των Κρατών Μελών για αυτό το πρόγραμμα. Είναι διατεθειμένοι να επωμιστούν το κόστος ενός προγράμματος που φαίνεται ότι δε θα μπει ποτέ σε εφαρμογή;
<SPEAKER ID="314" NAME="Alexandr Vondra">
Προεδρεύων του Συμβουλίου. - Κύριε Πρόεδρε, πριν αναφερθώ στο ζήτημα της σημερινής μας συζήτησης, επιτρέψτε μου να εκφράσω τα βαθιά μου συλλυπητήρια στους συγγενείς των θυμάτων του τραγικού περιστατικού στο Baden-Württemberg σήμερα.
<P>
Ας γυρίσουμε τώρα στο θέμα της σημερινής μας συζήτησης. Καταρχάς, είμαστε ευγνώμονες που μας δίνεται η ευκαιρία να κάνουμε αυτή τη συζήτηση. Όπως όλοι γνωρίζετε, αυτό αποτελεί ένα σημαντικό ζήτημα. Ορισμένες λειτουργικές δυσκολίες οδήγησαν σε συγκεκριμένα προβλήματα σχετικά με την έναρξη εφαρμογής του SIS II.
<P>
" Προεδρία επιθυμεί, κάτι που και εσείς ζητήσατε, να είναι απολύτως διαφανής σχετικά με το ιστορικό και το παρελθόν αυτού του ζητήματος. Λόγω των αρνητικών αποτελεσμάτων των αρχικών δοκιμασιών του συστήματος, το Νοέμβριο και το Δεκέμβριο του 2008 διεξήχθησαν περαιτέρω έλεγχοι. Τα τελικά αποτελέσματα των επιχειρησιακών δοκιμών του συστήματος έγιναν γνωστά το δεύτερο μισό του Ιανουαρίου 2009.
<P>
Στην άτυπη σύνοδο στις 15 Ιανουαρίου 2009 στην Πράγα, οι Υπουργοί Δικαιοσύνης και Εσωτερικών Υποθέσεων (ΔΕΥ) ενημερώθηκαν από την Επιτροπή ότι το αποτέλεσμα αυτών των δοκιμών δεν ήταν ικανοποιητικό. Οι υπουργοί συμφώνησαν αμέσως για την ανάγκη εφαρμογής μιας νέας παγκόσμιας προσέγγισης στη διαχείριση του SIS II, που θα περιλαμβάνει τη συνεργασία των Κρατών Μελών με την Επιτροπή. Αυτή η νέα προσέγγιση στη διαχείριση θα παρέχει τη δυνατότητα πιο στενής παρακολούθησης του προγράμματος, διευκολύνοντας έτσι την έγκαιρη προειδοποίηση πιθανών δυσκολιών. Συμφωνήθηκε επίσης ότι θα παρθούν μέτρα σε μεταγενέστερο Συμβούλιο ΔΕΥ, το οποίο έλαβε χώρα στις 26 και 27 Φεβρουαρίου 2009. Σε αυτή τη σύνοδο, το συμπέρασμα του Συμβουλίου όριζε την αξίωση πλήρους ενημέρωσης του Κοινοβουλίου και της Προεδρίας του Συμβουλίου από την Επιτροπή, σχετικά με τυχόν προβλήματα στο SIS II καθώς και τα μελλοντικά βήματα.
<P>
Το Κοινοβούλιο ζήτησε να ενημερωθεί κατά πόσο το σύστημα θα χρειαστεί αναδιάρθρωση, δεδομένων των προβλημάτων που έχουν προκύψει μέχρι σήμερα. Σύμφωνα με την ενημέρωση του Συμβουλίου για την κατάσταση του προγράμματος SIS II, ένας αριθμός προβλημάτων συνεχίζει να υπάρχει. Παρόλα αυτά, κατανοούμε ότι, σύμφωνα με την Επιτροπή, όλα τα εκκρεμή ζητήματα μπορούν να επιλυθούν χωρίς σημαντικό ανασχεδιασμό της εφαρμογής SIS II.
<P>
Στη σύνοδο του Φεβρουαρίου, το Συμβούλιο επιδοκίμασε την εφαρμογή του σχεδίου ανάλυσης και επισκευής του SIS II, το οποίο θα επιτρέψει τον εντοπισμό όλων των ζητημάτων και την άμεση λύση τους, καθώς και την αξιολόγηση των τεχνικών στοιχείων της αρχιτεκτονικής έτσι ώστε να διασφαλιστεί ένα σταθερό και άψογο σύστημα SIS II. Παρόλα αυτά, το Συμβούλιο συμφώνησε επίσης ότι πρέπει να ακολουθηθεί ένα σχέδιο έκτακτης ανάγκης σε περίπτωση που προκύψουν σοβαρά προβλήματα που δεν μπορούν να επιλυθούν. Όσον αφορά την εναλλακτική στο SIS II, το Συμβούλιο ΔΕΥ το Φεβρουάριο χαιρέτισε την ολοκλήρωση της μελέτης σκοπιμότητας, η οποία θα αποτελεί τη βάση για τη δημιουργία ενός πραγματοποιήσιμου, εναλλακτικού τεχνικού σεναρίου για την ανάπτυξη του SIS II βασισμένου στην εξέλιξη του SIS I+, ως μέρος του σχεδίου έκτακτης ανάγκης.
<P>
Το Συμβούλιο ζήτησε επίσης, όσο το δυνατόν συντομότερα και το αργότερο μέχρι το Μάιο 2009, να υποβληθεί στο Συμβούλιο από την Προεδρία και την Επιτροπή, μια έκθεση που θα περιέχει μια σε βάθος εκτίμηση και σύγκριση των δύο εναλλακτικών σχεδίων. Το Συμβούλιο θα εκτιμήσει, με βάση αυτή την έκθεση, την πρόοδο που έχει γίνει στην ανάπτυξη του SIS II και, όσον αφορά το εναλλακτικό σχέδιο, θα εξετάσει το ενδεχόμενο επίτευξης του στόχου του SIS II όπως ορίζεται στο νομικό πλαίσιο σχετικά με τη δημιουργία, λειτουργία και χρήση του SIS II, στην τεχνική βάση της εξέλιξης του SIS I+. Αυτή η εξέταση θα διεξαχθεί όσο το δυνατόν συντομότερα και το αργότερο μέχρι τη σύνοδο του Συμβουλίου στις 4 και 5 Ιουνίου 2009.
<P>
Όσον αφορά τις λεπτομέρειες που ζητήθηκαν από το Κοινοβούλιο σχετικά με την επίλυση των εκκρεμών προβλημάτων και, πιο συγκεκριμένα, της οικονομικής διάστασης, το Συμβούλιο κάλεσε την Επιτροπή όχι μόνο να ενημερώνει το Ευρωπαϊκό Κοινοβούλιο σχετικά με τα προβλήματα του SIS II, αλλά να ενημερώνει τόσο το Κοινοβούλιο όσο και το Συμβούλιο πλήρως και σε τακτική βάση σχετικά με τα στοιχεία εξόδων του κεντρικού προγράμματος SIS II καθώς και για τα μέτρα που λαμβάνονται για τη διασφάλιση οικονομικής διαφάνειας.
<P>
Στη βάση της έκθεσης που ζητήθηκε από την Προεδρία και την Επιτροπή, το Συμβούλιο θα συζητήσει, το αργότερο μέχρι τη σύνοδό του τον Ιούνιο 2009, το χρονοδιάγραμμα έναρξης εφαρμογής του SIS II. Αυτό θα λαμβάνει υπόψη τους όρους για τα χρονοδιαγράμματα που ορίστηκαν στο ψήφισμα του Κοινοβουλίου τις 24 Σεπτεμβρίου 2008 για το σχέδιο Κανονισμού του Συμβουλίου σχετικά με τη μετάβαση από το Σύστημα Πληροφοριών Σένγκεν - SIS I+ - στο Σύστημα Πληροφοριών Σένγκεν δεύτερης γενιάς - SIS II. Αυτό ενσωματώθηκε στο Άρθρο 19 του Κανονισμού του Συμβουλίου τις 24 Οκτωβρίου.
<P>
Είμαι σίγουρος ότι η Επιτροπή θα μπορέσει να παρέχει επιπλέον πληροφορίες σε απάντηση αυτών των ερωτημάτων. Θα ήθελα απλά να σας διαβεβαιώσω, Μέλη του Κοινοβουλίου, ότι η Προεδρία θα παρακολουθεί στενά αυτό το ζήτημα και θα διασφαλίσει ότι γίνονται σεβαστά τα μελλοντικά βήματα που συμφωνήθηκαν τον περασμένο μήνα από τους υπουργούς ΔΕΥ.
<SPEAKER ID="315" NAME="Jacques Barrot" LANGUAGE="FR">
Κύριε Πρόεδρε, θα ήθελα να επιβεβαιώσω αυτό που είπε ο κύριος Vondra. Πρέπει επίσης να προσθέσω ότι, μαζί με τον κύριο Langer, τον πρόεδρο του Συμβουλίου Υπουργών Εσωτερικών, έχουμε θέσει ως προτεραιότητά μας το SIS II.
<P>
Θα προσπαθήσω, με τη σειρά μου, να δώσω κάποιες διευκρινίσεις. Ο κύριος ανάδοχος της Επιτροπής για την ανάπτυξη του SIS II έχει διεξάγει μια σειρά επιχειρησιακών δοκιμών στο κεντρικό σύστημα που λειτουργεί διαδραστικά με κάποια εθνικά συστήματα. Μεταξύ Νοεμβρίου και Δεκεμβρίου 2008, τα αποτελέσματα αυτών των δοκιμών μας οδήγησαν στο συμπέρασμα ότι το κεντρικό σύστημα δεν είχε φτάσει στο επίπεδο που οριζόταν από τη σύμβαση.
<P>
Στα μέσα Νοέμβρη, η Επιτροπή ξεκίνησε μια λεπτομερή ανάλυση σχετικά με τη λύση του SIS II, το οποίο αναπτύσσεται από την Hewlett-Packard/Steria, σε συνεργασία με ειδικούς από τα Κράτη Μέλη, και με τη βοήθεια δύο πολύ γνωστών εταιρειών παροχής συμβουλών Τεχνολογίας της Πληροφορίας.
<P>
Έπειτα από την αποτυχία των επιχειρησιακών δοκιμών, θέσαμε σε εφαρμογή ένα σχέδιο ανάλυσης και επισκευής, το οποίο θα χρειαστεί περίπου τέσσερις μήνες να ολοκληρωθεί. Ο στόχος αυτού του σχεδίου είναι η εφαρμογή του SIS II να φτάσει σε ένα ικανοποιητικό επίπεδο σταθερότητας και απόδοσης.
<P>
Ο στόχος του σχεδίου είναι καταρχάς η επιδιόρθωση των γνωστών λαθών που συνδέονται με το κεντρικό σύστημα - ορισμένα από αυτά τα λάθη έχουν ήδη επιδιορθωθεί - και, δεύτερον, η επαλήθευση ότι η εφαρμογή του SIS II δε θα πλήττεται από ανυπέρβλητες δομικές αδυναμίες.
<P>
Διεξάγονται στοχευμένες δοκιμές σε έναν αριθμό τομέων προτεραιότητας για να εξαλειφθούν οι όποιες αβεβαιότητες σχετικά με την αρχιτεκτονική της υπάρχουσας λύσης. Αυτό λειτουργεί παράλληλα με την ολοκλήρωση της τεχνικής ανάλυσης των υφιστάμενων προβλημάτων.
<P>
" Επιτροπή έχει εισάγει επίσης μια παγκόσμια προσέγγιση στη διαχείριση του προγράμματος έτσι ώστε τα κεντρικά και εθνικά στοιχεία του SIS II να μπορούν να ενσωματωθούν με καλύτερο τρόπο, σύμφωνα με τις ικανότητες που έχουν νομικά οριστεί από την Επιτροπή και τα Κράτη Μέλη.
<P>
Πιο συγκεκριμένα, η Επιτροπή συντονίζει μια κοινή δομή διαχείρισης για το πρόγραμμα. Αυτή η κοινή δομή διαχείρισης φέρνει σε επαφή τους εθνικούς διαχειριστές του προγράμματος, τους κεντρικούς διαχειριστές του προγράμματος και τους αναδόχους της Επιτροπής. Αυτή η δομή θα συνοδεύει το πρόγραμμα κατά τη διάρκεια της φάσης ανάλυσης και επισκευής, μετά κατά τη διάρκεια των δοκιμών τυπικών προσόντων, έπειτα κατά τη διάρκεια τη φάσης μετάβασης, μέχρι να τεθεί σε λειτουργία το SIS II.
<P>
Στο τέλος της φάσης ανάλυσης και επισκευής, θα έχουμε μια σαφή εικόνα των μέσων που θα χρειαστεί να εφαρμοστούν πριν την έναρξη του SIS II καθώς και του αντίστοιχου προγράμματος, όπως είπε μόλις ο κύριος Vondra. Φυσικά, δεν υπάρχει αμφιβολία ότι ο στόχος της έναρξης εφαρμογής του SIS II το Σεπτέμβριο του 2009 δεν μπορεί να επιτευχθεί.
<P>
Οι υπάρχουσες δυσκολίες που αντιμετωπίζει το SIS II συζητήθηκαν στην άτυπη σύνοδο των υπουργών στις 15 Ιανουαρίου και στο Συμβούλιο Δικαιοσύνης και Εσωτερικών Υποθέσεων στις 26 και 27 Φεβρουαρίου. Τα γενικά σημεία της προσέγγισης που προτάθηκε από την Επιτροπή για τη συνέχιση του SIS II, έγιναν αποδεκτά.
<P>
Καταρχάς, η ανάγκη συνέχισης της μελέτης σκοπιμότητας για μια εναλλακτική τεχνική λύση που θα βασίζεται στο υπάρχων SIS I+ έτυχε υποστήριξης από το Συμβούλιο. Μπορούμε έτσι να συνεχίσουμε αυτή τη μελέτη σκοπιμότητας για μια εναλλακτική λύση.
<P>
Παρόλα αυτά, οποιαδήποτε εναλλακτική τεχνική λύση θα πρέπει φυσικά να συμμορφώνεται με το νομικό πλαίσιο που έχει δημιουργηθεί για το SIS II, όπως υιοθετήθηκε από το Κοινοβούλιο και το Συμβούλιο. Προφανώς, πρέπει να ληφθούν μέτρα όσον αφορά τη μέγιστη επαναχρησιμοποίηση των επενδύσεων, καθώς και σχετικά με την κατάσταση των Κρατών Μελών και των συνδεδεμένων χωρών που σκοπεύουν να γίνουν μέλη του χώρου Σένγκεν τα επόμενα χρόνια.
<P>
Οι υπουργοί αποφάσισαν να συνεδριάσουν ξανά, όπως ειπώθηκε, το αργότερο τον Ιούνιο - στις αρχές Ιουνίου - για να εκτιμήσουν την πρόοδο που έχει γίνει και να ορίσουν, εάν χρειάζεται, νέες κατευθύνσεις και πιθανή μετάβαση σε εναλλακτική επιλογή. Υπό το φως αυτής της κατάστασης, το Συμβούλιο ζήτησε από την Προεδρία και την Επιτροπή, σε στενή συνεργασία με την Ομάδα για το SIS II και σε διαβούλευση με τα κατάλληλα όργανα, να παρουσιάσουν στο Συμβούλιο μια έκθεση που θα περιέχει λεπτομερή εκτίμηση και σύγκριση των δύο εναλλακτικών σχεδίων. Αυτή η έκθεση θα παρουσιαστεί σύντομα, το αργότερο μέχρι το Μάιο του 2009.
<P>
Για αυτό το σκοπό, έχουν συμφωνηθεί κοινά κριτήρια σύγκρισης με στόχο την εκτίμηση των αντίστοιχων πλεονεκτημάτων και μειονεκτημάτων της κάθε λύσης. Για λόγους σαφήνειας, αυτό σημαίνει ότι η απόφαση του Συμβουλίου θα παρθεί στις αρχές Ιουνίου. " απόφαση αυτή θα παρθεί υπό το φως των δοκιμών που θα έχουν ολοκληρωθεί και αυτό, πιστεύουμε, θα μας οδηγήσει είτε στη συνέχιση του SIS II ή την επιλογή μιας εναλλακτικής λύσης, μιας λύσης όμως που φυσικά θα πληρεί τους στόχους που έχουν τεθεί.
<P>
Γνωρίζω φυσικά πολύ καλά το τι ειπώθηκε από τον κύριο Coelho και την κυρία Roure σχετικά με την ανάγκη υψηλού επιπέδου διαφάνειας. Θα ήθελα να πω ότι αποστέλλουμε και θα συνεχίσουμε να αποστέλλουμε τα πρακτικά της επιτροπής για το SIS II σε πολύ τακτική βάση. Πρέπει να πω επίσης ότι έχω στείλει επιστολή στον κύριο Deprez, τον πρόεδρο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, για να του παρέχω λεπτομερείς πληροφορίες σχετικά με την κατάσταση του SIS II. Αντίγραφο αυτής της αλληλογραφίας έχει επίσης σταλεί στον κύριο Coelho.
<P>
Θα ήθελα επίσης να πω στον κύριο Lax ότι τα προβλήματα που αντιμετωπίζει το SIS II δεν επηρεάζουν το VIS. Τα προβλήματα με το SIS II δεν περιλαμβάνουν την υποδομή που είναι κοινή με το VIS. Μπορεί να ειπωθεί ότι το VIS πηγαίνει σύμφωνα με το σχέδιο που έχει συμφωνηθεί με τα Κράτη Μέλη.
<P>
Αυτό που θα ήθελα να σας πω είναι ότι όντως οργανώνουμε, τόσο με την Ομάδα όσο και μέσα στην Επιτροπή, πολύ συχνές συναντήσεις με τον συμπράττοντα και τους δύο συμπράττοντες, ειδικά τη Steria. Ειλικρινά ελπίζουμε κύριε Πρόεδρε, κυρίες και κύριοι, ότι αυτό το ζήτημα θα ολοκληρωθεί στους επόμενους μήνες, με την τελική ημερομηνία της απόφασης να ορίζεται στις αρχές Ιουνίου, όταν το Συμβούλιο θα πρέπει να λάβει μια απόφαση.
<P>
Αναλαμβάνω τη δέσμευση να κρατώ το Κοινοβούλιο ενημερωμένο για όλες αυτές τις εξελίξεις.
<SPEAKER ID="316" NAME="Marian-Jean Marinescu" LANGUAGE="RO">
Το επιχειρησιακό πρόβλημα με το Σύστημα Πληροφοριών Σένγκεν II συζητήθηκε πρόσφατα στα πλαίσια της συνόδου του Συμβουλίου το Φεβρουάριο του 2009. Επισημάνθηκε για ακόμη μία φορά ότι χρειάζεται να βρεθεί άμεση λύση για το αδιέξοδο στο οποίο βρίσκεται το SIS II.
<P>
Παρόλα αυτά, έχω την εντύπωση ότι αντί απαντήσεων, προέκυψαν ακόμη περισσότερες ερωτήσεις έπειτα από τις συζητήσεις για το SIS II. Το Συμβούλιο υποστηρίζει την εφαρμογή ενός σχεδίου ανάλυσης και επισκευής για να εξακριβωθούν τα προβλήματα των τεχνικών στοιχείων της αρχιτεκτονικής του SIS II, με σκοπό να γίνει πιο σταθερό και αξιόπιστο. Από την άλλη πλευρά, το Συμβούλιο δεν αποκλείει την πιθανότητα υιοθέτησης εναλλακτικής τεχνικής λύσης που θα επιτυγχάνει τους στόχους που προτείνονται από το SIS II.
<P>
Όποια από τις επιλογές εφαρμοστεί, δεν πρέπει να έχει επιπτώσεις στο χρονοδιάγραμμα για τη συμμετοχή των χωρών που βρίσκονται εκτός χώρου Σένγκεν. Θα ήθελα να γνωρίζω ποια μέτρα θα παρθούν από την Επιτροπή για να αποφευχθούν πιθανές καθυστερήσεις και πως θα καλυφθούν επιπλέον έξοδα που θα προκύψουν από αυτές τις αλλαγές. Το παράδειγμα της Ρουμανίας είναι χαρακτηριστικό. Τα εξωτερικά σύνορα της Ρουμανίας είναι 2 000 χλμ. " ένταξή της στο χώρο Σένγκεν που είναι προγραμματισμένη για το Μάρτιο του 2011 είναι σημαντική προτεραιότητα. Όλη αυτή η αναποφασιστικότητα μπορεί να έχει επιπτώσεις στην τήρηση της προθεσμίας.
<P>
Θα ήθελα να αναφερθώ σε ένα ακόμη ζήτημα. Σε μία περίοδο που η Επιτροπή προετοιμάζει μια νέα πρόταση νόμου σχετικά με τα επόμενα στάδια στη διαχείριση των συνόρων, θα ζητούσα από την Επιτροπή να εκτιμήσει καταρχάς την αποτελεσματικότητα των ήδη υπαρχόντων συστημάτων που χρησιμοποιούνται για τη διαχείριση των συνόρων έτσι ώστε να επιτευχθεί η μέγιστη δυνατή συνεργασία μεταξύ αυτών των συστημάτων, και μετά να εκτιμηθεί η δυνατότητα για επενδύσεις στη διοικητική μέριμνα των συνόρων.
<P>
Για να επιτευχθούν οι στρατηγικοί στόχοι της ΕΕ, η Επιτροπή δεν πρέπει να αρχίζει να αναπτύσσει νέα εργαλεία από την αρχή μέχρι τα ήδη υπάρχοντα, όπως το SIS II και το VIS, να είναι πλήρως επιχειρησιακά και αξιόπιστα.
<SPEAKER ID="317" NAME="Genowefa Grabowska" LANGUAGE="PL">
Κύριε Πρόεδρε, η κατάσταση αυτή αποτελεί χαρακτηριστικό παράδειγμα του ότι μερικές φορές είναι πιο εύκολο να επιτευχθεί συναίνεση και να υπάρξει πολιτική συμφωνία για το άνοιγμα των συνόρων από ότι είναι να ξεπεραστούν τεχνικά προβλήματα.
<P>
" είσοδος στο χώρο Σένγκεν των νέων Κρατών Μελών στις 23 Δεκεμβρίου 2007 ήταν ένα σημαντικό γεγονός για τους πολίτες αυτών των κρατών, κάτι το οποίο γνωρίζω καθώς είμαι από την Πολωνία. " χώρα μου επωφελήθηκε αυτής της ευκαιρίας και εκτιμά πολύ το άνοιγμα των συνόρων, καθώς αυτό σημαίνει την εξάλειψη των τελευταίων διακρίσεων που μας χώριζαν από τα Κράτη Μέλη της παλιάς Ευρωπαϊκής Ένωσης.
<P>
Επίσης, στη χώρα μου βρίσκεται η έδρα του οργανισμού Frontex. Γνωρίζω ότι ο κύριος Barrot επισκέφτηκε την Πολωνία, όπου είχε συνομιλίες στον Frontex και επισκέφτηκε επίσης και το τμήμα των εξωτερικών συνόρων της ΕΕ για το οποίο είναι υπεύθυνη η Πολωνία. Γνωρίζω ότι, στην πράξη, δεν υπάρχουν σοβαρά προβλήματα με τη διαφύλαξη των συνόρων και ότι είναι ασφαλή. Παρόλα αυτά, αντιμετωπίζουμε προβλήματα τεχνικής φύσης, η λύση των οποίων μετατρέπεται σε πολιτικό πρόβλημα, όπως τόνισε η συνάδελφός μου η κυρία Roure. Συμφωνώ απόλυτα μαζί της.
<P>
Εάν παρόλα αυτά, υπάρχουν τεχνικά προβλήματα, εάν υπάρχουν δυσκολίες, τότε υποθέτω ότι κάθε θεσμικό όργανο της ΕΕ είναι υπεύθυνο να αναφερθεί στο όργανο που καθυστέρησε την εφαρμογή του SIS II. Είναι κρίμα που κάτι τέτοιο δεν έγινε και που η διαφάνεια στο συγκεκριμένο θέμα παραβιάστηκε λίγο.
<P>
Πιστεύω ότι όταν το θέμα αφορά την επίλυση προβλημάτων που είναι σημαντικά για τους πολίτες, το Ευρωπαϊκό Κοινοβούλιο δεν μπορεί να συμφωνήσει ότι οποιεσδήποτε δράσεις πρέπει να γίνονται ανεξάρτητα από αυτό, ή ότι πρέπει να αγνοείται, ειδικά σε περιπτώσεις θεμάτων ασφαλείας.
<P>
Θα ήθελα να κλείσω με μια μικρή παρατήρηση. Εάν υπάρχουν προβλήματα, εάν η Hewlett-Packard δεν μπορεί να ξεπεράσει τα τεχνικά προβλήματα, πρέπει να θυμόμαστε ότι έχουμε πολύ καλούς ειδικούς στην Πολωνία, νέους ανθρώπους που είναι φοβεροί μηχανολόγοι "/Υ και που είναι γνωστοί σε όλο τον κόσμο. Πιστεύω ότι θα μπορούσαν να μας φανούν χρήσιμοι και θα μπορούσαν να παρουσιάσουν το επιθυμητό αποτέλεσμα πολύ φθηνότερα, ταχύτερα και καλύτερα.
<SPEAKER ID="318" NAME="Hubert Pirker" AFFILIATION="PPE-DE">
(DE) Κύριε Προεδρεύων του Συμβουλίου, κύριε Επίτροπε, ο χώρος Σένγκεν είναι, και πάντα ήταν, συνώνυμος με τη σχέση μεταξύ ασφάλειας από τη μία πλευρά και ελευθερίας από την άλλη. Για τους πολίτες της Ευρώπης και για όλους εμάς, αυτό αποτελεί την προστιθέμενη αξία της Ευρωπαϊκής Ένωσης. Πάντα λειτουργούσε πολύ καλά και έχει εφαρμοστεί αποτελεσματικά, εν τω μεταξύ, στη βάση "ένας για όλους".
<P>
Αυτό που συμβαίνει τώρα είναι ενοχλητικό. Παρόλα αυτά, είναι επίσης ενοχλητικό το γεγονός ότι το Κοινοβούλιο, που ήταν πάντα πολύ συνεργάσιμο, δεν έχει λάβει τις απαραίτητες πληροφορίες. Κρατούσαμε πάντα τους πολίτες της Ευρώπης ενήμερους. Το Σύστημα Πληροφοριών Σένγκεν II υποτίθεται ότι θα λειτουργούσε τέλεια και σύμφωνα με το πρόγραμμα, αλλά τώρα ανακαλύπτουμε ότι προέκυψαν προβλήματα και ότι δε φαίνεται να υπάρχει διέξοδος στο δίλημμα.
<P>
Θα ήταν ενδιαφέρον να μάθουμε κατά πόσο τα στοιχεία που κυκλοφορούν στα μέσα, σύμφωνα με τα οποία περίπου EUR 100 εκατομμύρια έχουν μέχρι τώρα δαπανηθεί για την ανάπτυξη του Συστήματος Πληροφοριών Σένγκεν II, είναι ακριβή. Θα επωμιστεί τις συνέπειες η εταιρεία; Γιατί δεν εισήχθησαν συστήματα ελέγχου στον κατάλληλο χρόνο από την Επιτροπή, το Συμβούλιο ή κάποιο άλλο θεσμικό όργανο;
<SPEAKER ID="319" NAME="Mihael Brejc" AFFILIATION="PPE-DE">
(SL) Πράγματι, είναι περίεργο ότι ανακύπτουν συνέχεια ζητήματα που αφορούν την ικανότητα λειτουργίας του συστήματος κάθε φορά που αντιμετωπίζουμε αυτά τα μεγάλα και σοβαρά τεχνικά προβλήματα. Έχουμε ασχοληθεί μέχρι τώρα με τα τεχνικά ζητήματα που σχετίζονται με την επεξεργασία δεδομένων. Για αυτό το λόγο το κοινό ρωτάει, δικαιολογημένα, γιατί δεν έχουμε επαγγελματικά όργανα σε επίπεδο ΕΕ που να μπορούν επαρκώς να αντιμετωπίσουν τα όποια τεχνικά προβλήματα προκύπτουν από τη λειτουργία πολύ μεγάλων και περιεκτικών βάσεων δεδομένων.
<P>
Έχω λάβει μέρος σε αυτές τις συζητήσεις από την αρχή. Έχω επίσης συνεργαστεί με τον εισηγητή, κύριο Coelho, και γνωρίζω ότι υπάρχουν ακόμη ορισμένες τεχνικές δυσκολίες και ελλείψεις, συμπεριλαμβανομένου και του διαθέσιμου επιπέδου τεχνογνωσίας. Πιστεύω έτσι ότι χρειάζεται να γίνει ένας ειλικρινής τεχνικός και οικονομικός έλεγχος του συστήματος και να επιπλήξουμε όσους διαχειρίζονταν το πρόγραμμα. Μάλιστα, αυτό δεν το πιστεύω μόνο εγώ, αλλά και σύνολο των πολιτών γενικότερα.
<SPEAKER ID="320" NAME="Bernd Posselt" AFFILIATION="PPE-DE">
(DE) Κύριε Πρόεδρε, κύριε Επίτροπε, προσωπικά σας έχω σε μεγάλη υπόληψη, αλλά αυτό που συμβαίνει εδώ είναι ένα απαράδεκτο μπέρδεμα, με μεγάλο βαθμό ανικανότητας και διασπάθισης χρήματος. Για αυτό το λόγο, καλώ όχι μόνο την Επιτροπή αλλά και την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων και την Επιτροπή Ελέγχου των Προϋπολογισμών να ελέγξουν με λεπτομέρεια αυτό το ζήτημα.
<P>
Χαίρομαι που η Δημοκρατία της Τσεχίας βρίσκεται στην Προεδρία του Συμβουλίου καθώς η Βαυαρία και η Δημοκρατία της Τσεχίας έχουν ακριβώς τα ίδια συμφέροντα όσον αφορά την ασφάλεια. Γνωρίζουμε ότι, παρά τους φόβους σχετικά με το άνοιγμα των συνόρων, το καθεστώς ασφαλείας έχει βελτιωθεί σημαντικά με το άνοιγμα των συνόρων, ως αποτέλεσμα της εξαιρετικής συνεργασίας της αστυνομίας. Αυτό θα μπορούσε να αποτελέσει μοντέλο και για άλλα μέρη της Ευρώπης και θα ήθελα να ευχαριστήσω τη Δημοκρατία της Τσεχίας για αυτό εκ μέρους της Βαυαρίας. Περιμένουμε το Σύστημα Πληροφοριών Σένγκεν να καλύψει τελικά όλες τις περιοχές και να μην είναι περιορισμένο σε ατομικές, επιλεκτικές και διμερείς συμφωνίες.
<SPEAKER ID="321" NAME="Alexandr Vondra">
Προεδρεύων του Συμβουλίου. - Κύριε Πρόεδρε, θα ήθελα να σας ευχαριστήσω για αυτή τη συζήτηση. Πιστεύω ότι δείχνει ότι υπάρχει ένα πρόβλημα που χρειάζεται επιδιόρθωση. Το Συμβούλιο, υπό την καθοδήγησή μας, έκανε ότι μπορούσε τον Ιανουάριο. Έλαβε σοβαρά αυτή την πρωτοβουλία για τη δημιουργία ενός εναλλακτικού σχεδίου ή σχεδίου έκτακτης ανάγκης και την προώθηση μιας λύσης ορίζοντας τις προθεσμίες.
<P>
Αυτές είναι οι δυνατότητές μας. Όσον αφορά τα οικονομικά ζητήματα, θα δώσω το λόγο στην Επιτροπή για να απαντήσει. Έχουμε εξαιρετική συνεργασία με τον Υπουργό Langer και τον Επίτροπο Barrot, οπότε πιστεύω ότι θα μπορέσουμε να το αντιμετωπίσουμε.
<P>
Σχετικά με το αν πρόκειται για πολιτικό ή τεχνικό πρόβλημα, πιστεύουμε ότι είναι απλά τεχνικό. Δεν αποτελεί προπέτασμα καπνού, όπως έχει ειπωθεί, για να καλυφθούν πολιτικά προβλήματα. Όχι - το σύστημα πρέπει να είναι έτοιμο για λειτουργία όσο το δυνατόν συντομότερα.
<P>
Απαντώντας στα σχόλια της κυρίας Grabowska: ναι, θυμόμαστε τι σημαίνει να βρίσκεσαι στην αίθουσα αναμονής. Το συζητούσαμε αυτό πριν από ένα χρόνο. Όλες οι χώρες που ενδιαφέρονται να δουν κάποια πρόοδο έχουν ξαφνικά κοινές εμπειρίες με τις δικές μας. Είμαστε προσηλωμένοι στη διατύπωση μιας τεχνικής λύσης που θα επιτρέπει και τη συμμετοχή βιομηχανιών άλλων χωρών, σύμφωνα με το συγκεκριμένο χρονοδιάγραμμα.
<P>
Θα περιοριστώ σε αυτά τα λίγα συμπερασματικά σχόλια. Είπα πολλά στην αρχή. Τώρα θα προχωρήσουμε.
<SPEAKER ID="322" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κύριε Vondra, σας ευχαριστώ για τη δέσμευση της Τσέχικης Δημοκρατίας σχετικά με αυτό το ζήτημα. Εκτιμούμε πολύ την υποστήριξή σας.
<P>
Θα ήθελα καταρχάς να απαντήσω στον κύριο Marinescu λέγοντας ότι δεν υπάρχει συγκεκριμένο πρόβλημα, δεδομένου ότι τα Κράτη Μέλη που δεν είναι ακόμη μέλη του χώρου Σένγκεν θα μπορούν να ενταχθούν στο Σύστημα Πληροφοριών Σένγκεν. Θα έχουμε αρκετές χρονικές περιόδους κατά τις οποίες θα μπορούν τα Κράτη Μέλη που δεν είναι μέλη του χώρου Σένγκεν να ενταχθούν στο Σύστημα Πληροφοριών Σένγκεν II, και έτσι, αν όλα πάνε καλά, δε θα υπάρχουν ιδιαίτερα προβλήματα.
<P>
Κυρία Grabowska, πρέπει να σας ευχαριστήσω για όλα όσα κάνει η Δημοκρατία της Πολωνίας για τη διαφύλαξη των εξωτερικών συνόρων. Είχα την ευκαιρία να δω την ποιοτική δουλειά που γίνεται από τον Frontex μαζί με τις Πολωνικές ομάδες στα Ουκρανικά σύνορα.
<P>
Θα ήθελα απλά να πω, απαντώντας στην κυρία Roure και την κυρία Grabowska, ότι το πρόβλημα είναι κατά βάση τεχνικό. Δεν είναι, όπως είπε ο κύριος Vondra, πολιτικό πρόβλημα. " αλήθεια είναι απλά, ότι τα Κράτη Μέλη, ή ορισμένα Κράτη Μέλη, έχουν όλο και μεγαλύτερες απαιτήσεις. Έτσι, πρέπει να ειπωθεί ότι το Σύστημα Πληροφοριών Σένγκεν II χρειάστηκε να ανταποκριθεί σε όλο και αυξανόμενους εξεζητημένους στόχους. Συνεπώς, το σύστημα έχει γίνει πιο περίπλοκο και παρά το φόρο τιμής που αποτίσατε στην τεχνολογία της πληροφορίας, η εφαρμογή αποδείχτηκε ότι είναι πιο δύσκολο από ότι αναμενόταν. Παρόλα αυτά, είναι αλήθεια ότι το πρόβλημα παραμένει ουσιαστικά τεχνικό και έτσι θα πρέπει να μπορεί να επιλυθεί.
<P>
Θα ήθελα να πω στον κύριο Pirker ότι το Κοινοβούλιο θα ενημερώνεται, και αναλαμβάνω τη δέσμευση για να το πράξω αυτό. Το έχω αναλάβει προσωπικά κατά τη διάρκεια αυτού του προγράμματος και μπορώ να πω ότι το θεωρώ απόλυτη προτεραιότητά μου. Θα ήθελα επίσης να διαβεβαιώσω τον κύριο Brejc ότι έχουμε εντοπίσει τους υπεύθυνους. Σε συνεργασία με την Επιτροπή, δημιουργήσαμε αυτή την Ομάδα, στην οποία λαμβάνουν μέρος τα Κράτη Μέλη. Πιστεύω ότι τώρα έχουμε μια σαφή ομάδα καθοδήγησης, αλλά ο συμπράττων πρέπει επίσης να μπορεί να ανταποκριθεί στις απαιτήσεις που έχουμε θέσει.
<P>
Θα ήθελα επίσης να απαντήσω στην ερώτηση οικονομικής φύσης που μόλις τέθηκε από τον κύριο Pirker και τον κύριο Posselt. " συνολική δημοσιονομική δέσμευση της Επιτροπής για το Σύστημα Πληροφοριών Σένγκεν II ανέρχεται σε περίπου EUR 68 εκατομμύρια. Τα αντίστοιχα συμβόλαια περιλαμβάνουν μελέτες σκοπιμότητας, ανάπτυξη του κεντρικού συστήματος, υποστήριξη και έλεγχο ποιότητας, το δίκτυο s-Testa, προετοιμασία για επιχειρησιακή διαχείριση στο Στρασβούργο, ασφάλεια, προετοιμασία σχετικά με βιομετρικά ζητήματα και επικοινωνία. " δέσμευση είναι έτσι: EUR 68 εκατομμύρια.
<P>
Όσον αφορά τις πληρωμές, EUR 27 εκατομμύρια έχουν διατεθεί μέχρι στιγμής για τεχνική ανάπτυξη: EUR 20 εκατομμύρια για την ανάπτυξη του συστήματος· EUR 7 εκατομμύρια για δίκτυο που θα βρίσκεται στο προσκήνιο της τεχνολογικής προόδου· και EUR 4 500 000 για διασφάλιση της ποιότητας.
<P>
Πρέπει να ειπωθεί ότι εάν, αφότου αποκτήσουμε μια ξεκάθαρη ιδέα για την αξιοπιστία ή μη του Συστήματος Πληροφοριών Σένγκεν II, το Συμβούλιο αποφασίσει να υιοθετήσει την επιλογή SIS I+R, θα μπορούσε να εξεταστεί η επαναχρησιμοποίηση του δικτύου επικοινωνιών που προοριζόταν για το Σύστημα Πληροφοριών Σένγκεν II, κάτι που σημαίνει ότι οι αντίστοιχες επενδύσεις θα μπορούσαν, στο μεγαλύτερο μέρος τους, να διατηρηθούν.
<P>
Το πραγματικό μας πρόβλημα, κυρίες και κύριοι, είναι ο εφοδιασμός του Σένγκεν, του χώρου Σένγκεν ελεύθερης κυκλοφορίας, με ένα πραγματικά αποτελεσματικό εργαλείο. Είναι γεγονός ότι, εάν επιτύχει το Σένγκεν II, θα είναι το πιο αποτελεσματικό σύστημα στον κόσμο, δεδομένων των αποτελεσμάτων που θα μας επιτρέψει να επιτύχουμε. " τεχνολογία της πληροφορίας, παρόλα αυτά, πρέπει να βρίσκεται στη θέση της.
<P>
Εν πάση περιπτώσει, αυτό που θα ήθελα να πω, έπειτα από την Τσέχικη Προεδρία - και θέλω να επαναλάβω ότι είμαι ευγνώμων στον κύριο Vondra για τη δέσμευση της Τσέχικης Προεδρίας σε αυτό το δύσκολο ζήτημα - είναι ότι πραγματικά πιστεύω ότι, μαζί με την τρέχουσα Προεδρία, έχουμε καταβάλει κάθε δυνατή προσπάθεια για να αποφύγουμε επιπλέον καθυστερήσεις και να δώσουμε τη δυνατότητα στον συμπράττοντα να εκπληρώσει τις προσδοκίες μας. Σε κάθε περίπτωση, θα ορίσουμε μια ημερομηνία, έτσι ώστε να μπορέσει το Συμβούλιο να λάβει τις απαραίτητες αποφάσεις. Για μια ακόμη φορά, δεσμεύομαι για την ενημέρωση του Κοινοβουλίου.
<SPEAKER ID="323" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="324" NAME="Alin Lucian Antochi  " LANGUAGE="RO">
Πιστεύω ότι αυτό το πρόγραμμα που έχει ως στόχο τη βελτίωση του μηχανισμού διαχείρισης των εξωτερικών συνόρων της Ευρωπαϊκής Ένωσης δεν πρέπει να αντιμετωπιστεί ως μια προσπάθεια συγκράτησης της μετανάστευσης ως διαδικασία. Ο πραγματικός στόχος της μεγαλύτερης προστασίας των συνόρων της ΕΕ δεν έχει να κάνει με τον περιορισμό της εισροής μεταναστών, αλλά με τον πιο αυστηρό τους έλεγχο. Μια σωστή διαχείριση της μετανάστευσης είναι προς όφελος των κοινωνιών και των οικονομιών των Κρατών Μελών της Ευρωπαϊκής Ένωσης.
<P>
Πρέπει να υπογραμμίσω ότι η Ευρωπαϊκή Ένωση θα πρέπει να επικεντρώσει την προσοχή της στη διαχείριση των περιφερειακών της συνόρων όπου υπάρχουν συγκρούσεις. Για παράδειγμα οι δράσεις της Ευρωπαϊκής Αποστολής Συνοριακής Συνδρομής της ΕΕ στα σύνορα Μολδαβίας και Ουκρανίας (EUBAM) αξίζουν ιδιαίτερης αναγνώρισης. Αυτές περιλαμβάνουν τη δημιουργία μίας μοναδικής τελωνειακής διαδικασίας στα σύνορα, τον περιορισμό του λαθρεμπορίου και τη μείωση των δραστηριοτήτων εγκληματικών ομάδων.
<P>
Από την άλλη πλευρά, η αποτυχία επίλυσης μέχρι τώρα της διαμάχης στην Υπερδνειστερία δυσχεραίνει τη διαχείριση αυτού του τμήματος των συνόρων για τις Μολδαβικές αρχές, ένα τμήμα όπου συνεχίζει να υπάρχει μεγάλη ροή παράνομης μετανάστευσης.
<P>
Θα ήθελα να εκφράσω την ακράδαντη πεποίθησή μου ότι η Ευρωπαϊκή Ένωση έχει μεγάλη πολιτική και οικονομική επιρροή καθώς και επιρροή στον τομέα της ασφάλειας για να αποτρέψει τις παράνομες πράξεις που προαναφέρθηκαν κάτι που επίσης σημαίνει πιο ενεργή συμμετοχή στη διευθέτηση των εκκρεμών συγκρούσεων στα ανατολικά εξωτερικά σύνορα.

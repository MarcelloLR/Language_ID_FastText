<CHAPTER ID="006-02">
2. Διαδικασία έκδοσης ευρωπαϊκής διαταγής πληρωμής (ψηφοφορία) 
<P>
- Πριν από την ψηφοφορία:
<SPEAKER ID="116" NAME="Cristiana Muscardini" AFFILIATION="UEN">
(IT) Κύριε Πρόεδρε, θέλω να αναφερθώ στον Κανονισμό και σας ευχαριστώ που ικανοποιήσατε γρήγορα το αίτημά μου να μιλήσω. " ταχύτητα με την οποία η Προεδρία μου έδωσε το λόγο μου δίνει τη βεβαιότητα ότι η φωνή μου μπορεί να ακουστεί και εκεί που δεν ακούγονται τα μικρόφωνα.
<P>
Σύμφωνα με τον Κανονισμό, προτείνω, εξαιτίας της απόφασης που λήφθηκε καθώς και της επικείμενης ψηφοφορίας, να προβούμε αμέσως σε μια τροποποίηση του Κανονισμού μας, σύμφωνα με την πρακτική που καθιερώθηκε σήμερα στο Σώμα. Από εδώ και στο εξής δεν θα είναι πλέον υποχρεωτικό να διαθέτουμε τα κείμενα σε όλες τις γλώσσες εικοσιτέσσερις ώρες νωρίτερα, αλλά θα αρκεί να λαμβάνουμε τα κείμενα τη στιγμή της ψηφοφορίας, και δεν θα είναι πλέον απαραίτητο να καταθέτουμε προφορικές τροπολογίες, καθώς οποιοσδήποτε από εμάς θα μπορεί να τροποποιεί τα κείμενα που τίθενται προς ψήφιση, ακόμη και την τελευταία στιγμή.
<P>
Κύριε Πρόεδρε, επιτρέψτε μου να σας συγχαρώ, καθώς αυτό σημαίνει ότι ακόμη μια φορά η δημοκρατία έχει δεχθεί πλήγμα.
<SPEAKER ID="117" NAME="Monica Frassoni" AFFILIATION="Verts/ALE">
(IT) Κύριε Πρόεδρε, ήθελα απλώς να πω ότι η σημερινή ημέρα ήταν δύσκολη και ότι πιστεύω πως η απόφαση να επαναληφθεί η ψηφοφορία αποτελεί ένα επικίνδυνο και εντελώς ανεπιθύμητο προηγούμενο.
<SPEAKER ID="118" NAME="Arlene McCarthy " AFFILIATION="PSE">
εισηγήτρια. - (EN) Κύριε Πρόεδρε, η αρμόδια επιτροπή και οι πολιτικές ομάδες ζήτησαν να ψηφίσουμε πρώτα επί της συμβιβαστικής τροπολογίας αριθ. 4, καθώς πρόκειται για την τροπολογία η οποία συμφωνήθηκε στον τριμερή διάλογο με το Συμβούλιο και την Επιτροπή. Αυτό συνάδει με τις διατάξεις του Κανονισμού του Κοινοβουλίου μας σχετικά με τη νέα διαδικασία επιτροπολογίας. Αυτό σημαίνει ότι η τροπολογία 2 εκπίπτει, εφόσον ψηφιστεί πρώτα η τροπολογία 4.
<P>
Ενόψει της δήλωσης του Επιτρόπου κ. Frattini κατά τη συζήτηση της Δευτέρας και της δέσμευσής του να μελετήσει τις συνέπειες αυτού του κανονισμού και τις διατάξεις του αστικού δικαίου που ισχύουν για συμβαλλόμενους που έχουν την έδρα τους σε τρίτες χώρες, ιδίως σε κράτη του Ευρωπαϊκού Οικονομικού Χώρου, οι Ομάδες έχουν συμφωνήσει να μην επιμείνουν στην τροπολογία 1. Οι Ομάδες, συνεπώς, θα καταψηφίσουν την εν λόγω τροπολογία.
<P>
Ευελπιστώ ότι έτσι θα αποφευχθεί οποιαδήποτε σύγχυση κατά την ψηφοφορία.
<SPEAKER ID="119" NAME="Paula Lehtomäki">
Προεδρεύουσα του Συμβουλίου. - (EN) Κύριε Πρόεδρε, η Προεδρία σημειώνει επίσης την επιθυμία του Κοινοβουλίου να διευρυνθεί το πεδίο εφαρμογής της διαδικασίας έκδοσης ευρωπαϊκής διαταγής πληρωμής σε προσφεύγοντες ή εναγόμενους που έχουν ως τόπο διαμονής χώρες μέλη του Ευρωπαϊκού Οικονομικού Χώρου. Ωστόσο, λαμβάνοντας, μεταξύ άλλων, υπόψη τις διαπραγματεύσεις στους κόλπους του Συμβουλίου, είναι μάλλον αδύνατη στο παρόν στάδιο η αλλαγή του ορισμού των διασυνοριακών υποθέσεων στο κείμενο του κανονισμού.
<P>
" Προεδρία είναι πρόθυμη να μελετήσει πιο προσεκτικά τις συνέπειες του κανονισμού στους συμβαλλόμενους οι οποίοι διαμένουν σε κράτη μέλη του Ευρωπαϊκού Οικονομικού Χώρου.

<CHAPTER ID="016">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="477" NAME="Πρόεδρος">
Στη συνέχεια θα προχωρήσουμε στις σημερινές αιτιολογήσεις ψήφου. Είμαι βέβαιος ότι αυτό θα φορτίσει συναισθηματικά την ατμόσφαιρα, υπάρχουν όμως πολλοί βουλευτές που έχουν ζητήσει το λόγο και πιστεύω ότι είναι παρόντες..
<SPEAKER ID="479" NAME="Inese Vaidere" AFFILIATION="UEN">
(LV) Κύριε Πρόεδρε, δεν ήταν ακριβώς σαφές για ποια έκθεση μπορώ τώρα να μιλήσω. Ενημέρωσα ότι ήθελα να μιλήσω για την έκθεση της κυρίας Stauner, του κυρίου Maldeikis και του κυρίου Corbett. Ναι, θα ήθελα να πω κάτι. Απλά η αντίδρασή μου δεν ήταν άμεση.
<P>
Κύριε Πρόεδρε, με αυτό το πακέτο των 5 δισεκατομμυρίων ευρώ, το μεγαλύτερο μέρος του οποίου προωθήθηκε στην αγροτική ανάπτυξη, θα ήθελα συγκεκριμένα να τονίσω το γεγονός ότι είναι πολύ σημαντικό να μην προσέχουμε μόνο τους επίσημους δείκτες, αλλά και τις πραγματικές ανάγκες της αγροτικής ανάπτυξης. Οι ευρυζωνικές συνδέσεις είναι απαραίτητες σε όλα τα κράτη μέλη, υπάρχουν όμως μερικά κράτη μέλη, όπως το δικό μου, όπου απαιτούνται βελτιώσεις στα οδικά έργα υποδομής, καθώς και άλλα μέτρα για τη διατήρηση του τοπίου στις αγροτικές περιοχές. Σας παρακινώ να ασχοληθείτε περισσότερο με την πολιτική σύγκλισης και με την πολιτική συνοχής και να παρέχετε περισσότερη υποστήριξη σε εκείνα τα κράτη μέλη που αντιμετωπίζουν οικονομικές δυσκολίες και τα οποία βρίσκονται ενδεχομένως σε χαμηλότερο επίπεδο οικονομικής ανάπτυξης σε σχέση με τα παλιότερα κράτη μέλη. Σας ευχαριστώ.
<SPEAKER ID="480" NAME="Zita Pleštinská" AFFILIATION="PPE-DE">
- (SK) " έκθεση Stavreva είναι μια από τις τρεις εκθέσεις που εντάχθηκαν στο κοινό πακέτο των 5 δισεκατομμυρίων ευρώ. Στο πλαίσιο της οικονομικής κρίσης μπορούμε να δούμε ότι μας λείπουν τα κεφάλαια για την επένδυση σε έργα στους τομείς της ενέργειας και της αγροτικής ανάπτυξης, οι οποίοι επλήγησαν με τη μεγαλύτερη σφοδρότητα από την οικονομική κρίση. Χαιρετίζω το γεγονός ότι το Ευρωπαϊκό Κοινοβούλιο πέρασε τον προτεινόμενο κανονισμό στο πλαίσιο του ευρωπαϊκού σχεδίου για την ανάκαμψη της οικονομίας, το οποίο διαθέτει 1,5 δισεκατομμύρια ευρώ σε όλα τα κράτη μέλη μέσω του Ευρωπαϊκού Γεωργικού Ταμείου Αγροτικής Ανάπτυξης.
<P>
Οι αγροτικές περιοχές μπορούν να θέσουν σε εφαρμογή έργα με στόχο την ανάπτυξη ευρυζωνικών διαδικτυακών συνδέσεων. " γη παίζει κεντρικό ρόλο στον τομέα της γεωργίας και η χρήση και η διαχείριση της αγροτικής γης είναι εξαιρετικά σπουδαία για την επίλυση νέων προβλημάτων, τα οποία αφορούν την κλιματική αλλαγή, τις ανανεώσιμες πηγές ενέργειας, τη λειψυδρία και τη βιοποικιλότητα.
<P>
Θα ήθελα να ζητήσω από τα κράτη μέλη να μην καθίσουν με τα χέρια σταυρωμένα, αλλά να καταρτίσουν γρήγορα τα εθνικά τους σχέδια, έγκαιρα και αναλυτικά, και να παράσχουν διαφανή πληροφόρηση σχετικά με τις νέες νομικές διατάξεις. Ταυτόχρονα, πρέπει να εγκρίνουν πιο γρήγορες και απλοποιημένες διαδικασίες τόσο για τις δαπάνες όσο και για την υποβολή εκθέσεων.
<SPEAKER ID="481" NAME="Neena Gill" AFFILIATION="PSE">
Κύριε Πρόεδρε, η εκλογική μου περιφέρεια στην περιοχή West Midlands περιλαμβάνει τόσο αστικές όσο και αγροτικές περιοχές και η πρόβλεψη για τις ευρυζωνικές συνδέσεις στις αγροτικές περιοχές είναι πραγματικά απογοητευτική. Θα αναφέρω το παράδειγμα της πόλης Knighton, κοντά στα σύνορα με την Ουαλία, όπου οι επιχειρηματίες αντιμετωπίζουν προβλήματα λόγω των αναξιόπιστων συνδέσεων και ζητούν όλοι βοήθεια. Ένας από τους ψηφοφόρους μου ήθελε να δημιουργήσει μια επιχείρηση παροχής υπηρεσιών μέσω του Διαδικτύου - η οποία ήταν κρίσιμης σημασίας για την περίπτωσή του, καθώς είναι άτομο με αναπηρία, και ο καλύτερος τρόπος για να ασκήσει τις δραστηριότητές του θα ήταν η εργασία από το σπίτι. Δυστυχώς, λόγω του μονοπωλίου, η ταχύτητα σύνδεσης είναι πολύ αργή και δεν επιτρέπει τη λειτουργία μιας επιχείρησης.
<P>
Επομένως, αυτή η χρηματοδότηση είναι κρίσιμη για τις αγροτικές περιοχές και για την ανάκαμψη της οικονομίας και ήθελα να βεβαιωθώ ότι θα γίνει δίκαιος διαμοιρασμός της σε όλα τα κράτη μέλη, με προτεραιότητα στις περιοχές όπου η κάλυψη των ευρυζωνικών συνδέσεων δεν βοηθά την απασχόληση. Ζητώ από όλα τα κόμματα να συμφωνήσουν άμεσα για αυτό το θέμα και να γεφυρωθεί μια για πάντα αυτό το άδικο ψηφιακό χάσμα.
<P>

<SPEAKER ID="483" NAME="Christopher Heaton-Harris" AFFILIATION="PPE-DE">
Κύριε Πρόεδρε, όσον αφορά την ημερήσια διάταξη, λέτε πολύ σωστά ότι έχουμε καθυστερήσει σε αυτό το σημείο, και ευχαριστώ τους διερμηνείς για την υπομονή τους. Ωστόσο, δεν καθυστερούμε εδώ από επιλογή: οφείλεται σε μια απόφαση της προεδρίας νωρίτερα σήμερα - η οποία ήταν μια απίστευτη και πρωτοφανής αυθαίρετη απόφαση - να αναστείλει τις αιτιολογήσεις ψήφου για μετά τη συζήτηση αντί για μετά την ολοκλήρωση της ψηφοφορίας, όπως προβλέπεται στον εσωτερικό μας κανονισμό.
<P>
Έτσι, βρισκόμαστε εδώ απόψε επειδή ο Πρόεδρος που είχε εκείνη την ώρα την προεδρία παραβίασε τον εσωτερικό κανονισμό μας και προσπαθούμε όλοι να προχωρήσουμε με τις αιτιολογήσεις ψήφου κάνοντας ό,τι μπορούμε να κάνουμε νομίμως, για να υψώσουμε τη φωνή μας σε ένα Κοινοβούλιο που δεν επιθυμεί στην πραγματικότητα να ακούει τις μειονότητες.
<SPEAKER ID="484" NAME="Πρόεδρος">
Κύριε Heaton-Harris, θα διευκρινίσω για χάρη σας ένα σημείο του εσωτερικού κανονισμού. " αιτιολόγηση ψήφων όντως λαμβάνει χώρα μετά την ψηφοφορία, αλλά όχι αμέσως μετά την ψηφοφορία.. " διαφορά μας επιτρέπει να ερμηνεύουμε τα πράγματα.
<P>
Περνάμε σε μια έκθεση για την οποία χαίρομαι που ο κύριος Heaton-Harris επιθυμεί να εκφράσει τη γνώμη του, και πρόκειται για την έκθεση του κυρίου Onesta.
<P>

<SPEAKER ID="486" NAME="Christopher Heaton-Harris" AFFILIATION="PPE-DE">
Κύριε Πρόεδρε, κατά περίεργο τρόπο έχω αναπτύξει με τον καιρό σεβασμό για τον εισηγητή της εν λόγω έκθεσης και θα ήθελα να μιλήσω γενικά για τις αναφορές, επειδή μου έχουν χρησιμεύσει πολύ. Παρότι ο κόσμος δεν κατανοεί τα θεσμικά όργανα της Ευρώπης και μάλιστα τα φοβάται λιγάκι, μερικές φορές έχει ανάγκη από έναν τρόπο καταγραφής μιας διαφωνίας. Ο τρόπος με τον οποίο καταγράφονταν οι αναφορές κατά το παρελθόν χώλαινε λιγάκι αλλά έδινε στους πολίτες τη δυνατότητα να προωθήσουν ένα πρόβλημα σε λίγο διαφορετικό στάδιο, όταν ενδεχομένως είχαν εξαντλήσει πολλές άλλες δυνατότητες. Έχω προωθήσει αναφορές από ανθρώπους της εκλογικής μου περιφέρειας, ενώ μια από τις πιο γνωστές υποθέσεις μου ήταν η "Earls Barton seven".
<P>
Το θέμα είναι ότι η διαδικασία των αναφορών είναι ίσως η μόνη διαδικασία που αξίζει να προστατέψουμε σε αυτό το χώρο. Οι άλλοι κανόνες και οι διαδικασίες και πολλές από τις άλλες επιτροπές φαντάζουν ασήμαντες όταν συγκρίνονται με τη σπουδαιότητα της Επιτροπής Αναφορών.
<SPEAKER ID="488" NAME="Christopher Heaton-Harris" AFFILIATION="PPE-DE">
Κύριε Πρόεδρε, όπως και ο κύριος Corbett, θα ήθελα να περιμένω τα αποτελέσματα του δεύτερου δημοψηφίσματος στην Ιρλανδία και ασφαλώς δεν θα ήθελα να περιμένω την ψηφοφορία στην περιφέρεια του Yorkshire και του Humber στις επερχόμενες ευρωεκλογές. Εύχομαι όμως στον κύριο Corbett καλή επιτυχία σε ό,τι κι αν κάνει όταν αποχωρήσει από αυτό το χώρο τον Ιούλιο. Αναρωτιέμαι τι θα απογίνει το Κοινοβούλιο χωρίς τον εισηγητή του εσωτερικού κανονισμού του, τον άνθρωπο που σχεδόν μόνος από το παρασκήνιο κατάφερε να εξαλείψει τις εξουσίες των μικρότερων ομάδων και τη φωνή των μειονοτήτων από αυτό το χώρο.
<P>
Ίσως αυτή η έκθεση να μην είναι και τόσο κακή, αλλά, γι' αυτό ακριβώς, χρήζει περαιτέρω εξέτασης, επειδή πολύ συχνά οι αλλαγές στον εσωτερικό κανονισμό είναι εκ πρώτης όψεως εντελώς δίκαιες. Αυτό που πραγματικά μετράει είναι αυτό που επιτυγχάνουν στην πράξη και ο τρόπος με τον οποίο εφαρμόζονται από την Προεδρία και από το Γραφείο. Όσον αφορά το πακέτο για τον εσωτερικό κανονισμό και την προσαρμογή του στη συνθήκη της Λισαβόνας, αναρωτιέμαι μήπως ξεπέρασε τα όρια.
<SPEAKER ID="489" NAME="Syed Kamall" AFFILIATION="PPE-DE">
Κύριε Πρόεδρε, πριν από μερικές εβδομάδες συζητήσαμε για την έκθεση σχετικά με τα ολοκληρωτικά καθεστώτα. Σε εκείνη την περίπτωση, είχα επισημάνει ότι υπήρχε πραγματικά ένα κοινό στοιχείο το οποίο ενώνει τον εθνικοσοσιαλισμό και το σοβιετικό σοσιαλισμό, και αυτό το στοιχείο δεν είναι άλλο από τον ίδιο το σοσιαλισμό.
<P>
Γνωρίζουμε ότι ο εισηγητής, ο κύριος Corbett, πιστεύει στο έργο της ευρωπαϊκής ολοκλήρωσης. Δεν μασάει τα λόγια του όταν λέει ότι πιστεύει σε περαιτέρω πολιτική και οικονομική ολοκλήρωση· θέλει να οδηγηθούμε στις "νωμένες Πολιτείες της Ευρώπης ή σε μια Ομοσπονδιακή Δημοκρατία της Ευρώπης. Ωστόσο, στην προσπάθειά του να επιτύχει αυτούς τους στόχους, απαιτεί την καταστολή των απόψεων των μειονοτήτων και σχεδόν από μόνος του καταστρέφει την αρχή της ελευθερίας του λόγου.
<P>
Γνωρίζω ότι αυτή η αρχή δεν τον ενδιαφέρει και πολύ. Ρίχνοντας μια ματιά σε αυτή την έκθεση, πιστεύω ότι οποιοσδήποτε στυγνός δικτάτορας του περασμένου αιώνα θα ήταν υπερήφανος αν είχε στο πλευρό του τον κύριο Corbett.
<SPEAKER ID="490" NAME="Daniel Hannan" AFFILIATION="NI">
Κύριε Πρόεδρε, από το 2004 έχω γνωρίσει εδώ πολλούς συναδέλφους από τις υπό ένταξη χώρες, κάποιους από τους οποίους είμαι υπερήφανος που μπορώ να τους αποκαλώ φίλους μου. Όταν μιλούμε για τους δύσκολους καιρούς που πέρασαν, αυτό που μας κάνει τη μεγαλύτερη εντύπωση είναι ο τρόπος με τον οποίο λένε ότι το πιο τρομακτικό πράγμα από τη ζωή τους στις χώρες της COMECON, δεν ήταν η έλλειψη δημοκρατίας, ούτε η έλλειψη ιδιοκτησιακών δικαιωμάτων, αλλά η έλλειψη ενός ασφαλούς κράτους δικαίου. Αν με την κριτική σου προκαλούσες μπελάδες στο καθεστώς, δεν πήγαινες φυλακή. Απλά η ζωή σου δυσκόλευε - η άδεια οδήγησής σου χανόταν μυστηριωδώς στο ταχυδρομείο, τα παιδιά σου δεν είχαν θέση στο πανεπιστήμιο, δεν μπορούσες να βρεις δουλειά που να μην είναι ταπεινή.
<P>
Αυτό που με ανησυχεί είναι ότι ένα παρόμοιο διπλό πρότυπο αρχίζει να εγκαθίσταται στα θεσμικά μας όργανα. Όταν ήρθε εδώ ο κύριος Václav Klaus, οι βουλευτές τον γιουχάρισαν και τον αποδοκίμασαν με φωνές και σφυρίγματα, σαν πίθηκοι που τους έχουν τσιμπήσει μύγες· παρόλα αυτά, σε κανέναν δεν έγινε επίπληξη. Όταν όμως διαμαρτυρηθήκαμε υπέρ της διεξαγωγής δημοψηφίσματος, σε 14 από εμάς επιβλήθηκαν κυρώσεις. Οι καλοί χριστιανοδημοκράτες μπορούν να διαπράξουν απάτη σχεδόν ανοιχτά και να τη γλιτώσουν, όταν όμως ένας ευρωσκεπτικιστής αυστριακός φωτογράφησε ανθρώπους που πήγαιναν σε μια συνέλευση που όμως δεν θα συνέβαινε σε εκείνο το μέρος, του επιβλήθηκε πρόστιμο χιλιάδων ευρώ επειδή στην ουσία συμπλήρωσε λάθος ένα έντυπο. Μπορεί να πιστεύετε ότι δεν είναι δουλειά μου να μιλάω έτσι. Δεν έζησα υπό αυτό το σύστημα, δεν ισχύει όμως το ίδιο και για τον κύριο Václav Klaus, και όταν μας προειδοποιεί ότι βαδίζουμε προς τα πίσω, προς ένα τέτοιο σύστημα, νομίζω ότι πρέπει να τον ακούμε.
<SPEAKER ID="491" NAME="Richard Corbett" AFFILIATION="PSE">
Κύριε Πρόεδρε, ειλικρινά δεν έχω ακούσει σε όλη μου τη ζωή περισσότερες αηδίες από όσες ειπώθηκαν για αυτή την έκθεση. "Δικτατορία και χειραγώγηση"; Τότε, αν ήταν τόσο κακή έκθεση, γιατί στο καλό πήρε τόσο μεγάλη πλειοψηφία;
<P>
Το πρώτο σφάλμα στο οποίο υπέπεσαν οι δυσφημιστές της είναι το ότι δεν αναφέρει ούτε τη συνθήκη της Λισαβόνας ούτε την εφαρμογή της συνθήκης της Λισαβόνας. Αυτή η ενότητα τέθηκε κατά μέρος για να ασχοληθεί μαζί της το επόμενο Κοινοβούλιο· δεν ασχολούμαστε με αυτό το θέμα σήμερα. Οι διαφωνούντες φαίνεται ότι δεν διάβασαν καν την έκθεση.
<P>
Όσο για αυτό που λέγεται, ότι έχει στόχο την κατάπνιξη της φωνής των μειονοτήτων, δεν υπάρχει ούτε μια τροπολογία σε αυτή την έκθεση, ή για να το πω καλύτερα σε καμία από τις εκθέσεις για τον εσωτερικό κανονισμό που έχω εκπονήσει, που να έχει τέτοιο αποτέλεσμα. Το παρόν Κοινοβούλιο είναι ένα κοινοβούλιο των μειονοτήτων, σε αντίθεση με μερικά εθνικά κοινοβούλια, όπου κυριαρχεί η πλειοψηφία ενός κόμματος ή το εκτελεστικό σώμα. Στο κοινοβούλιο αυτό όλοι αποτελούν μειονότητα και αυτή η διαφοροποίηση θα εξακολουθήσει να ισχύει για πολύ καιρό ακόμα.
<P>
Όσο για τα σχόλια σχετικά με τη φίμωση του Václav Klaus, τα οποία ουδεμία σχέση έχουν με την εν λόγω έκθεση, γνωρίζω ότι μερικοί βουλευτές αποχώρησαν κατά την ομιλία του, όταν όμως είχε έρθει εδώ ο πρωθυπουργός της Πορτογαλίας, προσπαθήσατε να σταματήσετε την ομιλία του, φωνάζοντας εναντίον του. Δεν μπόρεσε καν να πραγματοποιήσει την ομιλία του, επειδή εσείς δεν θέλατε να του επιτρέψετε να μεταφέρει το μήνυμά του υπέρ της ευρωπαϊκής ενοποίησης.
<P>
Έτσι, αρνούμαι κατηγορηματικά όσα ειπώθηκαν. Φοβάμαι ότι εξάντλησα το χρόνο μου, έτσι δεν μπορώ να δώσω την αιτιολόγηση ψήφου που ήθελα να δώσω, να πω δηλαδή ότι χαίρομαι που η έκθεσή μου εγκρίθηκε στο σύνολό της, εκτός από ένα λαθάκι, το οποίο νομίζω ότι έγινε όταν ο πρόεδρος του ΕΚ πήρε λανθασμένη λίστα ψήφων. Ελπίζω ότι θα μπορέσουμε να το διορθώσουμε αυτό στο επόμενο Κοινοβούλιο.
<SPEAKER ID="492" NAME="Inese Vaidere" AFFILIATION="UEN">
(LV) Κύριε Πρόεδρε, θα ήθελα να τονίσω το γεγονός ότι το Ευρωπαϊκό Κοινοβούλιο είναι ένας θεσμός που προάγει τη δημοκρατία σε όλη την Ευρώπη, αλλά και εσωτερικά, στο Κοινοβούλιο. Δυστυχώς, υπήρξαν διάφορα σημεία σε αυτή την έκθεση, διάφορα επιχειρήματα, τα οποία δεν μπόρεσα να υποστηρίξω. Παρότι οι προθέσεις του συντάκτη της ήταν ευγενείς, δεν νομίζω ότι το Ευρωπαϊκό Κοινοβούλιο πρέπει να υποστηρίξει έναν κανόνα με περιοριστικό χαρακτήρα, ο οποίος στρέφεται εναντίον ενός μεμονωμένου προσώπου. Παρομοίως, δεν νομίζω ότι το να λάβει ο πρόεδρος του Ευρωπαϊκού Κοινοβουλίου το δικαίωμα να αποφασίζει εάν πρέπει ή δεν πρέπει να επιτρέπει μια γραπτή ανακοίνωση θα βοηθήσει στην αύξηση της δημοκρατίας. Εξάλλου, οι βουλευτές έχουν το δικαίωμα να εκφράζουν τη γνώμη τους. Επίσης, η χρήση των γαλάζιων καρτών στις συζητήσεις είναι δυνατό να μετατραπεί σε ρύθμιση των εσωτερικών βαθμολογιών των κομμάτων. Μετά λύπης μου ένιωσα υποχρεωμένη να καταψηφίσω αυτές τις προτάσεις για το Ευρωπαϊκό Κοινοβούλιο. Σας ευχαριστώ.
<SPEAKER ID="494" NAME="Siiri Oviir" AFFILIATION="ALDE">
(ET) Δεν συμβαίνει πάντοτε πριν από κάθε έκθεση τα γραμματοκιβώτιά μας να είναι γεμάτα ενδιαφέροντα υλικά υπέρ και κατά, και αυτό αποτελεί πηγή ανησυχίας και αδικίας. Υπερψήφισα την κοινή θέση υπέρ της έγκρισης της έκθεσης, επειδή χαίρομαι που δόθηκε υποστήριξη στις προτάσεις που δηλώνουν ότι τα μέτρα που επηρεάζουν την πρόσβαση των χρηστών στο Διαδίκτυο πρέπει να σέβονται τα θεμελιώδη δικαιώματα. Επίσης, τα θέματα της προστασίας της ιδιωτικής ζωής και της προστασίας των καταναλωτών που αφορούν τις ηλεκτρονικές επικοινωνίες επιλύθηκαν με ομοιόμορφο τρόπο.
<SPEAKER ID="495" NAME="Christopher Heaton-Harris" AFFILIATION="PPE-DE">
Κύριε Πρόεδρε, αυτή η έκθεση ασχολείται με τον πυρήνα αυτού που οι άνθρωποι νομίζουν ότι παίρνουν από την Ευρωπαϊκή Ένωση. Στη Βρετανία, πολλοί πιστεύουν ότι έρχονται σε επαφή με ένα είδος οικονομικής Ευρώπης, που βασίζεται στο εμπόριο, και ότι αυτό είναι η Ευρώπη για την απασχόληση. Νωρίτερα σήμερα, ο κύριος Leinen μας είπε ότι επρόκειτο μάλλον για μια κοινωνική Ευρώπη.
<P>
Με τις εκθέσεις Harbour και Trautmann, αυτό που ουσιαστικά κάναμε ήταν να επιλέξουμε. Στην πραγματικότητα, επιλέξαμε ότι δεν θέλαμε να έχουμε ακόμη ένα μέτρο για την ενιαία αγορά. Μάλιστα, κάποιοι πολίτες που μας έγραψαν, οι οποίοι ανησυχούσαν για αυτή την έκθεση, στην ουσία δεν ασχολούνταν με το σημαντικότερο σημείο, δηλαδή με το ότι πρόκειται για μέτρο της κοινής αγοράς.
<P>
Αν, πριν από την εν λόγω έκθεση, κατεβάζατε παράνομα διάφορα πράγματα - όπως μουσική ή ταινίες - ο πάροχος διαδικτύου σας μπορούσε απλά να σας αποκλείσει και να καταργήσει το λογαριασμό σας χωρίς καμία ειδοποίηση. Με την έκθεση, η πρόταση συμβιβασμού σημαίνει ότι ο πάροχός σας είναι υποχρεωμένος να επικοινωνήσει μαζί σας και ότι εσείς μπορείτε να το αμφισβητήσετε αυτό. Τώρα, με το πακέτο που προωθήθηκε - το οποίο μάλλον θα καταλήξει σε συμβιβασμό για χρόνια - έχουμε μια κατάσταση σύμφωνα με την οποία πρέπει να πάτε στο δικαστήριο για να σταματήσετε τη λειτουργία ενδεχομένως παράνομων και αποτρόπαιων διαδικτυακών τόπων, και αυτό σίγουρα δεν είναι αυτό που επιθυμεί ο λαός της Ευρώπης.
<SPEAKER ID="496" NAME="Syed Kamall" AFFILIATION="PPE-DE">
Κύριε Πρόεδρε, θα ήθελα πραγματικά να αιτιολογήσω την ψήφο μου, ειδικά όσον αφορά το μέρος της έκθεσης Harbour που αφορά την προστασία της ιδιωτικής ζωής στις ηλεκτρονικές επικοινωνίες. Κατά τη γνώμη μου, σε μια εποχή κατά την οποία προσπαθούμε να βρούμε τη σωστή ισορροπία μεταξύ της εθνικής ασφάλειας και των ελευθεριών των πολιτών, πολλοί από εμάς φοβούμαστε ότι συνεχώς περισσότερες κυβερνήσεις συγκεντρώνουν όλο και περισσότερα δεδομένα προσωπικού χαρακτήρα για εμάς. Σχεδόν καθημερινά στον βρετανικό τύπο διαβάζουμε ρεπορτάζ για το μεγάλο μας αδελφό, δηλαδή την κυβέρνηση των εργατικών, η οποία συγκεντρώνει όλο και περισσότερα δεδομένα προσωπικού χαρακτήρα για τα άτομα, και, ακόμη και σε περιπτώσεις που αποδεικνύεται η αθωότητά τους, η κυβέρνηση αρνείται να επιστρέψει τα εν λόγω δεδομένα. Όμως, χάρη στην απόφαση του Ευρωπαϊκού Δικαστηρίου, πρόκειται να επιστραφούν τα δεδομένα κάποιων αθώων πολιτών.
<P>
Ενδιαφέρον παρουσιάζει το ότι μιλήσαμε και για το ότι οι καταναλωτές πρέπει να ενημερωθούν αν υπάρξει παραβίαση δεδομένων προσωπικού χαρακτήρα σε δίκτυα ηλεκτρονικών επικοινωνιών. Κάτι λείπει από αυτό, καθώς δεν συζητήσαμε τι πρέπει να γίνεται όταν εταιρείες της κοινωνίας της πληροφορίας, όπως το Google ή το Facebook, χάνουν προσωπικά δεδομένα και χαίρομαι που με αυτή την έκθεση ζητούμε από την Ευρωπαϊκή Επιτροπή να διερευνήσει περαιτέρω το θέμα αυτό.
<SPEAKER ID="497" NAME="Ewa Tomaszewska" AFFILIATION="UEN">
(PL) Κύριε Πρόεδρε, το πακέτο για τις τηλεπικοινωνίες ήταν ένα σύνολο ρυθμιστικών κανόνων, το οποίο παρακινούσε τους πολίτες μας να είναι ασυνήθιστα δραστήριοι. Οι χρήστες του Διαδικτύου, οι οποίοι ενεργούσαν ομαδικά και ατομικά, κατείχαν αποφασιστικό ρόλο στην προάσπιση των δικαιωμάτων τους για ελεύθερη πρόσβαση σε πληροφορίες και για την ενεργό παρουσία τους στο Διαδίκτυο χωρίς εξωτερικούς περιορισμούς. Αποτελεί πολυτέλεια για έναν ευρωβουλευτή να μαθαίνει μέσω απευθείας σημάτων τι περιμένουν οι ψηφοφόροι, χάρη σε αυτούς δίνω μεγάλη σημασία σε αυτή την ψήφο. Αυτό υποστηρίζει την ελπίδα για μια Ευρώπη των πολιτών, και για το ότι η Ευρώπη δεν θα υπάρχει μόνο για τους αξιωματούχους. Θα ήθελα να ευχαριστήσω όλους εκείνους που μας έστειλαν ηλεκτρονικά μηνύματα σχετικά με αυτό το θέμα.
<P>
Δυστυχώς, ως αποτέλεσμα της αντιπαράθεσης στην αρχική φάση της ψηφοφορίας, έκανα λάθος με την ψήφο μου δυο φορές, αλλά ευτυχώς αυτό δεν ήταν σημαντικό για το τελικό αποτέλεσμα.
<SPEAKER ID="499" NAME="Siiri Oviir" AFFILIATION="ALDE">
(ET) " υπερψήφιση ενός νομικού πλαισίου μας επιτρέπει να παγιώσουμε υπέρ των πολιτών της Ευρωπαϊκής Ένωσης τα βήματα προόδου που έγιναν στον τομέα των μόνιμων διαδικτυακών συνδέσεων υψηλής ταχύτητας και των ασύρματων επικοινωνιών και της ανάπτυξης υπηρεσιών με προστιθέμενη αξία, και να επιτύχουμε 100% κάλυψη ευρυζωνικών διαδικτυακών συνδέσεων. Χρειαζόμαστε νομικές διατάξεις που να διέπουν τα ατομικά δικαιώματα χρήσης του Διαδικτύου. Αυτές ήταν οι θέσεις που με έκαναν να υποστηρίξω την έκθεση της κυρίας Trautmann.
<SPEAKER ID="500" NAME="Daniel Hannan" AFFILIATION="NI">
Κύριε Πρόεδρε, βλέπω ότι τώρα οι Βρυξέλλες θέλουν να βάλουν χέρι στο Διαδίκτυο. " επίτροπος κυρία Reding λέει ότι δεν είναι δυνατό το Διαδίκτυο να ρυθμίζεται από μια ιδιωτική εταιρεία και, πράγμα που θεωρεί χειρότερο, από μια ιδιωτική εταιρεία με συμβατική σχέση με το αμερικανικό υπουργείο εμπορίου.
<P>
" κυρία Reding είναι η ίδια επίτροπος που, σε έναν αρκετά πολυπληθή τομέα, εμπνεύστηκε το πιο ανόητο επιχείρημα που έχω ποτέ ακούσει από την Ευρωπαϊκή Επιτροπή κατά τη διάρκεια της τρέχουσας θητείας, λέγοντας ότι χρειαζόμαστε ένα κοινό όνομα τομέα, προκειμένου να καταστεί ευκολότερη η πρόσβαση των γυναικών στο Διαδίκτυο.
<P>
Το Διαδίκτυο λειτουργεί. Το τρέχον σύστημα ονομάτων τομέα και εγγραφών λειτουργεί μια χαρά. Μπορείτε να δείξετε μια και μόνο πολιτική της ΕΕ που να έχει τη μισή επιτυχία από εκείνη του Διαδικτύου; " κοινή γεωργική πολιτική; " κοινή πολιτική αλιείας; Δε νομίζω. " ιστορία συνεχίζεται.
<SPEAKER ID="502" NAME="Siiri Oviir" AFFILIATION="ALDE">
(ET) Είναι σαφές ότι πρέπει να αναγνωρίσουμε την ανάγκη να εφαρμόσουμε πιο αποτελεσματικά την αρχή της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα, καθώς και των συζύγων που τους υποστηρίζουν. Πριν από είκοσι δύο χρόνια είχε ψηφιστεί μια αντίστοιχη οδηγία. Το Ευρωπαϊκό Κοινοβούλιο και η Ευρωπαϊκή Επιτροπή είχαν ζητήσει επανειλημμένως την επανεξέταση της οδηγίας αυτής, επειδή χρειαζόταν ανανέωση.
<P>
Σήμερα έχουμε φτάσει στο σημείο όπου περάσαμε τροπολογίες της οδηγίας, και περάσαμε και μια νέα οδηγία, η οποία βελτιώνει την κατάσταση των συμβοηθουσών/ούντων συζύγων, ανεξάρτητα από το εάν πρόκειται για τον τομέα της γεωργίας, της βιοτεχνίας, του εμπορίου, των μικρών και μεσαίων επιχειρήσεων ή των ελεύθερων επαγγελμάτων. Χαιρέτισα αυτή την απόφαση και υποστήριξα την έκθεση.
<SPEAKER ID="503" NAME="Πρόεδρος">
Σύμφωνα με το ρολόι μου, μόλις αρχίσαμε την τελευταία ημέρα του νομοθετικού μας έργου. Την τιμή έχει ο κύριος Heaton-Harris.
<SPEAKER ID="504" NAME="Christopher Heaton-Harris" AFFILIATION="PPE-DE">
Κύριε Πρόεδρε, ένα θέμα με το οποίο ασχολήθηκε επανειλημμένως ο φεμινισμός είναι εκείνο της μητέρας που μένει στο σπίτι. Επιτρέψτε μου να προσπαθήσω να το προσεγγίσω υπό σύγχρονους όρους, με τη βοήθεια μιας κυρίας με το όνομα Kristen McCauliff.
<P>
Ένα θέμα με το οποίο ασχολήθηκε επανειλημμένως ο φεμινισμός είναι εκείνο της μητέρας που μένει στο σπίτι. Με το ίδιο θέμα ασχολείται και ένα επεισόδιο της τρίτης περιόδου των Simpsons, με τίτλο "Ο Homer μόνος στο σπίτι". Ανοίγοντας με μια στρεσαρισμένη Marge, παρουσιάζει μια γρήγορη εκδοχή της καθημερινότητάς της. Ακριβώς όπως μια καταιγίδα, ο συνδυασμός των φαρσέρ στο ραδιόφωνο, του έντονου κυκλοφοριακού, ενός αγενούς ατζαμή οδηγού και της Maggie, η οποία ρίχνει το γάλα της λερώνοντας τη μαμά της και το αυτοκίνητο, κάνει τη Marge να πάθει κρίση και να σταματήσει το αυτοκίνητό της στη μέση μιας γέφυρας και να προκαλέσει απίστευτο κυκλοφοριακό πρόβλημα και στις δυο κατευθύνσεις. Ο τοπικός δημοσιογράφος Κent Brockman έρχεται για να καλύψει με ρεπορτάζ το περιστατικό. Σε αυτό το σημείο αναφέρονται τα ζητήματα σχετικά με τα δυο φύλα με τα οποία ασχολείται η Ann Crittenden στο The Price of Motherhood καθώς ο Brockman δηλώνει ότι, 'Μια κουρασμένη και υποτιμημένη νοικοκυρά "έσπασε" και στάθμευσε το αυτοκίνητό της σε μια γέφυρα.'
<P>
Τώρα, θα μπορούσα να συνεχίσω να μιλάω για αυτό το επεισόδιο των Simpsons, αλλά, μπορώ να πω ότι ο χρόνος μου τελείωσε και μπορώ να υποβάλω τα υπόλοιπα γραπτώς, επειδή αξίζει να τα διαβάσει κανείς.
<SPEAKER ID="505" NAME="Πρόεδρος">
Λυπάμαι που δεν είναι δυνατό να έχουμε αιτιολογήσεις ψήφου μέσω βίντεο, γιατί θα ήταν θαυμάσιο.
<SPEAKER ID="506" NAME="Syed Kamall" AFFILIATION="PPE-DE">
Κύριε Πρόεδρε, δεν θα προσπαθήσω καν να ακολουθήσω την προηγούμενη ομιλία, θα ήθελα όμως απλά να συγχαρώ τον κύριο Heaton-Harris καθώς απόψε - ή χτες το βράδυ, ανάλογα με το πώς το βλέπει κανείς - έδωσε την 100η του ομιλία σε αυτό το χώρο και γνωρίζω ότι είστε ευγνώμων γι' αυτό.
<P>
Πρέπει όλοι να αναγνωρίσουμε τον ιδιαίτερα σημαντικό χαρακτήρα που παίζουν οι γυναίκες, και ειδικότερα οι σύζυγοι, στις μικρές επιχειρήσεις και, ειδικά όσον αφορά τις αυτοτελείς επαγγελματικές δραστηριότητες. Εγώ ο ίδιος, πριν από την εκλογή μου, ασκούσα αυτοτελή επαγγελματική δραστηριότητα και η σύζυγός μου έπαιζε σημαντικό ρόλο σε αυτή την επιχείρηση.
<P>
Είναι απολύτως δίκαιο να το αναγνωρίσουμε αυτό και όταν μιλούμε για τις γυναίκες στις μικρές επιχειρήσεις, θα ήθελα απλά να ολοκληρώσω με τα λόγια εκείνου του σπουδαίου φιλοσόφου, του John Lennon. Είπε "Γυναίκα, σχεδόν δεν μπορώ να εκφράσω τα ανάμικτα συναισθήματά μου για την επιπολαιότητά μου. Εξάλλου, θα σου είμαι παντοτινά υπόχρεος. Και, γυναίκα, θα προσπαθήσω να εκφράσω τα εσωτερικά μου αισθήματα και την ευγνωμοσύνη μου που μου έδειξες το νόημα της επιτυχίας".
<SPEAKER ID="507" NAME="Neena Gill" AFFILIATION="PSE">
Κύριε Πρόεδρε, στο τρέχον οικονομικό κλίμα, πιστεύω ότι είναι άκρως σημαντικό να κάνουμε ό,τι μπορούμε για να υποστηρίξουμε τους πολίτες που επιθυμούν να συνεισφέρουν στην οικονομία μας. Αυτός είναι ο λόγος για τον οποίο η ΕΕ στο παρελθόν είχε εισάγει νομοθεσία για άδεια μητρότητας και πατρότητας.
<P>
Δεν έχουν όλοι τη δυνατότητα να εργάζονται από τις εννιά ως τις πέντε. Επομένως, υπάρχουν πολλοί αυτοαπασχολούμενοι, πολλοί από τους οποίους είναι γυναίκες, οι οποίες συχνά περιφρονούνται. " καλύτερη προστασία της μητρότητας θα βοηθήσει τις συζύγους των τομέων της γεωργίας, του εμπορίου και των μικρών επιχειρήσεων και θα ενθαρρύνει τις γυναίκες να συμμετάσχουν σε αυτούς τους σημαντικούς τομείς της οικονομίας, όπου αυτή τη στιγμή δεν εκπροσωπούνται επαρκώς.
<P>
Αυτό πρέπει να συμβεί τώρα ή ποτέ γι' αυτές - τις συζύγους ή συντρόφους, στις οποίες πρέπει να χορηγηθεί σαφής και καθορισμένη επαγγελματική κατάσταση και να ωφεληθούν από τουλάχιστον μια ίση κατάσταση κοινωνικής προστασίας όπως οι αυτοαπασχολούμενοι εργαζόμενοι. Δεν υπάρχει "επιστροφή στον αποστολέα" γι' αυτές. Τα κράτη μέλη πρέπει να διασφαλίσουν στις/ στους συμβοηθούσες/ούντες συζύγους ότι μπορούν να γίνουν μέλη των ασφαλιστικών καθεστώτων ασθενείας και αναπηρίας των καθεστώτων σύνταξης.
<P>
Πρέπει να δώσουμε ένα τέλος στη γελοιότητα του να χάνουν οι γυναίκες τα δικαιώματά τους κάθε που ενδιαφέρονται για κάποιον ή κάθε που φέρνουν έναν άνθρωπο στον κόσμο.
<SPEAKER ID="509" NAME="Inese Vaidere" AFFILIATION="UEN">
(LV) Κύριε Πρόεδρε, συνολικά υποστηρίζω τη χρήση πόρων από το Ευρωπαϊκό Ταμείο Προσαρμογής στην Παγκοσμιοποίηση και είναι καλό να είμαστε σε θέση να βοηθήσουμε όλους όσοι αντιμετωπίζουν δυσκολίες. Εντούτοις, δεν γνωρίζω αν όσοι αντιμετωπίζουν αυτές τις δυσκολίες πρέπει πάντοτε να βρίσκονται στις πιο ανεπτυγμένες χώρες. Ανεξάρτητα από το εάν πρόκειται για γερμανούς, γάλλους ή ισπανούς κατασκευαστές αυτοκινήτων, μου φαίνεται ότι παρόμοιες ατυχίες και προβλήματα πλήττουν και τους ανθρώπους σε λιγότερο ανεπτυγμένα κράτη, και στα μικρά κράτη μέλη. Αν κάποιες δεκάδες ανθρώπων χάσουν τη δουλειά τους, τότε σε μια χώρα με πληθυσμό 2,3 εκατομμυρίων, αυτό είναι τόσο σημαντικό όπως όταν δεκαπλάσιος αριθμός ατόμων χάσει τη δουλειά του στα μεγάλα κράτη μέλη. Επομένως, θα ήθελα να δω το ταμείο αυτό να απευθύνεται περισσότερο προς τα μικρά κράτη μέλη, τα κράτη μέλη με χαμηλότερο βιοτικό επίπεδο και σε εκείνα όπου είναι μεγαλύτερη η απειλή της ανεργίας. Σας ευχαριστώ.
<SPEAKER ID="511" NAME="Richard Corbett" AFFILIATION="PSE">
Κύριε Πρόεδρε, λαμβάνοντας υπόψη όσα είπατε νωρίτερα ότι είναι περασμένα μεσάνυχτα και ότι το κόστος για το Κοινοβούλιο θα είναι μεγάλο, νομίζω ότι θα απέχω. Όμως, απλά αναρωτιέμαι μήπως θα μπορούσατε να μας δώσετε έναν αριθμό για το πόσο μας στοίχισαν απόψε αυτοί οι κύριοι με τις αφηγήσεις τους για τον κύριο Homer Simpson και τα υπόλοιπα πράγματα τα οποία είναι εντελώς άσχετα με τις συζητήσεις μας.
<SPEAKER ID="512" NAME="Πρόεδρος">
Αν θυμάμαι σωστά τον κανόνα, όταν οι φίλοι μας οι διερμηνείς πρέπει να εργαστούν μετά από τα μεσάνυχτα, δικαιούνται ένα ειδικό διάλειμμα. Επομένως, πρέπει να προσλάβουμε νέες ομάδες, για να τους επιτρέψουμε να ξεκουραστούν όπως τους αξίζει.
<P>
Ο κανόνας δεν ισχύει στις 11.59 μ.μ., αλλά ισχύει στις 12.01 π.μ., αλλά δεν γνωρίζω το ακριβές κόστος.
<P>

<SPEAKER ID="514" NAME="Ewa Tomaszewska" AFFILIATION="UEN">
(PL) Κύριε Πρόεδρε, συμφωνώ με το σχέδιο έκθεσης της κυρίας Stauner, όπως είπα και κατά τη διάρκεια της συζήτησης. Είμαι υπέρ της διευκόλυνσης της χρήσης του Ταμείου Προσαρμογής στην Παγκοσμιοποίηση. Με ανησυχεί πολύ το ότι μόνο το 3% του ταμείου έχει χρησιμοποιηθεί ως τώρα. Δεν ήταν πρόθεσή μου να υπερψηφίσω την έκθεση, και αυτό σας το επισημαίνω. Ευτυχώς, το λάθος μου δεν άλλαξε το τελικό αποτέλεσμα της ψηφοφορίας. Θα ήθελα επίσης να εκφράσω την ικανοποίησή μου που εγκρίναμε επίσης τις εκθέσεις του κυρίου Peneda και της κυρίας Lambert.
<SPEAKER ID="516" NAME="Neena Gill" AFFILIATION="PSE">
Κύριε Πρόεδρε, υποστηρίξαμε αυτή την έκθεση, επειδή είναι σωστό να συνεχίσουμε τα αντιμετωπίζουμε τις οικονομικές δυσκολίες. Πρέπει να αξιοποιήσουμε αυτή την κατάσταση, να μην κλεινόμαστε στον εαυτό μας και να λέμε "σώστε με", αλλά να αναπτύσσουμε νέες πρακτικές και τεχνολογίες που θα μας επιτρέψουν να βγούμε δυνατότεροι απ' ό,τι στο παρελθόν.
<P>
Κύριε Πρόεδρε, γνωρίζοντας τόσο εμένα όσο και εσάς, γνωρίζω ότι η έμφαση που δίνει η ομάδα μου στην επένδυση στην ενεργειακή αποδοτικότητα και στην υποστήριξη των προσπαθειών για τη δημιουργία έξυπνων πόλεων αντιπροσωπεύει μια φανταστική ευκαιρία για όλους μας και προσφέρει ένα όραμα για το μέλλον. Σε συνδυασμό με τις διατάξεις για την ενεργειακή ασφάλεια, τη μείωση των εκπομπών και τη δημιουργία θέσεων εργασίας, αυτή η έκθεση παρέχει μια ολιστική προσέγγιση, η οποία θα αποτελέσει τον καλύτερο τρόπο για τη μελλοντική άνθιση μιας οικονομίας.
<P>
Κάποιοι ευρωβουλευτές και κάποια πολιτικά κόμματα απορρίπτουν την ιδέα των επενδύσεων μεγάλης κλίμακας στην παρούσα συγκυρία. " κοντόφθαλμη προσέγγισή τους μου κόβει την ανάσα και το μόνο που θα επιτύχουν μακροπρόθεσμα θα είναι να μας βλάψουν. Βλέπουμε καθαρά τώρα τι πρέπει να γίνει, έτσι καλώ την κυβέρνηση του "νωμένου Βασιλείου να κάνει ό,τι μπορεί για να διατεθούν χρήματα μέσω αυτού του πακέτου.
<SPEAKER ID="517" NAME="Inese Vaidere" AFFILIATION="UEN">
(LV) Κυρίες και κύριοι, θα ήθελα να δώσω μια πολύ θετική αξιολόγηση τόσο σε αυτή την έκθεση όσο και στο σχέδιο για τη χρήση κοινοτικής οικονομικής ενίσχυσης για έργα στον τομέα της ενέργειας, προκειμένου να υποστηριχθεί η ανάκαμψη της οικονομίας. Είναι σαφές ότι τα έργα που αφορούν την ενέργεια αποτελούν το μέλλον μας και ότι οι χώρες εκείνες που προσαρμόζονται σε μια οικονομία χαμηλών εκπομπών και που μπορούν καλύτερα να σχεδιάσουν και να εισάγουν ανανεώσιμες πηγές ενέργειας θα κυριαρχήσουν επί του ανταγωνισμού. Έτσι, η σύντομη προθεσμία για την υποβολή και την αξιολόγηση έργων δημιουργεί κάποια ανησυχία, επειδή μπορεί ξανά να επιφέρει επιπλέον δυσκολίες για τα νέα κράτη μέλη. Παρομοίως, θα ήθελα πραγματικά να δω τις προτάσεις της Ευρωπαϊκής Επιτροπής, καθώς και ένα αναλυτικό πρόγραμμα σχετικά με το πώς να αυξηθούν τα χρηματικά ποσά που θα διατεθούν σε έργα ενεργειακής απόδοσης. Επίσης, πραγματικά θα πρέπει να αναλογιστούμε τη μόνωση των κτιρίων, η οποία μπορεί να συμβάλει σημαντικά, όχι μόνο σε εθνικό, αλλά και σε περιφερειακό επίπεδο. Θα ήθελα να δοθεί υποστήριξη στην τοπική, περιφερειακή και ατομική δράση. Σας ευχαριστώ.
<SPEAKER ID="518" NAME="Daniel Hannan" AFFILIATION="NI">
Κύριε Πρόεδρε, σε όλη αυτή την συζήτηση για τα πακέτα ενίσχυσης και τα προγράμματα ανάκαμψης δεν λαμβάνουμε υπόψη ένα σημαντικό μέρος της εικόνας. Αν θέλουμε να διοχετεύσουμε χρήματα στην οικονομία, πρέπει πρώτα να τα αντλήσουμε από την οικονομία. Ο μονόπλευρος τρόπος με τον οποίο συζητήσαμε το θέμα αυτό έφτασε στο αποκορύφωμά του στην πρόσφατη σύνοδο κορυφής της G20, όταν οι ηγέτες του κόσμου καυχήθηκαν ότι διοχέτευσαν στην παγκόσμια οικονομία ένα τρισεκατομμύριο δολάρια.
<P>
"Στην παγκόσμια οικονομία": από πού προήλθε το ποσό αυτό αν όχι - υπό την πιο ευρεία έννοια - από την παγκόσμια οικονομία; Από τους δακτυλίους του Κρόνου; Από το κόκκινο χώμα του θυμωμένου Άρη; Έτσι αυτό που πραγματικά συζητάμε είναι να παίρνουμε τα χρήματα από τις τσέπες των φορολογούμενων και να τα δίνουμε στους εθνικούς ή διεθνείς γραφειοκράτες για να τα ξοδέψουν εξ μέρους μας.
<P>
Αν αυτός ήταν πραγματικά ο καλύτερος τρόπος ενέργειας, αν ήταν εις όφελος όλων μας να αφήσουμε τους κρατικούς λειτουργούς να αποφασίζουν πώς πρέπει να ξοδεύουμε τον πλούτο μας, θα είχαμε χάσει τον ψυχρό πόλεμο και θα κάναμε σήμερα αυτή τη συζήτηση στα ρωσικά.
<SPEAKER ID="520" NAME="Syed Kamall" AFFILIATION="PPE-DE">
Κύριε Πρόεδρε, θα ήθελα να ολοκληρώσω ευχαριστώντας όλους τους διερμηνείς και όλους εσάς.
<P>
Πιστεύω ότι είναι σημαντικό να αναγνωρίσουμε την έκθεση στο πλαίσιο στο οποίο ορίζεται. " εν λόγω έκθεση θα είναι μία από μια σειρά εκθέσεων, τις οποίες πρόκειται να δούμε σε σχέση με την οικονομική κατάσταση· παρόλα αυτά, όπως είπε ο συνάδελφός μου, κύριος Dan Hannan, φαίνεται να χάνουμε το σημαντικότερο.
<P>
Πώς ξεκίνησε η κρίση; Στην πραγματικότητα, ξεκίνησε από τις "νωμένες Πολιτείες της Αμερικής, που αποτελεί την πηγή του προβλήματος. Πώς ξεκίνησε το αρχικό πρόβλημα; Επειδή οι τράπεζες ενθαρρύνθηκαν ή αναγκάστηκαν να πραγματοποιήσουν δανεισμό προς αφερέγγυους πελάτες. Έτσι αυτό που κάναμε - σε όλο τον κόσμο, όχι μόνο στις "νωμένες Πολιτείες της Αμερικής - ήταν να χτίσουμε ένα βουνό από χρέη.
<P>
Όσον αφορά την αντιμετώπιση αυτού του βουνού του χρέους, από την ενίσχυση και την επιπλέον ρύθμιση της οικονομίας, που προκαλεί ασφυξία στην καινοτομία, προτιμώ την προσέγγιση του Jimi Hendrix. Όταν είδε ένα βουνό από χρέη, είπε: "Λοιπόν, στέκομαι πλάι σε ένα βουνό και το κόβω λίγο-λίγο με την άκρη του χεριού μου. Στέκομαι πλάι σε ένα βουνό και το κόβω λίγο-λίγο με την άκρη του χεριού μου". Νομίζω ότι μπορούμε όλοι να μάθουμε κάτι απ' αυτό.
<SPEAKER ID="522" NAME="Siiri Oviir" AFFILIATION="ALDE">
(ET) Υποστήριξα την έγκριση της έκθεσης του κυρίου Wojciechowski, επειδή πιστεύω ότι με αυτή την έκθεση εξαλείψαμε ένα υπάρχον παράδειγμα υποκρισίας. Αυτό σημαίνει ότι ναι μεν υπερασπιζόμαστε τη ζωή διάφορων ζώων που ζουν μακριά από την Ευρωπαϊκή Ένωση, πράγμα που ασφαλώς είναι αξιέπαινο από τη σκοπιά των φυσιολατρών, αλλά δεν βλέπουμε τι συμβαίνει έξω από την πόρτα μας. Ο στόχος αυτής της έκθεσης ήταν ακριβώς να εξαλειφθεί αυτή η αντίφαση και τώρα μπορούμε να εναρμονίσουμε τη νομοθεσία των κρατών μελών που αφορά τα πρότυπα της ευζωΐας των ζώων στα σφαγεία ή στη θανάτωση. Αυτή η έκθεση μιλά για την ευσυνειδησία.
<SPEAKER ID="523" NAME="Daniel Hannan" AFFILIATION="NI">
Κύριε Πρόεδρε, δεν είναι η πρώτη φορά και σίγουρα ούτε και η τελευταία που ρωτώ τι σχέση έχουν όλα με την Ευρωπαϊκή Ένωση.
<P>
Οι μέθοδοι της σφαγίασης των ζώων παρουσιάζουν διαφορετικές πολιτισμικές, εθνικές και θρησκευτικές παραδόσεις και το ότι παραβιάζουμε αυτό τον ευαίσθητο τομέα δείχνει την υπέρμετρη αλαζονεία μας.
<P>
Θα ήθελα να χρησιμοποιήσω τον υπόλοιπο χρόνο μου - από τη στιγμή που αυτό είναι, όπως λέτε, η τελευταία μας νομοθετική ημέρα πριν από τις εκλογές - πρώτα απ' όλα για να σας ευχαριστήσω, κύριε Onesta, για την ανοχή σας και για την αίσθηση του χιούμορ σας καθόλη την παρούσα συνεδρία, και να επεκτείνω τις ευχαριστίες μου στο προσωπικό, τους ταξιθέτες και τους διερμηνείς. Αν η παράταση της συνεδρίας πέρα από τα μεσάνυχτα πράγματι έχει οδηγήσει σε αυτό το έκτακτο επιπλέον κόστος, πρώτα απ' όλα ελπίζω μέρος αυτού του επιπλέον κόστους να έχει προστεθεί στις υπερωρίες τους. Επιδεικνύουν έναν επαγγελματισμό ο οποίος πρέπει να αποτελεί παράδειγμα για πολλούς ευρωβουλευτές. Δεύτερον, θα ήθελα να ζητήσω από την προεδρία να ρίξει άλλη μια ματιά στον εσωτερικό κανονισμό. Ο λόγος που βρισκόμαστε εδώ είναι επειδή η ψηφοφορία δεν ακολουθήθηκε, όπως προβλέπεται ρητά από τον κανόνα 163, από τις αιτιολογήσεις των ψήφων. Αυτός ο κανόνας λέει ότι μετά από το τέλος της συζήτησης κάθε βουλευτής θα έχει το δικαίωμα να δώσει αιτιολόγηση της ψήφου του εντός 60 δευτερολέπτων το πολύ. Με ανησυχεί πραγματικά το ότι παραμερίσαμε αυθαίρετα κάτι που δηλώνει ξεκάθαρα ο εσωτερικός κανονισμός μας.
<P>
Αν θέλουμε να αλλάξουμε τον εν λόγω κανόνα, τότε δεν υπάρχει πρόβλημα. Υπάρχει ένας μηχανισμός με τον οποίο μπορούμε να το κάνουμε αυτό. Εντούτοις, εφόσον αυτό λέει ο εν λόγω κανόνας, είμαστε υποχρεωμένοι να τον τηρούμε κατά γράμμα και πνεύμα.
<SPEAKER ID="524" NAME="Πρόεδρος">
Με συγχωρείτε που θα σας διαψεύσω, κύριε Hannan, αλλά η Επιτροπή Συνταγματικών Θεμάτων συζήτησε το θέμα αυτό εδώ και πολλή ώρα: "όταν ολοκληρωθεί η συζήτηση" δεν σημαίνει "αμέσως μόλις ολοκληρωθεί η συζήτηση".
<P>
Αυτή τη στιγμή βρισκόμαστε στο στάδιο "όταν ολοκληρωθεί η συζήτηση", αλλά είμαι βέβαιος ότι θα επιστρέψετε σε εμένα για να το διορθώσετε - σας έχω εμπιστοσύνη.
<SPEAKER ID="525" NAME="Ewa Tomaszewska" AFFILIATION="UEN">
(PL) Κύριε Πρόεδρε, η τελετουργική σφαγή των ζώων, η οποία τα κάνει να υποφέρουν στο έπακρο, είναι αντίθετη προς τον πολιτισμό μας. Δεν πιστεύω ότι καμία θρησκεία που έχει στόχο να κάνει το καλό θα απαιτούσε ποτέ κάτι τέτοιο από τους οπαδούς της. " σφαγή αυτή είναι μάλλον ένα έθιμο των άγριων και πρωτόγονων φυλών, με το οποίο είμαστε αντίθετοι. Αν η θρησκευτική ανοχή πρέπει να χρησιμοποιηθεί ως επιχείρημα, τότε πρέπει να προσθέσουμε το ότι υπάρχουν θρησκείες σε όλο τον κόσμο που ασκούν την τελετουργική θανάτωση ανθρώπων. Θα συμφωνήσουμε με αυτό; Αυτές είναι οι κοινές μας αξίες;
<P>
" απόρριψη της τροπολογίας 28 θα είχε δώσει τουλάχιστον τη δυνατότητα διατήρησης ή εισαγωγής μιας απαγόρευσης επί τέτοιων πρακτικών σε συγκεκριμένα κράτη μέλη. " έγκριση της τροπολογίας 28 αποκαλύπτει το αληθινό, αιμοδιψές πρόσωπο αυτού του Κοινοβουλίου. Υπερψήφισα το σύνολο της έκθεσης, αλλά αυτό το έκανα μόνο επειδή κάποιες διατάξεις βελτιώνουν την κατάσταση των ζώων που προορίζονται για σφαγή.
<SPEAKER ID="526" NAME="Neena Gill" AFFILIATION="PSE">
Κύριε Πρόεδρε, ο χρόνος της θανάτωσης είναι ένα από τα σημαντικότερα, αλλά δυνητικά και ένα από τα πλέον ευαίσθητα θέματα για τα οποία μπορούμε να λάβουμε αποφάσεις νομοθετικής φύσης σε αυτό το σώμα. Δεν μπορούμε όμως απλά να το προσπεράσουμε, επειδή πολλοί από τους ψηφοφόρους μου στην περιφέρεια West Midlands ανησυχούν για το ότι η νομοθεσία θα επηρεάσει τα θρησκευτικά τους δικαιώματα.
<P>
" απόφαση για το εάν ένα ζώο πρέπει να αναισθητοποιείται πριν από τη σφαγή δεν είναι κάτι για το οποίο πρέπει να λάβουμε την απόφαση εδώ, αλλά σε επίπεδο κρατών μελών, μέσω ανοιχτού διαλόγου και διαβούλευσης με τις θρησκευτικές κοινότητες.
<P>
Πρέπει να περπατούμε, όχι να τρέχουμε. Μου φαίνεται ότι αυτός είναι ο καλύτερος τρόπος προσέγγισης του θέματος. Ο ρόλος του οργάνου αυτού είναι όχι να επιβάλλει κανόνες και αξίες, αλλά να εκπροσωπεί και να αντικατοπτρίζει τις απόψεις του εκλογικού του σώματος και να επιφέρει την ισορροπία. Μπορούμε να δουλέψουμε μαζί για αυτό. Παρότι οι περισσότεροι ευρωβουλευτές θα προτιμούσαν όλα τα ζώα να αναισθητοποιούνται πριν από τη σφαγή, πρέπει να υποστηρίξουμε το δικαίωμα των θρησκευτικών κοινοτήτων να τρώνε κρέας από ζώα που θανατώνονται σύμφωνα με τις θρησκευτικές τους πεποιθήσεις.
<P>
Τέλος, κύριε Πρόεδρε, επιτρέψτε μου να σας ευχαριστήσω εκ μέρους όλων όσων βρίσκονται εδώ απόψε, επειδή πιστεύω ότι μόνο οι μοναχικοί είναι απόψε εδώ και είμαστε όλοι απελπισμένα αφοσιωμένοι σε εσάς, και αυτός είναι ο λόγος που είμαστε εδώ απόψε..
<SPEAKER ID="528" NAME="Siiri Oviir" AFFILIATION="ALDE">
(ET) Τα ευρωπαϊκά κοινωνικά μοντέλα αντιμετωπίζουν πολλά προβλήματα αυτή τη στιγμή, όπως είναι οι δημογραφικές αλλαγές και η παγκοσμιοποίηση, τα οποία επηρεάζουν και τα εν λόγω μοντέλα. Γι' αυτό το λόγο, τα ευρωπαϊκά κοινωνικά μοντέλα πρέπει να εκσυγχρονιστούν, λαμβάνοντας υπόψη μακρόχρονες εξελίξεις, ενώ ταυτόχρονα πρέπει να διατηρήσουν τις αρχικές τους αξίες.
<P>
Στο πλαίσιο της παρούσας οικονομικής κρίσης, είναι εξαιρετικά σημαντικό η κοινωνική πολιτική να συμβαδίζει με την οικονομική. Προκειμένου αυτές οι μέθοδοι να είναι αποτελεσματικές, πρέπει να βασίζονται σε δημοκρατικές δομές, δηλ. στην αρχή της εργασίας από κάτω προς τα πάνω και πρέπει να εφαρμοστούν σε τοπικό επίπεδο, δηλ. πιο κοντά στους πολίτες. " πρόταση ήταν στο πνεύμα αυτών των αρχών και για αυτό το λόγο υποστηρίζω την έκθεση που προετοιμάστηκε υπό την καθοδήγηση του κυρίου Silva Peneda.
<SPEAKER ID="530" NAME="Πρόεδρος">
Κυρία Oviir, δεν με ενοχλείτε καθόλου, επιπλέον με χαρά σας ανακοινώνω ότι θα πραγματοποιήσετε την τελευταία ομιλία σχετικά με την τελευταία έκθεση.
<SPEAKER ID="531" NAME="Siiri Oviir" AFFILIATION="ALDE">
(ET) Κάποιες φορές είναι καλό να είναι κάποιος πρώτος και κάποιες άλλες είναι καλό να είναι τελευταίος. Θα ήθελα να αναφέρω τα παρακάτω: στην παρούσα σφοδρή οικονομική κρίση, η αγορά εργασίας της Ευρωπαϊκής Ένωσης ελέγχεται από την πραγματικότητα ότι όλο και περισσότεροι άνθρωποι χάνουν τη δουλειά τους, πράγμα που με τη σειρά του θα αυξήσει το συνολικό αριθμό ατόμων που υποφέρουν από φτώχεια και αποξένωση στην Ευρώπη. Σήμερα είναι πολύ σημαντικό να τεθεί σε εφαρμογή η κοινωνική συμμετοχή και η συνδεόμενη με αυτήν πολιτική για την αγορά εργασίας μέσω μιας ενιαίας και κοινής προσέγγισης του σχεδίου για την ανάκαμψη της ευρωπαϊκής οικονομίας.
<P>
Μιλήσαμε εκτενώς για την ευελιξία στην πολιτική της αγοράς εργασίας. Είναι καιρός πια να μιλήσουμε και για την ευελιξία στην κοινωνική πολιτική. Αυτό που θέλω να πω είναι ότι η πολιτική εργασίας και η πολιτική παροχής κοινωνικής πρόνοιας πρέπει να αλληλοσυνδέονται. Αυτό απαιτείται από την παρούσα κατάσταση. " έκθεση υποστήριξε την ενεργό συμμετοχή των ανέργων και θεωρώ ότι είναι πολύ θετικό να υπερψηφιστεί η έγκριση της εν λόγω έκθεσης.
<SPEAKER ID="532" NAME="Πρόεδρος">
Κυρία Oviir, η κερκίδα με τους οπαδούς σας έμεινε ως το τέλος.
<P>
" επόμενη συνεδρίαση θα αρχίσει σύντομα, επειδή έχουμε ήδη Τρίτη 7 Μαΐου 2009, που είναι η τελευταία ημέρα της έκτης νομοθετικής περιόδου του Ευρωπαϊκού Κοινοβουλίου.

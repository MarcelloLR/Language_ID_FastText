<CHAPTER ID="020">
Παρεμβάσεις διάρκειας ενός λεπτού (άρθρο 150 του Κανονισμού)
<SPEAKER ID="284" NAME="Πρόεδρος">
Το επόμενο σημείο είναι οι παρεμβάσεις ενός λεπτού.
<SPEAKER ID="285" NAME="Anna Záborská" AFFILIATION="PPE">
(SK) Κυρία Πρόεδρε, η Κυριακή ως ημέρα αργίας θα έπρεπε να εντάσσεται στο πλαίσιο ενός ευρωπαϊκού προτύπου στον τομέα των εργασιακών δικαιωμάτων. Αυτό συμφωνήθηκε από τους εκπροσώπους συνδικαλιστικών οργανώσεων, φορέων πολιτών και χριστιανικών ομάδων και εκκλησιών, οι οποίοι ίδρυσαν στις Βρυξέλλες αυτήν την εβδομάδα την "Ευρωπαϊκή Συμμαχία για την Κυριακή". " Κυριακή ως ημέρα αργίας είναι σημαντική από τη σκοπιά των αξιοπρεπών συνθηκών εργασίας, δημιουργεί όμως και μια ευκαιρία για τη σύσφιξη των οικογενειακών σχέσεων, ιδίως μεταξύ γονέων και παιδιών. Χαίρομαι που ήμουν παρούσα στη δημιουργία αυτής της πρωτοβουλίας, όπως και των δύο πολιτικών οργανώσεων από τη Σλοβακία - του "Συλλόγου Πολυμελών Οικογενειών" και της "Συμμαχίας για την Κυριακή". Κατά την αναθεώρηση της οδηγίας για τον χρόνο εργασίας, η Επιτροπή θα πρέπει να λάβει υπόψη την άποψη των εκατοντάδων οργανώσεων από ολόκληρη την Ευρώπη που έχουν συνενωθεί στη νεοσυσταθείσα συμμαχία, διότι δεν είναι δυνατόν να αγνοείται μια τόσο μεγάλη ένωση κατά τη θέσπιση νομοθεσίας.
<SPEAKER ID="286" NAME="László Tőkés" AFFILIATION="PPE">
(HU) Κυρία Πρόεδρε, τις τελευταίες εβδομάδες, οι ιδρυτές της αντιπροσωπείας της περιοχής Szeklerland στις Βρυξέλλες, και η ουγγρική κοινότητα στη Ρουμανία εν γένει, αποτέλεσαν τα θύματα μιας μακράς σειράς διαδοχικών επιθέσεων και εχθρικής εκστρατείας υστερίας εκ μέρους της πολιτικής ελίτ της Ρουμανίας. Εν τω μεταξύ, έχουν γίνει απόπειρες για την επιβολή ενός εδαφικού και διοικητικού σχεδίου αναδιοργάνωσης της Ρουμανίας, το οποίο αναμένεται να δημιουργήσει οκτώ μεγάλες περιφέρειες πλειοψηφίας, μετατρέποντας αναγκαστικά σε απόλυτη μειονότητα την ουγγρική πλειονότητα που διαμένει στο Szeklerland και το Partium. Σύμφωνα με τις ρητές διατάξεις του Ευρωπαϊκού Χάρτη της τοπικής αυτονομίας και του Ευρωπαϊκού Χάρτη για τις περιφερειακές και μειονοτικές γλώσσες, οι ούγγροι βουλευτές του ΕΚ από την Τρανσυλβανία της Ρουμανίας απορρίπτουν κατηγορηματικά αυτήν την αντιδημοκρατική και επιλεκτική μέθοδο περιφερειακής αναδιοργάνωσης της χώρας τους. Ζητούμε την αποτελεσματική βοήθειά σας στο όνομα των κοινών δημοκρατικών αξιών των κυβερνώντων λαϊκών κομμάτων της Ρουμανίας και της Ουγγαρίας, και επιζητούμε την ενεργό υποστήριξη του Κοινοβουλίου για την προστασία της ουγγρικής κοινότητας στην Τρανσυλβανία.
<SPEAKER ID="287" NAME="Alexander Mirsky" AFFILIATION="S&amp;D">
(LV) Κυρία Πρόεδρε, τι σημαίνει, κατά την άποψή σας, η λέξη "διαστροφή"; Σύμφωνα με το λεξικό, σημαίνει πλήρη στρέβλωση. Πολιτική διαστροφή δεν σημαίνει τίποτα άλλο από ψέματα και κυνική παραπλάνηση των ψηφοφόρων. Φαίνεται ότι, στη Λετονία, έχει κάνει την εμφάνισή της μια ομάδα βουλευτών του κοινοβουλίου με πολιτική διαστροφή. Το πρόβλημα είναι ότι, κατά τη διάρκεια των τελευταίων κοινοβουλευτικών εκλογών στη Λετονία, μέλη της πολιτικής ομάδας Saskaņas centrs ("Κέντρο Αρμονίας") υποσχέθηκαν στους ρωσόφωνους ψηφοφόρους, οι οποίοι συγκροτούν το 40% του πληθυσμού, ότι θα προστάτευαν τη μητρική τους γλώσσα. Την προηγούμενη εβδομάδα, ωστόσο, η ίδια πολιτική ομάδα ψήφισε υπέρ της επιβολής ενισχυμένων κυρώσεων στους πολίτες που δεν χρησιμοποιούν την επίσημη γλώσσα του κράτους στον ιδιωτικό τομέα. Αποδεικνύεται ότι άλλα υπόσχονται και άλλα πράττουν. Πιστεύω πως θα συμφωνήσετε ότι αυτό είναι διαστροφή. Είναι πιθανόν η Λετονία να αποτελέσει τη γενέτειρα ενός νέου πολιτικού κινήματος, του "Κέντρου Διαστροφής". Ευχαριστώ για την προσοχή σας.
<SPEAKER ID="288" NAME="Νικόλαος Σαλαβράκος" AFFILIATION="EFD">
Κυρία Πρόεδρε, είναι βέβαιο ότι σε κανέναν Ευρωπαίο και σε κανέναν Έλληνα, κατά συνέπεια, αρέσει να περιφέρει τον δίσκο επαιτείας. Εμείς οι ίδιοι, στην Ελλάδα, πρέπει να κατανοήσουμε ότι έχουμε γυρίσει το βιοτικό μας επίπεδο τουλάχιστον δέκα χρόνια πίσω. Φοβάμαι ότι το ίδιο θα συμβεί δυστυχώς και σε άλλες χώρες.
<P>
Όμως διαπιστώνουμε ότι μας αποδίδονται κατηγορίες πέραν των δικών μας ευθυνών. Δεκαεπτά καπεταναίοι στην Ευρώπη, άλλοι τόσοι συνεργάτες τους, δεκαεπτά προϋπολογισμοί, δεκαεπτά αγορές ομολόγων και ένα κοινό νόμισμα. Κυρία Πρόεδρε, δεν μπορεί έτσι να προχωρήσει το κοινό νόμισμα. Χρειαζόμαστε μια κοινή οικονομική πολιτική, μία και μοναδική αγορά ομολόγων και έναν κοινό συντονισμό. Σίγουρα η δημοσιονομική πειθαρχία συνεπάγεται ανατροπή του καταναλωτικού κλίματος. Και προς την κατεύθυνση αυτή δεν βλέπω τίποτε να γίνεται. Παρακαλώ, λοιπόν, τα μεγάλα επιτεύγματα τα οποία επιτύχαμε τα εξήντα πέντε τελευταία χρόνια, με αποκορύφωμα το κοινό νόμισμα, να τα διασφαλίσουμε συμπεριφερόμενοι με μεγαλύτερη πειθαρχία προς τους ίδιους τους εαυτούς μας.
<SPEAKER ID="289" NAME="Nicole Sinclaire" AFFILIATION="NI">
(EN) Κυρία Πρόεδρε, λιγότερο από έναν χρόνο πριν, διοργάνωσα διακομματική διαμαρτυρία υπέρ της διεξαγωγής δημοψηφίσματος στο "νωμένο Βασίλειο σχετικά με τη συμμετοχή της χώρας στην Ευρωπαϊκή Ένωση. " εκστρατεία έχει προσελκύσει την υποστήριξη προσώπων υψηλού κύρους από ολόκληρο το πολιτικό φάσμα.
<P>
Αυτό που επικρίνουν τα εν λόγω άτομα είναι η εμμονή της ΕΕ για τη δημιουργία ενός ευρωπαϊκού ομοσπονδιακού κράτους, αγνοώντας τη βούληση του λαού και τη δημοκρατία. Δεν μπορούμε να αγνοούμε εσαεί τη βούληση του λαού. Οι πολίτες της εκλογικής μου περιφέρειας επικοινωνούν συνεχώς μαζί μου, θέτοντας το εξής ερώτημα: "Πότε θα μπορέσουμε να εκφράσουμε την άποψή μας για τη συμμετοχή της χώρας μας στην Ευρωπαϊκή Ένωση;". Αγνοείται η βούληση των λαών σε ολόκληρη την Ευρώπη, έχει δημιουργηθεί ένα κοινό νόμισμα παρά τη θέληση των ευρωπαϊκών λαών, και αρκεί να παρατηρήσει κανείς τα προβλήματα που προκλήθηκαν. Δημοψηφίσματα έχουν διεξαχθεί σε κράτη μέλη, αλλά αγνοήθηκαν.
<P>
Οι πολίτες της εκλογικής μου περιφέρειας, οι πολίτες ολόκληρου του "νωμένου Βασιλείου δηλώνουν: "Αφήστε τον λαό να αποφασίσει". Οι επαγγελματίες πολιτικοί έχουν δημιουργήσει ένα χάος. Αφήστε τον λαό να αποφασίσει.
<SPEAKER ID="290" NAME="Mariya Nedelcheva" AFFILIATION="PPE">
(BG) Κυρία Πρόεδρε, από τον Ιανουάριο έως σήμερα, διοργανώνω στη Βουλγαρία συζητήσεις στρογγυλής τραπέζης με θέμα τη μεταρρύθμιση της κοινής γεωργικής πολιτικής. Οι συζητήσεις αυτές έχουν βοηθήσει στη διαμόρφωση ισχυρής βουλγαρικής θέσης, η οποία κερδίζει επάξια την ανάδειξή της στη συζήτηση της έκθεσης του κ. Dess.
<P>
Οφείλω να δηλώσω ότι με χαροποιούν ορισμένες βασικές πτυχές της θέσης της Βουλγαρίας στο πλαίσιο της συζήτησης για την κοινή γεωργική πολιτική (ΚΓΠ):
<P>
πρωτίστως και κατεξοχήν, ισχυρή, δίκαιη και άρτια χρηματοδοτούμενη ΚΓΠ·
<P>
νέα, ουδέτερα, σαφή και δίκαια κριτήρια για τον υπολογισμό των άμεσων ενισχύσεων, παρέχοντας τη βάση για τη μελλοντική κατανομή μεταξύ των κρατών μελών, τις περιφέρειές τους και τους διαφόρους κλάδους·
<P>
ένας άλλος στόχος μας είναι η παροχή άμεσων ενισχύσεων για ενεργούς παραγωγούς, μικρής και μεσαίας κλίμακας, καθώς και για εκείνους που είναι εκ των πραγμάτων υπεύθυνοι για την ΚΓΠ.
<P>
Θα ήθελα να αναφέρω άλλους τρεις στόχους:
<P>
περισσότερες ευκαιρίες για τους κτηνοτρόφους μας·
<P>
μεγαλύτερη ευελιξία στον δεύτερο πυλώνα·
<P>
και, τέλος, απλές, σαφείς διαδικασίες, προκειμένου να μπορούμε να παρέχουμε στους γεωργούς μας αξιοπρεπή εισοδήματα και να προσελκύσουμε τους νέους κατά τέτοιον τρόπο ώστε να θέλουν να επενδύσουν στη γεωργία. Θα θέλαμε επίσης η Ευρώπη να συνεχίσει να διασφαλίζει την ασφάλεια των παραδόσεων και των τιμών, και να υπερασπίζεται επάξια τη θέση της στο διεθνές προσκήνιο.
<SPEAKER ID="291" NAME="Czesław Adam Siekierski" AFFILIATION="PPE">
(PL) Κυρία Πρόεδρε, η υπογραφή Συνθήκης καλής γειτονίας και φιλικής συνεργασίας μεταξύ της Πολωνίας και της Γερμανίας χρονολογείται ήδη από τις 11 Ιουνίου 1991, η οποία διαμόρφωσε και μια βάση για τις υφιστάμενες σχέσεις μεταξύ των δύο χωρών. Χθες, στο πλαίσιο της 20ής επετείου αυτού του κοσμοϊστορικού γεγονότος, έλαβε χώρα στη Βαρσοβία κοινή διαβούλευση μεταξύ της πολωνικής και της γερμανικής κυβέρνησης, υπό την προεδρία του πολωνού πρωθυπουργού κ. Tusk, και της γερμανίδας καγκελαρίου κ. Merkel. Στη διαβούλευση συμμετείχαν περισσότεροι από 20 υπουργοί και υφυπουργοί από τα επιμέρους υπουργεία αμφότερων των κρατών. Το αποτέλεσμα της κοινής διαβούλευσης είναι η δήλωση των κυβερνήσεων της Δημοκρατίας της Πολωνίας και της Ομοσπονδιακής Δημοκρατίας της Γερμανίας με τίτλο "Γείτονες και εταίροι", στην οποία προσαρτάται πρόγραμμα συνεργασίας για τα προσεχή έτη.
<P>
Με την ευκαιρία της ανωτέρω επετείου, θα ήθελα να υπενθυμίσω στο Σώμα τη δέσμευση που ανέλαβαν διαδοχικές γερμανικές κυβερνήσεις για την υποστήριξη των προσπαθειών της Πολωνίας να ενταχθούν στην Ευρωπαϊκή Ένωση. Οι σχέσεις μεταξύ της Πολωνίας και της Γερμανίας παρουσιάζουν διαρκή βελτίωση, παράδειγμα της οποίας αποτελεί ο αυξανόμενος όγκος των εμπορικών συναλλαγών μεταξύ των δύο χωρών. Οι οικονομίες μας είναι από τις πλέον δυναμικές στην Ευρώπη. Ελπίζουμε ότι οι σχέσεις μεταξύ της Πολωνίας και της Γερμανίας θα συνεχίσουν να εξελίσσονται, προς όφελος των πολιτών μας και ολόκληρης της Ευρώπης.
<SPEAKER ID="292" NAME="Elisabeth Köstinger" AFFILIATION="PPE">
(DE) Κυρία Πρόεδρε, η Ευρωπαϊκή Ένωση χρειάζεται μια αποτελεσματική κοινή γεωργική πολιτική, προκειμένου να είναι σε θέση να ανταποκριθεί στις απαιτήσεις της κοινωνίας για υψηλά πρότυπα και, το σημαντικότερο, να μπορέσει να διαδραματίσει ισχυρό, ανεξάρτητο ρόλο.
<P>
Οι επιχειρήσεις στην Ευρώπη πρέπει να διατηρήσουν την ανταγωνιστικότητά τους. Βρίσκονται αντιμέτωπες με μεγάλες προκλήσεις, συμπεριλαμβανομένων των διακυμάνσεων στις τιμές των πρώτων υλών, του υψηλού κόστους παραγωγής και των χαμηλών επιπέδων εισοδήματος. Ασκούνται πιέσεις για τη μείωση των τιμών λόγω του χαμηλού κόστους παραγωγής και των χαμηλών κοινωνικών, περιβαλλοντικών και ποιοτικών προτύπων που επικρατούν σε τρίτες χώρες, τα οποία δεν μπορούν να συγκριθούν με τα πρότυπα της ΕΕ. Κατά τη δημιουργία νέων εμπορικών σχέσεων, έχει καίρια σημασία για εμάς να προστατεύουμε τα ευρωπαϊκά επίπεδα παραγωγής με την επιβολή ρητρών διασφάλισης. Ρήτρες αυτού του είδους, οι οποίες χρησιμοποιούνται στον βιομηχανικό κλάδο, όπως στις εμπορικές συμφωνίες με τη Νότιο Κορέα στον κλάδο της αυτοκινητοβιομηχανίας, θα πρέπει να εφαρμόζονται και στη γεωργία.
<P>
Το ζητούμενο εν προκειμένω είναι η καθιέρωση ίσων όρων ανταγωνισμού και ίσων ευκαιριών για όλους. Κάθε χώρα πρέπει να έχει το δικαίωμα να επικεντρώνεται στις ανησυχίες των πολιτών της, μεταξύ άλλων, στην ασφάλεια των τροφίμων, το περιβάλλον, τις επιφυλάξεων σχετικά με τη γενετική τροποποίηση και τις ανάγκες των αγροτικών περιοχών, με στόχο την ενίσχυση της βιώσιμη γεωργίας στην Ευρώπη.
<SPEAKER ID="293" NAME="Ramon Tremosa i Balcells" AFFILIATION="ALDE">
(EN) Κυρία Πρόεδρε, την προηγούμενη εβδομάδα, ορισμένοι βουλευτές του ΕΚ που εκπροσωπούν τα βασικά πολιτικά κόμματα της Καταλονίας έλαβαν ενώπιον του κοινοβουλίου της Καταλονίας κοινή θέση προς υπεράσπιση της γλώσσας μας, της καταλανικής, στην ΕΕ και τα θεσμικά της όργανα.
<P>
Ζητούμε εκ νέου την αναγνώριση των καταλανικών ως επίσημης γλώσσας στο Ευρωπαϊκό Κοινοβούλιο, ακολουθώντας το παράδειγμα πολλών άλλων καταλανών βουλευτών του ΕΚ κατά τα τελευταία 25 έτη.
<P>
Παρέχεται πλέον μια νέα ευκαιρία στην καταλανική γλώσσα, η οποία απαγορεύεται επί αιώνες στο ισπανικό κράτος. Σε λίγους μήνες αναμένεται η ένταξη της Κροατίας στην Ένωση. Για να καταστούν τα κροατικά επίσημη γλώσσα, απαιτείται τροποποίηση της Συνθήκης. Όταν έλθει εκείνη η στιγμή, θα ζητήσουμε ξανά από την ισπανική κυβέρνηση να χορηγήσει στα καταλανικά καθεστώς επίσημης γλώσσας στην ΕΕ. " ισπανική κυβέρνηση πρέπει να επιτρέψει την εισαγωγή της καταλανικής γλώσσας στην ΕΕ, όπως ακριβώς το έπραξε και η ιρλανδική κυβέρνηση με τη γαελική γλώσσα πριν από μερικά χρόνια.
<P>
Ζητούμε την υποστήριξη του Ευρωπαϊκού Κοινοβουλίου και της Επιτροπής για να επιτύχουμε την αναγνώριση της καταλανικής ως επίσημης γλώσσας.
<SPEAKER ID="294" NAME="Σπύρος Δανέλλης" AFFILIATION="S&amp;D">
Κυρία Πρόεδρε, το πρόβλημα της πειρατείας στον Κόλπο του Άντεν, και πλέον και στην τεράστια θαλάσσια έκταση του Ινδικού Ωκεανού, συνεχίζει να επιδεινώνεται παρά τις προσπάθειες των ναυτικών δυνάμεων της EUNAVFOR. " επέκταση της περιοχής στην οποία δραστηριοποιούνται οι πειρατές δυσχεραίνει την αντιμετώπιση του φαινομένου της πειρατείας αποκλειστικά με στρατιωτικά μέσα. Ως εκ τούτου, η αναβάθμιση των μέτρων καταστολής -ει δυνατόν στο πλαίσιο μιας φιλόδοξης προσπάθειας διεθνούς στρατηγικής- πρέπει να πλαισιωθεί από την καταπολέμηση των γενεσιουργών αιτίων του φαινομένου. Πίσω από την πειρατεία κρύβονται η απόλυτη φτώχεια και η ακυβερνησία, δύο μόνιμα χαρακτηριστικά στη Σομαλία τα τελευταία είκοσι χρόνια.
<P>
" Ευρωπαϊκή Ένωση έχει τη δυνατότητα να αξιοποιήσει σε μεγαλύτερο βαθμό το Ευρωπαϊκό Ταμείο Ανάπτυξης προς αυτόν τον σκοπό. Τόσο η Ευρωπαϊκή Ένωση όσο και τα "νωμένα Έθνη έχουν αποκτήσει εμπειρία σε προγράμματα που παρήγαγαν πραγματικό έργο στη Σομαλία, και αυτό το έργο πρέπει να συνεχισθεί αλλά και να ενταθεί.
<SPEAKER ID="295" NAME="Marek Henryk Migalski" AFFILIATION="ECR">
(PL) Κυρία Πρόεδρε, χθες το βράδυ πέθανε στο Magadan, την πρωτεύουσα της περιφέρειας Kolyma της Ρωσίας, ο Anatoly Bitkov. Ήταν ο αρχισυντάκτης του τοπικού τηλεοπτικού σταθμού Kolyma Plyus. Χωρίς να επιθυμώ να προκαθορίσω οιοδήποτε πόρισμα σχετικά με το εάν επρόκειτο για δολοφονία ή φυσικό θάνατο ή εάν επρόκειτο για πολιτικά υποκινούμενη δολοφονία ή όχι, αξίζει να σημειωθεί ότι, δυστυχώς, αυτό το θλιβερό γεγονός δεν αποτελεί εξαίρεση. Στη Ρωσία πεθαίνουν δημοσιογράφοι, και συχνότερα πεθαίνουν δημοσιογράφοι που διερευνούν πολιτικά θέματα. Σύμφωνα με πολύ μεγάλο αριθμό σοβαρών αναλύσεων, στη Ρωσική Ομοσπονδία έχουν πεθάνει κατά την τελευταία δεκαετία περίπου 200 δημοσιογράφοι. Πρόκειται για το πλέον επικίνδυνο επάγγελμα σήμερα στη Ρωσία. Χωρίς ελευθερία και ασφάλεια για τους δημοσιογράφους, δεν μπορεί να υπάρξει ελευθερία των μέσων ενημέρωσης, και χωρίς την ελευθερία των μέσων ενημέρωσης, δεν μπορεί να υπάρξει δημοκρατία. Δεν θα πρέπει να το λησμονούμε ποτέ αυτό στο πλαίσιο της συνεργασίας και της εταιρικής μας σχέσης με τη Ρωσική Ομοσπονδία.
<SPEAKER ID="296" NAME="Paul Murphy" AFFILIATION="GUE/NGL">
(EN) Κυρία Πρόεδρε, το Σάββατο αναχωρούμε για τη Γάζα εγώ και εκατοντάδες άλλοι ακτιβιστές με τον "Στολίσκο της Ελευθερίας 2". Θα μεταφέρουμε φάρμακα και υλικά ανοικοδόμησης, τα οποία είναι απολύτως αναγκαία.
<P>
Συνεπεία του παράνομου αποκλεισμού από το Ισραήλ, 300.000 άνθρωποι ζουν με λιγότερο από ένα δολάριο την ημέρα και η ανεργία υπερβαίνει το 40%. " Catherine Ashton έχει δηλώσει ότι ο "Στολίσκος" δεν αποτελεί τη σωστή απάντηση για την κατάσταση στη Γάζα, πλην όμως, η απάντηση της ΕΕ συνίσταται στη συνέχιση της χρηματοδότησης, μέσω ερευνητικών επιχορηγήσεων, των ισραηλινών εταιρειών εξοπλισμών, οι οποίες κατασκευάζουν τα όπλα που σκοτώνουν τους πολίτες της Παλαιστίνης. Αντί να επικρίνει τον "Στολίσκο", η ΕΕ θα πρέπει να καταδικάσει τις απειλές βίας που εξαπολύουν οι ισραηλινές αμυντικές δυνάμεις. Δεδομένης δε της περυσινής δολοφονίας των εννέα ακτιβιστών του "Στολίσκου", αυτές οι απειλές θα πρέπει να ληφθούν πολύ σοβαρά υπόψη. " ΕΕ θα πρέπει επίσης να θέσει τέρμα στη συνενοχή που επιδεικνύει στο πλαίσιο της συνεχιζόμενης καταπίεσης του παλαιστινιακού λαού.
<SPEAKER ID="297" NAME="Monika Smolková" AFFILIATION="S&amp;D">
(SK) Κυρία Πρόεδρε, πριν από δύο εβδομάδες, διεξήχθη στο Στρασβούργο ζωηρή συζήτηση σχετικά με το ουγγρικό Σύνταγμα. Σήμερα, έχουμε στη διάθεσή μας και τη δήλωση της Επιτροπής της Βενετίας. Θα ήθελα, λοιπόν, να κρούσω εκ νέου τον κώδωνα του κινδύνου για την προβληματική διατύπωση του ουγγρικού συντάγματος, ιδίως όσον αφορά τη διατύπωση της ενότητας Δ, η οποία αναφέρεται στην ευθύνη της Ουγγαρίας, απέναντι σε όλους τους Ούγγρους, για τη διαμόρφωση ενός ενιαίου ουγγρικού έθνους, για την κατοχύρωση συλλογικών δικαιωμάτων και για τη δημιουργία συλλογικών αρχών αυτοδιοίκησης σε άλλες χώρες, βάσει της αρχής της εθνικής καταγωγής. " Επιτροπή της Βενετίας υπογράμμισε τον ατομικό χαρακτήρα των ανθρωπίνων δικαιωμάτων, δεδομένου ότι η συμφωνία πλαίσιο για την προστασία των εθνικών μειονοτήτων δεν καλύπτει κανένα συλλογικό δικαίωμα μειονότητας. " Επιτροπή της Βενετίας θέτει υπό αμφισβήτηση την αρχή της δημοκρατίας με την έγκριση ενός συνταγματικού νόμου για την πολιτιστική, θρησκευτική, δεοντολογική, κοινωνική, οικονομική και δημοσιονομική πολιτική. Προσβλέπω στην παροχή άμεσης απάντησης εκ μέρους των θεσμικών οργάνων της ΕΕ όσον αφορά τη γνωμοδότηση της Επιτροπής της Βενετίας σχετικά με το Σύνταγμα της Ουγγαρίας.
<SPEAKER ID="298" NAME="Μιχάλης Τρεμόπουλος" AFFILIATION="Verts/ALE">
Κυρία Πρόεδρε, αναρωτιέμαι αν μπορεί η οικονομική κρίση να επιλυθεί με μέτρα σε βάρος του κλίματος. " Ευρωπαϊκή Επιτροπή απαντά -δυστυχώς- "Ναι", καθώς συνυπέγραψε με την Πορτογαλία στο μνημόνιο για τον μηχανισμό στήριξης ως θεμιτό μέτρο δημοσιονομικής προσαρμογής όρο για μείωση των εγγυημένων τιμών για ενέργεια από ανανεώσιμες πηγές. Στην Ελλάδα οι επενδύσεις στην ανανεώσιμη ενέργεια είναι από τα ελάχιστα αντίβαρα στην οικονομική κρίση και η δέσμευση της μέχρι πρότινος Υπουργού Περιβάλλοντος για κατοχύρωση των εγγυημένων τιμών οφείλει να ανανεωθεί άμεσα και από το διάδοχό της.
<P>
Βαρύ ατόπημα είναι, όμως, και η συζήτηση για ενδεχόμενη εξαίρεση των χωρών με οικονομικά προβλήματα ακόμη και από τους ήδη ανεπαρκείς ευρωπαϊκούς στόχους για το κλίμα, τους στόχους 20-20-20. Τέτοιες επιλογές αποκαλύπτουν μια απαράδεκτη νοοτροπία με προσυπογραφή της Επιτροπής και βάζουν στο "γύψο" ολόκληρες ευρωπαϊκές πολιτικές, και κανείς δεν λογοδοτεί πουθενά. Έτσι όμως η Ευρώπη καταλήγει να κόβει το κλαδί στο οποίο κάθεται.
<P>
Οι κλιματικοί στόχοι πρέπει να ενισχυθούν στα επίπεδα που ζητούν οι επιστήμονες και για τις χώρες με οικονομικά προβλήματα πρέπει να σχεδιασθούν ειδικά προγράμματα. Είμαστε καταδικασμένοι να βγούμε από αυτό το αδιέξοδο και να αντιμετωπίσουμε την οικονομική, κοινωνική και περιβαλλοντική κρίση. Επιτέλους, άλλο δημοσιονομική εξυγίανση και άλλο επίθεση στην περιβαλλοντική βιωσιμότητα.
<SPEAKER ID="299" NAME="Katarína Neveďalová" AFFILIATION="S&amp;D">
(SK) Κυρία Πρόεδρε, η Ευρώπη, και η Ευρωπαϊκή Ένωση ειδικότερα, φιλοδοξεί να αποτελέσει την πλέον ανταγωνιστική, καθώς και την ισχυρότερη, πλέον προηγμένη οικονομία στον κόσμο.
<P>
Για να επιτευχθεί, όμως, αυτός ο στόχος, δεν πρέπει να μιλούμε μόνο για χρηματοδότηση και διάφορα άλλα συναφή θέματα, αλλά, ως Ευρωπαϊκή Ένωση, οφείλουμε αδιαμφισβήτητα να επενδύσουμε περισσότερο στην εκπαίδευση, την επιστήμη, την έρευνα και την καινοτομία. Πλέον προσφάτως, η Ευρωπαϊκή Επιτροπή δημοσίευσε ορισμένα πρόσθετα αποτελέσματα της έρευνας σχετικά με τις επενδύσεις των κρατών μελών σε αυτόν τον τομέα. Οι χώρες χωρίστηκαν σε τέσσερις ομάδες, και η γενέτειρά μου, η Σλοβακία, κατέλαβε, δυστυχώς, μια διόλου κολακευτική θέση στην τρίτη ομάδα μόνο, επενδύοντας μόλις 0,48% από το αρχικό 2% των επενδύσεων που είχε δεσμευθεί να πραγματοποιήσει για την επιστήμη, την εκπαίδευση και την έρευνα στο πλαίσιο της στρατηγικής "Ευρώπη 2020".
<P>
Επομένως, θα ήθελα να ζητήσω από την ΕΕ, το Ευρωπαϊκό Κοινοβούλιο, την Επιτροπή και το Συμβούλιο να εντείνουν τις προσπάθειές τους για τη στήριξη των κρατών μελών, και να ασκούν ισχυρότερες πιέσεις για την υλοποίηση επενδύσεων στον εν λόγω τομέα, διότι μόνο μέσω των χρηματικών ποσών που επενδύονται στην έρευνα, την καινοτομία και την εκπαίδευση μπορούμε να επιτύχουμε τους στόχους της στρατηγικής "Ευρώπη 2020".
<SPEAKER ID="300" NAME="Pat the Cope Gallagher" AFFILIATION="ALDE">
(GA) Κυρία Πρόεδρε, κατά την τελευταία εικοσαετία, η Ένωση έχει αναλάβει κεντρικό ρόλο στην προώθηση της ειρήνης και της συμφιλίωσης στην Ιρλανδία. Από το 1994 και εξής, η Ένωση έχει διαθέσει τουλάχιστον 1,3 δισεκατομμύριο ευρώ στο "Πρόγραμμα για την Ειρήνη και Συμφιλίωση" και περίπου 349 εκατομμύρια ευρώ στο Διεθνές Ταμείο για την Ιρλανδία.
<P>
Τα βίαια επεισόδια που έλαβαν χώρα στο ανατολικό Μπέλφαστ και η δολοφονία του Ronan Kerr αναδεικνύουν τη σημασία της συνέχισης αυτών των προγραμμάτων που προωθούν την οικονομική και κοινωνική ανάπτυξη και στις δύο πλευρές των συνόρων.
<P>
Αυτήν την εβδομάδα, παρευρέθησαν στο Ευρωπαϊκό Κοινοβούλιο εκπρόσωποι του Διεθνούς Ταμείου για την Ιρλανδία και του "Προγράμματος για την Ειρήνη και Συμφιλίωση", προκειμένου να συνομιλήσουν με την Επιτροπή Περιφερειακής Ανάπτυξης για τη σημασία της υποστήριξης του εν λόγω προγράμματος από το Κοινοβούλιο και την Ένωση. Πιστεύω ακράδαντα ότι η Ευρωπαϊκή Ένωση και οι άλλοι διεθνείς εταίροι πρέπει να εξετάσουν σοβαρά το θέμα και να λάβουν την απόφαση υπέρ της περαιτέρω συνέχισης αυτού του αξιόλογου και αποτελεσματικού προγράμματος.
<SPEAKER ID="301" NAME="John Bufton" AFFILIATION="EFD">
(EN) Κυρία Πρόεδρε, η γεωργία αποτελεί το επίκεντρο της οικονομίας στην Ουαλία, αλλά η αυξανόμενη νομοθεσία της ΕΕ εμποδίζει την ανάπτυξη της ανταγωνιστικότητας των ουαλών γεωργών, παρά το γεγονός ότι διαθέτουν ορισμένα από τα υψηλότερα πρότυπα στην Ευρώπη.
<P>
Σύμφωνα με τους κανονισμούς του συστήματος ηλεκτρονικής αναγνώρισης (EID), επιβάλλονται πρόστιμα στους εκτροφείς για ανακριβή δεδομένα, παρά τα σοβαρά ελαττώματα που παρουσιάζει η τεχνολογία. Έχω θίξει το ζήτημα αυτό επανειλημμένως στην Επιτροπή, το ίδιο και εκπρόσωποι από πολλά κράτη μέλη. Οι ουαλοί εκτροφείς θεωρούν ότι το ελαττωματικό σύστημα ηλεκτρονικής αναγνώρισης (EID) ισοδυναμεί με συγκεκαλυμμένο φόρο.
<P>
Ένα άλλο ζήτημα αφορά το γεγονός ότι, σύμφωνα με τη νομοθεσία σχετικά με την προστατευόμενη γεωγραφική ένδειξη (ΠΓΕ), τα ουαλικά βοοειδή ηλικίας κάτω των 24 μηνών δεν μπορούν να χαρακτηρισθούν ως ουαλικά. Δεν ισχύει το ίδιο και για τη Σκωτία, όπου η βιομηχανία βοείου κρέατος μπορεί να θέσει τη σφραγίδα της χώρας προέλευσης σε κρέας ζώου οιασδήποτε ηλικίας.
<P>
" Ουαλία παράγει εξαιρετικό βόειο κρέας και πρέπει να είναι σε θέση να το χαρακτηρίζει ως ουαλικό. Το εμπόριο στο πλαίσιο της παγκόσμιας αγοράς εξαρτάται από την προώθηση της παραγωγής μιας χώρας. Πρόκειται για σημαντικά θέματα που απασχολούν εκατοντάδες εκτροφείς στην Ουαλία που διευθύνουν υψηλού επιπέδου επιχειρήσεις, οι οποίες λειτουργούν, σε πολλές περιπτώσεις, ως οικογενειακές επιχειρήσεις επί σειρά γενεών. Απαιτώ εξηγήσεις.
<SPEAKER ID="302" NAME="Oriol Junqueras Vies" AFFILIATION="Verts/ALE">
(ES) Κυρία Πρόεδρε, θα ήθελα να εκφράσω την υποστήριξή μου προς τη δέσμη μέτρων για την ενίσχυση της οικονομικής διακυβέρνησης της Ένωσης, καθώς και προς τα μέτρα που στοχεύουν στην αποσαφήνιση και επιτάχυνση της πειθαρχικής διαδικασίας για οιοδήποτε κράτος μέλος παρουσιάζει υπερβολικό έλλειμμα.
<P>
Εντούτοις, η Ένωση θα πρέπει να γνωρίζει ότι ορισμένα κράτη μέλη προσπαθούν να ανταποκριθούν στις απαιτήσεις του προϋπολογισμού που του επιβάλλει η Ευρώπη, με τίμημα την αποσταθεροποίηση των λογαριασμών των επιμέρους υποκρατικών διοικήσεων.
<P>
Το ισπανικό κράτος συνιστά τυπικό παράδειγμα αυτής της πρακτικής: προσπαθεί να ανταποκριθεί στις απαιτήσεις, μεταφέροντας το έλλειμμά του στις αυτόνομες κυβερνήσεις και τα τοπικά συμβούλια.
<P>
Οι εν λόγω πρακτικές πρέπει να καταδικαστούν, διότι δεν ακολουθούν το πνεύμα του συμφώνου σταθερότητας και ανάπτυξης της ΕΕ, αλλά, κυρίως, διότι βλάπτουν σε μεγάλο βαθμό την οικονομική ανάκαμψη των οικονομικά ισχυρών εθνών, όπως η Καταλονία.
<SPEAKER ID="303" NAME="Csaba Sógor" AFFILIATION="PPE">
(HU) Κυρία Πρόεδρε, η ΕΕ δεν παρεμβαίνει στις διοικητικές υποθέσεις των κρατών μελών της. Είναι σημαντικό να τονιστεί αυτό, διότι, επί του παρόντος, ορισμένοι πολιτικοί της Ρουμανίας εξηγούν την αναγκαιότητα της διοικητικής αναδιοργάνωσης, ισχυριζόμενοι ότι πρόκειται για τον μοναδικό τρόπο με τον οποίο θα είναι σε θέση η Ρουμανία να λαμβάνει περισσότερα χρήματα από τα διαρθρωτικά ταμεία. Το θέμα της εν εξελίξει συζήτησης στη Ρουμανία είναι μια μεταρρύθμιση, η οποία αναμένεται να δημιουργήσει οκτώ διοικητικές μονάδες επιπέδου NUTS 2 από τους 41 νομούς που αποτελούν σήμερα διοικητικές μονάδες επιπέδου NUTS 3, αγνοώντας, ωστόσο, τη γεωγραφική, οικονομική, κοινωνική και πολιτιστική πραγματικότητα. Οι κυριότερες συζητήσεις αφορούν ειδικότερα τους Ούγγρους της Ρουμανίας, διότι, παρά τις διατάξεις που κατοχυρώνονται στη σχετική Σύμβαση του Συμβουλίου της Ευρώπης, η εν λόγω γηγενής εθνική κοινότητα δεν θα αποτελούσε πλειονότητα σε καμία από τις νέες διοικητικές μονάδες και θα έχανε το δικαίωμά της να συγκροτήσει τοπική κυβέρνηση. " ΕΕ οφείλει να διασφαλίζει ότι τα κράτη μέλη δεν προσδοκούν μόνο από την ίδια να τηρεί την αρχή της επικουρικότητας, αλλά υποχρεούνται και τα ίδια να εγγυώνται ότι η διαδικασία λήψης αποφάσεων διεξάγεται όσο το δυνατόν εγγύτερα στους πολίτες.
<SPEAKER ID="304" NAME="Cristian Silviu Buşoi" AFFILIATION="ALDE">
(RO) Κυρία Πρόεδρε, όπως πιθανόν γνωρίζετε, αυτό το Σαββατοκύριακο διεξήχθη ο δεύτερος γύρος της ψηφοφορίας στις τοπικές εκλογές του Κισινάου, στη Δημοκρατία της Μολδαβίας. Όπως διαπιστώθηκε και από τους παρατηρητές του ΟΑΣΕ, οι εν λόγω εκλογές, όπως και οι εκλογές σε άλλες περιοχές της Δημοκρατίας της Μολδαβίας, διεξήχθησαν σε μεγάλο βαθμό σύμφωνα με τα ευρωπαϊκά και διεθνή πρότυπα, σημειώνοντας πραγματική πρόοδο σε σύγκριση με τις βουλευτικές εκλογές που έλαβαν χώρα το 2010.
<P>
Εκφράζω την απόλυτη ικανοποίησή μου για τα αποτελέσματα των τοπικών εκλογών στη Δημοκρατία της Μολδαβίας, τα οποία ενδυνάμωσαν τη θέση των κομμάτων στη "Συμμαχία για την Ευρωπαϊκή Ολοκλήρωση", που αποτελεί επί του παρόντος τον κυβερνητικό συνασπισμό. Τα αποτελέσματα των εκλογών αποστέλλουν επίσης ένα σαφέστατο μήνυμα εκ μέρους των πολιτών της Μολδαβίας ότι η φιλοδοξία τους για τη δημιουργία μιας ευημερούσας, δημοκρατικής κοινωνίας και την ενσωμάτωση της Δημοκρατίας της Μολδαβίας στην Ευρωπαϊκή Ένωση είναι ισχυρή και πραγματική. Πρέπει επίσης να ενθαρρύνουν τα κόμματα της "Συμμαχίας" ώστε να συνεχίσουν την εφαρμογή των μεταρρυθμίσεων που έχουν δεσμευθεί να υλοποιήσουν.
<P>
Ως προσωπική παρατήρηση, θα ήθελα να δηλώσω ότι επικροτώ και χαίρομαι για το γεγονός ότι ο Dorin Chirtoacă εξελέγη για νέα θητεία στη θέση του δημάρχου του Κισινάου.
<SPEAKER ID="305" NAME="Zbigniew Ziobro" AFFILIATION="ECR">
(PL) Κυρία Πρόεδρε, η κοινή γνώμη στην Πολωνία υπέστη πρόσφατα σοκ εξαιτίας ενός γεγονότος που έλαβε χώρα στις 6 το πρωί. Οκτώ ένοπλοι αξιωματούχοι, μεταξύ των οποίων έξι πράκτορες των ειδικών υπηρεσιών, εισέβαλαν σε διαμέρισμα μιας πολυκατοικίας. Αυτό δεν ήταν καθόλου παράξενο, διότι μεταξύ των ενοίκων της πολυκατοικίας συγκαταλέγονταν ένας καταζητούμενος για διακίνηση ναρκωτικών, ένας έμπορος όπλων και ένας ύποπτος για τη διοργάνωση ληστειών σε τράπεζες. Πλην όμως, το θύμα δεν ήταν κανένας από αυτούς. Στην εν λόγω πολυκατοικία διέμενε και ένας σπουδαστής, χρήστης του διαδικτύου, ο οποίος είχε το θάρρος να περιγράψει ειρωνικά τις πράξεις της εν ενεργεία κυβέρνησης.
<P>
Πρόκειται για ιδιαίτερα ανησυχητική κατάσταση, εάν εκείνοι που βρίσκονται στην εξουσία είναι τόσο ευαίσθητοι στην κριτική, τη σάτιρα και το γέλιο ώστε να στέλνουν στις 6 το πρωί ένοπλους αξιωματούχους σε φοιτητές που κάνουν χρήση του διαδικτύου. Τέτοιου είδους πρακτικές πρέπει να καταδικάζονται, κυρίως εδώ, στο Ευρωπαϊκό Κοινοβούλιο.
<SPEAKER ID="306" NAME="Jacek Olgierd Kurski" AFFILIATION="ECR">
(PL) Κυρία Πρόεδρε, σε δέκα ημέρες, η Πολωνία θα αναλάβει την Προεδρία της Ευρωπαϊκής Ένωσης και, ως εκ τούτου, θα πρέπει να παρακολουθούμε εκ του σύνεγγυς τις εξελίξεις στην Πολωνία. " ποιότητα της δημοκρατίας μπορεί να μετρηθεί από τον τρόπο με τον οποίο αντιμετωπίζεται η αντιπολίτευση. Στην Πολωνία, δυστυχώς, έχει εξαπολυθεί κατά της αντιπολίτευσης κυνήγι μαγισσών, στο οποίο εμπλέκονται και τα δικαστήρια. Στην υπόθεση που αφορά τον Jarosław Kaczyński, πρώην πρωθυπουργό και νυν αρχηγό της αντιπολίτευσης, ένα δικαστήριο διέταξε την υποβολή του σε ψυχιατρικές εξετάσεις. Πρόκειται για εξαιρετικά κακόβουλη απόφαση, δεδομένου ότι ο μοναδικός λόγος για τον οποίο υποχρεώνεται να υποβληθεί στις εν λόγω εξετάσεις είναι το γεγονός ότι παραδέχτηκε πως είχε κάνει χρήση ηρεμιστικών μετά την τραγωδία του Smolensk, στην οποία έχασαν τη ζωή τους ο αδερφός του, η νύφη του και πολλοί φίλοι του. Δεν υπήρχε τίποτα το ασυνήθιστο σε αυτό, υποστηρίζεται δε από τη δέουσα ιατρική τεκμηρίωση.
<P>
Αυτή η τροπή των γεγονότων είναι λυπηρή, διότι εμπεριέχει και μια ευρωπαϊκή συνιστώσα, την αποκορύφωση της οποίας θα παρακολουθήσουμε στις 6 Ιουλίου. Πρόκειται για την ημερομηνία κατά την οποία θα υποβληθεί στις ψυχιατρικές εξετάσεις ο Jarosław Kaczyński, ενώ ο Donald Tusk θα εκφωνεί στο Στρασβούργο την ομιλία του επί τη ευκαιρία της ανάληψης των καθηκόντων του στο πλαίσιο της Προεδρίας της Ευρωπαϊκής Ένωσης. Ελπίζω ότι η διεθνής κοινότητα θα διαμαρτυρηθεί κατά της κατάχρησης των ψυχιατρικών εξετάσεων στις πολιτικές διαμάχες, η οποία ακολουθεί το παράδειγμα της Σοβιετικής Ένωσης και της Λευκορωσίας.
<SPEAKER ID="307" NAME="Πρόεδρος">
Περατώνεται η συζήτηση επί του σημείου αυτού.

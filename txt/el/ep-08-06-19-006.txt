<CHAPTER ID="006">
Αιτιολογήσεις ψήφου
<SPEAKER ID="065" NAME="Oldřich Vlasák" AFFILIATION="PPE-DE">
(CS) Κυρία Πρόεδρε, κυρίες και κύριοι, θέλω να αιτιολογήσω την ψήφο μου σχετικά με το ψήφισμα του Ευρωπαϊκού Κοινοβουλίου σχετικά με την αύξηση της ικανότητας της Ένωσης στην αντιμετώπιση καταστροφών. Ασφαλώς, ο τόνος του εγγράφου που υποστηρίζει την αλληλεγγύη και την αμοιβαία βοήθεια αποτελεί βήμα προς τη σωστή κατεύθυνση. " έκθεση Barnier μας προκαλεί όλους να προβούμε σε πρακτικά βήματα και από την άποψη αυτή η ανακοίνωση της Επιτροπής δείχνει τον δρόμο προς τα εμπρός. Πράγματι, πρέπει να διασφαλίσουμε τη συμβατότητα και να ενισχύσουμε τη διασυνοριακή συνεργασία μεταξύ των δυνάμεων προστασίας των χωρών μας σε διάφορα επίπεδα. Δυστυχώς, δεν ήμουν σε θέση να υποστηρίξω το εν λόγω ψήφισμα, διότι δεν εγκρίθηκε η προφορική μας τροπολογία. Στην εν λόγω τροπολογία, τασσόμαστε κατά της δημιουργίας νομικά δεσμευτικών μέσων που θα επηρέαζαν την εθνική νομοθεσία, τις πολιτικές και τα προγράμματα και, επομένως, και το επίπεδο της αλληλεγγύης. Θεωρώ απλώς ότι θα επιτύχουμε την καλύτερη προστασία έναντι των επιδράσεων των καταστροφών υποστηρίζοντας τις δυνάμεις προστασίας των κρατών μελών, μέσα από τον συντονισμό και τις επενδύσεις στον εξοπλισμό τους και όχι μέσα από τη χάραξη νέας νομοθεσίας που δεν θα συμβάλει καθόλου στην όλη διαδικασία, παρά θα δημιουργήσει περισσότερη γραφειοκρατία.
<SPEAKER ID="067" NAME="Zita Pleštinská" AFFILIATION="PPE-DE">
(SK) Από το 1968, η Τελωνειακή Ένωση έχει διαδραματίσει πολύ σημαντικό ρόλο στη διατήρηση και την ανάπτυξη της κοινής αγοράς. " ύπαρξη της Τελωνειακής Ένωσης επί σαράντα χρόνια αποτελεί ουσιαστικό επίτευγμα και έχει ωφελήσει τις επιχειρήσεις και τους πολίτες της ΕΕ.
<P>
Χαιρετίζω το ψήφισμα της κ. Arlene McCarthy, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την τεσσαρακοστή επέτειο της Τελωνειακής Ένωσης και ψήφισα υπέρ του.
<P>
Χάρις στην παγκοσμιοποίηση και την τεχνολογική πρόοδο, η Τελωνειακή Ένωση έχει βρεθεί αντιμέτωπη με προκλήσεις όπως τα παραποιημένα αγαθά, οι αυξημένες εισαγωγές επικίνδυνων προϊόντων και η ανάγκη δημιουργίας συστημάτων ηλεκτρονικών τελωνείων. Μόνο η αμοιβαία συνεργασία μεταξύ των τελωνειακών διοικήσεων και των εποπτικών σε διεθνές επίπεδο θα επιτρέψει την προστασία της αγοράς της ΕΕ έναντι των εισαγωγών επικίνδυνων και παραποιημένων αγαθών, ενισχύοντας έτσι την προστασία των καταναλωτών. Πείστηκα γι' αυτό όταν επισκέφτηκα τις εθνικές τελωνειακές αρχές και διοικήσεις στην Πράγα, την Αμβέρσα και την Ουάσιγκτον, καθώς και στο Πεκίνο και τη Σανγκάη.
<P>
" επέτειος αυτή συνιστά κατάλληλη ευκαιρία για να ευχαριστήσουμε τους τελωνειακούς υπαλλήλους για το απαιτητικό και επικίνδυνο έργο που φέρνουν εις πέρας, και να εκφράσουμε την εκτίμησή μας για τις επιτυχίες τους στον αγώνα κατά των επικίνδυνων και των παραποιημένων προϊόντων, καθώς και της πειρατείας.
<SPEAKER ID="068" NAME="Daniel Hannan" AFFILIATION="NI">
(EN) Κυρία Πρόεδρε, η τεσσαρακοστή επέτειος αποτελεί κατάλληλη στιγμή για να εκφράσουμε μια παρανόηση που επικρατεί, πιστεύω, στη χώρα μας από τότε που οι δικοί σας και οι δικοί μου ψηφοφόροι ψήφισαν υπέρ της ένταξης σε αυτό που θεώρησαν ότι αποτελούσε την κοινή αγορά πριν από περίπου 35 χρόνια - την παρανόηση που αφορά τη διαφορά μεταξύ μιας ζώνης ελευθέρων συναλλαγών και μιας τελωνειακής ένωσης.
<P>
Εκείνο που νομίζω ότι κατάλαβαν οι περισσότεροι Βρετανοί ότι ήταν η κοινή αγορά είναι ότι θα υπήρχε αμοιβαία αναγνώριση των προϊόντων, ότι εάν κάποιος μπορούσε να πουλήσει κάτι στο "νωμένο Βασίλειο, τότε θα μπορούσε να το πουλήσει και στη Γερμανία, τη Γαλλία και την Ισπανία, και αντιστρόφως.
<P>
Αλλά φυσικά εκείνο που αποκτήσαμε στην πραγματικότητα ήταν η τυποποίηση. Κάτι πρέπει να περιέχει ορισμένα συστατικά, να διαθέτει όγκο όχι λιγότερο από "χ" και όχι περισσότερο από "ψ", και ακόμα και αν το εν λόγω προϊόν δεν προοριζόταν ποτέ για εξαγωγή, ακόμα και αν δεν περάσει ποτέ τα σύνορα της χώρας, μπορεί να βρεθεί κατηγορούμενο και να απαγορευτεί στην ίδια του τη χώρα· και αυτό συμβαίνει συχνά διότι κάποιος ανταγωνιστής κάπου στην ΕΕ -συνήθως στη Βρετανία- που τυγχάνει να πληροί μια σειρά από προϋποθέσεις χρησιμοποιεί τους μηχανισμούς της Ευρωπαϊκής Ένωσης για να μετακυλίσει το κόστος στους ανταγωνιστές του.
<P>
Θεωρώ ότι είναι κρίμα που έχουμε χάσει την αρχική έννοια της ελεύθερης κυκλοφορίας των αγαθών και των υπηρεσιών προς χάριν της εναρμόνισης, γεγονός που έχει οδηγήσει σε μείωση των επιλογών των καταναλωτών.
<SPEAKER ID="069" NAME="Syed Kamall" AFFILIATION="PPE-DE">
(EN) Κυρία Πρόεδρε, πολύ χαίρομαι που σας βλέπω στην έδρα.
<P>
Όταν εκφωνώ λόγους στην εκλογική μου περιφέρεια στο Λονδίνο -για όσους από εσάς έχετε ακουστά το Λονδίνο, τη σπουδαιότερη πόλη στον κόσμο, πρωτεύουσα της σπουδαιότερης χώρας στον κόσμο- τα μέλη της περιφέρειάς μου μού επισημαίνουν συχνά ότι θεωρούν ότι το 1973 γίναμε μέλη μιας τελωνειακής ένωσης. Κι εγώ τους απαντώ: "Δεν κατανοείτε τη φύση του θηρίου που είναι το ευρωπαϊκό σχέδιο; Έχει να κάνει αποκλειστικά με περαιτέρω πολιτική και οικονομική ολοκλήρωση".
<P>
Για την ακρίβεια, κατά την πρώτη μου εβδομάδα στο Κοινοβούλιο, ο αρχηγός της ομάδας μου, Hans-Gert Pöttering, πήρε τον λόγο και δήλωσε, "Τίποτα δεν πρέπει να σταθεί εμπόδιο στην ευρωπαϊκή ολοκλήρωση· τίποτα δεν πρέπει να σταθεί εμπόδιο στο ευρωπαϊκό σχέδιο". Επομένως, είναι σαφές ότι επικρατεί μια παρανόηση όσον αφορά τη φύση του σχεδίου στην εκλογική μου περιφέρεια.
<P>
Ζητώ από εκείνους εξ υμών που υποστηρίζετε το εν λόγω σχέδιο να είστε ειλικρινείς όσον αφορά τις προθέσεις σας. Αν σκοπός σας είναι να αρνείστε την αλήθεια σχετικά με αυτό, τότε, μόλις ζητήσετε τη γνώμη των πολιτών, εκείνοι θα το απορρίψουν, όπως έκαναν στο πλαίσιο του δημοψηφίσματος στην Ιρλανδία.
<SPEAKER ID="071" NAME="Marian Harkin" AFFILIATION="ALDE">
(EN) Κυρία Πρόεδρε, χαίρομαι και εγώ πολύ που σας αντικρίζω στην έδρα.
<P>
Ψήφισα υπέρ της τροπολογίας 6 διότι θεωρώ ότι η εξουσιοδότηση εισαγωγής χλωριωμένου κοτόπουλου θα υπονομεύσει τα ευρωπαϊκά πρότυπα και αυτό το βλέπω να σημαίνει σε δύο μέτωπα. Καταρχάς, υπάρχει έλλειψη επιστημονικών δεδομένων όσον αφορά την επίδραση στο περιβάλλον και την υγεία της χρήσης των προτεινόμενων ουσιών. Κατά δεύτερον, με δεδομένο το καθεστώς υπό το οποίο λειτουργούν οι παραγωγή πουλερικών, είναι παράλογο να υπάρχουν δύο διαφορετικά πρότυπα, τόσο από την οπτική γωνία των παραγωγών όσο και το σημαντικότερο από εκείνη των καταναλωτών.
<P>
Ο προηγούμενος ομιλητής αναφέρθηκε στο δημοψήφισμα που πραγματοποιήθηκε στην Ιρλανδία σχετικά με τη Συνθήκη της Λισαβόνας. Σίγουρα ένα από τα ζητήματα με τα οποία ήρθα αντιμέτωπη κατά την έρευνά μου ήταν ότι οι άνθρωποι αντιτίθενται στα διαφορετικά πρότυπα. Αλλά αυτό που κάνουμε σήμερα στο Κοινοβούλιο είναι η αντιμετώπιση αυτών, και χαίρομαι ιδιαίτερα που το Κοινοβούλιο ενέκρινε το παρόν ψήφισμα.
<SPEAKER ID="073" NAME="Marian Harkin" AFFILIATION="ALDE">
(EN) Κυρία Πρόεδρε, στηρίζω στο έπακρο το ψήφισμα που εγκρίθηκε από το Κοινοβούλιο. Και πάλι, ένα από τα θέματα για τα οποία συζητούμε συχνά στο Κοινοβούλιο είναι τρόποι με τους οποίους θα ανταποκριθούμε στις ανάγκες των πολιτών. Θεωρώ ότι εδώ έχουμε μια ξεκάθαρη περίπτωση που χρήζει δικής μας απόκρισης.
<P>
Ο τομέας της αλιείας αντιμετωπίζει κρίση, με τις τιμές των καυσίμων να έχουν αυξηθεί σε ποσοστό μεγαλύτερο από 300% κατά την τελευταία πενταετία, και τις τιμές των αλιευμάτων να παραμένουν παρόμοιες με αυτό που ήταν πριν από 20 χρόνια. Επομένως, το τελικό συμπέρασμα είναι ότι οι αλιείς δεν θα μπορέσουν να επιβιώσουν, ότι βγαίνουν εκτός παιχνιδιού και θεωρώ ότι ορισμένες από τις προτάσεις μας που περιέχονται στο παρόν ψήφισμα θα συμβάλουν στη βελτίωση της κατάστασης.
<P>
Χαίρομαι που διαπιστώνω ότι η σλοβενική Προεδρία δήλωσε ότι ασχοληθεί με το εν λόγω ζήτημα και καλώ τους Υπουργούς του Συμβουλίου Αλιείας που θα συναντηθούν την ερχόμενη εβδομάδα να δώσουν ιδιαίτερη προσοχή στο εν λόγω ψήφισμα.
<SPEAKER ID="074" NAME="Πρόεδρος">
Να υποθέσω, κύριε Kamall, ότι εσείς θα μας μιλήσετε για τους αλιείς στο Λονδίνο;
<SPEAKER ID="075" NAME="Syed Kamall" AFFILIATION="PPE-DE">
(EN) Κυρία Πρόεδρε, δεν νομίζω ότι έχει μείνει κανείς τους, χάρις στην κοινή πολιτική αλιείας!
<P>
Σας ευχαριστώ πολύ που μου δίνετε την ευκαιρία να αιτιολογήσω την ψήφο μου σχετικά με τη σημαντική αυτή συζήτηση. Εκείνο όμως που θέλω να πω στους συναδέλφους μου στο παρόν Κοινοβούλιο είναι στην πραγματικότητα ότι πρέπει να κοιτάξουμε ποιο είναι το πραγματικό πρόβλημα. Όποτε σημειώνεται διεθνής κρίση, κατηγορείτε αυτήν για τα προβλήματα που αντιμετωπίζει ο τομέας της αλιείας. Στην πραγματικότητα, δεν είναι η αύξηση των τιμών των καυσίμων που αποτελεί το πραγματικό πρόβλημα στον κλάδο της αλιείας. Το πραγματικό πρόβλημα είναι η κοινή αλιευτική πολιτική, ένα σύστημα κεντρικού σχεδιασμού για το οποίο θα ήταν περήφανοι οι Σοβιετικοί. Θεωρώ εντυπωσιακό το γεγονός ότι οι συνάδελφοι εδώ είναι τόσο πρόθυμοι να υιοθετήσουν τις σοβιετικές οικονομικές μεθόδους.
<P>
Ας εξετάσουμε ορισμένα από τα πιο επιτυχημένα συστήματα διατήρησης της αλιείας στον κόσμο. Εάν εξετάσετε εκείνα, για παράδειγμα, της Ισλανδίας και της Νέας Ζηλανδίας, θα δείτε ότι βασίζονται στο κράτος δικαίου και τα δικαιώματα κυριότητας, καθώς και στα μεταβιβάσιμα δικαιώματα κυριότητας. Εάν θέλουμε πραγματικά να επιλύσουμε το πρόβλημα του κλάδου της αλιείας, είναι καιρός να στηριχτούμε στο κράτος δικαίου, είναι καιρός να στηριχτούμε στα δικαιώματα κυριότητας, είναι καιρός να εμπιστευτούμε την ελεύθερη αγορά.
<SPEAKER ID="077" NAME="Peter Skinner" AFFILIATION="PSE">
(EN) Κυρία Πρόεδρε, δεν επιθυμώ να μιλήσω για το παρόν, αλλά για το προηγούμενο ζήτημα. Προσπάθησα να τραβήξω την προσοχή σας.
<P>
Απείχα από το ζήτημα των σφαγίων πουλερικών, κυρίως διότι θεωρώ ότι υπάρχουν στοιχεία που αντικρούουν τους ισχυρισμούς ότι πρέπει να διατηρήσουμε την απαγόρευση. Συγκεκριμένα, θεωρώ ότι υπάρχουν επιστημονικά στοιχεία που επιτρέπουν την άρση της εν λόγω απαγόρευσης. Ωστόσο, εν πάση περιπτώσει, κανένα από αυτά τα ζητήματα δεν προβλήθηκαν.
<P>
Εκείνο που έχουμε, αντιθέτως, είναι μια πολύ ακριβή διαδικασία στην Ευρώπη που αποσκοπεί στον καθαρισμό των σφαγίων κοτόπουλων. Αυτό είναι το πραγματικό πρόβλημα, διότι κάθε σφάγιο που εισέρχεται στην Ευρωπαϊκή Ένωση μοιάζει φθηνότερο και κατά συνέπεια πωλείται πολύ ταχύτερα και προφανώς βολεύει και τους καταναλωτές.
<P>
Το παρόν δεν αφορά τους ισχυρισμούς υγείας αλλά τον προστατευτισμό. Θεωρώ ότι δεν είναι προς όφελος της Ευρώπης που διεξάγουμε τη συγκεκριμένη συζήτηση με τόσο σύντομο και περιορισμένο τρόπο, εξετάζοντάς την βιαστικά με τη μορφή ψηφίσματος αυτή την εβδομάδα στο Κοινοβούλιο.
<P>
Απείχα εξαιτίας των παραπάνω και θεωρώ ότι η σχέση μας με τις "ΠΑ και με άλλες χώρες θα αμαυρωθεί εξαιτίας αυτών.
<SPEAKER ID="079" NAME="Miroslav Mikolášik" AFFILIATION="PPE-DE">
(SK) " σύνοδος κορυφής δικαίως λαμβάνει τόσο μεγάλο μερίδιο προσοχής. Λαμβάνοντας υπόψη τη σημαντική γεωπολιτική θέση της Ρωσίας και τους διαρκείς ιστορικούς και πολιτιστικούς δεσμούς της με την Ευρώπη, στηρίζω την εδραίωση μιας ισχυρής πολιτικής εταιρικής σχέσης μεταξύ της ΕΕ και της Ρωσικής Ομοσπονδίας.
<P>
" εν λόγω εταιρική σχέση πρέπει να περιλαμβάνει αμοιβαία βοήθεια σε ζητήματα ασφαλείας, ιδίως όσον αφορά την καταπολέμηση της τρομοκρατίας και του οργανωμένου εγκλήματος, και την υπέρβαση των φραγμών στο ελεύθερο εμπόριο και τις μετακινήσεις. Ωστόσο, δεν πρέπει να αγνοήσουμε την παρουσία αρκετών προβληματικών πτυχών στη σχέση μεταξύ της Ένωσης και της Ρωσίας. Από αυτή την άποψη, είναι σημαντικό να μιλά η ΕΕ με μία φωνή.
<P>
Κανένα κράτος μέλος που επιδεικνύει τη δέουσα σοβαρότητα έναντι της κοινής εξωτερικής πολιτικής και πολιτικής ασφάλειας δεν πρέπει να δομήσει τις διμερείς του σχέσεις με τη Ρωσία κατά τέτοιον τρόπο ώστε αυτές να μπορούν να βλάψουν τα συμφέροντα των κρατών μελών. Σε τομείς που αφορούν ευαίσθητα διεθνή ζητήματα, η ΕΕ και η Ρωσία πρέπει να επιτύχουν συναίνεση που θα βασίζεται στον σεβασμό του διεθνούς δικαίου και της εδαφικής ακεραιότητας, όπως για παράδειγμα στην περίπτωση της Σερβίας και του Κοσσυφοπεδίου.
<P>
Ολοκληρώνοντας, θέλω να αναφέρω ότι η ΕΕ πρέπει να βοηθήσει τη Ρωσία να αναπτύξει και να ενισχύσει τη δημοκρατία, το κράτος δικαίου και την προστασία των ανθρωπίνων δικαιωμάτων.
<SPEAKER ID="080" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, η σύνοδος κορυφής ΕΕ-Ρωσίας πλησιάζει. Πρόκειται για σημαντικό γεγονός, και αυτός είναι ο λόγος για τον οποίο η συζήτηση στο Κοινοβούλιό μας αναφορικά με τις προετοιμασίες της είναι τόσο σημαντική.
<P>
Οι σχέσεις μεταξύ της Ευρωπαϊκής Ένωσης και της Ρωσίας έχουν τεράστια σημασία για τη σταθερότητα, την οικονομική ανάπτυξη και την ασφάλεια στην Ευρώπη και σε ολόκληρο τον κόσμο. Οι σχέσεις αυτές προσέλαβαν μία νέα διάσταση μετά τη διεύρυνση της ΕΕ που συμπεριέλαβε 12 ακόμα χώρες, προερχόμενες κυρίως από την Κεντρική και Ανατολική Ευρώπη. Πρόκειται για χώρες που στο παρελθόν συνδέονταν οικονομικά, πολιτικά και στρατιωτικά με την πρώην Σοβιετική Ένωση.
<P>
Μέχρι στιγμής, οι διμερείς εμπορικές σχέσεις με μεμονωμένες χώρες έχουν μεταβιβασθεί στο επίπεδο της ΕΕ και της Ρωσίας. Ωστόσο, η Ρωσία προσπαθεί διαρκώς να προβεί σε διευθετήσεις με μεμονωμένες χώρες, παρακάμπτοντας την ΕΕ. Εξαιρετικές συνθήκες αναφέρονται συχνά ως αίτια της διμερούς αυτής συνεργασίας.
<P>
" Ρωσία αποτελεί μια τεράστια χώρα με μεγάλες πολιτικές και στρατιωτικές φιλοδοξίες, με τεράστιους ενεργειακούς πόρους που καθορίζουν τη θέση της στην Ευρώπη και τον κόσμο. Έχοντας υπογράψει το Πρωτόκολλο του Κυότο, η Ρωσία αποτελεί σημαντικό εταίρο που πρέπει να συμπεριλαμβάνεται στα μέτρα που αποσκοπούν στην καταπολέμηση των κλιματικών αλλαγών καθώς και εκείνων που σχετίζονται με την προστασία του περιβάλλοντος.
<SPEAKER ID="081" NAME="Tunne Kelam" AFFILIATION="PPE-DE">
(EN) Κυρία Πρόεδρε, στην περίπτωση της παραγράφου 29, που τελειώνει αναφέροντας, "να προσφέρει μεγαλύτερη εμπλοκή της ΕΕ στη διαδικασία επίλυσης της διένεξης", υποστηρίζω την αρχική εκδοχή που προσθέτει και συνεχίζει "συμπεριλαμβανομένης της δυνατότητας επιτόπιας ειρηνευτικής αποστολής της ΕΕ και αντικατάστασης των στρατευμάτων της ΚΑΚ και της Ρωσίας".
<P>
Θεωρώ ότι έχει πάρα πολύ μεγάλη σημασία να σταλεί τώρα ξεκάθαρο μήνυμα εξ ονόματος της ΕΕ ότι είμαστε έτοιμοι να αναλάβουμε συγκεκριμένη δέσμευση με τη μορφή ειρηνευτικής αποστολής στην Αμπχαζία.
<SPEAKER ID="083" NAME="Jim Allister" AFFILIATION="NI">
(EN) Κυρία Πρόεδρε, ψήφισα υπέρ της παρούσας έκθεσης διότι, όπως και σε άλλους τομείς, ανησυχώ βλέποντας τη μείωση της παραγωγής κρέατος προβάτων στην ΕΕ έναντι της αυξανόμενης εισροής εισαγωγών.
<P>
Εδώ δεν διακυβεύονται απλώς ζητήματα γεωργικών εισοδημάτων αλλά και συναφή περιβαλλοντικά ζητήματα διότι, από όλα τα εκτρεφόμενα ζώα, τα πρόβατα συμβάλλουν μάλλον περισσότερο στη φυσική συντήρηση των λιγότερο γόνιμων περιοχών και στη διατήρηση της βιοποικιλότητας.
<P>
" υποβάθμιση του περιβάλλοντος πολλών ορεινών και λιγότερο ευνοημένων περιοχών θα οδηγήσει σε μείωση της εκτροφής προβάτων. Εξ ου και η ανάγκη διατήρησης αυτού του κλάδου και εξέτασης της καταβολής πληρωμών που θα συνδέονται με το περιβάλλον και θα αποσκοπούν στην υποστήριξή του.
<P>
Θεωρώ επίσης ότι ένα κατάλληλο καθεστώς επισήμανσης της χώρας προέλευσης μπορεί να προωθήσει σε μεγάλο βαθμό την αύξηση της κατανάλωσης εγχώριων προβατοειδών, ιδίως με δεδομένη την αύξηση των εισαγωγών.
<P>
Τέλος, η βιασύνη της Επιτροπής για την εφαρμογή της ηλεκτρονικής σήμανσης θα επιβάλλει περαιτέρω δαπάνες σε έναν τομέα που φθίνει ήδη εξαιτίας των μη οικονομικών απολαβών του. Αν μη τι άλλο, αυτού του είδους η σήμανση πρέπει να γίνεται οικειοθελώς για κάθε κράτος μέλος και κάθε περιφέρεια.
<SPEAKER ID="084" NAME="Marian Harkin" AFFILIATION="ALDE">
(EN) Κυρία Πρόεδρε, συμφωνώ με τον τελευταίο ομιλητή σχετικά με την ηλεκτρονική σήμανση. Ασφαλώς θα έπρεπε να ισχύει σε εθελοντική βάση.
<P>
Υποστήριξα την τροπολογία 4 διότι θέλω να ζητήσω από την Επιτροπή και το Συμβούλιο να εξετάσει το ενδεχόμενο εισαγωγής κάποιου είδους κοινοτικής χρηματοδότησης για το σύστημα της ηλεκτρονικής σήμανσης. Ο τομέας των αιγοπροβάτων αντιμετωπίζει κρίση και σίγουρα δεν θα αντέξει να του επιβληθούν ακόμα μεγαλύτερες δαπάνες.
<P>
Για την ακρίβεια, θα προτιμούσα την τροπολογία 1 -αλλά βεβαίως αυτή χάθηκε με την έγκριση της τροπολογίας 4- όπου συστηνόταν η αναβολή της εφαρμογής του ηλεκτρονικού συστήματος αναγνώρισης τουλάχιστον μέχρι το 2012. Συμφωνώ με τον προηγούμενο ομιλητή, όπως ανέφερα, ότι η γραφειοκρατία και οι δαπάνες που επιβάλλονται υπερβαίνουν κατά πολύ κάθε όφελος.
<SPEAKER ID="085" NAME="James Nicholson" AFFILIATION="PPE-DE">
(EN) Κυρία Πρόεδρε, όπως ανέφερα και χτες βράδυ, πρόκειται για μια πολύ καλή έκθεση. Δυστυχώς, χτες βράδυ ο Επίτροπος απέρριψε το ενδεχόμενο να συμφωνήσει η Επιτροπή με την πρόταση του εισηγητή για δημιουργία μιας ειδικής ομάδας για τη διερεύνηση του κλάδου.
<P>
Προσωπικά, δεν πιστεύω στις ειδικές ομάδες διότι έχουμε γεμίσει από αυτές· κάθε φορά που αντιμετωπίζουμε κάποιο πρόβλημα, δημιουργούμε μια ειδική ομάδα για την οποία δεν ξαναμαθαίνουμε το παραμικρό.
<P>
Θεωρώ όμως ότι αν διαθέταμε καλύτερη συνεργασία πριν εισέλθουμε στην παρούσα αίθουσα, θα μπορούσαμε να υποβάλουμε μια εύρωστη πρόταση, η οποία θα βοηθούσε τον κλάδο και θα λειτουργούσε προς όφελός του.
<P>
Τώρα δεν έχουμε τίποτα άλλο, πέρα από ηλεκτρονική σήμανση. Δεν διαθέτουμε αυτό που ζητήσαμε, να αναβληθεί δηλαδή η εφαρμογή της μέχρι το 2012. Ο κλάδος δεν θα μπορέσει να το αντέξει. Θεωρώ ωστόσο ότι θα επανέλθουμε σε αυτό. Δεν τελειώσαμε διότι πρέπει να υπερασπισθούμε τον τομέα των αιγοπροβάτων σε ολόκληρη την Ευρωπαϊκή Ένωση.
<SPEAKER ID="088" NAME="Luís Queiró  " AFFILIATION="PPE-DE">
γραπτώς. - (PT) " μεταφορά επικίνδυνων εμπορευμάτων έχει συζητηθεί πολλές φορές, και τα πρότυπα ασφαλείας έχουν ως εκ τούτου σταδιακά διευκρινισθεί και απλοποιηθεί. Με την έκθεση, επομένως, του κ. Liberadzki, η υπάρχουσα νομοθεσία σχετικά με τη μεταφορά επικίνδυνων εμπορευμάτων θα διαμορφώσει μια σταθερή βάση ιδίως για το πεδίο εφαρμογής της οδηγίας, το οποίο έχει επεκταθεί ώστε να καλύπτει και την εσωτερική ναυσιπλοΐα. Συγχαίρω τους διαπραγματευτές για τη σύναψη μιας συμφωνίας που θα επιτρέψει την ολοκλήρωση του παρόντος φακέλου κατά τη δεύτερη ανάγνωση.
<P>
" επέκταση της οδηγίας ώστε να περιλαμβάνει και την εσωτερική ναυσιπλοΐα θα συνοδευτεί από μια διετή μεταβατική περίοδο προσαρμογής των κρατών μελών, που θα τους επιτρέψει να ρυθμίσουν ή να απαγορεύσουν τη μεταφορά επικίνδυνων εμπορευμάτων εντός της επικράτειάς τους για λόγους πέραν της ασφάλειας κατά τη διάρκεια της μεταφοράς.
<P>
Πρέπει επομένως να καταστεί σαφές ότι η εν λόγω νομοθεσία εκφράζει τις προσπάθειές μας να καταστήσουμε τη μεταφορά επικίνδυνων εμπορευμάτων στην Ένωση πολύ περισσότερο αποτελεσματική και ασφαλή εξαλείφοντας την άσκοπη γραφειοκρατία και τις πρόσθετες δαπάνες, ή τους κανόνες που δεν καθιστούν πιο αποτελεσματική τη διαχείρισή της.
<SPEAKER ID="089" NAME="Luca Romagnoli  " AFFILIATION="NI">
γραπτώς. - (IT) Κυρία Πρόεδρε, κυρίες και κύριοι, στην πραγματικότητα δεν υπάρχουν πολλά θέματα που πρέπει να συζητηθούν όσον αφορά την εξαιρετική έκθεση του κ. Liberadzki σχετικά με τις εσωτερικές μεταφορές επικίνδυνων εμπορευμάτων. Ψήφισα υπέρ της έκθεσης στο πλαίσιο της επιτροπής και επιβεβαιώνω εδώ την ψήφο μου.
<P>
Όσο περισσότερο αυξάνεται κατ' αυτό τον τρόπο το εσωτερικό εμπόριο μεταξύ των κρατών μελών της Ένωσης, τόσο πιο χρήσιμο θα είναι, κατά την άποψή μου, οι ροές του να είναι παρόμοιες, ιδίως όσον αφορά την ασφάλεια, αλλά και όσον αφορά τους ελέγχους και τις αντίστοιχες διαχειριστικές διαδικασίες. Επιπλέον, δεν θα ήταν λογικό να ασκήσουμε κριτική ή, ακόμα χειρότερα, να απορρίψουμε ένα τόσο τεχνικό κείμενο, στην ευρεία διαβούλευση για το οποίο συμμετείχαν και παρείχαν ποιοτική πληροφόρηση τόσο πολλοί εμπειρογνώμονες από τα κράτη μέλη.
<SPEAKER ID="090" NAME="Bart Staes  " AFFILIATION="Verts/ALE">
γραπτώς. - (NL) Στηρίζω στο έπακρο την παρούσα έκθεση. Κάθε χρόνο, τεράστια ποσότητα επικίνδυνων εμπορευμάτων, όπως χλώριο και πετρέλαιο, μεταφέρονται μέσω της εσωτερικής ναυσιπλοΐας μέσα στην Ευρωπαϊκή Ένωση. Μέχρι στιγμής δεν έχουν καταρτιστεί κανόνες σχετικά με αυτό, αν και υπάρχει νομοθεσία που αναφέρεται στις μεταφορές επικίνδυνων εμπορευμάτων μέσω του οδικού και του σιδηροδρομικού δικτύου.
<P>
Χρειάζεται επειγόντως νομοθεσία σχετικά με τις μεταφορές επικίνδυνων εμπορευμάτων μέσω της ναυσιπλοΐας, όχι μόνο για λόγους ασφαλείας αλλά και για την προστασία του περιβάλλοντος και της δημόσιας υγείας σε ευρωπαϊκό επίπεδο. Μεγάλο μέρος αυτού του είδους των μεταφορών γίνεται διασυνοριακά. Επιπλέον, οι ευρωπαϊκοί κανόνες είναι επίσης προς όφελος των επιχειρήσεων, που επί του παρόντος πρέπει να συμμορφώνονται με διάφορες προϋποθέσεις που ισχύουν σε εθνικό επίπεδο στα εκάστοτε κράτη μέλη. Οι μεταφορές μέσω της εσωτερικής ναυσιπλοΐας εκπέμπουν επίσης λιγότερα αέρια του θερμοκηπίου. Ως εκ τούτου, είναι πολύ σημαντικό να εναρμονισθούν οι προϋποθέσεις που διέπουν τις διάφορες μορφές μεταφορών. Κατ' αυτό τον τρόπο θα καταστεί περισσότερο ελκυστικός ο συνδυασμός αρκετών τρόπων μεταφοράς, για παράδειγμα με τμήμα του ταξιδιού να γίνεται σιδηροδρομικώς και η μεταφορά του φορτίου να συνεχίζεται μετά ακτοπλοϊκώς. Αυτό δεν είναι μόνο αποδοτικό, αλλά πάνω απ' όλα είναι βιώσιμο. Για τον λόγο αυτό εύχομαι ότι οι μεταφορικές εταιρείες σε όλη την Ευρώπη θα επιλέγουν συχνότερα τον συνδυασμό διαφόρων τρόπων μεταφορών.
<SPEAKER ID="092" NAME="Stanisław Jałowiecki  " AFFILIATION="PPE-DE">
γραπτώς. - (PL) Απείχα από την ψηφοφορία σχετικά με την έκθεση του κ. Helmut Markov που αφορά τη διαχείριση της ασφάλειας των οδικών υποδομών. Ο λόγος είναι ότι η έκθεση αυτή έρχεται σε εμφανή αντίθεση προς την αρχή της επικουρικότητας: "μια μεγαλύτερη οντότητα δεν πρέπει να ασκεί λειτουργίες που μπορούν να ασκηθούν από μια μικρότερη". " αρχή αυτή πρέπει να τηρηθεί όσο το δυνατόν περισσότερο. Δυστυχώς, ακόμα και στο παρόν Κοινοβούλιο, έχω υπάρξει συχνά μάρτυρας παραβιάσεών της. Εύχομαι στην προκειμένη περίπτωση να κατορθώσαμε να διαφυλάξουμε την αρχή αυτή τουλάχιστον εν μέρει, αλλά πόσο χρόνο χρειαστήκαμε για να τα καταφέρουμε! Το νομοθετικό μας έργο δεν αποσκοπούσε στη δημιουργία καλής νομοθεσίας, αλλά στην τροπολογία μιας ελλιπούς νομοθετικής πρότασης. Ωστόσο, δεν έχω αυταπάτες ότι αυτή θα είναι η τελική επίθεση που θα δεχτεί η αρχή της επικουρικότητας. Αυτό είναι παραδόξως αληθές, μιας και οι εν λόγω επιθέσεις προέρχονται από την ίδια γωνιά από όπου προέρχονται και οι εντονότερες επικρίσεις, την Ιρλανδία, μια χώρα που πριν από λίγες μέρες απέρριψε τη Συνθήκη της Λισαβόνας. Ο κόσμος απλώς δεν κάνει τη σύνδεση ότι οι πολίτες αυτής της χώρας είπαν "όχι" ακριβώς επειδή είναι ευρέως γνωστό ότι η εν λόγω αρχή παραβιάζεται από την Ευρωπαϊκή Ένωση. Για την ακρίβεια, αυτό ακριβώς το παράδειγμα της Ιρλανδίας, είναι εκείνο που θα έπρεπε να μας κάνει να συνειδητοποιήσουμε ότι δεν μπορούμε να αγνοούμε την επικουρικότητα, ή να τη θυσιάσουμε στον βωμό θεωρητικά υψηλότερων στόχων, όπως είναι η οδική ασφάλεια. Αργά ή γρήγορα, και μάλλον γρήγορα, αυτό θα στραφεί εναντίον μας.
<SPEAKER ID="093" NAME="Luca Romagnoli  " AFFILIATION="NI">
γραπτώς. - (IT) Κυρία Πρόεδρε, κυρίες και κύριοι, ψηφίζω υπέρ της έκθεσης του κ. Markov. Κατά την άποψή μου, πρόκειται για μια ιδιαίτερα ολοκληρωμένη πρόταση που περιλαμβάνει μια σειρά από πτυχές και έχει σκοπό να διαβεβαιώσει ότι λαμβάνεται υπόψη η ασφάλεια καθ' όλα τα στάδια ζωής των οδικών υποδομών: από τον προγραμματισμό ως τον σχεδιασμό και τη χρήση.
<P>
Συμφωνώ ως προς την άποψη του σεβασμού της αρχής της επικουρικότητας στην εν λόγω πρόταση, ότι πρέπει να αφήνεται στη διακριτική ευχέρεια των κρατών μελών η απόφαση σχετικά με το πόσο εντατική θα είναι η εφαρμογή "εκτιμήσεων επιπτώσεων οδικής ασφάλειας", ελέγχων της οδικής ασφάλειας και επιθεωρήσεων ασφαλείας.
<P>
" έγκριση ενός νομοθετικού μέσου που στοχεύει στην ασφαλή ανάπτυξη του οδικού δικτύου, μέσα από μια προσέγγιση που είναι σχετικά ευέλικτη, πρέπει να θεωρηθεί θετικό αποτέλεσμα, οι επιπτώσεις του οποίου θα εξαρτηθούν από την ένταση της εφαρμογής του. Ωστόσο, θεωρώ ότι έχει πολύ μεγάλη σημασία να ορισθούν δεσμευτικά ελάχιστα πρότυπα, από τα οποία δεν θα είναι δυνατή η παραμικρή απόκλιση, και τα οποία θα ισχύουν σε όλα τα κράτη μέλη.
<SPEAKER ID="095" NAME="Richard James Ashworth  " AFFILIATION="PPE-DE">
γραπτώς. - (EN) Το βρετανικό κόμμα των Συντηρητικών γνωρίζει πόσο καταστροφικές μπορούν να είναι οι επιδράσεις μιας φυσικής καταστροφής. Μέσα από τις πλημμύρες στο "νωμένο Βασίλειο πέρσι, συνειδητοποιήσαμε τις ζημίες που μπορούν να προκληθούν σε ανθρώπινο, οικονομικό και περιβαλλοντικό επίπεδο. Κατανοούμε επίσης τις επιδράσεις που μπορεί να έχουν τέτοιου είδους φυσικές καταστροφές σε άλλες χώρες.
<P>
Εντούτοις, θεωρούμε ότι τα μεμονωμένα κράτη μέλη είναι περισσότερο από όλους σε θέση να ανταποκριθούν με ταχύ και κατάλληλο τρόπο στις καταστροφές που συμβαίνουν εντός της ίδιας τους της επικράτειας. Θεωρούμε ότι η δημιουργία μιας ευρωπαϊκής δύναμης προστασίας των πολιτών θα μειώσει απλώς τη δυνατότητα απόκρισης προσθέτοντας μία ακόμα γραφειοκρατική επιβάρυνση. Αυτό που έχουν ανάγκη οι πληγέντες είναι έγκαιρη και αναγκαία επέμβαση, όχι ακόμα περισσότερη γραφειοκρατία.
<P>
Τέλος, δεν μπορούμε να συμφωνήσουμε με περαιτέρω νομοθεσίες της ΕΕ στον τομέα της πρόληψης και απόκρισης σε καταστροφές. Θεωρούμε ότι υπάρχει ήδη επαρκής νομοθεσία τόσο σε επίπεδο κρατών μελών, όσο και σε επίπεδο ΕΕ, και ότι η οικονομική βοήθεια διατίθεται ήδη μέσω του Ταμείου Αλληλεγγύης, το οποίο συμβάλλει, ως οφείλει, στον μετριασμό τόσο των διαρθρωτικών όσο και των μακροχρόνιων ζημιών.
<P>
Υποστηρίζοντας το παρόν ψήφισμα, ελπίζουμε να καταστεί σαφές ότι ψηφίσαμε επίσης υπέρ των τροπολογιών που ζητούσαν διαγραφή των αναφορών στη δύναμη προστασίας των πολιτών και επιπλέον νομοθεσία της ΕΕ στον εν λόγω τομέα.
<SPEAKER ID="096" NAME="Alessandro Battilocchio  " AFFILIATION="PSE">
γραπτώς. - (IT) Ψηφίζω σταθερά υπέρ της παρούσας πρότασης ψηφίσματος σχετικά με την αύξηση της ικανότητας της Ένωσης στην αντιμετώπιση καταστροφών.
<P>
Ως μέλος της Επιτροπής Ανάπτυξης του Κοινοβουλίου, είχα την ευκαιρία να επισκεφτώ ορισμένες από τις πλέον φτωχές και πληγείσες από καταστροφές περιοχές του κόσμου, που επλήγησαν σε ορισμένες περιπτώσεις (όπως στην περίπτωση του τσουνάμι) από τεράστιες φυσικές καταστροφές. Δράττομαι της ευκαιρίας να τονίζω την πρώτης τάξεως εργασία που κατέβαλε ο Επίτροπος για θέματα Ανάπτυξης, Louis Michel, ο οποίος επέδειξε αποφασιστικότητα όσον αφορά την ταχεία και αποτελεσματική επίδειξη αλληλεγγύης και την παροχή συνεργασίας όταν σημειώνονται τέτοιου είδους τραγικά συμβάντα.
<P>
Ωστόσο, όπως δείχνει το ψήφισμα, οι διαδικασίες που καθορίζονται στο νομοθετικό μας πλαίσιο εξακολουθούν να είναι υπερβολικά περίπλοκες: οι μηχανισμοί πρέπει να ευθυγραμμισθούν και ουσιαστικοί πόροι πρέπει να διατεθούν για επείγουσες ανάγκες που, δυστυχώς, θα συνεχίσουν να υπάρχουν. Το Κοινοβούλιο αποστέλλει σήμερα σαφές μήνυμα προς αυτή την κατεύθυνση. Τώρα, πρέπει να προχωρήσουμε από τα έργα στις πράξεις.
<SPEAKER ID="097" NAME="Ilda Figueiredo  " AFFILIATION="GUE/NGL">
γραπτώς. - (PT) Παρότι ψηφίσαμε υπέρ, εκφράζουμε τη λύπη μας για τη μη έγκριση ορισμένων από τις προτάσεις μας, ιδίως εκείνης που εκτιμούσε ότι είναι ουσιαστικό να δοθεί ιδιαίτερη προσοχή στις λιγότερο ωφελημένες περιφέρειες ή "περιφέρειες σύγκλισης" σε περίπτωση φυσικών καταστροφών, σε σχέση με τη ρύθμιση των διαρθρωτικών ταμείων, ή εκείνων που υπογράμμιζαν τη σημασία της διατήρησης της επιλεξιμότητας των καταστροφών σε περιφερειακή κλίμακα για το Ευρωπαϊκό Ταμείο Αλληλεγγύης και την προσαρμογή του στην ιδιαίτερη φύση των φυσικών καταστροφών, όπως η ξηρασία και οι πυρκαγιές, όσον αφορά τα χρονικά περιθώρια και τις δράσεις επιλεξιμότητας.
<P>
Πιστεύουμε ότι είναι θετικό, ωστόσο, το ότι εγκρίθηκαν άλλες, οι οποίες αφορούσαν την αναγνώριση των φυσικών καταστροφών στην περιοχή της Μεσογείου, ιδίως των ξηρασιών και των δασικών πυρκαγιών. Απαιτούνται μηχανισμοί υποστήριξης των ανθρώπων που επλήγησαν και αναδάσωσης, οι οποίοι πρέπει, ωστόσο, επίσης να καλύπτουν την πρόληψη από περαιτέρω καταστροφές μεγάλου μεγέθους, όπως ένα σχέδιο δημόσιας γεωργικής ασφάλισης χρηματοδοτούμενο από την ΕΕ που θα εγγυάται στους γεωργούς ένα ελάχιστο εισόδημα σε περίπτωση φυσικών καταστροφών, όπως ξηρασίες, πυρκαγιές ή πλημμύρες.
<P>
" κοινή γεωργική πολιτική πρέπει να τροποποιηθεί ριζικά για την υποστήριξη των μικρομεσαίων γεωργών και της οικογενειακής γεωργίας, δίνοντας έτσι ώθηση στη γεωργική παραγωγή, τη βιοποικιλότητα και τη χρήση της γης.
<SPEAKER ID="098" NAME="Pedro Guerreiro  " AFFILIATION="GUE/NGL">
γραπτώς. - (PT) Πιστεύουμε ότι πρέπει να εδραιωθεί ένα πλαίσιο συνεργασίας μεταξύ των κρατών μελών για την πρόληψη, την καταπολέμηση και την ελαχιστοποίηση των συνεπειών των καταστροφών. Μεταξύ άλλων τομέων, ωστόσο, διαφωνούμε με τη δημιουργία ευρωπαϊκής δύναμης προστασίας των πολιτών (ιδίως εάν αυτή έχει και στρατιωτική διάσταση), μιας και οι δυνατότητες και οι εκτελεστικοί πόροι στον εν λόγω τομέα πρέπει να υπόκεινται στην αρμοδιότητα των κρατών μελών, τα οποία οφείλουν να εγγυώνται τους πόρους και τις στρατηγικές που θα παράσχουν (ταχεία) απόκριση σε κάθε ανάγκη και τα οποία γνωρίζουν καλύτερα την επικράτειά τους.
<P>
Θεωρούμε θετική την έγκριση των προτάσεών μας που υποστήριζαν τα ακόλουθα:
<P>
αναγνώριση σε κοινοτικό επίπεδο της ιδιαίτερης φύσης των φυσικών καταστροφών που σημειώνονται στην περιοχή της Μεσογείου όπως είναι η ξηρασία και οι δασικές πυρκαγιές, και απορρέουσα από αυτήν προσαρμογή των κοινοτικών μέσων όσον αφορά την πρόληψη, την έρευνα, τη διαχείριση κινδύνου, την προστασία των πολιτών και την αλληλεγγύη προκειμένου να βελτιωθεί η απόκριση των κρατών μελών·
<P>
την ανάγκη για μεγαλύτερη χρηματοδότηση από την Κοινότητα προληπτικών μέτρων.
<P>
Ωστόσο, εκφράζουμε λύπη για την απόρριψη των προτάσεών μας:
<P>
που επισήμαιναν τη σημασία της διατήρησης της επιλεξιμότητας των περιφερειακών καταστροφών για το Ευρωπαϊκό Ταμείο Αλληλεγγύης·
<P>
που υποστήριζαν την προσαρμογή του Ευρωπαϊκού Ταμείου Αλληλεγγύης στην ειδική φύση των φυσικών καταστροφών όπως είναι η ξηρασία και οι πυρκαγιές, όσον αφορά τα χρονικά όρια και τις επιλέξιμες δράσεις.
<SPEAKER ID="099" NAME="Margie Sudre  " AFFILIATION="PPE-DE">
γραπτώς. - (FR) Χαιρετίζω την πρωτοβουλία της Επιτροπής να δημιουργήσει επιτέλους ένα έγγραφο που βελτιώνει τη συνοχή, την αποτελεσματικότητα και τη δημοσιότητα της αντίδρασης της ΕΕ στις φυσικές καταστροφές ή τις καταστροφές που οφείλονται σε ανθρώπινη παρέμβαση.
<P>
Εντούτοις, θέλω να εκφράσω την απογοήτευσή μου διότι η παρούσα εξακολουθεί να μην αποτελεί ιδιαίτερα πρακτική πρόταση που θα μπορούσε να ενισχύσει την ικανότητα της Ευρώπης στον τομέα της προστασίας των πολιτών, συμπεριλαμβανομένης της πρόληψης και ταχείας αντίδρασης, σε περίπτωση μεγάλων κρίσεων που συμβαίνουν εντός ή εκτός της Ευρωπαϊκής Ένωσης.
<P>
Ευχαριστώ τα Μέλη του ΕΚ που υποστήριξαν την τροπολογία μου σχετικά με τη χρήση της εμπειρογνωμοσύνης που αφορά τη γεωγραφική θέση στις εξόχως απόκεντρες περιφέρειες και τις υπερπόντιες χώρες και εδάφη (ΥΧΕ).
<P>
Χάρη σε αυτές τις υπερπόντιες κοινωνίες, η Ευρώπη είναι παρούσα έξω από τις ακτές της Αφρικής (Κανάριοι Νήσοι, Μαδέρα), στον Ινδικό Ωκεανό (Ρεϋνιόν), κοντά στην αμερικανική ήπειρο (Γουιάνα, Γουαδελούπη, Μαρτινίκα, Αζόρες), και ας μην ξεχνούμε και τις ΥΧΕ στον Ειρηνικό (Γαλλική Πολυνησία, Νέα Καληδονία).
<P>
Τα υπερπόντια εδάφη της Ευρώπης μπορούν να αποτελέσουν βάσεις εκ των προτέρων τοποθέτησης ζωτικής σημασίας προϊόντων και υλικοτεχνικού εξοπλισμού. Αυτό θα καθιστούσε ευκολότερη την πρόβλεψη των διαθέσιμων ευρωπαϊκών ανθρώπινων και υλικών πόρων σε περίπτωση που προκύψει ανάγκη για επείγουσα παρέμβαση εκτός της Ένωσης.
<SPEAKER ID="100" NAME="Geoffrey Van Orden  " AFFILIATION="PPE-DE">
γραπτώς. - (EN) Είναι προφανές ότι θα υπάρξουν πολλά οφέλη από τη βελτίωση του συντονισμού και της ετοιμότητας για αμοιβαία παροχή βοήθειας των οργανώσεων αντίδραση σε περίπτωση καταστροφών στις ευρωπαϊκές χώρες. Ωστόσο, ως συνήθως, η Ευρωπαϊκή Επιτροπή εκμεταλλεύεται και πάλι την ευκαιρία να επεκτείνει το πεδίο δράσης και τις αρμοδιότητές της - στην προκειμένη περίπτωση για "την ανάπτυξη μιας βάσης γνώσεων, ... ώστε να καλυφθούν κενά", κτλ. " έκθεση, παρά τις επιθυμίες του βρετανικού κόμματος των Συντηρητικών, περιλαμβάνει επίσης έκκληση για τη δημιουργία νομικά δεσμευτικών μέσων. Για τους παραπάνω λόγους, απείχα από την ψηφοφορία.
<SPEAKER ID="102" NAME="Ilda Figueiredo  " AFFILIATION="GUE/NGL">
γραπτώς. - (PT) Παρά τη θετική αποτίμηση των 40 χρόνων ύπαρξης της Τελωνειακής Ένωσης στην οποία προβαίνει η έκθεση, πολλοί τομείς παραγωγής, ιδίως στην Πορτογαλία, δεν συμμερίζονται αυτή την άποψη. Μάλλον το αντίθετο συμβαίνει, για την ακρίβεια. Γνωρίζουν ότι το πλήρες άνοιγμα των συνόρων, στο όνομα του υγιούς ανταγωνισμού, έχει δημιουργήσει βαθιά άδικες καταστάσεις και έχει οξύνει τα διαρθρωτικά ελλείμματα εξαιτίας της άνισης ανάπτυξης μεταξύ των διαφόρων χωρών.
<P>
Στην ανισότητα αυτή των παραγωγικών δυνατοτήτων και στην ανάπτυξη των παραγωγικών διαδικασιών προστίθενται και άλλα μέτρα που έχουν κάνει ακόμα χειρότερη την κατάσταση, με κυριότερο τη δημιουργία της εσωτερικής αγοράς, την ελευθέρωση του διεθνούς εμπορίου, το Σύμφωνο Σταθερότητας στο πλαίσιο της Οικονομικής και Νομισματικής Ένωσης και τον νεοφιλελευθερισμό της στρατηγικής της Λισαβόνας.
<P>
Κατά συνέπεια, μολονότι η έκθεση περιλαμβάνει ορισμένες θετικές προτάσεις για την ενίσχυση της συνεργασίας, η αρχική της βάση είναι απαράδεκτη. Εξ ου και η ψήφος μας κατά της έκθεσης.
<SPEAKER ID="103" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Βλέπουμε θετικά το παρόν ψήφισμα μιας και στηρίζουμε την κοινή εμπορική πολιτική και τη νομοθεσία που αφορά τα τελωνεία τις οποίες θεωρούμε προϋπόθεση για τη λειτουργία της εσωτερικής αγοράς. Θα θέλαμε, ωστόσο, να τονίσουμε ότι επικρίνουμε έντονα πολλές από τις εμπορικές συμφωνίες που έχει συνάψει η ΕΕ με τρίτες χώρες.
<SPEAKER ID="104" NAME="Kartika Tamara Liotard, Erik Meijer, Søren Bo Søndergaard και Eva-Britt Svensson  " AFFILIATION="GUE/NGL">
γραπτώς. - (EN) Αν και στηρίζουμε στο έπακρο τη συνεργασία μεταξύ των κρατών μελών που στοχεύει στην αποτροπή της εισαγωγής επικίνδυνων παιχνιδιών, ναρκωτικών και άλλων παράνομων ή επικίνδυνων προϊόντων, και αν και στηρίζουμε στο έπακρο τη συνεργασία με τους εμπορικούς εταίρους ως προς τον σκοπό αυτό, δεν μπορούμε να ψηφίσουμε υπέρ του παρόντος ψηφίσματος εξαιτίας των σοβαρών επιδράσεων της Τελωνειακής Ένωσης στο εμπόριο των αναπτυσσόμενων χωρών.
<P>
" ΕΕ χρησιμοποιεί την Τελωνειακή Ένωση ως μέσο διαπραγμάτευσης για τη σύναψη επωφελών εμπορικών συμφωνιών με αναπτυσσόμενες χώρες ενώ ταυτόχρονα επιβάλλει υψηλούς δασμούς στα προϊόντα που θεωρούνται ότι συνιστούν αθέμιτο ανταγωνισμό για τα προϊόντα της ΕΕ. " πολιτική αυτή περιορίζει τις δυνατότητες οικονομικής ανάπτυξης των αναπτυσσόμενων χωρών.
<SPEAKER ID="106" NAME="Ilda Figueiredo  " AFFILIATION="GUE/NGL">
γραπτώς. - (PT) " παρούσα έκθεση ξεκινά υποστηρίζοντας το εύρος των μέτρων που αφορούν την ελευθέρωση των αγορών ηλεκτρικής ενέργειας και φυσικού αερίου, ασκώντας πίεση για την ιδιωτικοποίησή τους παρόλο που αποτελούν τομείς με στρατηγική σημασία για την ανάπτυξη και την κοινωνική πρόοδο. Όπως είναι ευρέως γνωστό, η εφαρμογή αυτών των δεσμών μέτρων στην Πορτογαλία όξυνε τα υπάρχοντα προβλήματα εφοδιασμού και αύξησε τις τιμές για τους καταναλωτές, ενώ αύξησε επίσης την ανεργία και την ανασφάλεια όσον αφορά την απασχόληση στον τομέα.
<P>
" Ευρωπαϊκή Επιτροπή ζητεί τώρα να επικαλύψει τα προβλήματα που δημιούργησε η στρατηγική της παρουσιάζοντας τον "Ευρωπαϊκό Χάρτη Δικαιωμάτων των Καταναλωτών Ενέργειας". Παρά τον περιορισμένο αριθμό των δικαιωμάτων στα οποία αναφέρεται, δεν διαφωνούμε με τον εν λόγω Χάρτη. Το ερώτημα είναι αν θα τηρηθεί από τις ομάδες που ελέγχουν τον τομέα, τις οποίες εξυπηρετούν ολοένα περισσότερο οι πολιτικές της Κοινότητας. Εξ ου και η αποχή μας κατά την τελική ψηφοφορία για την εν λόγω έκθεση.
<SPEAKER ID="107" NAME="Małgorzata Handzlik  " AFFILIATION="PPE-DE">
γραπτώς. - (PL) " έκθεση που εγκρίθηκε σχετικά με έναν ευρωπαϊκό χάρτη δικαιωμάτων των καταναλωτών ενέργειας αυξάνει σε σημαντικό βαθμό τα δικαιώματα των εν λόγω καταναλωτών. Οι καταναλωτές θα έχουν στη διάθεσή τους περισσότερες πληροφορίες, πράγμα που θα κάνει ευκολότερη την επιλογή μεταξύ των προμηθευτών και διαφόρων επιλογών όσον αφορά τον εφοδιασμό. Ο Χάρτης αποτελεί πολύ σημαντικό βήμα για την ελευθέρωση της αγοράς ενέργειας.
<P>
Είμαι πεπεισμένη ότι οι σαφέστερες και πιο ευανάγνωστες πληροφορίες που θα διατεθούν στους καταναλωτές θα τους επιτρέψουν να κάνουν τις καλύτερες επιλογές. Αυτό είναι πολύ σημαντικό όταν οι τιμές ενέργειας αυξάνονται διαρκώς και δημιουργούν ολοένα μεγαλύτερη ανησυχία στους καταναλωτές.
<P>
Ως αποτέλεσμα της λύσης που εγκρίθηκε, θα είναι πλέον ευκολότερη η σύγκριση μεταξύ προσφορών και πραγματικής κατανάλωσης ενέργειας και αυτό θα ενθαρρύνει τους καταναλωτές να αλλάξουν προμηθευτές εάν είναι δυσαρεστημένοι με τις παρεχόμενες από αυτούς υπηρεσίες. Το αποτέλεσμα αυτού θα είναι πραγματικός ανταγωνισμός μεταξύ των προμηθευτών ενέργειας, μεγαλύτερη προσοχή στην ικανοποίηση των πελατών και μεγαλύτερες δυνατότητες επίδρασης των καταναλωτών στις αποφάσεις των εταιρειών παροχής ηλεκτρικής ενέργειας.
<P>
Θεωρώ ότι ο Χάρτης Δικαιωμάτων των Καταναλωτών Ενέργειας θα βοηθήσει, αργά αλλά σίγουρα, στην αλλαγή της ενεργειακής αγοράς, και αυτό είναι κάτι που περιμένουμε εδώ και πολύ καιρό. Ας μην ξεχνούμε ότι οι καταναλωτές αποτελούν το πιο σημαντικό τμήμα της εσωτερικής αγοράς και ότι περιμένουν από εμάς να επιτύχουμε πραγματικές αλλαγές.
<SPEAKER ID="108" NAME="Silvia-Adriana Ţicău  " AFFILIATION="PSE">
γραπτώς. - (RO) Ψήφισα υπέρ της έκθεσης της κ. De Vits σχετικά με τον ευρωπαϊκό χάρτη δικαιωμάτων των καταναλωτών ενέργειας. Με δεδομένες τις ολοένα υψηλότερες τιμές της ενέργειας, είναι αναγκαίο να διασφαλίσουμε τον εφοδιασμό των πολιτών χαμηλότερου εισοδήματος και των ανθρώπων που ζουν σε απομακρυσμένες περιφέρειες, όπου οι αγορές ενέργειας είναι μικρότερες και μη ανταγωνιστικές. Τα κράτη μέλη πρέπει να αναλάβουν δράση όσο το δυνατόν συντομότερα για να ορίσουν με σαφήνεια αυτές τις ομάδες των καταναλωτών και να προωθήσουν και να στηρίξουν δράσεις, για παράδειγμα κοινωνικά τέλη, που θα διασφαλίσουν τη συνέχεια της πρόσβασής τους σε ηλεκτρική ενέργεια και φυσικό αέριο.
<P>
Ψήφισα υπέρ των τροπολογιών 3, 4, 5, 6 και 7 που υποβλήθηκαν από την Ομάδα του Ευρωπαϊκού Σοσιαλιστικού Κόμματος και τόνιζαν την ανάγκη εισαγωγής νέων δασμών, ενημέρωσης ανά τρίμηνο των καταναλωτών σχετικά με την κατανάλωσή τους και ζητούσαν επίσης την πληροφόρηση του κοινού σχετικά με τις διατάξεις του Ευρωπαϊκού Χάρτη Δικαιωμάτων των Καταναλωτών Ενέργειας. Λυπούμαι που δεν εγκρίθηκαν οι εν λόγω τροπολογίες.
<P>
" προστασία των καταναλωτών ενέργειας πρέπει και στο μέλλον να βασίζεται σε κοινές δράσεις της Ένωσης και των κρατών μελών. Ο Ευρωπαϊκός Χάρτης Δικαιωμάτων των Καταναλωτών Ενέργειας αποτελεί έναν τρόπο υποστήριξης των πολιτών ούτως ώστε αυτοί να μπορέσουν να πληροφορηθούν σχετικά με τα δικαιώματά τους με αποτελεσματικότερο και απλούστερο τρόπο.
<SPEAKER ID="109" NAME="Geoffrey Van Orden  " AFFILIATION="PPE-DE">
γραπτώς. - (EN) Στηρίζω έντονα τη δυνατότητα των καταναλωτών να έχουν πρόσβαση σε σίγουρο, ασφαλή, αξιόπιστο και βιώσιμο εφοδιασμό φυσικού αερίου και ηλεκτρικής ενέργειας σε λογικές τιμές. Οι Εθνικές Ρυθμιστικές Αρχές πρέπει να διαδραματίσουν σημαντικό ρόλο εν προκειμένω. Ωστόσο, είμαι αντίθετος προς τις προσπάθειες της Ευρωπαϊκής Επιτροπής να εισέλθει σε αυτόν τον τομέα, να επεκτείνει τις εξουσίες και το πεδίο των αρμοδιοτήτων της μέσω "μελετών", "Χάρτη" και "εναρμόνισης", και δεν αναγνωρίζω την έννοια "Πολίτης της Ένωσης". Για τους παραπάνω λόγους, απείχα από την ψηφοφορία.
<SPEAKER ID="111" NAME="Ilda Figueiredo  " AFFILIATION="GUE/NGL">
γραπτώς. - (PT) Θεωρούμε θετικό το ότι το Ευρωπαϊκό Κοινοβούλιο επέκρινε την πρόταση της Ευρωπαϊκής Επιτροπής που ζητεί την τροπολογία των κανονισμών σχετικά με την εμπορία του κρέατος των πουλερικών, και στη συνέχεια εξουσιοδότησε την εμπορία τέτοιου είδους κρέατος που έχει υποστεί αντιμικροβιακή επεξεργασία για ανθρώπινη κατανάλωση.
<P>
Στην πράξη, η εν λόγω πρόταση της Ευρωπαϊκής Επιτροπής δεν επιζητά παρά να εκπληρώσει το αίτημα των "ΠΑ για εξουσιοδότηση από την ΕΕ της εισαγωγής κρέατος πουλερικών που έχει υποστεί επεξεργασία με χημικές ή αντιμικροβιακές ουσίες.
<P>
Συνεπώς, η Ευρωπαϊκή Επιτροπή επιδεικνύει έλλειψη σεβασμού έναντι της αρχής της προφύλαξης και έναντι της έγκρισης και της ενίσχυσης των προτύπων που αφορούν την ασφάλεια και την υγιεινή των τροφίμων και ισχύουν ήδη σε επίπεδο ΕΕ. Τα εν λόγω πρότυπα είναι πολύ υψηλότερα από εκείνα των "ΠΑ, που χρησιμοποιούν μια φτηνή, τελευταία λύση, την οποία τώρα ζητούν να εγκρίνει και η Ευρωπαϊκή Ένωση, ώστε να μπορούν να πωλούν τα προϊόντα τους σε ολόκληρη την Ευρώπη.
<P>
Για τον λόγο αυτό, ελπίζουμε ότι το Συμβούλιο δεν θα δεχτεί την πρόταση της Ευρωπαϊκής Επιτροπής.
<SPEAKER ID="112" NAME="Nils Lundgren  " AFFILIATION="IND/DEM">
γραπτώς. - (SV) " χλωρίωση των κοτόπουλων δεν έχει αποδειχτεί ότι επιβαρύνει την υγεία με οποιονδήποτε τρόπο, και οι πολιτικές μας αποφάσεις πρέπει πάντα να βασίζονται σε στοιχεία. Ως εκ τούτου, προς όφελος των ελεύθερων συναλλαγών, ψήφισα κατά της παρούσας έκθεσης, που θεωρώ ότι έχει ως κίνητρο τον προστατευτισμό.
<P>
Με δεδομένες, ωστόσο, τις ευρείες ανησυχίες που εκφράζει το κοινό της ΕΕ όσον αφορά το χλωριωμένο κοτόπουλο, έχει πάρα πολύ μεγάλη σημασία να ορίσουμε νομικές προϋποθέσεις όσον αφορά τη σήμανση, ώστε καθένας να μπορεί να επιλέξει αν θα επιλέξει το εν λόγω προϊόν, για παράδειγμα σε καταστήματα ή εστιατόρια.
<SPEAKER ID="113" NAME="Mairead McGuinness  " AFFILIATION="PPE-DE">
γραπτώς. - (EN) Ψήφισα υπέρ του παρόντος ψηφίσματος διότι επισημαίνει ένα από τα πλέον πιεστικά ζητήματα με τα οποία έρχεται αντιμέτωπη η ΕΕ σε εσωτερικό και εξωτερικό επίπεδο.
<P>
Αποφασίσαμε στην ΕΕ να ασκήσουμε πίεση για υψηλά πρότυπα όσον αφορά την παραγωγή τροφίμων - έχοντας επίγνωση της ανάγκης για ασφάλεια και ποιότητα των τροφίμων.
<P>
Δεν επιτρέπουμε τη χρήση χλωρίωσης των σφαγίων κοτόπουλων εντός της ΕΕ για παραγωγή που προορίζεται για κατανάλωση στην ΕΕ και επομένως δεν έχει κανένα νόημα να επιτρέψουμε εισαγωγές κοτόπουλου από τις "ΠΑ στην ΕΕ που έχει υποστεί τέτοιου είδους επεξεργασία.
<P>
Κατά τους τελευταίους μήνες αντιμετωπίσαμε παρόμοιο πρόβλημα με τις εισαγωγές βοείου κρέατος από τη Βραζιλία - όπου τα πρότυπα δυνατότητας εντοπισμού του προϊόντος είναι πολύ χαμηλότερα από εκείνα που ισχύουν στην ΕΕ.
<P>
Ενδέχεται να αντιμετωπίσουμε παρόμοιο πρόβλημα όταν θα απαγορεύσουμε την παραγωγή αυγών σε κλωβό στην ΕΕ αλλά θα καταλήξουμε να εισάγουμε από εκτός της ΕΕ κονιορτοποιημένα προϊόντα αυγού που παράγονται σε κλωβό.
<P>
Εάν η ΕΕ επιμένει στην τήρηση των εσωτερικών προτύπων, τότε πρέπει να προετοιμαστεί να τα υπερασπισθεί και να σταματήσει τις εισαγωγές που δεν πληρούν τα εσωτερικά μας πρότυπα.
<SPEAKER ID="114" NAME="James Nicholson  " AFFILIATION="PPE-DE">
γραπτώς. - (EN) " πρόταση της Επιτροπής για άρση της απαγόρευσης εισαγωγής πουλερικών που έχουν υποστεί επεξεργασία με αντιμικροβιακές ουσίες είναι εξαιρετικά ανησυχητική. Πρέπει να αναγνωριστεί ότι αυτές οι πρακτικές απλώς δεν πληρούν τα πρότυπα της ΕΕ περί ασφάλειας των τροφίμων.
<P>
" εν λόγω πρόταση μοιάζει να έχει πολιτικά κίνητρα και αγνοεί με κραυγαλέο τρόπο τις εύλογες ανησυχίες των πολιτών της ΕΕ σχετικά με την υγεία και την ασφάλειά τους. Οι διαβεβαιώσεις ότι τα εν λόγω πουλερικά θα φέρουν σήμανση και θα είναι εύκολα αναγνωρίσιμα από τον καταναλωτή απλώς δεν επαρκούν.
<P>
" χρήση αντιμικροβιακών ουσιών κατά την επεξεργασία των πουλερικών δεν πρέπει να προωθηθεί από την Ευρωπαϊκή Ένωση με κανέναν τρόπο. Αυτή η απαγόρευση ισχύει εδώ και περισσότερα από δέκα χρόνια και υπήρχαν λόγοι για την αρχική εφαρμογή της. Δυστυχώς, επομένως, η πρόταση της Επιτροπής για άρση της αποτελεί τεράστιο βήμα προς τα πίσω και είναι τελείως απαράδεκτη.
<SPEAKER ID="115" NAME="Δημήτριος Παπαδημούλης  " AFFILIATION="GUE/NGL">
γραπτώς. - H Επιτροπή οφείλει να επανεξετάσει την αρχική της απόφαση που βασίζεται αποκλειστικά και μόνο σε εμπορικά κριτήρια και οδηγεί σε έγκλημα εις βάρος της δημόσιας υγείας και της προστασίας των καταναλωτών. Δεν μπορούμε να αγνοούμε την ισχύουσα ευρωπαϊκή νομοθεσία, κάνοντας παραχωρήσεις στους Αμερικανούς και προκρίνοντας τα εμπορικά συμφέροντα εις βάρος της δημόσιας υγείας. Αναμένουμε τις αντιδράσεις της αρμόδιας Επιτρόπου για την Υγεία κ. Βασιλείου καθώς και τις αντιδράσεις της Ελληνικής Κυβέρνησης.
<SPEAKER ID="117" NAME="Alessandro Battilocchio  " AFFILIATION="PSE">
γραπτώς. - (IT) Σας ευχαριστώ, κυρία Πρόεδρε. Το παρόν ψήφισμα αποτελεί μια αρχική απόκριση στην πολύ σοβαρή κρίση που βιώνει ο τομέας αλιείας της Ένωσής μας εξαιτίας της αύξησης της πηγής του πετρελαίου. Τις τελευταίες ημέρες, εγώ ο ίδιος επισκέφτηκα διάφορα λιμάνια στη χώρια μου και αντίκρισα μια πολύ δύσκολη και περίπλοκη κατάσταση, όσον αφορά την οποία πρέπει να είμαστε σε θέση να παράσχουμε ταχείες και αποτελεσματικές απαντήσεις.
<P>
" δίχως προηγούμενο αύξηση της τιμής του πετρελαίου απειλεί να γονατίσει έναν ολόκληρο κλάδο. " Ένωση διαθέτει έκτακτους πόρους για τον τομέα της αλιείας που μπορούν να χρησιμοποιηθούν σε εξαιρετικά σοβαρές καταστάσεις. Καλώ τον Επίτροπο Borg να αναλάβει άμεση δράση για να επιβεβαιώσει κατά πόσον συνιστάται η ανάληψη τέτοιου είδους δράσης από την Επιτροπή. Πράξεις και όχι λόγια. Δράση και όχι υποσχέσεις. Μεταξύ των εργαζομένων, είδα αυξανόμενη δυσπιστία απέναντι στα ευρωπαϊκά θεσμικά όργανα. Σκοπός μας είναι να καλύψουμε αυτό το κενό και ειδικότερα να αναλάβουμε τις ευθύνες μας ενόψει των οικονομικών και κοινωνικών εξελίξεων που μπορεί ακόμα και να οδηγήσουν σε σοβαρή κρίση.
<SPEAKER ID="118" NAME="Pedro Guerreiro  " AFFILIATION="GUE/NGL">
γραπτώς. - (PT) Όπως τονίσθηκε και μέσω δελτίου Τύπου, δεν υποστηρίζουμε το παρόν ψήφισμα διότι:
<P>
Δεν ανταποκρίνεται στο άμεσο πρόβλημα των μισθών των εργαζομένων, μιας και δεν διευκρινίζει ότι οι αλιείς (εργαζόμενοι) πληρώνουν για τα καύσιμα, και ότι αυτός είναι ο λόγος για τον οποίο το πρόβλημα τους επηρεάζει άμεσα (όπως και τους ιδιοκτήτες της μεγάλης πλειονότητας μικρών σκαφών)·
<P>
Αδιαφορεί για την αδράνεια και την άρνηση της ΕΕ να αναλάβει τις αναγκαίες αποφάσεις·
<P>
Δεν υποβάλλει συγκεκριμένες προτάσεις σε σχέση με τις τιμές των καυσίμων (πετρέλαιο και ντίζελ) και σε σχέση με τη διαμόρφωση της τιμής των αλιευμάτων στον πρώτο σταθμό πώλησης·
<P>
Δεν εκφράζει λύπη για μια πολιτική που εκμεταλλεύεται τις κλιμακούμενες τιμές των καυσίμων η οποία μειώνει και να συγκεντρώνει ακόμα περισσότερο τον κλάδο, δημιουργεί περισσότερη ανεργία, οδηγεί σε κατάρρευση ενός τομέα παραγωγής και δυσχεραίνει τη διατήρηση της ισορροπίας μεταξύ τροφίμων και εμπορίου·
<P>
Εμπίπτει πολύ χαμηλότερα από τις θέσεις που είχε εγκρίνει στο παρελθόν το ΕΚ και είχαν προταθεί από το Κομμουνιστικό Κόμμα της Πορτογαλίας·
<P>
Σύμφωνα με τις πρόσφατες προτάσεις που ανακοίνωσε η Ευρωπαϊκή Επιτροπή, και ανεξαρτήτως από μία ή δύο πτυχές που, αν εφαρμοσθούν, μπορεί να έχουν θετικές επιδράσεις στον τομέα, εν τέλει το παρόν ψήφισμα ενθαρρύνει περαιτέρω τον παροπλισμό των σκαφών και παρέχει ως εναλλακτικής λύση στους αλιείς την εγκατάλειψη του επαγγέλματός τους.
<P>
Επειδή η αλιεία έχει μέλλον, ζητούμε μέτρα όπως οι προτάσεις που προτείναμε προς έγκριση επειγόντως στο πλαίσιο του ψηφίσματος.
<SPEAKER ID="119" NAME="James Nicholson  " AFFILIATION="PPE-DE">
γραπτώς. - (EN) Ο κλάδος της αλιείας έχει έρθει αντιμέτωπος με πολλές κρίσεις με την πάροδο των ετών, αλλά με καμία μεγαλύτερη από τη σημερινή, με τις τιμές των καυσίμων να αυξάνονται και να έχουν σπρώξει τον κλάδο πέρα από τα όριά του, φέρνοντάς τον σε σημείο να μην μπορεί πλέον να επιβιώσει.
<P>
" συνεχιζόμενη αύξηση της τιμής του πετρελαίου θα μπορούσε να αποβεί καταστροφική για πολλούς κλάδους, αλλά κανένας δεν είναι πιο ευάλωτος σε αυτήν αυτόν της αλιείας, με τις θέσεις εργασίας τόσο στη θάλασσα όσο και στη στεριά να κινδυνεύουν.
<P>
Πρέπει να εξετάσουμε όλες τις επιλογές που διαθέτουμε. Μία οδός που πρέπει να διερευνηθεί είναι εκείνη της μείωσης της φορολογίας προκειμένου να διασφαλισθεί η μείωση του κόστους των καυσίμων.
<P>
Θέλω να θέσω το ακόλουθο ερώτημα: χωρίς αλιείς, από πού θα προέρχονται τα αλιεύματα που χρειαζόμαστε; Θα αδιαφορήσουμε και θα αφήσουμε τις ξένες εισαγωγές να καταλάβουν τις αγορές μας και να παροπλίσουν τον κλάδο αλιείας μας;
<P>
" διάσωση των αλιευτικών μας στόλων και του κλάδου στο σύνολό του θα αποδειχτεί πολύ μεγάλη πρόκληση. Ωστόσο, είμαι πεπεισμένος ότι με καλή θέληση και με τη συνεργασία όλων, είναι εφικτή. Επικροτώ τη χτεσινή δήλωση της Επιτροπής που ανακοίνωσε την πρόθεσή της για παροχή βοήθειας έκτακτης ανάγκης στους αλιευτικούς στόλους. Εύχομαι ειλικρινά τα μέτρα αυτά να εγκριθούν επίσημα από το Συμβούλιο των Υπουργών Αλιείας την ερχόμενη εβδομάδα και να εφαρμοστούν κατόπιν αυτού πολύ σύντομα.
<SPEAKER ID="120" NAME="Margie Sudre  " AFFILIATION="PPE-DE">
γραπτώς. - (FR) " δραματική άνοδος της τιμής του ντίζελ που ανέρχεται σε 300% από το 2003 έχει κάνει τις επιδράσεις της αισθητές στο έπακρο στον τομέα της αλιείας. Με την κρίση να δυσχεραίνεται διαρκώς, πολλές επιχειρήσεις βρίσκονται σήμερα σε ιδιαίτερα ευάλωτη οικονομική κατάσταση.
<P>
Ο τομέας της αλιείας αποτελεί στην πραγματικότητα σημαντικό πυλώνα της οικονομικής και κοινωνικής ανάπτυξης στις εξόχως απόκεντρες περιοχές. Επιπλέον, πλήττεται ακόμα περισσότερο από την άνοδο της τιμής των καυσίμων εξαιτίας της απομακρυσμένης γεωγραφικής θέσης τους. Αυτή η κατάσταση είναι απαράδεκτη. " Ευρωπαϊκή Ένωση έχει καθήκον να καταλήξει σε συμβιβασμό.
<P>
Το Ευρωπαϊκό Κοινοβούλιο έστειλε μόλις ένα ισχυρό μήνυμα προς τους αλιείς. Ζητώντας την αύξηση του επίσημου ανώτατου ορίου χρηματοδότησης που θα φτάσει στα 100.000 ευρώ ανά σκάφος και όχι ανά επιχείρηση, ζητώντας την άμεση εφαρμογή μέτρων έκτακτης ανάγκης και κοινωνικής στήριξης, και, τέλος, απαιτώντας την αναδιοργάνωση των δαπανών του ευρωπαϊκού ταμείου για την αλιεία, τα Μέλη του ΕΚ κατέστησαν σαφές στους αλιείς ότι άκουσα το σήμα κινδύνου που αυτοί εξέπεμψαν.
<P>
Το Συμβούλιο των ευρωπαίων υπουργών Αλιείας θα συζητήσει τις εν λόγω προτάσεις στις 23 και 24 Ιουνίου 2008. " Ευρωπαϊκή Ένωση δεν έχει άλλη επιλογή παρά να αποκαταστήσει την εμπιστοσύνη των αλιέων προκειμένου να καλύψει το τεράστιο κενό που εμφανίστηκε πρόσφατα.
<SPEAKER ID="122" NAME="Adam Bielan  " AFFILIATION="UEN">
γραπτώς. - (PL) Κύριε Πρόεδρε, θέλω για μια ακόμα φορά να επισημάνω ότι δεν υπάρχει δυτική εταιρεία που να διαθέτει τόσο στενούς δεσμούς με το κράτος όσο η με το Κρεμλίνο. Επί του παρόντος, ερχόμαστε αντιμέτωποι με ψυχρούς πολιτικούς υπολογισμούς. " κυριαρχία της Gazprom στον ενεργειακό τομέα θα οδηγήσει σε νέα άνοδο των τιμών ενέργειας στην Ευρώπη. " Ρωσία θα είναι σε θέση να πιέσει για την αποδοχή ακόμα μεγαλύτερων παραχωρήσεων όσον αφορά τον εφοδιασμό σε φυσικό αέριο και πετρέλαιο. Βλέπουμε ήδη τις συνέπειες των υψηλών τιμών στις ολοένα συχνότερες διαμαρτυρίες στην Ευρώπη. Έχουμε επίσης φρέσκια στη μνήμη μας τον επανειλημμένο αποκλεισμό της παροχής φυσικού αερίου στους γείτονές μας στα ανατολικά.
<P>
Κύριε Πρόεδρε, υποστήριξα το παρόν ψήφισμα διότι θεωρώ ότι η Ευρώπη πρέπει να αρχίσει να μιλά με μία φωνή στο πλαίσιο των σχέσεών της με τη Ρωσία, διότι μόνο κατ' αυτό τον τρόπο θα μπορέσουμε να εγγυηθούμε ότι η ΕΕ θα είναι αποτελεσματική.
<SPEAKER ID="123" NAME="Luís Queiró  " AFFILIATION="PPE-DE">
γραπτώς. - (PT) Είναι ευρέως γνωστό ότι η Ρωσία αποτελεί σημαντικό στρατηγικό εταίρο της Ευρωπαϊκής Ένωσης, και ότι η γεωγραφική μας θέση μάς κάνει να εξαρτόμαστε ο ένας από τον άλλο. Επομένως, η διπλωματία πρέπει να είναι συνηθισμένη στην εύρεση των βέλτιστων λύσεων για την αναπόφευκτη αυτή εγγύτητα. " ανάγκη, ωστόσο, για συνεργασία δεν πρέπει να μας υποχρεώσει σε πραγματική ή συγκαλυμμένη εθελοτυφλία έναντι των σοβαρών προβλημάτων που προκαλεί η Ρωσία.
<P>
Σε εσωτερικό επίπεδο, δεν μπορούμε να αγνοήσουμε ότι η Ρωσία δεν αποτελεί πλήρη δημοκρατία και ότι το κράτος δικαίου δεν διασφαλίζει τον αποτελεσματικό σεβασμό των ανθρωπίνων δικαιωμάτων. Σε εξωτερικό επίπεδο, είναι αδύνατο να αγνοήσουμε τη χρήση της ενέργειας ως όπλου στις εξωτερικές σχέσεις, ιδίως μέσω της προώθησης της διχόνοιας στην ΕΕ στον εν λόγω τομέα, τον αμφιλεγόμενο ρόλο που έχει διαδραματίσει ως προς το ζήτημα του Ιράν και την απροθυμία της να υποχρεώσει την Κίνα να δεσμευτεί έναντι των ανθρωπίνων δικαιωμάτων, μεταξύ άλλων.
<P>
" φωνή της Ευρώπης όσον αφορά τη Ρωσία πρέπει να είναι η φωνή ενός σοβαρού εταίρου, ο οποίος προτίθεται να συνεργαστεί, αλλά όχι και να συμβιβαστεί σε βασικά ζητήματα όπως είναι η δημοκρατία, τα ανθρώπινα δικαιώματα και η ασφάλεια.
<SPEAKER ID="124" NAME="Andrzej Jan Szejna  " AFFILIATION="PSE">
γραπτώς. - (PL) Οι περίπλοκες σχέσεις μεταξύ της Ευρωπαϊκής Ένωσης και της Ρωσίας απαιτούν καλή διαχείριση και συνεκτική διπλωματική δράση.
<P>
" επερχόμενη σύνοδος κορυφής ΕΕ-Ρωσίας δημιουργεί πολλά συναισθήματα, μιας και θα γίνουν διαπραγματεύσεις πάνω σε πολλές συμφωνίες μεγάλης σημασίας τόσο για τη Ρωσία όσο και την Ευρωπαϊκή Ένωση. Πριν από αυτή τη σύνοδο κορυφής, πρέπει να συνειδητοποιήσουμε πόσο σημαντικό είναι για το μέλλον της Ευρωπαϊκής Ένωσης να μιλούμε με μια φωνή στο διεθνές σκηνικό. Για τον λόγο αυτό, είναι κρίμα που ο λαός της Ιρλανδίας έβαλε ένα ερωτηματικό στην επικύρωση της Συνθήκης της Λισαβόνας κατά το δημοψήφισμα της προηγούμενης εβδομάδας, μιας και είναι αυτή ακριβώς η Συνθήκη που περιλαμβάνει τους κανονισμούς που θα καταστήσουν την Ευρώπη αξιόπιστο εταίρο στο πλαίσιο των διεθνών σχέσεων.
<SPEAKER ID="126" NAME="Ilda Figueiredo  " AFFILIATION="GUE/NGL">
γραπτώς. - (PT) Ψηφίσαμε υπέρ της παρούσας έκθεσης, η οποία περιέχει αρκετές σημαντικές προτάσεις για την προστασία των προϊόντων αιγοπροβάτων, ιδίως σε μειονεκτικές περιοχές και ορεινές περιφέρειες. Θα θέλαμε, ωστόσο, να πήγαινε πιο μακριά, ιδίως όσον αφορά τις αυτόχθονες φυλές και την παραδοσιακή παραγωγή τυριού. Εντούτοις, έχει πολύ μεγάλη σημασία η Ευρωπαϊκή Επιτροπή και το Συμβούλιο να λάβουν υπόψη αυτές τις εγκεκριμένες προτάσεις και τη συζήτηση που διεξήχθη στο πλαίσιο της Ολομέλειας, όπου εξηγήσαμε επίσης τη θέση μας ως προς το πολύ σημαντικό αυτό ζήτημα.
<P>
" αναθεώρηση της ΚΓΠ που βρίσκεται σήμερα σε φάση εξέλιξης πρέπει να διορθώσει τα προβλήματα που δημιουργήθηκαν λόγω της αναθεώρησης του 2003, ιδίως όσον αφορά την αποσύνδεση των άμεσων πληρωμών. Πρέπει επίσης να τονίσω τη σημασία της διασφάλισης πρόσθετης πληρωμής προς τους παραγωγούς με σκοπό την υποστήριξη των αυτοχθόνων ιδίως φυλών αιγοπροβάτων. " πληρωμή αυτή πρέπει να ενισχυθεί σε ορεινές περιφέρειες και άλλες συγκεκριμένες περιοχές προκειμένου να συντηρηθεί η βιοποικιλότητα, να διατηρηθούν τα ζώα αυτά σε ευαίσθητες περιοχές και να χρησιμοποιηθεί η γη με φυσικό τρόπο - κάτι που θα αποτελέσει σημαντικό συνεισφορά στην προστασία του περιβάλλοντος και την αποφυγή των δασικών πυρκαγιών στη νότιο Ευρώπη.
<SPEAKER ID="127" NAME="Mairead McGuinness  " AFFILIATION="PPE-DE">
γραπτώς. - (EN) Ψήφισα υπέρ της παρούσας έκθεσης διότι επισημαίνει τα προβλήματα στον τομέα των προβατοειδών, που θα καταστραφεί εάν δεν αναληφθεί δράση.
<P>
Το Κοινοβούλιο ψήφισε υπέρ της χρηματοδότησης από την ΕΕ για την ηλεκτρονική σήμανση των προβάτων και, παρόλο που το επικροτούμε, θα προτιμούσα να έβλεπα την ηλεκτρονική σήμανση να αφαιρείται από το πρόγραμμα μέχρις ότου διασφαλισθεί η μελλοντική βιωσιμότητα της εκτροφής προβάτων.
<P>
Όσον αφορά την πρόταση για σύσταση ειδικής ομάδας, η οποία απορρίφθηκε από το Κοινοβούλιο, η Επιτροπή αναλαμβάνει τώρα την υποχρέωση να αναθεωρήσει την εστίασή της στον τομέα των προβατοειδών και να αναφέρει στο Κοινοβούλιο την πρόοδό της ή να εφαρμόσει τις προτάσεις που αναφέρονται στην παρούσα έκθεση.
<SPEAKER ID="129" NAME="Alessandro Battilocchio  " AFFILIATION="PSE">
γραπτώς. - (IT) Σας ευχαριστώ, κυρία Πρόεδρε. Ψηφίζω υπέρ της έκθεσης της Zita Gurmai και θέλω να τη συγχαρώ για το εξαιρετικό της έργο.
<P>
Ειδικότερα, υποστηρίζω την πρωτοβουλία "eSafety" (www.esafetysupport.org ) στο πλαίσιο της οποίας η Ευρωπαϊκή Επιτροπή, οι δημόσιες αρχές, η βιομηχανία και τα άλλα εμπλεκόμενα μέρη συνεργάζονται προσπαθώντας να επιταχύνουν την ανάπτυξη και εισαγωγή των "ευφυών συστημάτων ολοκληρωμένης ασφάλειας των οχημάτων". Τα συστήματα αυτά χρησιμοποιούν τις τεχνολογίες πληροφόρησης και επικοινωνίας με σκοπό την αύξηση της οδικής ασφάλειας και τη μείωση του αριθμού των ατυχημάτων στους δρόμους μας. Το "eSafety" αποτελεί το πρώτο βήμα στο πλαίσιο της πρωτοβουλίας "Νοήμονα Αυτοκίνητα" που παρουσιάστηκε το 2006 από την Ευρωπαϊκή Επιτροπή. Θεωρώ ότι αυτός είναι ένας δρόμος που πρέπει να ακολουθήσουμε σύντομα προκειμένου να προωθήσουμε τη μελλοντική ανάπτυξη των μεταφορών που, σύμφωνα με τα λόγια της Επιτροπής, θα είναι "ευφυέστερη, ασφαλέστερη και καθαρότερη".
<SPEAKER ID="130" NAME="Zita Pleštinská  " AFFILIATION="PPE-DE">
γραπτώς. - (SK) " εξάρτησή μας από τις μεταφορές αυξάνεται καθημερινά. Όλοι οι πολίτες έχουν δικαίωμα σε ασφαλή και βιώσιμη κινητικότητα. " σημερινή πρόοδος στις τεχνολογίες πληροφόρησης και επικοινωνίας μάς επιτρέπει να κατασκευάζουμε και να αγοράζουμε οχήματα που είναι ευφυέστερα, ασφαλέστερα και καθαρότερα. Οι καταναλωτές πρέπει να έχουν πρόσβαση σε πληροφορίες που θα τους επιτρέπουν να κάνουν επιλογές κατόπιν ενημέρωσης προς όφελος των νοημόνων αυτοκινήτων και είναι σημαντικό τα αυτοκίνητα αυτά να γίνουν οικονομικά προσιτά.
<P>
Εφόσον η έκθεση της εισηγήτριας, κ. Zita Gurmai, προσφέρει στους ευρωπαίους πολίτες τη δυνατότητα να επωφεληθούν από τις δυνατότητες της οδικής ασφάλειας στο άμεσο μέλλον, ψήφισα υπέρ της.
<P>
Τα οδικά ατυχήματα προκαλούνται τόσο εξαιτίας ανθρώπινου σφάλματος όσο και εξαιτίας κακής κατάστασης του οχήματος. Με την εισαγωγή των ευφυών τεχνολογιών, 16% των ατυχημάτων θα μπορέσουν να αποφευχθούν. Τα σύγχρονα συστήματα μπορούν να μειώσουν τον αριθμό των θανάτων σε τροχαία ατυχήματα κατά ένα ολόκληρο τρίτο. Το πρόγραμμα Galileo συμβάλλει επίσης σημαντικά στον εν λόγω τομέα.
<P>
Όσον αφορά την πλήρη ανάπτυξη του πανευρωπαϊκού συστήματος κλήσεων από το όχημα σε περίπτωση έκτακτης ανάγκης, το σύστημα eCall, τα κράτη μέλη της ΕΕ έχουν μεγάλη ευθύνη. Στόχος είναι η σε μεγάλη κλίμακα εφαρμογή του eCall μέχρι το 2010. Ως εκ τούτου, ενθαρρύνω τα κράτη μέλη που δεν έχουν ακόμα υπογράψει το μνημόνιο συμφωνίας για το eCall να το κάνουν τώρα, μέσα στο 2008.
<P>
Λαμβάνοντας υπόψη ότι, σύμφωνα με τα στατιστικά στοιχεία, κάθε χρόνο σημειώνονται 41.600 θάνατοι στους ευρωπαϊκούς δρόμους, πρέπει να εγκαινιάσουμε μια νέα εποχή στον οδικό τομέα. Σώζοντας έστω και ελάχιστες ανθρώπινες ζωές, βοηθούμε σε πολύ μεγάλο βαθμό τους ευρωπαίους πολίτες.
<SPEAKER ID="131" NAME="Brian Simpson  " AFFILIATION="PSE">
γραπτώς. - (EN) " συνάδελφός μου, Zita Gurmai, κατάρτισε μια εξαιρετική έκθεση και της αξίζουν συγχαρητήρια για το λεπτομερές έργο της και την αφοσίωση που επέδειξε.
<P>
" πρώτη έκθεση για τα νοήμονα αυτοκίνητα αποτελεί έργο-ορόσημο στο πλαίσιο του στρατηγικού πλαισίου πολιτικής της Επιτροπής για την κοινωνία της πληροφόρησης και τα μέσα επικοινωνίας, και η εισηγήτριά μας δικαίως αναγνωρίζει ότι τα ευφυή συστήματα οχημάτων μπορούν να μειώσουν τον ετήσιο φόρο θανάτου που ανέρχεται σήμερα περίπου σε 42.000, στους δρόμους της ΕΕ. Δικαίως τονίζει επίσης ότι, επί του παρόντος, πολλοί άνθρωποι δεν είναι σε θέση να αποκτήσουν τα νέα συστήματα, επομένως η ανάγκη μείωσης του κόστους πρέπει να αποτελέσει προτεραιότητα.
<P>
" τεχνολογία ηλεκτρονικού ελέγχου της σταθερότητας, η χρήση φορητών ή νομαδικών συσκευών και η εργασία προς τη δημιουργία καθαρότερων οχημάτων αποτελούν όλα θέματα που καλύφθηκαν από την εισηγήτρια.
<P>
Πρόκειται για μια εξαιρετική έκθεση και έχει την αμέριστη υποστήριξή μου.
<SPEAKER ID="132" NAME="Bernard Wojciechowski  " AFFILIATION="IND/DEM">
γραπτώς. - (PL) " πρωτοβουλία για τα νοήμονα αυτοκίνητα αποτελεί μια πολύ αξιόλογη πρωτοβουλία. Είναι σημαντική η όσο το δυνατόν μεγαλύτερη χρήση της σύγχρονης τεχνολογίας προκειμένου να καταστούν οι μεταφορές ασφαλέστερες και πιο αποδοτικές. Οι εκτιμήσεις υποδεικνύουν ότι εάν όλα τα αυτοκίνητα διέθεταν ηλεκτρονικός έλεγχο σταθερότητας ("ΕΣ) τότε οι ετήσιοι θάνατοι σε τροχαία στην ΕΕ θα μπορούσαν να μειωθούν ως και κατά 4.000. Ένα άλλο σημαντικό χαρακτηριστικό ασφάλειας, το οποίο δεν έχει ακόμα εισαχθεί ευρέως, είναι το πανευρωπαϊκό σύστημα ειδοποίησης από το όχημα σε περίπτωση ατυχήματος, γνωστό και ως eCall. Οι έρευνες καταδεικνύουν ότι η εισαγωγή του σε ολόκληρη την Ευρωπαϊκή Ένωση θα μπορούσε να μειώσει τους θανάτους σε τροχαία ατυχήματα κατά 2.500 ετησίως. Το τελευταίο ζήτημα που πρέπει να εξετασθεί είναι η μεγάλη ποσότητα διοξειδίου του άνθρακα και αερίων του θερμοκηπίου που εκπέμπονται από τα αυτοκίνητα και που αποτελούν ποσοστό 12% των συνολικών εκπομπών CO2 στην ΕΕ. Θεωρώ ότι πρέπει να προωθηθεί η εμπορία αυτοκινήτων με τις χαμηλότερες δυνατές εκπομπές CO2 μέσω κοινωνικών εκστρατειών. Πρέπει επίσης να θεσπίσουμε περισσότερο περιοριστικούς κανονισμούς με σκοπό τη μείωση των εκπομπών βλαβερών αερίων από τα αυτοκίνητα.
<SPEAKER ID="133" NAME="Πρόεδρος">
Εδώ ολοκληρώθηκαν οι αιτιολογήσεις ψήφου.
<P>
(" συνεδρίαση διακόπτεται στις 12.45 και συνεχίζεται στις 15.00.)

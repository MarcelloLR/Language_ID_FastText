<CHAPTER ID="011">
Δήλωση του Προέδρου της Αντιπροσωπείας του Ευρωπαϊκού Κοινοβουλίου στην επιτροπή συνδιαλλαγής - Νέα τρόφιμα (συνέχεια της συζήτησης) 
<SPEAKER ID="487" NAME="Πρόεδρος">
Θα συνεχίσουμε τώρα τη συζήτηση σχετικά με τη δήλωση του Προέδρου της Αντιπροσωπείας του Ευρωπαϊκού Κοινοβουλίου στην επιτροπή συνδιαλλαγής - Νέα τρόφιμα.
<SPEAKER ID="488" NAME="John Dalli" LANGUAGE="EN">
Κυρία Πρόεδρε, όπως είχα ήδη την ευκαιρία να δηλώσω τόσο ενώπιον της Επιτροπής Περιβάλλοντος, Δημόσιας Υγείας και Ασφάλειας των Τροφίμων όσο και ενώπιον της Επιτροπής Γεωργίας και Ανάπτυξης της Υπαίθρου, δεν μπορώ παρά να εκφράσω την απογοήτευσή μου για την αποτυχία της συνδιαλλαγής, παρά τις μέγιστες προσπάθειές μας να καταλήξουμε σε συμφωνία.
<P>
" κατάσταση είναι λυπηρή, καθώς είχαμε σημειώσει σημαντική πρόοδο κατά τους τελευταίους μήνες στα θέματα των προτάσεων για τα νέα τρόφιμα. Επιτρέψτε μου να επαναλάβω ορισμένα από τα στοιχεία για τα οποία υπήρξε σαφής συμφωνία και τα οποία, εάν εγκρίνονταν, θα επέφεραν πολλές βελτιώσεις στην ισχύουσα νομοθεσία: κεντρική διαδικασία για την έγκριση των νέων τροφίμων, η οποία εκσυγχρονίζει τη διαδικασία έγκρισης ενώ διατηρεί την ασφάλεια των τροφίμων, προσδιορισμός των "νανοϋλικών" και υποχρέωση έγκρισης πριν τη διάθεση στην αγορά, απαίτηση αναγραφής όλων των συστατικών των τροφίμων που περιέχουν νανοϋλικά, απλοποιημένη διαδικασία η οποία ισχύει για όλα τα παραδοσιακά τρόφιμα από τρίτες χώρες, για τη διευκόλυνση της πρόσβασης των προϊόντων αυτών στην αγορά της ΕΕ και αναγκαιότητα ανταλλαγής επιστημονικών δεδομένων μεταξύ των υπευθύνων των επιχειρήσεων τροφίμων, όπου συμπεριλαμβάνονται δοκιμές σε ζώα, προκειμένου να περιοριστούν οι δοκιμές σε ζώα όπου αυτό είναι δυνατόν.
<P>
Οι βελτιώσεις αυτές θα συμβάλουν στην προώθηση της καινοτομίας στην Ευρώπη διευκολύνοντας την εμπορία νέων τροφίμων χωρίς να τίθεται σε κίνδυνο η ασφάλεια. Ο φάκελος αυτός απαιτεί τη συντονισμένη προσοχή μας προκειμένου να εφαρμοστούν οι βελτιώσεις αυτές χωρίς περαιτέρω καθυστέρηση. Θα αποφέρουν τεράστια οφέλη τόσο για την ασφάλεια του καταναλωτή όσο και για την καινοτομία στον τομέα των τροφίμων. Ευελπιστώ συνεπώς ότι μπορούμε να αιχμαλωτίσουμε τη δυναμική των διαπραγματεύσεων καταθέτοντας μια πρόταση για το θέμα αυτό λίαν συντόμως.
<P>
" αποτυχία ολοκλήρωσης του φακέλου αυτού σημειώθηκε παρά το γεγονός ότι επιτεύχθηκαν ορισμένα θετικά βήματα στο θέμα της κλωνοποίησης κατά τη διάρκεια των τελευταίων μηνών και των ωρών των διαπραγματεύσεων. " Επιτροπή εξακολουθεί να δεσμεύεται για τη συνέχεια της έκθεσης του Οκτωβρίου 2010 η οποία, θυμίζω, ότι πρότεινε τα ακόλουθα: προσωρινή αναστολή για πέντε έτη της χρήσης της τεχνικής κλωνοποίησης στην ΕΕ, της εισαγωγής και χρήσης κλώνων για την παραγωγή τροφίμων και τροφίμων που προέρχονται από κλώνους, η οποία θα συνδυάζονταν με τη θέσπιση συστημάτων ιχνηλασιμότητας για τις εισαγωγές σπέρματος και εμβρύων κλώνων. Επιπλέον, η Επιτροπή αναγνωρίζει την πρόοδο που σημειώθηκε κατά τη συνδιαλλαγή.
<P>
Είναι εξίσου σαφές, κατά τη γνώμη μου, ότι όσον αφορά το θέμα της κλωνοποίησης σε όλες της τις μορφές, πρέπει να εξευρεθεί μια συμφωνία η οποία θα μπορεί να εφαρμοστεί και η οποία θα είναι αιτιολογημένη και αναλογική. " Επιτροπή είναι πρόθυμη να παρουσιάσει μια ολοκληρωμένη πρόταση μετά την απαραίτητη εκτίμηση επιπτώσεων.
<P>
Επικροτώ το διαλλακτικό ύφος του κ. Pittella και της Προεδρίας. Οφείλουμε να εξετάσουμε περαιτέρω και με συλλογικό τρόπο τα επόμενα βήματα και είμαι πρόθυμος να συζητήσω μαζί σας και με το Συμβούλιο, πιθανές εκδοχές για την αντιμετώπιση αυτών των δύο σημαντικών ζητημάτων και να συμφωνήσουμε σε μια διαδικασία η οποία θα εγγυάται ένα θετικό αποτέλεσμα. " συλλογική αυτή εξέταση θα πρέπει να επιδιώξει να χαράξει την πορεία προς την επιτυχία και στους δύο φακέλους, ούτως ώστε οι καταναλωτές να μπορέσουν να αποκομίσουν τα σχετικά οφέλη.
<SPEAKER ID="489" NAME="Pilar Ayuso" LANGUAGE="ES">
Κυρία Πρόεδρε, πρώτον θα ήθελα να ευχαριστήσω την κ. Liotard, την ουγγρική Προεδρία, τον Επίτροπο Dalli και την ομάδα του για τις προσπάθειές τους. Ωστόσο, δυστυχώς, ο κανονισμός αυτός, ο οποίος είναι τόσο σημαντικός και τόσο απαραίτητος, δεν κατέληξε σε ικανοποιητικό αποτέλεσμα εξαιτίας μιας απαίτησης επισήμανσης η οποία προχωρούσε πέρα από ό,τι ήταν δυνατόν στην πράξη. Το θέμα αυτό προκαλεί ένταση και προσελκύει την προσοχή των μέσων ενημέρωσης, παράγοντες οι οποίοι αντιβαίνουν στη λογική και τον ρεαλισμό.
<P>
Οφείλω να πω ότι χάσαμε την ευκαιρία να προχωρήσουμε ένα βήμα μπροστά, ότι καταδικάσαμε τη βιομηχανία γεωργικών τροφίμων να λειτουργεί με μια απαρχαιωμένη νομοθεσία και βάλαμε φρένο στην ευρωπαϊκή τεχνολογική πρόοδο, την οποία στη θεωρία υποστηρίζουμε τόσο πολύ.
<P>
Δεν μπορούμε να απαιτούμε κάτι το οποίο συνεπάγεται κόστος και γραφειοκρατία στα οποία δεν δύναται να ανταποκριθεί ο τομέας παραγωγής τροφίμων, ούτε μπορούμε να απαιτούμε κάτι το οποίο δεν είμαστε ικανοί να επιβάλλουμε σε τρίτες χώρες. Δεν μπορούμε να νομοθετούμε για κάτι το οποίο αργότερα δεν θα είμαστε σε θέση να εφαρμόσουμε, γιατί κατ' αυτόν τον τρόπο θα εξαπατούσαμε τους καταναλωτές.
<P>
Επαναλαμβάνω πως είναι λυπηρό το γεγονός ότι δεν καταλήξαμε σε συμφωνία, καθώς ο κανονισμός αυτός δεν αφορούσε μόνο την κλωνοποίηση και το πόσες γενιές και ποια προϊόντα πρέπει να επισημαίνονται, αλλά και πολλά άλλα θέματα για τα οποία όντως καταλήξαμε σε συμφωνία, όπως η νανοτεχνολογία και τα τρόφιμα που προέρχονται από τρίτες χώρες, τα οποία ήταν πολύ σημαντικά για τους καταναλωτές και για την βιομηχανία γεωργικών τροφίμων, όχι μόνο από την άποψη της εσωτερικής αγοράς, αλλά και από την άποψη της υγείας και της καινοτομίας.
<P>
Εφόσον η κλωνοποίηση αποτελεί ένα υπερβολικά περίπλοκο ζήτημα για να μεταφερθεί σε λίγες παραγράφους σε μια άλλη πρόταση, παροτρύνω την Επιτροπή για ακόμα μία φορά να καταρτίσει μια έκθεση και να παρουσιάσει μια χωριστή νομοθετική πρόταση που θα ρυθμίζει όλες τις πτυχές της κλωνοποίησης, βάσει της ασφάλειας των τροφίμων και όλων των επιστημονικών δεδομένων.
<P>
Δεδομένου ότι ο Επίτροπος Dalli έχει δεσμευθεί σε αρκετές περιστάσεις ενώπιον του Κοινοβουλίου αυτού να παρουσιάσει αυτήν την πρόταση, ευελπιστώ ότι η Επιτροπή θα μας την αποστείλει το συντομότερο δυνατόν.
<SPEAKER ID="490" NAME="Jo Leinen" LANGUAGE="DE">
Κυρία Πρόεδρε, κυρία Győri, κύριε Dalli, κυρίες και κύριοι, έχω συμμετάσχει σε πολλές διαδικασίες διαπραγμάτευσης σε αυτό το Κοινοβούλιο, αλλά οι 12 ώρες αυτής της διαδικασίας συνδιαλλαγής, η οποία διήρκεσε από τις 19.00 έως τις 07.00 το επόμενο πρωί, θα παραμείνουν στη μνήμη μου για μεγάλο χρονικό διάστημα. Ήταν ένα πολύ ιδιαίτερο γεγονός.
<P>
Δυστυχώς, οι δύο πλευρές προέρχονταν από διαφορετικούς πλανήτες. " προσέγγιση του Κοινοβουλίου ήταν σαφής και συνίστατο στο να επικεντρωθούμε στα συμφέροντα των καταναλωτών και των πολιτών της ΕΕ. Άλλοι λάμβαναν υπόψη τους τα συμφέροντα των βιομηχανιών κρέατος και γεωργίας. Εξαιτίας των διαφορετικών αυτών προσεγγίσεων, κατέστη αδύνατον να καταλήξουμε σε συμφωνία. Αυτό είναι λυπηρό γιατί τώρα υφίσταται ένα κενό στη νομοθεσία της ΕΕ σχετικά με τα τρόφιμα, το οποίο πρέπει να καλυφθεί τάχιστα. Ήμασταν όλοι σχετικά σαφείς ως προς αυτό, συμπεριλαμβανομένων του κ. Pittella, ο οποίος εκτελούσε χρέη Προέδρου, και της εισηγήτριας. Ολόκληρη η ομάδα ακολουθούσε την ίδια κατεύθυνση.
<P>
Τώρα πρέπει να προβούμε στο επόμενο βήμα. Πρέπει να καλύψουμε αυτό το κενό. Κύριε Dalli, πρέπει να παρουσιάσετε δύο προτάσεις: μία για τα νέα τρόφιμα, γιατί έχουμε σχεδόν καταλήξει σε συμφωνία ως προς αυτό όσον αφορά τα νανοϋλικά, τη διαδικασία κεντρικής έγκρισης και τις εισαγωγές από τρίτες χώρες. " άλλη πρόταση αφορά την κλωνοποίηση. Έχετε ακούσει όλες τις απόψεις μας σχετικά με το θέμα αυτό. Δεν θέλουμε αυτά τα προϊόντα στην ευρωπαϊκή αγορά. Αν μη τι άλλο, επιθυμούμε να επισημαίνονται, γιατί οι καταναλωτές θα πρέπει να έχουν ελευθερία επιλογής. Αυτό είναι το καθήκον σας και το Κοινοβούλιο είναι πρόθυμο να σας στηρίξει. Ευελπιστώ ότι θα είστε σε θέση να υποβάλετε μια πρόταση λίαν συντόμως.
<SPEAKER ID="491" NAME="Corinne Lepage" LANGUAGE="FR">
Κυρία Πρόεδρε, θα ήθελα καταρχάς να ευχαριστήσω την κ. Liotard, τον κ. Pittella, τον κ. Leinen και ολόκληρη τη διαπραγματευτική ομάδα. Χάρη σε αυτούς διατηρήσαμε μια εξαιρετικά συνεκτική στάση καθ' όλη τη διάρκεια αυτού του πολύ μακρού τριμερούς διαλόγου και θεωρώ ότι η μοναδική θετική πτυχή του φακέλου αυτού είναι ότι το Ευρωπαϊκό Κοινοβούλιο ενώθηκε για να υπερασπιστεί τη δημόσια υγεία και τα συμφέροντα των καταναλωτών. Αυτός είναι ο λόγος για τον οποίο έχουμε εκλεγεί και κανένας άλλος.
<P>
Παρότι αναγνωρίζω την ανάγκη να προχωρήσουμε μπροστά και να μην καταλογίσουμε ευθύνες, δεν μπορούμε να διαφύγουμε από τα γεγονότα, και από τη στιγμή που φτάσαμε στο σημείο κατά τη διεξαγωγή των διαπραγματεύσεων το Κοινοβούλιο να έχει υποχωρήσει σε πολλά σημεία, αυτό ήταν πραγματικά υπερβολικό. Σαν να ήταν δυνατόν να αναρωτηθούμε ακόμα και εάν θα πρέπει να φέρουν επισήμανση τα προϊόντα που πωλούνται στην ευρωπαϊκή αγορά, τη στιγμή που η ελευθερία επιλογής του καταναλωτή αποτελεί θεμελιώδη αρχή του ευρωπαϊκού δικαίου!
<P>
Τα όσα συνέβησαν είναι εντελώς απαράδεκτα και μας έχουν παραπλανήσει με πλαστά προσχήματα. Μας παρουσίασαν νομικές δικαιολογίες. Δεν επρόκειτο για έναν εμπορικό πόλεμο∙ δεν επρόκειτο για παραβίαση των κανόνων του ΠΟΕ. Όλα αυτά δεν ευσταθούν νομικά. " μη δυνατότητα επισήμανσης ήταν ένα πρόσχημα. Τεχνικά είναι εσφαλμένη. Είναι απολύτως δυνατή η επισήμανση και η ιχνηλασία. Απλώς δεν προτιθέμεθα να προβούμε σε αυτό γιατί, όπως επεσήμανε ο κ. Leinen προ ολίγου, τοποθετήσαμε τα συμφέροντα άλλων πάνω από εκείνα των καταναλωτών.
<P>
Συνεπώς, τώρα πρέπει να προχωρήσουμε μπροστά, και μάλιστα γρήγορα. Το ζήτημα της κλωνοποίησης χρησιμοποιείται όλο και περισσότερο από όλους όσοι επιθυμούν να θέσουν υπό αμφισβήτηση τα ευρωπαϊκά θεσμικά όργανα. Πρόκειται για ένα επιχείρημα που προβάλλουν εκείνοι που δυσπιστούν απέναντι στα θεσμικά μας όργανα. Πρόκειται για ένα επιχείρημα το οποίο προβάλλουν όσοι δυσπιστούν απέναντι στα τρόφιμα που διατίθενται στην ευρωπαϊκή αγορά. Για όνομα του Θεού -πρέπει επειγόντως να υιοθετήσουμε μια σαφή θέση απέναντι στην κλωνοποίηση για να αποτρέψουμε τη διάθεση κλωνοποιημένου κρέατος και απογόνων των κλωνοποιημένων ζώων στην ευρωπαϊκή αγορά, γιατί αυτό επιθυμούν οι ευρωπαίοι καταναλωτές και οι ευρωπαίοι πολίτες!
<SPEAKER ID="492" NAME="Struan Stevenson" LANGUAGE="EN">
Κυρία Πρόεδρε, μετά από δύο έτη επίπονων εργασιών, ο κανονισμός για τα νέα τρόφιμα κατέρρευσε λόγω της αδυναμίας εξεύρεσης κατάλληλης συμφωνίας στο θέμα της κλωνοποίησης. Κατά τη διαδικασία συνδιαλλαγής προειδοποίησα ότι η πείσμων άρνηση συμβιβασμού θα οδηγούσε στην καταστροφή και, εντέλει, αυτό συνέβη.
<P>
Τώρα ξεκινάμε πάλι από την αρχή, και έχουμε απολέσει μεγάλο μέρος σημαντικών και ωφέλιμων νομοθετικών διατάξεων για τα νέα τρόφιμα. Οι διαδικασίες συνδιαλλαγής αποτελούν σαφέστατα έναν χρήσιμο μηχανισμό στη νομοθετική διαδικασία, καθίστανται ωστόσο μάταιες και άνευ σημασίας εάν οι συμμετέχοντες δεν είναι πρόθυμοι να διαπραγματευθούν και να συμβιβαστούν. Εάν το Κοινοβούλιο δεν είχε επιδείξει τέτοια ακαμψία, τότε θα είχαμε την τόσο αναγκαία επικαιροποίηση των κανόνων. Τώρα είμαστε υποχρεωμένοι να επιστρέψουμε στον κανονισμό του 1997 για τα νέα τρόφιμα, ο οποίος είναι εντελώς παρωχημένος.
<P>
Εάν το Ευρωπαϊκό Κοινοβούλιο επιχειρεί να αποδείξει ότι αποτελεί ένα ισχυρό και υπεύθυνο νομοθετικό όργανο το οποίο είναι περήφανο για την επίτευξη της Συνθήκης της Λισαβόνας, θεωρώ ότι απέτυχε στην πρώτη του δοκιμασία. " Επιτροπή πρέπει τώρα να προχωρήσει στην κατάρτιση χωριστής νομοθεσίας για την κάλυψη του θέματος της κλωνοποίησης. Ελπίζω μόνο ότι οι βουλευτές θα διδαχθούν από τα σφάλματά τους και θα συνειδητοποιήσουν ότι ο λαός της Ευρώπης είναι αυτός που υποφέρει όταν δεν κατορθώνουμε να συμφωνήσουμε σε αυτά τα βασικά ζητήματα.
<SPEAKER ID="493" NAME="Bart Staes" LANGUAGE="NL">
Κυρία Πρόεδρε, πιστεύω ότι ο κ. Leinen εντόπισε ορθώς το πρόβλημα. Ο φάκελος αυτός διατηρεί μια λεπτή ισορροπία μεταξύ των συμφερόντων της βιομηχανίας επεξεργασίας κρέατος και της αγροτικής βιομηχανίας αφενός και των συμφερόντων του καταναλωτή αφετέρου. Θεωρώ ότι αυτή είναι η ουσία του προβλήματος. Θεωρώ ότι εμείς, ως Κοινοβούλιο, έχουμε επιτελέσει σημαντικό έργο εν προκειμένω, μαζί με την εισηγήτρια, την οποία θα ήθελα να συγχαρώ για όλες τις προσπάθειές της. Εργαστήκαμε σκληρά και αποδείξαμε επιπλέον ότι είμαστε ευέλικτοι. Ήμασταν πρόθυμοι, σε οποιαδήποτε δεδομένη στιγμή, να προβούμε σε ορισμένες παραχωρήσεις, οι οποίες όμως δεν ήταν ποτέ αρκετές.
<P>
Διατηρώ όντως επιφυλάξεις για την ανεπαρκώς ευέλικτη προσέγγιση που ακολούθησε η Επιτροπή απέναντι στις παραχωρήσεις αυτές, αλλά δεν είμαι επίσης ιδιαίτερα ικανοποιημένος με τη στάση της Επιτροπής -όχι άμεσα με τη δική σας στάση, κύριε Dalli, αλλά σε μια δεδομένη στιγμή, ένας από τους συναδέλφους σας επιτρόπους, ο βέλγος Επίτροπος κ. De Gucht παρέκαμψε την επιτροπή συνδιαλλαγής και εμφανίστηκε στην Επιτροπή Διεθνούς Εμπορίου του Κοινοβουλίου αυτού, όπου παρουσίασε μια σειρά σοφιστικών επιχειρημάτων. Τα επιχειρήματα που παρατέθηκαν συνδέονταν με τον ΠΟΕ και όλοι γνωρίζουμε -η κ. Lepage είχε δίκιο που το ανέφερε- ότι παρόμοια επιχειρήματα αποκλείονται εν προκειμένω. Πιστεύω ότι η εισηγήτρια θα επανέλθει στο θέμα αυτό σύντομα.
<P>
Τι πρέπει να γίνει τώρα; Ασφαλώς, έχουμε χάσει αρκετό χρόνο. Πιστεύω ότι τώρα πρέπει όντως να ζητήσουμε από την Επιτροπή να καταθέσει συντόμως μια νέα πρόταση για τα νέα τρόφιμα -γνωρίζουμε ότι αυτό είναι ίσως δυνατόν καθώς επετεύχθη κάτι που προσεγγίζει τη συμφωνία. Μια πρόταση πρέπει επίσης να κατατεθεί σχετικά με το πώς θα αντιμετωπιστεί το θέμα των κλωνοποιημένων τροφών, του κρέατος από τα κλωνοποιημένα ζώα και τους απογόνους τους, κτλ.
<P>
Θέλω να σας προειδοποιήσω, κύριε Επίτροπε: Θα ήθελα αυτό να συμβεί εγκαίρως. Δεν θα ήθελα ο φάκελος αυτός να παραγκωνιστεί και να χρειαστεί να τον επανεξετάσουμε στο τέλος της περιόδου ή να παραδοθεί στην επόμενη κοινοβουλευτική περίοδο. Το Κοινοβούλιο αυτό συζήτησε αυτόν τον φάκελο πρώτη και δεύτερη ανάγνωση και σε συνδιαλλαγή. Το Κοινοβούλιο αυτό θα πρέπει συνεπώς και να τον ολοκληρώσει.
<SPEAKER ID="494" NAME="Kartika Tamara Liotard" LANGUAGE="NL">
Κυρία Πρόεδρε, θα ήθελα αρχικά να εκφράσω τις ειλικρινείς μου ευχαριστίες στους συναδέλφους μου βουλευτές και στην αντιπροσωπεία για την καθολική στήριξη που έλαβα κατά τις διαπραγματεύσεις, μέχρι τέλους. Θα ήθελα επίσης να εκφράσω τον απεριόριστο θαυμασμό μου προς τον ούγγρο Πρέσβη, ο οποίος πραγματικά κατέβαλε κάθε δυνατή προσπάθεια, όπως ακριβώς και ο κ. Dalli.
<P>
Είναι πραγματικά λυπηρό το γεγονός ότι δεν κατορθώσαμε να καταλήξουμε σε συμφωνία όσον αφορά τους κλώνους. Εξακολουθεί να υπάρχει το ενδεχόμενο οι καταναλωτές να έχουν κλωνοποιημένα προϊόντα στο τραπέζι τους, χωρίς να τα θέλουν και χωρίς επισήμανση, παρότι το 77% των ευρωπαίων πολιτών είναι αντίθετο με αυτό. Θα ήθελα να πω στο Συμβούλιο ότι η απαγόρευση μόνο των κλώνων αποτελεί συμβολική πολιτική. Το πραγματικό θέμα εν προκειμένω είναι η απαγόρευση των απογόνων. Οι ίδιοι οι κλώνοι είναι τόσο ακριβοί ώστε κανείς δεν θα τους χρησιμοποιούσε για να φτιάξει μπιφτέκια. Δεν κατορθώσαμε συνεπώς να καταλήξουμε σε συμβιβασμό όσον αφορά αυτό το θέμα. Τόσο το Συμβούλιο όσο και η Επιτροπή επαναλάμβαναν συνεχώς ότι μια απαγόρευση σχετικά με τους απογόνους θα παραβίαζε τους κανόνες του Παγκόσμιου Οργανισμού Εμπορίου (ΠΟΕ). Ο κ. De Gucht προχώρησε περισσότερο ερχόμενος στο Κοινοβούλιο και ισχυριζόμενος ότι αυτό θα οδηγούσε σε εμπορικό πόλεμο. Μπορείτε να φανταστείτε, συνεπώς, πόσο εξεπλάγην όταν διάβασα, σαφώς διατυπωμένο σε ένα μυστικό εσωτερικό έγγραφο του Συμβουλίου το οποίο έπεσε στα χέρια μου -πρόκειται για ένα έγγραφο από τη Νομική Υπηρεσία του Συμβουλίου των Υπουργών- ότι μια απαγόρευση της κλωνοποίησης των απογόνων μπορεί στην πραγματικότητα να αιτιολογηθεί απόλυτα βάσει των κανόνων του ΠΟΕ. Το έγγραφο δήλωνε σαφώς ότι
<P>
(EN) "Οι απαγορεύσεις για τα τρόφιμα από κλωνοποιημένα ζώα και [...] για τρόφιμα από απογόνους κλώνων θα μπορούσαν να αιτιολογηθούν βάσει των προβληματισμών δεοντολογικής φύσεως των καταναλωτών".
<P>
(NL) Θα επιθυμούσα να μου αναφέρει το Συμβούλιο εάν όλα τα κράτη μέλη γνώριζαν την ύπαρξη του εγγράφου αυτού. Εάν ναι, προς τι η συνεχής χρήση του επιχειρήματος περί παγκόσμιων εμπορικών πολέμων, η οποία εμπόδισε την επίτευξη συμβιβασμού με το Κοινοβούλιο; Είμαι σήμερα πραγματικά περίεργη να πληροφορηθώ ποιες ήταν οι πραγματικές, βαθύτερες αιτίες. Εάν οι διαπραγματευτές των κρατών μελών δεν είχαν λάβει γνώση του εγγράφου αυτού, τότε πρόκειται, κατά την άποψή μου, περί σκανδάλου. Εάν είχαν λάβει γνώση, τότε χρησιμοποιήθηκαν ανειλικρινή επιχειρήματα.
<P>
Κύριε Dalli, οι πολίτες αναμένουν το επόμενο βήμα σας. Κατά την άποψή μου, τώρα πρέπει να κατατεθεί ένας κανονισμός σε πολύ σύντομο χρονικό διάστημα. Γνωρίζετε ότι εξακολουθώ να είμαι πρόθυμη να συνεργαστώ και είμαι βεβαία ότι θα είναι δυνατή η εξεύρεση λύσης. Θα παραδώσω το έγγραφο στο Συμβούλιο.
<SPEAKER ID="497" NAME="Corinne Lepage" AFFILIATION="ALDE">
(FR) Κυρία Πρόεδρε, όσα μόλις ανέφερε η κ. Liotard είναι εντελώς απίστευτα. Θα ήθελα συνεπώς να πιέσω για μια απάντηση στην ερώτηση την οποία μόλις έθεσε. Μένω κατάπληκτη και θα ήθελα να ρωτήσω την Επιτροπή εάν και εκείνη είχε στην κατοχή της το σημείωμα αυτό. Είναι, πράγματι, απαράδεκτο ότι, επί εβδομάδες, μας έλεγαν ότι θα εμπλεκόμασταν σε έναν κατά μέτωπον πόλεμο με τον ΠΟΕ, ότι ο κ. De Gucht μας είπε ότι δεν θα μπορούσαμε πλέον να πωλούμε αεροσκάφη, ότι δεν θα μπορούσαμε πλέον να πωλούμε τίποτα εάν λαμβάναμε αυτήν την απόφαση, ενώ υπήρχε ένα νομικό σημείωμα το οποίο ανέφερε το ακριβώς αντίθετο. Θεωρώ ότι πρόκειται για ένα πολύ σοβαρό ζήτημα από πολιτική άποψη.
<SPEAKER ID="498" NAME="Oreste Rossi" LANGUAGE="IT">
Κυρία Πρόεδρε, κυρίες και κύριοι, νομίζω ότι το Συμβούλιο έχει πράγματι ξεπεράσει τον εαυτό του. Θα πρέπει να θυμόμαστε ότι τα άτομα τα οποία εκπροσωπούν τους ευρωπαίους πολίτες είναι εκείνα τα οποία εξελέγησαν δημοκρατικά από αυτούς. Συνεπώς, εφόσον το Κοινοβούλιο έχει επιμείνει επανειλημμένως στην επιτροπή και εδώ στο Σώμα ότι το κλωνοποιημένο κρέας δεν είναι αποδεκτό από τους πολίτες μας, το Συμβούλιο θα έπρεπε να το έχει λάβει υπόψη του. " ευθύνη για την απόφαση αυτή, η οποία είναι ιδιαιτέρως αρνητική για τις επιχειρήσεις, βαραίνει αποκλειστικά το Συμβούλιο.
<P>
Εκτός από το τμήμα το οποίο αναφέρεται στο κλωνοποιημένο κρέας και σε ορισμένα άλλα τρόφιμα, το κείμενο θα είχε εγκριθεί από μια πολύ μεγάλη πλειοψηφία. Το Συμβούλιο δεν το επιθυμούσε αυτό. Πρόκειται για το ίδιο Συμβούλιο το οποίο, αφενός, δηλώνει υπέρ της απελευθέρωσης των πάντων και, αφετέρου, επιβάλλει την αφαίρεση της διατύπωσης "Made in" στα υφάσματα, γιατί δεν επιθυμεί να παρέχονται στους καταναλωτές οι σωστές πληροφορίες και θέτει εμπόδια στην επισήμανση γιατί δεν επιθυμεί οι ετικέτες να αναφέρουν τον τόπο καταγωγής ή προέλευσης των τροφίμων που τοποθετούμε στα τραπέζια του λαού μας. Αυτή είναι η θέση του Συμβουλίου.
<P>
Ο κ. Pittella, και τον ευχαριστώ, έπραξε σωστά υπερασπιζόμενος την τιμή μας και τις απόψεις όλων σχεδόν των βουλευτών του Σώματος αυτού απορρίπτοντας την εκβιαστική πρόταση την οποία το Συμβούλιο θέλησε να μας επιβάλει. Συνεπώς, ευχαριστώ τον κ. Pittella, την εισηγήτρια και όλους εκείνους τους βουλευτές οι οποίοι είχαν το θάρρος να μην ενδώσουν ούτε στο ελάχιστο σε ό,τι αφορά αυτά που θεωρούμε πραγματικά χρήσιμα για τους πολίτες μας.
<SPEAKER ID="499" NAME="Peter Liese" AFFILIATION="PPE">
(DE) Κυρία Πρόεδρε, κυρία Győri, κύριε Dalli, κυρίες και κύριοι, είμαστε όλοι απογοητευμένοι και τούτο είναι εμφανές, αλλά δεν θεωρώ ότι η ευθύνη βαραίνει τη διαπραγματευτική αντιπροσωπεία του Ευρωπαϊκού Κοινοβουλίου. Κατά την άποψή μου, ο Επίτροπος και η υπουργός που παρίστανται εδώ δεν φέρουν επίσης ευθύνη. Αντιθέτως, άλλοι εκπρόσωποι του Συμβουλίου και της Επιτροπής ήταν εκείνοι που βιάστηκαν να εκπληρώσουν το καθήκον τους και να εντοπίσουν προβλήματα σε τρίτες χώρες τα οποία δεν συζητήθηκαν επαρκώς.
<P>
Ο κ. De Gucht και οι εκπρόσωποι των υπουργείων Οικονομικών, για παράδειγμα της Γερμανίας, η οποία είναι η γενέτειρά μου, σκιαγράφησαν φριχτές εικόνες για εμπορικούς πολέμους μεγαλύτερης κλίμακας από τον πόλεμο της μπανάνας και για ορισμένα άλλα ζητήματα. Πιστεύω ότι όλα αυτά ήταν στην πραγματικότητα αβάσιμα.
<P>
Εχθές είχα τη χαρά να συναντήσω εκπροσώπους της αμερικανικής πρεσβείας από τη χώρα μου, οι οποίοι μετέβησαν ειδικά στο Στρασβούργο και με τους οποίους μιλήσαμε και στα γερμανικά, για να συζητήσουμε θέματα που σχετίζονται με την πολιτική για τα τρόφιμα. Τα επιχειρήματα των αμερικανών διπλωματών δεν ήταν τόσο πειστικά ώστε να μη μας επιτρέπουν την εξεύρεση λύσης. Τους ζήτησα τη γνώμη τους για το θέμα αυτό και δεν αποκόμισα την εντύπωση ότι θα ήταν αδύνατον να καταλήξουμε σε συμφωνία με τους Αμερικανούς, εάν το επιθυμούσαμε. Αυτό που με εξέπληξε περισσότερο ήταν ότι οι Αμερικανοί μου έδωσαν το έγγραφο αυτό, το οποίο περιγράφει την επισήμανση προέλευσης στις "ΠΑ. Για παράδειγμα, ο κιμάς πρέπει να επισημαίνεται στις "ΠΑ. Πρέπει να αναγράφεται σαφώς σε μια συσκευασία με μπιφτέκια ο τόπος προέλευσης του κρέατος.
<P>
Πώς μπορούμε να μιλάμε για εμπορικό πόλεμο, εάν ταυτοχρόνως επιθυμούμε να επισημαίνεται το κλωνοποιημένο κρέας και το κρέας από τους απογόνους των κλωνοποιημένων ζώων; Θα έπρεπε να είχαμε καταβάλει περισσότερες προσπάθειες στον τομέα αυτόν, και να μην είχαμε δηλώσει αμέσως μόλις οι Αμερικανοί εξέφρασαν τις αμφιβολίες τους ότι δεν μπορούμε να το πράξουμε αυτό. Ζητώ από την Επιτροπή να το θεωρήσει αυτό ως ένα επιχείρημα για την κατάρτιση νέας πρότασης. Πρέπει να έχουμε περισσότερη αυτοπεποίθηση εάν επιθυμούμε να εφαρμοστεί αυτό παρά την αντίδραση από τρίτες χώρες.
<SPEAKER ID="500" NAME="Linda McAvan" AFFILIATION="S&amp;D">
(EN) Κυρία Πρόεδρε, η ασκούσα την Προεδρία του Συμβουλίου αναφέρθηκε στην ανάγκη να αποδοθούν ευθύνες, αλλά θεωρώ ότι είναι καιρός για λίγη πνευματική ειλικρίνεια.
<P>
Όλοι συμφωνούμε, ασφαλώς, ότι δεν θα πρέπει να καταναλώνουμε κλώνους, αλλά όλοι γνωρίζουμε ότι κανείς δεν πρόκειται να καταναλώσει κλώνους. Ένα άλλο σημαντικό επίμαχο θέμα στις διαπραγματεύσεις ήταν ότι το Συμβούλιο δεν ανέλαβε δράση σχετικά με την εισαγωγή εμβρύων και σπέρματος στην ΕΕ, η οποία επιτρέπει στους κτηνοτρόφους να αναπαράγουν απογόνους κλώνων. Οι απόγονοι αυτοί αναπαράγονται από κλώνους οι οποίοι έχουν υποφέρει για να γεννηθούν.
<P>
Κύριε Επίτροπε, δεν αληθεύει ότι διαθέτουμε, ή σύντομα θα διαθέτουμε, ευρωπαϊκές νομοθετικές διατάξεις οι οποίες θα απαγορεύουν τη διάθεση στην αγορά προϊόντων από φώκιες, γούνας σκύλων και γάτων και καλλυντικών για τα οποία πραγματοποιούνται δοκιμές σε ζώα; Διαθέτουμε τις νομοθετικές αυτές διατάξεις∙ συνεπώς, για ποιον λόγο δεν μπορούμε να έχουμε έναν νόμο ο οποίος θα απαγορεύει τη διάθεση στην αγορά της ΕΕ προϊόντων τα οποία αποτελούν αποτέλεσμα της βάναυσης πρακτικής της κλωνοποίησης;
<P>
Συμφωνώ με την κ. Liotard. Το ζήτημα δεν αφορά τον Παγκόσμιο Οργανισμό Εμπορίου: πρόκειται για ένα ζήτημα πολιτικής βούλησης και μπορούμε να το αποδείξουμε, και αυτό θα ικανοποιήσει το Κοινοβούλιο, και αυτό αποτελεί τη βάση για συμφωνία.
<SPEAKER ID="501" NAME="Anna Rosbach" AFFILIATION="ECR">
(DA) Κυρία Πρόεδρε, ένας τεράστιος όγκος εργασίας έχει επενδυθεί στον κανονισμό αυτόν, τόσο από την κ. Liotard, όσο και από τους σκιώδεις εισηγητές. Τους ευχαριστούμε θερμά για αυτό. Δυστυχώς, όλα κατέληξαν, όπως γνωρίζουμε, σε διαφωνίες σχετικά με τα τρόφιμα που προέρχονται από κλωνοποιημένα ζώα. Κατάγομαι από μια χώρα όπου απαγορεύονται τα τρόφιμα από κλωνοποιημένα ζώα. Ωστόσο, η κλωνοποίηση εισέρχεται από πλάγιες οδούς, Το ζήτημα αναφέρεται συχνά με απόλυτη μυστικότητα, εκτός της συζήτησης. Θεωρώ αξιοπερίεργο το γεγονός ότι επιθυμούμε την απόλυτη διαφάνεια στα πάντα, από τις κάλτσες και την τηλεόραση έως τα φάρμακα και τις τράπεζες, αλλά όσον αφορά τα τρόφιμα, η κατάσταση είναι εντελώς διαφορετική.
<P>
Χρησιμοποιούνται χρωστικές ουσίες, αέρια για την αύξηση της διάρκειας αποθήκευσης, αυξητικές ορμόνες, αντιβιοτικά, γενετικά τροποποιημένοι οργανισμοί και πολλά άλλα ακόμα, χωρίς, κατά προτίμηση, να δίνεται η δυνατότητα στους καταναλωτές να πληροφορούνται για αυτά από τη συσκευασία. Γιατί δεν ενδιαφέρεται κανείς να διασφαλιστεί ότι τα τρόφιμα είναι όσο το δυνατόν περισσότερο φυσικά; Για ποιον λόγο δεν προσέχουμε περισσότερο τη δική μας υγεία και διαβίωση καθώς και εκείνη των ζώων παραγωγής; Δεν μπορώ να κατανοήσω τον λόγο για τον οποίο σε ορισμένους ευρωπαϊκούς κύκλους επιδεικνύεται τόσο λίγη υπευθυνότητα όσον αφορά την υγεία των παιδιών και των ενηλίκων.
<SPEAKER ID="502" NAME="Satu Hassi" AFFILIATION="Verts/ALE">
(FI) Κυρία Πρόεδρε, κυρίες και κύριοι, είναι πράγματι λυπηρό το γεγονός ότι αυτό το σχέδιο νόμου ανετράπη και συμφωνώ με τους συναδέλφους μου βουλευτές οι οποίοι αναφέρουν ότι οφείλεται στο γεγονός ότι η Επιτροπή και το Συμβούλιο αποφάσισαν να δώσουν προτεραιότητα στα συμφέροντα της ξένης βιομηχανίας κρέατος. Τα συμφέροντά τους είναι η επιθυμία να δραστηριοποιούνται κλωνοποιώντας ζώα, με κόστος τα μαρτύρια που υφίστανται τα ζώα Το Κοινοβούλιο, εν τω μεταξύ, άκουσε τους ευρωπαίους καταναλωτές, η συντριπτική πλειονότητα των οποίων δεν επιθυμεί τη χρήση της κλωνοποίησης στην παραγωγή κρέατος ή γάλακτος, η συντριπτική πλειονότητα των οποίων επιθυμεί να μειωθούν και όχι να αυξηθούν τα μαρτύρια που υφίστανται τα ζώα.
<P>
Το Κοινοβούλιο δεν υπήρξε στην πραγματικότητα άκαμπτο. Προέβη σε μεγάλες παραχωρήσεις, και ήταν πρόθυμο να αποσύρει την απαγόρευση σχετικά με την επισήμανση. Το Συμβούλιο δεν συμφώνησε ούτε σε αυτό και, όπως ακούσαμε από την κ. Liotard και τον κ. Liese, για παράδειγμα, τα επιχειρήματα τα οποία προέβαλαν το Συμβούλιο και η Επιτροπή ήταν εντελώς αναληθή και κατά πάσα πιθανότητα ήταν εν γνώσει τους εσφαλμένα.
<P>
Είναι αρκετά σαφές ότι καμία μακροχρόνια λύση στο πρόβλημα αυτό δεν θα εξευρεθεί εάν δεν θεωρήσουμε δεδομένο ότι θα πρέπει να σεβόμαστε τη βούληση των ευρωπαίων καταναλωτών να μειωθεί και όχι να αυξηθεί η ταλαιπωρία των ζώων.
<SPEAKER ID="503" NAME="Francoise Grossetete" AFFILIATION="PPE">
(FR) Κυρία Πρόεδρε, θα ήθελα πρώτα να διατυπώσω μια γενική παρατήρηση.
<P>
Αναφερόμαστε στην έλλειψη εμπιστοσύνης των καταναλωτών προς τα θεσμικά όργανα, αλλά πιστεύω ότι το θέμα δεν έγκειται εκεί. Τέτοιου είδους δυσπιστία συχνά δημιουργείται από άτομα, τα οποία αποκομίζουν προσωπικά συμφέροντα από τη συμπεριφορά αυτή.
<P>
Θα επανέλθω τώρα στην ουσία του θέματος. Είναι αλήθεια ότι, στο τέλος μιας μακράς νύχτας διαπραγματεύσεων, οι οποίες διήρκεσαν από τις 19.00 έως τις 07.00, επικράτησε μεγάλη απογοήτευση. Αληθεύει ότι η Ευρωπαϊκή Επιτροπή έχει τώρα ενώπιόν της ένα τεράστιο καθήκον, εφόσον πρέπει να υποβάλει νέες προτάσεις και εφόσον οι εξελίξεις στην τεχνολογία καθιστούν σήμερα απαραίτητη την αναθεώρηση της νομοθεσίας αυτής. Εάν σκεφτούμε, για παράδειγμα, τα νανοϋλικά, το θέμα αυτό φαίνεται ιδιαιτέρως επείγον.
<P>
Είναι εντελώς απαράδεκτο το γεγονός ότι δεν υπάρχει έλεγχος για τις τεχνικές κλωνοποίησης ή για τα τρόφιμα που προέρχονται από τις τεχνικές αυτές, τα οποία ενδέχεται να προορίζονται για κατανάλωση από τον άνθρωπο. Υφίστανται σαφείς αρχές και πιστεύω πως όλοι σε αυτό το Κοινοβούλιο είμαστε σε πλήρη συμφωνία. Οι καταναλωτές πρέπει να ενημερώνονται για την προέλευση των τροφίμων που προέρχονται από κλωνοποιημένα ζώα και από τους απογόνους τους.
<P>
Πρέπει να απαιτήσουμε δύο στοιχεία: ιχνηλασιμότητα και επισήμανση. Δεν διατηρώ καμία αμφιβολία σχετικά με τη βούληση του Επιτρόπου Dalli να διευκρινιστεί το ζήτημα αυτό και να εξευρεθούν οι σωστές λύσεις στα αμέτρητα προβλήματα τα οποία παραμένουν άλυτα. " ιχνηλασιμότητα είναι απαραίτητη. Οι ευρωπαίοι καταναλωτές πρέπει να έχουν τη δυνατότητα να κάνουν συνειδητές επιλογές.
<P>
Ως ευρωπαίοι νομοθέτες, δεν είναι δυνατόν να δηλώσουμε στο κοινό: "" Ευρώπη δεν προβαίνει σε καμία ενέργεια γιατί δεν κατορθώσαμε να καταλήξουμε σε συμφωνία".
<P>
Κύριε Επίτροπε, γνωρίζω ότι καταβάλλετε προσπάθειες για να υπερβείτε τα θεσμικά αδιέξοδα των οποίων είμαστε μάρτυρες, προκειμένου να παράσχετε μια πιο σθεναρή εγγύηση όχι μόνο στους καταναλωτές, αλλά και στους φορείς της βιομηχανίας τροφίμων. Ο χρόνος μας είναι περιορισμένος και πρέπει να δράσουμε τάχιστα για να εξευρεθεί ο δρόμος προς την πρόοδο.
<SPEAKER ID="504" NAME="Κρίτων Αρσένης" AFFILIATION="S&amp;D">
(EN) Κυρία Πρόεδρε, φοβούμαι ότι θα εκφραστώ λιγότερο διπλωματικά. Οφείλω να πω στον κύριο Επίτροπο και στην εκπρόσωπο του Συμβουλίου: προτείνετε και πάλι μια απαγόρευση για τα τρόφιμα που προέρχονται από κλωνοποιημένα ζώα, αλλά κανείς δεν μπορεί να αγοράσει τρόφιμα από κλωνοποιημένα ζώα.
<P>
Τα κλωνοποιημένα ζώα είναι πολύ ακριβά για να χρησιμοποιηθούν ως τρόφιμα. Οι απόγονοι τους χρησιμοποιούνται ως τρόφιμα. Για τον λόγο αυτόν επιθυμούμε μια απαγόρευση για τους απογόνους τους και για τον λόγο αυτόν επιθυμούμε τη σαφή επισήμανση των απογόνων. Φοβάμαι ότι ο ρόλος σας στις διαπραγματεύσεις δεν υπήρξε παραγωγικός. Αγωνίζεστε κατά της επισήμανσης των απογόνων, η οποία αποτέλεσε τον ελάχιστο κοινό παρονομαστή με το Συμβούλιο. Αυτή ήταν η ευκαιρία που είχαμε να αποκτήσουμε μια συμφωνία. Σας παρακαλώ να διδαχθείτε από αυτό, να ακούσετε τις απόψεις του οργάνου αυτού σχετικά με το θέμα και να επανέλθετε σε εμάς με μια αξιοπρεπή πρόταση.
<SPEAKER ID="505" NAME="Horst Schnellhardt" AFFILIATION="PPE">
(DE) Κυρία Πρόεδρε, κύριε Dalli, κυρίες και κύριοι, με θλίβει και εμένα ιδιαιτέρως το γεγονός ότι οι διαπραγματεύσεις απέτυχαν, κυρίως γιατί θα πρέπει τώρα να περιμένουμε χρόνια για να αποκτήσουμε κανόνες οι οποίοι θα διέπουν, για παράδειγμα, τη νανοτεχνολογία στα τρόφιμα και τα προϊόντα από τρίτες χώρες, τα οποία είναι άγνωστα επί του παρόντος στην Ευρώπη. Φαίνεται ότι, συμπεριλαμβάνοντας τα κλωνοποιημένα ζώα στη νομοθεσία αυτή, παγιδευτήκαμε. Οφείλω να πω ότι ο τρόπος με τον οποίο συζητήθηκε αυτό το θέμα δεν υπήρξε αξιοπρεπής. Οι συζητήσεις συνεχίστηκαν όλη τη νύχτα με την κάθε πλευρά να αλλάζει συνεχώς κατεύθυνση και καμία να μην θέλει να υποχωρήσει. Έπειτα, στο τέλος, οι διαπραγματεύσεις απέτυχαν, κάτι το οποίο είναι ιδιαιτέρως λυπηρό.
<P>
Θα ήθελα να διατυπώσω μια παρατήρηση. Συζητάμε εδώ για διάφορα θέματα και για τη νομοθεσία. Χρησιμοποιήσαμε την ίδια στρατηγική για τη γενετική μηχανική. Δεν επιθυμούσαμε τη γενετική μηχανική και αυξήσαμε σημαντικά τα όρια και τις απαιτήσεις. Ποιο ήταν το τελικό αποτέλεσμα; " τεχνολογία αναπτύχθηκε σε τέτοιο βαθμό που κατόρθωσε να καλύψει ακόμα και αυτά τα υψηλά κριτήρια. Συζητάμε επί του παρόντος το γεγονός ότι δεν επιθυμούμε τα κλωνοποιημένα ζώα γιατί δεν τηρούνται οι απαιτήσεις για την καλή μεταχείριση των ζώων, γεγονός το οποίο ενέχει κινδύνους. Συνομίλησα με επιστήμονες και προβλέπω ότι η τεχνολογία θα αναπτυχθεί σε τέτοιο βαθμό που δεν θα είναι πλέον δυνατόν να εφαρμοστεί μια γενική απαγόρευση στην κλωνοποίηση των ζώων. Ωστόσο, πιστεύω ότι οι επιστημονικές αυτές εξελίξεις είναι ιδιαιτέρως αμφισβητήσιμες.
<P>
Πρέπει να εξετάσουμε πιο προσεκτικά τις βασικές αρχές που πρέπει να θεσπίσουμε προκειμένου να εφαρμοστούν οι κατάλληλοι κανονισμοί. Δεν θα πρέπει να επιχειρήσουμε να επιβραδύνουμε ή ακόμα και να εμποδίσουμε ορισμένες εξελίξεις μέσω της νομοθεσίας.
<SPEAKER ID="506" NAME="Daciana Octavia Sarbu" AFFILIATION="S&amp;D">
(RO) Κυρία Πρόεδρε, θα ήθελα να ξεκινήσω εκφράζοντας την έντονη απογοήτευσή μου για την αποτυχία της συνδιαλλαγής. Παρότι ολόκληροι μήνες, ακόμα και έτη εργασίας επενδύθηκαν σε αυτό το θέμα, το αποτέλεσμα είναι απογοητευτικό, ιδίως σε μία χρονική στιγμή όπου ήταν δυνατή η συμφωνία σε πολλά θέματα του φακέλου αυτού. Ωστόσο, η εισηγήτρια αξίζει όλη μας την εκτίμηση για τις προσπάθειές της.
<P>
Όσον αφορά το θέμα των τροφίμων από κλωνοποιημένα ζώα και από τους απογόνους τους, το Κοινοβούλιο ορθώς διατήρησε την άποψή του βάσει της αρχής. Γνωρίζουμε ότι εκπροσωπούμε τη βούληση των ευρωπαίων πολιτών όταν αντιτιθέμεθα στην παρουσία των κλωνοποιημένων ζώων και των απογόνων τους στην τροφική αλυσίδα. Κατά τη διάρκεια των διαπραγματεύσεων, το Συμβούλιο αγνόησε αυτές τις εύλογες ανησυχίες, γεγονός ιδιαιτέρως λυπηρό. Εάν είχαμε αποδεχθεί την τελική πρόταση του Συμβουλίου, δεν θα μπορούσαμε να ισχυριστούμε ότι υπερασπιστήκαμε τις επιθυμίες των απλών πολιτών να μην έχουν κλωνοποιημένο κρέας στο τραπέζι τους. Δεν ήμασταν πρόθυμοι να εγκρίνουμε νομοθετικές διατάξεις οι οποίες θα επέτρεπαν την είσοδο στην αγορά τροφίμων από τους απογόνους κλωνοποιημένων ζώων χωρίς τη σχετική επισήμανση.
<P>
Όσον αφορά το μέλλον, θα ήθελα να υπενθυμίσω στην Επιτροπή τις δεσμεύσεις που ανέλαβε τον Οκτώβριο του 2010, κυρίως για την απαγόρευση των τεχνικών κλωνοποίησης για την παραγωγή τροφίμων στην Ευρωπαϊκή Ένωση. Μια άλλη δέσμευση ήταν η δημιουργία συστημάτων ιχνηλασιμότητας για αναπαραγωγικό υλικό που προέρχεται από κλωνοποιημένα ζώα εκτός της Ευρωπαϊκής Ένωσης. Οι δεσμεύσεις αυτές έγιναν σε ποικίλες περιστάσεις και πρέπει να συμπεριλαμβάνονται στις νέες προτάσεις. Είμαι πεπεισμένη ότι τα κράτη μέλη θα επικεντρώσουν περισσότερο την προσοχή τους στις εύλογες ανησυχίες των πολιτών της Ευρωπαϊκής Ένωσης.
<SPEAKER ID="507" NAME="Elisabetta Gardini" AFFILIATION="PPE">
(IT) Κυρία Πρόεδρε, συμφωνώ με όλα όσα ειπώθηκαν από τους βουλευτές οι οποίοι πήραν τον λόγο πριν από εμένα. Και εγώ, επίσης, υπήρξα μέλος της αντιπροσωπείας στην επιτροπή συνδιαλλαγής. Κατά την εξέλιξη των διαπραγματεύσεων, υπήρξαν στιγμές ελπίδας, απογοήτευσης, ακόμα και θυμού, θα έλεγα, καθώς εκεί εκπροσωπούσαμε περισσότερα από 500 εκατομμύρια πολίτες, η μεγάλη πλειονότητα των οποίων -σύμφωνα με όλες τις μελέτες και τις έρευνες- δεν παύει να διαλαλεί ότι δεν επιθυμεί τρόφιμα από κλωνοποιημένα ζώα και από τους απογόνους τους στο τραπέζι της.
<P>
" επισήμανση και η ιχνηλασιμότητα ήταν στην πραγματικότητα το ελάχιστο των θεμάτων για τα οποία είχαμε λάβει θέση. Εάν είχαμε αποδεχτεί τον συμβιβασμό, θα είχαμε αποδεχθεί έναν συμβιβασμό κενό. Ο κ. Pittella έχει δίκιο: λίγη πούδρα, λίγο κοκκινάδι, ίσως λίγη στάχτη στα μάτια, αλλά τίποτε περισσότερο από ένα άδειο κέλυφος. Ας μην κοροϊδεύουμε τους εαυτούς μας: κανείς δεν διαθέτει 100.000 ευρώ για έναν ταύρο απλώς για να τον μετατρέψει σε κιμά και να τον πουλήσει ως μπιφτέκι. Για τα υπόλοιπα, δεν υπήρχε καμία ρύθμιση· θα είχαμε αποδεχθεί την απορρύθμιση και δεν μπορούσαμε να το πράξουμε αυτό.
<P>
Σήμερα, ωστόσο, εξακολουθούμε να υπερασπιζόμαστε ορισμένες αποφάσεις και να εμμένουμε στην άποψη ότι πρόκειται περί συλλογικής αποτυχίας. Δεν πρόκειται, όμως, περί συλλογικής αποτυχίας, γιατί υπήρξε συμφωνία σχεδόν σε όλα τα θέματα, παρότι απέτυχε παταγωδώς δημιουργώντας την εντύπωση στον κόσμο ότι οι μεγάλες επιχειρήσεις και οι κανόνες του εμπορίου επικρατούν των ευρωπαίων πολιτών, τους οποίους παριστάμεθα εδώ για να εκπροσωπούμε και να υπερασπίζουμε.
<P>
Καλώ συνεπώς όλους ανεξαιρέτως να ξεκινήσουν εκ νέου με καθαρό νου και νέα προοπτική, γιατί ελπίζω και εύχομαι ότι οι προσδοκίες και η βούληση του λαού θα γίνουν σεβαστές την επόμενη φορά.
<SPEAKER ID="508" NAME="RadvilMorkūnaitė-Mikulėnien" AFFILIATION="PPE">
(LT) Κυρία Πρόεδρε, όλοι πιθανότατα θα συμφωνούσαν ότι η ενημέρωση αποτελεί μία από τις βασικές κινητήριες δυνάμεις στον σύγχρονο κόσμο. Ο κανόνας αυτός ισχύει και όταν αναφερόμαστε στην ασφάλεια των τροφίμων. Εξακολουθούμε να μελετούμε, και ελπίζω πως θα θεσπίσουμε, νέους κανόνες για την παροχή γενικών πληροφοριών για τα τρόφιμα στους καταναλωτές, καθώς και για άλλα θέματα, όπως οι χυμοί φρούτων και τα παραγόμενα προϊόντα.
<P>
Δυστυχώς δεν κατέστη δυνατόν να καταλήξουμε σε συμβιβασμό με το Συμβούλιο σχετικά με τα νέα τρόφιμα και έτσι οπισθοχωρήσαμε ένα βήμα. " πλειονότητα των καταναλωτών δεν επιθυμεί τα τρόφιμα από κλωνοποιημένα ζώα, αλλά η πραγματικότητα είναι ότι υπάρχουν. Είναι συνεπώς απαραίτητο να διασφαλίσουμε ότι το κοινό το γνωρίζει. Ωστόσο, με το επιχείρημα ότι ενδεχομένως θα δυσχεράνει τη δραστηριότητα των επιχειρήσεων και των παραγωγών, οι εκπρόσωποι των κρατών μελών δεν υποστήριξαν την απαίτηση για επισήμανση και ιχνηλασιμότητα, με άλλα λόγια, τις ελάχιστες απαιτήσεις ώστε να είναι δυνατόν να διασφαλιστεί η ενημέρωση των καταναλωτών. Συνεπώς, οι καταναλωτές εξακολουθούν να μην έχουν τη δυνατότητα να γνωρίζουν κατά πόσον, για παράδειγμα, το γάλα που καταναλώνουν προέρχεται από κλωνοποιημένα ζώα.
<P>
Ωστόσο, αυτή είναι μόνο η μία πλευρά του νομίσματος. Τώρα έχουμε εμποδίσει τις νέες τεχνολογίες, την έρευνα και τη χρήση των αποτελεσμάτων στη βιομηχανία τροφίμων. Με αυτές τις διαφωνίες, εμείς οι ίδιοι έχουμε αναβάλει την επίλυση των προβλημάτων αυτών επ' αόριστον. Όλοι αναμένουμε επείγουσες προτάσεις από την Ευρωπαϊκή Επιτροπή οι οποίες θα μας βοηθήσουν να εξαλείψουμε το νομικό αυτό αδιέξοδο.
<SPEAKER ID="509" NAME="Mairead McGuinness" AFFILIATION="PPE">
(EN) Κυρία Πρόεδρε, μας προκαλεί όντως έκπληξη το γεγονός ότι δεν καταλήξαμε σε συμφωνία; Ασφαλώς, η άποψή μου, ως εξωτερικού παρατηρητή, ήταν ότι υπήρξαν πάρα πολλές διαφορές και δεν είμαι βεβαία ότι ήταν καλή ιδέα το να ξεκινήσει στις 7 μ.μ. μια συνάντηση η οποία ήταν καταδικασμένη να αποτύχει στις 7 π.μ.· ωστόσο, εξακολουθεί να υφίσταται η ανάγκη επίλυσης του συγκεκριμένου αυτού προβλήματος και ενδεχομένως ο διαχωρισμός της νομοθεσίας σε δύο μέρη να αποτελεί τη λύση.
<P>
Το θέμα της κλωνοποίησης συνιστά ένα πολύ ευαίσθητο θέμα και υπάρχουν ανησυχίες σχετικά με την καλή μεταχείριση των ζώων, στις οποίες αναφέρθηκαν άλλοι συνάδελφοι, αλλά πρέπει να αντιμετωπιστεί το θέμα του αναπαραγωγικού υλικού. Χρειαζόμαστε σαφήνεια ως προς τον τρόπο με τον οποίο μπορούμε να ασχοληθούμε με το θέμα αυτό στο πλαίσιο των κανόνων του ΠΟΕ, γιατί οι κτηνοτρόφοι στην Ευρώπη επιθυμούν να έχουν πρόσβαση στις βέλτιστες διαθέσιμες τεχνολογίες, ώστε να είναι περισσότερο παραγωγικοί. Συνεπώς, στο πλαίσιο αυτό, υπάρχουν ζητήματα τα οποία πρέπει να επιλυθούν εντός αυτού του Κοινοβουλίου και ευελπιστώ ότι μπορούν να επιλυθούν με ικανοποιητικό τρόπο.
<P>
Τέλος, όσον αφορά το θέμα των προτύπων της Ευρώπης σε σύγκριση με τον υπόλοιπο κόσμο, εισάγουμε προϊόντα κρέατος στην Ευρωπαϊκή Ένωση. Είμαστε τόσο σαφείς σχετικά με το τι εισάγουμε όσο είμαστε απαιτητικοί για το τι παράγεται μέσα στην ίδια την ΕΕ; Αυτό είναι ακόμα ένα θέμα το οποίο πρέπει να αντιμετωπιστεί.
<SPEAKER ID="510" NAME="Karin Kadenbach" AFFILIATION="S&amp;D">
(DE) Κυρία Πρόεδρε, κύριε Dalli, καταρχάς θα ήθελα να ευχαριστήσω τον κ. Dalli για τις προσπάθειές του στον τομέα της πρόληψης. Ήλπιζα και ανέμενα ότι θα βλέπαμε αυτόν τον βαθμό δέσμευσης εκ μέρους του όσον αφορά τα κλωνοποιημένα υλικά. Διεξήχθησαν εντατικές συζητήσεις πολλών ωρών και θεωρώ τον εαυτό μου εκπρόσωπο του λαού της Ευρώπης που στηρίζει σαφώς τη θέση που έχει λάβει το Κοινοβούλιο και επιθυμεί να σημειωθεί πρόοδος στον τομέα αυτόν. Μαζί με τα 500 εκατομμύρια των ευρωπαίων πολιτών επιθυμούμε τη σαφή επισήμανση ως την ελάχιστη λύση. Στην πραγματικότητα θα επιθυμούσαμε μια απαγόρευση για τα κλωνοποιημένα ζώα και τα προϊόντα που προέρχονται από κλωνοποιημένα ζώα, ανεξάρτητα από ποια γενιά προέρχονται.
<P>
Ελπίζαμε στη στήριξή σας, κύριε Dalli. Δεν καταλάβαμε τον λόγο για τον οποίο το Συμβούλιο δεν ήταν με το μέρος μας, εφόσον το Συμβούλιο αποτελείται από εκλεγμένους αντιπροσώπους των κρατών μελών. Ωστόσο, είναι προφανές ότι εξυπηρετούσαν τις ανάγκες της αγοράς και όχι των ανθρώπων. Ευελπιστούμε ότι, στο μέλλον, θα τοποθετήσετε τους ανθρώπους, και όχι την αγορά, στο επίκεντρο των διαδικασιών λήψης αποφάσεων.
<SPEAKER ID="511" NAME="Martin Hausling" AFFILIATION="Verts/ALE">
(DE) Κυρία Πρόεδρε, η πολιτική προστασίας του καταναλωτή αποτελεί κεντρικό στοιχείο της γενικότερης ευρωπαϊκής πολιτικής. Εάν δεν κατορθώσουμε να παράσχουμε συνεπή προστασία στους καταναλωτές, τότε θα έχουμε αποτύχει πλήρως ως προς αυτό. Είναι σημαντικό να καταστεί σαφές ότι δεν είναι μόνο η πλειονότητα των καταναλωτών που δεν επιθυμεί την κλωνοποίηση, αλλά και η πλειονότητα των κτηνοτρόφων.
<P>
Πιστεύω ότι ορισμένα κράτη μέλη εσκεμμένα υπονόμευσαν τις διαπραγματεύσεις. Αποφάσισαν να προστατεύσουν τη γεωργική βιομηχανία και να υπερασπίσουν τα συμφέροντά της. Όλες οι συζητήσεις περί επικείμενου εμπορικού πολέμου, οι οποίες αναφέρθηκαν πολλές φορές σήμερα, αποτελούσαν απλώς ένα πρόσχημα. Για λόγους ευρωπαϊκής πολιτικής σχετικά με την καλή διαβίωση των ζώων και μόνο, θα πρέπει να λάβουμε μέτρα κατά της κλωνοποίησης, κύριε Dalli, και ευελπιστούμε ότι θα καταρτίσετε έναν κανονισμό το ταχύτερο δυνατόν. Απαιτείται δράση. Σας ζητούμε να μην περιμένετε επί μήνες, αλλά να αντιμετωπίσετε το θέμα αυτό αμέσως. " απαγόρευση της κλωνοποίησης αποτελεί ένα μόνο μέρος της διαδικασίας. Πρέπει να επιμείνουμε στη θέσπιση ενός κανονισμού ο οποίος θα καλύπτει τους απογόνους των κλωνοποιημένων ζώων, διαφορετικά το όλο εγχείρημα θα είναι εκ θεμελίων αναποτελεσματικό.
<SPEAKER ID="512" NAME="Anna Záborská" AFFILIATION="PPE">
(SK) Κυρία Πρόεδρε, δεν επιθυμώ να καταλογίσω ευθύνες, αλλά θεωρώ ότι η αποτυχία της διαδικασίας συνδιαλλαγής αποτελεί οπισθοδρόμηση και ότι "μαζί με τα ξερά κάψαμε και τα χλωρά".
<P>
" κλωνοποίηση εκτός από περίπλοκο αποτελεί και ευαίσθητο θέμα. Το πρόβατο Ντόλυ δεν ήταν ούτε το πρώτο ούτε το τελευταίο κλωνοποιημένο ζώο. Δεκάδες χιλιάδες άλλες απόπειρες καταλήγουν σε αποτυχία. Παραμορφωμένα έμβρυα με υπερβολικά μεγάλα όργανα πεθαίνουν στις μήτρες των πειραματόζωων, άλλα γεννιούνται νεκρά και άλλα πεθαίνουν λίγες ημέρες μετά τον τοκετό. " κλωνοποίηση αποτελεί χειρότερο βασανιστήριο για τα ζώα από τα μικρά κλουβιά ή από τη μεταφορά τους μέσα σε φορτηγά χωρίς νερό.
<P>
Είναι συνεπώς ορθό ο κανονισμός για τα νέα τρόφιμα να περιλαμβάνει μια απαγόρευση για την πώληση κλωνοποιημένων ζώων και των απογόνων τους. Δεν θεωρώ ότι είναι ιδιαιτέρως περίπλοκη η αντιμετώπιση του θέματος της κλωνοποίησης αυτήν τη στιγμή. Πρέπει να δώσουμε τώρα ένα σαφές μήνυμα στους παραγωγούς τροφίμων ότι τα προϊόντα που προέρχονται από ζώα τα οποία υφίστανται ταλαιπωρία δεν έχουν καμία θέση στην ευρωπαϊκή αγορά.
<SPEAKER ID="513" NAME="Giancarlo Scotta" AFFILIATION="EFD">
(IT) Κυρία Πρόεδρε, κυρίες και κύριοι, τα νέα τρόφιμα είναι τρόφιμα ή συστατικά τα οποία υποβάλλονται σε διαδικασίες παραγωγής οι οποίες προκαλούν μεταβολές στη διατροφική τους αξία.
<P>
Διατηρώ αρκετές αμφιβολίες σχετικά με τον νέο κανονισμό για τα νέα τρόφιμα Ποια θα είναι η σχέση του με τον κανονισμό για τους γενετικά τροποποιημένους οργανισμούς (ΓΤΟ), εφόσον η κλωνοποίηση αποτελεί μια πτυχή της γενετικής μηχανικής και, όπως ακριβώς και οι ΓΤΟ, περιλαμβάνει πραγματικές γενετικές επεμβάσεις; Πώς θα ρυθμιστεί η κυκλοφορία των τροφίμων αυτών στις ευρωπαϊκές χώρες; Πώς θα διεξάγονται οι απαραίτητες επιστημονικές δοκιμασίες για την ασφάλεια των νέων αυτών τροφίμων; Ποια θα είναι τα κριτήρια για τον προσδιορισμό των προϊόντων αυτών, και, κυρίως, πώς θα ενημερώνονται οι καταναλωτές για τα χαρακτηριστικά και τις διατροφικές ιδιότητες των νέων τροφίμων που αγοράζουν;
<P>
Οι βασικές μου ανησυχίες αφορούν την προστασία του καταναλωτή, την ασφάλεια των τροφίμων κατά τη χρήση των νέων αυτών προϊόντων και τη σωστή ενημέρωση. Πιστεύω, συνεπώς, ότι πρέπει να υφίσταται πλήρης ιχνηλασιμότητα για τους καταναλωτές, ιδίως όσον αφορά τα φυσικά προϊόντα, για τα οποία ήδη αντιμετωπίζουμε δυσκολίες στη διασφάλιση της ιχνηλασιμότητας.
<SPEAKER ID="514" NAME="Νίκη Τζαβέλα" AFFILIATION="EFD">
Το όλο θέμα πιστεύω ότι προήλθε από την μη ενημέρωση των καταναλωτών και των πολιτών. Όταν υπάρχει αδιαφάνεια στην ενημέρωση των πολιτών της Ευρώπης και όλου του κόσμου, δημιουργούνται αδιέξοδα και δεν καταλήγουμε κάπου. Αυτό το οποίο θέλω να τονίσω είναι ότι όταν βλέπετε ότι υπάρχει ισχυρή αντίδραση για παρόμοια προϊόντα, θα έπρεπε και εμείς καθώς και οι αποφασίζοντες και νομοθετούντες, να υπακούουν στο πνεύμα το οποίο απαιτεί η κοινή γνώμη. Ενημέρωση λοιπόν και διαφάνεια σε ό,τι κάνουμε για να μπορούμε να τελειώνουμε αυτό το οποίο αρχίζουμε.
<SPEAKER ID="515" NAME="John Dalli" LANGUAGE="EN">
Κυρία Πρόεδρε, κατέγραψα προσεκτικά τις απόψεις που εκφράστηκαν κατά τη διάρκεια της συζήτησης αυτής. Θα ήθελα να ευχαριστήσω τους αξιότιμους βουλευτές για τις απόψεις τους και να τους διαβεβαιώσω για μία ακόμα φορά ότι η Επιτροπή θα εξακολουθήσει να εργάζεται από κοινού με το Κοινοβούλιο, με τα κράτη μέλη και με τα ενδιαφερόμενα μέρη από όλους τους τομείς για τον κοινό στόχο της προώθησης το συντομότερο δυνατόν των δύο προτάσεων για τα νέα τρόφιμα και για την κλωνοποίηση.
<P>
Πρέπει να επισημάνω ότι η θέση που έλαβε η Επιτροπή κατά τη διαδικασία συνδιαλλαγής -και προωθούσαμε ποικίλες προτάσεις ως προς αυτό- ήταν ότι, όπως προείπα, οιαδήποτε λύση ή οιοσδήποτε συμβιβασμός στον οποίο θα μπορούσαμε να έχουμε καταλήξει έπρεπε να είναι εφαρμόσιμος. Θα ήταν δυνατόν να εφαρμοστεί και θα έπρεπε να είναι αιτιολογημένος και συναφής. Ανεξαρτήτως του τι θα ήθελε ο καθένας μας -και ως Επίτροπος αρμόδιος για τους καταναλωτές, υποστηρίζω σαφώς την πληροφόρηση των καταναλωτών- αυτό, ωστόσο, πρέπει να βασίζεται σε στοιχεία και πρέπει να έχουμε μια εκτίμηση των επιπτώσεων. Αυτή ήταν η θέση μας.
<P>
" Επιτροπή δεν έχει λάβει ποτέ θέση εναντίον οιασδήποτε μορφής επισήμανσης· απλώς υποστηρίζαμε ότι κάθε απόφαση πρέπει να αξιολογείται για να διασφαλίζεται ο αντίκτυπος που θα έχει στους πολίτες μας εν γένει, είτε πρόκειται για τους παραγωγούς, είτε για τους καταναλωτές, και αυτήν τη θέση εξακολουθώ να υποστηρίζω. Μπορώ να σας διαβεβαιώσω ότι οι υπηρεσίες της Επιτροπής και εγώ θα ανταποκριθούμε στην πρόκληση αυτή με κάθε αποφασιστικότητα και ενέργεια και σας διαβεβαιώνω επίσης -κυρίως τον κ. Staes- ότι δεν αναβάλλω αποφάσεις οι οποίες είναι απαραίτητο να ληφθούν.
<SPEAKER ID="516" NAME="Enikő Győri" LANGUAGE="HU">
Κυρία Πρόεδρε, κύριε Επίτροπε, αξιότιμοι βουλευτές, εξ ονόματος της Προεδρίας και του Συμβουλίου, σας ευχαριστώ για τη συζήτηση αυτή. Θα ήθελα να εκφράσω τις ιδιαίτερες ευχαριστίες μου για τις ομιλίες οι οποίες παραδέχθηκαν τις προσπάθειες της ουγγρικής Προεδρίας και αναγνώρισαν τις προσπάθειες αυτές.
<P>
Επικροτούμε επίσης το γεγονός ότι τα επιχειρήματα που αναφέρθηκαν κατά τη διαδικασία συνδιαλλαγής παρουσιάστηκαν εδώ. Ταυτοχρόνως, επιθυμούμε να αντικρούσουμε τις δηλώσεις ή τους ισχυρισμούς που υπαινίσσονται ότι το Συμβούλιο ή η ουγγρική Προεδρία ενήργησαν με αθέμιτο τρόπο ή κακόπιστα, ή ότι έδρασαν υπό την επιρροή ομάδων συμφερόντων.
<P>
" καλύτερη πτυχή της Συνθήκης της Λισαβόνας έγκειται στο ότι αύξησε την κοινή μας ευθύνη. Προσπαθήσαμε και προσπαθούμε να ενεργούμε σε αυτό το πνεύμα. Δεν κατορθώσαμε να συμφωνήσουμε, και συνεπώς τώρα, εν προκειμένω, οιοδήποτε προϊόν μπορεί να σερβιριστεί στο τραπέζι μας χωρίς περιορισμούς. Τούτο είναι χειρότερο από την τελευταία προσφορά του Συμβουλίου. Σε τι ακριβώς συνίστατο αυτή; Συνίστατο στην απαγόρευση των κλωνοποιημένων ζώων και των προϊόντων που προέρχονται από αυτά και στον έλεγχο και την επισήμανση της πρώτης γενιάς, ασφαλώς μέσα σε λογικά όρια. Αρκεί κανείς να σκεφτεί, για παράδειγμα, πόσα πολλά συστατικά έχει το σαλάμι. Το εύλογο και η τιμολόγηση θα θέσουν το όριο.
<P>
Επιθυμούμε να απαντήσουμε συγκεκριμένα στην κ. Liotard, σχετικά με το εσωτερικό έγγραφο του Συμβουλίου το οποίο αναφέρατε, ότι τα κράτη μέλη είχαν λάβει γνώση και ασφαλώς το Συμβούλιο είχε λάβει γνώση και μάλιστα το συζήτησε. Βοήθησε στην εδραίωση της θέσης μας. Παραθέσατε μια πρόταση την οποία απομονώσατε από το έγγραφο αυτό, ενώ δεν αναφέρατε ότι το έγγραφο δηλώνει σαφώς στα συμπεράσματά του ότι υφίστανται κίνδυνοι από την άποψη της συμμόρφωσης με τον ΠΟΕ, καθώς και ότι τα συμπεράσματα αυτά αναφέρουν επίσης ότι η περισσότερο αποδεκτή λύση είναι η επισήμανση, η οποία, επαναλαμβάνω, συμπεριλαμβανόταν στην τελευταία προσφορά του Συμβουλίου.
<P>
Ωστόσο, συμφωνώ με όλους σας ότι θα πρέπει να κινηθούμε όσο το δυνατόν ταχύτερα. Ευελπιστούμε ότι σε σύντομο χρονικό διάστημα θα γνωρίζουμε περισσότερα σχετικά με τις πτυχές της ασφάλειας των τροφίμων λόγω της επιστημονικής έρευνας και προόδου. Είμαι ικανοποιημένη για τη δέσμευση του Επιτρόπου Dalli ότι θα υπάρξει σύντομα ένα νέο, χωριστό σχέδιο για την κλωνοποίηση και για το θέμα των κλωνοποιημένων προϊόντων.
<SPEAKER ID="517" NAME="Gianni Pittella" LANGUAGE="IT">
Κυρία Πρόεδρε, όλες οι ομιλίες που πραγματοποιήθηκαν από τους βουλευτές οι οποίοι πήραν τον λόγο πριν από εμένα -και τους οποίους ευχαριστώ, με πρώτη την εισηγήτρια- καθώς και τα έγγραφα που παρουσιάστηκαν από την ίδια την εισηγήτρια, τα οποία υπογραμμίζουν το γεγονός ότι οι προτάσεις μας, εάν είχαν γίνει αποδεκτές, δεν θα είχαν προκαλέσει έναν εμπορικό πόλεμο, κατέδειξαν ότι δεν επρόκειτο περί συλλογικής αποτυχίας και το επαναλαμβάνω αυτό προς την ουγγρική Προεδρία, χωρίς να επιθυμώ να φανώ εχθρικός. Σημειώθηκε όντως μια αποτυχία, αλλά σε έναν τομέα για τον οποίο την ευθύνη έφεραν σαφώς οι κυβερνήσεις.
<P>
Ας μην ισχυριστεί κανείς ότι η απλή επισήμανση του μοσχαρίσιου κρέατος από κλωνοποιημένα ζώα ή από τους απογόνους τους θα μπορούσε να θεωρηθεί μια έντιμη και ικανοποιητική συμφωνία για το Κοινοβούλιο, γιατί μια τέτοια συμφωνία θα ήταν μια σχεδόν ανύπαρκτη συμφωνία. Ας τα αφήσουμε όλα αυτά στο παρελθόν και ας στρέψουμε το βλέμμα μας προς το μέλλον. Καταρχάς, αποτελεί καθήκον του Συμβουλίου να πείσει τις κυβερνήσεις να συμφωνήσουν από τη στιγμή που γνωρίζουν ποιες είναι οι θέσεις του Κοινοβουλίου, οι οποίες είναι και οι θέσεις του λαού της Ευρώπης. " επισήμανση των προϊόντων από κλωνοποιημένα ζώα και από τους απογόνους τους αποτελεί το ελάχιστο με το οποίο θα μπορούσαμε να συμβιβαστούμε. Απαιτείται εργασία τόσο στο εσωτερικό όσο και μεταξύ των κυβερνήσεων για να γίνει το ελάχιστο αυτό αποδεκτό.
<P>
Καλώ συνεπώς τον Επίτροπο Dalli -ο οποίος γνωρίζω ότι είναι πολύ πρόθυμος- να καταθέσει το συντομότερο δυνατόν μια πρόταση της Επιτροπής, στην οποία θα ενσωματωθούν οι θέσεις μας, ούτως ώστε να μπορέσει το Κοινοβούλιο αυτό να εγκρίνει τον κανονισμό για την κλωνοποίηση. Πρέπει επίσης να προχωρήσουμε με τα νανοϋλικά, και τώρα που αφαιρέσαμε το τμήμα που αναφέρεται στην κλωνοποίηση, μπορούμε να κινηθούμε γρήγορα ως προς αυτό το θέμα.
<P>
Επιθυμώ να διατυπώσω μια τελευταία παρατήρηση: παρατηρήσατε όλοι πόσο ενωμένο είναι το Κοινοβούλιο. Τούτο είναι εξαιρετικά σημαντικό. Πρόκειται για πλήρη ενότητα. Μπορεί πιθανώς να σφάλλατε κατά τη διάρκεια των διαπραγματεύσεων θεωρώντας ότι δεν υπήρχε συνοχή στο Ευρωπαϊκό Κοινοβούλιο. Σας παρακαλώ να μην επαναλάβετε αυτό το σφάλμα, γιατί όσον αφορά ευαίσθητα θέματα που σχετίζονται με την υγεία των πολιτών, είμαστε και θα παραμείνουμε ενωμένοι.
<SPEAKER ID="518" NAME="Bart Staes" AFFILIATION="Verts/ALE">
(NL) Κυρία Πρόεδρε, θα ήθελα βασικά να διατυπώσω μια παρατήρηση επί της διαδικασίας. Αρκετές φορές κατά τη διάρκεια της συζήτησης αυτής αναφέρθηκε η θέση του Επιτρόπου De Gucht. " κ. Lepage ρώτησε τον Επίτροπο Dalli εάν γνώριζε τη νομική συμβουλή του Συμβουλίου. Άκουσα πολλές απαντήσεις του κ. Dalli στις ερωτήσεις μας, αλλά δεν άκουσα καμία απάντηση σε αυτήν την ερώτηση, παρότι επρόκειτο για μια πολύ σημαντική ερώτηση. Πρόκειται πιθανώς για ένα ζήτημα απουσίας συναίνεσης εντός της Επιτροπής, εφόσον ο κ. Dalli είναι μέλος της Επιτροπής ως Επίτροπος Υγείας και Πολιτικής για τους Καταναλωτές, ενώ ο κ. De Gucht, κατά τα φαινόμενα, παρουσίασε εσφαλμένα επιχειρήματα τα οποία διαψεύσθηκαν από ένα έγγραφο του Συμβουλίου. Θα ήθελα να ακούσω την άποψη του Επιτρόπου σχετικά με αυτό.
<SPEAKER ID="519" NAME="Πρόεδρος">
" συζήτηση έληξε.

<CHAPTER ID="028">
Ολοκληρωμένη προσέγγιση της ισότητας ανδρών και γυναικών στις εργασίες των επιτροπών και των αντιπροσωπειών (συνοπτική παρουσίαση)
<SPEAKER ID="242" NAME="Πρόεδρος">
Το επόμενο σημείο είναι η συνοπτική παρουσίαση της έκθεσης της κ. Záborská, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με την ολοκληρωμένη προσέγγιση της ισότητας ανδρών γυναικών στις εργασίες των κοινοβουλευτικών επιτροπών και αντιπροσωπειών.
<P>
Γραπτές δηλώσεις (Άρθρο 142 του Κανονισμού)
<SPEAKER ID="243" NAME="Anna Záborská" LANGUAGE="SK">
Τα τελευταία χρόνια, η αξιοπρέπεια και η θέση των γυναικών έχουν ενισχυθεί. Αυτό καθίσταται ιδιαίτερα αισθητό στο πλαίσιο των οριζόντιων πολιτικών της Ευρωπαϊκής Κοινότητας όπως ορίστηκαν στη Στρατηγική της Λισαβόνας, των δημογραφικών προκλήσεων και των προσπαθειών προκειμένου να επιτευχθεί καλύτερη ισορροπία μεταξύ προσωπικής και επαγγελματικής ζωής, καθώς και των ενεργειών καταπολέμησης της βίας κατά των γυναικών και της εμπορίας ανθρώπων.
<P>
" έκθεση σχετικά με την ολοκληρωμένη προσέγγιση της ισότητας ανδρών και γυναικών στις εργασίες των επιτροπών και των αντιπροσωπειών είναι μία από τις τακτικές εκθέσεις της Επιτροπής Δικαιωμάτων των Γυναικών και Ισότητας των Φύλων που είχα την τιμή να παρουσιάσω στο Κοινοβούλιο δύο φορές κατά τη διάρκεια της κοινοβουλευτικής περιόδου. Μολονότι ορισμένοι χαιρετίζουν της αυξανόμενη παρουσία των γυναικών στο Ευρωπαϊκό Κοινοβούλιο, η Επιτροπή Δικαιωμάτων των Γυναικών και Ισότητας των Φύλων εκφράζει τη λύπη της για το γεγονός ότι οι γυναίκες εκπροσωπούνται ακόμα ανεπαρκώς στα ανώτερα κλιμάκια του Κοινοβουλίου. Σε επίπεδο γενικών διευθύνσεων η εκπροσώπηση των γυναικών κρίνεται ακόμα ανεπαρκής. Υποστηρίζουμε τη δημιουργία δικτύων ειδικά εκπαιδευμένων υπαλλήλων σε γραμματείες, επιτροπές και αντιπροσωπείες. με στόχο την ανταλλαγή δοκιμασμένων και ελεγμένων διαδικασιών.
<P>
" έκθεση καλεί τη γενική γραμματεία να μεριμνήσει για την περαιτέρω εφαρμογή μιας ολοκληρωμένης στρατηγικής για την καλύτερη ισορροπία μεταξύ προσωπικής και επαγγελματικής ζωής και τη διευκόλυνση της επαγγελματικής εξέλιξης των γυναικών υπαλλήλων. " έκθεση τονίζει ότι η ολοκληρωμένη προσέγγιση της ισότητας συνιστά θετική εξέλιξη τόσο για τις γυναίκες όσο και για τους άνδρες και ότι το αίτημα για ισότητα των φύλων πρέπει να γίνεται αντιληπτό μέσω μιας πρακτικής προσέγγισης που δε θα φέρνει τις γυναίκες αντιμέτωπες με τους άνδρες.
<P>
" Επιτροπή των Δικαιωμάτων των Γυναικών και Ισότητας των Φύλων τονίζει την ανάγκη οι επιτροπές και οι αντιπροσωπείες να έχουν στη διάθεσή τους τα κατάλληλα μέσα ώστε να εξασφαλίζεται η μέγιστη ευαισθητοποίηση ως προς το θέμα της ολοκληρωμένης προσέγγισης της ισότητας. Πρέπει αφενός να υπάρχουν δείκτες, δεδομένα και στατιστικές ανά φύλο, αφετέρου η κατανομή των δημοσιονομικών πόρων πρέπει να λαμβάνει υπόψη την ισότητα ανδρών και γυναικών.
<P>
Καλούμε τις πολιτικές ομάδες να λάβουν υπόψη τους την παράμετρο της ισόρροπης συμμετοχής ανδρών και γυναικών στους διορισμούς ατόμων που κατέχουν υψηλές θέσεις ευθύνης. " έκθεση σχετικά με την ολοκληρωμένη προσέγγιση της ισότητας ανδρών και γυναικών είναι αποτέλεσμα της συνεργασίας μεταξύ των κοινοβουλευτικών επιτροπών και της Επιτροπής για τα Δικαιώματα των Γυναικών και Ισότητας των Φύλων.
<P>
Ως πρόεδρος της Επιτροπής Δικαιωμάτων των Γυναικών και Ισότητας των Φύλων και εισηγήτρια θα ήθελα να σας ευχαριστήσω ειλικρινώς γι' αυτή σας την εργασία. Θα ήθελα να ευχαριστήσω ιδιαίτερα τους συναδέλφους από τις διάφορες επιτροπές που ήταν υπεύθυνες για την παρούσα εργασία. " έκθεση εγκρίθηκε ομόφωνα από την επιτροπή, γεγονός που εκτιμώ βαθύτατα. " επιτροπή δημιούργησε ένα νέο μεθοδολογικό μοντέλο που καθιστά δυνατή την αξιολόγηση της εργασίας της κάθε κοινοβουλευτικής επιτροπής. Το μοντέλο περιγράφεται λεπτομερώς στην αιτιολογική έκθεση. Οπωσδήποτε η αξιολόγηση θα είχε μεγαλύτερη αξία, εάν είχε ανταποκριθεί στην πρόσκληση το σύνολο των επιτροπών και των αντιπροσωπειών του Ευρωπαϊκού Κοινοβουλίου.
<P>
Στο πλαίσιο των συζητήσεων εγκρίθηκε αριθμός προτάσεων τροπολογιών, προσδίδοντας μεγαλύτερη αξία στην έκθεση. Εκτιμώ το γεγονός ότι η έκθεση ήταν αποτέλεσμα πλουραλιστικών κοινοβουλευτικών συζητήσεων πράγμα που τονίζει τη σημασία του παρόντος θέματος. Εν όψει των Ευρωεκλογών, θα ήθελα να τονίσω τη σημασία της προσπάθειας των ψηφοφόρων και των δύο φύλων ώστε να διασφαλιστεί η εκπροσώπηση του γυναικείου φύλου στο κοινοβούλιο με το μεγαλύτερο δυνατό αριθμό.
<SPEAKER ID="244" NAME="Πρόεδρος">
Οι γυναίκες πλειοψηφούν απόψε στο Κοινοβούλιο, στην αίθουσα. Θα ήθελα απλώς να το επισημάνω.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη 22 Απριλίου 2009.
<P>
Γραπτές δηλώσειςs (Άρθρο 142 του Κανονισμού)
<SPEAKER ID="245" NAME="Gabriela Creţu  " LANGUAGE="RO">
Χαιρετίζουμε το γεγονός ότι αρκετή πρόοδος έχει σημειωθεί όσον αφορά την επίτευξη ισόρροπης εκπροσώπησης των δύο φύλων σε θέσεις διοικητικών στελεχών και υπαλλήλων σε επίπεδο γραμματείας των επιτροπών. Ελπίζουμε ότι θα ληφθούν παρεμφερή μέτρα και για τις ανώτερες βαθμίδες των πολιτικών ομάδων, ιδίως σε επίπεδο πολιτικής λειτουργίας του Κοινοβουλίου. Εντούτοις, δεν μπορεί να περάσει απαρατήρητο το γεγονός ότι οι εν λόγω αλλαγές συνιστούν ασήμαντη πτυχή όσων πρέπει να γίνουν για να υπάρξει ολοκληρωμένη προσέγγιση της ισότητας.
<P>
" εφαρμογή μιας ολοκληρωμένης προσέγγισης της ισότητας σημαίνει ότι κάθε νομοθετική πράξη πρέπει να συνοδεύεται από προκαταρκτική μελέτη για τις επιπτώσεις ανάλογα με το φύλο. Ομοίως, η ευαισθητοποίηση ως προς τα θέματα φύλου και μια κάποια εμπειρογνωμοσύνη θα ήταν αναγκαίες σε κάθε επιτροπή. " πραγματικότητα καταδεικνύει ότι κατά τη διάρκεια της κοινοβουλευτικής περιόδου 2004-2009, ουδέποτε προτεινόμενη νομοθετική πράξη επιτροπής απορρίφθηκε, λόγω μη ενσωμάτωσης της εν λόγω μελέτης επιπτώσεων, παρά το γεγονός ότι κάτι τέτοιο θα γινόταν υποχρεωτικό από τη Συνθήκη του Άμστερνταμ. Δυστυχώς, πρέπει να αναγνωρίσουμε ότι τα θετικά αποτελέσματα που έχουν επιτευχθεί είναι ήσσονος σημασίας και ότι η απόσταση από το στόχο της ισότητας των φύλων είναι ακόμα μεγάλη.
<SPEAKER ID="991" NAME="Lívia Járóka  " LANGUAGE="HU">
Θα ήθελα να συγχαρώ την κ. Záborská για την έκθεσή της, η οποία επισημαίνει το γεγονός ότι, μολονότι ορισμένες από τις επιτροπές του Ευρωπαϊκού Κοινοβουλίου έχουν χαράξει στρατηγική για την προαγωγή της ισότητας των φύλων, υφίστανται ακόμα προφανείς ανεπάρκειες όσον αφορά τη συνεπή εφαρμογή της εν λόγω αρχής. " έκθεση κάνει επίσης ορισμένες προορατικές υποδείξεις. Μία τέτοια πρόταση είναι για παράδειγμα η πρωτοβουλία κατάρτισης των υπαλλήλων του Ευρωπαϊκού Κοινοβουλίου στον τομέα των ίσων ευκαιριών, καθώς οι κατάλληλες γνώσεις είναι απολύτως απαραίτητες για την υλοποίηση της αρχής αυτής.
<P>
" ισότητα των φύλων αποτελεί μία από τις βασικές αρχές της Κοινοτικής νομοθεσίας. Ωστόσο, το Ευρωπαϊκό κοινοβούλιο θα διατηρήσει την αξιοπιστία του στα μάτια της κοινής γνώμης, μόνον εάν επιμείνει στη λήψη και πλήρη εφαρμογή μέτρων προώθησης της ισότητας των φύλων στους κόλπους του ίδιου του Κοινοβουλίου, ιδίως στις κοινοβουλευτικές επιτροπές και αντιπροσωπείες.
<P>
Έχοντας αυτόν το στόχο κατά νουν, οφείλουμε να χαράξουμε μια στρατηγική που θα θέτει συγκεκριμένους στόχους για την ενεργό προώθηση των ίσων ευκαιριών και την ολοκληρωμένη προσέγγιση της ισότητας. Είναι λυπηρό το γεγονός ότι δεν έχει σημειωθεί καμία ουσιαστική πρόοδος από το 2007, όταν η κ. Záborská εκπόνησε έκθεση σχετικά με το ίδιο θέμα. Ελπίζουμε ότι αυτή η τελευταία θέση/δήλωση θα αποφέρει καλύτερα αποτελέσματα.
<SPEAKER ID="990" NAME="Zita Pleštinská  " LANGUAGE="SK">
Οι γυναίκες αντιπροσωπεύουν το 52% του ευρωπαϊκού πληθυσμού. Είναι καθήκον των γυναικών που δραστηριοποιούνται στην πολιτική να πείσουν ιδίως τις γυναίκες ψηφοφόρους ότι η συμμετοχή των γυναικών στα πολιτικά πράγματα της Ευρώπης είναι σημαντική τόσο για τις μελλοντικές γενιές όσο και για την ίδια τη λειτουργία των δημοκρατικών συστημάτων.
<P>
Είμαι πεπεισμένη ότι η εκπροσώπηση των γυναικών στην πολιτική δεν πρέπει να βασίζεται στην επιβολή υποχρεωτικών ποσοστώσεων που θεσπίζουν ελάχιστους αριθμούς γυναικών υποψηφίων, αλλά στην ικανότητα των γυναικών πολιτικών να αναζητήσουν, να επιλέξουν και να προάγουν τα θέματα που θα συμβάλουν στην επίλυση των προβλημάτων που αντιμετωπίζουν οι γυναίκες σήμερα.
<P>
Ως μέλος της Επιτροπής Δικαιωμάτων των Γυναικών και Ισότητας των Φύλων, έχω πολλές φορές ενημερώσει το Ευρωπαϊκό Κοινοβούλιο για τις υποδείξεις που μου κάνουν γυναίκες κατά τη διάρκεια των συναντήσεων που έχουμε μαζί τους. Ειδικότερα, θεωρώ ότι η συνεκτίμηση της ανατροφής των τέκνων για τον υπολογισμό της σύνταξης και η πρόβλεψη περισσότερων βρεφονηπιακών και παιδικών σταθμών συμβάλλουν καίρια στην επίτευξη της ισορροπίας μεταξύ προσωπικής και επαγγελματικής ζωής. Είμαι πεπεισμένη ότι μία πολιτικός της οποίας η δράση βασίζεται στα βιώματά της ως μητέρα και στην εμπειρία της από την προσωπική της οικογενειακή ζωή, κατανοεί καλύτερα τα προβλήματα των γυναικών.
<P>
" έκθεση της κ. Záborská σχετικά με την ολοκληρωμένη προσέγγιση της ισότητας ανδρών και γυναικών στις εργασίες των επιτροπών και των αντιπροσωπειών επιβεβαιώνει το γεγονός ότι η Επιτροπή Δικαιωμάτων των Γυναικών και Ισότητας των Φύλων είναι μια εξαιρετικά δραστήρια επιτροπή του Ευρωπαϊκού Κοινοβουλίου. Έχει εγκρίνει πολλές εκθέσεις και γνωμοδοτήσεις που αξίζουν να τύχουν μεγαλύτερης προσοχής από τις άλλες κοινοβουλευτικές επιτροπές. Για το λόγο αυτό, ο αριθμός των γυναικών βουλευτών πρέπει να αυξηθεί από το ένα τρίτο στο πενήντα τοις εκατό επί του συνόλου των εδρών.
<SPEAKER ID="989" NAME="Rovana Plumb  " LANGUAGE="RO">
Υπάρχει στις μέρες μας ένας διαρκώς αυξανόμενος αριθμός γυναικών που συμμετέχουν στην πολιτική και στη λήψη πολύ σημαντικών αποφάσεων στον επιχειρηματικό τομέα. Το 2006, το 32,6% των διευθυντικών στελεχών στην ΕΕ ήταν γυναίκες. Το ποσοστό γυναικών στο Ευρωπαϊκό Κοινοβούλιο αυξήθηκε από 16,3% το 1979, σε 31% το 2009.
<P>
Ωστόσο, φαίνεται ακόμα ότι είναι αναγκαία η χάραξη και εφαρμογή μιας στρατηγικής ολοκληρωμένης προσέγγισης της ισότητας που θα περιλαμβάνει συγκεκριμένους στόχους για το σύνολο των κοινοτικών πολιτικών που εμπίπτουν στο πεδίο ευθύνης των κοινοβουλευτικών επιτροπών και αντιπροσωπειών.
<P>
Υποστηρίζω την ανάγκη να διατίθενται στις κοινοβουλευτικές επιτροπές και αντιπροσωπείες κατάλληλα εργαλεία για την καλή γνώση της ολοκληρωμένης προσέγγισης της ισότητας, όπως δείκτες, δεδομένα και στατιστικές ανά φύλο, καθώς και να γίνεται η κατανομή των δημοσιονομικών πόρων με γνώμονα την ισότητα γυναικών και ανδρών.
<P>
Τα παραπάνω, πρέπει να ενθαρρύνουν τη συνεχή ανταλλαγή ορθών πρακτικών, με στόχο την εφαρμογή της ολοκληρωμένης στρατηγικής για τη συμφιλίωση της οικογενειακής και επαγγελματικής ζωής και τη διευκόλυνση της επαγγελματικής εξέλιξης των γυναικών υπαλλήλων.
<P>
Ως σοσιαλδημοκράτης, πιστεύω ότι πρόκειται για μία εξαιρετική πρωτοβουλία που θα συμβάλει ώστε το καλό παράδειγμα του Ευρωπαϊκού Κοινοβουλίου όσον αφορά την ισότητα των φύλων, να αποτελέσει πρότυπο για τα εθνικά κοινοβούλια (11% των μελών του Ρουμανικού Κοινοβουλίου είναι γυναίκες).

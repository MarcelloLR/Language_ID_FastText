<CHAPTER ID="019">
Καλωσόρισμα
<SPEAKER ID="327" NAME="Πρόεδρος">
Θα ήθελα να σας ενημερώσω για την παρουσία στο θεωρείο των επισήμων μιας αντιπροσωπείας από το κοινοβούλιο της Συρίας, υπό την ηγεσία του κ. Numair Ghanem, προέδρου της Επιτροπής Εξωτερικών Υποθέσεων, ο οποίος πραγματοποιεί την τρίτη του επίσκεψη στο Ευρωπαϊκό Κοινοβούλιο.
<P>
(Χειροκροτήματα)
<P>
Καλωσορίσατε, κύριε Ghanem!
<P>
Θα ήθελα να τονίσω τη σημασία της επίσκεψής σας. " χώρα σας, η Συρία, διαδραματίζει πολύ σημαντικό ρόλο στη Μέση Ανατολή και η επίσκεψή σας είναι ιδιαίτερα σημαντική δεδομένης της παρούσας κατάστασης σε αυτήν την περιοχή.
<P>
Επιπλέον, η Συρία είναι η μοναδική χώρα στην ευρωμεσογειακή περιοχή με την οποία δεν έχουμε υπογράψει ακόμα συμφωνία σύνδεσης, παρά το γεγονός ότι οι διαπραγματεύσεις έχουν ολοκληρωθεί.
<P>
Είμαι πεπεισμένος ότι οι επαφές σας με το Ευρωπαϊκό Κοινοβούλιο θα ενισχύσουν τον κοινοβουλευτικό διάλογο και ότι οι συνομιλίες που θα διεξάγετε θα σηματοδοτήσουν μια νέα εποχή στην ενίσχυση των σχέσεων μεταξύ του συριακού λαού και της Ευρωπαϊκής Ένωσης.
<P>
Σας καλωσορίζουμε και ευχόμαστε μια θετική επίσκεψη σε εσάς κύριε Ghanem, καθώς και στην αντιπροσωπεία σας.

<CHAPTER ID="011">
Υποδοχή
<SPEAKER ID="022" NAME="Πρόεδρος">
Έχω κάποιες πολύ καλές πληροφορίες για εσάς. Θα ήθελα να καλωσορίσω θερμά την αντιπροσωπεία του Παναφρικανικού Κοινοβουλίου, υπό την ηγεσία της Αντιπροέδρου του, κ. Mugyenyi. Είναι μαζί μας στη συνεδρίασή μας. Ας τους καλωσορίσουμε.
<P>
(Χειροκροτήματα)
<P>
Ο δεύτερος Αντιπρόεδρος του Παναφρικανικού Κοινοβουλίου και πρόεδρος της αντιπροσωπείας για τις σχέσεις με το Ευρωπαϊκό Κοινοβούλιο. Τα κοινοβούλιά μας συνεργάζονται στενά, και η παρουσία σας εδώ μαζί μας σήμερα μάς δίνει μεγάλη χαρά.
<P>
Θα ήθελα να επωφεληθώ της ευκαιρίας για να σας ευχαριστήσω για την πρόσκλησή μου να παρευρεθώ στη συνεδρίαση του Παναφρικανικού Κοινοβουλίου η οποία θα διεξαχθεί σε τρεις εβδομάδες. Δυστυχώς, δεν θα μπορέσω να είμαι εκεί, θα σας αποστείλω όμως επιστολή με την ευκαιρία αυτή. Είμαι βέβαιος ότι θα έχουμε την ευκαιρία να συναντηθούμε και πάλι.
<P>
Για άλλη μία φορά, σας καλωσορίζω θερμά όλους.

<CHAPTER ID="018">
Ώρα των ερωτήσεων (ερωτήσεις προς την Επιτροπή) 
<SPEAKER ID="625" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0303/2011). Αγαπητοί συνάδελφοι, παρακαλώ να λάβετε υπόψη ότι ξεκινούμε με 40 λεπτά καθυστέρηση.
<P>
Οι ακόλουθες ερωτήσεις απευθύνονται προς την Επιτροπή.
<SPEAKER ID="626" NAME="Gay Mitchell" AFFILIATION="PPE">
(EN) Κύριε Πρόεδρε, γνωρίζω ότι συμμερίζεστε την άποψή μου για το ζήτημα αυτό αλλά για άλλη μια φορά θα επαναλάβω ότι είναι πραγματικά απαράδεκτο να διεξάγεται η Ώρα των Ερωτήσεων κατ' αυτόν τον τρόπο.
<P>
Δεν υπάρχει κοινοβούλιο στον κόσμο όπου να μην είναι ιερή η Ώρα των Ερωτήσεων. Θα σας ζητήσω και πάλι να θέσετε αυτό το θέμα στο Προεδρείο.
<SPEAKER ID="627" NAME="Πρόεδρος">
Κύριε Mitchell, δεν είναι θέμα του Προεδρείου αλλά της Διάσκεψης των Προέδρων, αν και δεν υπάρχει αμφιβολία ότι με τις μεταρρυθμίσεις Swoboda θα κατατεθούν προτάσεις σχετικά με τον τρόπο αντιμετώπισης του προβλήματος αυτού. Συμφωνώ μαζί σας. Είναι εντελώς απαράδεκτο, αλλά ανέλαβα την έδρα μόλις στις 19:40., οπότε στην πραγματικότητα δεν ευθύνομαι εγώ για την καθυστέρηση.
<P>

<P>
Θέμα: Προβλέψεις στο νέο σχέδιο του προϋπολογισμού για την καταπολέμηση της ανεργίας των νέων
<P>
Στην εμβληματική πρωτοβουλία "Ατζέντα για νέες δεξιότητες και θέσεις εργασίας" υπογραμμίζεται ότι λόγω της κρίσης το ποσοστό απασχόλησης έχει πέσει κάτω από το 69%, ενώ το ποσοστό ανεργίας αυξήθηκε στο 10%·αν υποτεθεί ότι η αγορά εργασίας θα σταθεροποιηθεί το 2010-2011, η επίτευξη ποσοστού απασχόλησης 75% έως το 2020 θα απαιτήσει μέση αύξηση της απασχόλησης κατά ποσοστό που πρέπει να υπερβαίνει ελαφρώς το 1% ετησίως. Την ίδια στιγμή η ανεργία των νέων ηλικίας έως 25 ετών αγγίζει το 20% ενώ η επιμονή της οικονομικής κρίσης οδηγεί σε μείωση των ποσοστών απασχόλησης αντί του ετήσιου στόχου αύξησης κατά 1%.
<P>
Ερωτάται η Επιτροπή:
<P>
Με ποιους τρόπους και με ποιες προβλέψεις στην κατάρτιση του προϋπολογισμού αναμένεται η Επιτροπή να ενισχύσει την προσπάθεια επίτευξης του στόχου αύξησης της απασχόλησης στην ΕΕ ήδη από το επόμενο έτος κατά 1% μέσο όρο;
<P>
Θεωρεί πως οι εισηγήσεις για περιορισμό των πόρων στον προϋπολογισμό του ερχόμενου έτους θα έχουν αρνητικό αντίκτυπο στα ποσά που διαθέτονται στην εκπαίδευση, την κατάρτιση και την ενίσχυση της απασχόλησης στην ΕΕ γενικότερα;
<SPEAKER ID="629" NAME="László Andor">
μέλος της Επιτροπής. - (EN) Όπως όλοι γνωρίζετε, οι πρωταρχικοί στόχοι της ΕΕ στο πλαίσιο της στρατηγικής "Ευρώπη 2020" περιλαμβάνουν την αύξηση του ποσοστού απασχόλησης στο 75%, την εξάλειψη της φτώχειας και του κοινωνικού αποκλεισμού για τουλάχιστον 20 εκατομμύρια ανθρώπους, τη μείωση του ποσοστού των ατόμων που εγκαταλείπουν πρόωρα το σχολείο σε κάτω από 10%, και τη διασφάλιση ότι τουλάχιστον το 40% των νέων θα έχει λάβει πτυχίο τριτοβάθμιας εκπαίδευσης έως το 2020.
<P>
" Επιτροπή βοηθά τα κράτη μέλη να επιτύχουν αυτούς τους στόχους μέσω χρηματοδοτικής στήριξης, ιδιαίτερα μέσω του Ευρωπαϊκού Κοινωνικού Ταμείου, μέσω του συντονισμού πολιτικών και της καθοδήγησης πολιτικών σε επίπεδο ΕΕ στο πλαίσιο του ευρωπαϊκού εξαμήνου. " κοινή έκθεση για την απασχόληση του 2011, η οποία βασίζεται στην αξιολόγηση των σχεδίων των εθνικών μεταρρυθμιστικών προγραμμάτων των κρατών μελών από την Επιτροπή καλεί τα τελευταία να βελτιώσουν τη λειτουργία της αγοράς εργασίας θεσπίζοντας πιο φιλικά προς την απασχόληση φορολογικά συστήματα και αμείβοντας την εργασία, διασφαλίζοντας ότι οι μισθοί αντικατοπτρίζουν τις εξελίξεις στην παραγωγικότητα, θεσπίζοντας ευέλικτες εργασιακές ρυθμίσεις ώστε να διευκολυνθεί η περαιτέρω ενσωμάτωση των γυναικών στην αγορά εργασίας, διασφαλίζοντας ότι οι συνταξιοδοτικές μεταρρυθμίσεις περιλαμβάνουν μια πιο άμεση σχέση μεταξύ της παραμονής στην εργασία και των αυξημένων συνταξιοδοτικών δικαιωμάτων, εξαλείφοντας τα κίνητρα για πρόωρη συνταξιοδότηση και συνδέοντας τις παροχές ανεργίας με τον επιχειρηματικό κύκλο.
<P>
Αυτό σημαίνει ότι το δίχτυ ασφαλείας θα πρέπει να ενισχύεται στις περιόδους εκείνες στις οποίες αυτό είναι περισσότερο αναγκαίο, όπως διαπιστώσαμε τα τελευταία δύο χρόνια, ενώ στις καλές περιόδους θα εξοικονομούνται χρήματα. Το πότε ακριβώς εισερχόμαστε σε μια καλή περίοδο είναι θέμα αξιολόγησης για κάθε χώρα ξεχωριστά. Ευελπιστούμε ότι, σε δύο περίπου χρόνια, όλοι θα φτάσουμε σε αυτό το σημείο. Όμως, υπό τις σημερινές πολύ δύσκολες συγκυρίες, είναι επίσης σημαντικό οι δημόσιες υπηρεσίες απασχόλησης να παρέχουν καλύτερη βοήθεια στον τομέα της εξεύρεσης θέσεων εργασίας. Πρέπει επίσης να μειώσουμε τον κατακερματισμό της αγοράς εργασίας. Πράγματι, τα στοιχεία αποδεικνύουν ότι συγκεκριμένες ομάδες, και κυρίως όσοι έχουν συμβάσεις ορισμένου χρόνου ή επισφαλείς συμβάσεις, έχουν δεχθεί πολύ μεγαλύτερο πλήγμα λόγω της κρίσης. Για τον λόγο αυτόν, η Επιτροπή κάλεσε τα κράτη μέλη να θεσπίσουν συμβάσεις αορίστου χρόνου με σταδιακή αύξηση των δικαιωμάτων προστασίας.
<P>
Αν και μικρό σε σύγκριση με τους εθνικούς δημόσιους προϋπολογισμούς, το Ευρωπαϊκό Κοινωνικό Ταμείο βοήθησε τα κράτη μέλη να αντέξουν στην πρόσφατη οικονομική κρίση. Σύμφωνα με την ανακοίνωση της Επιτροπής σχετικά με την αναθεώρηση του προϋπολογισμού και τα συμπεράσματα της πέμπτης έκθεσης σχετικά με την κοινωνική συνοχή, η στρατηγική "Ευρώπη 2020" παρέχει ένα σαφές σύνολο κοινών προτεραιοτήτων και το πλαίσιο για τον προσδιορισμό των χρηματοδοτικών προτεραιοτήτων για την περίοδο μετά το 2013 σύμφωνα με τους στόχους της έξυπνης, διατηρήσιμης και χωρίς αποκλεισμούς ανάπτυξης, συμπεριλαμβανομένης της ανάπτυξης ανθρωπίνου κεφαλαίου. " Επιτροπή θα παρουσιάσει τις προτάσεις της για το επόμενο πολυετές δημοσιονομικό πλαίσιο στα τέλη Ιουνίου.
<P>
Όσον αφορά τον προϋπολογισμό για το 2012, θα ήθελα να επισημάνω ότι το σχέδιο προϋπολογισμού που εγκρίθηκε από την Επιτροπή στις 20 Απριλίου συνάδει με τα συμπεράσματα του Ευρωπαϊκού Συμβουλίου της 24ης και 25ης Μαρτίου, σύμφωνα με τα οποία οι προσπάθειες δημοσιονομικής εξυγίανσης θα πρέπει να συμπληρώνονται με διαρθρωτικές μεταρρυθμίσεις που να ευνοούν την οικονομική ανάπτυξη. Προς τούτο, τα κράτη μέλη θα εφαρμόσουν μέτρα προκειμένου να γίνουν επενδύσεις στην εκπαίδευση και την κατάρτιση. " Επιτροπή έχει εφαρμόσει μια περιοριστική πολιτική όσον αφορά τις διοικητικές δαπάνες, προβαίνοντας σε ονομαστικό πάγωμα των διοικητικών δαπανών της Επιτροπής. Ωστόσο, η Επιτροπή πρότεινε την αύξηση των πιστώσεων υποχρεώσεων και πληρωμών της, κατά 3,7% και 4,9% αντίστοιχα, με επίκεντρο τις δαπάνες που σχετίζονται με τη στρατηγική "Ευρώπη 2020", συμπεριλαμβανομένου του Ευρωπαϊκού Κοινωνικού Ταμείου, του προγράμματος διά βίου μάθησης, του προγράμματος Νεολαία σε Δράση, του έβδομου προγράμματος πλαισίου για την έρευνα, και των προγραμμάτων ανταγωνιστικότητας και καινοτομίας.
<SPEAKER ID="630" NAME="Γεώργιος Παπανικολάου" AFFILIATION="PPE">
Κύριε Επίτροπε, ευχαριστώ πολύ για όσα μας είπατε. Θυμίζω, βέβαια, ότι η ανεργία ειδικά των νέων στην Ευρώπη αγγίζει σήμερα το 20,5% και σε κάποιες περιπτώσεις έχει ξεφύγει από τον έλεγχο. Στην Ισπανία έχει φθάσει δε το 43,5% με βάση τα στοιχεία που διαθέτω, αλλά και στην Ελλάδα πλησιάζει περίπου, για τους νέους επαναλαμβάνω, το 36%. Λαμβάνοντας υπόψη ότι αυτό είναι μια συγκυρία κρίσιμη και αν μη τι άλλο έκτακτη και μη προβλέψιμη πριν 2-3 χρόνια, αναμένουμε κάποια νέα παρέμβαση της Επιτροπής σε σχέση με αυτές τις ειδικές συνθήκες, επιπρόσθετα από όσα μας είπατε;
<SPEAKER ID="631" NAME="Gay Mitchell" AFFILIATION="PPE">
(EN) Κύριε Επίτροπε, εξετάζετε το ενδεχόμενο να προσφέρετε κάποια απάντηση στα προβλήματα απασχόλησης των νέων με επίκεντρο την περιοχή στην οποία ζουν; Θα διαπιστώσετε ότι πρόκειται για άτομα με πολύ χαμηλό επίπεδο εκπαίδευσης που ενδέχεται να ζουν σε συγκροτήματα κατοικιών των τοπικών αρχών χωρίς να έχουν πρόσβαση στην εκπαίδευση, με επιδόματα κοινωνικής πρόνοιας και ότι εμφανίζουν τα υψηλότερα ποσοστά ανεργίας.
<P>
Υπάρχουν μοντέλα τοπικής ανάπτυξης που έχουν αρχίσει να ασχολούνται με το εν λόγω θέμα και επικεντρώνονται στην εκάστοτε περιοχή. Θα εξέταζε η Επιτροπή το ενδεχόμενο να πράξει κάτι σε συνεργασία με τα κράτη μέλη, προκειμένου να προσπαθήσει να επικεντρωθεί στις περιοχές με την υψηλότερη ανεργία;
<SPEAKER ID="632" NAME="Νικόλαος Χουντής" AFFILIATION="GUE/NGL">
Όπως ειπώθηκε ήδη, η ανεργία των νέων και στην Ελλάδα και στην Ευρώπη είναι πάρα πολύ μεγάλη. Ταυτόχρονα, η νεολαία, οι γυναίκες και οι μετανάστες είναι τα πιο ευάλωτα κοινωνικά στρώματα απέναντι στην εργοδοτική αυθαιρεσία που σημαίνει καταστρατήγηση εργασιακών δικαιωμάτων, καταπάτηση συλλογικών διαπραγματεύσεων. Θέλω λοιπόν, κύριε Επίτροπε, να σας ρωτήσω τι μέτρα θα πάρετε για να προστατεύσετε τους νέους εργαζόμενους απέναντι στις επισφαλείς σχέσεις εργασίας και απέναντι στην εργοδοτική αυθαιρεσία.
<SPEAKER ID="633" NAME="László Andor" LANGUAGE="EN">
" εικόνα στην Ευρωπαϊκή Ένωση είναι αρκετά άνιση. Οι γενικές στατιστικές -ο μέσος όρος- είναι πολύ κακές· είναι πραγματικά ανησυχητικές. Ωστόσο, το θέμα είναι ότι ορισμένες χώρες έχουν σχετικά καλές αποδόσεις, καταπολεμώντας με επιτυχία την ανεργία των νέων ακόμη και σε περιόδους ύφεσης. Αυτό συμβαίνει κυρίως στις Κάτω Χώρες και την Αυστρία, και έως κάποιον βαθμό και στη Γερμανία. Οι χώρες με τις πιο κακές αποδόσεις μπορούν να διδαχθούν από αυτές τις περιπτώσεις.
<P>
Το επιτυχημένο μοντέλο έχει αρκετά συστατικά, και υπάρχουν επίσης και αρκετοί λόγοι για την αποτυχία των χωρών στις οποίες η ανεργία των νέων έχει αυξηθεί στο ένα τρίτο της ηλικιακής ομάδας. Αυτήν τη στιγμή, υπάρχουν αρκετές χώρες -περισσότερες από έξι- στη δεύτερη ομάδα. " σχέση μεταξύ της εκπαίδευσης και της αγοράς εργασίας αποτελεί αναμφίβολα το κλειδί για τη βελτίωση της απόδοσης του εκπαιδευτικού συστήματος -η επαγγελματική κατάρτιση και οι ευκαιρίες περαιτέρω κατάρτισης είναι ιδιαίτερα σημαντικές- και, συνεπώς, είμαστε υπέρ των μεταρρυθμίσεων που στοχεύουν προς αυτήν την κατεύθυνση.
<P>
Είναι σαφές ότι οι καλύτερες συμβάσεις απασχόλησης μπορούν να διαδραματίσουν σημαντικό ρόλο, και για τον λόγο αυτόν, στην εμβληματική πρωτοβουλία "Ατζέντα για νέες δεξιότητες και θέσεις εργασίας" καθώς και στα έγγραφα που ακολούθησαν, επισημάναμε το πρόβλημα του κατακερματισμού και ταχθήκαμε υπέρ της χρήσης συμβάσεων αορίστου χρόνου, που ναι μεν μπορεί να έχουν ευρύτερες διαστάσεις αλλά ωστόσο βοηθούν ιδιαίτερα τη νεότερη γενιά.
<P>
Ταχθήκαμε επίσης υπέρ της θέσπισης διασφαλίσεων για τους νέους, οι οποίες εφαρμόστηκαν επιτυχώς σε ορισμένα κράτη μέλη· η ευρύτερη χρήση τους είναι πολλά υποσχόμενη. Θα ήθελα επίσης να επισημάνω τα προγράμματα του ΕΚΤ που απευθύνονται στους νέους. Έχω δει αρκετά από αυτά. Θεωρώ ότι είναι πολύ σημαντικά, ιδιαίτερα όταν ο κίνδυνος της περιθωριοποίησης, του αποκλεισμού από ευκαιρίες απασχόλησης, αποτελεί έναν μεγάλο κοινωνικό κίνδυνο. Θεωρώ ότι το Ευρωπαϊκό Κοινωνικό Ταμείο μπορεί να χρησιμοποιηθεί με καινοτόμο τρόπο· υπάρχουν πολλά και καλά παραδείγματα.
<P>
Είμαστε έτοιμοι να διαδώσουμε καλά σχέδια που μπορούν να παράσχουν ευκαιρίες απασχόλησης και μάθησης εκεί όπου ζουν νέοι άνθρωποι· υπάρχουν όμως επίσης και πολλά παραδείγματα όπου δίνονται ευκαιρίες για εργασία στο εξωτερικό. Πιστεύω ότι, ιδιαίτερα αυτήν την περίοδο, πρέπει να επιστήσουμε επίσης την προσοχή των νέων στην ανάγκη για κινητικότητα και εκμετάλλευση των ευκαιριών στο εξωτερικό. Πρέπει να συμβάλουμε στην αύξηση των δεξιοτήτων και στη διάδοση πληροφοριών -το δίκτυο EURES είναι πολύ χρήσιμο σε αυτόν τον τομέα και αυτό στηρίζει άμεσα η Επιτροπή- και να βοηθήσουμε επίσης την κινητικότητα διότι πολύ συχνά ευκαιρίες απασχόλησης και διαθέσιμες θέσεις εργασίας παρουσιάζονται σε διάφορες περιφέρειες διαφόρων χωρών. Σε μικρή ηλικία, αυτό δεν πρέπει να θεωρείται εμπόδιο.
<P>
Θέμα: " ΚΓΠ και το πολυετές δημοσιονομικό πλαίσιο πέραν του 2013
<P>
" ανάγκη για μία σωστά χρηματοδοτούμενη ΚΓΠ, που θα παρέχει δημόσια αγαθά, όπως είναι η ασφαλής και αειφόρος προμήθεια ειδών διατροφής για την ΕΕ, και η οποία θα εξασφαλίζει ένα καθεστώς σταθερών τιμών των ειδών διατροφής τόσο στο επίπεδο του γεωργού όσο και στα ράφια των καταστημάτων και θα ενισχύει μία δραστήρια αγροτική οικονομία, είναι σήμερα πιο σημαντική από ποτέ, ιδιαίτερα υπό το φως της πρόσφατης αύξησης των τιμών ενέργειας και της αστάθειας σε ορισμένες περιοχές του πλανήτη.
<P>
Μπορεί η Επιτροπή να επιβεβαιώσει ότι μία σωστά χρηματοδοτούμενη ΚΓΠ, με τη διατήρηση του ισχύοντος μεριδίου από τον προϋπολογισμό της ΕΕ, θα αποτελέσει κεντρικό σημείο οποιασδήποτε μεταρρύθμισης σε ένα πολυετές δημοσιονομικό πλαίσιο, λαμβάνοντας υπόψη τον κεντρικό ρόλο που η Κοινή Γεωργική Πολιτική παίζει για τη συνέχιση της παροχής αυτών των δημοσίων αγαθών;
<P>
Θέμα: " χρηματοδότηση της ΚΓΠ μετά το 2013
<P>
Μπορεί η Επιτροπή να επιβεβαιώσει ότι υποστηρίζει μια ισχυρή Κοινή Γεωργική Πολιτική, με επάρκεια πόρων, στο πλαίσιο του επόμενου πολυετούς δημοσιονομικού πλαισίου;
<SPEAKER ID="635" NAME="Dacian Cioloş" LANGUAGE="FR">
Κύριε Πρόεδρε, αξιότιμοι βουλευτές, η μελλοντική κοινή γεωργική πολιτική πρέπει να ανταποκριθεί στις προκλήσεις που αντιμετωπίζει η γεωργία, και αναφέρομαι εν προκειμένω στην επισιτιστική ασφάλεια, τη σταθεροποίηση των γεωργικών εισοδημάτων και την παραγωγή προϊόντων διατροφής υψηλής ποιότητας και μεγάλης ασφάλειας. Παράλληλα όμως, η κοινή γεωργική πολιτική πρέπει να ανταποκριθεί στις περιβαλλοντικές και εδαφικές προκλήσεις και στους στόχους της στρατηγικής "Ευρώπη 2020", στηρίζοντας επίσης την ανταγωνιστικότητα και τη σταθερότητα των γεωργικών βιομηχανιών και των αγροτικών περιοχών.
<P>
" Επιτροπή σκοπεύει να προτείνει μια φιλόδοξη και ολοκληρωμένη μεταρρύθμιση της κοινής γεωργικής πολιτικής, η οποία θα απαιτεί από τους αγρότες να συμβάλουν σημαντικά στην επίτευξη των στόχων της στρατηγικής "Ευρώπη 2020". " σωρευτική επίδραση των "πράσινων" άμεσων πληρωμών και των καλύτερα στοχευμένων μέτρων ανάπτυξης της υπαίθρου θα δείξει ότι η ΚΓΠ προσφέρει μια πιο σθεναρή και ολοκληρωμένη απάντηση στην παροχή περιβαλλοντικών δημόσιων αγαθών.
<P>
Μια ισχυρή και φιλόδοξη κοινή γεωργική πολιτική προϋποθέτει επίσης τον ανάλογο ευρωπαϊκό προϋπολογισμό. Για τον σκοπό αυτόν, η Επιτροπή αναμένεται να παρουσιάσει τις νομοθετικές προτάσεις της για το επόμενο πολυετές δημοσιονομικό πλαίσιο στα τέλη Ιουνίου 2011. Κατόπιν τούτου, η Επιτροπή θα παρουσιάσει τις προτάσεις της σχετικά με τη μεταρρύθμιση της κοινής γεωργικής πολιτικής στο δεύτερο εξάμηνο του 2011, προκειμένου να εξασφαλίσει ότι μπορούμε να συντονίσουμε την υποβολή νομοθετικών προτάσεων σε επίπεδο προϋπολογισμού λαμβάνοντας υπόψη τις φιλοδοξίες μας για τη μελλοντική κοινή γεωργική πολιτική.
<SPEAKER ID="636" NAME="Seán Kelly" AFFILIATION="PPE">
(EN) Θα προχωρήσω σε μια σύντομη σύνοψη. Στην ανακοίνωση σχετικά με την ΚΓΠ με χρονικό ορίζοντα το 2020 αναφέρεται ότι η επίτευξη όλων αυτών των στόχων στη μελλοντική ΚΓΠ "θα απαιτήσει τη διατήρηση της δημόσιας στήριξης του αγροτικού τομέα και των αγροτικών περιοχών". Το είπατε και εσείς ο ίδιος, κύριε Επίτροπε. Πώς προτείνετε να διασφαλιστεί η διατήρηση αυτής της στήριξης προς την ΚΓΠ στο νέο πολυετές δημοσιονομικό πλαίσιο της ΕΕ;
<SPEAKER ID="637" NAME="Liam Aylward" AFFILIATION="ALDE">
(EN) Κύριε Επίτροπε, όπως γνωρίζετε, η παράδοση δημοσίων αγαθών και ο ασφαλής εφοδιασμός τροφίμων συνεπάγεται ένα πολύ σημαντικό κόστος. Οι αγρότες πρέπει να γνωρίζουν ότι θα ανταμειφθούν αναλόγως οι προσπάθειές τους. Πρέπει επίσης να είναι σε θέση να σχεδιάσουν το μέλλον.
<P>
Σε αυτό το πλαίσιο, και όσον αφορά την εξέλιξη των διαπραγματεύσεων σχετικά με την ΚΓΠ, πότε αναμένει η Επιτροπή να είναι σε θέση να αποκαλύψει τις λεπτομερείς προτάσεις του επόμενου πολυετούς δημοσιονομικού πλαισίου και την κατανομή του προϋπολογισμού της ΚΓΠ; Φρονώ ότι είναι σημαντικό να το γνωρίζουμε όσο το δυνατόν συντομότερα διότι, ως βουλευτές, εργαζόμαστε τρόπον τινά στο σκοτάδι, χωρίς να γνωρίζουμε τι πόρους θα έχουμε στη διάθεσή μας.
<SPEAKER ID="638" NAME="Janusz Władysław Zemke" AFFILIATION="S&amp;D">
(PL) Κύριε Επίτροπε, από όσα είπατε φαίνεται ότι θα πραγματοποιηθούν πολύ εκτεταμένες αλλαγές στην κοινή γεωργική πολιτική. Το ερώτημά μου ως προς το θέμα αυτό είναι το εξής: θα πρόκειται απλά για ποιοτικές αλλαγές ή υπάρχουν σχέδια ώστε να περιλαμβάνουν και αλλαγές όσον αφορά π.χ. τον τρόπο κατανομής της χρηματοδότησης της κάθε χώρας; Σήμερα, τα κονδύλια που εγγράφονται στον προϋπολογισμό για τη γεωργία κατανέμονται πολύ ανομοιόμορφα μεταξύ των διαφόρων χωρών.
<SPEAKER ID="639" NAME="Rareş-Lucian Niculescu" AFFILIATION="PPE">
(RO) Ευχαριστώ ειλικρινά τον Επίτροπο για την απάντηση που έδωσε. Σε έναν παγκόσμιο δείκτη που δείχνει πόσο ευάλωτες είναι οι χώρες στην αύξηση των τιμών των τροφίμων, από τις 40 χώρες που κατέχουν τις κορυφαίες θέσεις στον δείκτη οι τέσσερις είναι κράτη μέλη της ΕΕ. Δεν αμφισβητώ τις καλύτερες προθέσεις του Επιτρόπου όσον αφορά τον προϋπολογισμό, αλλά κατά πόσον θα μπορέσει ο μελλοντικός προϋπολογισμός να ανταποκριθεί τόσο στις απαιτήσεις για τρόφιμα όσο και στις νέες περιβαλλοντικές φιλοδοξίες;
<SPEAKER ID="640" NAME="Dacian Cioloş" LANGUAGE="FR">
Κύριε Πρόεδρε, η ερώτηση ήταν πώς θα μπορέσει ο προϋπολογισμός να ανταποκριθεί στην επισιτιστική πρόκληση, ανταποκρινόμενος παράλληλα και στους στόχους που ορίζουν οι συνθήκες της Ευρωπαϊκής Ένωσης όσον αφορά την κοινή γεωργική πολιτική και τη στρατηγική "Ευρώπη 2020". " απάντηση είναι ότι αυτό θα το πετύχουμε μέσω διαφόρων μέτρων που σχεδιάζουμε να λάβουμε στο πλαίσιο αυτής της μεταρρύθμισης, προκειμένου κυρίως να βελτιωθεί η στόχευση του προϋπολογισμού που διαθέτουμε, να εξασφαλιστεί καλύτερη ισορροπία των πληρωμών μεταξύ των διαφόρων κατηγοριών των γεωργικών εκμεταλλεύσεων και των διαφόρων κρατών μελών και, επίσης, να χρησιμοποιηθεί ο προϋπολογισμός ως ένα κίνητρο ώστε οι αγρότες να παράγουν προϊόντα και για την αγορά κάνοντας χρήση, παράλληλα με την παραγωγή τροφίμων, καλά επικεντρωμένων γεωργικών πρακτικών.
<P>
Φρονώ ότι, με αυτόν τον τρόπο, θα εξασφαλίσουμε ότι η μελλοντική κοινή γεωργική πολιτική, η οποία είναι μια τομεακή πολιτική, παρέχει πολυτομεακές απαντήσεις και, συνεπώς, ο προϋπολογισμός που θα διατεθεί για την κοινή γεωργική πολιτική θα επιδείξει και θα παράσχει μια πραγματική ευρωπαϊκή προστιθέμενη αξία. Θεωρώ ότι, με αυτόν τον τρόπο, μπορούμε να δικαιολογήσουμε έναν σημαντικό προϋπολογισμό για την κοινή γεωργική πολιτική και έναν προϋπολογισμό που συνάδει με τους στόχους που ορίζουμε για αυτήν την πολιτική. Αναμφίβολα, αυτό που προσφέρουν η κοινή γεωργική πολιτική και οι ευρωπαίοι αγρότες όσον αφορά την παραγωγή προϊόντων για την αγορά θα είναι ανάλογο των πόρων που θα μπορέσουμε να κατανείμουμε.
<P>
Όταν μιλούμε για τον προϋπολογισμό, πρέπει επίσης να λαμβάνουμε υπόψη το πλαίσιο και το γενικό οικονομικό περιβάλλον εντός του οποίου συζητούμε για τον προϋπολογισμό - και για τον λόγο αυτόν, προς το παρόν, είναι δύσκολο να μιλούμε για πραγματικούς αριθμούς. Τα κράτη μέλη καταβάλλουν προσπάθειες να μειώσουν τις δαπάνες τους· και σε ευρωπαϊκό επίπεδο, πρέπει να μπορέσουμε να διοχετεύσουμε τους χρηματοδοτικούς πόρους που διαθέτουμε σε πραγματικές προτεραιότητες και στην παραγωγή προστιθέμενης αξίας για την Ευρώπη. Φρονώ ότι, για τον λόγο αυτόν, κύριε Kelly, μπορούμε να δικαιολογήσουμε έναν σημαντικό προϋπολογισμό για την κοινή γεωργική πολιτική αναφέροντας τη θετική συμβολή αυτής της πολιτικής στην ευρωπαϊκή κοινωνία, όχι μόνο όσον αφορά τη γεωργική παραγωγή για τις αγορές, αλλά και όσον αφορά τη μη εμπορεύσιμη παραγωγή - προϊόντα που δεν πληρώνονται από τις αγορές. Όσο αφορά τόσο τις πληρωμές προς τους αγρότες όσο και τον δεύτερο πυλώνα -ή μέσω των επενδύσεων, με τη στήριξη της παραγωγής τοπικών προϊόντων- θα μπορέσουμε να ανταποκριθούμε σε αυτούς τους στόχους.
<P>
Οι προτάσεις σχετικά με το πολυετές πλαίσιο, όπως ανέφερα στην εισαγωγή μου, θα παρουσιαστούν τον Ιούνιο, και εφόσον συμβεί αυτό, το φθινόπωρο, η Επιτροπή θα καταθέσει νομοθετικές προτάσεις. Τα μέτρα που λαμβάνονται στην Επιτροπή είναι πλήρως συνεκτικά, καθώς έχουμε ήδη παρουσιάσει τις γενικές γραμμές αυτής της πολιτικής στην ανακοίνωση που απέστειλε η Επιτροπή τον περασμένο Νοέμβριο. Στα τέλη Ιουνίου, η Επιτροπή θα καταθέσει προτάσεις για το πολυετές δημοσιονομικό πλαίσιο. Σε αυτήν τη βάση, και με βάση την ανακοίνωση που περιλαμβάνει τις γενικές γραμμές των μεταρρυθμίσεων, η Επιτροπή θα καταθέσει τη νομοθετική δέσμη το φθινόπωρο. Τότε θα έχουμε σίγουρα κάποια ιδέα διότι το πολυετές δημοσιονομικό πλαίσιο θα έχει ήδη παρουσιαστεί.
<P>
Συνεπώς, οι αλλαγές που θα επέλθουν στην κοινή γεωργική πολιτική δεν θα είναι μόνο ποιοτικές -με τη βελτίωση της στόχευσης των στόχων μας- αλλά θα αποσκοπούν και στη διανομή των πληρωμών μεταξύ των κρατών μελών -τόσο μεταξύ των ίδιων των κρατών μελών όσο και μεταξύ των διαφόρων κατηγοριών γεωργικών εκμεταλλεύσεων- προκειμένου ακριβώς να γίνεται καλύτερη χρήση των διαθέσιμων πόρων όσον αφορά τους στόχους που έχουν οριστεί. Αυτή η εξισορρόπηση των πληρωμών δεν θα είναι απλά πιο δίκαιη, αλλά θα κινητοποιήσει επίσης καλύτερα τις διάφορες δομές που συμμετέχουν στη γεωργική παραγωγή προκειμένου αυτές να ανταποκριθούν στους νέους στόχους που θέτουμε εμείς οι ίδιοι, διότι τα ιστορικά παραδείγματα των πληρωμών που βασίζονταν στην προκαταβολική είσπραξη των επιδοτήσεων δεν δικαιολογούνται πλέον στο ισχύον πλαίσιο, καθώς τώρα θέτουμε πολύ σαφείς στόχους για τη μελλοντική κοινή γεωργική πολιτική.
<P>
Κύριε Niculescu, πώς θα πετύχουμε να διασφαλίσουμε μια καλή σχέση μεταξύ της παραγωγής προϊόντων για την αγορά, των διατροφικών προϊόντων και των περιβαλλοντικών προϊόντων; Δεν θα το επιτύχουμε αυτό προσπαθώντας να φορτώσουμε στους αγρότες ακόμη περισσότερα βάρη αλλά προσπαθώντας να χρησιμοποιήσουμε μέρος του προϋπολογισμού ως ένα κίνητρο για την παραγωγή προϊόντων που χρησιμοποιούν γεωργικές πρακτικές οι οποίες σέβονται το περιβάλλον χωρίς απαραίτητα να προϋποθέτουν μεγάλη αύξηση του κόστους παραγωγής. Συνεπώς, χάρη σε αυτήν την πρωτοβουλία, και χωρίς να επηρεάζεται σημαντικά το επίπεδο της γεωργικής παραγωγής, οι ευρωπαίοι αγρότες θα μπορέσουν επίσης να παράγουν προϊόντα για την αγορά. Είναι, ωστόσο, σαφές ότι η παραγωγή προϊόντων για την αγορά θα είναι ευθέως ανάλογη της κλίμακας του προϋπολογισμού που θα μπορέσουμε να επικυρώσουμε προκειμένου να καλυφθεί το κόστος που συνδέεται με τέτοιου είδους γεωργικές πρακτικές . Με αυτόν τον τρόπο, η κοινή γεωργική πολιτική θα μπορέσει να ενσωματώσει διάφορες πτυχές -οικονομικές πτυχές, περιβαλλοντικές πτυχές, πτυχές που συνδέονται με την κλιματική αλλαγή και πτυχές που συνδέονται με την εναρμόνιση των εδαφών στις αγροτικές περιοχές- στους στόχους που προτείνονται σε αυτήν τη μεταρρύθμιση.
<P>
Θέμα: Καινοτομία και καταπολέμηση της κλιματικής αλλαγής
<P>
Για να επιτύχει η ΕΕ τους φιλόδοξους κλιματικούς στόχους της χρειάζεται νέες καινοτόμες τεχνολογίες. " κλιματική προσαρμογή μπορεί να μετατραπεί σε μοχλό ανάπτυξης, δημιουργώντας εκατοντάδες χιλιάδες θέσεις εργασίας και εξαγωγές υψηλής τεχνολογίας. Ωστόσο, η ιδιωτική χρηματοδότηση νέων και μικρομεσαίων (SME) επιχειρήσεων υψηλού ρίσκου παραμένει χαμηλή και η τύχη της πράσινης καινοτομίας στην Ευρώπη θα κριθεί σε μεγάλο βαθμό από τη δημόσια στήριξη. Κομβικής σημασίας σύμφωνα με τον ΟΟΣΑ είναι ο συντονισμός των επιπέδων διακυβέρνησης, που στην ΕΕ διατηρούν 27 εθνικές πολιτικές καινοτομίας και πληθώρα κοινοτικών προγραμμάτων (π.χ. ΕΣΑΟ, SET plan, NER 300, Europe INNOVA, κονδύλια Ταμείου Συνοχής)
<P>
Θα έκρινε σκόπιμη η Επιτροπή την ανάθεση της απλούστευσης, της κατάρτισης κοινών στόχων και κριτηρίων επιλογής, αλλά και της ενημέρωσης των ενδιαφερομένων σχετικά με τα προγράμματα στήριξης της πράσινης καινοτομίας της ΕΕ σε ειδικευμένο οριζόντιο φορέα;
<P>
Θα εξέταζε η Επιτροπή τη θέσπιση νέων κινήτρων, όπως τη θέσπιση βραβείου κλιματικής καινοτομίας της χρονιάς;
<SPEAKER ID="642" NAME="Dacian Cioloş" LANGUAGE="FR">
Κύριε Πρόεδρε, η καταπολέμηση της κλιματικής αλλαγής αποτελεί μείζονα πρόκληση για την Ευρώπη και θα απαιτηθούν περαιτέρω προσπάθειες για έρευνα και καινοτομία προκειμένου να αναπτυχθεί μια κοινωνία με χαμηλές εκπομπές διοξειδίου του άνθρακα που θα είναι ανθεκτική στην κλιματική αλλαγή.
<P>
Επί του παρόντος, δεν λειτουργεί ούτε ένας εξειδικευμένος οργανισμός σε αυτούς τους τομείς και δεν υπάρχει κάποιο συγκεκριμένο κίνητρο όπως το ετήσιο βραβείο κλιματικής καινοτομίας που αναφέρθηκε. Ωστόσο, έχουν γίνει πολλές προσπάθειες για την επίτευξη μιας συντονισμένης προσέγγισης μεταξύ των διαφόρων πολιτικών και προγραμμάτων της Ένωσης.
<P>
" στρατηγική "Ευρώπη 2020" και η εμβληματική πρωτοβουλία της, η "Ένωση καινοτομίας", εγκρίθηκαν προκειμένου να βγάλουν την ευρωπαϊκή οικονομία από την κρίση και να αντιμετωπίσουν τις υφιστάμενες κοινωνικές προκλήσεις. Οι επενδύσεις στην έρευνα και την καινοτομία -συμπεριλαμβανομένων των νέων τεχνολογιών όπως η οικολογική καινοτομία, για παράδειγμα- βρίσκονται στο επίκεντρο αυτής της στρατηγικής, και σχεδιάζονται νέα δημοσιονομικά μέσα με στόχο την επίτευξη σημαντικής αύξησης των ιδιωτικών επενδύσεων και τη δημιουργία αειφόρου και μακροπρόθεσμης ανάπτυξης. Στο πλαίσιο της "Ευρώπης καινοτομίας", έχει προταθεί μια πιλοτική ευρωπαϊκή εταιρική σχέση καινοτομίας με στόχο την κάλυψη ολόκληρης της αλυσίδας καινοτομίας, ξεκινώντας από την έρευνα και την ανάπτυξη, προκειμένου να διασφαλιστούν οι κατάλληλες προϋποθέσεις για την επιτυχή μεταφορά των αποτελεσμάτων της έρευνας και της ανάπτυξης στην αγορά. Στο μέλλον, θα μπορούσαν να προταθούν και άλλες ευρωπαϊκές εταιρικές σχέσεις καινοτομίας.
<P>
Δεύτερον, η Πράσινη Βίβλος της Επιτροπής με τίτλο "Από τις προκλήσεις στις ευκαιρίες: προς ένα κοινό πλαίσιο στρατηγικής για τη χρηματοδότηση της έρευνας και της καινοτομίας στην ΕΕ" προτείνει σημαντικές βελτιώσεις στο πρόγραμμα έρευνας και καινοτομίας, οι οποίες θα ενταχθούν στο πλαίσιο του επόμενου πολυετούς δημοσιονομικού πλαισίου της ΕΕ.
<P>
Πρώτον, η ιδέα είναι να συνδεθούν η έρευνα και η ανάπτυξη με τη συγκέντρωση όλων των σχετικών μέσων της Ευρωπαϊκής Ένωσης σε ένα κοινό στρατηγικό πλαίσιο το οποίο θα επιτρέψει τη θέσπιση πραγματικά οριζόντιων στρατηγικών που θα καλύπτουν ολόκληρο το φάσμα των συστημάτων καινοτομίας, από την έρευνα ως την τεχνολογική ανάπτυξη, την επίδειξη και την αγορά.
<P>
Επιπλέον, υπάρχει η πρόταση να συνδεθεί η χρηματοδότηση της Ευρωπαϊκής Ένωσης με τις μείζονες προκλήσεις που αντιμετωπίζει η κοινωνία, όπως η κλιματική αλλαγή. Ο στόχος θα είναι η χρήση της ευρωπαϊκής χρηματοδότησης ως ένα μέσο υλοποίησης περισσότερων ιδιωτικών επενδύσεων, για παράδειγμα στον τομέα της καινοτομίας στις πράσινες τεχνολογίες.
<P>
Τέλος, η Πράσινη Βίβλος θέτει το ερώτημα το πώς η χρηματοδότηση της Ευρωπαϊκής Ένωσης θα μπορούσε να χρησιμοποιηθεί για τη στήριξη μικρών και μεσαίων επιχειρήσεων. " Επιτροπή ζήτησε από τα ενεχόμενα μέρη να καταθέσουν προτάσεις για το θέμα της Πράσινης Βίβλου πριν από τις 20 Μαΐου 2011. Συνεπώς, η Επιτροπή θα παρουσιάσει τις νομοθετικές προτάσεις της για τη μελλοντική χρηματοδότηση αυτής της Ευρωπαϊκής Ένωσης έρευνας και καινοτομίας προς το τέλος του τρέχοντος έτους.
<SPEAKER ID="643" NAME="Σπύρος Δανέλλης" AFFILIATION="S&amp;D">
Ευχαριστώ, κύριε Επίτροπε, για την απάντησή σας. Θα επιθυμούσα να σας ρωτήσω, αναφερόμενος στο δικό σας αντικείμενο, τη γεωργία, πώς φαντάζεστε ότι η καινοτομία θα μπορούσε, εφαρμοζόμενη στην αλυσίδα της αγροδιατροφικής παραγωγής, να βοηθήσει όχι μόνο στην καταπολέμηση της κλιματικής αλλαγής, αλλά και στην αντιμετώπιση και πρόληψη των αρνητικών συνεπειών που όλοι γνωρίζουμε ότι θα έχουμε και στην αγροτική ζωή;
<SPEAKER ID="644" NAME="Dacian Cioloş" LANGUAGE="FR">
Κύριε Πρόεδρε, σε πρακτικό επίπεδο, μπορούμε να το εγγυηθούμε αυτό παρέχοντας στους αγρότες κίνητρα προκειμένου να υιοθετήσουν γεωργικές πρακτικές που όχι μόνο σέβονται το περιβάλλον και την ποιότητα του εδάφους, του νερού και τη βιοποικιλότητα, αλλά εξασφαλίζουν ότι οι αγρότες θα επιτύχουν τη μείωση των εκπομπών διοξειδίου του άνθρακα και τη διατήρηση περισσότερου άνθρακα στο έδαφος.
<P>
Το σχέδιό μας, ιδιαίτερα στον δεύτερο πυλώνα της κοινής γεωργικής πολιτικής -συμπεριλαμβανομένων των επενδυτικών μέτρων που έχουν ως στόχο να δώσουν στους αγρότες τη δυνατότητα να εκσυγχρονίσουν τις δραστηριότητές τους- είναι να τους παράσχουμε κίνητρα προκειμένου να εστιάσουν αυτές τις επενδύσεις κατά τρόπο ώστε να επιδιώκεται η μείωση των εκπομπών διοξειδίου του άνθρακα. Για παράδειγμα, το ύψος της δημόσιας συγχρηματοδότησης για έναν γεωργικό ελκυστήρα με υψηλές ή φυσιολογικές εκπομπές διοξειδίου του άνθρακα δεν θα είναι το ίδιο με εκείνο για έναν ελκυστήρα και γεωργικό εξοπλισμό που εκπέμπει χαμηλότερες εκπομπές διοξειδίου του άνθρακα. Συνεπώς, θα χρησιμοποιήσουμε τη δημόσια χρηματοδότηση ως ένα κίνητρο ώστε οι αγρότες να λάβουν υπόψη το ζήτημα αυτό.
<P>
Δεύτερον, σχεδιάζουμε να δημιουργήσουμε ένα μέσο που θα συμβάλει σε ένα είδος γεωργίας το οποίο θα βασίζεται στη γνώση, ήτοι ένα είδος γεωργίας που θα μας επιτρέπει να χρησιμοποιούμε τα αποτελέσματα της έρευνας, της ανάπτυξης και της καινοτομίας -συμπεριλαμβανομένης της έρευνας που διεξήχθη στο πλαίσιο της κοινής στρατηγικής έρευνας- και να θέτουμε σε εφαρμογή όλα αυτά τα αποτελέσματα. Θα δημιουργήσουμε ένα δίκτυο ορθών πρακτικών και καινοτομίας σε ευρωπαϊκό επίπεδο, ένα δίκτυο που θα περιλαμβάνει ερευνητές, συμβούλους, εκπαιδευτές, αγρότες και τη βιομηχανία παραγωγής τροφίμων, προκειμένου να διασφαλιστεί ότι μπορούμε να συντομεύσουμε την αλυσίδα από την παραγωγή της γνώσης στην πρακτική χρήση της. Με αυτόν τον τρόπο, μπορούμε επίσης να συμβάλουμε -χάρη στις τεχνολογίες και στις γεωργικές τεχνικές που θα χρησιμοποιούνται από τους αγρότες- όχι μόνο στη διασφάλιση της οικονομικής ανταγωνιστικότητας, αλλά και στη μείωση των επιπτώσεων της γεωργικής δραστηριότητας στην κλιματική αλλαγή.
<P>
Θέμα: Αναγκαίες αλλαγές του προϋπολογισμού της Ευρωπαϊκής Ένωσης
<P>
Με το ξέσπασμα της κρίσης του 2008, τα ελλείμματα και τα χρέη των χωρών της ΕΕ εκτινάχθηκαν σε ιστορικά επίπεδα, με αποτέλεσμα το αυξανόμενο κόστος δανεισμού και την ύπαρξη σοβαρών δυσκολιών στην εξυπηρέτηση του χρέους. Όλες σχεδόν οι κυβερνήσεις της ΕΕ έχουν υιοθετήσει σκληρά προγράμματα λιτότητας που μειώνουν, τόσο τις κρατικές δαπάνες, όσο και τα προγράμματα δημοσίων επενδύσεων, με άμεσο αποτέλεσμα τη ραγδαία υποβάθμιση των κοινωνικών δεδομένων και τη διεύρυνση της οικονομικής ύφεσης.
<P>
Με δεδομένο ότι ο κοινοτικός προϋπολογισμός αποτελεί ένα, εν δυνάμει, σημαντικό εργαλείο ανάπτυξης και ότι δεν έχει αναδιαρθρωθεί σημαντικά, ούτως ώστε να ανταποκριθεί στις νέες συνθήκες γενικευμένης οικονομικής κρίσης και κρίσης χρέους, ερωτάται η Επιτροπή:
<P>
Μελετά προτάσεις για αναθεώρηση της συνολικής διάρθρωσης του κοινοτικού προϋπολογισμού, των κατευθυντήριων γραμμών και του μεγέθους του, προκειμένου να ενισχυθούν τα κράτη και να αντιμετωπίσουν τις κοινωνικές συνέπειες της κρίσης και να βοηθούν στις αναπτυξιακές τους προσπάθειες;
<SPEAKER ID="646" NAME="Janusz Lewandowski">
μέλος της Επιτροπής. - (EN) Το ερώτημα που τέθηκε στην Επιτροπή περιλαμβάνει ουσιαστικά τη διάγνωση της πραγματικής κατάστασης της οικονομίας στην Ευρώπη καθώς και την ιατρική συνταγή. Μέχρι κάποιον βαθμό μπορώ να συμφωνήσω τόσο με τη διάγνωση όσο και με τη συνταγή. Ναι, ζούμε σε μια Ευρώπη λιτότητας, η οποία έχει ως αποτέλεσμα περικοπές που ναι μεν είναι κοινωνικά οδυνηρές, έχουν πολιτικό κόστος και είναι οικονομικά αναγκαίες, αλλά ωστόσο συνιστούν έως κάποιον βαθμό και μια πρόκληση για την πολύ επισφαλή ανάκαμψη της ευρωπαϊκής οικονομίας.
<P>
" Ευρωπαϊκή Επιτροπή στηρίζει σθεναρά τη δημοσιονομική εξυγίανση ως προϋπόθεση για την αειφόρο ανάπτυξη, αλλά σήμερα περισσότερο από ποτέ έχουμε συναίσθηση της σημασίας της οικονομικής συζήτησης που είναι τώρα σε εξέλιξη και αφορά το πρόβλημα "ανάκαμψη κατά λιτότητας", το οποίο συζητήθηκε μόλις σήμερα στο Σώμα. Εάν εξετάσουμε το θέμα μακροπρόθεσμα και εάν διαβάσουμε τη στρατηγική "Ευρώπη 2020", αυτό είναι σαφές, όπως συμβαίνει και με την επανεκκίνηση της στρατηγικής για την ενιαία αγορά, αλλά αφορά την απελευθέρωση των δυνατοτήτων της ευρωπαϊκής οικονομίας. Αυτήν ακριβώς τη στιγμή την απάντηση θα πρέπει να τη δώσει ο ευρωπαϊκός προϋπολογισμός καθώς αυτήν ακριβώς τη στιγμή χρειαζόμαστε ανάπτυξη και θέσεις εργασίας.
<P>
Αυτό οφείλεται στον ειδικό χαρακτήρα του ευρωπαϊκού προϋπολογισμού, ο οποίος επικεντρώνεται στις επενδύσεις. Οι εθνικοί προϋπολογισμοί αφορούν κυρίως τις κοινωνικές μεταφορές· ο ευρωπαϊκός προϋπολογισμός αφορά κυρίως τις επενδύσεις και, συνεπώς, θα μπορούσε να έχει πολλαπλασιαστικό αποτέλεσμα στις θέσεις εργασίας και την ανάπτυξη, και αν εξετάσουμε την πρόταση για το 2012, αυτό που αυξάνεται, παράλληλα με την ανταγωνιστικότητα, είναι η συνοχή, δηλαδή η διαρθρωτική χρηματοδότηση, και η έρευνα και ανάπτυξη· η άλλη κατηγορία αυξανόμενων δαπανών αφορά τη μετανάστευση. Έτσι, αυτό το είδος δαπάνης συντελεί στην ανάπτυξη και τη δημιουργία θέσεων εργασίας. Μακροπρόθεσμα, το ίδιο θα πρέπει να ισχύσει για την πρόταση που θα αποκαλύψουμε στα τέλη Ιουνίου για τις επόμενες δημοσιονομικές προοπτικές, με την προσθήκη αρκετών σημείων σε όσα ανέφερα σχετικά με την ενέργεια και τις διευρωπαϊκές υποδομές γενικά που επίσης συντελούν στην ανάπτυξη και τη δημιουργία θέσεων εργασίας.
<P>
Συνεπώς, μπορώ να πω ότι ο ευρωπαϊκός προϋπολογισμός, λόγω του χαρακτήρα του, θα μπορούσε να αποτελέσει τον μηχανισμό απόδοσης σε μια περίοδο λιτότητας αντικαθιστώντας τις επενδύσεις που περικόπτονται συνήθως σε εθνικό επίπεδο. Ως εκ τούτου, θα πρέπει να εκμεταλλευτούμε αυτήν τη δυναμική του ευρωπαϊκού προϋπολογισμού σε όλο το εύρος της.
<SPEAKER ID="647" NAME="Νικόλαος Χουντής" AFFILIATION="GUE/NGL">
Κύριε Επίτροπε, σας ευχαριστώ για την απάντηση. Δεν ξέρω αν σήμερα στην Επιτροπή συζητήσατε αυτά που γράφονται τον τελευταίο καιρό στον Τύπο σχετικά με το ελληνικό χρέος: για μυστικές συναντήσεις, για αναδιάρθρωση του χρέους, για νέο δάνειο και πιθανή έξοδο της χώρας από το ευρώ. Την ίδια ώρα, ζούμε τις δραματικές συνέπειες του Μνημονίου. Χωρίς βιώσιμη ανάπτυξη, ούτε το χρέος θα αποπληρωθεί, ούτε η οικονομική κατάσταση θα βελτιωθεί. " ερώτηση που θέλω να σας κάνω είναι: τι μέτρα προτείνετε, άμεσα, τώρα, σε σχέση με τον προϋπολογισμό ώστε να βοηθήσετε τις πληττόμενες, όπως η Ελλάδα, χώρες από την κρίση;
<SPEAKER ID="648" NAME="Janusz Lewandowski">
μέλος της Επιτροπής. - (EN) Το παραδέχομαι, αλλά πρόκειται ασφαλώς για ένα τόσο σημαντικό και επείγον θέμα, ώστε η διαρροή από τη συνεδρία της περασμένης εβδομάδας συζητήθηκε στο Σώμα.
<P>
Το γεγονός αυτό τροφοδοτεί την κερδοσκοπία. Τέτοιες διαρροές έχουν κόστος, και το αποτέλεσμα αυτής της επιδείνωσης του κλίματος γύρω από την Ελλάδα δεν βοηθά την Ελλάδα. Θα απασχολήσει τις επόμενες συνεδριάσεις που θα αφορούν τους όρους για το ελληνικό πρόγραμμα αναδιάρθρωσης και το εξαρτώμενο από αυτό ελληνικό πακέτο διάσωσης. Ωστόσο, δεν βρίσκομαι εδώ για να συζητήσω για αυτά που πρέπει να συμφωνηθούν μεταξύ των αρμόδιων μελών της Επιτροπής και του Διεθνούς Νομισματικού Ταμείου με τη συμμετοχή των ελληνικών αρχών.
<P>
Μπορούμε μόνο να ευχηθούμε καλή επιτυχία στις προσπάθειες που καταβάλλονται στο εσωτερικό της χώρας, οι οποίες είναι πιθανόν πολύ οδυνηρές πολιτικά και επιζήμιες για την κυβέρνηση που λαμβάνει αυτά τα μέτρα. Παραδέχομαι ότι η διαρροή τροφοδοτεί την κερδοσκοπία και επιδεινώνει τις συνθήκες για μια ενδεχόμενη ανάκαμψη της Ελλάδας.
<P>
Θέμα: Ευρωπαϊκό Σώμα Εθελοντών Ανθρωπιστικής Βοήθειας
<P>
Καθώς διανύουμε το ευρωπαϊκό έτος εθελοντισμού 2011, μπορεί η Επιτροπή να ενημερώσει το Κοινοβούλιο σε ποιο στάδιο βρίσκεται η νομοθετική διαδικασία για τη δημιουργία του ευρωπαϊκού σώματος εθελοντών ανθρωπιστικής βοήθειας (ΕΣΕΑΒ);
<P>
Συγκεκριμένα, ποιες δράσεις πρόκειται να αναληφθούν βάσει του αποτελέσματος της δημόσιας διαβούλευσης; Μπορεί η Επιτροπή να προσδιορίσει ποια πιλοτικά έργα έχουν επιλεχθεί σε αυτή τη φάση;
<SPEAKER ID="650" NAME="Kristalina Georgieva">
μέλος της Επιτροπής. - (EN) Κύριε Πρόεδρε, θα προσπαθήσω να κάνω ό,τι καλύτερο μπορώ για να συντομεύσω την απάντησή μου.
<P>
" Συνθήκη της Λισαβόνας προβλέπει την ίδρυση ενός ευρωπαϊκού εθελοντικού σώματος ανθρωπιστικής βοήθειας με στόχο τη δημιουργία ενός πλαισίου για την κοινή συμμετοχή των νέων Ευρωπαίων στις ανθρωπιστικές επιχειρήσεις παροχής βοήθειας της Ένωσης. Το περασμένο έτος, το 2010, επανεξετάσαμε την υφιστάμενη κατάσταση του εθελοντισμού, μέσω διμερών συναντήσεων, ερευνών και μιας ειδικής διάσκεψης τον Σεπτέμβριο του 2010. Κατά συνέπεια, στις 23 Σεπτεμβρίου εγκρίναμε την ανακοίνωση που καθιερώνει μια σταδιακή προσέγγιση για το εν λόγω σώμα.
<P>
" πρώτη φάση της αποτίμησης μας επέτρεψε να προσδιορίσουμε τα υφιστάμενα κενά, τις ανάγκες και τις προϋποθέσεις ώστε το εθελοντικό σώμα να συμβάλει θετικά στην ανθρωπιστική βοήθεια της ΕΕ. Φέτος, το 2011, η κύρια δραστηριότητα έγκειται στην περαιτέρω ανάπτυξη της προσέγγισης, συμπεριλαμβανομένης μιας διαβούλευσης με τους δημόσιους φορείς, τα αποτελέσματα της οποίας θα γνωστοποιηθούν μέχρι το τέλος του τρέχοντος μηνός, του Μαΐου του 2011. Δεύτερον, μια προπαρασκευαστική δράση που θα επιτρέψει στην Επιτροπή να χρηματοδοτήσει πιλοτικά σχέδια με στόχο τη στρατολόγηση, την κατάρτιση και την ανάπτυξη ενός περιορισμένου αριθμού εθελοντών ενόψει της έγκρισης μιας νομοθετικής πρότασης. Τρίτον, θα πραγματοποιήσουμε μια πλήρη αξιολόγηση επιπτώσεων, η οποία θα μας ενημερώσει σχετικά με τις ενδεχόμενες οικονομικές και κοινωνικές επιπτώσεις του εθελοντικού σώματος. Τα αποτελέσματα αυτών των δραστηριοτήτων θα ενσωματωθούν σε μια πρόταση κανονισμού που θα κατατεθεί το 2012.
<P>
Τα αποτελέσματα της διαβούλευσης με τον δημόσιο φορέα, καθώς και τα επιλεγμένα πιλοτικά σχέδια, θα παρουσιαστούν στην ειδική διάσκεψη που θα πραγματοποιηθεί τον Ιούνιο του 2011, το τρέχον έτος, στη Βουδαπέστη, υπό την αιγίδα της ουγγρικής Προεδρίας.
<SPEAKER ID="651" NAME="Marian Harkin" AFFILIATION="ALDE">
(EN) Κύριε Πρόεδρε, δεδομένου ότι βρισκόμαστε αντιμέτωποι με χρονικούς περιορισμούς και δεδομένου ότι ο Επίτροπος απάντησε στην ερώτησή μου με μεγάλη ακρίβεια, δεν έχω να θέσω κάτι άλλο.
<P>
Θέμα: Ανθρωπιστική βοήθεια στη Λιβύη
<P>
Σε ποιο επίπεδο βρίσκεται η ανθρωπιστική βοήθεια της Επιτροπής για τους αντάρτες και τον άμαχο πληθυσμό στη Λιβύη και στις λοιπές ζώνες κρίσης της βορείου Αφρικής; Πώς εκτιμά η Επιτροπή τις σχετικές δράσεις της τους τελευταίους μήνες;
<P>
Θέμα: Στρατιωτική και μη αντιμετώπιση καταστροφών
<P>
Οι συγκρούσεις στη Λιβύη απέδειξαν πόσο σημαντικό είναι να είναι σε θέση η Ευρώπη να κινητοποιεί μια σειρά πόρων για ταχεία αντίδραση.
<P>
Πώς εκτιμά η Επιτροπή την πρόοδο της ΕΕ όσον αφορά την ικανότητά της για συντονισμένη χρησιμοποίηση του στρατιωτικού και ανθρωπιστικού δυναμικού της;
<P>
Έχει σημειωθεί πρόοδος όσον αφορά την πρόταση για ίδρυση ενός μόνιμου φορέα συντονισμού της στρατιωτικής και μη αντιμετώπισης καταστροφών από την ΕΕ και τα κράτη μέλη;
<SPEAKER ID="653" NAME="Kristalina Georgieva">
μέλος της Επιτροπής. - (EN) Από τη στιγμή που ξεκίνησε η κρίση στη Λιβύη, η Ευρωπαϊκή Ένωση επωμίστηκε τις ευθύνες της για την ανακούφιση του άμαχου πληθυσμού παρέχοντας έγκαιρη και σημαντική ανθρωπιστική βοήθεια.
<P>
Έως σήμερα, η Επιτροπή έχει χορηγήσει 50 εκατ. ευρώ -40 εκατ. ευρώ από τον προϋπολογισμό μας για ανθρωπιστική βοήθεια και 10 εκατ. ευρώ από το κονδύλι του προϋπολογισμού για την προστασία των αμάχων- ενώ τα 27 κράτη μέλη συνεισέφεραν συνολικά 52 εκατ. ευρώ, ανεβάζοντας το συνολικό ποσό της ανθρωπιστικής βοήθειας της ΕΕ σε 102 εκατ. ευρώ. Πρωταγωνιστούμε αναμφίβολα στην αντιμετώπιση των αναγκών του λαού της Λιβύης.
<P>
" ανθρωπιστική μας χρηματοδότηση στηρίζει δραστηριότητες των εταίρων, των υπηρεσιών του Ο"Ε, του Ερυθρού Σταυρού και της Ερυθράς "μισελήνου, καθώς και ΜΚΟ. Οι δραστηριότητές μας αντιμετωπίζουν τόσο τις πιεστικές ανάγκες εντός της Λιβύης όσο και τις ανάγκες των πολιτών που έχουν διαφύγει από τη Λιβύη. Έως σήμερα, 740.000 μουσουλμάνοι διακινούμενοι εργαζόμενοι έχουν φύγει από τη χώρα αναζητώντας ασφάλεια.
<P>
Στο εσωτερικό της Λιβύης, οι δραστηριότητές μας περιλαμβάνουν την απομάκρυνση διά θαλάσσης περίπου 2.000 αμάχων από τη Misrata, την παροχή τροφίμων, νερού, υγειονομικής περίθαλψης και ιατρικών εφοδίων στη Misrata και σε άλλες περιοχές της Λιβύης, καθώς και προσωρινά υλικά διατροφής, καθώς αναμένουμε ότι η επισιτιστική κατάσταση θα επιδεινωθεί τις επόμενες τέσσερις με έξι εβδομάδες.
<P>
Στις συνοριακές περιοχές εκτός της Λιβύης, η Επιτροπή στηρίζει την εκ των προτέρων αποστολή αποθεμάτων έκτακτης ανάγκης. Στηρίζουμε επίσης τις επιχειρήσεις που πραγματοποιούνται στην Τυνησία, την Αίγυπτο και την Αλγερία για τους πολίτες που έχουν εγκαταλείψει τη Λιβύη.
<P>
Ο μηχανισμός της ΕΕ για την προστασία του άμαχου πληθυσμού έχει ενεργοποιηθεί δύο φορές: πρώτον, προκειμένου να παρασχεθεί στήριξη για τις προξενικές επιχειρήσεις με στόχο την απομάκρυνση των υπηκόων μας -5.800 Ευρωπαίοι έχουν απομακρυνθεί- και, δεύτερον, προκειμένου να διευκολυνθεί ο επαναπατρισμός των διακινούμενων εργαζομένων που εγκλωβίστηκαν στην Τυνησία και την Αίγυπτο. Παρείχαμε 157 πτήσεις από τα κράτη μέλη με τη στήριξη της Επιτροπής, και χρηματοδοτήσαμε επίσης τον επαναπατρισμό υπηκόων τρίτων χωρών μέσω της Διεθνούς Οργάνωσης για τη Μετανάστευση. Συνολικά, πάνω από 56.000 άνθρωποι επέστρεψαν με ασφάλεια στην πατρίδα τους. Βεβαίως, το γεγονός αυτό συμβάλλει επίσης στον περιορισμό του κινδύνου δημιουργίας ενός μεταναστευτικού κύματος στην Ευρώπη.
<P>
Παρά τις συνεχιζόμενες συγκρούσεις και την εξάπλωσή τους σε διάφορα μέρη της Λιβύης, οι ανθρωπιστικές οργανώσεις επιτελούν αξιόλογο έργο όσον αφορά την πρόληψη μιας σημαντικής ανθρωπιστικής καταστροφής. Τη στιγμή αυτή, η βασική μας ανησυχία εξακολουθεί να είναι ότι, σε μεγάλα τμήματα της Λιβύης που ελέγχονται από τον Καντάφι, η πρόσβαση των εργαζομένων αυτών των ανθρωπιστικών οργανώσεων είναι περιορισμένη.
<P>
Θέλω να σας διαβεβαιώσω ότι η Επιτροπή θα συνεχίσει τις προσπάθειές της βοηθώντας τους ανθρώπους που πλήττονται από αυτήν τη σύγκρουση.
<SPEAKER ID="654" NAME="Bernd Posselt" AFFILIATION="PPE">
(DE) Κύριε Πρόεδρε, κύριε Επίτροπε, σας ευχαριστώ πάρα πολύ για την αφοσίωσή σας σε αυτό το ζήτημα. Θα ήθελα να το τονίσω αυτό όσο γίνεται περισσότερο. Θα ήθελα απλά να κάνω την εξής ερώτηση: χθες ή σήμερα τα "νωμένα Έθνη ζήτησαν κατάπαυση του πυρός προκειμένου να μπορέσουν να αντιμετωπιστούν οι ανθρωπιστικές ανάγκες. Φθάνει όντως η ανθρωπιστική βοήθεια στην πλειονότητα των πολιτών της Λιβύης, και τι ποσοστό της χώρας ή του πληθυσμού εκτιμάτε ότι δεν είναι προσβάσιμο για τους οργανισμούς παροχής βοήθειας;
<SPEAKER ID="655" NAME="Sarah Ludford" AFFILIATION="ALDE">
(EN) Κύριε Επίτροπε, υπό το πρίσμα των ψηφισμάτων του Κοινοβουλίου και των συμπερασμάτων του Συμβουλίου του περασμένου Δεκεμβρίου, θα μπορούσατε να εκτιμήσετε την πρόοδο που έχει σημειωθεί μετά την έκθεση Barnier του 2006 όσον αφορά τη δημιουργία ενός πραγματικά συνεκτικού μηχανισμού ταχείας αντίδρασης ή αντιμετώπισης καταστροφών: ενός μηχανισμού που συγκεντρώνει μέσα ανθρωπιστικής βοήθειας και πολιτικής προστασίας και στρατιωτικά μέσα και διαθέτει προκαθορισμένα αποθέματα πόρων από τα κράτη μέλη και όχι μια ad hoc προσέγγιση; Συντονίζουμε τις δράσεις μας; Μπορείτε να μας καθησυχάσετε;
<SPEAKER ID="656" NAME="Kristalina Georgieva">
μέλος της Επιτροπής. - (EN) Απαντώντας στην πρώτη ερώτηση, η πρόσβαση σε περιοχές της Λιβύης όπου πραγματοποιούνται στρατιωτικές επιχειρήσεις είναι περιορισμένη, αλλά -χάρη στο θάρρος των εργαζομένων των ανθρωπιστικών οργανώσεων- μπορούμε ακόμη και έχουμε πρόσβαση σε δύο πληγείσες κοινότητες της Misrata και στις παράκτιες πόλεις στις οποίες σημειώνονται συγκρούσεις. Εκεί όπου δεν έχουμε καταφέρει να φτάσουμε ακόμα είναι στις πληγείσες κοινότητες του δυτικού τμήματος της Λιβύης που βρίσκεται υπό τον έλεγχο του Καντάφι.
<P>
Επίσης, ανησυχούμε πολύ διότι διαπιστώνουμε τώρα ότι ο αριθμός των Λίβυων που εγκαταλείπουν τη χώρα αυξάνεται. Από τους 740.000 ανθρώπους που ανέφερα σήμερα, περίπου 50.000 είναι Λίβυοι και ο αριθμός τους αυξάνεται, φέροντάς μας αντιμέτωπους με άλλη μια πρόκληση: την παροχή βοήθειας σε αυτούς τους ανθρώπους. Οι περισσότεροι εξ αυτών καταφεύγουν σε κοινότητες υποδοχής στην Τυνησία και την Αίγυπτο. Πρέπει να βρούμε τώρα έναν τρόπο να στηρίξουμε αυτές τις κοινότητες.
<P>
Όσον αφορά την κατάπαυση του πυρός, ζητούμε εδώ και καιρό την κατάπαυση του πυρός προκειμένου να επιτραπεί η ασφαλής πρόσβαση στην ανθρωπιστική βοήθεια και, βεβαίως, στηρίζουμε με σθένος τον Ο"Ε σε αυτό το πλαίσιο. Σας διαβεβαιώνω ότι βρισκόμαστε σε συνεχή επαφή με τον Ο"Ε και την Ύπατη Αρμοστεία του Ο"Ε για τους πρόσφυγες, ώστε να μπορούμε να παρέχουμε βοήθεια όταν παρουσιάζεται μια ευκαιρία, όπως κάνουμε τώρα σε πολλές περιπτώσεις, για παράδειγμα στην περίπτωση της Misrata.
<P>
Στην πραγματικότητα, υποβλήθηκε ξεχωριστή ερώτηση σχετικά με τη συντονισμένη αντιμετώπιση. Μου επιτρέπετε να συνεχίσω απαντώντας σε αυτήν την ερώτηση; Σημειώσαμε σημαντική πρόοδο όσον αφορά την πρόοδο των εργασιών σχετικά με την ανακοίνωση για την ενίσχυση της ευρωπαϊκής αντιμετώπισης καταστροφών που στηρίχθηκε ομόφωνα από το Συμβούλιο στα τέλη του περασμένου έτους. Πρόθεσή μας είναι να επιταχύνουμε πραγματικά το έργο που αφορά την εφαρμογή αυτής της ανακοίνωσης με στόχο την ίδρυση ενός ευρωπαϊκού κέντρου αντιμετώπισης έκτακτων αναγκών που θα λειτουργεί καθημερινά επί 24ωρης βάσης έως το τέλος του τρέχοντος ημερολογιακού έτους. Αυτό θα βασίζεται στο σημερινό κέντρο παρακολούθησης και ενημέρωσης και, επίσης, στις ομάδες ανθρωπιστικής βοήθειας που υπήρχαν στη Γενική Διεύθυνση Ανθρωπιστικής Βοήθειας (ECHO) και θα έχει στην πράξη τη δυνατότητα να λειτουργεί καθημερινά επί 24ωρης βάσης.
<P>
Το τελευταίο έτος, ιδιαίτερα στο πλαίσιο της αντιμετώπισης της καταστροφής στην Αϊτή, των πλημμυρών στο Πακιστάν και της σημερινής αντιμετώπισης της κατάστασης στη Λιβύη, οικοδομήσαμε πολύ ισχυρές και αποτελεσματικές σχέσεις εργασίας με το στρατιωτικό προσωπικό της ΕΕ στην Ευρωπαϊκή Υπηρεσία Εξωτερικής Δράσης σε τέτοιο σημείο ώστε πλέον το στρατιωτικό προσωπικό της ΕΕ να ορίζει αξιωματικούς συνδέσμους στο πλαίσιο της ανθρωπιστικής μας επιχείρησης, προκειμένου να είμαστε σε θέση να σχεδιάζουμε και να δρούμε από κοινού.
<P>
Για να δώσω μια άμεση απάντηση στην ερώτησή σας: ναι, σημειώνουμε πρόοδο. Δυστυχώς, λόγω των γεγονότων του περασμένου έτους, αντιμετωπίσαμε εξαιρετικά δύσκολες περιστάσεις το 2010 -και φέτος επίσης- που έδωσαν μια πολύ ισχυρή ώθηση στην πρόοδο αυτού του έργου.
<P>
Θέμα: Κονσερβοποιημένα αλιευτικά προϊόντα ως μέρος της επισιτιστικής βοήθειας
<P>
Έχει συμπεριλάβει η Επιτροπή τα μεταποιημένα κονσερβοποιημένα αλιευτικά προϊόντα στα πακέτα επισιτιστικής βοήθειας της Ευρωπαϊκής Ένωσης προς τις χώρες που πλήττονται από ανθρωπιστικές κρίσεις; Δεν συμφωνεί η Επιτροπή ότι τα μεταποιημένα κονσερβοποιημένα αλιευτικά προϊόντα ενδείκνυνται κατ' εξοχήν ως επισιτιστική βοήθεια λόγω της υψηλής περιεκτικότητάς τους σε πρωτεΐνες, της μακράς διάρκειας ζωής τους και της δυνατότητας άμεσης διάθεσής τους;
<SPEAKER ID="658" NAME="Kristalina Georgieva">
μέλος της Επιτροπής. - (EN) " Ευρωπαϊκή Ένωση είναι ένας από τους μείζονες δωρητές επισιτιστικής βοήθειας. " Επιτροπή έχει δεσμευτεί ότι θα ασκεί πρωταγωνιστικό ρόλο όσον αφορά τη διασφάλιση της πρόσβασης των πιο ευάλωτων ατόμων που πλήττονται από κρίσεις σε ασφαλή, επαρκή και θρεπτικά τρόφιμα. " Επιτροπή δεν πραγματοποιεί η ίδια επιχειρήσεις παροχής βοήθειας. Παρέχει χρηματοδότηση σε οργανώσεις-εταίρους -Οργανισμοί του Ο"Ε, διεθνείς ΜΚΟ, οικογένεια του Ερυθρού Σταυρού- ή σε εταίρους που διαθέτουν τεράστια εμπειρία στη διεξαγωγή επιχειρήσεων παροχής βοήθειας στα πιο ευάλωτα άτομα.
<P>
Οι εταίροι μας που είναι υπεύθυνοι για την εφαρμογή των επιχειρήσεων έχουν τη δικαιοδοσία να αποφασίζουν ποιες είναι οι πιο καίριες ανάγκες σε επισιτιστική βοήθεια στην εκάστοτε περίπτωση. Τους ενθαρρύνουμε να αγοράζουν εγχώρια τρόφιμα όσο το δυνατόν περισσότερο. Γιατί; Διότι αυτοί, με αυτόν τον τρόπο, παρέχουν χρήσιμη στήριξη στους ντόπιους αγρότες και εμείς, εν τέλει, δεν ταΐζουμε τους ανθρώπους καταστρέφοντας την ίδια στιγμή τα μέσα διαβίωσης των ντόπιων αγροτών με το να παρέχουμε τα δικά μας τρόφιμα. " Επιτροπή προσυπογράφει πάντα αυτές τις επιλογές και εξασφαλίζει ότι λαμβάνονται υπόψη παράγοντες όπως η διαθεσιμότητα και η θρεπτική αξία των προϊόντων, οι διατροφικές συνήθειες του εγχώριου πληθυσμού, η διαθεσιμότητα των μαγειρικών εγκαταστάσεων και ο παράγοντας του κόστους, συμπεριλαμβανομένου του κόστους μεταφοράς.
<P>
Επί της βάσης αυτής, θα καθοριστεί η ακριβής σύνθεση της επισιτιστικής μας βοήθειας. Προφανώς, τα κονσερβοποιημένα τρόφιμα έχουν κάποια πλεονεκτήματα, όπως π.χ. τα των κονσερβοποιημένα αλιευτικά προϊόντα διότι μπορούν να διατηρηθούν για μεγάλο χρονικό διάστημα και, συνεπώς, είναι κατάλληλα για τη διαχείριση των αποθεμάτων. Έχουν, όμως, και ορισμένα μειονεκτήματα, τα οποία ορισμένες φορές σχετίζονται με το κόστος ή τις διαιτητικές συνήθειες των εγχώριων πληθυσμών. Έτσι, πρέπει πάντα να είμαστε βέβαιοι ότι αυτό που κάνουμε βοηθά τους ανθρώπους με τον πιο αποτελεσματικό τρόπο.
<SPEAKER ID="659" NAME="Pat the Cope Gallagher" AFFILIATION="ALDE">
(EN) Σας ευχαριστώ για την απάντησή σας, κυρία Επίτροπε, την οποία αποδέχομαι. Στις ομιλίες σας αναφέρατε τη διατροφή σε πολλές περιπτώσεις και, στην πραγματικότητα, τα κονσερβοποιημένα αλιευτικά προϊόντα πληρούν όλες τις προϋποθέσεις: έχουν χαμηλή τιμή, είναι πλούσια σε πρωτεΐνες, δεν απαιτούν μεταφορά σε ψυγεία ή αποθήκευση σε δροσερά μέρη μετά τη μεταφορά τους και, βεβαίως, διατηρούνται για μεγάλο διάστημα. Και όσον αφορά το μαγείρεμα, τα ψάρια είναι ήδη μαγειρεμένα. Αναφέρομαι συγκεκριμένα στο σκουμπρί και στη ρέγκα.
<P>
Αυτό που λέω είναι το εξής: θα μπορούσατε να χρησιμοποιήσετε το αξίωμά σας για να προτείνετε τουλάχιστον τη χρήση κονσερβοποιημένων αλιευτικών προϊόντων; Εμείς είμαστε εκείνοι που το χρηματοδοτούμε αυτό και θα ήθελα να έχω την ευκαιρία να συναντηθώ με κάποιον από τη ΓΔ σας και να συζητήσω το θέμα διότι κατάγομαι από μια περιοχή στην οποία υπάρχουν άφθονα ψάρια αλλά δεν υπάρχει κανένα άλλο είδος εργασίας. Πρέπει να προσπαθήσουμε να βοηθήσουμε τους πολίτες μας και, με τον ίδιο τρόπο, να βοηθήσουμε και τους υπόλοιπους.
<SPEAKER ID="660" NAME="Kristalina Georgieva">
μέλος της Επιτροπής. - (EN) " παρατήρησή σας είναι πολύ έγκυρη. Πρέπει να συνδυάσουμε την υψηλή διατροφική αξία με την απλότητα στη χρήση. Παράλληλα, θα ήθελα ειδικότερα να επιστήσω την προσοχή στο γεγονός ότι η Επιτροπή δεν πρέπει να διευρύνει την παρέμβασή της αποφασίζοντας εκ των προτέρων σχετικά με το ποια ακριβώς θα πρέπει να είναι η σύνθεση της επισιτιστικής βοήθειας σε κάθε δεδομένη περίπτωση.
<P>
Διαδραματίζουμε έναν πολύ σημαντικό πρωταγωνιστικό ρόλο στην Ευρωπαϊκή Ένωση όσον αφορά την επισιτιστική βοήθεια αποδεσμεύοντας την επισιτιστική βοήθειά μας ή, με άλλα λόγια, δεν απαιτούμε η ευρωπαϊκή επισιτιστική βοήθεια να περιλαμβάνει τρόφιμα που παράγονται στην Ευρώπη. Ορισμένες φορές τα γεωργικά πλεονάσματα της Ευρώπης χρησιμοποιούνται για επισιτιστική βοήθεια.
<P>
Απαιτούμε όμως τα τρόφιμα που παρέχονται στους πολίτες σε οποιαδήποτε περίπτωση να είναι τα πιο κατάλληλα για την εκάστοτε περίπτωση. Και γιατί το κάνουμε αυτό; Όταν αποδεσμεύουμε την επισιτιστική μας βοήθεια, οι οργανώσεις εταίροι έχουν τη δυνατότητα να αγοράζουν εγχώρια τρόφιμα και να δίνουν ένα κίνητρο στους ντόπιους αγρότες. Εν τέλει δεν φέρνουμε τρόφιμα από την Ευρώπη, δεν καταστρέφουμε τα μέσα διαβίωσης των ντόπιων αγροτών για να τους δώσουμε στη συνέχεια αναπτυξιακή βοήθεια φέρνοντας στην πραγματικότητα ακόμη περισσότερα τρόφιμα επειδή δεν είμαστε συνετοί όσον αφορά την προσέγγισή μας απέναντι στην επισιτιστική βοήθεια.
<P>
Μπορώ να σας διαβεβαιώσω ότι, σε παγκόσμιο επίπεδο, όσα κάνει η Ευρώπη σε αυτό το πλαίσιο θεωρούνται σωστά και οι πολίτες των αναπτυσσόμενων χωρών και οι εταίροι της αναπτυξιακής βοήθειας μας επιδοκιμάζουν διότι ακολουθούμε αυτήν την προσέγγιση ως προς την επισιτιστική μας βοήθεια. Πέραν τούτου, στηρίζουμε επίσης και την εκ των προτέρων αποστολή τροφίμων, και σε αυτήν την περίπτωση τα κονσερβοποιημένα αλιευτικά προϊόντα είναι κατάλληλα. Σας διαβεβαιώνω ότι αγωνιζόμαστε για το σωστό. Όταν πρόκειται για το σωστό, φυσικά το ενθαρρύνουμε.
<P>
Είστε ευπρόσδεκτοι να επισκεφθείτε τις υπηρεσίες μας - πάντα μας χαροποιεί η επαφή με το Ευρωπαϊκό Κοινοβούλιο.
<SPEAKER ID="661" NAME="Πρόεδρος">
Βαρόνη Ludford, πήρατε την απάντησή σας. Θέλετε να με πιέσετε για μια συμπληρωματική ερώτηση; Περί αυτού πρόκειται; Πήρατε την απάντηση στην ερώτησή σας.
<SPEAKER ID="662" NAME="Sarah Ludford" AFFILIATION="ALDE">
(EN) Ναι, πράγματι! Στα συμπεράσματα του Συμβουλίου του περασμένου Δεκεμβρίου γινόταν λόγος για διάφορες προτάσεις της Επιτροπής κατά τη διάρκεια του 2011. Δεν μπορώ να ισχυριστώ ότι είμαι ειδική σε αυτόν τον τομέα, αλλά οι προτάσεις αυτές δεν δημοσιεύθηκαν στα μέσα ενημέρωσης και αναρωτιέμαι αν τελικά υποβλήθηκε κάποια πρόταση. Έτσι επιστρέφουμε στις προτάσεις που είχαν γίνει στο παρελθόν, μεταξύ άλλων και από συναδέλφους της πολιτικής μου Ομάδας, για μια ευρωπαϊκή οργάνωση ταχείας υλοποίησης. Το Κοινοβούλιο έχει ζητήσει τη σύσταση μιας ευρωπαϊκής δύναμης πολιτικής προστασίας, με το σκεπτικό ότι θα υπάρχει κάποιο είδος μόνιμου οργάνου ώστε να μην χρειάζεται να βασιζόμαστε σε αυτήν την επισφαλή δραστηριότητα· θα δημιουργούσαμε τους μηχανισμούς, ώστε να μπορούμε να αναλάβουμε πολύ γρήγορα δράση. Γνωρίζω ότι είπατε πως σημειώσαμε πρόοδο, αλλά φτάνουμε στην πραγματικά ιδανική κατάσταση;
<SPEAKER ID="663" NAME="Kristalina Georgieva">
μέλος της Επιτροπής. - (EN) Τα συμπεράσματα του Συμβουλίου μας έδωσαν την εντολή να εργαστούμε για τη δημιουργία μιας ευρωπαϊκής δυνατότητας πολιτικής προστασίας που θα είναι προβλέψιμη και έτοιμη προς άμεση εφαρμογή, με βάση ειδικά μέσα που διαθέτουν τα κράτη μέλη και που μπορούμε να κινητοποιήσουμε και να μεταφέρουμε εκεί όπου απαιτούνται άμεσα, όταν χτυπά η καταστροφή.
<P>
Σήμερα βρισκόμαστε σε ένα αρκετά εντυπωσιακό σημείο διότι ήδη διαθέτουμε 104 εγγεγραμμένες μονάδες από τα κράτη μέλη και έχουμε τη δέσμευσή τους ότι μπορούμε να τα κινητοποιήσουμε και να παράσχουμε βοήθεια με προβλέψιμο τρόπο εφόσον αυτά δεν χρειάζονται αυτές τις μονάδες για την καταπολέμηση παρόμοιων καταστροφών στο εσωτερικό των χωρών τους.
<P>
Έχουμε πολύ δουλειά ακόμη όσον αφορά τον προσδιορισμό των κενών και τον τρόπο με τον οποίο θα καλύψουμε αυτά τα κενά. Για τον λόγο αυτόν θα ολοκληρώσουμε το συνετό έργο και, στη συνέχεια, θα έρθουμε στα εξουσιοδοτημένα όργανά μας, το Συμβούλιο και το Κοινοβούλιο, ώστε να εγκριθεί η προσέγγιση που προτείνουμε για να καλυφθούν τα κενά.
<P>
Αυτό που προχωρά γρηγορότερα από ό,τι αναμένονταν το περασμένο έτος είναι η δημιουργία του ευρωπαϊκού κέντρου αντιμετώπισης καταστάσεων έκτακτης ανάγκης. Μπορώ να σας διαβεβαιώσω ότι το κέντρο αυτό θα επέφερε μεγάλη διαφορά διότι θα μας επέτρεπε να επιταχύνουμε το έργο μας όσον αφορά τον σχεδιασμό πιθανών σεναρίων- σχετικά με το είδος των καταστροφών για τις οποίες πρέπει να είμαστε προετοιμασμένοι και, επίσης, σχετικά με τη διαμόρφωση ενός μοντέλου για τα μέσα που διαθέτουν τα κράτη μέλη.
<P>
Οι λέξεις που ήταν σημαντικές ήταν "εθελοντική δέσμευση των κρατών μελών". Αμέσως μετά όμως από αυτήν τη δέσμευση, τα εν λόγω μέσα ανήκουν στην Κοινότητα και μπορούμε να τα αναπτύξουμε.
<P>
Θέμα: " κλιματική αλλαγή και ο ρόλος των γεωργών
<P>
Έχει η Επιτροπή κάποια άποψη σχετικά με τη σημασία που πρέπει να δοθεί στον ρόλο των γεωργών, σε ό,τι αφορά τις εστίες απορρόφησης διοξειδίου του άνθρακα, τα δάση και άλλα μέτρα, για την καταπολέμηση μίας από τις μεγαλύτερες προκλήσεις που αντιμετωπίζει το περιβάλλον μας σήμερα;
<P>
Με ποιο τρόπο σκοπεύει η Επιτροπή να υποστηρίξει τους γεωργούς στον αγώνα τους κατά της κλιματικής αλλαγής;
<SPEAKER ID="665" NAME="Connie Hedegaard">
μέλος της Επιτροπής. - (EN) Τόσο η γεωργία όσο και η δασοκομία μπορούν, βεβαίως, να διαδραματίσουν σημαντικό ρόλο όσον αφορά την επίτευξη των κλιματικών στόχων της ΕΕ, και η μη εκπομπή αερίων του θερμοκηπίου με CO2 από τη γεωργική δραστηριότητα περιλαμβάνεται στην πραγματικότητα στον μηχανισμό επιμερισμού της ευθύνης της ΕΕ, όμως οι εκπομπές και οι κατακρατήσεις των εκπομπών CO2 που σχετίζονται με τη χρήση γης, την αλλαγή της χρήσης της γης και τις δασοκομικές δραστηριότητες (ό,τι ονομάζουμε και "LULUCF") δεν εντάσσονται στο πλαίσιο της τρέχουσας δέσμευσης για μείωση όπως εγκρίθηκε το 2008 στη δέσμη μέτρων για το κλίμα και την ενέργεια.
<P>
Ωστόσο, στο πλαίσιο της δέσμης μέτρων, το Ευρωπαϊκό Συμβούλιο και το Κοινοβούλιο ζήτησαν από την Επιτροπή να αξιολογήσει κάποιους τρόπους για τη συμπερίληψή τους στη δέσμευση της ΕΕ για μείωση έως τα μέσα του 2011 και να υποβάλει κάποια νομοθετική πρόταση ως όφειλε. Έτσι, η Επιτροπή σχεδιάζει να δημοσιεύσει τη σχετική ανακοίνωση αυτό το καλοκαίρι, δηλαδή πολύ σύντομα.
<P>
" συμπερίληψή τους θα μπορούσε να ενισχύσει την περιβαλλοντική ακεραιότητα των κλιματικών δεσμεύσεών μας, διασφαλίζοντας ότι καλύπτονται όλες οι εκπομπές και οι κατακρατήσεις, ενώ παράλληλα θα ενισχύεται η προβολή των προσπαθειών των γεωργών και των δασοκόμων για την αύξηση των φρεατίων μέσω της βιώσιμης διαχείρισης της χρήσης της γης.
<P>
" σημερινή ΚΓΠ περιλαμβάνει μέσα που αντιμετωπίζουν την κλιματική αλλαγή, κυρίως μέσω των πολλαπλών παράλληλων οφελών μεταξύ των γεωργοπεριβαλλοντικών πολιτικών και της κλιματικής δράσης. Ο πρώτος πυλώνας παρέχει εισοδηματική στήριξη στους αγρότες που πρέπει να σέβονται την πολλαπλή συμμόρφωση - μια έννοια που περιλαμβάνει βασικές υποχρεώσεις, ορισμένες από τις οποίες αφορούν την κλιματική δράση. " πολιτική για την ανάπτυξη της υπαίθρου στον δεύτερο πυλώνα καθιστά διαθέσιμα στα κράτη πιο στοχευμένα μέτρα για την κλιματική αλλαγή.
<P>
Ο υγειονομικός έλεγχος του 2008 επιβεβαίωσε ότι η κλιματική αλλαγή είναι μία από τις βασικές προκλήσεις που πρέπει να αντιμετωπιστούν, και ήδη μέτρα που αφορούν τη δασοκομία -για παράδειγμα, η αναδάσωση- μπορούν να υποστηριχθούν στο πλαίσιο της πολιτικής για την ανάπτυξη της υπαίθρου.
<P>
Μια μεταρρυθμισμένη ΚΓΠ με έναν πιο πράσινο πρώτο πυλώνα, που θα θεσπίζει μη συμβατικές και ετήσιες περιβαλλοντικές δράσεις οι οποίες θα εκτείνονται πέραν της συμμόρφωσης, και έναν δεύτερο πυλώνα που θα επικεντρώνεται περισσότερο στην κλιματική δράση και θα υποστηρίζεται από μια συμβουλευτική υπηρεσία για την επαγγελματική γεωργία, θα μπορούσε να σχεδιαστεί με στόχο την παροχή βοήθειας προς τους γεωργούς ως προς τη διαχείριση των συστημάτων χρήσης της γης τους, προκειμένου να συμβάλουν στην κλιματική δράση (μετριασμός) και, επίσης, να γίνουν λιγότερο ευάλωτοι στις κλιματικές αλλαγές (προσαρμογή). Αυτό σκοπεύουμε οπωσδήποτε να επιτύχουμε μέσω της επόμενης ΚΓΠ.
<SPEAKER ID="666" NAME="Jim Higgins" AFFILIATION="PPE">
(GA) Θα ήθελα να ευχαριστήσω την Επίτροπο. Είναι σαφές ότι η πολιτική της προσανατολίζεται προς τη σωστή κατεύθυνση. Όσον αφορά τη θέση της γεωργίας στην οικονομία της χώρας μου, είναι σαφώς πολύ σημαντική, αυτό είναι αλήθεια. Για παράδειγμα, το 2010 η καθαρή μεταφορά από την ΕΕ στον προϋπολογισμό της Ιρλανδίας για τη γεωργία εκτιμήθηκε στα 978,3 εκατ. ευρώ. Είναι σαφές ότι οι γεωργοί είναι πρόθυμοι να συνεργαστούν μαζί σας, όσον αφορά την κλιματική αλλαγή και άλλα παρόμοια θέματα, όμως πρέπει να λάβουν αποζημιώσεις και χρήματα εάν θέλουμε να επιτύχουμε μια τέτοια συνεργασία. Είναι σαφές ότι είναι πρόθυμοι να συνεργαστούν αλλά, την ίδια στιγμή, δεν μπορούν να κάνουν κάτι τέτοιο χωρίς αποζημιώσεις, χωρίς οικονομικά κίνητρα, χωρίς χρήματα.
<SPEAKER ID="667" NAME="Connie Hedegaard">
μέλος της Επιτροπής. - (EN) Βασικά πιστεύω ότι συμφωνούμε. Χρησιμοποιείτε τη λέξη "αποζημίωση". Εγώ προτιμώ να λέω ότι η κοινή γεωργική πολιτική θα πρέπει να κινηθεί περισσότερο προς μια κατάσταση όπου θα διατίθεται βοήθεια στα άτομα που προσφέρουν κάτι για το κοινό καλό. Έτσι, οι γεωργοί έχουν πλέον μια πολύ πιο απτή και πιο πρακτική επιλογή να κινηθούν προς την κατεύθυνση του να κάνουν κάτι για το κλίμα, για την ποιότητα του νερού, ή για οτιδήποτε άλλο, ούτως ώστε οι επιδοτήσεις που δίνουμε για τη γεωργία να αποκτήσουν μεγαλύτερη αξία. Αυτή, τουλάχιστον, είναι η άποψή μας στην Επιτροπή.
<P>
Θέμα: " ισότητα των φύλων στα πλαίσια της καταπολέμησης της αλλαγής του κλίματος
<P>
Ο παγκόσμιος δείκτης κινδύνων από το κλίμα για το έτος 2011 καταδεικνύει ότι μεταξύ των 35 χωρών του κόσμου που διατρέχουν περισσότερους κινδύνους εξακολουθούν να περιλαμβάνονται έξι κράτη μέλη της ΕΕ. Τα πλέον ευάλωτα άτομα, από απόψεως αλλαγής του κλίματος, είναι οι γυναίκες, επειδή συνιστούν το μεγαλύτερο μέρος των φτωχότερων τμημάτων του πληθυσμού. Δεδομένου ότι η ισότητα των φύλων αναγνωρίζεται ως αναγκαία προϋπόθεση για την υλοποίηση αειφόρου ανάπτυξης και την επίτευξη των αναπτυξιακών στόχων της χιλιετίας, η πολιτική για την αλλαγή του κλίματος, κατά την άποψη των ειδικών, δεν αποδίδει αρκετή προσοχή στην εν λόγω αρχή. Είναι προφανές ότι δεν υπάρχει κάποια διαδικασία που να αποσκοπεί στην ενσωμάτωση των γυναικών στην καταπολέμηση της αλλαγής του κλίματος.
<P>
Ποια μέτρα σκοπεύει να λάβει η Επιτροπή προκειμένου να περιληφθεί η διάσταση της ισότητας των φύλων στην ευρωπαϊκή πολιτική για την καταπολέμηση της αλλαγής του κλίματος;
<SPEAKER ID="669" NAME="Connie Hedegaard">
μέλος της Επιτροπής. - (EN) " ΕΕ προωθεί εδώ καιρό την ισότητα των φύλων. Προς αυτήν την κατεύθυνση, η Επιτροπή ακολουθεί μια παγιωμένη πρακτική για ευρείες διαβουλεύσεις τόσο εντός όσο και εκτός της Επιτροπής. Ιδιαίτερα, η διαβούλευση με όλα τα τμήματα της Επιτροπής επιτρέπει να λαμβάνονται υπόψη οι πτυχές της ισότητας των φύλων όλων των νομοθετικών προτάσεων και άλλων πρωτοβουλιών, μεταξύ άλλων και όσον αφορά την κλιματική αλλαγή.
<P>
" Επιτροπή αναγνωρίζει τις σοβαρές κοινωνικές επιπτώσεις που έχει στις γυναίκες η κλιματική αλλαγή, καθώς και τον σημαντικό ρόλο των γυναικών στην καταπολέμηση της κλιματικής αλλαγής. " Επιτροπή, τον Οκτώβριο του 2009, ζήτησε να υπάρξει μια πλατφόρμα όπου θα ακούγεται η φωνή των γυναικών, ιδιαίτερα ως παραγόντων για την καταπολέμηση της κλιματικής αλλαγής.
<P>
Πέραν τούτου, η Επιτροπή συνεργάζεται στενά με τα κράτη μέλη και με τις Προεδρίες της ΕΕ για την ανάπτυξη δεικτών για τη συνέχεια σε επίπεδο ΕΕ των 12 τομέων ενδιαφέροντος της λεγόμενης πλατφόρμας δράσης του Πεκίνου.
<P>
Σε αυτό το πλαίσιο, στη στρατηγική για την ισότητα μεταξύ γυναικών και ανδρών 2010-2015, η Επιτροπή σχεδίασε την ανάπτυξη δεικτών στον τομέα των γυναικών και του περιβάλλοντος μεταξύ των προτεραιοτήτων του μελλοντικού έργου του Ευρωπαϊκού Ινστιτούτου για την Ισότητα των Φύλων. Πληροφορούμαστε επίσης ότι, κατά το πρώτο εξάμηνο του επόμενου έτους, η δανική Προεδρία επιθυμεί να αναπτύξει δείκτες σε αυτόν τον τομέα με ιδιαίτερη έμφαση στην κλιματική αλλαγή. Θα καταρτιστεί μια έκθεση από το Ευρωπαϊκό Ινστιτούτο για την Ισότητα των Φύλων και θα μπορούσαν να εγκριθούν συγκεκριμένα συμπεράσματα από το Συμβούλιο σχετικά με αυτό το θέμα προς το τέλος του εξαμήνου της δανικής Προεδρίας.
<P>
Έτσι, η κλιματική αλλαγή και οι γυναίκες έχουν περίοπτη θέση στην ημερήσια διάταξη.
<SPEAKER ID="670" NAME="Justas Vincas Paleckis" AFFILIATION="S&amp;D">
(EN) Σας ευχαριστώ για την ολοκληρωμένη απάντησή σας. Πριν από δύο περίπου χρόνια η Επιτροπή ανακοίνωσε ότι η βασική απειλή εναντίον της ασφάλειας είναι πλέον η κλιματική αλλαγή και ότι η ανθρωπότητα έχει ένα χρονικό περιθώριο 10 ετών περίπου για να αντιστρέψει τις αλλαγές. Προσωπικά πιστεύω ότι η οικονομική κρίση, οι επαναστάσεις στη βόρεια Αφρική και τώρα το ατύχημα στη Φουκοσίμα απέσπασαν την προσοχή από την καταπολέμηση της κλιματικής αλλαγής. Έχετε και εσείς αυτήν την εντύπωση;
<SPEAKER ID="671" NAME="Connie Hedegaard">
μέλος της Επιτροπής. - (EN) Είναι σαφές ότι ήρθαμε αντιμέτωποι με πολλές προκλήσεις την τελευταία διετία. Ωστόσο, όσον αφορά τη βόρεια Αφρική για παράδειγμα, πρέπει να πω ότι -όπως μόλις αναφέρθηκε- τα γεγονότα στην Τυνησία προκλήθηκαν, μεταξύ άλλων, από την αύξηση της τιμής των τροφίμων στη χώρα.
<P>
Θεωρώ ότι ο κόσμος διαπίστωσε ότι η κλιματική αλλαγή δεν είναι ο μοναδικός λόγος για την αύξηση της τιμής των τροφίμων, αλλά η κλιματική αλλαγή πολλαπλασιάζει την απειλή. Επιδεινώνει άλλα είδη απειλής. Δεν είναι μια κατάσταση όπου ισχύει ή το ένα ή το άλλο. Ωστόσο, θεωρώ ότι σε πολλές περιπτώσεις δημιουργείται η εντύπωση σε ακόμη περισσότερες χώρες, κυβερνήσεις, επιχειρήσεις και τομείς ότι υπάρχει σχέση μεταξύ του τρόπου με τον οποίο αντιμετωπίζουμε την κλιματική αλλαγή και του τρόπου με τον οποίο παρέχουμε ασφάλεια στους πολίτες.
<P>
Θέμα: Κόστος της μείωσης των εκπομπών CO2 στην Ευρωπαϊκή Ένωση
<P>
" Ευρωπαϊκή Ένωση προτίθεται να μειώσει τις εκπομπές CO2 κατά 20% έως το 2020. Ένας τόσο φιλόδοξος στόχος δεν μπορεί να μην έχει επιδράσεις στην οικονομία των κρατών μελών. Ήδη υπάρχουν πολυάριθμες επιχειρήσεις που μεταφέρουν την παραγωγή τους εκτός της Ευρωπαϊκής Ένωσης διότι δεν είναι σε θέση να αντέξουν το κόστος της ευρωπαϊκής πολιτικής στον τομέα του κλίματος.
<P>
Έχει πραγματοποιήσει η Επιτροπή προσομοιώσεις οι οποίες να δείχνουν ποια θα είναι τα αποτελέσματα της μείωσης των εκπομπών στην κατάσταση των οικονομιών των κρατών μελών;
<P>
Ποια είναι τα κράτη μέλη που επιβαρύνονται σε μεγαλύτερο βαθμό από το κόστος αυτής της διαδικασίας και ποια είναι η επίδραση στο ΑΕΠ τους;
<P>
Ποιο είναι το κόστος με το οποίο θα πρέπει να επιβαρυνθούν οι οικονομίες των κρατών μελών στην υποθετική περίπτωση της μείωσης των εκπομπών αερίων κατά 10% και κατά 15% έως το 2020;
<SPEAKER ID="673" NAME="Connie Hedegaard">
μέλος της Επιτροπής. - (EN) " Επιτροπή έχει στην πραγματικότητα απαντήσει ήδη σε παρόμοιες γραπτές ερωτήσεις του αξιότιμου βουλευτή κ. Ziobro σχετικά με το κόστος της μείωσης των εκπομπών αερίων του θερμοκηπίου στην ΕΕ έως το 2020 και σχετικά με το θέμα της διαρροής άνθρακα, τον Μάρτιο και τον Απρίλιο του 2010.
<P>
" ΕΕ κατάφερε να αποσυνδέσει την οικονομική της ανάπτυξη από τις εκπομπές της. Το ΑΕγχΠ της ΕΕ έχει αυξηθεί κατά 45% από το 1990 και μετά, ενώ οι εκπομπές έχουν μειωθεί κατά 13%, και στα ποσοστά αυτά περιλαμβάνονται και στοιχεία του 2010, όταν δηλαδή είχαμε εξέλθει από την κρίση. Την τελευταία περίοδο, ο βιομηχανικός τομέας της ΕΕ γνώρισε ανάπτυξη άνω του 30%. Τα αριθμητικά αυτά στοιχεία δείχνουν ότι η συνεχής ανάπτυξη μπορεί να συμβαδίσει με τη μείωση των εκπομπών. Πράγματι, υπολογίζεται για παράδειγμα ότι μεταξύ 2005 και 2009, μόνο από τη βιομηχανία ανανεώσιμης ενέργειας δημιουργήθηκαν 550.000 νέες θέσεις εργασίας.
<P>
Καταρχάς, όσον αφορά τη διαρροή άνθρακα, η Επιτροπή θα ήθελε να τονίσει ότι, στην τελευταία τροποποίηση της οδηγίας για το σύστημα εμπορίας δικαιωμάτων εκπομπών, το Ευρωπαϊκό Κοινοβούλιο και το Συμβούλιο αποφάσισαν να αντιμετωπίσουν το εν λόγω θέμα χορηγώντας ένα μεγαλύτερο μερίδιο δωρεάν δικαιωμάτων σε τομείς και υποτομείς που θεωρούνταν ότι κινδύνευαν σημαντικά από διαρροή άνθρακα. " ανάλυση της Επιτροπής που δημοσιεύτηκε τον Μάιο του περασμένου έτους επιβεβαίωσε ότι τα δωρεάν δικαιώματα είναι ένα αποτελεσματικό μέσο αντιμετώπισης του ενδεχόμενου κινδύνου διαρροής άνθρακα.
<P>
Επιπλέον, οι κίνδυνοι της διαρροής άνθρακα μειώθηκαν ακόμη περισσότερο, καθώς τώρα πάνω από 80 χώρες, μεταξύ των οποίων όλες οι αναδυόμενες οικονομίες, τηρούν τις δεσμεύσεις στις οποίες προέβησαν στην Κοπεγχάγη και εφαρμόζουν τους εγχώριους στόχους τους. Πρέπει να πω ότι η Επιτροπή δεν διαθέτει αποδείξεις ότι οι εταιρείες μεταφέρουν την παραγωγή τους εκτός της ΕΕ λόγω της πολιτικής για το κλίμα.
<P>
Δεύτερον, η Ευρωπαϊκή Επιτροπή αξιολόγησε λεπτομερώς το κόστος και τα οφέλη της μείωσης των εκπομπών CO2 για την ευρωπαϊκή οικονομία στο πλαίσιο της δέσμης μέτρων για το κλίμα και την ενέργεια που συμφωνήθηκε το 2008. Οι τελευταίες αναλύσεις που πραγματοποιήθηκαν το 2010 δείχνουν ότι το κόστος της εκπλήρωσης του στόχου μείωσης των εκπομπών διοξειδίου του άνθρακα κατά 20% έχει μειωθεί κατά το ένα τρίτο τουλάχιστον σε σύγκριση με την ανάλυση που πραγματοποιήθηκε το 2008. Εκτιμάται πλέον στα 48 εκατ. ευρώ, ποσό το οποίο αντιπροσωπεύει το 0,32% του ΑΕγχΠ που έχει προβλεφθεί για το 2020. Πέραν τούτου, πρέπει επίσης να αναφερθεί ότι ορισμένες από αυτές τις επενδύσεις θα επιστρέψουν π.χ. με τη μορφή εξοικονόμησης δαπανών πετρελαίου.
<P>
Για την ανάπτυξη της δέσμης μέτρων σχετικά με το κλίμα και την ενέργεια, η Επιτροπή έλαβε δεόντως υπόψη τις διαφορετικές συνθήκες που επικρατούν στα κράτη μέλη όσον αφορά την οικονομική ανάπτυξη, τον πλούτο και το ενεργειακό μίγμα. Επιπλέον, η δέσμη μέτρων για το κλίμα και την ενέργεια περιλαμβάνει τρεις ειδικούς μηχανισμούς για την εξισορρόπηση του συνολικού κόστους στα κράτη μέλη, ούτως ώστε οι προσπάθειες να επιμεριστούν με δίκαιο και ισότιμο τρόπο.
<SPEAKER ID="674" NAME="Zbigniew Ziobro" AFFILIATION="ECR">
(PL) Κύριε Πρόεδρε, σας ευχαριστώ πολύ για την ευγενική σας χειρονομία να συμπεριλάβετε την ερώτησή μου. Ωστόσο, λαμβάνοντας υπόψη ότι έχει περάσει η ώρα, θα μου επιτρέψετε να περιοριστώ σε ένα θέμα. Θα διαβιβάσω μετά χαράς στην Επίτροπο κάποια στοιχεία σχετικά με τις εταιρείες που αποφασίζουν να μεταφέρουν την παραγωγή τους εκτός των κρατών μελών της ΕΕ λόγω των περιορισμών που συνδέονται με τις μειωμένες εκπομπές CO2. Κατά τη γνώμη μου, εάν σας παρουσιάσω αυτά τα συγκεκριμένα γεγονότα, τότε η Επιτροπή θα πεισθεί να αναλύσει και τις αρνητικές επιπτώσεις που έχει αυτή η διαδικασία για τις οικονομίες της ΕΕ.
<P>
Λαμβάνοντας υπόψη ότι οι εκπομπές CO2 δεν γνωρίζουν σύνορα και ότι οι εκπομπές θα συνεχιστούν και μετά τη μεταφορά της παραγωγής, κάτι που αναπόφευκτα θα έχει αρνητικές επιπτώσεις στο περιβάλλον, η οικονομία της ΕΕ θα χάσει, καθώς εξάγει θέσεις εργασίας.
<SPEAKER ID="675" NAME="Connie Hedegaard">
μέλος της Επιτροπής. - (EN) Βεβαίως, όλοι συμφωνούμε με αυτό. Αυτός είναι επίσης ο λόγος για τον οποίο, μέσω του συστήματος συγκριτικής αξιολόγησης, έχουμε διασφαλίσει ότι στους τομείς που εκτίθενται περισσότερο στη διαρροή άνθρακα θα παρασχεθούν σχεδόν όλα τα δικαιώματα δωρεάν.
<P>
Όμως, επιτρέψτε μου να διορθώσω μία μόνο παρεξήγηση. Πιστεύω ότι θα πρέπει να είμαστε πολύ προσεκτικοί στην Ευρωπαϊκή Ένωση και να μην πιστεύουμε ότι οι άλλοι δεν κάνουν τίποτα. Την περασμένη εβδομάδα, επέστρεψα από την Κορέα. Το σύστημα εμπορίας άνθρακα καθιερώνεται τώρα και εκεί και την περίοδο αυτή εξετάζεται πώς ακριβώς θα λειτουργεί. Θα ισχύσει από την 1η Ιανουαρίου 2015. " Κίνα πραγματοποιεί τεράστια πιλοτικά σχέδια σχετικά με την εμπορία άνθρακα. Θέλει να καταστήσει το σύστημά της διεθνές στο άμεσο μέλλον. Θεσπίζει επίσης περιβαλλοντικούς φόρους, κ.ο.κ.
<P>
Θα μπορούσα να αναφέρω πολλές ανταγωνιστικές οικονομίες οι οποίες έχουν πλέον συνειδητοποιήσει ότι πρέπει να εφαρμόσουν και οι ίδιες φιλόδοξες περιβαλλοντικές πολιτικές, ενεργειακές πολιτικές και πολιτικές για το κλίμα. Έχουν επίσης συνειδητοποιήσει ότι, εάν το κάνουν αυτό με έξυπνο τρόπο, θα ωφεληθούν τελικά οι οικονομίες τους.
<SPEAKER ID="676" NAME="Πρόεδρος">
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλέπε Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 20.20 και επαναλαμβάνεται στις 21.00)

<CHAPTER ID="020">
Γυναίκες και επιστήμη (συζήτηση) 
<SPEAKER ID="467" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Thomsen, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με τις γυναίκες και την επιστήμη.
<SPEAKER ID="468" NAME="Σταύρος Δήμας">
Μέλος της Επιτροπής. - Κύριε Πρόεδρε, πρώτα απ' όλα θα ήθελα να εκφράσω την ευγνωμοσύνη μου προς το Ευρωπαϊκό Κοινοβούλιο και, ιδίως, προς την εισηγήτρια, κυρία Britta Thomsen, για την υποστήριξη στην πολιτική της Επιτροπής στον τομέα των γυναικών και της επιστήμης. Επίσης, θα ήθελα να ευχαριστήσω τον εισηγητή της Επιτροπής Βιομηχανίας, Έρευνας και Ενέργειας, κύριο Den Dover, για την εποικοδομητική του στάση.
<P>
Συμφωνούμε με την επεξηγηματική δήλωση της κ. Thomsen ότι η εξάλειψη των διακρίσεων λόγω φύλου στην επιστήμη είναι ικανή να σημάνει νέα εποχή αριστείας για την ευρωπαϊκή έρευνα και την παραγωγή γνώσης και να ενισχύσει την καινοτομία. " Επιτροπή γνωρίζει καλά ότι υπάρχει μεγάλη ανισορροπία μεταξύ γυναικών και ανδρών όσον αφορά τους ερευνητές. Οι τελευταίες διαθέσιμες στατιστικές δείχνουν ότι ενώ οι γυναίκες αντιπροσωπεύουν περισσότερο από το 50% των αποφοίτων σε όλους τους πανεπιστημιακούς κλάδους, μόνο το 15% των καθηγητών είναι γυναίκες. Στον τομέα της επιστήμης, της μηχανικής και της τεχνολογίας, οι αντίστοιχοι αριθμοί είναι 34% γυναίκες απόφοιτοι και 9% γυναίκες καθηγητές. " Επιτροπή συμφωνεί ότι αυτό είναι μια μεγάλη σπατάλη ταλέντων και πόρων και ότι επίσης αντιβαίνει στην αρχή της ισότητας.
<P>
" Ευρωπαϊκή Επιτροπή έχει ασχοληθεί με το θέμα της χαμηλής συμμετοχής των γυναικών στην ευρωπαϊκή έρευνα, από το 1999 και στο πέμπτο πρόγραμμα-πλαίσιο παρείχε οικονομική υποστήριξη για μελέτες και δράσεις στον τομέα των γυναικών και της επιστήμης. Επιπρόσθετα, η Επιτροπή δημοσιεύει, από το 2003, τη συλλογή στατιστικών στοιχείων "see figures" που αποτυπώνουν τη συμμετοχή των γυναικών στην ευρωπαϊκή έρευνα. " επόμενη σχετική έκδοση θα δημοσιευθεί το 2009.
<P>
Πιο συγκεκριμένα, στην έκθεσή της η κ. Thomsen υποστηρίζει το στόχο του 40% για τη συμμετοχή στις διάφορες επιτροπές του προγράμματος-πλαισίου που έχει τεθεί για τα δύο φύλα. Ο μη δεσμευτικός αυτός στόχος υπάρχει από το 2000 και έχει αποφέρει πολύ καλά αποτελέσματα. Για παράδειγμα, η συμμετοχή των γυναικών στις επιτροπές αξιολόγησης ερευνητικών έργων έχει αυξηθεί από 10% στο τέταρτο πρόγραμμα-πλαίσιο σε 34% για το έκτο πρόγραμμα-πλαίσιο. Αυτό αποδεικνύει πως όταν το θέμα αναδεικνύεται κατάλληλα, πρόοδος επιτυγχάνεται ακόμη και χωρίς δεσμευτικούς στόχους. Ίσως μάλιστα, η ύπαρξη δεσμευτικών στόχων να αποδεικνυόταν μακροπρόθεσμα και αντιπαραγωγική, ως εκδήλωση δυσμενούς διάκρισης σε βάρος των ανδρών και οι περισσότεροι -γυναίκες και άνδρες- δεν συμφωνούν με τέτοιους στόχους.
<P>
" έκθεση υπογραμμίζει τις αρνητικές επιπτώσεις που έχει στην επαγγελματική σταδιοδρομία των γυναικών επιστημόνων η διακοπή της εργασίας. Μέσα στο πλαίσιο του ευρωπαϊκού χώρου έρευνας η Ευρωπαϊκή Επιτροπή συμμερίζεται αυτές τις ανησυχίες και ενθαρρύνει τη λήψη πολιτικών μέτρων τα οποία θα επιτρέψουν την καλύτερη εξισορρόπηση επαγγελματικής και οικογενειακής ζωής. " δικτύωση μεταξύ των γυναικών επιστημόνων μπορεί επίσης να συμβάλει ουσιαστικά στην προσέλκυση περισσοτέρων γυναικών στην επιστήμη και σε θέσεις με αποφασιστικές αρμοδιότητες. Αυτός είναι ο λόγος για τον οποίο δημιουργήσαμε την ευρωπαϊκή πλατφόρμα γυναικών επιστημόνων που δρα ως καταλύτης και δημιουργεί πρότυπα στο χώρο της επιστημονικής έρευνας.
<P>
Ένας από τους κύριους στόχους μας είναι η αύξηση του αριθμού των γυναικών σε ερευνητικές θέσεις με αποφασιστικές αρμοδιότητες και συνδέεται άμεσα με το στόχο που συμφώνησαν το 2005 τα κράτη μέλη, να στελεχωθεί το 25% των ανωτάτων θέσεων στους δημόσιους ερευνητικούς οργανισμούς από γυναίκες. Πάνω στο θέμα αυτό δημοσιεύθηκε προσφάτως μια έκθεση "Mapping the maze, getting more women to the top research". " έκθεση καταλήγει στο συμπέρασμα ότι η διαφανής και δίκαιη αξιολόγηση δεν αρκούν από μόνες τους ώστε να αυξηθεί η εκπροσώπηση των γυναικών στους μηχανισμούς λήψης αποφάσεων. Χρειαζόμαστε αλλαγή των επικρατουσών αντιλήψεων. Οι ειδικοί κάνουν εισηγήσεις για το πώς μπορεί να γίνει πιο πλατιά και ανοιχτή η ισχύουσα επιστημονική νοοτροπία και κουλτούρα, αλλά η πρόκληση τώρα είναι πώς θα τις υλοποιήσουμε. Οι δράσεις αυτές συνεχίζονται στο έβδομο πρόγραμμα-πλαίσιο, τώρα δε, συνδέονται και με την υλοποίηση του Ευρωπαϊκού Χώρου Έρευνας. " διάσκεψη που θα γίνει τον Μάιο του 2009 υπό την αιγίδα της Τσεχικής Προεδρίας της Ευρωπαϊκής Ένωσης, αφενός θα επιχειρήσει την ανασκόπηση των επιτυχιών των τελευταίων 10 ετών, αφετέρου θα εντοπίσει τα σημεία στα οποία απαιτούνται περαιτέρω προσπάθειες. " συμβολή του Ευρωπαϊκού Κοινοβουλίου σ' αυτό το πλαίσιο θα είναι πολύτιμη.
<P>
Τον Μάρτιο του 2006 η Επιτροπή υιοθέτησε το χρονοδιάγραμμα για την ισότητα μεταξύ γυναικών και ανδρών 2006-2010. Το χρονοδιάγραμμα αυτό είναι το πλαίσιο δράσης της Επιτροπής και εκφράζει τη δέσμευση να προωθήσουμε την ισότητα των φύλων σε όλες τις πολιτικές, τόσο στο εσωτερικό όσο και στο εξωτερικό πεδίο. Στις προτεραιότητές μας συγκαταλέγονται: ο συνδυασμός ιδιωτικού και επαγγελματικού βίου, η προώθηση της ίσης συμμετοχής γυναικών και ανδρών στους πολιτικούς και οικονομικούς φορείς λήψης αποφάσεων, όπως επίσης και στην επιστήμη και τεχνολογία, η εξάλειψη στερεοτύπων που αφορούν το φύλο στους χώρους της εκπαίδευσης, της κατάρτισης και του πολιτισμού, όπως επίσης και στην αγορά εργασίας.
<SPEAKER ID="469" NAME="Britta Thomsen" LANGUAGE="DA">
Κύριε Πρόεδρε, σας ευχαριστώ που μου δίνετε τον λόγο. Χαίρομαι γιατί σήμερα μπορούμε να βάλουμε ψηλά στην ημερήσια διάταξη τις γυναίκες και την έρευνα, διότι πιστεύω ότι είναι ένα θέμα κλειδί αναφορικά με την υλοποίηση της στρατηγικής της Λισαβόνας. " Ευρώπη πρέπει να δημιουργήσει περισσότερες θέσεις εργασίας. Πρέπει να δημιουργήσουμε καλύτερες θέσεις εργασίας και να γίνουμε πιο ισχυροί στην έρευνα και την καινοτομία. Και στα τρία αυτά καθήκοντα, οι γυναίκες είναι σημαντικό μέρος της λύσης. Πρέπει να εργάζονται περισσότερες γυναίκες, πρέπει να βρίσκονται περισσότερες γυναίκες σε διοικητικές θέσεις και όργανα λήψης αποφάσεων. Αν θέλουμε να δημιουργήσουμε στην Ευρώπη 700 000 ερευνητικές θέσεις τα επόμενα χρόνια, πρέπει να βελτιώσουμε την αξιοποίηση των γυναικείων ταλέντων που διαθέτουμε.
<P>
Γενικά, είχα δύο στόχους κατά την εκπόνηση αυτής της έκθεσης. Πρώτον, ήθελα να παρουσιάσω τη σημερινή κατάσταση. Ποια είναι η αναλογία των γυναικών στην έρευνα και γιατί είναι τόσο άσχημα τα πράγματα; Δεύτερον, ήθελα να κοιτάξω μπροστά και να παρουσιάσω λύσεις και προτάσεις για το πώς μπορεί να βελτιωθεί η κατάσταση, η οποία σήμερα δεν είναι ικανοποιητική. Οι γυναίκες συνιστούν κατά μέσο όρο μόλις το 35% των ερευνητών που εργάζονται στον δημόσιο τομέα και το 18% των ερευνητών που εργάζονται στον ιδιωτικό τομέα. Επιπροσθέτως, μολονότι οι γυναίκες αποτελούν παραπάνω από το 50% των φοιτητών στην ΕΕ και κατέχουν το 43% των διδακτορικών διπλωμάτων, κατέχουν μόλις το 15% των ανώτερων ακαδημαϊκών θέσεων. Ως εκ τούτου, μπορούμε να δούμε μια έκδηλη στρέβλωση όσον αφορά την εκπροσώπηση των γυναικών σε θέσεις λήψης αποφάσεων και διοικητικές θέσεις.
<P>
Δικά μας πρόσφατα δημιουργημένα όργανα, όπως το Ευρωπαϊκό Συμβούλιο Έρευνας, δεν έχουν επιτύχει να εκπληρώσουν κανένα κριτήριο ισότητας. Μόλις 5 από τα 22 μέλη αυτού του συμβουλίου έρευνας είναι γυναίκες. Υπογράμμισα επίσης το γεγονός ότι στις περισσότερες ευρωπαϊκές χώρες εξακολουθεί να παρουσιάζεται σημαντική υποεκπροσώπηση των γυναικών σε επιστημονικές επιτροπές - άλλο ένα παράδειγμα της έλλειψης εκπροσώπησης των γυναικών σε όργανα λήψης αποφάσεων.
<P>
Θα ήθελα να μιλήσω λίγο περισσότερο για το δεύτερο και ίσως πιο ενδιαφέρον μέρος της έκθεσής μου, δηλαδή τις μελλοντοστραφείς λύσεις και προτάσεις. Άκουσα προσεκτικά όσα λέχθηκαν κατά τη διαδικασία διαβούλευσης στην Επιτροπή Δικαιωμάτων των Γυναικών και Ισότητας των Φύλων, και ένα από τα σαφή θέματα που προέκυψαν ήταν ότι το ζητούμενο είναι πρωτίστως η χάραξη πολιτικών για τον τομέα. Εάν αυτό το πρόβλημα αγνοηθεί σε εθνικό και θεσμικό επίπεδο, δεν θα γίνει τίποτα. Στην έκθεσή μου συμπεριέλαβα, για τον λόγο αυτόν, το αίτημα να ορίσουν τα κράτη μέλη και η Επιτροπή στόχο συμμετοχής τουλάχιστον 40% γυναικών σε όλες τις ομάδες αξιολόγησης και τις επιτροπές επιλογής. Αυτό το θεωρώ απόλυτα σημαντικό. Αν θέλουμε να αλλάξουμε την κατάσταση, πρέπει να εξασφαλίσουμε ότι θα υπάρχουν περισσότερες γυναίκες στα όργανα λήψης αποφάσεων, έτσι ώστε να μπορούν να γίνουν προσπάθειες από επάνω προς τα κάτω για τη δημιουργία μιας νέας νοοτροπίας. Επίσης, ζήτησα πιο ανοιχτές διαδικασίες πρόσληψης. " πείρα έχει δείξει ότι οι κλειστές διαδικασίες πρόσληψης ευνοούν πάρα πολύ τους άντρες, που πάντα υποδεικνύουν οι μεν τους δε ως τους πιο κατάλληλους.
<P>
Ακόμα, στην έκθεσή μου κατέστησα σαφές ότι δεν πρέπει να αποφεύγουμε τη θετική δράση αν θέλουμε να ελπίζουμε ότι θα διορθώσουμε σχετικά γρήγορα την κατάσταση. Εξάλλου, τα αριθμητικά μας στοιχεία δείχνουν ότι σήμερα δεν υπάρχουν φυσικές θετικές εξελίξεις. Ως εκ τούτου, συνέστησα ως απλές πρωτοβουλίες με θετικά αποτελέσματα στα κράτη μέλη να δημιουργηθούν ειδικά κεφάλαια για την προώθηση ερευνητριών και την επικέντρωση στη σημασία των δικτύων και των προτύπων. Ακόμα, καλά αποτελέσματα είχαν πολύ απλές πρωτοβουλίες όπως μια πρόταση που παροτρύνει ειδικά τις γυναίκες να υποβάλουν αιτήσεις.
<P>
Συνεπώς, η εργασία μου για την έκθεση αυτή δείχνει ότι υπάρχουν πολλά εμπόδια. Ασφαλώς, είναι σημαντικό να υπάρχουν καλές δυνατότητες συνδυασμού της ζωής ενός ερευνητή με την οικογενειακή ζωή, με τη δυνατότητα άδειας μητρότητας ακόμα και για τις φοιτήτριες που εκπονούν διδακτορική διατριβή, αλλά είναι και θέμα κουλτούρας. Φυσικά, οι πολιτιστικοί φραγμοί είναι πιο δύσκολο να εκφραστούν με έναν τύπο, στην πραγματικότητα όμως -δηλαδή για τους πιο συγκεκριμένους φραγμούς- το θέμα είναι να εστιαστούμε σε μερικές από τις στρεβλώσεις. Δεν θα πω περισσότερα εδώ, περιμένω όμως να ακούσω τις παρατηρήσεις σας για την έκθεση.
<SPEAKER ID="470" NAME="Den Dover">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (EN) Κύριε Πρόεδρε, με μεγάλη ευχαρίστηση χαιρετίζω κάθε λέξη της Επιτρόπου σήμερα το απόγευμα και συγχαίρω την κ. Thomsen που επιτέλεσε εξαίρετο έργο ως εισηγήτρια για αυτό το εξαιρετικά σημαντικό ζήτημα. Ως μέλος της Κεντροδεξιάς του Σώματος, αισθάνομαι πολύ μεγάλη ευχαρίστηση χειροκροτώντας μια σοσιαλίστρια από την άλλη πλευρά και από μια άλλη χώρα και συγχαίροντάς την γιατί πέτυχε μια ισορροπημένη προσέγγιση. Έδωσε έμφαση στους σημαντικότερους παράγοντες που σχετίζονται με το γεγονός ότι κατά τα νεανικά τους χρόνια οι κυρίες προηγούνται των ανδρών.
<P>
Είναι πιο έξυπνες, εργάζονται πιο σκληρά, μπορούν να καταβάλλουν προσπάθειες, και όμως, ακόμα και όταν φθάνουν στην ανώτατη εκπαίδευση, στην έναρξη μιας ερευνητικής σταδιοδρομίας, μερικές φορές μένουν πίσω. Αυτό συχνά οφείλεται σε πιέσεις από το σπίτι, στην προσωπική τους ζωή. " κ. Thomsen δικαιολογημένα επικεντρώνεται και εστιάζεται τόσο στην έκθεσή της όσο και σήμερα το απόγευμα σε αυτά τα προβλήματα.
<P>
" έκθεση περιλαμβάνει εποικοδομητικές ιδέες. Το μόνο για το οποίο έχω επιφυλάξεις είναι η διατύπωση συγκεκριμένων στόχων για το ποσοστό των γυναικών που θα πρέπει να φθάσουν σε διάφορους βαθμούς ή θέσεις. Αυτό είναι πολύ περιοριστικό. Κατά τα άλλα, όμως, υποστηρίζω πλήρως την έκθεση αυτή. Είχα την τιμή να εκπονήσω τη γνωμοδότηση της Επιτροπής Βιομηχανίας, Έρευνας και Ενέργειας. Ευχαριστώ τους σκιώδεις εισηγητές της έκθεσης και της γνωμοδότησής μου για την πλήρη συνεργασία τους. Πρόκειται για ένα υπόδειγμα νομοθεσίας και για μια έκθεση που εξασφαλίζει ότι εδώ στο Ευρωπαϊκό Κοινοβούλιο δείχνουμε τον καλύτερό μας εαυτό ως προς τη συνεργασία και εστιαζόμαστε στις ανάγκες της ερευνητικής βιομηχανίας.
<P>
Τελειώνω λέγοντας ότι την περασμένη Πέμπτη το βράδυ πήγα με έναν συνάδελφό μου, τον Ολλανδό Lambert van Nistelrooij, στο πανεπιστήμιο της Οξφόρδης. Όλοι οι επιστήμονες, οι ερευνητές εκεί ήταν γυναίκες. Αυτό το επιδοκιμάζω θερμά.
<SPEAKER ID="471" NAME="Πρόεδρος">
Σας ευχαριστώ πολύ, κύριε Dover. Σας ευχαριστώ ιδίως λόγω του γεγονότος ότι, εκτός από τον Επίτροπο Δήμα, είστε ο μοναδικός άντρας που ζήτησε να μιλήσει στην αποψινή συζήτηση. Έχω μόνο ομιλήτριες.
<SPEAKER ID="472" NAME="Edit Bauer">
εξ ονόματος της Ομάδας PPE-DE. - (SK) Ευχαριστώ πολύ, κύριε Πρόεδρε, κύριε Επίτροπε, κυρίες και κύριοι. Επιτρέψτε μου να συγχαρώ την κ. Thomsen εξ ονόματος της σκιώδους εισηγήτριας της Ομάδας ΕΛΚ-ΕΔ, κ. Sartori, αλλά και εκ μέρους μου. Θέλω να πω ότι η κατάσταση όσον αφορά τις γυναίκες και την επιστήμη είναι παρόμοια με την κατάσταση όσον αφορά τις γυναίκες και την πολιτική, αν και οι γυναίκες εκπροσωπούνται λίγο καλύτερα στον επιστημονικό τομέα. Αυτό συμβαίνει παρότι οι γυναίκες αποτελούν περίπου το 60% των αποφοίτων πανεπιστημίου. Μια επιστημονική σταδιοδρομία είναι κάτι παραπάνω από μια οκτάωρη εργασία. Υπάρχει και σκληρός ανταγωνισμός: συχνά οι γυναίκες είναι αναγκασμένες να αποδίδουν πολύ περισσότερο από τους άντρες για να επιτύχουν. Για αυτό με είχε προειδοποιήσει μια μεγαλύτερης ηλικίας συνάδελφος όταν ξεκίνησα πριν από πολλά χρόνια την επιστημονική μου σταδιοδρομία.
<P>
" ερώτηση γιατί υποεκπροσωπούνται τόσο πολύ οι γυναίκες στην επιστήμη, γιατί μετά από ένα χρονικό διάστημα σημειώνεται μείωση του αριθμού των νέων γυναικών επιστημόνων και, ως εκ τούτου, χάνουμε ταλαντούχους επιστήμονες είναι άραγε η σωστή; " δημιουργία των προϋποθέσεων για να μπορούν οι γυναίκες επιστήμονες να συνδυάσουν τον εργασιακό με τον οικογενειακό βίο είναι ζωτικής σημασίας για αυτές. Από αυτήν την άποψη, έχει ιδιαίτερη σημασία η επίτευξη των στόχων της Βαρκελώνης. Για να γίνουν οι γυναίκες επιτυχημένοι επιστήμονες, πρέπει οι διευκολύνσεις που τους προσφέρονται να είναι αξιόπιστες, προσβάσιμες, εξαίρετες, ανάλογες με τη φύση και τις απαιτήσεις του επιστημονικού έργου και αρκετά ευέλικτες.
<P>
Πρέπει, όμως, να εξετάσουμε και το θέμα της γενικής ενίσχυσης της επιστήμης και της ανάπτυξης. Εάν οι αμοιβές κυμαίνονται ανάμεσα στα χαμηλά και τα χαμηλότερα επίπεδα, κανείς δεν μπορεί να περιμένει ότι τέτοια επαγγέλματα θα προσελκύσουν νέες γυναίκες ή και νέους άντρες που κάνουν οικογένεια. Αυτό αποτελεί πραγματικό πρόβλημα σε ορισμένες χώρες, συγκεκριμένα στα νέα κράτη μέλη, όπου η ενίσχυση της επιστήμης και της έρευνας δεν φθάνει καν το 1% του ΑΕγχΠ. Επιτρέψτε μου να πω τελειώνοντας ότι η κατάσταση θα έπρεπε να διορθωθεί μάλλον με την αλλαγή των συνθηκών παρά με τη θέσπιση ποσοστώσεων.
<SPEAKER ID="473" NAME="Zita Gurmai">
εξ ονόματος της Ομάδας PSE. - (HU) Κύριε Πρόεδρε, κύριε Επίτροπε, κυρίες και κύριοι, η συμμετοχή των γυναικών στην ανώτατη εκπαίδευση αυξήθηκε δραστικά τα τελευταία χρόνια. Αυτό, όμως, δεν είχε ως αποτέλεσμα τη βελτίωση της αναλογίας γυναικών και ανδρών στις επιστήμες. Ο αριθμός των γυναικών μηχανικών αυξήθηκε επίσης τα τελευταία είκοσι χρόνια, αλλά πολύ λιγότερο από ό,τι σε άλλα επαγγέλματα και επιστημονικούς κλάδους.
<P>
Συνεπεία των δυσκολιών, μεγάλο ποσοστό γυναικών επιστημόνων εγκαταλείπουν την επιστημονική σταδιοδρομία, και αυτό είναι απαράδεκτο και παράλογο. Για τις γυναίκες είναι πιο δύσκολο να προχωρήσουν στο επάγγελμά τους. Αυτό φαίνεται ιδιαίτερα στο θέμα των αμοιβών. Οι γυναίκες δεν εκπροσωπούνται τόσο καλά στους επιστημονικούς οργανισμούς. Οι ερευνήτριες αναγκάζονται να διαλέξουν ανάμεσα στη σταδιοδρομία και την οικογένεια. Οι προσωρινές διακοπές της επιστημονικής σταδιοδρομίας των γυναικών για οικογενειακούς λόγους καθιστούν δύσκολη την προαγωγή τους. Πρέπει να αναζητήσουμε μεθόδους για την καθιέρωση μιας ισορροπίας μεταξύ επαγγελματικού και ιδιωτικού βίου και να εφαρμόσουμε βέλτιστες πρακτικές.
<P>
Επίσης, η στρατηγική της Λισαβόνας απαιτεί να εφαρμόζουμε τις αρχές της ισότητας των φύλων στους τομείς της έρευνας και της ανάπτυξης. Πρέπει να ενεργήσουμε πιο αποτελεσματικά σε όλους τους τομείς της επιστήμης, να κάνουμε διαφανέστερες τις διαδικασίες πρόσληψης και τις προϋποθέσεις προαγωγής. Πρέπει να επιδιώξουμε την εξασφάλιση της ισότητας των φύλων στην πανεπιστημιακή και εξωπανεπιστημιακή έρευνα και στα διοικητικά όργανα αυτών των θεσμών.
<P>
" έκθεση είναι εξαίρετη και συνιστώ την έγκρισή της. Επίσης, συγχαίρω τη συνάδελφό μου Britta Thomsen που ως ερευνήτρια έχει μελετήσει πολύ βαθιά το θέμα. Την ευχαριστώ γι' αυτό.
<SPEAKER ID="474" NAME="Siiri Oviir">
εξ ονόματος της Ομάδας ALDE. - (ET), Κύριε Επίτροπε, κύριε Πρόεδρε, κυρίες και κύριοι, η ζωή στον σημερινό κόσμο συνδέεται όλο και πιο στενά με την επιστήμη και την τεχνολογία μέσω νέων ή βελτιωμένων προϊόντων και υπηρεσιών και της τεχνολογικής ανάπτυξης. Αναμφισβήτητα οι γυναίκες επιστήμονες της Ευρώπης συμβάλλουν στη διαδικασία αυτή.
<P>
Ειπώθηκε ήδη εδώ ότι στα πανεπιστήμια υπάρχουν περισσότερες φοιτήτριες από φοιτητές. Επίσης, είναι σωστό ότι είναι περισσότερες οι γυναίκες με μεταπτυχιακό ή διδακτορικό. Ωστόσο, οι άντρες που εργάζονται στα υψηλότερα επίπεδα των επιστημονικών και εκπαιδευτικών ιδρυμάτων είναι επταπλάσιοι των γυναικών: ο μέσος όρος είναι 15%. Γιατί συμβαίνει αυτό; Για αιώνες, ο επιστημονικός κόσμος περιελάμβανε κυρίως άντρες. Αυτό δικαιολογείτο με το επιχείρημα ότι η αυθεντική γνώση αποκτάται με τη χρησιμοποίηση αυτών ακριβώς των αντικειμενικών μεθόδων και της λογικής συζήτησης που δεν είναι τόσο φυσική στις γυναίκες όσο στους άντρες.
<P>
Το γεγονός ότι ακόμα και σήμερα η επιστημονική κοινότητα αποτελείται κυρίως από άντρες οφείλεται περισσότερο στην αφομοίωση του αρσενικού στοιχείου στην επιστημονική σκέψη παρά στην παραπάνω δικαιολογία. " ακαδημαϊκή επιστήμη έδειξε ότι η ιδέα πως η αντικειμενικότητα μπορεί να ταυτιστεί με το ανδρικό φύλο είναι ένας μύθος. Ωστόσο, η σημερινή πραγματικότητα είναι ότι ο μύθος αυτός αναμφισβήτητα επηρεάζει την κατανομή της εργασίας και τη διαδικασία λήψης αποφάσεων σχετικά με τη χρηματοδότηση της επιστημονικής έρευνας.
<P>
Αυτή η υποτιμητική στάση ενισχύεται και από τα μέσα ενημέρωσης, όπου οι γυναίκες παρουσιάζονται με μονοδιάστατο και προκατειλημμένο τρόπο. Συχνά οι γυναίκες παρουσιάζονται στα μέσα ενημέρωσης σε παλιές θέσεις, ιδίως ως μέλη ομάδων γυναικών και όχι ως επαγγελματίες στους τομείς τους. Ταυτόχρονα, δεν έχουμε κάνει πολλά για να αλλάξουμε την κατάσταση και να δώσουμε στις γυναίκες περισσότερες ευκαιρίες για καλύτερη απασχόληση. Για να αλλάξει αυτός ο τρόπος θέασης που είναι διαδεδομένος στην κοινωνία, πρέπει να αρχίσουμε να παρουσιάζουμε από πολύ νωρίς και στα δύο φύλα την επιστήμη ως ενδιαφέροντα και ελκυστικό τομέα. Πρέπει να εξαφανιστούν οι εικόνες των παιδικών βιβλίων όπου οι γυναίκες φορούν ποδιά και οι άντρες βρίσκονται στα διαστημόπλοια.
<P>
Υποστηρίζω τα θετικά μέτρα που προτείνονται στην έκθεση για την ενθάρρυνση και την υποστήριξη των γυναικών επιστημόνων, είτε με τη μορφή προσφοράς σταδιοδρομίας σε γυναίκες επιστήμονες είτε με ειδικά προγράμματα για την ενίσχυση του ενδιαφέροντος των κοριτσιών και των γυναικών για επιστημονική σταδιοδρομία. Δεν μπορώ, ωστόσο, να υποστηρίξω μηχανιστικές ποσοστώσεις βασισμένες στο φύλο, γιατί μας δεσμεύουν για συγκεκριμένη χρονική περίοδο και μπορεί να καταλήξουν στην ποσότητα αντί στην ποιότητα. Ευχαριστώ την εισηγήτρια για την περιεκτική της εργασία και ζητώ συγγνώμη.
<SPEAKER ID="475" NAME="Hiltrud Breyer">
εξ ονόματος της Ομάδας Verts/ALE. - (DE) Κύριε Πρόεδρε, η ισότητα των φύλων είναι αξία και στόχος της Ευρωπαϊκής Ένωσης. Ωστόσο, παρόλο που έχουν γραφτεί πολλά για αυτήν, γίνονται διακρίσεις σε καθημερινή βάση.
<P>
Δυστυχώς, η υποθετική ισότητα υπάρχει και στην επιστήμη. Γνωρίζουμε ότι περισσότερα κορίτσια παρά αγόρια ολοκληρώνουν τη δευτεροβάθμια εκπαίδευση με καλύτερα προσόντα για την ανώτατη εκπαίδευση, και οι νέες γυναίκες που αποφοιτούν από τα πανεπιστήμια είναι περισσότερες από τους άντρες. Επομένως, οι γυναίκες έχουν άριστη παιδεία, αλλά συναντούν "γυάλινες οροφές" μετά την αποφοίτησή τους από τα πανεπιστήμια. Οι αριθμοί είναι απογοητευτικοί: μόλις το 15% όλων των καθηγητών είναι γυναίκες. Μόλις το 15% των υψηλών θέσεων καταλαμβάνονται από γυναίκες, μολονότι η πλειονότητα των αποφοίτων των πανεπιστημίων και οι μισοί διδάκτορες είναι γυναίκες.
<P>
Στην επιστήμη υπάρχει και διάκριση ως προς τις αμοιβές: στις επιτροπές που λαμβάνουν αποφάσεις για ερευνητικά προγράμματα οι γυναίκες είναι λιγότερες από 20%. Θα μπορούσε κανείς σχεδόν να υποθέσει ότι όσο περισσότερα είναι τα χρήματα που δαπανώνται για ένα ερευνητικό έργο, τόσο πιο απίθανο είναι να συμμετέχουν γυναίκες.
<P>
Εάν, λοιπόν, θέλουμε να κάνουμε κάτι παραπάνω για την ισότητα από απλές δηλώσεις, χρειαζόμαστε ποσοστώσεις - που όμως πρέπει να είναι φιλόδοξες για να επιτύχουν πραγματικά κάτι. " ισότητα των φύλων πρέπει να εφαρμόζεται σε όλους τους επιστημονικούς τομείς και αυτή η ισότητα πρέπει να ισχύει για τουλάχιστον το 40% του υποεκπροσωπούμενου φύλου, δηλαδή των γυναικών, και όχι μόνο για το 25%. Επομένως, για να υπάρξει αλλαγή πρέπει να θέσουμε ακριβώς αυτόν τον φιλόδοξο στόχο.
<P>
Επιτρέψτε μου να αναφερθώ, τελειώνοντας, σε ένα άλλο θέμα που με ενδιαφέρει πολύ: γνωρίζουμε ότι μέχρι το 2010 θα λείπουν από την Ευρωπαϊκή Ένωση 700 000 ερευνητές. Συνεπώς, πρέπει να καταβάλουμε κάθε προσπάθεια για να μην γίνει η Ευρωπαϊκή Ένωση μια επιστημονική έρημος. Δυστυχώς, όμως, αγνοούνται από πολύ νωρίς εξαιρετικά ταλαντούχα κορίτσια. " ενθάρρυνση των νεαρών γυναικών με εξαιρετικά προσόντα είναι ένα θέμα που με ενδιαφέρει ιδιαίτερα και παρακαλώ την εισηγήτρια να δώσει μεγαλύτερη έμφαση σε αυτό.
<SPEAKER ID="476" NAME="Ewa Tomaszewska">
εξ ονόματος της Ομάδας UEN. - (PL) Κύριε Πρόεδρε, στην πατρίδα μου, την Πολωνία, το μέσο μορφωτικό επίπεδο των γυναικών είναι υψηλότερο από εκείνο των ανδρών. Ως φυσικός εργαζόμενη στο πανεπιστήμιο της Βαρσοβίας, δεν γνώρισα καμία διάκριση λόγω φύλου. Θα αισθανόμουν εξευτελισμένη αν το επαγγελματικό μου κύρος δεν καθοριζόταν από τις γνώσεις μου και την πνευματική μου ικανότητα, αλλά από κάποια δευτερεύοντα χαρακτηριστικά, όπως το φύλο.
<P>
" Marie Skłodowska-Curie πέτυχε με την εργασία της και με το πάθος της για ανακαλύψεις αποτελέσματα που της χάρισαν δύο φορές το βραβείο Νόμπελ. Στο πανεπιστήμιό μου, το πρώτο στην Πολωνία, πρύτανης είναι γυναίκα, μια καθηγήτρια φυσικής.
<P>
Όμως, η πραγματικότητα ως προς την κατάσταση των γυναικών στην επιστημονική κοινότητα δεν είναι παντού η ίδια. Προφανώς υπάρχουν προβλήματα, αφού ακούμε ότι οι γυναίκες συνιστούν μόνο το 35% του επιστημονικού προσωπικού του δημόσιου τομέα και της ανώτατης εκπαίδευσης στην Ευρωπαϊκή Ένωση και μόλις το 18% στον ιδιωτικό τομέα. Αυτό ορισμένες φορές, όχι όμως πάντα, οφείλεται στο γεγονός ότι οι οικογενειακές υποχρεώσεις είναι πιο ισχυρές από το κάλεσμα της επιστήμης.
<P>
Οι διαπιστώσεις των παραγράφων 2 και 3 της έκθεσης είναι, κατά τη γνώμη μου, σημαντικές. Πραγματικά, κατά την πρώτη περίοδο της εκπαίδευσης είναι πιο εύκολο να δείξει κανείς ότι, ενώ η επιστήμη μπορεί να είναι δύσκολη, είναι πάντα ελκυστική και, επομένως, αξίζει να προσπαθήσει κανείς να ανακαλύψει αυτό που θεωρεί ενδιαφέρον και που δεν μπορεί να προσεγγιστεί παρά μόνο με την επιστημονική μελέτη. Αξίζει να ενθαρρύνεται όποιος μπορεί να αναλάβει επιστημονικό έργο. Πολλές γυναίκες έχουν τέτοιες ικανότητες και δεν επιτρέπεται να χαθεί αυτό το δυναμικό. Εδώ ισχύουν τα παραδείγματα που αναφέρονται στην παράγραφο 3, γιατί δείχνουν ότι αυτές οι προσπάθειες φέρνουν αποτελέσματα.
<P>
Σύμφωνα με τη στρατηγική της Λισαβόνας, ανεξάρτητα όμως από αυτήν, είναι εξαιρετικά σημαντικό να επενδύσουμε στους ανθρώπους και την εκπαίδευσή τους. Έτσι αυξάνονται οι ευκαιρίες στην αγορά εργασίας. Αυτό ισχύει επίσης για την πολύ συγκεκριμένη αγορά εργασίας του τομέα της επιστήμης. Ως εκ τούτου, είναι σημαντικό να μην υπάρχουν διακρίσεις ως προς τα κριτήρια πρόσβασης σε θέσεις κατάρτισης, ανταλλαγές μεταξύ εκπαιδευτικών ιδρυμάτων και άλλες τέτοιες ευκαιρίες βελτίωσης της επαγγελματικής υπόστασης.
<SPEAKER ID="477" NAME="Eva-Britt Svensson">
εξ ονόματος της Ομάδας GUE/NGL. - (SV) Ευχαριστώ την εισηγήτρια, κ. Thomsen, διότι έδωσε έμφαση στο πρόβλημα της ανισότητας στην επιστήμη και την έρευνα. " κοινωνία είναι γεμάτη ανισότητα. Ωστόσο, μεταξύ άλλων χάρη στον ζήλο και το ενημερωτικό έργο των οργανώσεων γυναικών αυξήθηκε η επίγνωση της ανισότητας σε πολλούς τομείς και πολλοί κατάλαβαν τις αρνητικές της επιπτώσεις για την κοινωνία ως σύνολο. Αυτό, όμως, παρέμενε για πολύ καιρό κρυφό ειδικά στην επιστημονική κοινότητα, και γι' αυτό η έκθεση αυτή έχει ιδιαίτερη σημασία.
<P>
Ενώ η ΕΕ δίνει έμφαση στον ρόλο της έρευνας για την οικονομική ανάπτυξη, σε πολλούς τομείς η έρευνα εξακολουθεί να προορίζεται για ένα μόνο φύλο. Στον δημόσιο τομέα, το 35% των ερευνητών είναι γυναίκες, ενώ στον ιδιωτικό μόλις το 18%. Το Επιστημονικό Συμβούλιο του Ευρωπαϊκού Συμβουλίου Έρευνας έχει 22 μέλη, εκ των οποίων 5 είναι γυναίκες.
<P>
" έκθεση επικεντρώνει την προσοχή στο πρόβλημα, κατά τη γνώμη μου, όμως, δεν αρκεί αυτό. Πρέπει να ανεβάσουμε ακόμα περισσότερο το επίπεδο των επιδιώξεων.
<P>
Θέλω να κάνω ένα σχόλιο στη συζήτηση για την ισότητα: είμαστε υποχρεωμένοι να συνεχίσουμε να υπερασπιζόμαστε το αίτημα για ισότητα λέγοντας ότι είναι απαραίτητη για την οικονομική μεγέθυνση και ανάπτυξη. Πότε θα μπορέσουμε να πούμε ότι η ισότητα είναι ένας ανεξάρτητος στόχος που δεν χρειάζεται να τον υπερασπιζόμαστε συσχετίζοντάς τον με την οικονομία; Τα ίσα δικαιώματα είναι ανθρώπινα δικαιώματα!
<SPEAKER ID="478" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, ο ρόλος των γυναικών στην επιστήμη φαίνεται να διαφέρει ανά τα κράτη μέλη της ΕΕ. Στους πολύ δύσκολους καιρούς του κομμουνισμού, οι γυναίκες στην Πολωνία απέκτησαν πρόσβαση στην επιστήμη και πολιτικά δικαιώματα πολύ νωρίτερα από ό,τι σε πολλές χώρες της παλαιάς ΕΕ. Στο παρελθόν, το πρόβλημα ήταν -και εξακολουθεί να είναι σήμερα- περισσότερο η κακή οικονομική κατάσταση και τα αδιαφανή κριτήρια της χορήγησης πόρων για την επιστημονική έρευνα, συνήθως ανεξαρτήτως φύλου.
<P>
Παρά τα εμπόδια αυτά, υπάρχουν πολλές γυναίκες που, ενώ είναι σύζυγοι και μητέρες, εκπληρώνουν σημαντικά κοινωνικά λειτουργήματα εργαζόμενες ως υπουργοί, διευθύντριες, κοσμήτορες και καθηγήτριες σε ανώτατα εκπαιδευτικά ιδρύματα ή ως γιατροί, χωρίς να αισθάνονται ότι υφίστανται διάκριση σε σχέση με τους άντρες. Αντίθετα με όσα λένε οι ακραίοι υπερασπιστές των δικαιωμάτων των γυναικών, στη χώρα μου υπάρχει γενικά σεβασμός στις γυναίκες, που δεν έχουν συμπλέγματα, παρά μάλλον επίγνωση της αξίας και της δύναμής τους επειδή γνωρίζουν ότι, συνεργαζόμενες με τους άντρες, διαδραματίζουν σημαντικό ρόλο σε όλους τους τομείς της ζωής. Ωστόσο, δίνουν, παρόλα αυτά, μεγαλύτερη αξία στην υπεράσπιση της ζωής, την προστασία του γάμου και της οικογένειας και άλλων υψηλών αξιών.
<P>
Το ποσοστό των φοιτητριών αυξάνεται διαρκώς και ήταν ήδη 51% κατά τη δεκαετία του '90. Σύμφωνα με αναφορές, οι γυναίκες αποτελούν το 38% των επιστημόνων που εργάζονται στις χώρες της ΕΕ στην Κεντρική και Ανατολική Ευρώπη, μολονότι πολλές από αυτές απασχολούνται σε τομείς όπου οι δαπάνες για επιστημονική έρευνα είναι περιορισμένες. Ως εκ τούτου, φαίνεται σωστό να προταθεί η διάθεση περισσότερων πόρων παράλληλα με την ενθάρρυνση προς την επιστημονική εργασία και την περαιτέρω ενίσχυση της θέσης των γυναικών, ιδίως μέσω νομικών διατάξεων που θα επιτρέπουν τον συνδυασμό του οικογενειακού και επαγγελματικού βίου. Σε αυτό συμπεριλαμβάνεται η οικονομική και κοινωνική αναγνώριση της οικιακής εργασίας με στόχο την προσφορά μιας πραγματικά ελεύθερης επιλογής, όμως χωρίς ισοτιμία ή αλλαγές στον ορισμό της αριστείας.
<P>
" διαφοροποίηση των ποσοστών σε διοικητικές θέσεις ίσως να συνδέεται με το ότι η σημαντική πνευματική και σωματική προσπάθεια αποτελεί υπερβολικό βάρος, και έτσι η εκπροσώπηση των γυναικών θα πρέπει να υλοποιηθεί μέσω της αναγνώρισης και χρησιμοποίησης των γνώσεων και των ατομικών προδιαθέσεων με παράλληλη βελτίωση των νομικών και οικονομικών προϋποθέσεων και της υποβοηθητικής υποδομής, που διευκολύνουν τον συνδυασμό του οικογενειακού και επαγγελματικού βίου.
<SPEAKER ID="479" NAME="Zita Pleštinská" AFFILIATION="PPE-DE">
(SK) Για να επιτευχθούν οι στόχοι της στρατηγικής της Λισαβόνας, προτεραιότητα της Ευρωπαϊκής Ένωσης πρέπει να είναι η δημιουργία μιας ευρείας βάσης επιστημόνων ικανών για ποιοτική έρευνα σε ύψιστο διεθνές επίπεδο. " συμμετοχή των γυναικών στην επιστήμη δεν είναι ανάλογη με τις ανάγκες της έρευνας, μολονότι οι γυναίκες επιτυγχάνουν καλύτερη εκπαίδευση από τους άντρες και μολονότι στην ανώτατη εκπαίδευση υπάρχουν περισσότερες γυναίκες από ό,τι άντρες. Επομένως, είναι ανάγκη να επικεντρωθούμε στην εκπαίδευση και υποστήριξη κορυφαίων γυναικών επιστημόνων και να παρακινήσουμε τις ταλαντούχες γυναίκες να ακολουθήσουν επιστημονική σταδιοδρομία δημιουργώντας καλές ευκαιρίες για ποιοτική επιστημονική εργασία, προσφέροντας ικανοποιητική σταδιοδρομία και αμοιβή. Σήμερα εξακολουθούν να υπάρχουν εμπόδια που δεν αφήνουν τις γυναίκες να συμμετάσχουν στο επιστημονικό έργο. " ψυχολογία και μερικές φορές η έλλειψη αλληλεγγύης μεταξύ των γυναικών διαδραματίζουν επίσης ρόλο εδώ.
<P>
Είναι αλήθεια ότι για τις ερευνήτριες είναι πιο δύσκολο από ό,τι για τους ερευνητές να συνδυάσουν τον επαγγελματικό και τον οικογενειακό βίο. Οι διακοπές της επιστημονικής σταδιοδρομίας των γυναικών για οικογενειακούς λόγους επηρεάζουν αρνητικά τις προοπτικές της σταδιοδρομίας τους. Εφόσον η επιστημονική εργασία είναι διαρκής, θα ήταν καλό για τις γυναίκες να εργάζονται και στο σπίτι τους, εκτός και αν η παρουσία τους στον χώρο εργασίας είναι απολύτως απαραίτητη. " πλειονότητα των ατόμων που έχουν προβλήματα ως προς την κινητικότητα είναι γυναίκες, γιατί γενικά είναι καθήκον των γυναικών να φροντίζουν τα παιδιά, τους ηλικιωμένους ή άλλα εξαρτημένα μέλη της οικογένειας. Οι γυναίκες θα επιδοκίμαζαν την ύπαρξη εγκαταστάσεων φροντίδας των παιδιών στα επιστημονικά ιδρύματα.
<P>
Θεωρώ ότι οι ποσοστώσεις δεν θα λύσουν το πρόβλημα της έλλειψης γυναικών επιστημόνων, εάν οι ίδιες οι γυναίκες δεν θελήσουν να αλλάξουν αυτό το κατεστημένο. Πρέπει να έχουν τις κατάλληλες προϋποθέσεις, να έχουν μεγαλύτερη αυτοπεποίθηση και να επιδεικνύουν αλληλεγγύη μεταξύ τους. Πιστεύω ότι το 7ο πρόγραμμα πλαίσιο και τα προγράμματα επιστημονικής έρευνας θα ενισχύσουν σχέδια που θα ενθαρρύνουν τις γυναίκες να ακολουθήσουν επιστημονική σταδιοδρομία. Είναι σημαντικό να είναι διαφανή τα συστήματα επιλογής των σχεδίων, και γι' αυτό πρέπει οι γυναίκες να έχουν ίση εκπροσώπηση στα συμβούλια αξιολόγησης και τις επιτροπές επιλογής.
<SPEAKER ID="480" NAME="Lidia Joanna Geringer de Oedenberg" AFFILIATION="PSE">
(PL) Μολονότι παραπάνω από το 50% των φοιτητών και το 43% των διδακτορικών φοιτητών στην ΕΕ είναι γυναίκες, οι γυναίκες κατέχουν κατά μέσο όρο μόλις το 15% των ανώτερων ακαδημαϊκών θέσεων και αποτελούν μειονότητα μεταξύ των ερευνητών. Στον κρατικό τομέα και στην ανώτατη εκπαίδευση συνιστούν κατά μέσο όρο το 35% των ερευνητών, και στον ιδιωτικό τομέα μόλις το 18%.
<P>
Αναλύσεις έδειξαν ότι τα υπάρχοντα συστήματα πρόσληψης δεν είναι ουδέτερα ως προς το φύλο. " ύπαρξη μιας "γυάλινης οροφής" για τις γυναίκες που προσπαθούν να φθάσουν σε ανώτερες θέσεις είναι επαρκώς τεκμηριωμένη και αφορά όλους τους τομείς της οικονομίας, και ιδίως εκείνους που σχετίζονται με την επιστήμη και την τεχνολογία. " Επιτροπή και τα κράτη μέλη πρέπει να θεσπίσουν το συντομότερο δυνατόν διαφανείς διαδικασίες πρόσληψης για να εξασφαλίσουν ισορροπία των φύλων στα όργανα πρόσληψης.
<P>
Καθώς η έρευνα αποτελεί καίριο τομέα για την οικονομική ανάπτυξη της Ευρωπαϊκής Ένωσης και η Ευρώπη πρέπει να προσλάβει 700 000 επιπλέον ερευνητές στο πλαίσιο της υλοποίησης της στρατηγικής της Λισαβόνας για την έρευνα και την ανάπτυξη, είναι πολύ σημαντικό να αποτελεί η έρευνα έναν τομέα ανοιχτό και στα δύο φύλα και να εξασφαλιστεί η σωστή εκπροσώπηση των γυναικών μεταξύ των επιστημόνων. Για να επιτευχθεί αυτός ο στόχος, είναι ουσιαστικό να δημιουργηθούν οι κατάλληλες συνθήκες εργασίας για τις γυναίκες επιστήμονες μαζί με μια υποδομή που θα επιτρέπει την ομαλή αλληλεπίδραση μεταξύ επαγγελματικού και οικογενειακού βίου.
<P>
Τελειώνοντας, θα ήθελα να συγχαρώ την εισηγήτρια, κ. Thomsen, για τη σύνταξη αυτού του εξαιρετικού εγγράφου.
<SPEAKER ID="482" NAME="DanutBudreikait" AFFILIATION="ALDE">
(LT) Δυστυχώς, παρά τις νομικές πράξεις που ενέκρινε η ΕΕ και όλες τις δηλώσεις και τις συζητήσεις μας, η διάσταση της ενσωμάτωσης του φύλου εξακολουθεί να μην είναι ικανοποιητική, μεταξύ άλλων, και στον τομέα της επιστημονικής έρευνας.
<P>
Παρά τον μεγάλο αριθμό φοιτητριών στα πανεπιστήμια της ΕΕ, μόλις το 18% των ερευνητών του ιδιωτικού τομέα και μόλις το 15% των ερευνητών σε ανώτερες ακαδημαϊκές θέσεις είναι γυναίκες. Στον κρατικό τομέα και στον τομέα της ανώτατης εκπαίδευσης, οι γυναίκες ανέρχονται μόλις στο 35%. Επιπροσθέτως, οι γυναίκες που εργάζονται στην επιστημονική έρευνα πληρώνονται λιγότερο από τους άντρες συναδέλφους τους και η εργασία τους συνήθως συνίσταται περισσότερο στη διδασκαλία παρά στην έρευνα, πράγμα που σπάνια τους επιτρέπει να επιτύχουν αναγνώριση.
<P>
Καλώ την Επιτροπή και τα κράτη μέλη να εντείνουν τις προσπάθειές τους για την ενίσχυση των γυναικών που θέλουν να σταδιοδρομήσουν ως επιστήμονες. Κατά τη μελέτη των τρόπων υποστήριξής τους, δεν μπορούμε να αγνοήσουμε τη διάσταση της οικογένειας, την ευελιξία του ωραρίου και τη βελτίωση των ιδρυμάτων για τη φροντίδα των παιδιών και της οικογενειακής ευελιξίας.
<SPEAKER ID="483" NAME="Avril Doyle" AFFILIATION="PPE-DE">
(EN) Κύριε Πρόεδρε, καθώς προέρχομαι από τον επιστημονικό χώρο, επιδοκιμάζω αυτήν τη σημαντική συζήτηση για τις γυναίκες στην επιστήμη και την τεχνολογία. Καταρχήν, συμφωνώ με την έκθεση της κ. Thomsen που επιδιώκει να επισημάνει τα εμπόδια που είναι υπεύθυνα για την υποεκπροσώπηση των γυναικών στην επιστήμη και συμφωνώ ότι τα περισσότερα εκπαιδευτικά συστήματα στην Ευρώπη εξακολουθούν να διατηρούν στερεότυπα σχετικά με το φύλο.
<P>
" έκθεση επισημαίνει και άλλους παράγοντες που συμβάλλουν στην υποεκπροσώπηση των γυναικών στον τομέα αυτόν και, δυστυχώς, σε πολλούς άλλους επαγγελματικούς τομείς. Στους παράγοντες αυτούς συμπεριλαμβάνονται η αρνητική επίδραση των διακοπών της σταδιοδρομίας για οικογενειακούς λόγους και οι περιορισμοί της κινητικότητας εξαιτίας οικογενειακών καθηκόντων. Επιδοκιμάζω την έκκληση της εισηγήτριας προς την Επιτροπή και, πιο συγκεκριμένα, προς τα κράτη μέλη να αναλάβουν θετική δράση σε διάφορους τομείς -την παιδεία, τη μέριμνα για τα παιδιά, την κοινωνική ασφάλεια, τη γονική άδεια- και να διαθέσουν επαρκείς πόρους για να βελτιωθούν οι προοπτικές των γυναικών που θέλουν να συνεχίσουν τη σταδιοδρομία τους ή να επανέλθουν στον επιστημονικό τομέα αφού κάνουν οικογένεια.
<P>
Χρειαζόμαστε ικανές γυναίκες σε όλα τα κοινωνικά επίπεδα -και χρειαζόμαστε πραγματικά γυναίκες με επιστημονική κατάρτιση και στην πολιτική- πιστεύω, όμως, ότι αυτό δεν θα το επιτύχουμε ποτέ θεσπίζοντας ποσοστώσεις για τη συμμετοχή των φύλων. Αντίθετα, στόχος μας πρέπει να είναι η αύξηση της διαφάνειας ως προς τις προσλήψεις, τα συστήματα καθοδήγησης, η ενίσχυση της δικτύωσης των γυναικών επιστημόνων, η προώθηση των ερευνητριών ως προτύπων και, φυσικά, η διάθεση επαρκών πόρων για να ωθηθούν οι γυναίκες προς την επιστήμη, με παράλληλη διατήρηση της δικαιοσύνης και της ισότητας. Θεωρώ ότι οι περισσότερες γυναίκες επιστήμονες θα συμφωνούσαν με αυτά.
<P>
Στην πατρίδα μου, την Ιρλανδία, συστάθηκε το 2003 μια επιτροπή για την επιστήμη, τη μηχανολογία και την τεχνολογία (SET) για να διατυπώσει συστάσεις για στρατηγικές με σκοπό την αύξηση της κατανόησης των γυναικών και κοριτσιών για επιστημονικά θέματα και για τα ανώτερα μαθηματικά στη δευτεροβάθμια εκπαίδευση και την αύξηση του αριθμού των γυναικών που θα επιλέγουν μαθήματα επιστήμης, μηχανολογίας και τεχνολογίας στην τριτοβάθμια εκπαίδευση. Πρόεδρος της εν λόγω επιτροπής είναι η καθηγήτρια Jane Grimson του κολεγίου Trinity του Δουβλίνου, η οποία είναι εξέχουσα ακαδημαϊκός.
<P>
Ακόμα, έχουμε μια οργάνωση που ονομάζεται WITS - Women in Technology and Science, που ιδρύθηκε το 1999. Έχουμε το πρόγραμμα Wiser Workforce Project που είναι μια πρωτοβουλία για την επιστροφή γυναικών επιστημόνων στην εργασία. Έχουμε το ίδρυμα Science Foundation Ireland, το οποίο δρομολόγησε τέσσερα προγράμματα για την αντιμετώπιση της υποεκπροσώπησης των γυναικών στην επιστήμη και τη μηχανολογία στην Ιρλανδία.
<P>
Τελικά, όλα αυτά έχουν ως στόχο την ενθάρρυνση και ενίσχυση της ανάπτυξης βιώσιμων μηχανισμών και πρακτικών που θα εξασφαλίσουν ότι οι ερευνήτριες θα έχουν ίσες ευκαιρίες ανταγωνισμού βάσει της επιστημονικής τους κατάρτισης, των γνώσεων και του δυναμικού τους.
<SPEAKER ID="484" NAME="Marusya Ivanova Lyubcheva" AFFILIATION="PSE">
(BG) Κύριε Πρόεδρε, κύριε Επίτροπε, η έκθεση σχετικά με τις γυναίκες και την επιστήμη είναι πολύ εμπεριστατωμένη και ασχολείται με τη συμμετοχή των γυναικών σε μία από τις σημαντικότερες αναπτυξιακές διαδικασίες, την επιστημονική έρευνα. " σημασία της απορρέει από το γεγονός ότι παρουσιάζει τη δομή της επιστημονικής ανάπτυξης και προσφέρει λύσεις για μια κεντρική πτυχή, τη δομή του ανθρώπινου δυναμικού στην επιστήμη. Οι γυναίκες διαδραματίζουν σημαντικό ρόλο στα πανεπιστήμια, τα ερευνητικά ινστιτούτα και τον ιδιωτικό τομέα. Το ανεπαρκές επίπεδο συμμετοχής των γυναικών στη διοίκηση και τη λήψη αποφάσεων στον τομέα της επιστήμης, το μικρό ποσοστό γυναικών με διδακτορικό ή εκείνων που είναι καθηγήτριες ή μέλη ακαδημιών σχετίζεται με στερεότυπα της κοινής γνώμης και δυσκολίες που αντιμετωπίζουν οι γυναίκες στην προσπάθειά τους να σταδιοδρομήσουν στον επιστημονικό τομέα.
<P>
Πρέπει να εφαρμόσουμε ευέλικτα ωράρια, να αναπτύξουμε την παροχή υπηρεσιών που θα υποστηρίζουν τις γυναίκες και να τους προσφέρουμε δυνατότητες επιλογής και προσωπικής ολοκλήρωσης. " βελτίωση του ρόλου των γυναικών στην επιστήμη δεν πρέπει να θεωρείται απλά άλλη μία πολιτική που αφορά το φύλο. Είναι μια αποστολή που θα βελτιώσει την αξιοποίηση του μεγάλου δυναμικού των γυναικών χωρίς να φτάνει στο αντίθετο άκρο. Οι γυναίκες δεν πρέπει να εγκαταλείπουν τον φυσικό προορισμό τους να δημιουργούν οικογένεια και να γίνονται μητέρες εξαιτίας της αφοσίωσής τους στην επιστήμη. Για τις νέες γυναίκες στην επιστήμη πρέπει να εφαρμόζεται η αρχή της διπλής προτεραιότητας: και οικογένεια και σταδιοδρομία.
<SPEAKER ID="485" NAME="Erna Hennicot-Schoepges" AFFILIATION="PPE-DE">
(FR) Κύριε Πρόεδρε, κύριε Επίτροπε, θεωρώ ότι ο στόχος μας είναι ο ίδιος: θέλουμε να επιτύχουμε ισοτιμία, δεν συμφωνούμε, όμως, για το πώς θα γίνει αυτό.
<P>
Κύριε Επίτροπε, οι στατιστικές σας είναι συγκροτημένες και δείχνουν ότι ο δρόμος είναι μακρύς και δύσκολος και ότι ήταν σωστό το γεγονός ότι θεσπίσατε ποσοστώσεις για τον διορισμό σε επιτροπές, γιατί, χωρίς μια ενεργό πολιτική δεν θα βρούμε γυναίκες, εφόσον για να τις βρούμε πρέπει καταρχάς να το θέλουμε.
<P>
Έτσι, όσο ψηλότερα ανεβαίνουμε, τόσο μεγαλύτερη είναι η επιφύλαξη για τον διορισμό γυναικών, και το απόλυτα εσφαλμένο και παράλογο είναι ότι στον τομέα της εκπαίδευσης οι γυναίκες αποτελούν την πλειονότητα, ενώ απουσιάζουν από το ακαδημαϊκό περιβάλλον.
<P>
Γιατί, όμως, συμβαίνει αυτό; Νομίζω ότι απαιτείται μια ανάλυση. Πρέπει να ζητήσουμε από τα κράτη μέλη, και ίσως ο Επίτροπος να μπορούσε να τους ασκήσει τη σχετική πίεση, να καθιερώσουν κριτήρια αξιολόγησης για να διαπιστωθεί η κατάσταση στα πανεπιστήμιά τους.
<P>
Συχνά οι διαδικασίες επιλογής καθηγητών δεν έχουν τα ίδια κριτήρια. Το ερώτημα που απευθύνεται στις γυναίκες είναι πάντα: "Τι θα κάνετε με τη φροντίδα των παιδιών;" Αυτό το ερώτημα δεν τίθεται ποτέ στους άντρες και, ως εκ τούτου, στην παρούσα συζήτηση όλοι μιλούν για τις ευθύνες που έχουμε για τη φροντίδα των παιδιών. Θα συνέβαινε το ίδιο αν μιλούσαμε για άντρες; Γιατί δεν αντιστρέφουμε το πρόβλημα, που επιπλέον δεν είναι πρόβλημα; Το να έχει κανείς οικογένεια είναι μια μεγάλη χαρά, ένας θησαυρός, και για τους άντρες. Γιατί δεν αλλάζουμε απόψεις;
<P>
Θεωρώ ότι ο διορισμός καθηγητών πρέπει να αναθεωρηθεί, το ίδιο και η διαδικασία και οι ερωτήσεις που τίθενται και, για να προοδεύσουμε στον τομέα των νέων τεχνολογιών, η Επιτροπή πρέπει να δράσει στοχοθετημένα. Όσον αφορά τα κριτήρια αριστείας, δεν νομίζω ότι μπορούμε να κάνουμε εκπτώσεις.
<SPEAKER ID="486" NAME="Gabriela Creţu" AFFILIATION="PSE">
(RO) Αγαπητοί συνάδελφοι, θα αναφερθώ πολύ σύντομα σε τρία θέματα. Σε πρώην σοσιαλιστικές χώρες, η κατάσταση φαίνεται ακόμα πιο δραματική εφόσον η προηγούμενη πολιτική σχετικά με το φύλο οδήγησε στη δημιουργία ενός σημαντικού αριθμού γυναικών που δραστηριοποιούνταν στον επιστημονικό τομέα. Από την άλλη, η μετάβαση προκάλεσε τη μεγάλη μείωση της χρηματοδότησης της έρευνας και του αριθμού των ερευνητών. Σήμερα, οι ερευνήτριες του χθες πουλάνε ασφαλιστήρια, είναι δημόσιοι υπάλληλοι ή έχουν εγκαταλείψει τις χώρες προέλευσής τους, και αυτό έχει πολλαπλές αρνητικές συνέπειες: απώλεια ανθρωπίνων πόρων, μεγάλη δυσαρέσκεια και εμπόδια στην ανάπτυξη.
<P>
Το δεύτερο θέμα είναι ότι σήμερα οι δραστηριότητες των επιχειρήσεων μαζικής επικοινωνίας, δημοσίων σχέσεων και διαφήμισης διαδραματίζουν σημαντικό ρόλο, και οικονομικό, για το ακαθάριστο εγχώριο προϊόν. Βασίζονται στην έρευνα στον τομέα των ανθρωπιστικών και κοινωνικών επιστημών, όπου εργάζονται πολλές γυναίκες. Παρόλα αυτά, η παραδοσιακή ιεράρχηση των επιστημών δεν προσφέρει επαρκή κοινωνική αναγνώριση και λειτουργεί ως έμμεση διάκριση σε βάρος των ερευνητριών σε αυτούς τους τομείς.
<SPEAKER ID="487" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, κύριε Επίτροπε, η έκθεση της κ. Thomson άγγιξε μια ευαίσθητη πτυχή και της δικής μου ιστορίας, διότι απέκτησα το διδακτορικό μου στη Σορβόννη όντας μητέρα τριών παιδιών ήδη -και ο σύζυγός μου πατέρας τεσσάρων παιδιών- και στη συνέχεια αναγκάστηκα να αυτο-αποκλειστώ αλλά και να αποκλειστώ από τον περίγυρο της περαιτέρω έρευνας, και τούτο διότι η δίψα για την έρευνα είναι σαν ένα μικρόβιο που έχει ενσωματωθεί και νοιώθουμε πολύ δυστυχισμένοι όταν δεν συνεχίζουμε την έρευνα. Βέβαια, πρέπει να ομολογήσω ότι μου δόθηκε η δυνατότητα πολύ αργότερα, όντας μητέρα περισσότερων παιδιών -από ένα γερμανικό πανεπιστήμιο που εφάρμοζε ένα πρόγραμμα ειδικό για μητέρες- να συνεχίσω την έρευνα και να τη συνεχίζω μέχρι τώρα εθελοντικά. Βλέπουμε λοιπόν ότι υπάρχουν δυνατότητες και γι' αυτό το λόγο θα πρέπει να ενσωματωθεί η πτυχή της οικογένειας στο σχεδιασμό των ερευνητικών προγραμμάτων και των θέσεων εργασίας ερευνητών, ώστε να αξιοποιηθούν οι ανθρώπινοι πόροι. Πιστεύω ότι έτσι δεν θα υπάρχει πια ανάγκη για την ύπαρξη δεσμευτικών στόχων και θα αλλάξει η αντίληψη για την προσφορά των γυναικών στην έρευνα.
<P>
Πρέπει, λοιπόν, να υπάρξει ένας σχεδιασμός που θα αποδέχεται τις γυναίκες με βάση τον κύκλο της επαγγελματικής τους ζωής, διότι για λίγα χρόνια που η γυναίκα "αναγκάζεται" να είναι απομακρυσμένη, στερείται μέχρι το τέλος της ζωής της αυτήν τη χαρά, αλλά ταυτόχρονα και η κοινωνία στερείται από την προσφορά της. Πρέπει ως εκ τούτου να δοθεί η ευκαιρία συμμετοχής γυναικών ερευνητών σε προγράμματα και σε αργότερο στάδιο και να αποτελέσει ένα ποιοτικό κριτήριο για την αξιολόγηση των πανεπιστημίων η συμμετοχή των γυναικών σε ερευνητικά προγράμματα.
<P>
Σας υπενθυμίζω και την έκθεση που παρουσιάσαμε πέρυσι, όπου αναφερόμαστε, ήδη από τη σπουδαστική ζωή να δίνεται η δυνατότητα συνδυασμού της επαγγελματικής και της οικογενειακής ζωής.
<SPEAKER ID="488" NAME="Małgorzata Handzlik" AFFILIATION="PPE-DE">
(PL) Κύριε Πρόεδρε, συγχαίρω τη συνάδελφο για την πολύ καλή της έκθεση. " αυξημένη συμμετοχή στην επιστημονική έρευνα είναι ουσιαστική για την υλοποίηση των αρχών της στρατηγικής της Λισαβόνας. Όπως υπογραμμίζει η εισηγήτρια, η Ευρώπη χρειάζεται 700 000 επιπλέον ερευνητές για να τεθούν σε εφαρμογή οι αρχές της στρατηγικής. Θεωρώ ότι με τη συμμετοχή και τη δυναμική τους οι γυναίκες θα αποτελέσουν μεγάλο ποσοστό αυτής της ομάδας.
<P>
Με ανησυχεί, ωστόσο, η πρόταση για την εξασφάλιση της ισορροπίας των φύλων στις επιτροπές αξιολόγησης και πρόσληψης. Ως γυναίκα πολιτικός, δεν θα ήθελα να αξιολογούνται οι δραστηριότητές μου μόνο από τη σκοπιά του φύλου μου. Θα προτιμούσα να κρίνεται η εργασία μου από την ποιότητα και τα αποτελέσματά της.
<P>
Υπάρχει η ενδιαφέρουσα πρόταση να αυξηθεί το ενδιαφέρον των νέων για περαιτέρω εκπαίδευση σε εξειδικευμένους και τεχνικούς τομείς. Αυτό θα πρέπει να συνοδεύεται από δράσεις για την προαγωγή της επιστήμης ως ενδιαφέροντα τομέα για εργασία και επαγγελματική εξέλιξη τόσο για τις γυναίκες όσο και για τους άντρες. Πιστεύω ότι αξίζει να εξεταστούν προτάσεις που θα καθιστούν δυνατό τον συνδυασμό μιας επαγγελματικής σταδιοδρομίας με την οικογενειακή ζωή. Πρέπει να εξεταστούν σε ένα ευρύτερο πλαίσιο - σε ένα πλαίσιο όπου θα υποστηρίζεται και θα ενθαρρύνεται η συμμετοχή των γυναικών στην αγορά εργασίας.
<SPEAKER ID="489" NAME="Miroslav Mikolášik" AFFILIATION="PPE-DE">
(SK) Όπως μόλις είπε η συνάδελφος, η Ευρώπη χρειάζεται σήμερα παραπάνω από 700 000 ερευνητές. Αυτό το θεωρώ ανησυχητικό. Οι γυναίκες θα μπορούσαν να καλύψουν αυτό το κενό. Σημερινές στατιστικές δείχνουν ότι, μολονότι οι γυναίκες αποκτούν ανώτερη εκπαίδευση από τους άντρες, αποτελούν μόνο το ένα τρίτο των ερευνητών στον κρατικό τομέα και μόλις το 18% των ερευνητών του ιδιωτικού τομέα. Θεωρώ ότι, πρώτα από όλα, πρέπει να εγκαταλείψουμε όλα τα στερεότυπα για το φύλο που δεν επηρεάζουν μόνο την επιλογή του αντικειμένου σπουδών των νεαρών γυναικών, αλλά και τη διαδικασία κατανομής θέσεων, τη χρηματοδότηση της έρευνας και τα κριτήρια πρόσληψης.
<P>
Μολονότι συμφωνώ ότι απαιτείται να εξασφαλίσουμε τη συμμετοχή των γυναικών στα κοινοτικά και εθνικά προγράμματα, δεν νομίζω ότι αυτό πρέπει να γίνει με ποσοστώσεις. Υποστηρίζω την ιδέα της προσφοράς καινοτόμων μορφών ευέλικτου ωραρίου για τις γυναίκες, που θα τους δώσει τη δυνατότητα να συνεχίσουν την ερευνητική εργασία τους και αφού γίνουν μητέρες. Αυτό μπορεί να συνεισφέρει σημαντικά στη μεγαλύτερη συμμετοχή των γυναικών σε ανώτερες επιστημονικές θέσεις.
<SPEAKER ID="490" NAME="Monica Maria Iacob-Ridzi" AFFILIATION="PPE-DE">
(RO) " έκθεση αυτή έχει σημαντικές οικονομικές συνέπειες όσον αφορά τόσο τους κοινοτικούς πόρους που θα μπορούσαν να χρησιμοποιηθούν για την καταπολέμηση της ανισότητας των φύλων στον επιστημονικό τομέα όσο και τους εθνικούς προϋπολογισμούς των κρατών μελών.
<P>
Πρώτα από όλα, πρέπει να αναφέρουμε ότι δεν αρκεί να μιλάμε μόνο για τους διαθέσιμους πόρους από το 7ο πρόγραμμα πλαίσιο για την έρευνα και την ανάπτυξη. Σημαντικά ποσά του Ευρωπαϊκού Ταμείου Περιφερειακής Ανάπτυξης ή του Ευρωπαϊκού Κοινωνικού Ταμείου θα μπορούσαν επίσης να ενισχύσουν τις δραστηριότητες έρευνας και ανάπτυξης. Δεν πρέπει, επομένως, να δυσκολεύουμε τη συμμετοχή των γυναικών εξαιτίας των όρων που ισχύουν για την υποβολή προτάσεων για την υλοποίηση αυτών των προγραμμάτων. Ακόμα, είναι αναγκαίο να χρηματοδοτείται από ορισμένες γραμμές του προϋπολογισμού η μεγαλύτερη συμμετοχή των γυναικών στα ερευνητικά προγράμματα ή τις υποτροφίες με κοινοτική χρηματοδότηση.
<P>
Πέρα από αυτό, αφού συσταθεί το Ευρωπαϊκό Ινστιτούτο Τεχνολογίας, πρέπει να εξασφαλίσουμε την ίση εκπροσώπηση νέων φοιτητριών σε επίπεδο διδακτορικού στην ακαδημαϊκή σύνθεση του νέου ινστιτούτου.
<SPEAKER ID="491" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, ως ένας από τους ελάχιστους άντρες που συμμετέχουν σε αυτήν τη σημαντική συζήτηση και ως επιστήμονας, αισθάνομαι την ανάγκη να πω τα εξής:
<P>
Στη μακρά μου πείρα άσκησης της ιατρικής διαπίστωσα ότι οι γυναίκες επιστήμονες είναι εξίσου καλές, αν όχι καλύτερες από τους άντρες. Το μόνο πρόβλημα για να φθάσουν οι γυναίκες σε ανώτερες θέσεις ήταν, κατά τη γνώμη μου, η πολύ σκληρή επιλογή που έπρεπε να κάνουν, αν δηλαδή θέλουν να είναι μητέρες πλήρους απασχόλησης και επιστήμονες μερικής απασχόλησης ή το αντίθετο. Οι γυναίκες πάντα διάλεγαν να γίνουν μητέρες πλήρους απασχόλησης.
<P>
Ως εκ τούτου, πιστεύω ότι αυτή η έκθεση είναι πολύ σημαντική. Συγχαίρω την εισηγήτρια, χρειαζόμαστε όμως πρακτικούς τρόπους βοήθειας προς τις μητέρες για να φθάσουν σε ανώτερες θέσεις, και όχι απλά θεωρητικές ιδέες.
<SPEAKER ID="492" NAME="Σταύρος Δήμας">
Μέλος της Επιτροπής. - (EN) Κύριε Πρόεδρε, θα ήθελα να ευχαριστήσω όλους τους ομιλητές της αποψινής συζήτησης για τις πολύ θετικές παρεμβάσεις τους. " πολιτική της Επιτροπής για το φύλο σε σχέση με την έρευνα έχει δύο κύριες γραμμές - τη συμμετοχή των γυναικών στην έρευνα και τη διάσταση του φύλου στην έρευνα. Ως προς την πρώτη, προσπαθούμε να ασχοληθούμε με την παρουσία γυναικών σε όλες τις βαθμίδες σταδιοδρομίας και τις διαφορές εξαιτίας του φύλου σε διάφορους κεντρικούς τομείς. Ως προς τη δεύτερη, εστιαζόμαστε στον σχεδιασμό της έρευνας και το κατά πόσο λαμβάνεται υπόψη στην έρευνα η ύπαρξη διαφορετικών φύλων. " Επιτροπή ενδιαφέρεται όπως πάντα για την προαγωγή της ισότητας των φύλων στην έρευνα.
<P>
Όσον αφορά τις ποσοστώσεις, θεωρούμε ότι στόχοι όπως το 40% για κάθε φύλο σε διάφορες ομάδες εμπειρογνωμόνων και τα συμβούλια αξιολόγησης στο 7ο πρόγραμμα πλαίσιο είναι αντικειμενικοί και ισορροπημένοι και έχουν θετικά αποτελέσματα. Θα συνεχίσουμε να επιδιώκουμε την επίτευξη αυτών των στόχων και ελπίζουμε να αυξήσουμε έτσι τον αριθμό των γυναικών στην επιστήμη. Οι προσπάθειές μας αποφέρουν ήδη καρπούς, και θα ήθελα να σας ευχαριστήσω για την υποστήριξη των προσπαθειών μας να βελτιώσουμε την κατάσταση όσον αφορά την καλύτερη ενσωμάτωση των γυναικών στην επιστήμη και την έρευνα.
<P>
Σας ευχαριστώ πολύ για τις παρατηρήσεις σας και την καλή συνεργασία.
<SPEAKER ID="493" NAME="Britta Thomsen" LANGUAGE="DA">
Κύριε Πρόεδρε, σας ευχαριστώ που μου δίνετε την ευκαιρία να μιλήσω. Κύριε Επίτροπε, κυρίες και κύριοι, σας ευχαριστώ για τις παρατηρήσεις σας. Ακούω με χαρά ότι συμμερίζεστε τις ανησυχίες και τα οράματά μου για το μέλλον της ευρωπαϊκής έρευνας. Όσον αφορά τις ποσοστώσεις που αναφέρθηκαν, πιστεύω ότι με παρανοήσατε κάπως. Δεν αναφέρομαι σε ποσοστώσεις για ερευνητές, είναι όμως πολύ σαφές ότι ένα από τα σημαντικότερα εμπόδια για την απασχόληση και χρησιμοποίηση των υφισταμένων γυναικείων ταλέντων είναι η σύνθεση των επιτροπών πρόσληψης. Αυτό συμβαίνει επειδή δεν είναι ουδέτερες ως προς το φύλο και, για τον λόγο αυτόν, πιστεύω ότι πρέπει να κάνουμε κάτι γι' αυτό. Δεν μπορούμε να συνεχίσουμε να αγνοούμε αυτό το πρόβλημα ελπίζοντας ότι αύριο θα είναι μια καλύτερη ημέρα και ότι όλα θα γίνουν από μόνα τους. Πρέπει να ζητήσουμε τώρα πολιτική δράση. Ασφαλώς, η Επιτροπή υπήρξε ο προοδευτικός παράγοντας στο θέμα αυτό, καθώς στη Γενική Διεύθυνση Έρευνας συστάθηκε πριν από αρκετά χρόνια ένα τμήμα για τις γυναίκες και την έρευνα. Τα κράτη μέλη είναι αυτά που μένουν πίσω. " δική τους δέσμευση θα είναι ουσιαστική όσον αφορά την εξασφάλιση της αλλαγής στα πανεπιστημιακά και τα ερευνητικά ιδρύματα.
<P>
Θα ήθελα να ευχαριστήσω τους συναδέλφους μου, τη Γραμματεία και την Επιτροπή για τη συνεργασία τους. Με ικανοποίησε πολύ η συνεργασία ερευνητών, και ειδικά της Ευρωπαϊκής Πλατφόρμας Γυναικών Επιστημόνων, και πρέπει να τις ευχαριστήσω ιδιαίτερα γι' αυτό.
<SPEAKER ID="494" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="495" NAME="Mihaela Popa" AFFILIATION="PPE-DE">
, γραπτώς. - (RO) Ως καθηγήτρια μαθηματικών, αντιμετώπισα άμεσα το φαινόμενο της διαρκούς μείωσης της πρόσβασης νέων γυναικών στην επιστήμη.
<P>
Λαμβάνοντας υπόψη τις στατιστικές που δείχνουν ότι όλο και πιο λίγες νέες γυναίκες επιλέγουν επιστημονικούς κλάδους όπου διδάσκονται εντατικά τα μαθηματικά, η φυσική, η βιολογία ή η χημεία, θεωρώ επίκαιρο το σχέδιο έκθεσης του Ευρωπαϊκού Κοινοβουλίου σχετικά με τις γυναίκες και την επιστήμη.
<P>
Βάσει της πείρας μου στον τομέα της εκπαίδευσης, λέω ότι η διαρκώς μειούμενη συμμετοχή των γυναικών στην επιστήμη είναι θέμα νοοτροπίας και σε καμία περίπτωση θέμα ικανοτήτων.
<P>
Για τον λόγο αυτόν, θεωρώ σημαντικό να δρομολογήσει η Ευρωπαϊκή Ένωση περισσότερα προγράμματα που θα προάγουν την ισότητα ευκαιριών και την αλλαγή νοοτροπίας σχετικά με την πρόσβαση των νέων γυναικών στην επιστήμη. " διοργάνωση προγραμμάτων ανταλλαγής εμπειριών και διαγωνισμών σε ευρωπαϊκό επίπεδο, ακόμα και από νεαρές ηλικίες, μπορούν να δώσουν στους νέους αυτοπεποίθηση και θάρρος και να τους ενθαρρύνουν να φοιτήσουν σε επιστημονικές σχολές.
<P>
Χρειαζόμαστε όσο περισσότερα ευρωπαϊκά προγράμματα είναι δυνατόν για να συνεισφέρουμε στην ισότητα ευκαιριών δίνοντας ώθηση στη δημιουργικότητα, τη λογική σκέψη, τη διαίσθηση και την ανταλλαγή ιδεών σε ευρωπαϊκό επίπεδο.

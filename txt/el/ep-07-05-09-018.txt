<CHAPTER ID="018">
Αυτοκινητοβιομηχανίες: έγκριση των μηχανοκίνητων οχημάτων, των ρυμουλκουμένων τους και των συστημάτων (συζήτηση) 
<SPEAKER ID="181" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση της Επιτροπής Εσωτερικής Αγοράς και Προστασίας των Καταναλωτών σχετικά με την κοινή θέση του Συμβουλίου για τη θέσπιση πλαισίου για την έγκριση των μηχανοκίνητων οχημάτων και των ρυμουλκουμένων τους, και των συστημάτων, κατασκευαστικών στοιχείων και χωριστών τεχνικών μονάδων που προορίζονται για τα οχήματα αυτά ("οδηγία πλαίσιο") (09911/3/2006 - C6-0040/2007 - (εισηγητής: ο κ. Malcolm Harbour).
<SPEAKER ID="182" NAME="Malcolm Harbour " AFFILIATION="PPE-DE">
εισηγητής. - (EN) Κυρία Πρόεδρε, χαίρομαι ιδιαιτέρως που είμαι σε θέση να παρουσιάσω απόψε αυτήν την έκθεση εξ ονόματος της αρμόδιας επιτροπής. Θέλω να αποδώσω εύσημα στον συνάδελφό μου, κ. Gargani, ο οποίος χειρίστηκε την έκθεση κατά την πρώτη ανάγνωση, καθώς κατά τη διάρκεια του εν λόγω σταδίου το Κοινοβούλιο επιτέλεσε σημαντικότατο έργο. Θέλω επίσης να ευχαριστήσω την Επιτροπή και το Συμβούλιο, καθόσον εργαστήκαμε πολύ σκληρά από κοινού για την κατάρτιση μιας εξαιρετικά σύνθετης και εξειδικευμένης πρότασης. Συνολικά, η έκθεση άγγιξε σχεδόν τις 400 σελίδες, πράγμα που σημαίνει ότι είναι μάλλον μία από τις εκτενέστερες εκθέσεις που έχουν κατατεθεί σε αυτό το Κοινοβούλιο. Ειδικότερα, κύριε Επίτροπε, θέλω να ευχαριστήσω το προσωπικό σας - τον κ. Schulte-Braucks και τον κ. Delneufcourt, ο οποίος νομίζω ότι είναι σε μεγάλο βαθμό υπεύθυνος για πολλές από αυτές τις 400 σελίδες. Φρονώ ότι στην αποψινή συζήτηση αξίζει να γίνει ιδιαίτερη μνεία στο πρόσωπό του.
<P>
" έκθεση αυτή είναι πολύ σημαντική για την ολοκλήρωση της εσωτερικής αγοράς στον τομέα των μηχανοκίνητων οχημάτων. " όλη βάση του τεχνικού κανονισμού για τα μηχανοκίνητα οχήματα ήταν ένας από τους αρχικούς τομείς εναρμόνισης στο εσωτερικό της ευρωπαϊκής κοινής αγοράς, μόλις τώρα όμως μπορέσαμε να καταλήξουμε σε ένα απολύτως ολοκληρωμένο πλαίσιο έγκρισης τύπου για όλες τις κατηγορίες μηχανοκίνητων οχημάτων, ρυμουλκουμένων, συστημάτων κατασκευαστικών στοιχείων και κρίσιμων κατασκευαστικών στοιχείων. Σήμερα, λοιπόν, την "μέρα της Ευρώπης, φρονώ ότι έχουμε καταλήξει σε ένα αξιόλογο επίτευγμα κατά το τρέχον στάδιο. Τούτο, βεβαίως, σημαίνει ότι θα αντλήσουμε τα οφέλη από τη βελτίωση των περιβαλλοντικών προδιαγραφών και των προδιαγραφών ασφαλείας των οχημάτων, από τη συνεπή και ανεξάρτητη αξιολόγηση των επιδόσεων και από τη δημιουργία των ίσων όρων ανταγωνισμού τους οποίους ακούμε συχνά να επικαλούνται οι επιχειρήσεις. Στην προκειμένη περίπτωση έχουμε επιτύχει πραγματικά αυτόν τον στόχο. Ειδικότερα, θεωρώ ότι η δυνατότητα που προσφέρεται στους κατασκευαστές όλων των κλιμάκων και μεγεθών να επιτυγχάνουν την έγκριση των οχημάτων τους από μια εθνική αρχή έγκρισης τύπου βάσει ενός ευρωπαϊκού κανονισμού και να πωλούν αυτά τα οχήματα σε όλες τις αγορές της Ευρωπαϊκής Ένωσης αποτελεί σημαντικό βήμα προόδου.
<P>
Κατά τη δεύτερη ανάγνωση κατατέθηκε ασυνήθιστα μεγάλος αριθμός τροπολογιών, επί των οποίων θα κληθούμε να ψηφίσουμε αύριο. Οι τροπολογίες αυτές αντικατοπτρίζουν πολλές περαιτέρω βελτιώσεις και πρόσθετη προσπάθεια εκ μέρους μας. Απόψε θέλω να υπογραμμίσω απλώς ορισμένες από αυτές τις πτυχές. Ευχαριστώ, επίσης, ιδιαιτέρως το Συμβούλιο και χαίρομαι που θα λάβει τον λόγο ο κ. Daldrup, καθόσον αυτό καταδεικνύει, κατά τη γνώμη μου, τη σημασία που αποδίδει το Συμβούλιο σε αυτό το σημαντικό θέμα.
<P>
Καταρχάς, πραγματοποιήσαμε συζητήσεις για την οριστικοποίηση ορισμένων από τα θέματα που σχετίζονται με την έγκριση τύπου για τα λεωφορεία και τα συναφή χρονοδιαγράμματα. Ο τομέας των λεωφορείων είναι σημαντικός, διότι αυτή η οδηγία σχετικά με την έγκριση τύπου φέρνει στο προσκήνιο και την οδηγία για τα λεωφορεία, η οποία απασχόλησε πολλούς εξ ημών. Επέρχονται αξιόλογες βελτιώσεις όσον αφορά την ασφάλεια και σημαντικά θέματα όπως η πρόσβαση ατόμων με αναπηρία σε όλους τους τύπους λεωφορείων. Αυτό θα προωθηθεί ουσιαστικά ως το ενιαίο πλαίσιο έγκρισης τύπου για τα λεωφορεία σε όλη την Ευρωπαϊκή Ένωση.
<P>
" δεύτερη πτυχή, η οποία αποτέλεσε νέο στοιχείο της οδηγίας το οποίο προστέθηκε μεταξύ της πρώτης και της δεύτερης ανάγνωσης, ήταν η διάταξη σχετικά με την εφαρμογή νέου συστήματος εγκρίσεων τύπου για τα εξαρτήματα δευτερογενούς αγοράς, η οποία επηρεάζει τις περιβαλλοντικές παραμέτρους και τα συστήματα ασφαλείας των οχημάτων. Είναι σημαντικό το γεγονός ότι διαθέτουμε μια διαδικασία έγκρισης για αυτές τις κατηγορίες εξαρτημάτων, έτσι ώστε να επιτυγχάνεται η πληρέστερη δυνατή προστασία των καταναλωτών σε αυτόν τον τομέα. Αυτό, όμως, φέρνει συγχρόνως την όλη διαδικασία έγκρισης τύπου στο επίκεντρο της προσοχής πολλών μικρομεσαίων επιχειρήσεων. Συνεπώς, από κοινού με τα υπόλοιπα θεσμικά όργανα, εργάστηκα σκληρά προκειμένου να διασφαλιστεί η θέσπιση μιας πολύ αποτελεσματικής διαδικασίας, καταρχάς για τον εντοπισμό αυτών των εξαρτημάτων και για την εξασφάλιση της συμμετοχής των παραγωγών των εν λόγω εξαρτημάτων στη διαδικασία, καθώς και για την ανάπτυξη των νέων προτύπων δοκιμών τα οποία θα απαιτούνται για την έγκριση. Βεβαίως, η θέσπιση αυτής της διαδικασίας επιτρέπει στους παραγωγούς των εξαρτημάτων, κυρίως στις εταιρείες ρύθμισης κινητήρων αλλά και σε άλλες εταιρείες, να έχουν πρόσβαση στην κοινή αγορά με μια ενιαία έγκριση. Φρονώ ότι πρόκειται για ένα σημαντικό πλεονέκτημα το οποίο θα δεχτούν με μεγάλη ικανοποίηση.
<P>
Μια άλλη πτυχή την οποία εξετάσαμε ήταν η διαδικασία έγκρισης για οχήματα μικρών σειρών. Ο κ. Gargani ζήτησε την αύξηση του ορίου για τα οχήματα μικρών σειρών και επιτεύχθηκε συμβιβασμός για αύξηση του ορίου σε χίλια οχήματα για την απλουστευμένη έγκριση τύπου, γεγονός που προσφέρει σημαντικά πλεονεκτήματα στους παραγωγούς μικρότερων σειρών. Εντοπίσαμε επίσης μια σημαντική κατηγορία οχημάτων για χρήστες με αναπηρία "τα οχήματα με πρόσβαση αναπηρικού αμαξιδίου" τα οποία ανήκουν σε σειρές οχημάτων που έχουν τροποποιηθεί προκειμένου να επιτρέπουν την πρόσβαση σε χρήστες αμαξιδίων. Με τη στήριξη της Επιτροπής και του Συμβουλίου, προτείνω να θεσπίσουμε νέα κατηγορία για αυτόν τον τύπο οχήματος. Οι παραγωγοί αυτών των οχημάτων, τα οποία αποκτούν όλο και μεγαλύτερη σημασία, είναι πολύ ικανοποιημένοι από την αναγνώριση της προσφοράς τους και έχουν επίσης την πεποίθηση ότι αυτό θα ανανεώσει το ενδιαφέρον για τις ανάγκες των χρηστών με αναπηρία, καθώς και για την αντοχή και τον εξοπλισμό των αναπηρικών αμαξιδίων κ.ο.κ. Αύριο θα παρουσιαστεί εδώ στις Βρυξέλλες ένα όχημα το οποίο θα καταδεικνύει τι ακριβώς έχουμε επιτύχει.
<P>
Εν κατακλείδι, πραγματοποιούμε ένα πολύ σημαντικό βήμα προόδου για την κοινή αγορά. Με τιμά ιδιαιτέρως το γεγονός ότι μου δόθηκε η ευκαιρία να χειριστώ το θέμα εξ ονόματος του Κοινοβουλίου και συνιστώ στο Σώμα την υπερψήφιση της έκθεσης κατά την αυριανή ψηφοφορία.
<SPEAKER ID="183" NAME="Engelbert Lütke Daldrup">
Προεδρεύων του Συμβουλίου. (DE) Κυρία Πρόεδρε, κύριε Αντιπρόεδρε της Επιτροπής, κυρίες και κύριοι, αύριο θα ψηφίσετε για μια σημαντική νέα οδηγία σχετικά με την έγκριση των ΙΧ αυτοκινήτων, των φορτηγών και των λεωφορείων, καθώς και των ρυμουλκουμένων τους. " γερμανική Προεδρία χαίρεται διότι ήταν σε θέση να επιτύχει προηγουμένως συμφωνία με το Ευρωπαϊκό Κοινοβούλιο για τα ζητήματα που απομένουν ανοιχτά.
<P>
Κύριε Harbour, θέλουμε να ευχαριστήσουμε θερμά και εσάς και τους συναδέλφους σας για την καλή και εποικοδομητική συνεργασία. Αυτό είναι ένα σημαντικό βήμα προς την αύξηση της οδικής ασφάλειας και της ασφάλειας των οχημάτων στην Κοινότητα και προς την υλοποίηση της εσωτερικής αγοράς οχημάτων με κινητήρα. Με τη νέα οδηγία, η έγκριση τύπου οχημάτων που προβλεπόταν ως τώρα μόνο για τα επιβατικά οχήματα επεκτείνεται στα φορτηγά και τα λεωφορεία, καθώς και τα ρυμουλκούμενά τους. Συνεπώς, οι κατασκευαστές τέτοιων οχημάτων θα μπορούν και αυτοί να επωφεληθούν από τα πλεονεκτήματα της ευρωπαϊκής έγκρισης τύπου οχημάτων. Ταυτόχρονα, η οδηγία εξασφαλίζει ότι μελλοντικά όλα τα νέα οχήματα στην ΕΕ θα πρέπει να πληρούν τις ίδιες υψηλές προδιαγραφές ασφαλείας. Ως εκ τούτου, η νέα οδηγία θα φέρει οφέλη όχι μόνο για την ευρωπαϊκή αυτοκινητοβιομηχανία, αλλά και για τους πολίτες σε ολόκληρη την Κοινότητα.
<P>
Υπολογίζουμε στην υποστήριξή σας κατά την αυριανή ψηφοφορία και, εν συνεχεία, θα εγκρίνουμε την οδηγία σε μία από τις επόμενες συνεδριάσεις του Συμβουλίου προκειμένου να καταστεί δυνατό να τεθεί σε ισχύ το συντομότερο δυνατόν.
<SPEAKER ID="184" NAME="Günter Verheugen">
Αντιπρόεδρος της Επιτροπής. (DE) Κυρία Πρόεδρε, κυρίες και κύριοι, θα ήθελα να συγχαρώ θερμά τον εισηγητή, κ. Harbour, για την έκθεσή του και να τον ευχαριστήσω για την εργασία του που είχε ένα πραγματικά εξαίρετο αποτέλεσμα.
<P>
" πρόταση οδηγίας αποτελείται από μια ολόκληρη δέσμη μέτρων που έχουν ως στόχο την επίσπευση της διαδικασίας διάθεσης των οχημάτων στην αγορά στα κράτη μέλη. Όπως μόλις υπογράμμισε ο εκπρόσωπος της γερμανικής Προεδρίας, αυτό θα φέρει πραγματικά μεγάλα πλεονεκτήματα για τους κατασκευαστές, τους μεταφορείς και τους χρήστες.
<P>
" υλοποίηση της εσωτερικής αγοράς είναι αναμφισβήτητα μία από τις μεγαλύτερες επιτυχίες της ευρωπαϊκής πολιτικής. Ωστόσο, αναφορικά με τα επαγγελματικά οχήματα, οι κατασκευαστές περίμεναν ως τώρα εις μάτην το πλήρες άνοιγμα των συνόρων.
<P>
Από το 1996, η οδηγία για την έγκριση τύπου οχημάτων ήταν το σημαντικότερο νομικό μέσο της Ευρωπαϊκής Κοινότητας για τη δημιουργία της εσωτερικής αγοράς στον κλάδο των αυτοκινήτων. Τότε δόθηκε σε όλες τις κατηγορίες οχημάτων πρόσβαση στην εσωτερική αγορά. " μόνη εξαίρεση αφορούσε τα επαγγελματικά οχήματα, δηλαδή τα λεωφορεία, τα φορτηγά και τα ρυμουλκούμενά τους, μολονότι πρόκειται για έναν τομέα τεράστιας οικονομικής σημασίας. Μόνο το 2006 εγκρίθηκαν στην κοινότητα δύο εκατομμύρια καινούργια μικρά φορτηγά και περισσότερα από 250 000 καινούργια φορτηγά άνω των 16 τόνων. " μεγάλη πλειοψηφία των οχημάτων αυτών είχε κατασκευαστεί στην ΕΕ. Το 2007, αυτοί οι αριθμοί θα αυξηθούν σημαντικά, εάν τα στοιχεία που διαθέτουμε για το πρώτο τρίμηνο συνιστούν αξιόπιστη βάση.
<P>
" νέα οδηγία πλαίσιο επιδιώκει πρωτίστως την επέκταση της αρχής μιας τυποποιημένης κοινοτικής διαδικασίας έγκρισης τύπου σε όλα τα οχήματα. Επιπροσθέτως, οι κατασκευαστές οχημάτων δεν θα χρειάζεται πλέον να κατασκευάζουν οχήματα σύμφωνα με τους κανόνες του κάθε κράτους μέλους για να μπορούν να τα πουλήσουν σε αυτό. Αντίθετα, θα ισχύουν εναρμονισμένες τεχνικές προδιαγραφές και έτσι θα διαδραματίσουν ρόλο οι οικονομίες κλίμακας και θα αποφευχθούν οι απαρχαιωμένες διοικητικές διαδικασίες. Από αυτό θα επωφεληθούν και οι μεταφορικές επιχειρήσεις και, τελικά, οι καταναλωτές.
<P>
Ένα άλλο ουσιαστικό σημείο της οδηγίας είναι ότι τα νέα οχήματα θα πρέπει να συμφωνούν με μια σειρά οδηγιών για την τεχνική εναρμόνιση στον τομέα της ασφάλειας των οχημάτων. Ειδικά σε μια περίοδο όπου τα επαγγελματικά οχήματα δεν έχουν καλό όνομα στην κοινή γνώμη, αυτό θα συνεισφέρει σημαντικά στη βελτίωση της οδικής ασφάλειας στην ΕΕ.
<P>
Φυσικά, δεν ξεχάσαμε τις ΜΜΕ. Και αυτές θα έχουν πιο εύκολη πρόσβαση στην εσωτερική αγορά. Οι κατασκευαστές οχημάτων ειδικής χρήσης ή μικρών σειρών και οι κατασκευαστές αμαξωμάτων, που συνήθως εργάζονται για λογαριασμό μεταφορικών επιχειρήσεων, θα επωφεληθούν από τις απλουστευμένες διαδικασίες που δεν θα είναι πολύ γραφειοκρατικές.
<P>
Συμφωνώ απόλυτα με αυτό που είπε ο κ. Harbour για τις εταιρείες που κάνουν τροποποιήσεις οχημάτων για να χρησιμοποιηθούν από αναπήρους. Ήταν πολύ σημαντικό να βρεθεί ένας τρόπος να λύσουμε μαζί αυτό το πρόβλημα. Χαίρομαι πολύ διότι οι συστάσεις της ομάδας υψηλού επιπέδου CARS 21, που συστάθηκε με δική μου πρωτοβουλία, ενσωματώθηκαν χωρίς αλλαγές στην πρόταση οδηγίας. " CARS 21 μας έδωσε τη δυνατότητα να θεσπίσουμε το νομοθετικό πλαίσιο, μέσα στο οποίο θα κινηθούμε μελλοντικά θεσπίζοντας τεχνικούς κανόνες.
<P>
Υπάρχει ένα ακόμα ουσιαστικό σημείο που πρέπει να αναφερθεί εδώ: οι διεθνείς κανόνες αποκτούν ολοένα μεγαλύτερη σημασία -μιλάμε εν προκειμένω για κανόνες που εκπονούνται τώρα από την Οικονομική Επιτροπή του Ο"Ε για την Ευρώπη. Πέρα από αυτό, καταργούμε διάφορους απαρχαιωμένους κοινοτικούς νόμους και επιτρέπουμε στους κατασκευαστές να παρουσιάζουν τα αποτελέσματα των δικών τους ελέγχων για να λάβουν έγκριση τύπου.
<P>
Σχετικά με την ένταση όσον αφορά το θέμα των κοινοτικών γλωσσικών κανόνων και της άμεσης αναφοράς σε διεθνείς προδιαγραφές και κανόνες θα ήθελα να πω ότι η Επιτροπή εγκρίνει την τροπολογία 25, επειδή θεωρεί ότι μια άμεση και επίκαιρη αναφορά σε παρόμοιες προδιαγραφές μπορεί να αυξήσει σημαντικά την ανταγωνιστικότητα σε αυτόν τον επιμέρους τομέα της βιομηχανίας. Αυτό ισχύει τόσο σε διεθνές όσο και σε κοινοτικό επίπεδο. " αυτοκινητοβιομηχανία είναι μια παγκόσμια επιχείρηση και, ως εκ τούτου, έχει μεγαλύτερη και πιο επείγουσα ανάγκη για διεθνείς προδιαγραφές από άλλους κλάδους.
<P>
" Επιτροπή υποστηρίζει τις τροπολογίες για να δώσει τη δυνατότητα συμφωνίας σε δεύτερη ανάγνωση και είναι πεπεισμένη ότι αυτή η πρόταση συνιστά μια ισορροπημένη αντίδραση στα συμφέροντα της βιομηχανίας, των μεταφορικών εταιρειών και των καταναλωτών, αλλά και στις ανάγκες των κρατών μελών.
<SPEAKER ID="185" NAME="Anja Weisgerber">
εξ ονόματος της Ομάδας PPE-DE. - (DE) Κυρία Πρόεδρε, θα ήθελα και εγώ να συγχαρώ καταρχάς τον εισηγητή, κ. Harbour, για την εξαίρετη και πολύ επαγγελματική εργασία του για τον φάκελο αυτόν. Μπορώ να υποστηρίξω πλήρως τον συμβιβασμό που προέκυψε από τις διαπραγματεύσεις με την Προεδρία του Συμβουλίου.
<P>
Ως εκ τούτου, θα ήθελα να σχολιάσω εν συντομία μόνο ένα σημείο που εξετάσαμε ήδη στη συζήτηση για το Euro 5 και με ενδιαφέρει ιδιαίτερα, συγκεκριμένα, την πρόσβαση ανεξαρτήτων συνεργείων σε πληροφορίες για την επισκευή οχημάτων. Αυτό είναι κεφαλαιώδους σημασίας για τους ευρωπαίους πολίτες. Όποιος είναι σε διακοπές ταξιδεύοντας στην Ευρώπη με το αυτοκίνητό του, μπορεί να μείνει στον δρόμο στο εξωτερικό. Ωστόσο, πολλές φορές το κοντινότερο εξουσιοδοτημένο συνεργείο βρίσκεται εκατοντάδες χιλιόμετρα μακριά. Γι' αυτό, πρέπει να εξασφαλίσουμε ότι και τα ελεύθερα, ανεξάρτητα συνεργεία θα μπορούν να επισκευάζουν τα αυτοκίνητα αυτά. Επίσης, όλοι οι οδηγοί πρέπει να μπορούν να επιλέγουν στην πατρίδα τους το συνεργείο που θέλουν να επισκευάσει το όχημά τους. Ο ανταγωνισμός αυτός θα ωφελήσει ασφαλώς και τους καταναλωτές. Αυτό θα το εξασφαλίσουμε με τους νέους μας κανόνες.
<P>
Για τον σκοπό αυτόν, συμπεριλάβαμε στην οδηγία για την έγκριση τύπου σαφή διάταξη σύμφωνα με την οποία οι κατασκευαστές οχημάτων πρέπει να προσφέρουν στα ανεξάρτητα συνεργεία εύκολη πρόσβαση στις πληροφορίες που χρειάζονται για την επισκευή και τη συντήρηση των οχημάτων με κινητήρα. " εν λόγω διάταξη συμφωνεί με το περιεχόμενο του κανονισμού Euro 5 που θεσπίσαμε πέρυσι σε πρώτη ανάγνωση. Στόχος μας είναι να εξασφαλίσουμε στα ανεξάρτητα συνεργεία πρόσβαση σε πληροφορίες για την επισκευή οχημάτων. Αυτό εξασφαλίζεται για μια μεταβατική περίοδο με το Euro 5, αλλά τελικά πρέπει να ρυθμιστεί στην οδηγία για την έγκριση τύπου.
<P>
Τελειώνοντας, θα ήθελα να απευθύνω και πάλι έκκληση προς τον Επίτροπο Verheugen να φροντίσει να γίνει σεβαστή στις διαπραγματεύσεις για την τεχνική εφαρμογή η πολιτική βούληση του Κοινοβουλίου και του Συμβουλίου, διότι οι διατάξεις για την πρόσβαση σε πληροφορίες για την επισκευή πρέπει και να εφαρμοστούν στην πράξη.
<SPEAKER ID="186" NAME="Evelyne Gebhardt">
εξ ονόματος της Ομάδας PSE. - (DE) Κυρία Πρόεδρε, κύριε Προεδρεύων του Συμβουλίου, κύριε Verheugen, χαίρομαι και εγώ πολύ που επιτύχαμε συμφωνία μεταξύ των ευρωπαϊκών θεσμικών οργάνων σε δεύτερη ανάγνωση, και έτσι μπορούμε αύριο να ψηφίσουμε και, εν συνεχεία, οι διατάξεις αυτές να εφαρμοστούν πολύ γρήγορα.
<P>
Για την Ομάδα των Σοσιαλιστών στο Ευρωπαϊκό Κοινοβούλιο, τρία σημεία έχουν ιδιαίτερη σημασία. Το πρώτο είναι ότι μπορέσαμε να συμφωνήσουμε στο άρθρο 21 να διατηρήσουμε ένα υψηλό επίπεδο προστασίας του καταναλωτή στις διαδικασίες έγκρισης τμημάτων ή εξοπλισμού, από τα οποία απορρέει σημαντικός κίνδυνος για τη σωστή λειτουργία συστημάτων.
<P>
Δεύτερον, το κείμενο που εγκρίθηκε στην Επιτροπή Εσωτερικής Αγοράς και Προστασίας των Καταναλωτών διασαφηνίζει σε γενικές γραμμές τις διοικητικές και τεχνικές διατάξεις για την έγκριση τύπου και τις επεκτείνει σε όλα τα οχήματα σε κοινοτικό επίπεδο, συμπεριλαμβανομένων των λεωφορείων και των επαγγελματικών οχημάτων. Εάν εφαρμόσουμε, λοιπόν, τις διατάξεις αυτές, θα συνεισφέρουμε σε μια σημαντική βελτίωση της οδικής ασφάλειας.
<P>
Τρίτον, θα ήθελα να υπογραμμίσω ιδίως ότι βελτιώθηκαν σημαντικά -σε μεγάλο μέτρο χάρη στον εισηγητή- οι διατάξεις για την προσαρμογή οχημάτων στις ανάγκες των ατόμων με αναπηρία. Εδώ έχω στον νου μου ιδίως τους ανθρώπους σε αναπηρικό καροτσάκι. Στο σημείο αυτό κάναμε ένα μεγάλο βήμα προόδου και δίνουμε έτσι στους πολίτες μια θετική εικόνα μιας Ευρώπης που επικεντρώνει το έργο της στις ανησυχίες των πολιτών και της κοινής γνώμης.
<SPEAKER ID="187" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

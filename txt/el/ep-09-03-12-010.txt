<CHAPTER ID="010">
Αιτιολογήσεις ψήφου (συνέχεια) 
<SPEAKER ID="197" NAME="Daniel Hannan" AFFILIATION="NI">
Κύριε Πρόεδρε, οι Θιβετιανοί, όπως όλοι οι λαοί, έχουν τη φιλοδοξία να ζουν κάτω από τους δικούς τους νόμους και ανάμεσα στους δικούς τους ανθρώπους, και, αρνούμενη τις εθνικές τους επιδιώξεις, η κινεζική κυβέρνηση χρησιμοποιεί μια σειρά από επιχειρήματα σχετικά με την κατάργηση της φεουδαρχίας και την υπέρβαση της δουλοπαροικίας και της δεισιδαιμονίας.
<P>
Τελικά, όλα είναι μια έκδοση αυτού που ο Engels ονόμασε "ψευδή συνείδηση": πιστεύουν ότι οι Θιβετιανοί δεν καταλαβαίνουν πραγματικά το ζήτημα και κατά συνέπεια δεν πρέπει να τους επιτραπεί η πλήρης δημοκρατία.
<P>
Θα ήθελα απλώς να κάνω έκκληση στους βουλευτές αυτού του Σώματος να μελετήσουν την ειρωνεία της ομοιότητας μεταξύ του εν λόγω επιχειρήματος και εκείνου που ξεφουρνίστηκε στον απόηχο της αρνητικής ψήφου των Γάλλων, των Ολλανδών και των Ιρλανδών. Πάλι σε αυτή την Αίθουσα ακούγαμε διαρκώς ότι οι άνθρωποι δεν είχαν καταλάβει σωστά την ερώτηση, ότι στην πραγματικότητα ψήφισαν για κάτι άλλο - κατά του κ. Σιράκ, ή κατά της ένταξης της Τουρκίας, ή κατά του αγγλοσαξονικού φιλελευθερισμού - και ότι δεν είχαν κατανοήσει το ζήτημα και ότι χρειάζονταν καλύτερη πληροφόρηση.
<P>
Πιστεύω ότι οι άνθρωποι, είτε στο Θιβέτ είτε σε χώρες της Ευρωπαϊκής Ένωσης, κατανοούν τις επιθυμίες και τους πόθους τους και πρέπει να τους επιτρέπεται να τα εκφράζουν μέσω της κάλπης. Γνωρίζω ότι γίνομαι κουραστικός σαν τον Κάτωνα τον Πρεσβύτερο, αλλά τελικά εισακούστηκε, και θα το επαναλάβω, όπως κάνω σε κάθε ομιλία μου, ότι πρέπει να κάνουμε δημοψήφισμα για τη Συνθήκη της Λισαβόνας. Pactio Olisipiensis censenda est!
<P>
Γραπτές αιτιολογήσεις ψήφου
<SPEAKER ID="200" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, η Ιταλία υφίσταται μια πραγματική διαρροή εγκεφάλων. Αυτή η έξοδος ερευνητών, χρόνο με το χρόνο, γίνεται μόνιμη τάση. Ο νικητής του βραβείου Νόμπελ ιατρικής, Renato Dulbecco, είπε ότι όσοι θέλουν να διεξάγουν έρευνα φεύγουν, όπως έχουν κάνει κατά το παρελθόν, και για τους ίδιους λόγους. Φεύγουν διότι δεν υπάρχουν προοπτικές σταδιοδρομίας, κατάλληλοι μισθοί ή κεφάλαια για την έρευνα, και οι πόρτες των ερευνητικών κέντρων είναι αμπαρωμένες διότι τους λείπει, εκτός από τους πόρους, η οργάνωση για να υποδεχτούν νέες ομάδες και να αναπτύξουν νέες ιδέες.
<P>
Οι Ιταλοί ερευνητές φεύγουν λόγω της έλλειψης υποδομών, κυρίως στον τομέα της επιστήμης και της τεχνολογίας, της έλλειψης χρηματοδότησης, των γελοίων μισθών και ενός συστήματος επιλογής που αποθαρρύνει τους καλύτερους υποψηφίους και ανταμείβει τις συστάσεις. Φεύγουν και παραπονιούνται, διότι η βασική προετοιμασία που παρέχεται από τα πανεπιστήμιά μας είναι εξαιρετική. Όμως λείπουν όλα τα υπόλοιπα.
<P>
Συμφωνώ ότι τα κράτη μέλη πρέπει να εξασφαλίζουν ανοικτή, διαφανή, βασιζόμενη στον ανταγωνισμό πρόσληψη ερευνητών βάσει της επιστημονικής αξίας. " αξία θα έπρεπε να μετράται σε όρους επιστημονικής αριστείας και επιστημονικής παραγωγής (δημοσιεύσεις). Ωστόσο, άλλες σημαντικές πλευρές θα έπρεπε επίσης να θεωρούνται ως αξίες στη σταδιοδρομία ενός ερευνητή: η ικανότητα καινοτομίας, οι δεξιότητες διαχείρισης της έρευνας, οι δεξιότητες κατάρτισης και εποπτείας και η συνεργασία με τη βιομηχανία.
<SPEAKER ID="201" NAME="Nicodim Bulzesc  " AFFILIATION="PPE-DE">
γραπτώς. - (RO) Ψήφισα υπέρ αυτής της πρότασης ψηφίσματος, διότι συμφωνώ με την ιδέα ότι η Ευρώπη χρειάζεται περισσότερους ερευνητές. Αυτή η έκθεση είναι πολύ σημαντική διότι, μεταξύ άλλων, προτρέπει τα κράτη μέλη να βελτιώσουν τις υπάρχουσες ευκαιρίες σταδιοδρομίας για τους νέους ερευνητές, για παράδειγμα μέσω της καλύτερης χρηματοδότησης και της προαγωγής με βάση τα επιτεύγματα, όπως η ικανότητα καινοτομίας, οι περίοδοι κατάρτισης σε επιχειρήσεις κ.λπ., και όχι με βάση την αρχαιότητα.
<SPEAKER ID="999" NAME="Avril Doyle  " AFFILIATION="PPE-DE">
γραπτώς. - " έκθεση της βουλευτού Locatelli είναι μέρος της αναθεώρησης της στρατηγικής της Λισαβόνας να καταστεί η ευρωπαϊκή οικονομία η πιο ανταγωνιστική στον κόσμο μέχρι το 2010, και κεντρικό θέμα σε αυτήν είναι η θέση των ερευνητών στην Ευρώπη. Αναγνωρίστηκαν τέσσερις τομείς προτεραιότητας, όπου η πρόοδος είναι ουσιώδης, συγκεκριμένα
<P>
Ανοιχτές Προσλήψεις και Φορητότητα των Επιδομάτων,
<P>
Κοινωνική Ασφάλιση και Συντάξεις,
<P>
Ελκυστικές Συνθήκες Απασχόλησης και Εργασίας και
<P>
Κατάρτιση και των Δεξιότητες των ερευνητών.
<P>
Αυτοί οι τομείς ασχολούνται με την κινητικότητα, τη διαφάνεια, τη δημοσιότητα και την υποστήριξη των ερευνητών και των δυνητικών ερευνητών. " σύνδεση της εκπαίδευσης, της καινοτομίας και της έρευνας με μια συνεκτική υποστηρικτική πολιτική αποτελεί ζωτικό μέρος μιας λειτουργικής οικονομίας της γνώσης. Οι προσπάθειες να καταπολεμήσουμε τη "διαρροή εγκεφάλων" και να δημιουργήσουμε ένα "δίκτυο εγκεφάλων" θα ενισχυθούν με προτάσεις που ελαχιστοποιούν τα γραφειοκρατικά εμπόδια και αυξάνουν την υποστήριξη κοινωνικής ασφάλισης για τους ερευνητές. Ως εισηγητής του ΣΕΔΕ γνωρίζω πάρα πολύ καλά τον κρίσιμο ρόλο της έρευνας και την ανάγκη να αναπτυχθούν το ταλέντο και τα μυαλά που είναι διαθέσιμα για να επιλυθούν οι σημαντικές κλιματικές προκλήσεις που αντιμετωπίζουμε. Χαίρομαι που αναγνωρίζω την εισαγωγή μιας Συμμαχίας Καινοτομίας μεταξύ του UCD και του TCD στην Ιρλανδία, που είναι ένα ωραίο παράδειγμα επένδυσης σε ερευνητές στην αρχή της σταδιοδρομίας τους.
<SPEAKER ID="202" NAME="Ilda Figueiredo  " LANGUAGE="PT">
Παρόλο που τα τρέχοντα γεγονότα δείχνουν σαφώς ότι η νεοφιλελεύθερη στρατηγική της Λισαβόνας αποτελεί ένα από τα εργαλεία που είναι υπεύθυνα για την επιδείνωση της οικονομικής και κοινωνικής κατάστασης στην Ευρωπαϊκή Ένωση, η έκθεση επιμένει στην εφαρμογή της, με την οποία διαφωνούμε.
<P>
Εντούτοις υπάρχουν θετικές πλευρές στην έκθεση, τις οποίες υποστηρίζουμε, ιδίως όσον αφορά την κάλυψη των αναγκών των ερευνητών, τα δικαιώματά τους από την άποψη της εργασίας και των συνθηκών κοινωνικής ασφάλισης, την επανένωση των οικογενειών, τα δικαιώματα των γυναικών ερευνητών, καθώς και την πρόσβαση των νέων ερευνητών και το αίτημα για αύξηση της χρηματοδότησης για την έρευνα και τη συμμετοχή μεγαλύτερου αριθμού ερευνητών.
<P>
Αλλά δεν είναι σαφές πώς η προτεινόμενη ευρωπαϊκή στρατηγική για την έρευνα θα εγγυηθεί ίσα δικαιώματα σε όλα τα κράτη μέλη και την καθολική πρόσβαση των ερευνητών, ιδιαίτερα τους νέους ερευνητές, στην ευρωπαϊκή σύμπραξη για τους ερευνητές, ιδιαίτερα σε χώρες όπως η Πορτογαλία, η οποία δεν είναι στο επίκεντρο της λήψης πολιτικών αποφάσεων σε μια Ευρωπαϊκή Ένωση την οποία διαχειρίζονται όλο και περισσότερο οι μεγάλες δυνάμεις. Γι' αυτό το λόγο απείχαμε από την ψηφοφορία για την έκθεση.
<SPEAKER ID="203" NAME="Adam Gierek  " LANGUAGE="PL">
Κύριε Πρόεδρε, εξαρτάται μια ακαδημαϊκή καριέρα από την κινητικότητα; Σε έναν ορισμένο βαθμό, εξαρτάται. Θα μπορούσαμε να πούμε ότι η κινητικότητα, ιδιαίτερα στην περίπτωση των νέων ερευνητών, μπορεί να έχει σημαντική επίδραση στα μελλοντικά τους επιτεύγματα. Κι αυτό διότι διευκολύνει την πρόσβαση σε νέες πληροφορίες και τους επιτρέπει να ξεπεράσουν τους περιορισμούς του περιβάλλοντος στο οποίο έχουν εκπαιδευτεί. Όμως αυτά δεν είναι όλα. " ακαδημαϊκή καριέρα αρχίζει νωρίτερα, στη δευτεροβάθμια εκπαίδευση, όπου οι νέοι οικοδομούν τη βάση των γενικών τους γνώσεων, ιδιαίτερα στα μαθηματικά και τις φυσικές επιστήμες.
<P>
Το επόμενο στάδιο αφορά την τριτοβάθμια εκπαίδευση και τις μεταπτυχιακές και διδακτορικές σπουδές. Αυτό είναι, και εδώ μιλώ με βάση τη δική μου εμπειρία, το αρχικό στάδιο της ακαδημαϊκής σταδιοδρομίας ενός νεαρού ατόμου, όπου η κινητικότητα, η εύκολη πρόσβαση σε εγκαταστάσεις έρευνας και ένα ενδιαφέρον και πολλά υποσχόμενο θέμα που προωθείται υπό την επίβλεψη επιφανών ερευνητών, είναι πιο σημαντικό γι' αυτούς τους νέους από τη μελλοντική τους σύνταξη.
<P>
Άρα το πιο σημαντικό βήμα για την απόκτηση προσωπικού επιστημονικής έρευνας συνεπάγεται την προετοιμασία των κατάλληλων συνθηκών γι' αυτό το είδος σπουδών, στο πλαίσιο του Ευρωπαϊκού Τεχνολογικού Ινστιτούτου ή των Ευρωπαϊκών Ερευνητικών Υποδομών, για παράδειγμα, συμπεριλαμβανομένης της υποστήριξης που παρέχεται από υποτροφίες για PhD που είναι ανοικτές σε μαθητές της ΕΕ και φοιτητές από τρίτες χώρες, και οι οποίες γνωστοποιούνται ευρέως. Οι συνθήκες τις οποίες παρέχουμε, από την άποψη της οικογενειακής και επαγγελματικής σταθερότητας, θα καθορίσουν κατά πόσον οι νέοι, αφού αποκτήσουν τα διδακτορικά τους, θα τροφοδοτήσουν τη βιομηχανία ή τα ακαδημαϊκά ιδρύματα και κατά πόσον θα επιστρέψουν στις πατρίδες τους ή θα συνεχίσουν να μετακινούνται.
<SPEAKER ID="204" NAME="Adrian Manole  " AFFILIATION="PPE-DE">
γραπτώς. - (RO) Όταν ένας φοιτητής ψάχνει για σταδιοδρομία στην έρευνα, η σωματική κινητικότητα πρέπει να προωθηθεί ως εκπαιδευτική εμπειρία η οποία δεν μπορεί να αντικατασταθεί από την εικονική κινητικότητα. Πρέπει να διασφαλίσουμε ότι τα πιο λαμπρά μυαλά θα λαμβάνουν επαρκείς οικονομικούς και ανθρώπινους πόρους που θα τους υποστηρίζουν. Για ορισμένους, αυτό μπορεί να σημαίνει την πρόσβαση σε πόρους που βρίσκονται πέραν των συνόρων της χώρας καταγωγής τους.
<P>
Τα οφέλη (για παράδειγμα, η προστιθέμενη αξία) που συνδέονται με την κινητικότητα των φοιτητών, των καθηγητών και των ερευνητών πρέπει να προωθούνται και να γνωστοποιούνται. Πρέπει να εξαλείφονται τα διοικητικά και τα διαρθρωτικά εμπόδια. Πρέπει να διατίθενται υποτροφίες και δάνεια θα σε φοιτητές και ερευνητές, μαζί με άλλα μέτρα ενθάρρυνσης τόσο για τα άτομα όσο και για τα ιδρύματα.
<P>
" πολιτική παγκοσμιοποίησης πρέπει να λαμβάνει υπόψη τους ακόλουθους παράγοντες: τη ζωτική σημασία των ερευνητών με διεθνή εμπειρία, τις πραγματικές γλωσσικές ευκαιρίες, την ανάγκη να δοθεί σε όλους τους φοιτητές που θα είναι οι μελλοντικοί ερευνητές η ευκαιρία να αποκτήσουν μια σειρά διακρίσεων σε ξένες γλώσσες, ανεξάρτητα από τον τομέα ειδίκευσής τους, την καλή ποιότητα και την πληροφόρησή τους για τις ευκαιρίες για σπουδές και έρευνα στο εξωτερικό.
<SPEAKER ID="205" NAME="Αθανάσιος Παφίλης  " AFFILIATION="GUE/NGL">
γραπτώς. - (EL) " έκθεση για μιαν ευρωπαϊκή σύμπραξη για τους ερευνητές επιδιώκει την ενίσχυση της ανταγωνιστικότητας της Ε.Ε. σε σχέση με τα άλλα ιμπεριαλιστικά κέντρα, τον περιορισμό "διαρροής" ερευνητικού προσωπικού και την προσέλκυση ερευνητών από αναπτυσσόμενες χώρες.
<P>
Προωθεί την απελευθέρωση της διακίνησης των ερευνητών μεταξύ κρατών, δημόσιου και ιδιωτικού τομέα, επιχειρήσεων, ερευνητικών κέντρων και πανεπιστημίων, τη βαθύτερη σύμφυση ιδιωτικού και δημόσιου τομέα στο πεδίο της έρευνας, την απόλυτη υποταγή της επιστήμης στις πρόσκαιρες τεχνολογικές ανάγκες της αγοράς και τον προσανατολισμό των ερευνητών στην εφαρμοσμένη έρευνα αναγνωρίζοντας ως τυπικό προσόν την προϋπηρεσία του ερευνητή στις επιχειρήσεις.
<P>
H καθιέρωση "δελτίων έρευνας", για την επιλογή των ερευνητών από ερευνητικό ίδρυμα ή πανεπιστήμιο άλλου κράτους-μέλους και η κινητικότητα ερευνητών και στελεχών επιχειρήσεων, διευκολύνουν το κεφάλαιο να επιλέγει την "αφρόκρεμα" των ερευνητών και να στελεχώνει τις επιχειρήσεις του με ευνοϊκότερους όρους για την κερδοφορία του (ελαστικές σχέσεις εργασίας, απλήρωτη εργασία, απαλλαγή από ασφαλιστικές εισφορές). Στις ρυθμίσεις αυτές ενσωματώνονται και οι διδακτορικοί φοιτητές, οι οποίοι διεξάγουν μεγάλο τμήμα της ερευνητικής δραστηριότητας.
<P>
Καταψηφίζουμε την έκθεση, γιατί οι ερευνητές πρέπει να εργάζονται με σταθερές εργασιακές σχέσεις, σε ιδρύματα που δεν ανταγωνίζονται για την "υπεροχή" αλλά συνεργάζονται για την ανάπτυξη της επιστήμης και υπηρετούν τις σύγχρονες λαϊκές ανάγκες και όχι την πλουτοκρατία και τα κέρδη του κεφαλαίου.
<SPEAKER ID="206" NAME="Teresa Riera Madurell  " LANGUAGE="ES">
Για βοηθηθεί η κάλυψη της έλλειψης ερευνητικού προσωπικού, είναι αναγκαίο να διευκολυνθεί η επιστροφή Ευρωπαίων επιστημόνων που εργάζονται εκτός της Ευρωπαϊκής Ένωσης καθώς επίσης να διευκολυνθεί η είσοδος επιστημόνων από τρίτες χώρες που επιθυμούν να εργαστούν στην ΕΕ.
<P>
Οι γυναίκες εξακολουθούν να υποεκπροσωπούνται στους περισσότερους τομείς της επιστήμης και της τεχνολογίας και σε θέσεις ευθύνης. Γι' αυτό είναι σημαντικό, κατά τη γνώμη μου, να ζητηθεί από τα κράτη μέλη να διασφαλίσουν μια καλύτερη ισορροπία μεταξύ των φύλων στα όργανα που είναι αρμόδια για την πρόσληψη και την προαγωγή ερευνητικού προσωπικού. Είναι ουσιώδες να γίνουν οι διαδικασίες επιλογής και προαγωγής ανοιχτές και διαφανείς.
<P>
Για τη δημιουργία μιας ενιαίας αγοράς εργασίας για τους ερευνητές, είναι επίσης σημαντικό να προσδιοριστεί και να καθοριστεί ένα ενιαίο ευρωπαϊκό πρότυπο σταδιοδρομίας στον τομέα της έρευνας, καθώς επίσης να εισαχθεί ένα ολοκληρωμένο σύστημα πληροφοριών για προσφορές θέσεων εργασίας και των συμβάσεων πρακτικής εξάσκησης στον τομέα της έρευνας σε όλη την ΕΕ.
<P>
Όσον αφορά τη βελτίωση της κινητικότητας, θα ήθελα να επισημάνω ότι, για τη διευκόλυνση των ανταλλαγών με άνδρες και γυναίκες επιστήμονες από τρίτες χώρες, περιλαμβανομένων εκείνων με τις οποίες υπάρχει ήδη σημαντική επιστημονική συνεργασία, όπως μπορεί να συμβαίνει με ορισμένες χώρες της Λατινικής Αμερικής, είναι απαραίτητο να εφαρμοστεί μια ειδική, ταχύτερη και λιγότερο γραφειοκρατική πολιτική χορήγησης βίζας.
<SPEAKER ID="207" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, ψήφισα υπέρ της έκθεσης της κυρίας Locatelli για μια ευρωπαϊκή σύμπραξη για τους ερευνητές. Ως καθηγητής πανεπιστημίου, κατανοώ ότι η Ευρώπη χρειάζεται περισσότερους ερευνητές για να βελτιώσει την παραγωγικότητα και την ανταγωνιστικότητά της, ιδιαίτερα υπό το πρίσμα του ανταγωνισμού από άλλες μεγάλες οικονομίες σε παγκόσμιο επίπεδο, όπως οι "νωμένες Πολιτείες και η Ιαπωνία, καθώς και άλλες αναπτυσσόμενες οικονομίες όπως η Ινδία και η Κίνα. Γι' αυτό το λόγο, λοιπόν, συμφωνώ με την έκκληση της εισηγήτριας να εξασφαλίζουν τα κράτη μέλη ανοικτή, διαφανή, βασιζόμενη στον ανταγωνισμό πρόσληψη ερευνητών βάσει της επιστημονικής αξίας.
<SPEAKER ID="209" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, ψήφισα υπέρ.
<P>
Οι νέες τεχνολογίες έχουν τώρα πλέον μεταμορφώσει τη ζωή μας και οι δραστηριότητες αναψυχής δεν αποκλείονται σε καμία περίπτωση από αυτή τη διαδικασία.
<P>
Τα βιντεοπαιχνίδια είναι τώρα πλέον η αγαπημένη ψυχαγωγική δραστηριότητα των νέων στην Ευρώπη και όχι μόνο. Πολλά βιντεοπαιχνίδια στην πραγματικότητα στοχεύουν σε ενήλικες, με περιεχόμενο το οποίο είναι σε πολλές περιπτώσεις ακατάλληλο για παιδιά.
<P>
Έχοντας συνεπώς υπόψη την ανακοίνωση της Επιτροπής της 22ας Απριλίου 2008 σχετικά με την προστασία των καταναλωτών, ιδίως των ανηλίκων, όσον αφορά τη χρήση των βιντεοπαιχνιδιών, είναι επιτακτική η ανάγκη να ρυθμιστεί η σήμανση και η χρήση μέτρων όπως είναι η παροχή ενός "κόκκινου κουμπιού" ή το σύστημα PEGI επί γραμμής, που περιλαμβάνεται στο ευρωπαϊκό πρόγραμμα για ασφαλέστερο Διαδίκτυο.
<P>
Είναι επίσης σημαντικό τα κράτη μέλη να συνεχίσουν να εργάζονται σε στενή συνεργασία για την προώθηση της προστασίας των παιδιών και να βοηθήσουν τη βιομηχανία στην ανάπτυξη συστημάτων που εξυπηρετούν αυτό το σκοπό.
<P>
Δεν πρέπει να παραβλέψουμε το γεγονός ότι για να επιτευχθεί αυτός ο στόχος πρέπει επίσης να εξασφαλιστεί η υποστήριξη των κατασκευαστών και πάνω απ' όλα των γονέων, οι οποίοι είναι το κύριο εργαλείο ελέγχου εντός της οικογένειας.
<SPEAKER ID="210" NAME="Glyn Ford  " AFFILIATION="PSE">
γραπτώς. - Υπερψήφισα την έκθεση Manders σχετικά με την προστασία των καταναλωτών, ιδίως των ανηλίκων, όσον αφορά τη χρήση βιντεοπαιχνιδιών. Το έκανα με ελαφρά απροθυμία. Ο κίνδυνος είναι μια δικαιολογημένη ανησυχία σε ορισμένες περιπτώσεις να μετατραπεί σε "πανικό ηθικής" που είναι επίμονα δυσανάλογος προς την έκταση του προβλήματος. Δεν δεσμεύομαι απαραίτητα να προχωρήσω περισσότερο απ' ό, τι έχουμε ήδη κάνει.
<SPEAKER ID="211" NAME="Nils Lundgren  " AFFILIATION="IND/DEM">
γραπτώς. - (SV) " παρούσα έκθεση περιέχει μια σειρά από απαιτήσεις για το τι πρέπει να κάνουν τα κράτη μέλη για να περιορίσουν την επιβλαβή χρήση των βιντεοπαιχνιδιών: τα σχολεία πρέπει να ενημερώνουν τα παιδιά και τους γονείς για τα πλεονεκτήματα και τα μειονεκτήματα των βιντεοπαιχνιδιών. Οι γονείς πρέπει να λαμβάνουν μέτρα για την αποφυγή των αρνητικών συνεπειών, όταν τα παιδιά τους παίζουν βιντεοπαιχνίδια. Τα κράτη μέλη πρέπει να διερευνήσουν την αξία της καθιέρωσης ενός "κόκκινο κουμπιού" που θα εγκαθίσταται σε συσκευές παιχνιδιού και υπολογιστές για να μπλοκάρει την πρόσβαση σε ορισμένα παιχνίδια. Πρέπει να διεξαχθούν εθνικές ενημερωτικές εκστρατείες για τους καταναλωτές. Οι ιδιοκτήτες των Ίντερνετ καφέ πρέπει να εμποδίζουν τα παιδιά από το να παίζουν παιχνίδια που προορίζονται για ενήλικες. Πρέπει να εισαχθεί ειδικός πανευρωπαϊκός κώδικας συμπεριφοράς για τους λιανοπωλητές και τους παραγωγούς βιντεοπαιχνιδιών. Τέλος, τα κράτη μέλη πρέπει να εισαγάγουν αστική και ποινική νομοθεσία για το λιανικό εμπόριο των βίαιων παιχνιδιών τηλεόρασης, βίντεο και ηλεκτρονικών υπολογιστών.
<P>
Τα βιντεοπαιχνίδια για ανηλίκους συνδέονται με πολλά ανησυχητικά πολιτιστικά και κοινωνικά προβλήματα. Αλλά ακριβώς γι' αυτό το λόγο τα κράτη μέλη πρέπει να καταλήξουν σε λύσεις που θα ταιριάζουν με το δικό τους πολιτισμό και αξίες για να μπορούν να έχουν μια δημοκρατική βάση, εντός των ίδιων των πληθυσμών των κρατών μελών. Οι υποδείξεις από τα θεσμικά όργανα της ΕΕ έχουν σχεδόν το αντίθετο αποτέλεσμα.
<P>
Είναι επίσης σημαντική η ικανότητα των κρατών μελών να βρίσκουν διαφορετικές λύσεις γι' αυτό το ζήτημα, για να διευρυνθεί η εμπειρία και η γνώση μας σε αυτό τον τομέα.
<P>
Γι' αυτούς τους λόγους καταψήφισα αυτή την έκθεση στην τελική ψηφοφορία.
<SPEAKER ID="212" NAME="Miroslav Mikolášik  " AFFILIATION="PPE-DE">
γραπτώς. - (SK) Κυρίες και κύριοι, θα ήθελα να μιλήσω για τη βιομηχανία των βιντεοπαιχνιδιών, η οποία έχει ετήσια έσοδα σχεδόν 7,3 δισ. ευρώ. Καθώς τα βιντεοπαιχνίδια γίνονται όλο και πιο δημοφιλή τόσο στα παιδιά όσο και στους ενήλικες, είναι σημαντικό να κάνουμε μια πολιτική συζήτηση σχετικά με το ρυθμιστικό τους πλαίσιο. Υπάρχουν ορισμένα βιντεοπαιχνίδια που βοηθούν στην ανάπτυξη δεξιοτήτων και στην απόκτηση γνώσεων ουσιαστικών για τη ζωή στον 21ο αιώνα. Όμως θα ήθελα να επισημάνω ότι τα βιντεοπαιχνίδια με βίαια χαρακτηριστικά που προορίζονται για ενήλικες μπορούν να έχουν αρνητικές επιπτώσεις, ιδιαίτερα στα παιδιά.
<P>
Άρα είναι καθήκον μας να προστατεύσουμε τους καταναλωτές, ιδίως τα παιδιά. Τα παιδιά δεν πρέπει να μπορούν να αγοράζουν βιντεοπαιχνίδια που δεν προορίζονται για την ηλικιακή τους ομάδα. " εισαγωγή του Πανευρωπαϊκού Συστήματος Πληροφόρησης για τα "λεκτρονικά Παιχνίδια, που ταξινομεί την ηλικία, έχει βοηθήσει στην αύξηση της διαφάνειας στην αγορά των παιχνιδιών για τα παιδιά, αλλά οι λιανοπωλητές ακόμη δεν έχουν αρκετές πληροφορίες για τις βλαβερές συνέπειες των βιντεοπαιχνιδιών για τα παιδιά. Σε αυτό το σημείο είναι απαραίτητο να αυξηθεί η ευαισθητοποίηση γι' αυτά τα αρνητικά αποτελέσματα στα παιδιά και είναι απαραίτητο να έχουμε τη συνεργασία των παραγωγών, των λιανεμπόρων, των οργανώσεων των καταναλωτών, των σχολείων και των οικογενειών. Τα κράτη μέλη πρέπει να θεσπίσουν μέτρα που θα αποτρέπουν τα παιδιά από την αγορά βιντεοπαιχνιδιών που προορίζονται για υψηλότερες ηλικιακές ομάδες. Ταυτόχρονα, χαιρετίζω την πρόταση της Ευρωπαϊκής Επιτροπής και του Συμβουλίου όσον αφορά τους κανόνες για την επισήμανση των βιντεοπαιχνιδιών και τη δημιουργία ενός εθελοντικού κώδικα πρακτικής για διαδραστικά βιντεοπαιχνίδια που προορίζονται για παιδιά.
<SPEAKER ID="213" NAME="Nicolae Vlad Popa  " AFFILIATION="PPE-DE">
γραπτώς. - (RO) Υπερψήφισα την έκθεση πρωτοβουλίας του κ. Manders, η οποία δίνει ιδιαίτερη προσοχή στο θέμα των βιντεοπαιχνιδιών.
<P>
" αγορά βιντεοπαιχνιδιών είναι μια ταχέως αναπτυσσόμενη παγκόσμια αγορά. Όμως τα βιντεοπαιχνίδια δεν απευθύνονται πλέον μόνο σε παιδιά, αφού όλο και περισσότερα από αυτά σχεδιάζονται ειδικά για ενήλικες. Αυτός ακριβώς είναι ο λόγος για τον οποίο το περιεχόμενο πολλών παιχνιδιών είναι ακατάλληλο και μπορεί ακόμη και να είναι βλαβερό για τα παιδιά μας.
<P>
Είναι αλήθεια ότι τα βιντεοπαιχνίδια μπορούν να χρησιμοποιηθούν για εκπαιδευτικούς σκοπούς, αλλά μόνο υπό την προϋπόθεση να χρησιμοποιούνται σύμφωνα με τον προορισμό τους για κάθε ηλικιακή ομάδα. Γι' αυτό το λόγο πρέπει να δώσουμε ιδιαίτερη προσοχή στο σύστημα PEGI για την ταξινόμηση των παιχνιδιών. " έκδοση του PEGI επί γραμμής παρέχει βοήθεια στους γονείς και τους ανηλίκους, προσφέροντας συμβουλές για την προστασία των ανηλίκων καθώς και διάφορες πληροφορίες για τα παιχνίδια επί γραμμής.
<P>
" έκθεση τονίζει επίσης την ανάγκη να εξασφαλίσουν τα κράτη μέλη ότι εφαρμόζονται τα κατάλληλα μέτρα ελέγχου όσον αφορά τις ηλεκτρονικές αγορές βιντεοπαιχνιδιών, εμποδίζοντας έτσι την πρόσβαση των ανηλίκων σε παιχνίδια με περιεχόμενο που δεν είναι κατάλληλο για την ηλικία τους, τα οποία προορίζονται για ενήλικες ή άλλη ηλικιακή ομάδα. Ο εισηγητής προτείνει επίσης την ανάπτυξη ενός "κόκκινου κουμπιού" που προσφέρει στους γονείς τη δυνατότητα να απενεργοποιούν ένα παιχνίδι με περιεχόμενο ακατάλληλο για την ηλικία του παιδιού ή να περιορίζουν την πρόσβαση ανηλίκων ανάμεσα σε ορισμένες ώρες.
<SPEAKER ID="214" NAME="Zuzana Roithová  " AFFILIATION="PPE-DE">
γραπτώς. - (CS) Παρά τις προειδοποιήσεις από ειδικούς, οι γονείς υποτιμούν την επίδραση των ηλεκτρονικών παιχνιδιών στην ανάπτυξη της προσωπικότητας των παιδιών τους. Στο μεταξύ παιδιά και νέοι εκτίθενται για ώρες συνεχόμενα στις επιδράσεις επιθετικού ή σεξουαλικού περιεχομένου σε ηλεκτρονικά παιχνίδια. Τα παιδιά μιμούνται τα παιχνίδια, πράγμα που μπορεί να οδηγήσει σε τραγικά αποτελέσματα. Οι εγκληματίες του δρόμου στο μέλλον θα είναι απλώς ένα από τα αποτελέσματα της επιρροής των επιθετικών παιχνιδιών στη συμπεριφορά, την ψυχολογία και στις συνήθειες που εκδηλώνονται όψιμα.
<P>
Γι' αυτό προωθώ τη δημιουργία ενός κώδικα δεοντολογίας για τους λιανοπωλητές και τους παραγωγούς βιντεοπαιχνιδιών.
<P>
Σε αντίθεση με τον εισηγητή φυσικά πιστεύω ότι δεν χρειαζόμαστε μόνο εθελοντικούς, αλλά και δεσμευτικούς κοινούς κανόνες στην ΕΕ. Άρα, με αυτή την επιφύλαξη, ψήφισα υπέρ της έκθεσης.
<SPEAKER ID="215" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, υπερψήφισα την έκθεση Manders σχετικά με την προστασία των καταναλωτών, ιδίως των ανηλίκων, όσον αφορά τη χρήση βιντεοπαιχνιδιών. Πιστεύω ότι η χρήση βιντεοπαιχνιδιών είναι πολύ σημαντική για εκπαιδευτικούς λόγους. Υπάρχει, ωστόσο, μια τεράστια ποσότητα λογισμικού που προορίζεται για ενήλικες και χαρακτηρίζεται από μια σχεδόν περιττή χρήσης βίας. Γι' αυτό το λόγο πρέπει να εξασφαλίσουμε την κατάλληλη προστασία των παιδιών, μεταξύ άλλων εμποδίζοντας την πρόσβασή τους σε εν δυνάμει επιβλαβές περιεχόμενο που προορίζεται για διαφορετική ηλικιακή ομάδα. Τέλος, πιστεύω ότι η τυποποίηση της σήμανσης των βιντεοπαιχνιδιών θα οδηγήσει σε καλύτερη κατανόηση των συστημάτων επισήμανσης, ενώ ταυτόχρονα θα προωθηθεί η αποτελεσματική λειτουργία της εσωτερικής αγοράς.
<SPEAKER ID="217" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, ψήφισα υπέρ.
<P>
Το Ισραήλ είναι ένας σημαντικός εταίρος της Ευρωπαϊκής Ένωσης στη Μέση Ανατολή και στο πλαίσιο της Ευρωπαϊκής Πολιτικής Γειτονίας.
<P>
Μια αεροπορική συμφωνία σε κοινοτικό επίπεδο θα εξασφάλιζε ισότιμους όρους για όλους τους κοινοτικούς και ισραηλινούς αερομεταφορείς και θα επέτρεπε στους επιβάτες σε όλα τα κράτη μέλη να επωφεληθούν από παρόμοιες συνθήκες και τον αυξημένο ανταγωνισμό μεταξύ των αερομεταφορέων. Αυτό μπορεί να οδηγήσει σε περισσότερες, φθηνότερες και καλύτερες αεροπορικές υπηρεσίες μεταξύ της ΕΕ και του Ισραήλ.
<P>
Εναπόκειται στην ΕΕ να διασφαλίσει την εφαρμογή κοινών προτύπων συμβατών με την ευρωπαϊκή νομοθεσία στις σχέσεις της με τους μεσογειακούς εταίρους. Αυτό είναι δυνατό μόνο μέσω μιας συνολικής συμφωνίας διαπραγματευγμένης σε κοινοτικό επίπεδο που να προβλέπει κανονιστική συνεργασία ή, τουλάχιστον, αμοιβαία αναγνώριση των αεροπορικών προτύπων και διαδικασιών.
<P>
Επομένως θεωρώ τη συνολική διαπραγμάτευση με το Ισραήλ ως ένα θεμελιώδες βήμα προς την περαιτέρω ανάπτυξη των σχέσεων μεταξύ αεροπορίας της ΕΕ και του Ισραήλ και την επέκταση του Κοινού Αεροπορικού Χώρου στην ευρωμεσογειακή περιοχή. " σύναψη της συμφωνίας θα οδηγήσει στην αύξηση των δυνατοτήτων οικονομικής και κοινωνικής ανάπτυξης για τους αερομεταφορείς και τους επιβάτες τους.
<SPEAKER ID="218" NAME="Chris Davies  " AFFILIATION="ALDE">
γραπτώς. - Δεν καταλαβαίνω πως ένα Κοινοβούλιο που έχει ζητήσει την άρση του οικονομικού αποκλεισμού της Γάζας από το Ισραήλ μπορεί σήμερα να έχει υπερψηφίσει μια έκθεση που στοχεύει να αυξήσει τη συνεργασία μας με αυτή τη χώρα.
<P>
" περασμένη Τρίτη ήταν μια μάλλον τυπική ημέρα στις διαβάσεις της Γάζας. Το Ισραήλ επέτρεψε να περάσει μια περιορισμένη ποσότητα τροφίμων, μερικά προϊόντα υγιεινής, λίγο μαγειρικό λάδι και λίγο βαρύ πετρέλαιο ντίζελ κίνησης, συνολικά 110 φορτία φορτηγών - αν και η UNRWA μας λέει ότι η Λωρίδα της Γάζας χρειάζεται 500 φορτία φορτηγών με προμήθειες κάθε μέρα.
<P>
Δεν επετράπη να περάσουν χαρτί γραφής για τα σχολεία, ρουχισμός, έπιπλα, ηλεκτρικός εξοπλισμός, ούτε υλικά για την ανοικοδόμηση. " Γάζα έχει κομματιαστεί από τους βομβαρδισμούς και το Ισραήλ δεν της επιτρέπει να ανοικοδομηθεί. " αθλιότητα συνεχίζεται.
<P>
Ο Πρόεδρός μας έχει την επισκεφθεί, ο Javier Solana την έχει επισκεφθεί, βουλευτές των εθνικών κοινοβουλίων την έχουν επισκεφθεί, βουλευτές του Ευρωπαϊκού Κοινοβουλίου την έχουν επισκεφθεί, ακόμη και ο Tony Blair την έχει επισκεφθεί. Όλοι έχουν κάνει έκκληση για να δοθεί τέλος στον πόνο, όμως το Ισραήλ δεν έχει αλλάξει τίποτα.
<P>
Αυτή δεν ήταν κατάλληλη ώρα για να δώσουμε την υποστήριξή μας σε αυτή την έκθεση.
<SPEAKER ID="998" NAME="Proinsias De Rossa  " AFFILIATION="PSE">
γραπτώς. - Καταψήφισα αυτή την έκθεση, η οποία επιδιώκει να καθιερώσει ένα κοινό αεροπορικό χώρο με το Ισραήλ. Παρά τους ισχυρισμούς για το αντίθετο, δεν είναι απλά μια τεχνική έκθεση. Αντίθετα, η σύναψη Κοινής Αεροπορικής Συμφωνίας από την ΕΕ, ως ο μεγαλύτερος εμπορικός εταίρος του Ισραήλ, θα αποφέρει σαφώς πλούσια εμπορική ανταμοιβή για το Ισραήλ.
<P>
Ωστόσο, λαμβάνοντας υπόψη τα πρόσφατα γεγονότα στη Γάζα που αφορούν τη βάναυση και αδιάκριτη σφαγή αμάχων και την ισοπέδωση των υποδομών της Γάζας, που διέγραψε στην ουσία δισεκατομμύρια ευρωπαϊκής αναπτυξιακής βοήθειας. Στο πλαίσιο της απόφασης από το Ευρωπαϊκό Κοινοβούλιο τον περασμένο Δεκέμβριο να αναβάλει την αναβάθμιση των σχέσεων της ΕΕ με το Ισραήλ και λαμβάνοντας υπόψη τη συνεχιζόμενη αδιαφορία για τις αποφάσεις του Ο"Ε και την επέκταση των οικισμών στη Δυτική Όχθη και την Ιερουσαλήμ. Λαμβάνοντας επιπλέον υπόψη τη δική μου πρόσφατη επίσκεψη στη Γάζα όπου είδα από πρώτο χέρι ότι το Ισραήλ απλώς δεν έχει άρει την πολιορκία της Γάζας για να επιτρέψει να περάσει κρίσιμη ανθρωπιστική βοήθεια.
<P>
Θεωρώ ότι είναι εντελώς ανάρμοστο να εγκρίνει το Κοινοβούλιο αυτή τη συμφωνία. " ειδική εμπορική συμφωνία με το Ισραήλ πρέπει να ανασταλεί μέχρι να συμμορφωθεί με τους κανόνες για τα Ανθρώπινα Δικαιώματα και να συμμετάσχει σε εποικοδομητικές και ουσιαστικές διαπραγματεύσεις με τους γείτονές του για να εφαρμόσει τη λύση των δύο κρατών στη διένεξη.
<SPEAKER ID="219" NAME="Mairead McGuinness  " AFFILIATION="PPE-DE">
γραπτώς. - Απείχα από την τελική ψηφοφορία επί της αεροπορικής συμφωνίας ΕΚ-Ισραήλ ως ένδειξη διαμαρτυρίας όσον αφορά τη συνεχιζόμενη κρίση στην Παλαιστίνη. Πιστεύω ότι είναι ανάρμοστο να αναβαθμιστούν οι σχέσεις με το Ισραήλ μέχρι τη στιγμή όπου θα καταβάλει συντονισμένες προσπάθειες για να ανακουφίσει τα δεινά των Παλαιστινίων κατοίκων και να συμμετάσχει σε διαρκή πολιτικό διάλογο να επιτευχθεί λύση δύο κρατών των προβλημάτων της περιοχής.
<SPEAKER ID="220" NAME="Αθανάσιος Παφίλης  " AFFILIATION="GUE/NGL">
γραπτώς. - (EL) Θεωρούμε απαράδεκτο να συζητά και να προτείνει το ΕK συμφωνία με το Ισραήλ για τη δημιουργία Kοινού Aεροπορικού Xώρου ΕΕ-Ισραήλ, ενώ είναι ακόμα νωπή η σφαγή του παλαιστινιακού λαού από το δολοφονικό πόλεμο που εξαπέλυσε εναντίον του η κυβέρνηση του Ισραήλ στη Λωρίδα της Γάζας.
<P>
H πρόταση για μία τέτοια συμφωνία επιβεβαιώνει τις εγκληματικές ευθύνες της ΕΕ, που με την υποκριτική στάση των ίσων αποστάσεων στην ουσία επιβραβεύει και ενισχύει το Ισραήλ και το νέο πόλεμο που εξαπέλυσε προκαλώντας τεράστια ανθρωπιστική καταστροφή στον παλαιστινιακό λαό, το θάνατο περισσότερων από 1300 Παλαιστινίων, στη συντριπτική τους πλειοψηφία αμάχων, παιδιών και γυναικών, τον τραυματισμό πάνω από 5000 ανθρώπων, την ολοκληρωτική καταστροφή των πολιτικών υποδομών της Γάζας, ακόμη και σχολείων και εγκαταστάσεων του OHΕ.
<P>
Στηρίζει επίσης την πρόθεση του Ισραήλ να κατεδαφίσει δεκάδες σπίτια στην Ανατολική Ιερουσαλήμ, ξεκληρίζοντας περισσότερους από 1000 Παλαιστίνιους σε μία ακόμα προσπάθεια εκτοπισμού του παλαιστινιακού πληθυσμού από την Ιερουσαλήμ και δυσχεραίνοντας ακόμα περισσότερο τις δυνατότητες εξεύρεσης λύσης στο Mεσανατολικό.
<P>
Ενέργειες σαν αυτή στηρίζουν συνολικά την ιμπεριαλιστική του πολιτική στην περιοχή, ενταγμένη στους ιμπεριαλιστικούς σχεδιασμούς ΕΕ-HΠA-NATO στην ευρύτερη περιοχή της Mέσης Aνατολής. Οι λαοί όμως δυναμώνουν την αλληλεγγύη και την πάλη τους στο πλευρό του παλαιστινιακού λαού για ανεξάρτητο, εδαφικά ενιαίο Παλαιστινιακό Κράτος, στα εδάφη του 1967, με πρωτεύουσα την Aνατολική Ιερουσαλήμ.
<SPEAKER ID="221" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, ψήφισα υπέρ της έκθεσής μου σχετικά με την δημιουργία Κοινού Αεροπορικού Χώρου με το Ισραήλ. Θα ήταν περιττό να επαναλάβω εδώ τα αίτια που οδήγησαν στη θετική ψήφο μου. Εξυπακούεται ότι αυτοί οι λόγοι πρέπει να αναζητηθούν στην ίδια την έκθεση.
<SPEAKER ID="223" NAME="Catherine Stihler  " AFFILIATION="PSE">
γραπτώς. - Ψήφισα κατά διότι λόγω του επισφαλούς χαρακτήρα των αποθεμάτων θα πρέπει να επιβληθεί απαγόρευση της αλιείας του ερυθρού τόνου μέχρι την ανάκαμψη των αποθεμάτων.
<SPEAKER ID="997" NAME="Proinsias De Rossa  " AFFILIATION="PSE">
γραπτώς. - Υποστηρίζω ένθερμα αυτό το ψήφισμα που ζητεί την άμεση κατάπαυση του πυρός από το στρατό της Σρι Λάνκα και το LTTE, προκειμένου να δοθεί η δυνατότητα στον άμαχο πληθυσμό να εγκαταλείψει την εμπόλεμη ζώνη. Καταδικάζει όλες τις πράξεις βίας και εκφοβισμού που εμποδίζουν τους αμάχους να εγκαταλείψουν τη ζώνη των συγκρούσεων. Επίσης καταδικάζει τις επιθέσεις εναντίον αμάχων, όπως τεκμηριώνονται από την Ομάδα Διεθνών Κρίσεων. Αμφότερες οι πλευρές πρέπει να σεβαστούν το διεθνές ανθρωπιστικό δίκαιο και να προστατεύσουν και συνδράμουν τον άμαχο πληθυσμό τόσο στη ζώνη των συγκρούσεων, όσο και στην ασφαλή ζώνη. Το Ευρωπαϊκό Κοινοβούλιο ανησυχεί επίσης για αναφορές για σοβαρό συνωστισμό και κακές συνθήκες στα στρατόπεδα προσφύγων που έχουν δημιουργηθεί από την κυβέρνηση της Σρι Λάνκα. Έχουμε ζητήσει να παρασχεθεί σε διεθνείς και εθνικές ανθρωπιστικές οργανώσεις, καθώς και σε δημοσιογράφους, πλήρης και απρόσκοπτη πρόσβαση στην εμπόλεμη ζώνη και στα στρατόπεδα προσφύγων και καλούμε την κυβέρνηση της Σρι Λάνκα να συνεργαστεί με τις χώρες και οργανώσεις παροχής βοήθειας που θέλουν και μπορούν να απομακρύνουν τον άμαχο πληθυσμό.
<SPEAKER ID="225" NAME="Jean Lambert  " AFFILIATION="Verts/ALE">
γραπτώς. - Καλωσορίζω το σημερινό ψήφισμα σχετικά με τη Σρι Λάνκα. Αυτό που συμβαίνει στο βόρειο τμήμα της χώρας είναι μια τραγωδία, κρυμμένη σε μεγάλο βαθμό από τα μάτια του κόσμου, καθώς δεν έχει επιτραπεί ελεύθερα σε ανθρωπιστικές οργανώσεις και δημοσιογράφους να δουν τι συμβαίνει, αλλά πρέπει να βασίζονται σε μεγάλο βαθμό σε πληροφορίες από αντάρτες. Ακόμη και πριν από τη στρατιωτική δράση της κυβέρνησης, ήταν αδύνατο να υπάρξει ανοικτή συζήτηση, λόγω της παρενόχλησης του τύπου και της πολιτικής παρενόχλησης.
<P>
Δεν μπορεί να υπάρξει μακροπρόθεσμη στρατιωτική λύση στη σύγκρουση, αλλά μόνο πολιτική λύση που θα αναγνωρίζει τα δικαιώματα όλων των ανθρώπων του νησιού. Πρέπει να γίνει άμεση κατάπαυση του πυρός από τις δύο πλευρές για να ανακουφιστεί ο τεράστιος ανθρώπινος πόνος. Αν έχουν προτεραιότητα τα συμφέροντα των Ταμίλ, όπως ισχυρίζονται και οι δύο πλευρές, γιατί είναι απαραίτητος αυτός ο συνεχιζόμενος πόνος; Τι σκοπό εξυπηρετεί να βρεθεί μακροπρόθεσμη λύση; Στις ειρηνευτικές συνομιλίες πρέπει να συμμετέχουν όλες οι πλευρές. Τα κανάλια θα είναι ανοιχτά για διάλογο, αν αυτό θέλουν και τα δύο μέρη. Αλλά πρέπει να δοθεί ένα τέλος στη βία και την καταπίεση και να γίνει ενεργή εφαρμογή των εργαλείων των ανθρωπίνων δικαιωμάτων και του κράτους δικαίου, αν θέλουμε οι άνθρωποι να έχουν εμπιστοσύνη στο αποτέλεσμα. " διεθνής κοινότητα είναι έτοιμη να βοηθήσει, τόσο στην ανακούφιση των άμεσων δεινών όσο και μακροπρόθεσμα.
<SPEAKER ID="226" NAME="Erik Meijer  " LANGUAGE="NL">
Στις 9 Σεπτεμβρίου 2006, στις 5 Φεβρουαρίου 2009 και χθες το βράδυ κάναμε συζητήσεις σε αυτό το Σώμα σχετικά με τη διαρκή και απελπισμένη σύγκρουση μεταξύ των Ταμίλ και των Σιναλέζων στο νησί της Σρι Λάνκα. Συμμετείχα σε όλες αυτές τις συζητήσεις. Σε αυτές, πάντα καλούσα να μην πάρουμε θέση σε αυτή τη σύγκρουση, αλλά, αντίθετα, να παίξουμε το ρόλο μας στο να κάνουμε τις δύο πλευρές να συμφωνήσουν σε μία συνθήκη ειρήνης. Σε κάθε περίπτωση, μια τέτοια συνθήκη πρέπει να εξασφαλίσει μια αυτοδιοικούμενη περιοχή των Ταμίλ στο βορειοανατολικό τμήμα της χώρας.
<P>
Χθες το βράδυ, ο κ. Tannock και ο κ. Van Orden υποστήριξαν το εντελώς αντίθετο. Κάνουν αναφορά σε φρικαλεότητες από το αντιστασιακό κίνημα των Ταμίλ και θέλουν να προσφέρουν κάθε δυνατή υποστήριξη προς την σιναλέζικη κυβέρνηση. Αυτή η στάση παραβλέπει το γεγονός ότι και οι δύο πλευρές κάνουν χρήση απαράδεκτης βίας και ότι η κυβέρνηση ήταν εκείνη που διέκοψε την ειρηνευτική διαδικασία που καθιερώθηκε από τους Νορβηγούς.
<P>
Χαίρομαι που σήμερα εγκρίθηκε ένα ψήφισμα που ενσωματώνει τις περισσότερες από τις τροπολογίες που κατατέθηκαν από τον κ. Evans και κάνει έκκληση για ανθρωπιστική βοήθεια, διαμεσολάβηση και ειρηνική επίλυση της σύγκρουσης.
<SPEAKER ID="996" NAME="Tobias Pflüger  " AFFILIATION="GUE/NGL">
γραπτώς. - (DE) Ο στρατός της Σρι Λάνκα ενεργεί με την πιο βάναυση σκληρότητα στο πόλεμο κατά των Τίγρεων για την Απελευθέρωση του Ταμίλ Ιλάμ (LTTE) χωρίς να λαμβάνει καθόλου υπόψη τους αμάχους. Άμαχοι σκοτώνονται ή τραυματίζονται διαρκώς στις επιθέσεις από αυτό το στρατό. Εκατοντάδες χιλιάδες είναι αποκλεισμένοι και πολλοί δεν έχουν πρόσβαση στην ανθρωπιστική βοήθεια. " Διεθνής Επιτροπή του Ερυθρού Σταυρού την περιέγραψε ως μία από τις πιο καταστροφικές καταστάσεις που έχουν ποτέ βιώσει.
<P>
Χρειάζεται άμεση διακοπή των εχθροπραξιών στις δύο πλευρές, εκείνη του στρατού της Σρι Λάνκα και εκείνη του LTTE. Όλοι οι διεθνείς οργανισμοί και οι κυβερνήσεις πρέπει να το ζητήσουν.
<P>
Στην Επιτροπή Εξωτερικών Υποθέσεων, ο Βρετανός Συντηρητικός κ. Tannock, που εκπροσωπεί την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, κέρδισε αποδοχή του αιτήματός του για μια "προσωρινή κατάπαυση του πυρός". Αυτό θα σήμαινε υποστήριξη της βάρβαρης πολιτικής πολέμου της κυβέρνησης της Σρι Λάνκα και αποδέσμευση των επιθέσεων κατά αμάχων.
<P>
Ψήφισα υπέρ του ψηφίσματος, διότι, ευτυχώς, η πλειοψηφία του Ευρωπαϊκού Κοινοβουλίου, συμπεριλαμβανομένης της Ομάδας PPE-DE, σε τελική ανάλυση δεν ακολούθησε την απάνθρωπη πολιτική του κ. Tannock και των Βρετανών Συντηρητικών και υπερψήφισε το αίτημα για άμεση κατάπαυση του πυρός.
<P>
Τοποθετώντας τους LTTE στον κατάλογο των τρομοκρατικών οργανώσεων της ΕΕ, η ΕΕ τάχθηκε υπέρ της μίας πλευράς και έδωσε ντε φάκτο άδεια κυνηγιού κατά των LTTE. Ως αποτέλεσμα, οι διαπραγματεύσεις που ήταν σε εξέλιξη υπό νορβηγική διαμεσολάβηση τορπιλίστηκαν και μπόρεσαν να συνεχιστούν μόνο με μεγάλη δυσκολία εκτός της Ευρωπαϊκής Ένωσης.
<SPEAKER ID="227" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, συμφωνώ με την πρόταση ψηφίσματος σχετικά με την επιδείνωση της ανθρωπιστικής κατάστασης στη Σρι Λάνκα και, συνεπώς, ψήφισα υπέρ της υιοθέτησής της. Κατά τη γνώμη μου, δεδομένης της κατάστασης έκτακτης ανάγκης κατ' εκτίμηση 170 000 αμάχων που είναι παγιδευμένοι στην εμπόλεμη ζώνη μεταξύ του στρατού της Σρι Λάνκα και των δυνάμεων των Τίγρεων για την Απελευθέρωση του Ταμίλ Ιλάμ (LTTE) και δεν έχουν πρόσβαση στην πλέον στοιχειώδη βοήθεια, χρειάζεται άμεση προσωρινή κατάπαυση του πυρός από το στρατό της Σρι Λάνκα και τους LTTE, για να επιτραπεί στον άμαχο πληθυσμό να εγκαταλείψει την εμπόλεμη ζώνη. Πιστεύω επίσης ότι πρέπει να δοθεί πρόσβαση στην εμπόλεμη ζώνη σε εθνικές και διεθνείς ανθρωπιστικές οργανώσεις.
<SPEAKER ID="229" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, ψήφισα υπέρ. Όπως λέει η παλιά ινδιάνικη παροιμία, δεν κληρονομούμε τη γη από τους γονείς μας, τη δανειζόμαστε από τα παιδιά μας. Οι γεωργικές γαίες της Νότιας Ευρώπης στέλνουν προειδοποιητική κραυγή. Υφίστανται περιβαλλοντική πίεση με αρνητικές συνέπειες, όπως οι διαταραχές της υδρογεωλογικής ισορροπίας, η άνοδος της στάθμης των θαλασσών και η συνεπακόλουθη αλάτωση των εδαφών, η απώλεια γεωργικών εκτάσεων, η μείωση της βιοποικιλότητας, η αύξηση της ευαισθησίας σε πυρκαγιές, και ασθένειες των φυτών και ζωονόσους.
<P>
Άρα είναι προφανές πως μία από τις προτεραιότητες της γεωργίας είναι η εκπόνηση ενός κοινού σχεδίου επέμβασης, κυρίως μέσω προγραμμάτων που θα στοχεύουν στην πρόληψη της υποβάθμισης και στην προστασία του γεωργικού εδάφους.
<P>
Τα ζητήματα που αφορούν την καταπολέμηση της υποβάθμισης του εδάφους πρέπει να περιλαμβάνουν οπωσδήποτε μια στρατηγική διατήρησης του εδάφους, επιδεικνύοντας μεγαλύτερο ενδιαφέρον για τη συντήρηση γεωργικών υδραυλικών έργων και για προγράμματα αναδάσωσης. Ιδιαίτερη σημασία έχουν οι τεχνικές σηρικής καλλιέργειας, οι καλλιέργειες εκ περιτροπής, η χρήση των κατάλληλων γονοτύπων και ο έλεγχος της εξατμισοδιαπνοής.
<P>
Πρέπει επίσης να παρέχουμε προγράμματα κατάρτισης και ενημέρωσης για τους παράγοντες του τομέα όσο και για το ευρύ κοινό, με διπλό στόχο την αναζήτηση ειδικών λύσεων και την ευαισθητοποίηση των χρηστών όσον αφορά την αειφόρο χρήση των φυσικών πόρων και του εδάφους.
<SPEAKER ID="230" NAME="Constantin Dumitriu  " AFFILIATION="PPE-DE">
γραπτώς. - (RO) " υποβάθμιση του εδάφους είναι ένα πρόβλημα που δεν μπορεί να αγνοηθεί. Γι' αυτό χαίρομαι με την πρωτοβουλία της σύνταξης μιας έκθεσης ειδικά αφιερωμένης στην καταπολέμηση αυτού του προβλήματος. " γεωργία προσφέρει την καλύτερη μέθοδο για να σταματήσει αυτό το φαινόμενο, εφόσον όμως γίνονται σεβαστά τα εδαφοκλιματικά χαρακτηριστικά στη διαδικασία.
<P>
Όπως όμως έχω επίσης τονίσει μέσω των τροπολογιών που κατατέθηκαν και έγιναν δεκτές από την Επιτροπή Γεωργίας και Ανάπτυξης της Υπαίθρου, πιστεύω ότι αυτή η έκθεση πρέπει να εφαρμοστεί σε ολόκληρη την Ευρωπαϊκή Ένωση. Δυστυχώς, η κλιματική αλλαγή και η υποβάθμιση του εδάφους δεν είναι πλέον μεμονωμένα φαινόμενα και η προσέγγισή μας, λοιπόν, πρέπει να είναι συνεπής σε ολόκληρη την ΕΕ, με βάση την αρχή της αλληλεγγύης.
<P>
Όπως τονίζει επίσης ο εισηγητής, δεν πρέπει απλώς να αναγνωρίσουμε αυτό το πρόβλημα της υποβάθμισης του εδάφους, αλλά πρέπει επίσης να διαθέσουμε τους απαραίτητους οικονομικούς πόρους για την καταπολέμηση των δυσμενών επιπτώσεών του. Χαίρομαι για το γεγονός ότι μέσω του Ευρωπαϊκού Σχεδίου Οικονομικής Ανάκαμψης 500 εκατ. ευρώ έχουν προβλεφθεί για δράσεις που αφορούν την προσαρμογή στις νέες προκλήσεις της κλιματικής αλλαγής. Εντούτοις αυτές είναι βραχυπρόθεσμες δράσεις. Πιστεύω ότι η Ευρωπαϊκή Ένωση χρειάζεται μια ολοκληρωμένη, οικονομικά υποστηριζόμενη στρατηγική δράσης για την πρόληψη και την καταπολέμηση των επιπτώσεων της κλιματικής αλλαγής, ιδίως της υποβάθμισης του εδάφους.
<SPEAKER ID="231" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της πρότασης για ένα ψήφισμα του Ευρωπαϊκού Κοινοβουλίου σχετικά με την πρόκληση της υποβάθμισης της γεωργικής γης στη Νότια Ευρώπη, γιατί πιστεύω ότι οι κατευθυντήριες γραμμές της κοινής γεωργικής πολιτικής πρέπει να περιλαμβάνουν μέσα για την καταπολέμηση των επιπτώσεων της αλλαγής του κλίματος και την προστασία του εδάφους.
<P>
Πρέπει να τονίσω τη σημασία της δημιουργίας ενός Ευρωπαϊκού Παρατηρητηρίου για την ξηρασία και την ενίσχυση της συντονισμένης αντίδρασης της ΕΕ στις πυρκαγιές.
<SPEAKER ID="232" NAME="Ilda Figueiredo  " LANGUAGE="PT">
Είναι λυπηρή η προσέγγιση που υιοθέτησε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να απορρίπτει διάφορες προτάσεις σε αυτή την έκθεση, για να κάνει αποδεκτή την εναλλακτική πρότασή της, την οποία εμείς απορρίπτουμε. Παρά τις διάφορες ανεπάρκειες, συμφωνούμε με πολλές πτυχές που περιέχονται στην έκθεση που κατατέθηκε, ιδίως ότι η γεωργία είναι το καλύτερο μέσο για την πρόληψη της υποβάθμισης του εδάφους και απαιτείται μια κατάλληλη στρατηγική για τη διατήρηση αυτής της δραστηριότητας. Επίσης θεωρούμε απαραίτητη τη λειτουργία που επιτελεί ο αγροτικός πληθυσμός στην καταπολέμηση της απερήμωσης και το ζωτικό ρόλο των παραγωγών για τη διατήρηση της φυτικής κάλυψης στις περιοχές που πλήττονται από συνεχείς ξηρασίες. Συμφωνούμε επίσης με τη δήλωση σχετικά με την αρνητική συμβολή της εντατικής γεωργίας, που προωθείται σε μεγάλο βαθμό από τη γεωργική βιομηχανία, στη διάβρωση των εδαφών καθιστώντας τα μη παραγωγικά.
<P>
Ωστόσο πιστεύουμε ότι η έκθεση έπρεπε να είχε προχωρήσει περισσότερο στην απόδοση ευθύνης στις γεωργικές πολιτικές της ΕΕ και των κυβερνήσεων, όπως εκείνων της Πορτογαλίας, διότι αυτές οι πολιτικές είναι εκείνες που έχουν ενθαρρύνει την υπερβολική εκμετάλλευση του εδάφους και των υδάτων και προκαλέσει περιβαλλοντικές ζημιές. Εξακολουθούμε να πιστεύουμε ότι αυτά τα προβλήματα μπορούν να ξεπεραστούν με τη ρήξη με αυτές τις γεωργικές πολιτικές. Στηρίζουμε τη σύνδεση των γεωργικών ενισχύσεων με την παραγωγή, που επιτρέπει την αύξηση της παραγωγής γεωργικών προϊόντων διατροφής από χώρες όπως η Πορτογαλία και, γενικά, επιτρέπει τον εκσυγχρονισμό του πρωτογενούς τομέα.
<SPEAKER ID="233" NAME="Nils Lundgren  " AFFILIATION="IND/DEM">
γραπτώς. - (SV) Αυτή η έκθεση, η οποία δεν αποτελεί μέρος κάποιας νομοθετικής διαδικασίας, προτείνει, μεταξύ άλλων, μια κοινοτική δασική πολιτική, ένα ειδικό ταμείο της ΕΕ για τη χρηματοδότηση μέτρων πρόληψης σε σχέση με την κλιματική αλλαγή και ένα χρηματοδοτούμενο από την ΕΕ παρατηρητήριο για την ξηρασία και παρόμοια.
<P>
Πιστεύουμε ότι η περιβαλλοντική ευθύνη για τις γεωργικές γαίες, πρέπει να βαρύνει, κατά κύριο λόγο, τα κράτη μέλη. Δεν υπάρχει λόγος να κηρυχθούν τα κράτη μέλη ανίκανα με αυτό τον τρόπο σε αυτόν τον τομέα.
<P>
Όπως συνήθως, η Λίστα Ιουνίου παρατηρεί ότι, στην παρούσα κατάσταση, είναι ευτυχές το γεγονός ότι το Ευρωπαϊκό Κοινοβούλιο δεν έχει δικαίωμα συναπόφασης σε σχέση με τη γεωργική πολιτική της ΕΕ. Διαφορετικά, η ΕΕ θα έπεφτε στην παγίδα του προστατευτισμού και των αυξανόμενων επιδοτήσεων σε διάφορα ειδικά συμφέροντα στον τομέα της γεωργίας.
<P>
Καταψήφισα αυτή την έκθεση.
<SPEAKER ID="234" NAME="Marian-Jean Marinescu  " LANGUAGE="RO">
" κλιματική αλλαγή επιταχύνει τις διαδικασίες της υποβάθμισης του εδάφους και της απερήμωσης, ιδίως στα κράτη μέλη της Νοτιοανατολικής Ευρώπης, περιλαμβανομένης της Ρουμανίας. Αυτός είναι ο λόγος για τον οποίο αυτά τα φαινόμενα πρέπει να αντιμετωπιστούν με συντονισμένο τρόπο, μέσω συνεπούς αναθεώρησης των γεωργικών πολιτικών και ανταλλαγή εμπειριών και ορθών πρακτικών μεταξύ των κρατών μελών, υπό το συντονισμό της Ευρωπαϊκής Επιτροπής.
<P>
Πιστεύω ακράδαντα ότι υπάρχουν πολλά παραδείγματα που αποδεικνύουν την αποτελεσματική διαχείριση του εδάφους και των υδάτων και τη χρήση ανθεκτικών καλλιεργειών που μπορούν να αναγεννήσουν το έδαφος. Υπάρχουν ειδικευμένα ερευνητικά ιδρύματα σε αυτό τον τομέα, ένα των οποίων βρίσκεται μάλιστα στο νομό που εκπροσωπώ στη Ρουμανία, στο Dolj. Το μοίρασμα αυτών των εμπειριών και η επέκταση της εφαρμογής τους σε περιοχές που έχουν πληγεί από την απερήμωση μπορούν να έχουν ως αποτέλεσμα την αποκατάσταση των υποβαθμισμένων εδαφών για γεωργική χρήση και, κατά συνέπεια, την τόνωση της παραγωγής. Εξάλλου το πιλοτικό σχέδιο που προτείνεται για τον κοινοτικό προϋπολογισμό του 2009 είναι μια ευκαιρία να το κάνουμε. Υποστηρίζω την πρόταση του εισηγητή για τη δημιουργία ενός Ευρωπαϊκού Παρατηρητηρίου για την Ξηρασία.
<P>
Καλώ την Ευρωπαϊκή Επιτροπή να ασχοληθεί με αυτό το ζήτημα με απόλυτη ευθύνη στο πλαίσιο της μεταρρύθμισης της ΚΓΠ και να παρέχει στα κράτη μέλη ένα αποτελεσματικό σύνολο χρηματοδοτικών μέσων που να στηρίζουν τον αγώνα κατά της απερήμωσης, για να εξασφαλιστεί η βιώσιμη γεωργία και η επισιτιστική ασφάλεια για τους πολίτες της Ευρώπης.
<SPEAKER ID="235" NAME="Alexandru Nazare  " AFFILIATION="PPE-DE">
γραπτώς. - (RO) Χαιρετίζω την έκθεση του συναδέλφου μας, ασχολείται με ένα θέμα που είναι εξαιρετικά σημαντικό από κοινωνική και οικονομική άποψη. " υποβάθμιση του εδάφους δεν επηρεάζει μόνο τις ζωές των ανθρώπων που ζουν στις συγκεκριμένες περιοχές, αλλά και το δυναμικό για οικονομική ανάπτυξη. Στη Ρουμανία έχουμε δει τα τελευταία χρόνια η ζημία που μπορεί να προκληθεί από αυτό το φαινόμενο: κατεστραμμένα σπίτια και άνθρωποι που μένουν χωρίς τα βασικά μέσα για την εξασφάλιση της συντήρησής τους, μείωση της αγροτικής παραγωγής έως και 30-40% και μια νότια περιοχή σε κίνδυνο απερήμωσης.
<P>
Οι οικονομικές επιπτώσεις αυτού του φαινομένου είναι αδιαμφισβήτητες: μείωση του εισοδήματος πολιτών που ζουν στις πληγείσες περιοχές, μαζί με την αύξηση των τιμών των τροφίμων. Αυτός είναι ο λόγος για τον οποίο η Ευρωπαϊκή Ένωση έχει την υποχρέωση, βάσει της αρχής της αλληλεγγύης, να συμβάλει στην καταπολέμηση αυτού του φαινομένου και να υποστηρίξει εκείνους που πλήττονται από αυτό. Όπως επίσης πρότεινα στην γραπτή δήλωση 0021/2009, την οποία κατέθεσα με συναδέλφους μου, η ΕΕ χρειάζεται ένα ειδικό χρηματοδοτικό μηχανισμό για την πρόληψη και την καταπολέμηση των επιπτώσεων της κλιματικής αλλαγής. Πρέπει να είναι ένας ευέλικτος χρηματοδοτικός μηχανισμός που να επιτρέπει την αποδέσμευση κεφαλαίων το συντομότερο δυνατόν, υποστηριζόμενος από μια μεσοπρόθεσμη και μακροπρόθεσμη στρατηγική και σχέδια δράσης που να λαμβάνουν υπόψη τις διαφορετικές επιπτώσεις της κλιματικής αλλαγής στις περιφέρειες της ΕΕ.
<SPEAKER ID="236" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, χαιρετίζω την έκθεση του κ. Aita σχετικά με την πρόκληση της υποβάθμισης των γεωργικών γαιών στην ΕΕ και την απάντηση με τα μέσα γεωργικής πολιτικής της ΕΕ.
<P>
Πράγματι, εγκρίνω το σκοπό της έκθεσης, που είναι να παράσχει ιδέες, σκέψεις και συγκεκριμένες προτάσεις που θα μπορέσουν να εξετασθούν εν ευθέτω χρόνω για την εκπόνηση μιας κοινής στρατηγικής αποκατάστασης, διατήρησης και βελτίωσης των παρεμβάσεων στα γεωργικά εδάφη. Δεδομένης της τρέχουσας κρίσης, πρέπει να επισημανθεί ότι η προστασία του εδάφους επιτρέπει τη διατήρηση ενός παραγωγικού δυναμικού που έχει πολιτική και στρατηγική σημασία, επιτρέπει τη διασφάλιση μιας ισορροπίας μεταξύ εισαγωγών και εξαγωγών και διασφαλίζει έναν βαθμό αυτονομίας και διαπραγματευτικής ικανότητας σε πολυμερές επίπεδο.
<SPEAKER ID="238" NAME="Glyn Ford  " AFFILIATION="PSE">
γραπτώς. - Είναι σημαντικό αυτή την εποχή της χρηματοπιστωτικής και οικονομικής κρίσης να διατηρήσουμε και να ενισχύσουμε τα δικαιώματα των εργαζομένων να εξασφαλίσουν ότι το κόστος της κρίσης δεν θα πέσει σε εκείνους που είναι λιγότερο ικανοί να το αντέξουν. Θα ήταν πολύ εύκολο να γίνει αυτό, εκτός αν εξασφαλίσουμε ότι η ισορροπία των δυνάμεων δεν θα επιτραπεί να γείρει προς όφελος των εργοδοτών έναντι των εργαζομένων. Επομένως υποστηρίζω το παρόν ψήφισμα. Μακάρι να ήταν δυνατότερο.
<SPEAKER ID="239" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, ψήφισα υπέρ της πρότασης ψηφίσματος σχετικά με τη συμμετοχή των εργαζομένων στις εταιρείες με καταστατικό ευρωπαϊκής εταιρείας. Πρέπει επίσης να διευκολύνουμε τον εποικοδομητικό διάλογο μεταξύ των θεσμικών οργάνων και των εργαζομένων υπό το φως των πρόσφατων αποφάσεων του Ευρωπαϊκού Δικαστηρίου. Επιπλέον, συμφωνώ με το σημείο που εκφράζει την ανάγκη να αξιολογήσει η Επιτροπή τα διασυνοριακά προβλήματα όσον αφορά την εταιρική διακυβέρνηση, τη φορολογική νομοθεσία και την οικονομική συμμετοχή των εργαζομένων σε προγράμματα απόκτησης μετοχών που σχετίζονται με τις εν λόγω διαβουλεύσεις.
<SPEAKER ID="241" NAME="Nicodim Bulzesc  " AFFILIATION="PPE-DE">
γραπτώς. - (RO) Ψήφισα υπέρ αυτής της πρότασης ψηφίσματος, διότι υποστηρίζω αυτή την πρωτοβουλία, η οποία καλεί τα κράτη μέλη να θεσπίσουν μηχανισμούς συνεργασίας που αποσκοπούν στην πρόληψη των καταστροφικών συνεπειών της έλλειψης δυνατοτήτων συμβίωσης σε οικογένειες, και ιδίως στα παιδιά, και των αποστάσεων μεταξύ τους.
<SPEAKER ID="242" NAME="Bruno Gollnisch" AFFILIATION="NI">
γραπτώς. - (FR) Αυτό το κείμενο σχετικά με παιδιά μεταναστών που μένουν πίσω στη χώρα καταγωγής περιγράφει μια αξιολύπητη κατάσταση παιδιών που έχουν αφεθεί στην τύχη τους ή με τρίτους που έχουν περισσότερο ή λιγότερο καλές προθέσεις, που απειλούνται με κακομεταχείριση ή υπόκειται σε ψυχολογικά προβλήματα ή προβλήματα εκπαίδευσης, κοινωνικοποίησης και ούτω καθεξής.
<P>
Αυτό αποδεικνύει ότι η μετανάστευση είναι ένα ανθρώπινο δράμα που δημιουργεί απάνθρωπες καταστάσεις.
<P>
Πρέπει να γίνουν τα πάντα για να επανορθωθεί αυτό, να προωθηθεί η ενότητα των οικογενειών σε οικείο πολιτιστικό και κοινωνικό περιβάλλον.
<P>
Με μία λέξη, και αυτή είναι η μόνη λύση, πρέπει να γίνουν τα πάντα για να αναστραφεί η ροή της μετανάστευσης, να μεταπειστούν αυτοί που μπαίνουν στον πειρασμό να εγκαταλείψουν τη χώρα τους, να προωθηθεί η ανάπτυξη και να διασφαλιστεί ότι οι οικογένειες επανενώνονται μόνο στις χώρες προέλευσης.
<P>
Αυτός είναι ο τρόπος με τον οποίο πρέπει να χρησιμοποιείτε τους πόρους που έχετε αφιερώσει στην "εισαγωγή" ή "εγκλιματισμό" στην Ευρώπη ανθρώπων που έλκονται από τις πλάνες που διατηρείτε.
<SPEAKER ID="243" NAME="Carl Lang και Fernand Le Rachinel  " AFFILIATION="NI">
γραπτώς. - (FR) Είναι γνωστό ότι η Ευρώπη θέλει να φροντίζει τα πάντα και να βρίσκεται παντού. Με αυτό το ψήφισμα σχετικά με παιδιά μεταναστών που μένουν πίσω στη χώρα καταγωγής, το Ευρωπαϊκό Κοινοβούλιο έχει φτάσει στο άκρον άωτον της τρέλας με προτάσεις οι οποίες δεν είναι απλώς δημαγωγικές, αλλά έχουν επίσης ως στόχο να μετατρέψουν τα κράτη μέλη σε ενόχους.
<P>
Μας λένε ότι η Ένωση δεν έχει δώσει αρκετή προσοχή στο φαινόμενο των παιδιών που μένουν πίσω στις χώρες τους, όταν οι γονείς τους μεταναστεύσουν. Τα κράτη μέλη πρέπει να εφαρμόσουν μέτρα που αποσκοπούν στη βελτίωση της κατάστασης εκείνων των παιδιών που μένουν πίσω και τους εξασφαλίζουν κανονική ανάπτυξη, όσον αφορά την εκπαίδευση και την κοινωνική ζωή. Είναι σαν να ονειρευόμαστε! Μετά τα μέτρα που ενθαρρύνουν την επανένωση των οικογενειών στις χώρες υποδοχής και το δικαίωμα διαμονής των ίδιων των οικογενειών, τώρα είναι καιρός να ληφθούν μέτρα για τα παιδιά που δεν μεταναστεύουν.
<P>
Το πρόβλημα της μετανάστευσης δεν θα λυθεί έτσι. Ο συλλογισμός είναι λανθασμένος. Δεν είναι τα παιδιά που παραμένουν πίσω εκείνα που πρέπει να βοηθηθούν. Είναι οι οικογένειες και ολόκληροι οι πληθυσμοί αυτών των χωρών που πρέπει να βοηθηθούν και να ενθαρρυνθούν να παραμείνουν στην πατρίδα τους.
<SPEAKER ID="244" NAME="Nils Lundgren  " AFFILIATION="IND/DEM">
γραπτώς. - (SV) Καθώς εξαφανίζονται τα εμπόδια στα σύνορα εντός της ΕΕ, αυξάνονται οι ευκαιρίες να αναζητήσει κανείς εργασία σε άλλο κράτος μέλος της ΕΕ, εκτός από το δικό του. Αυτή είναι πολύ θετική εξέλιξη, που προσφέρει στους ανθρώπους την ευκαιρία να κάνουν κάτι οι ίδιοι για να βελτιώσουν τη ζωή τους και εκείνη των οικογενειών τους.
<P>
Ο εισηγητής το παραδέχεται, αλλά παρόλα αυτά επιλέγει πεισματικά να επικεντρωθεί στις αρνητικές πλευρές που μπορεί να συνεπάγεται η απουσία ενός γονέα που αναζητά εισόδημα στο εξωτερικό.
<P>
Θεωρώ ότι είναι παράλογο για το Ευρωπαϊκό Κοινοβούλιο να κατευθύνει την κοινωνική και εκπαιδευτική πολιτική των επιμέρους κρατών μελών με το φορτικό τρόπο που προτείνεται. Πρέπει να δείξουμε το σεβασμό και την εμπιστοσύνη μας στα κράτη μέλη και στα δημοκρατικά εκλεγμένα κοινοβούλιά τους να φροντίζουν από μόνοι τους τον πληθυσμό τους και την ευημερία του.
<P>
Γι' αυτό καταψήφισα αυτό το ψήφισμα.
<SPEAKER ID="245" NAME="Alexandru Nazare  " AFFILIATION="PPE-DE">
γραπτώς. - (RO) Ψήφισα υπέρ του παρόντος ψηφίσματος του Ευρωπαϊκού Κοινοβουλίου για τη βελτίωση της κατάστασης των παιδιών που έχουν εγκαταλειφθεί στη χώρα καταγωγής από τους γονείς τους που έχουν πάει να εργαστούν στο εξωτερικό.
<P>
Θα ήθελα όμως να τονίσω ότι δεν αρκεί να αναλάβουμε δέσμευση σε αυτό το θέμα. Χρειαζόμαστε συγκεκριμένα μέτρα που να εξασφαλίζουν τη φυσιολογική ανάπτυξη αυτών των παιδιών στους τομείς της υγείας, της εκπαίδευσης και της κοινωνικής ζωής, και να εγγυώνται την επιτυχή τους ενσωμάτωση στην κοινωνία και, αργότερα, στην αγορά εργασίας.
<P>
Για παράδειγμα, οι εθνικές αρχές πρέπει να αναπτύξουν μια σειρά από εκπαιδευτικά προγράμματα ειδικά για να αντιμετωπιστεί αυτό το πρόβλημα. Όχι μόνο τα παιδιά πρέπει να επωφεληθούν από προγράμματα αυτού του τύπου, αλλά και οι μετανάστες γονείς τους. Οι τελευταίοι πρέπει επίσης να συμμετέχουν σε προγράμματα ενημέρωσης και ανάληψης ευθύνης που να τους λένε για τις δυσμενείς επιπτώσεις που έχει η εργασία στο εξωτερικό στην οικογενειακή ζωή, ιδίως στα παιδιά τους.
<SPEAKER ID="246" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, μετά την προφορική ερώτηση του κ. Andersson, θα ψηφίσω υπέρ της πρότασης ψηφίσματος σχετικά με παιδιά μεταναστών. Πράγματι, η μετανάστευση εργατικού δυναμικού αυξάνεται σταθερά κατά τις τελευταίες δεκαετίες και οι περισσότεροι από τους διεθνείς μετανάστες της υφηλίου - 64 εκατομμύρια - διαμένουν στην Ευρώπη, Επιπλέον, πιστεύω ότι η μετανάστευση μπορεί να έχει θετικό αντίκτυπο στα νοικοκυριά της χώρας αποστολής διότι, μέσω εμβασμάτων και άλλων διαύλων, μειώνει τη φτώχεια και αυξάνει τις επενδύσεις σε ανθρώπινο κεφάλαιο. Άρα συμφωνώ ότι πρέπει να ζητήσουμε από τα κράτη μέλη να λάβουν μέτρα για τη βελτίωση της κατάστασης των παιδιών που έχουν εγκαταλειφθεί από τους γονείς τους στη χώρα καταγωγής και την εξασφάλιση της ομαλής ανάπτυξής τους από πλευράς εκπαίδευσης και κοινωνικής τους ζωής.
<SPEAKER ID="247" NAME="Flaviu Călin Rus  " AFFILIATION="PPE-DE">
γραπτώς. - (RO) Ψήφισα υπέρ της πρότασης για ψήφισμα του Ευρωπαϊκού Κοινοβουλίου σχετικά με παιδιά μεταναστών που μένουν πίσω στη χώρα καταγωγής, διότι πιστεύω ότι η κατάσταση αυτών των παιδιών πρέπει να βελτιωθεί σημαντικά. Κάθε παιδί έχει δικαίωμα σε μια πλήρη οικογένεια και σε εκπαίδευση, ώστε να μπορέσει να αναπτυχθεί αρμονικά. Πιστεύω ότι πρέπει να στηρίξουμε αυτά τα παιδιά που αποτελούν το μέλλον της Ευρώπης και της Ευρωπαϊκής Ένωσης.
<SPEAKER ID="248" NAME="Catherine Stihler  " AFFILIATION="PSE">
γραπτώς. - Πρέπει να κάνουμε ό,τι μπορούμε για να βοηθήσουμε τα παιδιά των μεταναστών να πραγματώσουν τις λανθάνουσες ικανότητές τους και να προοδεύσουν στο νέο τους περιβάλλον.
<SPEAKER ID="268" NAME="Nils Lundgren  " AFFILIATION="IND/DEM">
γραπτώς. - (SV) " Λίστα Ιουνίου είναι πολύ θετικά διακείμενη στις μελλοντικές διευρύνσεις της Ευρωπαϊκής Ένωσης. Ωστόσο είναι ύψιστης σημασίας οι υποψήφιες χώρες να πληρούν ντε φάκτο τις απαιτήσεις που τίθενται και, ως εκ τούτου, κατά την προσχώρηση να είναι απολύτως δημοκρατικά κράτη που διέπονται από το κράτος δικαίου. Πρέπει να πληρούνται τα κριτήρια της Κοπεγχάγης, η νομοθεσία την οποία συμφωνούμε δεν πρέπει μόνο να θεσπιστεί, αλλά και να τηρείται στην πράξη και πρέπει να είναι εγγυημένη η νομική ασφάλεια.
<P>
Οι τρεις χώρες που συζητήσαμε σήμερα έχουν βεβαίως το δυναμικό να γίνουν κράτη μέλη στο μέλλον, αλλά είναι σημαντικό να μη χαλαρώσουμε τις απαιτήσεις. " πείρα δείχνει ότι η πρόοδος είναι πιο γρήγορη πριν από την έναρξη των ενταξιακών διαπραγματεύσεων και προχωρεί με πιο αργούς ρυθμούς κατά τη διάρκεια των διαπραγματεύσεων, ιδίως αν αυτές οι διαπραγματεύσεις θεωρηθεί ότι κατευθύνονται προς επιτυχές αποτέλεσμα.
<SPEAKER ID="250" NAME="Zita Pleštinská  " AFFILIATION="PPE-DE">
γραπτώς. - (SK) Ψήφισα υπέρ του ψηφίσματος σχετικά με την έκθεση προόδου της Κροατίας για το 2008 και χαίρομαι που αυτό το ψήφισμα εγκρίθηκε στο Ευρωπαϊκό Κοινοβούλιο με μεγάλη πλειοψηφία.
<P>
Το ψήφισμα επαινεί την Κροατία για τα θετικά αποτελέσματα που έχει επιτύχει κατά το 2008 με την ψήφιση των νόμων και την πραγματοποίηση των μεταρρυθμίσεων που απαιτούνται για την ένταξη στην ΕΕ. Αυτά τα αποτελέσματα πρέπει να ενισχύονται συνεχώς με την υιοθέτηση και εφαρμογή μεταρρυθμίσεων.
<P>
Πιστεύω ότι η συνοριακή διένεξη μεταξύ της Σλοβενίας και της Κροατίας θα επιλυθεί επιτυχώς χάρη στην προσωπική συμμετοχή του Επιτρόπου κ. Rehn, προς ικανοποίηση και των δύο πλευρών, έτσι ώστε να μπορέσει να σημειωθεί ταχεία πρόοδος στη διαπραγματευτική διαδικασία για την ένταξη. Φυσικά, για να υπάρξει επιτυχές αποτέλεσμα είναι απαραίτητο να υπάρχει συναίνεση και ιδίως η καλή θέληση των κυβερνήσεων της Σλοβενίας και της Κροατίας να βρουν μια ικανοποιητική και βιώσιμη λύση.
<P>
Και δεν πρέπει να λάβουμε υπόψη μόνο την Κροατία στο παρόν ψήφισμα. Δεν πρέπει να ξεχνάμε τον πρωτοποριακό ρόλο της Σλοβενίας η οποία σε σημαντικό βαθμό ξεκίνησε τη φιλοευρωπαϊκή διαδικασία στα Βαλκάνια. " Σλοβενία ήταν η πρώτη βαλκανική χώρα που εντάχθηκε στην ΕΕ και στο χώρο Σένγκεν, έχει γίνει μέλος της ευρωζώνης και είναι παράδειγμα και πηγή έμπνευσης για τις άλλες βαλκανικές χώρες.
<P>
Πιστεύω ότι οι ενταξιακές συνομιλίες με την Κροατία θα ολοκληρωθούν μέχρι το τέλος του 2009.
<SPEAKER ID="251" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, δεν συμφωνώ με την πρόταση ψηφίσματος σχετικά με την πρόοδο της Κροατίας και κατά συνέπεια την καταψήφισα. Όπως έχω πει πολλές φορές σε αυτό το Σώμα, δεν πιστεύω ότι η Κροατία έχει σημειώσει επαρκή πρόοδο. Ας επιστρέψουν αυτό που έκλεψαν από τους πρόσφυγές μας από την Ίστρια και τη Δαλματία από το 1947 και μετά. Τότε και μόνο τότε θα είμαστε σε θέση να συζητήσουμε την προσχώρηση της Κροατίας στην Ευρωπαϊκή Ένωση. " διαμάχη για την ιδιοκτησία εκείνων που εκδιώχθηκαν από Ίστρια, τη Ριγιέκα και Δαλματία, αν δεν διευθετηθεί οριστικά, θα καταστήσει στην πραγματικότητα αδύνατο το διάλογο μεταξύ των δύο λαών.
<SPEAKER ID="252" NAME="Czesław Adam Siekierski  " AFFILIATION="PPE-DE">
γραπτώς. - (PL) Εκτιμώ όλες τις προσπάθειες, συμπεριλαμβανομένης της δράσης που έχει αναληφθεί τόσο από την ίδια την Κροατία όσο και από την Ευρωπαϊκή Ένωση, να ενισχυθούν οι υφιστάμενες σχέσεις μεταξύ των δύο εταίρων. Ενθαρρύνω την περαιτέρω συνεργασία και την από κοινού επίλυση των υφιστάμενων προβλημάτων, ιδίως ενόψει του γεγονότος ότι η κροατική κυβέρνηση θέλει να αντιμετωπίσει τόσο τα εσωτερικά όσο και τα διμερή προβλήματα που αντιμετωπίζει αυτή τη στιγμή. Στο πνεύμα της ευρωπαϊκής αλληλεγγύης, χωρίς διαφορές ή φραγμούς, πρέπει να τους βοηθήσουμε σε αυτήν την προσπάθεια.
<SPEAKER ID="254" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της πρότασης για ψήφισμα του Ευρωπαϊκού Κοινοβουλίου σχετικά με την έκθεση προόδου της Τουρκίας για το 2008. Δεδομένης της επιβράδυνσης της μεταρρυθμιστικής διαδικασίας της Τουρκίας, η τουρκική κυβέρνηση πρέπει να αποδείξει την πολιτική της βούληση να συνεχίσει τη μεταρρυθμιστική διαδικασία για την οποία είχε δεσμευτεί το 2005, προς μια πιο δημοκρατική και πλουραλιστική κοινωνία.
<SPEAKER ID="255" NAME="Jens Holm και Eva-Britt Svensson  " AFFILIATION="GUE/NGL">
γραπτώς. - Υποστηρίζουμε την ένταξη της Τουρκίας στην Ευρωπαϊκή Ένωση, δεδομένου ότι η χώρα πληροί τα κριτήρια της Κοπεγχάγης και αυτή η ένταξη υποστηρίζεται από τον τουρκικό πληθυσμό. Λυπούμαστε όμως που δεν μπορέσαμε να ψηφίσουμε υπέρ της έκθεσης προόδου της Τουρκίας που ψηφίστηκε σήμερα. " έκθεση περιλαμβάνει δυστυχώς τόσο σοβαρές ελλείψεις όσο και λανθασμένες απαιτήσεις. Για παράδειγμα, στην παράγραφο 20 τίθενται παράλογες απαιτήσεις σε ένα δημοκρατικό κόμμα. Στην παράγραφο 29 η Τουρκία ενθαρρύνεται να συνεργαστεί στενά με το ΔΝΤ και στην παράγραφο 31 η χώρα λέγεται ότι είναι υποχρεωμένη να συνάπτει συμφωνίες ελεύθερων συναλλαγών με τρίτες χώρες. Στην έκθεση δεν γίνεται επαρκής αναφορά στις παραβιάσεις των ανθρωπίνων δικαιωμάτων ή στην κρίσιμη κατάσταση των εθνικών μειονοτήτων, ιδίως των Κούρδων. " γενοκτονία των Αρμενίων δεν αναφέρεται καθόλου, πράγμα που διαφοροποιεί αυτή την έκθεση από προηγούμενα ψηφίσματα του Κοινοβουλίου.
<SPEAKER ID="256" NAME="Marine Le Pen" AFFILIATION="NI">
γραπτώς. - (FR) Για μία ακόμη φορά, το Κοινοβούλιο, εντελώς υποκριτικά, ενέκρινε ένα ψήφισμα που ζητά από την τουρκική κυβέρνηση να επιδείξει την πολιτική της βούληση να συνεχίσει τις μεταρρυθμίσεις.
<P>
" αλήθεια είναι ότι θέλετε, με οποιαδήποτε τιμή, και παρά τη θέληση των λαών της Ευρώπης, να συνεχίσετε τις διαπραγματεύσεις για την ένταξη της Τουρκίας στην Ευρωπαϊκή Ένωση, παρά τη συνεχιζόμενη άρνηση της Τουρκίας να αναγνωρίσει την Κύπρο και παρά το γεγονός ότι οι δημοκρατικές μεταρρυθμίσεις είναι σε στασιμότητα.
<P>
Θα έπρεπε να προσφέρετε στην Τουρκία μια προνομιακή εταιρική σχέση, αλλά για να το κάνετε θα έπρεπε να παραδεχτείτε ότι η Τουρκία δεν είναι ευρωπαϊκό κράτος και, συνεπώς, δεν έχει θέση στην Ευρωπαϊκή Ένωση.
<P>
Ήταν καιρός να σεβαστείτε τη γνώμη των λαών της Ευρώπης, οι περισσότεροι από τους οποίους είναι κατηγορηματικά αντίθετοι με το ολέθριο σχέδιό σας και να εγκαταλείψετε οριστικά τις ενταξιακές διαπραγματεύσεις με την Τουρκία.
<P>
Σας υπενθυμίζω επίσημα ότι, τη στιγμή όπου τα ευρωπαϊκά έθνη μάχονται με φονταμενταλιστικά δίκτυα και όπου, στη Γαλλία, η αρχή μας της κοσμικότητας αμφισβητείται από την άνοδο του στρατευμένου ισλαμισμού στο έδαφός μας, είναι ιδιαίτερα επικίνδυνο να συνεχίσουμε τις ενταξιακές διαπραγματεύσεις με ένα έθνος το οποίο είναι βεβαίως αξιοσέβαστο, αλλά του οποίου η κυβέρνηση υπερασπίζεται ένα ριζοσπαστικό Ισλάμ.
<SPEAKER ID="257" NAME="Fernand Le Rachinel" AFFILIATION="NI">
γραπτώς. - (FR) Όπως και οι προηγούμενες εκθέσεις σχετικά με την Τουρκία, εκείνη της κυρίας Oomen-Ruijten δεν αμφισβητεί το δόγμα Ευρώπης-Βρυξελλών ότι "η Τουρκία πρέπει να ενταχθεί στην Ευρωπαϊκή Ένωση". Έτσι ο κ. Sarkozy για μία ακόμη φορά προδίδοντας τις προεκλογικές υποσχέσεις του, άνοιξε δύο κεφάλαια των ενταξιακών διαπραγματεύσεων, ενώ προήδρευε των ευρωπαϊκών θεσμικών οργάνων.
<P>
Ωστόσο οι λαοί μας απορρίπτουν την ένταξη αυτής της ασιατικής χώρας, με πληθυσμό που έχει γίνει κατά 99% μουσουλμανικός από τη γενοκτονία των Αρμενίων και την εξαφάνιση των άλλων χριστιανικών κοινοτήτων. Αυτή η χώρα κυβερνάται από ένα ισλαμικό κόμμα και ο στρατός της κατέχει το έδαφος της Κυπριακής Δημοκρατίας, ενός μέλους της Ευρωπαϊκής Ένωσης. Θυμούνται επίσης ότι, κατά τη διάρκεια των αιώνων, οι Τούρκοι αποτέλεσαν την κύρια απειλή για την Ευρώπη. Μόνο κατά το 19ο αιώνα οι Έλληνες, οι Ρουμάνοι, οι Βούλγαροι και οι Σέρβοι απελευθερώθηκαν από τον οθωμανικό ζυγό.
<P>
Το πείσμα των ευρωκρατών να προσπαθούν να βάλουν την Τουρκία στην Ευρώπη, καθώς και το πείσμα τους να επιβάλουν τη Συνθήκη της Λισαβόνας, δείχνουν τον αντιδημοκρατικό και αντιευρωπαϊκό χαρακτήρα της Ευρώπης των Βρυξελλών. Στις 7 Ιουνίου οι λαοί μας θα έχουν την ευκαιρία να εκφράσουν τη βούλησή τους για την οικοδόμηση μιας νέας Ευρώπης: μιας Ευρώπης των ευρωπαϊκών εθνών, ελεύθερης και κυρίαρχης.
<SPEAKER ID="258" NAME="Kartika Tamara Liotard και Erik Meijer  " LANGUAGE="NL">
Μέσα σε αυτό το Κοινοβούλιο υπάρχουν τρεις απόψεις σχετικά με τη μελλοντική ένταξη της Τουρκίας στην ΕΕ.
<P>
" πρώτη άποψη, που υποστηρίζεται από τον πρώην Πρόεδρο των "ΠΑ George W. Bush, είναι ότι η ένταξη είναι πολύ επιθυμητή, διότι η Τουρκία μπορεί να προσφέρει πολύ φθηνό εργατικό δυναμικό και στρατιώτες και είναι πιστό μέλος του ΝΑΤΟ.
<P>
" δεύτερη άποψη είναι ότι η ένταξη της Τουρκίας θα είναι πάντα ανεπιθύμητη αφού η χώρα θεωρείται ασιατική, ισλαμική, είναι πολύ μεγάλη και πολύ επικίνδυνη.
<P>
Εμείς και η ομάδα μας πάντα υποστηρίζαμε μια τρίτη άποψη, η οποία είναι ότι η Τουρκία πρέπει να μπορεί να ενταχθεί στην Ένωση, αν είναι επιθυμητό. Αυτό είναι σημαντικό για τους πολλούς Ευρωπαίους τουρκικής καταγωγής.
<P>
Πριν φτάσουμε σε αυτό το στάδιο, η χώρα πρέπει να γίνει πλήρης δημοκρατία, χωρίς πολιτικούς κρατουμένους, χωρίς απαγορευμένα μέσα ενημέρωσης και χωρίς απαγορευμένα πολιτικά κόμματα. Στην κουρδική γλώσσα πρέπει να δοθούν ίσα δικαιώματα στη διοίκηση, την εκπαίδευση και τα μέσα ενημέρωσης, το υψηλό κατώφλι του 10% για την εκλογή στο κοινοβούλιο πρέπει να καταργηθεί και το κουρδικό νοτιοανατολικό τμήμα πρέπει να αποκτήσει αυτονομία σε ένα αποκεντρωμένο κράτος. " γενοκτονία των Αρμενίων το 1915 δεν πρέπει πλέον να διαψεύδεται, όπως ακριβώς θα ήταν απαράδεκτο οι Γερμανοί να αρνηθούν τη γενοκτονία των Εβραίων μεταξύ 1938 και 1945. " έκθεση της κ. Oomen-Ruijten είναι πολύ αδύναμη από αυτή την άποψη. Γι' αυτό το λόγο πρέπει δυστυχώς να ψηφίσουμε "όχι".
<SPEAKER ID="259" NAME="Jules Maaten  " AFFILIATION="ALDE">
γραπτώς. - (NL) " παράγραφος 45 της έκθεσης της κ. Oomen-Ruijten υποστηρίζει ότι οι ενταξιακές διαπραγματεύσεις της ΕΕ με την Τουρκία πρέπει να διευρυνθούν. Το Ολλανδικό Λαϊκό Κόμμα για την Ελευθερία και τη Δημοκρατία (VVD) έχει σοβαρές αντιρρήσεις σε αυτό. Κατά την άποψη του VVD, η Τουρκία έχει σημειώσει ελάχιστη πρόοδο τα τελευταία χρόνια και κατά συνέπεια δεν υπάρχει λόγος για να επιταχυνθούν οι διαπραγματεύσεις.
<P>
Το VVD πιστεύει στην πραγματικότητα ότι η Τουρκία πρέπει πρώτα να εκπληρώσει ορισμένες σοβαρές δεσμεύσεις. Αν η Τουρκία δεν έχει συμμορφωθεί με αυτές έως το τέλος του τρέχοντος έτους, το VVD είναι της γνώμης ότι οι ενταξιακές διαπραγματεύσεις πρέπει να παγώσουν. Πεποίθησή μας είναι ότι δεν είναι κατάλληλη στιγμή για να στείλουμε θετικά μηνύματα στην Τουρκία. Αντιθέτως, είναι καιρός η Τουρκία να στείλει θετικά μηνύματα προς την ΕΕ.
<P>
Παρά τη σημαντική μας αντίθεση στην παράγραφο 45, η αντιπροσωπεία του VVD αποφάσισε να ψηφίσει "ναι" για την έκθεση στο σύνολό της, δεδομένου ότι συμφωνούμε με το υπόλοιπο κείμενο.
<SPEAKER ID="260" NAME="Yiannakis Matsis  " AFFILIATION="PPE-DE">
γραπτώς. - (EL) Υπερψήφισα μεν την έκθεση της συναδέλφου επί του συνόλου αλλά δηλώνω ρητώς ότι διαφωνώ και δεν δεσμεύομαι, γι' αυτό και καταψήφισα την τροπολογία 9 επί της παραγράφου 40 του κειμένου, που υποβλήθηκε αρχικά από τους Πρασίνους και συμπληρώθηκε από την εισηγήτρια. " τροπολογία λαμβάνει την ακόλουθη μορφή "except for temporary transitional derogations" (αναφερόμενη σε προσωρινές μεταβατικές αποκλίσεις από τις τέσσερις θεμελιώδεις ελευθερίες της Ε.Ε) και επισυνάπτεται στο τελικό κείμενο. Αιτιολογώντας την ψήφο μου διευκρινίζω ότι ουδόλως με δεσμεύει και ως εκ τούτου δεν ασπάζομαι την εν λόγω τροπολογία, καθότι θεωρώ ότι προκαλεί προβλήματα στην ομαλή εξεύρεση δημοκρατικής και ευρωπαϊκής λύσης στο Κυπριακό Πρόβλημα.
<SPEAKER ID="261" NAME="Alexandru Nazare  " AFFILIATION="PPE-DE">
γραπτώς. - (RO) Υποστήριξα την παρούσα έκθεση, η οποία περιγράφει λεπτομερώς τις σχέσεις της Τουρκίας με την ΕΕ και τη διαδικασία που απαιτείται για να αποκτήσει το καθεστώς του μέλους.
<P>
Τόσο εγώ όσο και εκείνοι που εκπροσωπώ υποστηρίζουμε σθεναρά την υποψηφιότητα της Τουρκίας για την ΕΕ και όχι μόνο λόγω των καλών σχέσεων μεταξύ των χωρών μας. Πιστεύουμε ειλικρινά ότι η ΕΕ έχει τεράστιες δυνατότητες για την πραγματοποίηση αλλαγών. Όπως μπορούν να επιβεβαιώσουν πολίτες από κράτη μέλη της Ανατολικής Ευρώπης, η απόκτηση μιας σαφούς ευρωπαϊκής προοπτικής ενεργοποιεί μια ριζική αλλαγή τόσο στην εσωτερική δημόσια συζήτηση όσο και στις επιλογές εξωτερικής πολιτικής μιας χώρας.
<P>
Πιστεύω ακράδαντα ότι από τη στιγμή που η ένταξη της Τουρκίας θα γίνει θέμα "πότε" και όχι "αν", μπορεί να είναι πιο εύκολο να επιλυθούν οι εντάσεις που τροφοδοτούν την σημερινή κοινωνική πόλωση. Αυτός ακριβώς είναι ο λόγος για τον οποίο η ΕΕ πρέπει να δώσει ένα σαφές μήνυμα στην Τουρκία όσον αφορά την ολοκλήρωση της ενταξιακής διαδικασίας εντός ευλόγου χρονικού διαστήματος, το οποίο θα παρέχει την απαιτούμενη ώθηση για τη διαδικασία των μεταρρυθμίσεων και για τη συνεργασία σε θέματα κοινού ενδιαφέροντος.
<P>
Από την άλλη πλευρά, αυτή η πραγματικότητα δεν αλλάζει το γεγονός ότι, μέχρι τότε, η ΕΕ αναμένει από τις τουρκικές αρχές να αναλαμβάνουν συνεχώς και χωρίς δισταγμό το ρόλο του εταίρου και του μελλοντικού μέλους της ΕΕ, περιλαμβανομένων των σχέσεών τους με τους παράγοντες στη Μέση Ανατολή και Ευρασία.
<SPEAKER ID="262" NAME="Rovana Plumb  " LANGUAGE="RO">
Ως σοσιαλδημοκράτισσα, ψήφισα υπέρ αυτής της έκθεσης για να υποστηρίξω την Τουρκία στην ενταξιακή διαδικασία. Καλώ την Επιτροπή και το Συμβούλιο της ΕΕ να επιταχύνουν τη διαδικασία των διαπραγματεύσεων, η οποία περιλαμβάνει το άνοιγμα του κεφαλαίου για την ενέργεια, ιδίως υπό τις σημερινές συνθήκες της οικονομικής κρίσης και λαμβάνοντας υπόψη το σημαντικό ρόλο που μπορεί να διαδραματίσει η Τουρκία, μέσω της συμβολής της στην ενεργειακή ασφάλεια της Ευρώπης.
<P>
Επίσης χαιρετίζω την έγκριση το Μάιο του 2008 από το τουρκικό κοινοβούλιο της δέσμης μέτρων για την απασχόληση που αποσκοπεί στην προώθηση των ευκαιριών απασχόλησης για τις γυναίκες, τους νέους και τα άτομα με ειδικές ανάγκες. Όμως θα ήθελα να εκφράσω την ανησυχία μου για τη δυσμενή κατάσταση της αγοράς εργασίας, η οποία προσφέρει θέσεις εργασίας μόνο στο 43% του ενεργού πληθυσμού και, ιδίως, για τη μείωση του γενικού ποσοστού απασχόλησης των γυναικών.
<P>
Υποστηρίζω τα αιτήματα που υποβλήθηκαν προς την τουρκική κυβέρνηση να συνεχίσει να εφαρμόζει συγκεκριμένα μέτρα που αποσκοπούν στην εδραίωση του ρόλου των γυναικών στον πολιτικό, οικονομικό και χρηματοπιστωτικό τομέα, για παράδειγμα, με τη χρήση προσωρινών μέτρων για την εξασφάλιση της ενεργού συμμετοχής τους στην πολιτική.
<SPEAKER ID="263" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, ψήφισα κατά της έκθεσης προόδου της Τουρκίας για το 2008. Το γεγονός είναι ότι υπάρχουν πάρα πολλά εκκρεμή ζητήματα για να ισχυριστούμε ότι έχει σημειωθεί σημαντική πρόοδος σχετικά με τις ενταξιακές διαπραγματεύσεις, οι οποίες ξεκίνησαν σχεδόν πριν από τέσσερα χρόνια. Αναφέρομαι στην κατάσταση του κουρδικού πληθυσμού, στη θανατική ποινή, η οποία εξακολουθεί να ισχύει στην Τουρκία, και σε πολιτιστικά και θρησκευτικά ζητήματα που πρέπει να αντιμετωπιστούν. Σε καμία περίπτωση δεν μπορούν αυτά να αντιμετωπιστούν επιφανειακά ή ελαφρά.
<SPEAKER ID="995" NAME="Renate Sommer  " AFFILIATION="PPE-DE">
γραπτώς. - (DE) Χαιρετίζω τη σαφή πλειοψηφία υπέρ του ψηφίσματος για την Τουρκία. Πρέπει να καταστήσουμε σαφές προς την τουρκική κυβέρνηση ότι έχει συνέπειες η στασιμότητα στη διαδικασία μεταρρύθμισης που έχει διαρκέσει για χρόνια.
<P>
Ιδίως η ελευθερία της έκφρασης και η ελευθερία του τύπου έχουν υποστεί σοβαρές οπισθοδρομήσεις. Αυτό είναι ιδιαίτερα εμφανές στην τρέχουσα συμπεριφορά της τουρκικής κυβέρνησης προς την Doğan Media Group. Τα καταστροφικά πρόστιμα που απαιτούνται λόγω της υποτιθέμενης φοροδιαφυγής είναι δυσανάλογα και ισοδυναμούν με λογοκρισία των μέσων ενημέρωσης.
<P>
Καμία πρόοδος δεν σημειώθηκε όσον αφορά την θρησκευτική ελευθερία, παρά το νέο νόμο για τα ιδρύματα. Οι θρησκευτικές μειονότητες εξακολουθούν να υφίστανται διακρίσεις και παρενοχλήσεις. Χαίρομαι που έχει συμπεριληφθεί στην πρόταση ψηφίσματος η πρότασή μου να κληθεί η Τουρκία να ανακαλέσει τα σχέδιά της για την απαλλοτρίωση της Μονής του Αγίου Γαβριήλ στο Tur Abdin.
<P>
Απαιτούμε επίσης η Τουρκία να εκπληρώσει τα οικολογικά και περιβαλλοντικά πρότυπα της ΕΕ και να σεβαστεί τα δικαιώματα των ανθρώπων που θίγονται σε σχέση με τα φράγματα στο έργο της νοτιοανατολικής Ανατολίας.
<P>
Αντί να βρίσκεται στο δρόμο προς την εκπλήρωση των κριτηρίων της Κοπεγχάγης, η Τουρκία απομακρύνεται όλο και περισσότερο από τις θεμελιώδεις αξίες μας. Θέλει πραγματικά η τουρκική κυβέρνηση να θέσει την Τουρκική Δημοκρατία σε νέο δημοκρατικό θεμέλιο; " δικαστική διαδικασία κατά του Κόμματος AK και η μυστηριώδης διαδικασία Ergenekon παρουσιάζουν εικόνα μιας βαθιά διχασμένης κοινωνίας που δεν είναι ούτε πρόθυμη ούτε ικανή να αντιμετωπίσει τις προκλήσεις που τίθενται από την Ευρωπαϊκή Ένωση. Γι' αυτό είναι καιρός να αρχίσουμε επιτέλους να μιλάμε συγκεκριμένα για προνομιακή εταιρική σχέση μεταξύ της ΕΕ και της Τουρκίας.
<SPEAKER ID="264" NAME="Geoffrey Van Orden  " AFFILIATION="PPE-DE">
γραπτώς. - Αν και υποστηρίζω τον πυρήνα αυτής της έκθεσης, είμαι αντίθετος στην έλλειψη ισορροπίας στο συγκεκριμένο ζήτημα της Κύπρου. Αντιτίθεμαι σθεναρά στις τροπολογίες 14 και 15, οι οποίες στρέφονται αποκλειστικά σε βάρος της Τουρκίας για διάφορα θέματα, περιλαμβανομένης της εκπλήρωσης των διεθνών υποχρεώσεων, και δεν κάνουν αντίστοιχες εκκλήσεις για ανάληψη δράσης ή δέσμευση από την πλευρά της Ελλάδας ή των ελληνοκυπριακών αρχών. Κατά το στάδιο της επιτροπής, δεν έγινε δεκτή η τροπολογία μου που απέρριπτε την ιδέα ότι η λύση του Κυπριακού Ζητήματος πρέπει να επιτευχθεί μέσω μονομερούς δράσης εκ μέρους της Τουρκίας. Κάλεσα το Συμβούλιο - ως πρώτο βήμα - να υλοποιήσει τη δέσμευσή του της 26ης Απριλίου 2004 για τον τερματισμό της απομόνωσης της τουρκοκυπριακής κοινότητας. Παρόλα αυτά, χωρίς να εγκαταλείπω τις επιφυλάξεις μου, ψήφισα υπέρ της έκθεσης.
<SPEAKER ID="994" NAME="Αθανάσιος Παφίλης  " AFFILIATION="GUE/NGL">
γραπτώς. - (EL) To KΚΕ καταψηφίζει το ψήφισμα για την ΠΓΔΜ. Έχει επανειλημμένα ταχθεί κατά της ένταξης της ΠΓΔΜ και άλλων χωρών στην ΕΕ για τους ίδιους λόγους που τάσσεται κατά της ένταξης της Ελλάδας.
<P>
Το ψήφισμα ζητά την επιτάχυνση της ένταξης της ΠΓΔΜ στην ΕΕ ώστε από Αμερικανονατοϊκό προτεκτοράτο να μετατραπεί σε Ευρω-Αμερικανονατοϊκό και να προσαρτηθεί γρήγορα στην ΕΕ. Σε αυτή τη γενική γραμμή συμφωνούν ΝΔ- ΠΑΣΟΚ -ΣΥΝ/ΣΥΡΙΖΑ και ΛΑΟΣ εστιάζοντας τη "διαφωνία" τους στο θέμα της ονομασίας της ΠΓΔΜ και από αυτή τη σκοπιά καταψηφίζουν την έκθεση η οποία είναι πραγματικά αρνητική για τις ελληνικές θέσεις, αφού ζητά να μην αποτελούν εμπόδιο στην ένταξη της ΠΓΔΜ στην ΕΕ.
<P>
Το ΚΚΕ καταψηφίζει όλες τις σχετικές εκθέσεις, γιατί θεωρεί ότι το θέμα της ονομασίας εντάσσεται στις γενικότερες ιμπεριαλιστικές επεμβάσεις στα Βαλκάνια και στους ανταγωνισμούς των ιμπεριαλιστικών δυνάμεων. Γι' αυτό πάντα προβάλλει τις θέσεις του απαραβίαστου των συνόρων, της μη ύπαρξης αλυτρωτικών και άλλων διεκδικήσεων. Μακεδονική εθνική μειονότητα δεν υπάρχει. " λέξη Μακεδονία έχει γεωγραφικό προσδιορισμό. ΝΔ, ΠΑΣΟΚ, ΣΥΝ/ΣΥΡΙΖΑ και ΛΑΟΣ, στη λογική του ευρωμονόδρομου, κρύβουν από τους λαούς των Βαλκανίων την πολιτική σκοπιμοτήτων της ΕΕ που αντιμετωπίζει τις μειονότητες με βάση τα συμφέροντά της.
<P>
Το ΚΚΕ υποστηρίζει τον ενιαίο αντιιμπεριαλιστικό αγώνα των λαών των Βαλκανίων, τη σύγκρουση με την πολιτική "ΠΑ-ΝΑΤΟ-ΕΕ.
<SPEAKER ID="266" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, ψήφισα κατά της πρότασης ψηφίσματος σχετικά με την πρόοδο της Πρώην Γιουγκοσλαβικής Δημοκρατίας της Μακεδονίας το 2008. Έχουμε φθάσει στο σημείο στο οποίο πρέπει να αποφασίσουμε αν θα δημιουργήσουμε μια μεγάλη κοινή αγορά, για την οποία πρέπει ασφαλώς να θεσπίσουμε σαφείς κανόνες, ή αν θέλουμε να δημιουργήσουμε μια Ευρώπη που είναι η έκφραση μιας ενιαίας ισχυρής και κυρίαρχης ταυτότητας. Γι' αυτό το λόγο, βάσει των στοιχείων που αναφέρονται στο σχέδιο ψηφίσματος, το οποίο πιστεύω ότι είναι ανεπαρκείς, είμαι αντίθετος στην έκθεση.
<SPEAKER ID="270" NAME="Călin Cătălin Chiriţă  " AFFILIATION="PPE-DE">
γραπτώς. - (RO) Πιστεύω ότι τα θεσμικά όργανα της ΕΕ πρέπει να συνεχίσουν να υποστηρίζουν το Διεθνές Ποινικό Δικαστήριο της Χάγης. Το δικαστήριο αυτό έχει δικάσει πολλούς εγκληματίες πολέμου, αλλά, ταυτόχρονα, πρέπει επίσης να έχουμε υπόψη την ευρύτερη σημασία των αποφάσεών του, όπως η συμβολή στη διαδικασία της συμφιλίωσης μεταξύ των λαών των Δυτικών Βαλκανίων.
<P>
Θέλω να επιστήσω την προσοχή σας στο γεγονός ότι ορισμένα εντάλματα σύλληψης ή αποφάσεις που εκδίδονται από το ΔΠΔ της Χάγης έχουν θεωρηθεί αμφιλεγόμενα σε διάφορες περιοχές των Δυτικών Βαλκανίων. Διδάγματα μπορούν να αντληθούν από αυτές τις αντιδράσεις, οι οποίες αποτελούν μέρος της κληρονομιάς του ΔΠΔ. Αυτές οι αντιδράσεις υπογραμμίζουν ταυτόχρονα την ανάγκη για ένα εφετικό τμήμα καθώς και για ένα πρόγραμμα επικοινωνίας.
<P>
Ας μην ξεχνάμε όμως ότι πολλοί άλλοι εγκληματίες πολέμου δεν έχουν ακόμη δικαστεί. Τα θεσμικά όργανα της ΕΕ πρέπει να υποστηρίξουν τις έρευνες που διεξάγονται σε εθνικό επίπεδο στα κράτη των Δυτικών Βαλκανίων. Το Συμβούλιο της ΕΕ πρέπει να θεσπίσει σαφείς κανόνες για την αξιολόγηση της απόδοσης του δικαστικού τομέα στις χώρες της περιοχής, μετά τη λήξη της εντολής του Διεθνούς Δικαστηρίου.
<P>
Οι υπεύθυνοι πρέπει να δικαστούν και να τιμωρηθούν δεόντως, μεμονωμένα, ανάλογα με τις πράξεις τους.
<P>
" δικαιοσύνη πρέπει να εφαρμοστεί με τον ίδιο τρόπο για όλους.
<SPEAKER ID="993" NAME="David Martin  " AFFILIATION="PSE">
γραπτώς. - Ψήφισα υπέρ αυτής της έκθεσης, η οποία θα εξασφαλίσει ότι όλοι εκείνοι που διέπραξαν εγκλήματα πολέμου στην πρώην Γιουγκοσλαβία δεν θα διαφύγουν της δικαιοσύνης. Υποστηρίζω αυτή την έκθεση, διότι θα παρατείνει το προσωρινό ΔΠΔΓ που ασκεί δίωξη κατά εκείνων που διέπραξαν εγκλήματα πολέμου στην πρώην Γιουγκοσλαβία κατά δύο έτη, εξασφαλίζοντας αρκετό χρόνο για την ολοκλήρωση των υπό εξέλιξη δικών.
<SPEAKER ID="992" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ του ψηφίσματος του Ευρωπαϊκού Κοινοβουλίου σχετικά με το νερό υπό το φως του πέμπτου Παγκόσμιου Φόρουμ για το Νερό, καθώς πιστεύω ότι πρέπει επειγόντως να εκπονήσουμε συνολικές πολιτικές για την παροχή και διαχείριση των υδάτων για να επιτευχθούν οι Αναπτυξιακοί Στόχοι της Χιλιετίας (ΑΣΧ). Αυτοί προβλέπουν τη μείωση κατά το ήμισυ έως το 2015 του ποσοστού των ατόμων που δεν έχουν πρόσβαση σε ασφαλές πόσιμο νερό.
<P>
Παρά την παγκόσμια οικονομική κρίση, θεωρείται απαραίτητο τα κράτη μέλη να εντείνουν την υποστήριξή τους για τις λιγότερο ανεπτυγμένες χώρες, μέσω της δημόσιας αναπτυξιακής βοήθειας και της συνεργασίας για την προσαρμογή και την άμβλυνση των επιπτώσεων της κλιματικής αλλαγής.
<SPEAKER ID="272" NAME="Ilda Figueiredo  " LANGUAGE="PT">
Ούτε και το νερό δεν μπορεί να ξεφύγει από ο ζήλο ιδιωτικοποίησης και απελευθέρωσης της πλειοψηφίας του Ευρωπαϊκού Κοινοβουλίου. Το ψήφισμα έχει δίκιο όταν λέει, αν και στην υποθετική έγκλιση, ότι "το νερό είναι κοινό αγαθό της ανθρωπότητας και ότι η πρόσβαση στο νερό θα έπρεπε να αποτελεί θεμελιώδες και καθολικό δικαίωμα" και ότι "το νερό θεωρείται δημόσιο αγαθό και θα έπρεπε να είναι υπό δημόσιο έλεγχο". Όμως όσα ακολουθούν είναι σοβαρά και απαράδεκτα. Δηλώνει ότι, ενώ το νερό μπορεί να είναι υπό δημόσιο έλεγχο, η διαχείρισή του μπορεί να παραδοθεί "εν μέρει ή εν όλω" στον ιδιωτικό τομέα. Αυτό σημαίνει να διατηρηθεί υπό κρατικό έλεγχο ο ρόλος των επενδύσεων σε υποδομές συλλογής και παροχής και να δοθεί στον ιδιωτικό τομέα ο επικερδής ρόλος, δηλαδή η χρέωση των καταναλωτών. Αυτά τα πειράματα έχουν ήδη διεξαχθεί σε πολλές χώρες, ιδιαίτερα στη Λατινική Αμερική, όπου οι τιμές έχουν αυξηθεί εκθετικά και η ποιότητα έχει επιδεινωθεί.
<P>
Επίσης δεν δεχόμαστε να θεωρηθεί υπεύθυνη η γεωργία και να υφίστανται ίση μεταχείριση η γεωργική βιομηχανία και οι μικροί αγρότες ούτως ώστε οι τελευταίοι να πλήττονται από τις υψηλές τιμές του νερού. Καθώς μεγαλώνει η καπιταλιστική κρίση, το νερό φαίνεται ότι είναι ένα δελεαστικό αγαθό που μπορεί να δημιουργήσει τα κέρδη που τόσο πολύ χρειάζεται το κεφάλαιο. Συνεχίζουμε να πιστεύουμε ότι το νερό πρέπει να διατηρηθεί αποκλειστικά ως δημόσιο αγαθό, όσον αφορά τόσο τη συλλογή όσο και την παροχή.
<SPEAKER ID="273" NAME="Eija-Riitta Korhola  " AFFILIATION="PPE-DE">
γραπτώς. - (FI) Κύριε Πρόεδρε, ψήφισα υπέρ του ψηφίσματος του κ. Berman για το πέμπτο Παγκόσμιο Φόρουμ για το Νερό. Το Παγκόσμιο Φόρουμ για το Νερό συνέρχεται κάθε τρία χρόνια και θα λάβει χώρα την ερχόμενη εβδομάδα στην Κωνσταντινούπολη. Είναι μια ευκαιρία να συζητηθούν οι λύσεις παγκόσμιας πολιτικής για τη διαχείριση των υδάτων και των υδάτινων πόρων και την προετοιμασία της βασικής προκαταρκτικής εργασίας γι' αυτές.
<P>
Πριν από δύο χρόνια, εγώ η ίδια συνέταξα μια έκθεση σχετικά με τη διαχείριση των υδάτων στις αναπτυσσόμενες χώρες για τη Μεικτή Κοινοβουλευτική Συνέλευση ΑΚΕ-ΕΕ. Όπως προκύπτει και από το ψήφισμα του κ. Berman, η κακή διαχείριση είναι σε μεγάλο βαθμό ο λόγος για τον οποίο η κατάσταση των υδάτων στον κόσμο είναι κακή. Χρειάζεται υποστήριξη, κυρίως για να αυξηθεί η περιφερειακή λήψη αποφάσεων και συνεργασία.
<P>
Είναι επίσης προφανές ότι ο δημόσιος τομέας δεν μπορεί μόνος του να εξασφαλίσει τα 49 δισεκατομμύρια δολάρια το χρόνο (μέχρι το 2015) που εκτιμά η Παγκόσμια Τράπεζα για την ανάπτυξη των υποδομών υδροδότησης. Για την αντιμετώπιση των προβλημάτων της υδροδότησης θα μπορούσε να βρεθεί μια λύση για τον καθορισμό των αναγκαίων κεφαλαίων, μέσω μιας συμφωνίας εταιρικής σχέσης μεταξύ του δημόσιου και του ιδιωτικού τομέα, ιδίως αφού οι κρατικές εταιρείες υποφέρουν από έλλειψη κεφαλαίων και δεν υπάρχει πιθανότητα ιδιωτικοποίησης.
<P>
Επίσης δεν πρέπει να υποτιμηθεί η σημασία της έρευνας στην εξεύρεση λύσης στα προβλήματα του νερού. Είναι επίσης ζωτικής σημασίας η κατάλληλη παρακολούθηση των υπόγειων υδάτινων πόρων και οι επενδύσεις σε αυτούς. Όπως και η ενέργεια, το νερό γίνεται όλο και περισσότερο πολιτικό ζήτημα και θα γίνει τεράστιος αγώνας για την εξασφάλιση της πρόσβασης σε αυτό. Υπάρχει προφανής ανάγκη να γίνει πολιτική προτεραιότητα, προτού είναι πολύ αργά.
<SPEAKER ID="274" NAME="Kartika Tamara Liotard  " LANGUAGE="NL">
Ψήφισα κατά του ψηφίσματος στην τελική ψηφοφορία. Το έκανα όχι διότι η έκθεση, συνολικά, δεν είναι καλή, αλλά διότι ένα από τα στοιχεία σε αυτήν ήταν τόσο σημαντικό, κατά την άποψή μου, ώστε απλά δεν μπόρεσα να πείσω τον εαυτό μου να ψηφίσει "ναι". Το νερό δεν εμπορεύσιμο αγαθό. Είναι μια βασική ανάγκη της ζωής, και κάτι στο οποίο ο καθένας έχει δικαίωμα.
<P>
" χρήση του νερού δεν είναι επιλογή για τον άνθρωπο, είναι απαραίτητο για να παραμείνει ζωντανός και, μόνο γι' αυτό το λόγο, δεν είναι σκόπιμο να θεωρείται εμπορικό ή οικονομικό αγαθό. " παροχή του νερού πρέπει να είναι και να παραμείνει σε δημόσια χέρια. Προηγούμενες θέσεις που έλαβε το Ευρωπαϊκό Κοινοβούλιο έχουν ήδη καταστήσει σαφές ότι το νερό είναι δικαίωμα και η διατύπωση αυτής της έκθεσης θα αποδυνάμωνε εκείνη τη στάση.
<SPEAKER ID="275" NAME="Nils Lundgren  " AFFILIATION="IND/DEM">
γραπτώς. - (SV) Το νερό αποτελεί προϋπόθεση για κάθε μορφή ζωής στη γη. Όμως η ευθύνη για τη διασφάλιση της πρόσβασης σε αυτή την ανάγκη δεν βαρύνει τους ώμους της ΕΕ. Είναι μέσω της διεθνούς συνεργασίας στο πλαίσιο της συνεργασίας του Ο"Ε που οι χώρες του κόσμου πρέπει να αναζητήσουν λύσεις για το πρόβλημα του πώς μπορεί να βελτιωθεί η πρόσβαση στο νερό.
<P>
Αφού η πρόταση του εισηγητή οδηγεί σε εντελώς διαφορετική κατεύθυνση, επέλεξα να ψηφίσω κατά του ψηφίσματος.
<SPEAKER ID="276" NAME="Rovana Plumb  " LANGUAGE="RO">
" αειφόρος ανάπτυξη δεν μπορεί να γίνει νοητή χωρίς την προστασία και την ορθή διαχείριση του ζωτικού πόρου του ΝΕΡΟΥ. Υποστηρίζω ολόψυχα τα σημεία 15 και 16 του ψηφίσματος που αποσκοπούν στην υποστήριξη των τοπικών αρχών στις προσπάθειές τους να εφαρμόσουν μια δημοκρατική πολιτική διαχείρισης του νερού που να είναι αποτελεσματική, διαφανής, ρυθμιζόμενη και να σέβεται τους στόχους της αειφόρου ανάπτυξης, για να καλύπτει τις ανάγκες του πληθυσμού.
<P>
Θα ήθελα να συμφωνήσω με τα αιτήματα που υπεβλήθησαν στην Επιτροπή και το Συμβούλιο να αναγνωρίσουν το θεμελιώδη ρόλο που διαδραματίζουν οι τοπικές αρχές για την προστασία και τη διαχείριση των υδάτων, για να καταστούν υπεύθυνες σε σχέση με τη διαχείριση του τομέα του νερού. Λυπούμαι για το γεγονός ότι οι αρμοδιότητες των τοπικών αρχών δεν χρησιμοποιούνται περισσότερο από τα ευρωπαϊκά προγράμματα συγχρηματοδότησης.
<P>
Στην περίπτωση της Ρουμανίας, στην οποία έχει χορηγηθεί μεταβατική περίοδος σε αυτό τον τομέα μέχρι το 2018, είναι ζωτικής σημασίας να επιταχυνθούν οι επενδύσεις, ιδιαίτερα τώρα όπου οι φτωχοί πληθυσμοί είναι οι πιο ευάλωτοι στις κλιματικές αλλαγές, καθώς και οι λιγότερο ικανοί να προσαρμοστούν σε αυτές.
<SPEAKER ID="277" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, ψήφισα υπέρ της πρότασης ψηφίσματος για το πέμπτο Παγκόσμιο Φόρουμ για το Νερό που θα πραγματοποιηθεί στην Κωνσταντινούπολη. Πιστεύω ακράδαντα ότι το νερό είναι ένας από τους κοινούς πόρους της ανθρωπότητας και ότι πρέπει να θεωρηθεί θεμελιώδες και καθολικό δικαίωμα. Επιπλέον, θεωρώ ότι το νερό πρέπει να κηρυχθεί δημόσια περιουσία και να τεθεί υπό δημόσιο έλεγχο, ανεξάρτητα από το γεγονός ότι είναι το διαχειρίζεται, εν όλω ή εν μέρει, ο ιδιωτικός τομέας. Τέλος, ελπίζω να καταργηθούν τα συστήματα γενικών επιδοτήσεων της διανομής νερού, τα οποία υπονομεύουν τα κίνητρα για την αποτελεσματική διαχείριση των υδάτων προκαλώντας υπερβολική χρήση, για να απελευθερωθούν κονδύλια για στοχευμένες επιδοτήσεις, ιδίως για φτωχούς και αγροτικούς πληθυσμούς, με στόχο την οικονομικά προσιτή τιμή για όλους.
<SPEAKER ID="278" NAME="Catherine Stihler  " AFFILIATION="PSE">
γραπτώς. - Το νερό.είναι πολύτιμος φυσικός πόρος, συνεπώς η πρόσβαση σε καθαρό πόσιμο νερό, σε παγκόσμιο επίπεδο, πρέπει να είναι μία από τις βασικές προτεραιότητες. Το 2009, πάρα πολλοί άνθρωποι στον αναπτυσσόμενο κόσμο δεν έχουν πρόσβαση σε καθαρό πόσιμο νερό. Οι προσπάθειές μας πρέπει να εστιαστούν στην ενίσχυση των χωρών και των κοινοτήτων στα φτωχότερα μέρη του πλανήτη προκειμένου να αποκτήσουν πρόσβαση σ' αυτόν το φυσικό πόρο.
<SPEAKER ID="279" NAME="Gary Titley  " AFFILIATION="PSE">
γραπτώς. - " ιστορία βρίθει παραδειγμάτων πολέμων για την απόκτηση γης ή πετρελαίου, αλλά φοβάμαι ότι αυτά θα ωχριούν μπροστά στις πιθανές μελλοντικές συγκρούσεις με αιτία το νερό.
<P>
Το νερό είναι ο ζωτικότερος φυσικός πόρος: η ζωή είναι αδύνατη χωρίς αυτό. Εντούτοις, ακόμα και στις ανεπτυγμένες χώρες παρατηρούνται σημαντικές ελλείψεις σε νερό. Οι συνέπειες για τις λιγότερο ανεπτυγμένες χώρες είναι καταστροφικές.
<P>
" διεθνής κοινότητα πρέπει να λάβει σοβαρότερα υπόψη της το θέμα της πρόσβασης στο νερό, πριν να είναι πολύ αργά. Όπως διαπιστώθηκε και στην Κοπεγχάγη αυτή την εβδομάδα, η ανησυχητική επιτάχυνση της κλιματικής αλλαγής θα επιτείνει περαιτέρω τη λειψυδρία. " πρόσβαση σε καθαρό νερό είναι ένα από τα θεμελιώδη ανθρώπινα δικαιώματα. Ας γίνει λοιπόν μια σοβαρή εκστρατεία με θέμα το νερό.
<SPEAKER ID="991" NAME="Proinsias De Rossa  " AFFILIATION="PSE">
γραπτώς. - Υποστηρίζω το Ψήφισμα αυτό καθώς υποβάλλει στην Ευρωπαϊκή Επιτροπή συγκεκριμένες συστάσεις προκειμένου να υποστηριχθούν περαιτέρω οι υπηρεσίες υγείας στην Υποσαχάρια Αφρική και να αναθεωρηθεί η κατανομή της Κοινοτικής χρηματοδότησης ώστε να δοθεί προτεραιότητα στην υποστήριξη του συστήματος υγείας.
<P>
Ο μισός πληθυσμός της Υποσαχάριας Αφρικής εξακολουθεί να ζει υπό συνθήκες φτώχειας. Πράγματι, η Αφρική είναι η μόνη ήπειρος η οποία δεν έχει σημειώσει πρόοδο όσον αφορά τους Αναπτυξιακούς Στόχους της Χιλιετίας (ΑΣΧ), ιδίως δε τους τρεις εξ αυτών που αναφέρονται στην υγεία, δηλαδή τη βρεφική θνησιμότητα, τη μητρική θνησιμότητα καθώς και την καταπολέμηση του HIV/AIDS, της φυματίωσης και της ελονοσίας. Στόχοι που είναι καίριας σημασίας στον αγώνα κατά της φτώχειας αλλά με τους σημερινούς ρυθμούς εμφανίζουν τις μικρότερες πιθανότητες να υλοποιηθούν πριν το 2015. " βασική υγειονομική υποδομή απαιτεί σταθερή και οικονομική υποστήριξη μακράς πνοής προκειμένου να επιτευχθούν οι ΑΣΧ για την υγεία. Στα παραπάνω πρέπει να συμπεριληφθεί η πρόσβαση στην υγειονομική περίθαλψη όσον αφορά τη σεξουαλική ζωή και την αναπαραγωγή.
<SPEAKER ID="281" NAME="Filip Kaczmarek  " LANGUAGE="PL">
Ψήφισα υπέρ της έγκρισης του Ψηφίσματος σχετικά με τις υπηρεσίες υγείας στην Υποσαχάρια Αφρική. Το εν λόγω τμήμα της Αφρικής δεν έχει προοπτική ανάπτυξης, αν δεν υπάρξει ουσιαστική βελτίωση της υγείας του πληθυσμού του. Οι απειλές για την υγεία σ' αυτήν την περιοχή είναι εξαιρετικά πολυάριθμες και γνωστές. Το ότι οι απειλές αυτές αποτελούν πραγματικότητα επιβεβαιώνεται με ιδιαίτερη έμφαση από το προσδόκιμο ζωής του πληθυσμού. Συχνά, η μέση διάρκεια ζωής σε μεμονωμένες χώρες είναι ανάλογη με αυτή της μεσαιωνικής Ευρώπης. Το γεγονός αυτό είναι οδυνηρό, λυπηρό και απογοητευτικό αλλά θα πρέπει ταυτόχρονα να παρακινήσει τις ανεπτυγμένες και πλούσιες χώρες προκειμένου να παρέχουν περισσότερη και αποτελεσματικότερη βοήθεια. " συμμετοχή σε προγράμματα που στοχεύουν στη σωτηρία ζωών είναι κάτι το θετικό. Δεν υπάρχει τίποτα πιο ανθρώπινο, τίποτα πιο Ευρωπαϊκό. Ας σώσουμε τις ζωές όσων κινδυνεύουν. Είναι το ελάχιστο που μπορούμε να κάνουμε.
<SPEAKER ID="282" NAME="Nils Lundgren  " AFFILIATION="IND/DEM">
γραπτώς. - (SV) Ο περιγραφή των ανθρωπίνων δεινών στην Υποσαχάρια Αφρική που κάνει ο εισηγητής υπενθυμίζει με τραγικό τρόπο πόσο σημαντικό είναι να συνεχιστεί και να ενταθεί ο αγώνας κατά της φτώχειας.
<P>
Ωστόσο, οι προτάσεις που παρουσίασε ο εισηγητής βασίζονται εξ ολοκλήρου στην ιδέα ότι η ΕΕ θα πρέπει να διαδραματίζει ηγετικό ρόλο στην πολιτική βοήθειας των Κρατών Μελών. " Junilistan είναι αντίθετη σε κάτι τέτοιο. " ΕΕ δεν πρέπει ούτε να υλοποιεί επιχειρήσεις βοήθειας, ούτε να προσπαθεί να επηρεάζει τη δραστηριότητα των Κρατών Μελών στο συγκεκριμένο τομέα. Δυστυχώς οι εμπειρίες μας από τον τομέα της παροχής βοήθειας είναι ιδιαίτερα απογοητευτικές. Είναι συνεπώς σημαντικό να μπορούμε να πειραματιστούμε με νέες μορφές βοήθειας. " χώρα μας, η Σουηδία, αναζητεί αυτή τη στιγμή νέους και ενδιαφέροντες δρόμους. Σ' αυτήν την ιστορική στιγμή, αποτελεί μεγάλο σφάλμα το να στερούμε επανειλειμμένα από τα Κράτη Μέλη τις ευκαιρίες που έχουν για να επινοήσουν νέους δρόμους και να μεταρρυθμίσουν την πολιτική τους στον τομέα της βοήθειας. " παροχή βοήθειας υπάγεται και πρέπει να συνεχίσει να υπάγεται στην αρμοδιότητα των Κρατών Μελών.
<P>
" διεθνής συνεργασία με σκοπό την εξεύρεση λύσεων για τη βελτίωση της υγειονομικής περίθαλψης στην Υποσαχάρια Αφρική θα πρέπει να αναζητηθεί, κατά πρώτο και κύριο λόγο, εντός του πλαισίου των "νωμένων Εθνών και όχι της ΕΕ.
<P>
Για το λόγο αυτό, ψήφισα κάτα του ψηφίσματος αυτού.
<SPEAKER ID="283" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, ψήφισα υπέρ της πρότασης ψηφίσματος σχετικά με την αναπτυξιακή βοήθεια της ΕΚ στις υπηρεσίες υγείας της Υποσαχάριας Αφρικής. Το ύψος της βοήθειας της ΕΚ στον τομέα της υγείας από το 2000 δεν έχει αυξηθεί ως ποσοστό της συνολικής αναπτυξιακής βοήθειας, παρά τις δεσμεύσεις της Επιτροπής υπέρ των Αναπτυξιακών Στόχων της Χιλιετίας και την κρίση στον τομέα της υγείας στην Υποσαχάρια Αφρική. Γι' αυτόν το λόγο, θεωρώ ότι είναι σωστό και αναγκαίο να υπάρξει κοινή βούληση προκειμένου να υπάρξουν καλύτερα αποτελέσματα στις προσπάθειες για την υγεία και να επιτευχθούν οι διεθνώς συμφωνημένοι αναπτυξιακοί στόχοι για την υγεία.
<SPEAKER ID="285" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, ψήφισα υπέρ της πρότασης ψηφίσματος σχετικά με την υλοποίηση του Ενιαίου Χώρου Πληρωμών σε Ευρώ (SEPA). Θεωρώ ότι είναι εξαιρετικά σημαντική η υποστήριξη της δημιουργίας του SEPA, ο οποίος υπόκειται σε ουσιαστικό ανταγωνισμό και στον οποίο δεν υπάρχει διάκριση μεταξύ διασυνοριακών και εθνικών πληρωμών σε Ευρώ. Τέλος, πιστεύω ότι, όπως διατυπώθηκε και στην πρόταση, η Επιτροπή θα πρέπει να θέσει σαφή, κατάλληλη και νομικώς δεσμευτική τελική προθεσμία, η οποία δε θα πρέπει να υπερβαίνει την 31η Δεκεμβρίου του 2012, για τη μετάβαση στα προϊόντα SEPA, ημερομηνία μετά την οποία όλες οι πληρωμές σε Ευρώ θα πρέπει να πραγματοποιούνται με τη χρησιμοποίηση προτύπων SEPA.
<SPEAKER ID="286" NAME="Peter Skinner  " AFFILIATION="PSE">
γραπτώς. - Το EPLP επιθυμεί να στεφθεί με επιτυχία ο Ενιαίος Χώρος Πληρωμών. Για το λόγο αυτό, δεν μπορούμε να υποστηρίξουμε τις τροπολογίες της έκθεσης, με τις οποίες παρατείνεται η ισχύς των MIF (Πολυμερών Διατραπεζικών Προμηθειών). Οι προμήθειες αυτές δεν είναι ανταγωνιστικές και αυξάνουν το κόστος για τους καταναλωτές. Αυτό θα υπονομεύσει το στόχο της έκθεσης, δηλαδή τη διασφάλιση ότι η ενιαία αγορά θα καταργήσει τα σύνορα και θα μειώσει το κόστος. Δεν μπορούμε να υποστηρίξουμε αυτό το ψήφισμα στην τελική ψηφοφορία λόγω της ενσωμάτωσης των εν λόγω τροπολογιών.
<SPEAKER ID="288" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, ψήφισα υπέρ. Υποστηρίζω την έκθεση της κ. Κοππά για τη σημασία της Στρατηγικής Εταιρικής Σχέσης Ευρωπαϊκής Ένωσης - Βραζιλίας, καθώς πρόκειται για εταίρους με κοινό όραμα για τον κόσμο, που έχει ως βάση τους ιστορικούς, πολιτιστικούς και οικονομικούς δεσμούς τους. Μαζί μπορούν να ενθαρύνουν την αλλαγή και και την εξεύρεση λύσεων σε παγκόσμιο επίπεδο, συνεργαζόμενοι στενά για παράδειγμα, με σκοπό την προώθηση και την εφαρμογή των Αναπτυξιακών Στόχων για την αντιμετώπιση της φτώχειας και των οικονομικών και κοινωνικών ανισοτήτων σε παγκόσμια κλίμακα, ενισχύοντας τη συνεργασία τους στον τομέα της αναπτυξιακής βοήθειας, περιλαμβανομένης της τριγωνικής συνεργασίας και, ταυτόχρονα, καταπολεμώντας από κοινού τη διεθνή τρομοκρατία, το λαθρεμπόριο ναρκωτικών και το έγκλημα.
<P>
Λαμβάνοντας υπόψη τον κεντρικό ρόλο που διαδραμάτισε η Βραζιλία στις διαδικασίες για την ολοκλήρωση της Λατινικής Αμερικής και το ενδιαφέρον της ΕΕ για την ενίσχυση του διαλόγου με αυτήν την περιοχή και το ότι η ΕΕ χαιρετίζει τις πρωτοβουλίες της Βραζιλίας για την προώθηση της πολιτικής και οικονομικής ολοκλήρωσης μεταξύ των χωρών της Λατινικής Αμερικής, συμφωνούμε ότι πρέπει να αναγνωριστεί ο ρόλος της Βραζιλίας ως κύριος παράγοντας προώθησης της προσφάτως συσταθείσας Ένωσης Νοτιοαμερικανικών Εθνών (UNASUR).
<P>
Θα πρέπει επίσης να αναγνωριστεί ότι η Βραζιλία έχει διαδραματίσει το ρόλο του μεσολαβητή στην επίλυση περιφερειακών συγκρούσεων στην Λατινική Αμερική και την Καραϊβική, βασιζόμενη στο σεβασμό των αρχών της εθνικής κυριαρχίας, της μη επέμβασης και της ουδετερότητας, έχοντας θετικό αντίκτυπο στην πολιτική σταθερότητα της περιοχής.
<SPEAKER ID="289" NAME="Vasco Graça Moura  " LANGUAGE="PT">
Ψήφισα υπέρ της έκθεσης. " Βραζιλία ήταν η τελευταία από τις χώρες BRIC που συμμετείχε σε διάσκεψη κορυφής με την ΕΕ, η οποία πραγματοποιήθηκε τον Ιούλιο του 2007 κατά τη διάρκεια της Πορτογαλικής Προεδρίας. Ήταν επομένως η φυσική απόληξη των σχέσεων που η Πορτογαλία ανέκαθεν διατηρούσε με τη Βραζιλία. Όπως έχει αναφερθεί σ' αυτήν εδώ την αίθουσα το Σεπτέμβριο του 2007, η Βραζιλία είναι μια χώρα, που τα 200 εκατομμύρια των κατοίκων της μιλούν μία από τις πλέον διαδομένες Ευρωπαϊκές γλώσσες στην υφήλιο, τα πορτογαλικά, και της οποίας οι ιστορικές, εκπολιτιστικές και πολιτιστικές παραδόσεις σχετίζονται στενά με τις Ευρωπαϊκές παραδόσεις. Αυτό αποδεικνύεται από τη σύναψη διαφόρων πολιτικών συμφωνιών καθ' όλη τη διάρκεια της ιστορίας ώς σήμερα. Αυτή η σχέση θα συμβάλει στη δημιουργία νέων γεφυρών επικοινωνίας με τη Λατινική Αμερική.
<P>
Με δεδομένες τις αναγνωρισμένες δυνατότητες της Βραζιλίας και τις τρέχουσες οικονομικές και πολιτικές της επιδόσεις σε περιφερειακό και παγκόσμιο επίπεδο, αυτή η Στρατηγική Εταιρική Σχέση δεν πρέπει να θεωρηθεί μελλοντικά ως τροχοπέδη στη σύναψη εταιρικών σχέσεων με άλλες χώρες του Mercosur. Αντίθετα, θα πρέπει να αποτελέσει παράδειγμα επίτευξης της απαραίτητης συναίνεσης με στόχο κοινά εμπορικά και πολιτικά συμφέροντα. Πρέπει να σημειωθεί ότι και οι δύο πλευρές θεωρούν θεμελιώδη την πολυμερή δράση, βασιζόμενη στο σύστημα των "νωμένων Εθνών και στο πλαίσιο του Παγκόσμιου Οργανισμού Εμπορίου.
<P>
Εν κατακλείδι, πρέπει να προσθέσω ότι με διακατέχει περιέργεια για το μελλοντικό περιεχόμενο που θα δοθεί στα πρωτόκολλα συνεργασίας στους τομείς της εκπαίδευσης και του πολιτισμού.
<SPEAKER ID="290" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, ψήφισα υπέρ της έκθεσης της Κας Κοππά σχετικά με τη Στρατηγική Εταιρική Σχέση Ευρωπαϊκής Ένωσης - Βραζιλίας. Ο ρόλος της εν λόγω εταιρικής σχέσης είναι πρωταρχικής σημασίας, καθώς αναμένεται να δώσει νέα ώθηση για τη σύναψη συμφωνίας σύνδεσης ΕΕ - Mercosur, συμφωνία που, αυτή καθαυτή, αποτελεί στρατηγικό στόχο της ΕΕ για την ενίσχυση των οικονομικών και εμπορικών σχέσεων, αλλά και για την επέκταση του πολιτικού διαλόγου και της συνεργασίας μεταξύ των δύο περιφερειών. Επιπλέον, η στρατηγική εταιρική σχέση θα πρέπει να αποτελέσει εργαλείο για την προώθηση της δημοκρατίας και των ανθρωπίνων δικαιωμάτων, του κράτους δικαίου και της χρηστής διακυβέρνησης σε παγκόσμιο επίπεδο.
<SPEAKER ID="291" NAME="Flaviu Călin Rus  " LANGUAGE="RO">
Ψήφισα υπέρ της πρότασης σύστασης του Ευρωπαϊκού Κοινοβουλίου προς το Συμβούλιο σχετικά με τη Στρατηγική Εταιρική Σχέση Ευρωπαϊκής Ένωσης - Βραζιλίας επειδή πιστεύω ότι κάτι τέτοιο θα ωφελήσει και τις δύο πλευρές και θα συμβάλει στην ανάπτυξη δεσμών μεταξύ των δύο οντοτήτων με στόχο την πρόωθηση του κοινού συμφέροντος στις δύο αυτές περιοχές καθώς και σε διεθνές επίπεδο.
<SPEAKER ID="293" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, ψήφισα υπέρ. Δεδομένου ότι το Μεξικό και η ΕΕ διατηρούν σχέσεις συνεργασίας από τη δεκαετία του 1970, ευελπιστώ και εγώ ότι αυτή η στρατηγική εταιρική σχέση θα αποτελέσει εργαλείο που θα ενδυναμώσει τη συνεργασία μεταξύ των εταίρων σε διεθνή φόρα όπως η Παγκόσμια Τράπεζα, το Διεθνές Νομισματικό Ταμείο, ο ΟΟΣΑ και η Ομάδα των 20, η Ομάδα των 8 και των 5, προκειμένου να αναζητηθούν λύσεις για την παγκόσμια χρηματοπιστωτική κρίση και να διαμορφωθεί μια κοινή απάντηση με στόχο την αποκατάσταση της εμπιστοσύνης στους χρηματοπιστωτικούς θεσμούς, σύμφωνα με τη Διακήρυξη του San Salvador.
<P>
" γεωγραφική θέση τού Μεξικού τού προσδίδει στρατηγική σημασία, καθιστώντας το "γέφυρα" μεταξύ της Βόρειας και της Νότιας Αμερικής αλλά και μεταξύ της Καραϊβικής και του Ειρηνικού Ωκεανού. Αναμένεται ότι στο πλαίσιο της στρατηγικής εταιρικής σχέσης θα θεσμοθετηθούν ετήσιες σύνοδοι κορυφής και θα δοθεί νέα ώθηση στους διάφορους τομείς πολιτικής της Συνολικής Συμφωνίας ΕΕ - Μεξικού, περιλαμβανομένων των ανθρωπίνων δικαιωμάτων, της ασφάλειας, της καταπολέμησης του λαθρεμπορίου ναρκωτικών, του περιβάλλοντος και της τεχνικής και πολιτιστικής συνεργασίας.
<P>
Υπό το φως του ψηφίσματος του Συμβουλίου της 11ης Οκτωβρίου 2007 σχετικά με τις δολοφονίες γυναικών στο Μεξικό και την Κεντρική Αμερική και το ρόλο της Ευρωπαϊκής Ένωσης στην καταπολέμηση αυτού του φαινομένου, ευελπιστούμε ότι θα ενισχυθεί ο διάλογος, η συνεργασία και η ανταλλαγή βέλτιστων πρακτικών.
<SPEAKER ID="294" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, χαιρετίζω την έκθεση του κ. Salafranca Sánchez-Neyra σχετικά με μια Στρατηγική Εταιρική Σχέση ΕΕ - Μεξικού. Είναι πράγματι υψίστης σημασίας το γεγονός ότι η παρούσα στρατηγική εταιρική σχέση θα σημάνει ποιοτική αναβάθμιση των σχέσεων ΕΕ - Μεξικού σε πολυμερές επίπεδο σχετικά με θέματα παγκόσμιας σημασίας και θα ενισχύσει τις διμερείς σχέσεις.
<P>
Για το λόγο αυτό είμαι βέβαιος ότι με την παρούσα εταιρική στρατηγική σχέση θα ενισχυθεί ο συντονισμός των θέσεων σε καταστάσεις κρίσης και σε θέματα παγκόσμιας σημασίας, στη βάση αμοιβαίων συμφερόντων και προβληματισμών. Τέλος, ευελπιστώ ότι θα αποτελέσει μια ευκαιρία για να συζητηθεί ο τρόπος με τον οποίο μπορεί να βελτιωθεί η εφαρμογή της ρήτρας για τα δικαιώματα του ανθρώπου και τη δημοκρατία -ουσιώδεις αξίες σε όλες τις συμφωνίες και για τα δύο μέρη - καθώς και να αξιολογηθεί η εφαρμογή της μέσω, μεταξύ άλλων, της ανάπτυξης της θετικής διάστασης της ρήτρας αυτής.
<SPEAKER ID="295" NAME="Catherine Stihler  " AFFILIATION="PSE">
γραπτώς. - " ΕΕ πρέπει να προσδώσει μεγαλύτερη βαρύτητα στην αυξανόμενη βία στο Μεξικό, απόρροια του πολέμου ανάμεσα στα καρτέλ ναρκτωτικών. Ο διπλασιασμός των δολοφονιών, συνέπεια της βίας που σχετίζεται με τα ναρκωτικά, αποτελεί ανησυχητικό φαινόμενο.
<SPEAKER ID="297" NAME="Carl Lang  " AFFILIATION="NI">
γραπτώς. - (FR) Τα αγαθά αισθήματα που εξέφρασαν οι διαφορετικές πολιτικές ομάδες, με φωτεινή εξαίρεση τους Κομμουνιστές (και δικαιολογημένα), δεν είναι παρά ο απόηχος της πολιτικά ορθής τοποθέτησης των χίπιδων της διεθνούς σόου μπίζνες. Ο αγώνας του Θιβέτ, που είναι επί της ουσίας απελευθερωτικός, έχει στραγγαλιστεί από τα χέρια κάποιων "προχωρημένων" Ευρωπαίων που βρίσκονται σε αναζήτηση μιας πνευματικής ταυτότητας. Είναι ένα πρώτης τάξεως παράδειγμα προς αποφυγήν τόσο για την εσωτερική όσο και για τη διεθνή πολιτική.
<P>
Τα Μέλη επιθυμούν να καταδικάσουν με άκρα ευγένεια τα μέτρα καταστολής των Κινέζων Κομμουνιστών, ενώ δηλώνουν ότι είναι υπέρ της αυτονομίας μιας περιφέρειας που δεν αποτελεί όμως το ιστορικό Θιβέτ. " ιδέα της αυτονομίας του Θιβέτ, η λύση "Save Tibet", δεν συνιστά παρά ένα δόλωμα για μία ανίσχυρη ελίτ και ένα λαό που δολοφονείται και ψυχικά και κυριολεκτικά.
<P>
Το Θιβέτ, όπως και άλλα καταπιεσμένα έθνη αποτελεί παράδειγμα για το τι συμβαίνει όταν εγκαθιδρύεται μια Κομμουνιστική δικτατορία και όταν το όπλο της "επεκτατικής" μετανάστευσης χρησιμοποιείται προκειμένου να αποτραπεί η επαναφορά της πρότερης πολιτικής, εθνοτικής, πολιτιστικής ή πνευματικής κατάστασης.
<P>
Το Θιβέτ, με την εγκατάλειψη του ένοπλου αγώνα μετά από τη φυγή του ηγέτη του, έχασε αναμφίβολα την ευκαιρία να επανακτήσει την εθνική του κυριαρχία. Ο δρόμος που πρέπει να ακολουθηθεί είναι αυτός του αγώνα για την ανεξαρτησία, του "Free Tibet", και όχι της σκλαβιάς που διαιωνίζεται υπό το πρόσχημα μιας "αυτονομίας" στα χαρτιά.
<SPEAKER ID="298" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, υποστηρίζω ολόψυχα την πρόταση ψηφίσματος σχετικά με την 50η επέτειο της θιβετιανής εξέγερσης και το διάλογο μεταξύ του Δαλάι Λάμα και της κινεζικής κυβέρνησης. " κατάχρηση εξουσίας, οπουδήποτε και αν συμβαίνει, είναι καταδικαστέα. Από την άλλη πλευρά, πρέπει να υπογραμμιστεί ότι η κινεζική κυβέρνηση έχει την ηθική υποχρέωση, μεταξύ άλλων, να απελευθερώσει αμέσως και χωρίς όρους όλους όσοι κρατούνται αποκλειστικά επειδή επιδόθηκαν σε ειρηνική διαμαρτυρία, να παράσχει εξηγήσεις για όλους όσοι σκοτώθηκαν ή αγνοούνται και να γνωστοποιήσει τις κατηγορίες που εκκρεμούν εναντίον όλων των υπολοίπων κρατουμένων.

<CHAPTER ID="016">
Ενδιάμεση εξέταση της βιομηχανικής πολιτικής - Συνεισφορά στη στρατηγική της ΕΕ για την ανάπτυξη και την απασχόληση (συζήτηση) 
<SPEAKER ID="435" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Jordan Cizelj, εξ ονόματος της Επιτροπής Βιομηχανίας, Έρευνας και Ενέργειας, σχετικά με την ενδιάμεση εξέταση της βιομηχανικής πολιτικής - Συνεισφορά στη στρατηγική της ΕΕ για την ανάπτυξη και την απασχόληση.
<SPEAKER ID="436" NAME="Romana Jordan Cizelj">
εισηγήτρια. - (SL) Υπήρξε έντονη αντίδραση από τους ευρωπαίους πολίτες όσον αφορά τα νέα σχετικά με τη διαμόρφωση της Συνθήκης της Λισαβόνας.
<P>
Πολύ σύντομα συνειδητοποιήσαμε ότι οι στόχοι που είχαμε θέσει ήταν υπερβολικά φιλόδοξοι από άποψη χρόνου, αλλά η ιδέα κοινοποιήθηκε και παρουσιάστηκε στην Ευρώπη και στον κόσμο. Το 2005 την βελτιώσαμε σε κάποιο βαθμό, όταν επεξεργαζόμασταν τη νέα Στρατηγική της Λισαβόνας η οποία παρέμενε φιλόδοξη, εντούτοις αρκετά πιο ρεαλιστική. Τότε ήταν που η Επιτροπή επεξεργαζόταν επίσης την ολοκληρωμένη προσέγγιση του τομέα της βιομηχανικής πολιτικής.
<P>
Επί του παρόντος, αξιολογούμε αυτά που έχουμε πετύχει μέχρι τώρα και τον τρόπο με τον οποίο θα συνεχίσουμε. Παρόλο που η βιομηχανική πολιτική παραμένει στις αρμοδιότητες των κρατών μελών, τα μέτρα που έχει λάβει η Ευρωπαϊκή Ένωση, η προώθηση της ανάπτυξης και της οικονομικής μεγέθυνσης επηρεάζουν σημαντικά αυτόν τον τομέα. " βιομηχανία τονώνει τη δημιουργία μιας κοινωνίας γνώσης, τονώνει την έρευνα, την ανάπτυξη και την καινοτομία και την ίδια στιγμή χρησιμοποιεί αυτές τις δραστηριότητες.
<P>
Όταν πρόκειται να λάβουμε μια απόφαση σχετικά με τις πρωτοβουλίες σε ευρωπαϊκό επίπεδο, πρέπει να λάβουμε υπόψη μας μόνο τους τομείς προτεραιότητας των κοινών δράσεων. Τι έχει λοιπόν πραγματική σημασία; Ποιά θέματα θεωρεί το Ευρωπαϊκό Κοινοβούλιο ως τομείς προτεραιότητας;
<P>
Θα ήθελα να αναφέρω ότι επιδοκιμάζουμε την έκθεση της Επιτροπής σχετικά με το έργο που έχει ήδη γίνει και υπογραμμίζουμε τους τομείς προτεραιότητας των μελλοντικών μας δράσεων.
<P>
Πρώτα απ' όλα, αναμφισβήτητα, είναι η αλλαγή του κλίματος και η βιώσιμη ανάπτυξη. Οι δεσμεύσεις όσον αφορά τη σημαντική μείωση των εκπομπών αερίων θερμοκηπίου δεν εφαρμόζονται μόνο στους τομείς της ενέργειας και των μεταφορών. Επηρεάζουν επίσης σημαντικά τη βιομηχανία, χωρίς την οποία δεν είναι δυνατή η ανάπτυξη της κοινωνίας χαμηλών εκπομπών διοξειδίου του άνθρακα. Συνεπώς, η βιώσιμη βιομηχανική ανάπτυξη απαιτεί συντονισμό, συνέπεια και συμμόρφωση.
<P>
Πρέπει να αναρωτηθούμε ποιο είδος ενίσχυσης απαιτεί η βιομηχανία προκειμένου να αναπτύξει καθαρότερη τεχνολογία. Με ποιο τρόπο προωθούμε τη χρήση περισσότερο αποδοτικών από άποψη ενέργειας τεχνολογιών; Ποιοι είναι οι σωστοί μηχανισμοί έτσι ώστε να αποφύγουμε τη ζημιά στην ανταγωνιστικότητα ή να δώσουμε μια επιλογή στους καταναλωτές; Πώς ενεργούμε εκτός των συνόρων της Ένωσης;
<P>
Το όραμα μας είναι η μείωση της υπερθέρμανσης του πλανήτη· συνεπώς, είναι απλώς απαράδεκτο να μεταφέρουμε την τεχνολογία μεγαλύτερων εκπομπών αερίων σε τρίτες χώρες. " αλλαγή του κλίματος είναι μια ευκαιρία και όχι απειλή για την ευρωπαϊκή οικονομία.
<P>
Ένα άλλο θέμα προτεραιότητας πρέπει να είναι η διασφάλιση των φυσικών πρώτων υλών και η συνετή διαχείριση των φυσικών πόρων. Μια μη εναρμονισμένη δραστηριότητα των κρατών μελών ενδέχεται να προκαλέσει ανταγωνισμό και μακροπρόθεσμα να αποδυναμώσει τις εθνικές οικονομίες. Γι' αυτό το λόγο προσδοκώ συντονισμένη ευρωπαϊκή δράση με έντονο διεθνές στοιχείο.
<P>
Έχουμε μπροστά μας πολλή δουλειά προκειμένου να δημιουργήσουμε ένα περισσότερο ευνοϊκό περιβάλλον για τις μικρομεσαίες επιχειρήσεις. " Ευρώπη θα είναι ανοιχτή προς αυτές τις επιχειρήσεις μόνο αν δεν αντιμετωπίζουν νέες, ανόμοιες και περίπλοκες διαδικασίες και εμπόδια σε κάθε κράτος μέλος.
<P>
Συνεπώς, προσδοκώ περισσότερη ενότητα, εναρμόνιση και μείωση του διοικητικού φόρτου τόσο σε ευρωπαϊκό όσο και σε εθνικό επίπεδο. Προσδοκώ μέτρα τα οποία θα προσφέρουν ακόμα μεγαλύτερη ώθηση στην ατομική πρωτοβουλία. Ταυτόχρονα περιμένω αλλαγές στο ευρωπαϊκό σύστημα αξιών, ώστε να ενθαρρύνουμε την ευρωπαϊκή κοινωνία να ρισκάρει περισσότερο.
<P>
" ευρωπαϊκή κοινωνία εκτιμά την απόκτηση και τη δημιουργία νέας τεχνολογίας, έρευνας και καινοτομίας. Το νομοθετικό πλαίσιο πρέπει να κάνει το ίδιο. Πρέπει να διαμορφώσουμε επαρκείς διαδικασίες για την προστασία της πνευματικής ιδιοκτησίας. Οι διαδικασίες αυτές πρέπει να είναι ευρωπαϊκές και λογικά ταχείες. Τα απαραίτητα οικονομικά μέσα δεν θα πρέπει να εμποδίζουν τη δράση - αναφέρομαι στο επονομαζόμενο κοινοτικό δίπλωμα ευρεσιτεχνίας.
<P>
Κυρίες και κύριοι συνάδελφοι, κύριε Επίτροπε, απαρίθμησα μόνο κάποιες προτεραιότητες τις οποίες επίσης παρουσιάσαμε στην έκθεσή μας. Περιμένω με ανυπομονησία την περαιτέρω συζήτησή σας, η οποία το ξέρω πως θα είναι παραγωγική, και σας καλώ να παρουσιάσετε τις εισηγήσεις σας οι οποίες, όπως και οι τροπολογίες σας, θα προσδώσουν σημαντική αξία στην παρούσα έκθεση.
<P>
Σας ευχαριστώ.
<SPEAKER ID="437" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι συνάδελφοι, πριν από τρία χρόνια εκσυγχρονίσαμε τη βιομηχανική πολιτική της ΕΕ και την καθιερώσαμε ως τον ακρογωνιαίο λίθο ολόκληρης της οικονομικής στρατηγικής μας.
<P>
Σήμερα είμαστε σε θέση να δηλώσουμε πως αυτή ήταν η σωστή απόφαση. " ευρωπαϊκή βιομηχανία έχει το πλεονέκτημα του μεγάλου ανταγωνιστή όταν πρόκειται να υπερασπιστεί το μερίδιό της στην αγορά. Οι έξοχες εξαγωγικές επιδόσεις της ευρωπαϊκής βιομηχανίας συμβάλλουν στην μακροοικονομική σταθερότητα ακόμα και σε περιόδους κρίσης.
<P>
Βάσει της ενδιάμεσης εξέτασης σας παρουσιάσαμε ένα χρονοδιάγραμμα και ένα σχέδιο εργασίας για τα επόμενα χρόνια. Σας ζητώ να στηρίξετε αυτό το σχέδιο. Θα ήθελα να ευχαριστήσω την κ. Jordan Cizelj που εκπόνησε αυτή την έκθεση και θα καταλάβετε τον λόγο για τον οποίο είμαι πραγματικά χαρούμενος και θέλω να εκφράσω τη χαρά μου που αυτή η έκθεση είναι τόσο ευνοϊκή και μας δίνει τόσο μεγάλη υποστήριξη. " εισηγήτρια, όπως κι εγώ, αντιλαμβάνεται τον βασικό ρόλο της βιομηχανικής πολιτικής για τη δημιουργία των κατάλληλων συνθηκών για τις επιχειρήσεις, καθιστώντας την Ευρωπαϊκή Ένωση έναν βιώσιμα ελκυστικό τόπο για τις βιομηχανίες και ενισχύοντας τη βιομηχανική μας βάση έτσι ώστε να έχουμε επίσης αρκετές καλές και ασφαλείς θέσεις εργασίας στον μεταποιητικό κλάδο στο μέλλον. " βιομηχανική πολιτική στον 21ο αιώνα δεν έχει πλέον καμία ομοιότητα με αυτό που αποκαλούνταν βιομηχανική πολιτική. Επιτρέψετε μου να επαναλάβω ότι η βιομηχανική μας πολιτική βασίζεται στην προϋπόθεση ότι οι εταιρείες μας πρέπει να αντιμετωπίσουν τον ανταγωνισμό και ότι δεν μπορούμε να τις προστατέψουμε από αυτόν και στην πραγματικότητα δεν θέλουμε να το κάνουμε.
<P>
Δεν είναι υποχρέωσή μας να προστατεύουμε τις βιομηχανίες. Εμείς έχουμε αναλάβει να δημιουργήσουμε τις κατάλληλες συνθήκες ώστε να μπορούν να αναπτύξουν εξολοκλήρου το δυναμικό τους. Είμαι ευτυχής που η κοινοβουλευτική έκθεση επιδοκιμάζει όχι μόνο τους σκοπούς της βιομηχανικής μας πολιτικής αλλά και την μέθοδο με την οποία τους επιδιώκουμε. " μέθοδος αυτή βασίζεται σε έναν συνδυασμό διατομεακών πρωτοβουλιών και πρωτοβουλιών σε έναν μόνο τομέα.
<P>
Υπάρχει βεβαίως η ανάγκη για δράση σε πολλούς τομείς οι οποίοι επιφέρουν σημαντικές επιπτώσεις στο σύνολο της ευρωπαϊκής βιομηχανίας. Επιτρέψτε μου να παραθέσω μόνο τρία παραδείγματα, δηλαδή τη μείωση της γραφειοκρατίας για τις ευρωπαϊκές επιχειρήσεις, την ενίσχυση της ικανότητάς τους για πραγματοποίηση καινοτομιών και την προαγωγή της επιχειρηματικής κουλτούρας. Από την άλλη πλευρά, υπάρχουν θέματα τα οποία αφορούν μόνο συγκεκριμένες βιομηχανίες.
<P>
Επιτρέψτε μου να σας υπενθυμίσω πως έχουμε θεσπίσει ένα σύστημα το οποίο εγγυάται την ασφαλή παραγωγή και εμπορία χημικών ουσιών στην Ένωση. Πρόσφατα δρομολογήσαμε μία ολοκληρωμένη δέσμη μέτρων που αποσκοπεί στην ενίσχυση της ευρωπαϊκής αμυντικής βιομηχανίας και υπάρχει ένα φιλόδοξο πρόγραμμα, το οποίο εγκρίθηκε μόλις αυτήν την εβδομάδα, για την απλοποίηση των νομοθετικών διατάξεων που διέπουν την αυτοκινητιστική βιομηχανία.
<P>
Θα μπορούσα να προσθέσω κι άλλα παραδείγματα σε αυτήν τη λίστα. Όλα αυτά έχουν γίνει σε στενή σύμπραξη, όχι μόνο με τη βιομηχανία αλλά και με όλες τις ομάδες των ενδιαφερόμενων φορέων. Αποδίδω μεγάλη σημασία στο γεγονός ότι όλα αυτά τα έχουμε καταφέρει μαζί με το Κοινοβούλιο, τις συνδικαλιστικές ενώσεις εργαζομένων καθώς και με τις περιβαλλοντικές οργανώσεις και τις οργανώσεις καταναλωτών με ανοιχτές, διαφανείς και εξακριβωμένες διαδικασίες.
<P>
Απορρίπτω την ιδέα της δημιουργίας βιομηχανικής πολιτικής πίσω από κλειστές θύρες ή σε αφανείς χώρους εργασίας. " ευρωπαϊκή βιομηχανία είναι η κινητήρια δύναμη που έχει ζωτική σημασία για την πραγματοποίηση καινοτομιών στην Ευρώπη και ένας απολύτως κρίσιμος παράγοντας για τη διαφύλαξη της θέσης μας στο παγκόσμιο εμπόριο, και συνεπώς τα επιτεύγματά της αξίζουν την αναγνώριση και τον έπαινο· αξίζουν την εφαρμογή μέτρων για την ενίσχυση της ικανότητάς της ευρωπαϊκής βιομηχανίας να διατηρήσει τις επιδόσεις της στο μέλλον όσο το δυνατόν περισσότερο, και αξίζει να καταβάλουμε προσπάθειες έτσι ώστε να ανταποκριθούμε στις άμεσες προκλήσεις που έχουμε ενώπιών μας. Αυτές οι προκλήσεις απορρέουν, φυσικά, από την οικονομική παγκοσμιοποίηση που κερδίζει έδαφος - δεν πρέπει να τρέφουμε αυταπάτες γι' αυτό. Όλα αυτά που έχουμε δει μέχρι τώρα είναι μόνο η αρχή.
<P>
Το ίδιο ασφαλώς ισχύει και για τις τεχνολογικές αλλαγές και τον ρυθμό που αυτές λαμβάνουν χώρα, με όλες τις επιπτώσεις για την παραγωγικότητα, τις δομές και την απασχόληση, και φυσικά, ισχύει και για το ολοένα και πιο κομβικό ζήτημα που αφορά τον τρόπο με τον οποίο οι στόχοι μας για το κλίμα και το περιβάλλον έχουν επιπτώσεις στη βιομηχανική πολιτική μας. Εδώ απαιτούνται ρυθμίσεις και αυτές θα μας απασχολήσουν στο άμεσο μέλλον.
<P>
Για τον λόγο αυτό, η επόμενη σημαντική πρωτοβουλία της Επιτροπής η οποία πρόκειται να δρομολογηθεί πριν το τέλος αυτού του μήνα αφορά τη βιώσιμη βιομηχανική ανάπτυξη, τη βιώσιμη βιομηχανική πολιτική και τη βιώσιμη βιομηχανική παραγωγή. Ο πολιτικός στόχος είναι μια ολοκληρωμένη προσέγγιση που θα περιλαμβάνει την περιβαλλοντική πολιτική, την πολιτική απασχόλησης και τη βιομηχανική πολιτική. Θέλουμε μια ισχυρή οικονομία, ασφαλείς θέσεις εργασίας, λιγότερη εξάρτηση από την ενέργεια και ένα καθαρό περιβάλλον. O δρόμος προς την επίτευξη αυτών των στόχων βρίσκεται στα προϊόντα και στις καινοτόμες διαδικασίες και αποσκοπεί στο να ανταποκριθεί στις μελλοντικές ανάγκες, στη μείωση της περιβαλλοντικής ρύπανσης στην Ευρώπη και στη μεγαλύτερη υποστήριξη των άλλων περιοχών όσον αφορά τις ουσιαστικές προσπάθειές τους να αντιμετωπίσουν την κλιματική αλλαγή με τη βοήθεια της σύγχρονης τεχνολογίας που υπάρχει στην Ευρώπη. Αυτό το μονοπάτι σκοπεύουμε να ακολουθήσουμε όσον αφορά τη βιομηχανική πολιτική μας.
<P>
Επιπλέον, έχουμε δρομολογήσει επίσης νέες πρωτοβουλίες σχετικά με τα βιομηχανικά δίκτυα και τις πιλοτικές αγορές. Θα σας παρουσιάσω ένα σχέδιο δράσης σχετικά με την τυποποίηση και την εξέταση τρόπων με τους οποίους η βιομηχανία μπορεί να αποκτήσει υψηλότερης ποιότητας και ανταγωνιστικότερες υπηρεσίες. Έχουμε δρομολογήσει επίσης δύο τομεακές πρωτοβουλίες. " πρώτη ασχολείται με συγκεκριμένα προβλήματα της βιομηχανίας τροφίμων, που τώρα έχουν αποκτήσει μεγάλη σημασία, φυσικά, υπό το φως των αυξανόμενων τιμών των τροφίμων, ενώ η άλλη σχετίζεται με τις προκλήσεις που αντιμετωπίζουν άλλες στρατηγικές βιομηχανίες της Ευρώπης, ήτοι οι ηλεκτρολογικές βιομηχανίες.
<P>
Σε γενικές γραμμές, πιστεύω ότι μπορούμε να πούμε πως η βιομηχανική πολιτική μας βρίσκεται στον σωστό δρόμο για τη δημιουργία των κατάλληλων συνθηκών με τις οποίες θα ανθίσουν οι ευρωπαϊκές επιχειρήσεις. Επιτρέψτε μου να αναφέρω ξανά ότι ο στόχος μας δεν είναι να επέμβουμε ή να ευνοήσουμε συγκεκριμένους οικονομικούς παράγοντες, ούτε σκοπεύουμε να απαλλάξουμε τα κράτη μέλη από την ευθύνη τους, αυτό στο οποίο στοχεύουμε είναι η σύμπραξη, ο άριστος συντονισμός και η κοινή επίτευξη των κοινών στόχων.
<P>
Βρισκόμαστε στη διαδικασία της εναρμόνισης της βιομηχανικής πολιτικής της Ευρωπαϊκής Ένωσης με αυτήν των κρατών μελών και είμαι χαρούμενος που το Κοινοβούλιο στηρίζει επίσης σθεναρά αυτήν την προσπάθεια.
<SPEAKER ID="438" NAME="Jerzy Buzek" LANGUAGE="PL">
Κύριε Πρόεδρε, θα ήθελα να συγχαρώ την κ. Jordan Cizelj για την έξοχη και ολοκληρωμένη έκθεσή της. Καλύπτει όλους τους τομείς. Θα ήθελα επίσης να ευχαριστήσω τον κ. Verheugen, Αντιπρόεδρο της Ευρωπαϊκής Επιτροπής, για τη δήλωση που μόλις έκανε την οποία στηρίζω πλήρως. Θα αρχίσω υπενθυμίζοντας στο Σώμα πως κάποτε ειπώθηκε πως η καλύτερη βιομηχανική πολιτική είναι η ανύπαρκτη βιομηχανική πολιτική. Ευτυχώς, τώρα έχουμε προοδεύσει και τα πράγματα είναι διαφορετικά. Θα πρέπει να θυμηθούμε πως η Στρατηγική της Λισαβόνας σχετίζεται κυρίως με τη βιομηχανική δραστηριότητα. Αφορά την παραγωγή, τα προϊόντα και τα ανταγωνιστικά προϊόντα και καλύπτει όλες τις επιχειρήσεις, από τις ΜΜΕ μέχρι τις μεγάλες επιχειρήσεις. Θεωρώ πως υπάρχουν πέντε σημαντικά στοιχεία που ισχύουν για τη βιομηχανία μας, από τις μικρότερες μέχρι τις μεγαλύτερες εταιρείες. Τα στοιχεία αυτά έχουν ήδη αναφερθεί, αλλά θα ήθελα να τα υπογραμμίσω.
<P>
Το πρώτο είναι η καινοτομία. Αυτή προφανώς απαιτεί έρευνα και ανάπτυξη, αλλά αυτό είναι ένα ξεχωριστό ζήτημα με το οποίο ασχολείται το έβδομο πρόγραμμα-πλαίσιο της Ευρωπαϊκής Ένωσης και τα εθνικά προγράμματα. Εντούτοις, υπάρχουν επίσης κάποιες πολύ σημαντικές προϋποθέσεις, δηλαδή η δημιουργία των μακροοικονομικών συνθηκών οι οποίες είναι απαραίτητες για να διασφαλίσουμε ότι η καινοτομία μπορεί να θριαμβεύσει στην αγορά, μαζί με τις νέες τεχνολογίες και οι οποίες αντιτίθενται, για παράδειγμα, στις κρατικές ενισχύσεις.
<P>
Το δεύτερο ζήτημα είναι η δημιουργία κατάλληλων συνθηκών για τις τραπεζικές δραστηριότητες και η ενθάρρυνση των τραπεζών να χορηγούν δάνεια υψηλού κινδύνου διότι η καινοτομία ενέχει κίνδυνο.
<P>
Τρίτον, πρέπει να καταπολεμήσουμε τα μονοπώλια που υπάρχουν στη δική μας αγορά. Αυτό είναι το θέμα που εξετάζουμε τώρα και πραγματοποιούμε συζητήσεις σχετικά με μια ελεύθερη αγορά ενέργειας. Όλοι γνωρίζουμε πως πρόκειται για ένα δύσκολο ζήτημα. Εντούτοις, πρέπει ταυτόχρονα να προστατέψουμε την αγορά μας ενάντια στο ντάμπινγκ από χώρες εκτός της Ευρωπαϊκής Ένωσης.
<P>
Τέταρτον, η νομοθεσία πρέπει να απλοποιηθεί και να εφαρμοστούν καλύτεροι κανόνες. Από την άποψη αυτή, πρέπει να στηρίξουμε κάθε ενέργεια της Ευρωπαϊκής Επιτροπής και του Επιτρόπου Verheugen.
<P>
Πέμπτον, πρέπει να θέσουμε τα θεμέλια για πραγματική αλληλεγγύη όσον αφορά την ενέργεια και τις πρώτες ύλες. Αυτή είναι θεμελιώδης προϋπόθεση για την ανάπτυξη της βιομηχανίας. Επιπλέον, η εκτεταμένη τυποποίηση και ο συντονισμός της πολιτικής σε κοινοτικό επίπεδο πρέπει να θεσπιστούν και να συνδεθούν με τις πολιτικές των κρατών μελών.
<P>
Κάθε κράτος μέλος συντονίζει με κάποιο τρόπο την περιφερειακή του πολιτική σε εθνικό επίπεδο. Παρομοίως, η πολιτική κάθε κράτους μέλους πρέπει να συντονίζεται από τους άνωθεν. Το τελευταίο μου σχόλιο είναι ότι πρέπει να συμμορφωθούμε με τις διατάξεις που αφορούν την προστασία του περιβάλλοντος και του κλίματος. Σκοπεύουμε να συνεχίσουμε να είμαστε οι ηγέτες σε αυτόν τον τομέα, αλλά πρέπει να προχωρήσουμε προσεκτικά προς το συμφέρον της βιομηχανίας μας.
<SPEAKER ID="439" NAME="Silvia-Adriana Ţicău">
εξ ονόματος της Ομάδας PSE. - (RO) Θα ήθελα να συγχαρώ την κ. Cizelj και να την ευχαριστήσω για τη δεκτικότητα της κατά τη διαδικασία σύνταξης αυτής της έκθεσης. Υπέβαλα τέσσερις τροπολογίες τις οποίες μπορούμε να βρούμε στα σημεία 18 και 27 της έκθεσης.
<P>
Αρχίζω την ομιλία μου εφιστώντας την προσοχή στην ανάγκη να συσχετίσουμε την βιομηχανική ανάπτυξη με τη βελτίωση των συστημάτων κοινωνικής προστασίας. Όλοι οι εργαζόμενοι στον τομέα της βιομηχανίας πρέπει να εργάζονται σε αξιοπρεπείς συνθήκες. Στο σημείο 18 της έκθεσης της κ.Cizelj, το Ευρωπαϊκό Κοινοβούλιο θεωρεί ότι η βιομηχανική ανάπτυξη είναι στενά συνδεδεμένη με την ύπαρξη αποτελεσματικής υποδομής μεταφορών σε ευρωπαϊκό επίπεδο. Μια ανεπτυγμένη υποδομή μεταφορών καθιστά δυνατή την ανάπτυξη βιομηχανικών ζωνών και εκτός των αστικών περιοχών. Τα κράτη μέλη μπορούν επίσης να χρησιμοποιήσουν τα ταμεία περιφερειακής ανάπτυξης για τη δημιουργία βιομηχανικών και τεχνολογικών πάρκων στις αγροτικές ζώνες που βρίσκονται κοντά σε μεγάλα αστικά κέντρα.
<P>
Μέσω μιας άλλης τροπολογίας που υπέβαλα, ζήτησα από την Επιτροπή και τα κράτη μέλη να στηρίξουν και να επιταχύνουν την επίτευξη των σχεδίων τα οποία το Ευρωπαϊκό Κοινοβούλιο δήλωσε ότι παρουσιάζουν ευρωπαϊκό ενδιαφέρον για την ασφάλεια της ενέργειας και τη διαφοροποίηση των πηγών ενέργειας της Ευρωπαϊκής Ένωσης. Στο σημείο 27 της έκθεσης το Ευρωπαϊκό Κοινοβούλιο εφιστά την προσοχή στην ανάγκη για περισσότερες επενδύσεις στην εκπαίδευση, την επαγγελματική κατάρτιση και την έρευνα. " βιομηχανική ανάπτυξη και η ανταγωνιστικότητα των ευρωπαϊκών προϊόντων εξαρτώνται από την ποιότητα του ανθρώπινου δυναμικού και από το επίπεδο κατάρτισής τους καθώς επίσης και από τις καινοτομίες που ενσωματώνονται στα νέα προϊόντα.
<P>
Δυστυχώς, σε επίπεδο Ευρωπαϊκής Ένωσης, παρά τα ερευνητικά προγράμματα της Κοινότητας και τα κεφάλαια που προορίζονται γι' αυτά, επενδύονται πολύ λίγα κεφάλαια στην εφαρμοσμένη έρευνα και αυτό αληθεύει ειδικά στην περίπτωση των μικρομεσαίων επιχειρήσεων. Αντιμετωπίζουν δυσκολίες όσον αφορά την παροχή συγχρηματοδότησης που απαιτείται για τη συμμετοχή τους στο πρόγραμμα πλαίσιο για την έρευνα. Σε αυτό το πλαίσιο, θεωρώ ότι το τραπεζικό σύστημα μπορεί να προετοιμάσει τα χρηματοδοτικά μέσα έτσι που θα διευκολύνουν τη συμμετοχή των ΜΜΕ στα ερευνητικά προγράμματα πλαίσιο.
<SPEAKER ID="440" NAME="Jorgo Chatzimarkakis" LANGUAGE="DE">
Κύριε Πρόεδρε, κύριε Επίτροπε, επιτρέψτε μου να αρχίσω εκφράζοντας τις ευχαριστίες μου στην Romana Jordan Cizelj της οποίας η έκθεση πραγματικά έθιξε όλες τις πτυχές της σύγχρονης βιομηχανικής πολιτικής και τόνισε την ιδιαίτερη σημασία της δημιουργίας των κατάλληλων βασικών συνθηκών. Της είμαι πολύ ευγνώμων. Συνεργαστήκαμε καλά για την παρούσα έκθεση.
<P>
Στην αιτιολογική σας έκθεση, κυρία Jordan Cizelj, αναφέρετε ότι, σε γενικές γραμμές, η βιομηχανία της ΕΕ είναι υγιής και δυναμική. Ναι, βιώνουμε ακόμα και την αναγέννηση της λεγόμενης "παλιάς οικονομίας". Προσωπικά κατάγομαι από ένα εξαιρετικά βιομηχανικό κράτος. Κανείς δεν σκέφτηκε ποτέ, για παράδειγμα, ότι η βιομηχανία χαλυβουργίας θα σημειώσει ξαφνικά και πάλι ραγδαία ανάπτυξη. Είμαστε μια παλλόμενη παγκόσμια δύναμη. " βιομηχανία μας είναι εύρωστη και ο οδηγός μας, το ευρώ, πράγματι μας κατηύθυνε σωστά μέσα από τις οικονομικές δυσχέρειες. Εντούτοις, παρά τη σωστή βιομηχανική βάση και τη συνέχιση της επενδυτικής δραστηριότητας στην Ευρώπη, επισημαίνουμε ότι η τάση αυτή αλλάζει. " ταχύτητα της τεχνολογικής αλλαγής είναι συγκλονιστική. Το ζήτημα είναι πώς θα το αντιμετωπίσουμε αυτό. Είναι αυτή η σωστή στιγμή για να διεξάγουμε μια ενδιάμεση εξέταση της βιομηχανικής μας πολιτικής;
<P>
Χωρίς πρώτες ύλες και φτηνό εργατικό δυναμικό -δεν διαθέτουμε τίποτα από τα δύο- θα υποστούμε την πίεση του ανταγωνισμού την οποία θα αντέξουμε μόνο αν είμαστε δημιουργικοί. Για το λόγο αυτό, θέλω να συγχαρώ πάνω απ' όλα την Επιτροπή που καθιέρωσε το 2009 ως Έτος Δημιουργικότητας και Καινοτομίας. Ωστόσο, τι σημαίνει αυτό; " καινοτομία, όπως γνωρίζουμε, πρέπει να είναι ακόμα πιο αποτελεσματική όσον αφορά τη μετατροπή της γνώσης σε πλούτο. Ιδρύσαμε το ΕΙΚΤ, το Ευρωπαϊκό Ινστιτούτο Καινοτομίας και Τεχνολογίας, -ή για να είμαστε πιο ακριβείς, θα δημιουργηθεί σύντομα- και αυτή είμαι μια σωστή βάση. Εντούτοις, οι δημιουργικοί άνθρωποι ανά τον κόσμο δεν εγκαταλείπουν μόνο την Ευρώπη, εγκαταλείπουν τώρα και τις "νωμένες Πολιτείες. Πρέπει να διαβάσετε το βιβλίο του Richard Florida στο οποίο διατυπώνει τους συλλογισμούς του σχετικά με αυτό. Τι συμβαίνει όσον αφορά την δημιουργική τάξη αυτού του κόσμου; Οι δημιουργικοί άνθρωποι θα εγκατασταθούν σε μέρη τα οποία πληρούν τρεις προϋποθέσεις, τις οποίες ο Florida αποκαλεί τα τρία T - τεχνολογία (technology), ταλέντο (talent) και ανοχή (tolerance). Το ζήτημα είναι αν αυτά τα τρία Τ υπάρχουν άφθονα εδώ στην Ευρώπη. Πιστεύω πως έχουμε θέσει γερά θεμέλια με το έβδομο πρόγραμμα πλαίσιο και το ΕΙΚΤ, αλλά αυτό δεν αρκεί. Πρέπει να κάνουμε πολλά περισσότερα. Τα τρία Τ χρειάζονται περισσότερα χρήματα. Τα δίκτυα είναι μια σωστή πρωτοβουλία. Εντούτοις, έχει σημασία να επιλέξουμε τους σωστούς τομείς εξειδίκευσης· η πρωτοβουλία για τη δημιουργία δικτύων πρέπει να είναι συνεκτική, όπως και ολόκληρη η βιομηχανική πολιτική της ΕΕ η οποία πρέπει να είναι συν τοις άλλοις σωστή και ισορροπημένη.
<P>
Στην περίπτωση της βιομηχανίας αυτοκινήτων, φυσικά, βλέπουμε μια έλλειψη συνοχής, βλέπουμε ότι κατά κάποιο τρόπο εντείνουμε τις πιέσεις. Αυτό έχει σχέση με την πολιτική μας για την αλλαγή του κλίματος, η οποία γίνεται ολοένα και περισσότερο μια φανατική, ηθική σταυροφορία, η οποία υποβάλλει την Ευρώπη σε μια μορφή ρύθμισης του τρόπου ζωής που ορισμένες φορές ξεπερνά τα όρια. Με ποιον άλλον τρόπο μπορούν οι εκπομπές CO2 που προέρχονται από τις εξατμίσεις να τιμωρούνται με ποινή κατά 24 φορές αυστηρότερη σε σχέση με τις εκπομπές από τις καμινάδες; Πρέπει να διασφαλίσουμε, Επίτροπε Verheugen, ότι η πολιτική της ΕΕ είναι ενιαία. Δεν είναι δυνατόν να είμαστε η πρωτοπόρος αγορά και να κατέχουμε το 80% των μετοχών του παγκόσμιου εμπορίου αυτοκινήτων μεγάλης αξίας και εντούτοις να τραβάμε το χαλί κάτω από τα πόδια μας σε αυτό το ξεχωριστό κομμάτι της αγοράς. Πρέπει να φροντίσουμε να δράσουμε με συνέπεια.
<SPEAKER ID="441" NAME="Mieczysław Edmund Janowski" LANGUAGE="PL">
Κύριε Πρόεδρε, η αξία του έργου της εισηγήτριας πρέπει να αναγνωριστεί πλήρως. " εξέταση που αναλήφθηκε παρουσιάζει μια ενθαρρυντική εικόνα της κατάστασης πολλών τομέων της βιομηχανίας της Ένωσης. Εντούτοις, πρέπει να αναγνωρίσουμε τις προκλήσεις που αντιμετωπίζει η Κοινότητά μας. Οι προκλήσεις αυτές σχετίζονται κυρίως με τον ρυθμό της τεχνολογικής αλλαγής, ιδιαίτερα όσον αφορά τα νέα υλικά, με την ανάγκη για εξοικονόμηση ενέργειας και νερού, με την προστασία του περιβάλλοντος και επίσης με τις δημογραφικές συνθήκες που επηρεάζουν την αγορά εργασίας. Πρέπει να βελτιώσουμε την προσέγγισή μας προς την εφαρμογή καινοτόμων λύσεων σε όλους τους τομείς, συμπεριλαμβανομένων του τεχνικού, του οργανωτικού, του νομικού και του οικονομικού. Τα σημερινά νομικά, διοικητικά και γραφειοκρατικά εμπόδια είναι επιζήμια για την ανταγωνιστικότητα των βιομηχανικών μας προϊόντων. Σε αυτό το πλαίσιο πρέπει να θίξουμε το ζήτημα της μετάβασης από τη σύλληψη της ιδέας στην παραγωγή, όπως και το θέμα των ευρεσιτεχνιών και των ευρωπαϊκών ανακαλύψεων. Πρέπει να γίνει κάθε προσπάθεια για την επινόηση λύσεων που θα είναι αποδεκτές τόσο από τις μικρομεσαίες όσο και από τις μεγάλες επιχειρήσεις. Τα ευρωπαϊκά προϊόντα μπορούν και πρέπει να πετύχουν χάρη στον ελκυστικό σχεδιασμό τους, την εξαιρετική ποιότητά τους, τη δημιουργικότητά τους και τη σπουδαία χρησιμότητά τους.
<SPEAKER ID="442" NAME="Jacky Hénin">
εξ ονόματος της Ομάδας GUE/NGL. - (FR) Κύριε Πρόεδρε, κυρίες και κύριοι συνάδελφοι, ο μοναδικός στόχος αυτής της έκθεσης και των σημερινών συζητήσεων είναι απλά η συγκάλυψη μια ολοφάνερης πραγματικότητας που υφίσταται στην Ευρωπαϊκή Ένωση: η βιομηχανία περνάει κρίση και η ζημιά που έχει προκληθεί είναι ουσιαστική. Οι αριθμοί που παρουσιάζονται είναι βεβαίως ονειρικοί: 80%, 73%. Θα μπορούσαν κάλλιστα να αντικατασταθούν με δισεκατομμύρια ευρώ για να τα επιδεικνύουμε στον καθένα. Ωστόσο, δεν ξεγελάνε κανέναν. Δεν κάνουν τίποτα άλλο παρά να αποκρύπτουν την πραγματική κατάσταση των γεγονότων.
<P>
Μια από τις μεγαλύτερες ανησυχίες τις βιομηχανίας στο σύνολό της είναι ότι το μόνο που έχει σημασία είναι το περιθώριο κέρδους. Το υπό εξαφάνιση είδος των μεγαλοβιομήχανων έχει τώρα αντικατασταθεί από κατηφείς αυτόματους πωλητές. Ανεξάρτητα από τις αποφάσεις που θα ληφθούν και τις συνέπειές τους για τους Ευρωπαίους, το κέρδος θα πρέπει να παραμείνει όσο το δυνατόν σε υψηλά επίπεδα και πρέπει να είναι άμεσο.
<P>
Το ξέρω καλά πως μερικοί θα μου πουν πως ποτέ άλλοτε η βιομηχανία δεν είχε περισσότερες επενδύσεις, παραγωγή, συναλλαγές και κέρδη. Αυτό αληθεύει, αλλά ποια είναι η σημασία της τεράστιας οικονομικής ανταμοιβής που ευνοεί μια χούφτα ανθρώπων όταν οι περισσότεροι υποφέρουν και βλέπουν τα μικρά όνειρά τους για ευτυχία να εξανεμίζονται;
<P>
Δεν μπορούμε να αγνοήσουμε ότι το θέμα της απασχόλησης δεν περιλαμβάνεται στην παρούσα έκθεση, ούτε οι ιδέες που αφορούν τη χωροταξία, τις ανάγκες του πληθυσμού, τη φορολογία και τα κοινωνικά ζητήματα. " αλήθεια είναι ότι η εμπορική επιτυχία των μεγάλων βιομηχανικών ομίλων της Ευρώπης συνεισφέρει τώρα ακόμα λιγότερο στην ανάπτυξη της ΕΕ. Οι μεγάλοι βιομηχανικοί όμιλοι προβαίνουν σε μετεγκατάσταση και ανάθεση των δραστηριοτήτων τους σε χώρες στις οποίες το ντάμπινγκ λειτουργεί όσον αφορά τις αμοιβές, την κοινωνική πρόνοια, την υγεία, τους φόρους και το περιβάλλον και στο μεταξύ η ΕΕ αρνείται να θεσπίσει οποιαδήποτε βιομηχανική πολιτική.
<P>
" εν λόγω πολιτική περιορίζει επίσης τις μικρομεσαίες επιχειρήσεις και τις ενθαρρύνει να κάνουν το ίδιο. Είναι προφανές ότι δεν ...
<P>
(Ο Πρόεδρος διακόπτει τον ομιλητή)
<SPEAKER ID="443" NAME="Πρόεδρος">
Κύριε Henin, ο χρόνος δεν καθιερώθηκε από εμάς αλλά από την Ομάδα σας. Δυστυχώς, έχετε στη διάθεσή σας ένα λεπτό και τριάντα δευτερόλεπτα. Έτσι λοιπόν, αν θέλετε, διαμαρτυρηθείτε στην Ομάδα σας.
<SPEAKER ID="444" NAME="Lambert van Nistelrooij" AFFILIATION="PPE-DE">
(NL) H Ευρώπη σωστά ποντάρει πολλά στη διατήρηση και στην ενίσχυση της ανταγωνιστικότητας και εμείς γνωρίζουμε με ποιο τρόπο θα διατηρήσουμε το μερίδιο μας στην αγορά σε σημαντικούς τομείς, αλλά όπως μόλις ανέφερε ο Επίτροπος, αυτό είναι μόνο το πρώτο κύμα της παγκοσμιοποίησης. Πράγματι, πρέπει να περιμένουμε εναγωνίως τις εξελίξεις.
<P>
Έπειτα υπάρχει το ζήτημα αυτού του νέου συνδυασμού της έρευνας, της ανάπτυξης και της δημιουργίας και κατασκευής καινοτόμων προϊόντων με έναν τρόπο που είναι πράγματι προσοδοφόρος. " έκθεση της κ. Jordan Cizelj δίνει έμφαση στα σωστά σημεία. Πρέπει να εξαλείψουμε τη γραφειοκρατία και να συζητήσουμε για αποτελεσματικότερους νόμους και αποτελεσματικότερη νομοθεσία. Το πρόγραμμα δράσης δίνει την αρχική ώθηση γι' αυτό, αλλά θα ήθελα να κάνω μια εγκάρδια έκκληση. Οι βιομηχανίες δυσκολεύονται ακόμη να βρουν τον δρόμο τους μέσω των τυπικών ευρωπαϊκών μέσων. Το πρόγραμμα πλαίσιο για την ανταγωνιστικότητα και την καινοτομία και το έβδομο πρόγραμμα πλαίσιο αποτελούν κεντρικά ιεραρχικά (top-down) μέσα για τα οποία αποφασίζουν οι Βρυξέλλες. Τα διαρθρωτικά ταμεία έχουν αποκεντρωμένο χαρακτήρα. Όλα έχουν την εξωτερική τους πόρτα, τα δικά τους κριτήρια, πείτε τα όπως θέλετε.
<P>
Το μήνυμά μου είναι ότι θα πρέπει να υπάρχει περισσότερος συνδυασμός, περισσότερος συντονισμός, περισσότερες εναλλακτικές επιλογές όσον αφορά τις προτεραιότητες και τον καθορισμό τους, ακόμα και εντός της Ευρωπαϊκής Επιτροπής. Τότε θα έβλεπα το αποτέλεσμα στις περιφέρειες. Τότε θα έβλεπα να αναπτύσσονται δίκτυα σε επιτυχημένους τομείς. Τον περασμένο μήνα στην περιφέρειά μου ιδρύσαμε ένα μονοαπευθυντικό γραφείο για τα διάφορα θεσμικά όργανα το οποίο παρέχει σαφείς πληροφορίες.
<P>
Ανακεφαλαιώνοντας, ο κατακερματισμός και η γραφειοκρατία δεν είναι απαραίτητα. Πρέπει να ξέρουμε τι θέλουμε και αυτό αυξάνει επίσης την ορατότητα που είναι τόσο απαραίτητη για τις επιχειρήσεις και για τους πολίτες. Πρέπει να παραδεχτούν πως η Ευρώπη επέλεξε σωστά και προχώρησε σε κατάλληλες εφαρμογές των σχεδίων. Σε αυτό το σημείο υπάρχουν ακόμα πολλά τα οποία επιθυμούμε να πραγματοποιήσουμε.
<SPEAKER ID="445" NAME="Bogusław Liberadzki" AFFILIATION="PSE">
(PL) Κύριε Πρόεδρε, κύριε Επίτροπε, η δήλωσε που έκανε μόλις τώρα ο κ. Επίτροπος με χαροποίησε. Θα ήθελα να αναφερθώ σε τρεις παρατηρήσεις που έκανε. Πρώτον, κύριε Επίτροπε, επισημάνατε ότι θα πρέπει να εξατομικεύσουμε την προσέγγισή μας για ορισμένους τομείς των μεταφορών. Δεύτερον, αναφέρατε ότι συγκεκριμένες περιφέρειες χρειάζονται μεγαλύτερη ενίσχυση. Τρίτον, αναφερθήκατε στο ζήτημα της καινοτομίας.
<P>
Ορισμένα τμήματα της βιομηχανίας μας λειτουργούν σε παγκόσμιο επίπεδο και άλλα σε τοπικό. Θα ήθελα να αναφερθώ στην ναυπηγική βιομηχανία. Τυπικά, αυτή η βιομηχανία συνδέεται με τις παράκτιες περιοχές. Εντούτοις, είναι μια από τις βιομηχανίες που αντιμετωπίζουν δυσκολίες σε παγκόσμιο επίπεδο. Δεν υπάρχουν επιπτώσεις μόνο στην Πολωνία, αλλά και στη Μάλτα για παράδειγμα, όπως και στα άλλα κράτη μέλη της Ευρωπαϊκής Ένωσης.
<P>
Οι συμβάσεις διαρκούν πολλά χρόνια, κύριε Επίτροπε. Πριν από τρία χρόνια κανένας δεν προέβλεπε πως η τιμή του δολαρίου σε σχέση με το ευρώ θα έπεφτε. Κανένας δεν προέβλεπε επίσης ότι οι τιμές του δολαρίου και του ευρώ θα έπεφταν σε σχέση, για παράδειγμα, με το πολωνικό ζλότι. Αυτό είχε σαν συνέπεια να δημιουργηθούν πολύ σοβαρά οικονομικά προβλήματα. Κάνω έκκληση σε εσάς, κύριε Επίτροπε, να χειριστείτε το ζήτημα της προστασίας της ευρωπαϊκής ναυπηγικής βιομηχανίας μέσω της πολιτικής της Ευρωπαϊκής Ένωσης, έτσι ώστε να εξευρεθούν τρόποι προστασίας της τελευταίας, ειδικότερα εντός του πλαισίου αυτών των παγκόσμιων συνθηκών και του ανταγωνισμού με τα ναυπηγεία της Κίνας και της Ινδονησίας. Είμαι σίγουρος ότι αυτό το θέμα αγγίζει την καρδιά σας, κύριε Επίτροπε, καθώς είστε επίτιμος διδάκτωρ του Πανεπιστημίου του Szczeciń.
<SPEAKER ID="446" NAME="DanutBudreikait" AFFILIATION="ALDE">
(LT) " εφαρμογή της βιομηχανικής πολιτικής της ΕΕ, η οποία εμπίπτει στις αρμοδιότητες των κρατών μελών, αντιμετωπίζει εμπόδια τα οποία δεν επιτρέπουν την επίτευξη καλύτερων αποτελεσμάτων και υψηλότερης ανταγωνιστικότητας. Θα υπογραμμίσω ορισμένα από αυτά - ρύθμιση και βιώσιμη ανάπτυξη.
<P>
" υπερβολική ρύθμιση και η γραφειοκρατία θέτουν υπό αμφισβήτηση τη βιομηχανία της ΕΕ. Οι μικρομεσαίες επιχειρήσεις υποφέρουν περισσότερο απ' όλους εξαιτίας του αβάστακτου διοικητικού φόρτου.
<P>
Οι μικρομεσαίες επιχειρήσεις αποτελούν το 90% όλων των επιχειρήσεων· ξεχωρίζουν για τις καινοτομίες τους, τον δυναμισμό και την ευελιξία τους και το σημαντικό τους καθήκον να αντιστέκονται στην πίεση του ανταγωνισμού και να δημιουργούν νέες θέσεις εργασίας. Επομένως, ζητώ από την Ευρωπαϊκή Επιτροπή και από τα κράτη μέλη να προβούν σε σημαντικές αλλαγές και να απλοποιήσουν το ρυθμιστικό περιβάλλον των ΜΜΕ.
<P>
" αειφόρος ανάπτυξη είναι η οριζόντια διάσταση όλων των πολιτικών της ΕΕ. Στην ΕΕ πρέπει να καταβάλλουμε μεγάλες προσπάθειες για την επίτευξη της μετάβασης σε βιομηχανία που βασίζεται σε χαμηλότερη παραγωγή εκπομπών CO2 και στην αποδοτική χρήση των πόρων, μειώνοντας έτσι τη ρύπανση του περιβάλλοντος, την εξαγωγή της ρύπανσης σε τρίτες χώρες και τις επιπτώσεις της αλλαγής του κλίματος. " αειφόρος ανάπτυξη πρέπει να βασίζεται σε νέες τεχνολογίες, επομένως πρέπει να βελτιωθεί η χρηματοδότηση για την επιστημονική έρευνα εφόσον σε αυτόν τον τομέα παρουσιάζουμε καθυστέρηση σε σχέση με τις "νωμένες Πολιτείες και την Ιαπωνία. Εντούτοις, θα πρέπει να μειωθεί το κόστος των ευρεσιτεχνιών ώστε να επεκταθεί ευκολότερα η καινοτομία.
<P>
Παρόλο που η βιομηχανική πολιτική εμπίπτει στις εθνικές αρμοδιότητες, εντούτοις, προηγουμένως προέτρεψα την Επιτροπή να αναλάβει έναν σημαντικό ρόλο, ειδικά όσον αφορά τη διεξαγωγή μελετών, τη διατύπωση προβλέψεων και τη σύνταξη συστάσεων προς τις κυβερνήσεις σχετικά με τους τομείς στους οποίους θα υπάρξει ανταγωνιστικότητα, πράγμα το οποίο είναι πολύ σημαντικό στο πλαίσιο της μετακίνησης της παραγωγής σε τρίτες χώρες. Συνεπώς, χαιρετίζω τις νέες πρωτοβουλίες της Επιτροπής στους τομείς της ηλεκτρολογίας και της βιομηχανίας τροφίμων οι οποίοι σήμερα παρουσιάζουν τα πλέον σοβαρά προβλήματα.
<SPEAKER ID="447" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, θα ήθελα να επιστήσω την προσοχή στα δύο θέματα αυτής της συζήτησης. Πρώτον, η χρηματοπιστωτική κρίση και η επακόλουθη οικονομική κρίση στις "νωμένες Πολιτείες είχαν σαν αποτέλεσμα να ελαττωθούν οι συντελεστές της οικονομικής ανάπτυξης και της απασχόλησης εντός της Ευρωπαϊκής Ένωσης τόσο το 2008 όσο και το 2009 σε σχέση με τις προηγούμενες προβλέψεις. Αυτό ενδέχεται να προκαλέσει σοβαρές δυσκολίες, ειδικά σε σχέση με τη λειτουργία των ΜΜΕ.
<P>
Δεύτερον, η Ευρωπαϊκή Επιτροπή έχει θέσει φιλόδοξους στόχους για τον περιορισμό των εκπομπών διοξειδίου του άνθρακα από τις βιομηχανίες της Ευρώπης, όταν το καλύτερο που μπορεί να ειπωθεί για τις άλλες χώρες του κόσμου είναι ότι είναι προσεκτικές όσον αφορά τις εκπομπές. Το αποτέλεσμα αυτής της προσέγγισης είναι να αυξηθεί το κόστος παραγωγής στην Ευρώπη, και να υπάρξει επιβράδυνση της οικονομικής μεγέθυνσης. Μια ακόμα αρνητική συνέπεια για τις δραστηριότητες του ευρωπαϊκού τομέα μεταποίησης σχετίζεται με την κατανομή των εκπομπών διοξειδίου του άνθρακα μεταξύ των κρατών μελών, χωρίς να ληφθεί υπόψη η μεγάλη καθυστέρηση της ανάπτυξης ορισμένων κρατών. Οι επιπτώσεις στα νέα κράτη μέλη ήταν καταστροφικές, ειδικά στην περίπτωση ιδιαίτερα ευαίσθητων οικονομιών που βασίζονται στον άνθρακα, όπως η οικονομία της χώρας μου. Φαίνεται πως η έκθεση που έχουμε ενώπιον μας σήμερα δεν εξετάζει αυτά δύο ζητήματα, ιδίως όσον αφορά τις επιπτώσεις τους στην οικονομική ανάπτυξη και την απασχόληση στην Ευρώπη.
<SPEAKER ID="448" NAME="Ilda Figueiredo" AFFILIATION="GUE/NGL">
(PT) To κεντρικό ζήτημα αυτής της συζήτησης είναι η προτεραιότητα που θα πρέπει να δοθεί στην άμυνα και την προώθηση των υφιστάμενων βιομηχανιών στα διάφορα κράτη μέλη, λαμβάνοντας υπόψη τα ιδιαίτερα χαρακτηριστικά τους, είτε είναι βιομηχανίες κλωστοϋφαντουργίας, ρουχισμού και υποδημάτων, ή αυτοκινήτων, ναυτικές ή χημικές βιομηχανίες, ή οποιοσδήποτε άλλος παραδοσιακός τομέας ή καινούριος τομέας που συνεπάγεται νέα υλικά και καινοτόμες τεχνολογίες.
<P>
Αυτή η προτεραιότητα απαιτεί όχι μόνο μέτρα για την ώθηση της καινοτομίας και την αποτελεσματική στήριξη των πολύ μικρών και μικρομεσαίων επιχειρήσεων, αλλά και μια στρατηγική για το διεθνές εμπόριο η οποία λαμβάνει υπόψη της την παρούσα κατάσταση και τις βιομηχανίες που υπάρχουν στις χώρες μας, την υπεράσπιση της απασχόλησης με δικαιώματα, την προώθηση της ανάπτυξης στις περιφέρειές μας και την κοινωνική ένταξη.
<P>
Δεν αρκεί να πούμε πως θέλουμε μια μελλοντοστραφή βιομηχανία. Πρέπει επειγόντως να στραφούμε στο παρόν και να τοποθετήσουμε τις βιομηχανίες και τον κοινωνικό τους αντίκτυπο στο κέντρο των αποφάσεων που πρέπει να ληφθούν στο πλαίσιο της μακροοικονομικής, οικονομικής και εμπορικής πολιτικής τόσο σε κοινοτικό όσο και σε εθνικό επίπεδο.
<SPEAKER ID="449" NAME="Andrzej Jan Szejna" AFFILIATION="PSE">
(PL) Κύριε Πρόεδρε, εντός του πλαισίου του νέου κύκλου της Λισαβόνας, θα πρέπει να δοθεί έμφαση στη βιομηχανική πολιτική, διότι η άνθιση της βιομηχανίας είναι πολύ σημαντική προκειμένου να αξιοποιηθεί πλήρως το οικονομικό δυναμικό της Ευρωπαϊκής Ένωσης. Είναι αλήθεια ότι η βιομηχανική πολιτική εμπίπτει σε μεγάλο βαθμό στις εθνικές αρμοδιότητες. Εντούτοις, απαιτείται καλύτερος συντονισμός μεταξύ της δράσης σε εθνικό και σε ευρωπαϊκό επίπεδο για την εγγύηση της αποτελεσματικότητας των πολιτικών στρατηγικών.
<P>
To νέο σχέδιο δράσης για την αειφόρο βιομηχανική πολιτική θα πρέπει να λαμβάνει υπόψη ζητήματα όπως η θέσπιση καλύτερων νομικών κανόνων για τη μείωση του διοικητικού φόρτου που είναι ιδιαιτέρως δυσβάστακτος για τις ΜΜΕ. Εντούτοις, οι τελευταίες διαδραματίζουν έναν από τους σημαντικότερους ρόλους στη δημιουργία της οικονομικής μεγέθυνσης και την ενίσχυση της ανταγωνιστικότητας στην Ευρώπη μέσω της δυνατότητάς τους για καινοτομία, του δυναμισμού και της ευελιξίας τους.
<P>
Οι περιβαλλοντικοί στόχοι όπως η μείωση των εκπομπών αερίων θερμοκηπίου και η αυξανόμενη ενεργειακή απόδοση πρέπει επίσης να ληφθούν υπόψη. Παρόλα αυτά, το πλεονέκτημα που προκύπτει από την εφαρμογή καινοτόμων λύσεων θα μπορούσε να μετατρέψει την ευρωπαϊκή βιομηχανία σε παγκόσμιο ηγέτη στον τομέα της τεχνολογίας, των προϊόντων και των υπηρεσιών που σέβονται το περιβάλλον και που είναι κοινωνικώς αποδεκτά.
<SPEAKER ID="450" NAME="Czesław Adam Siekierski" AFFILIATION="PPE-DE">
(PL) Kύριε Επίτροπε, η επικαιροποιημένη βιομηχανική πολιτική της Ευρώπης, η νέα προσέγγιση, η μείωση του αριθμού των κανονισμών, η αυξανόμενη ανταγωνιστικότητα και η καινοτομία, οφείλονται όλα σε εσάς, Επίτροπε Verheugen. Θα ήθελα αυτό να γίνει σαφές.
<P>
Συμφωνούμε όλοι πως πρέπει να μειωθεί ο υπερβολικός αριθμός των κανονισμών που έχουν επιπτώσεις στις επιχειρήσεις. Αυτό συνεπάγεται μείωση του διοικητικού φόρτου, ειδικά για τις ΜΜΕ. Έχουμε υψηλές απαιτήσεις από τη βιομηχανία όσον αφορά τις προδιαγραφές ποιότητας, τα περιβαλλοντικά πρότυπα, τη μείωση των εκπομπών αερίων θερμοκηπίου, την εξοικονόμηση ενέργειας και τη διασφάλιση των κατάλληλων συνθηκών εργασίας. Όλα αυτά αυξάνουν τις δαπάνες. Ταυτόχρονα, θέλουμε τα βιομηχανικά προϊόντα να είναι ανταγωνιστικά στην αγορά. Με ποιο τρόπο μπορεί να επιτευχθεί αυτό; Είναι δυνατόν να επιτευχθεί;
<P>
Θα ήθελα να προσθέσω ότι η Ένωση και η βιομηχανία της χρειάζονται εργάτες με κατάλληλη εξειδίκευση που να ανταποκρίνονται στις ανάγκες μιας οικονομίας που βασίζεται στη γνώση. Επομένως, πρέπει να στηρίξουμε τα μέτρα βελτίωσης του ανθρώπινου κεφαλαίου μέσω οποιασδήποτε μορφής κατάρτισης και τη χρηματοδότηση επενδύσεων για την ατομική ανάπτυξη.
<SPEAKER ID="451" NAME="Silvia-Adriana Ţicău" AFFILIATION="PSE">
(RO) Θα ήθελα να επιστήσω την προσοχή στην ανεπάρκεια των ευρωπαϊκών επενδύσεων για την στήριξη των φιλόδοξων στόχων της Ευρωπαϊκής Ένωσης όσον αφορά την κλιματική αλλαγή. Ο Επίτροπος πρότεινε νομοθετικές πρωτοβουλίες που θα μπορούσαν να έχουν σημαντικές επιπτώσεις σε διαφορετικούς τομείς της βιομηχανίας, μέτρα στα οποία επίσης δεν μπορεί να ανταποκριθεί ο προϋπολογισμός της Ένωσης.
<P>
Θεωρώ επίσης πως μια φιλόδοξη βιομηχανική πολιτική πρέπει να συμβαδίζει με την ευρωπαϊκή στρατηγική για την απασχόληση. " ελεύθερη μετακίνηση των ανθρώπων, η καταπολέμηση της παράνομης μετανάστευσης και ειδικά ο σεβασμός των δικαιωμάτων όλων των ευρωπαίων πολιτών μπορούν να διασφαλίσουν την ύπαρξη δίκαιων συνθηκών εργασίας. Ο σεβασμός των δικαιωμάτων των νόμιμων μεταναστών που ζουν σε ένα κράτος μέλος θα διασφαλίσει επίσης την προστασία των δικαιωμάτων όλων των εργαζομένων στο συγκεκριμένο κράτος μέλος και θα αποτρέψει το κοινωνικό ντάμπινγκ.
<SPEAKER ID="452" NAME="Bogusław Liberadzki" AFFILIATION="PSE">
(PL) Κύριε Πρόεδρε, τολμώ να λάβω ξανά τον λόγο καθώς φύλαξα μερικά δευτερόλεπτα από τον χρόνο που μου παραχωρήθηκε νωρίτερα. Κύριε Επίτροπε, αναφερθήκατε στα μονοπώλια με αρνητικά λόγια. Θα προτιμούσα να μιλήσουμε για τις μονοπωλιακές πρακτικές σαν κάτι που θα μπορούσαμε να αντιμετωπίσουμε.
<P>
Αναρωτιέμαι, κύριε Επίτροπε, με ποιον τρόπο θα αντιδρούσατε σε αυτά που είναι γνωστά στην οικονομική θεωρία ως φυσικά μονοπώλια. Εντός του πλαισίου της βιομηχανικής μας πολιτικής, θα επιτρέψουμε στα φυσικά μονοπώλια να παραμείνουν σε κάποιους τομείς; Εξάλλου, αφενός είμαστε σε θέση να τα ελέγχουμε, και αφετέρου να διασφαλίζουμε τις οικονομίες κλίμακας.
<SPEAKER ID="453" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι συνάδελφοι, στη διάρκεια αυτών των δύο τελευταίων λεπτών, θα ήθελα να προσπαθήσω να υπογραμμίσω τον τρόπο με τον οποίο προσδοκώ να εξελιχθούν τα πράγματα στο μέλλον. Πρέπει να συνεχίσουμε να έχουμε μια ισχυρή ευρωπαϊκή βιομηχανική βάση. Δεν υπάρχει κίνδυνος εξαφάνισης της βιομηχανίας από την Ευρώπη. Είμαι επίσης αρκετά βέβαιος ότι η ευρωπαϊκή βιομηχανία θα συνεχίσει να επιφέρει ανάπτυξη και να δημιουργεί θέσεις εργασίας, όχι απαραίτητα στην Ευρώπη. Αυτό είναι το πρόβλημα.
<P>
Βλέπουμε ήδη όλο και περισσότερες μεγάλες ευρωπαϊκές εταιρείες να αναπτύσσονται και να αποκτούν τα κέρδη τους εκτός των συνόρων της Ευρώπης και δημιουργούν επίσης τις νέες θέσεις εργασίας τους εκτός των συνόρων της Ευρώπης. Αυτό προκαλεί πρόβλημα στις θέσεις εργασίας που υπάρχουν εδώ και ο μόνος τρόπος για να αποκατασταθεί η ισορροπία και να επιλυθεί όντως αυτό το βασικό κοινωνικό ζήτημα της εποχής μας, δηλαδή με ποιο τρόπο θα δημιουργήσουμε αρκετές καλές θέσεις εργασίας, είναι βασικά -όπως έχουν αναφέρει πολλοί ομιλητές και τους στηρίζω πλήρως- να επικεντρώσουμε τις πρωτοβουλίες περισσότερο στις επιχειρήσεις δίνοντας μεγαλύτερη έμφαση στις μικρομεσαίες επιχειρήσεις.
<P>
Το κλειδί για την μακροπρόθεσμη επιτυχία της οικονομικής μας στρατηγικής δεν βρίσκεται στις μεγάλες βιομηχανικές επιχειρήσεις οι οποίες μπορούν κάλλιστα να φροντίζουν το εαυτό τους. Όχι, το κλειδί για την επιτυχία βρίσκεται στις πολυάριθμες μικρομεσαίες επιχειρήσεις στην Ευρώπη που το δυναμικό τους έχει κάθε άλλο παρά εξαντληθεί, και βρίσκονται στο επίκεντρο της πολιτικής μας.
<P>
Το άλλο σημείο είναι ότι οι συνθήκες ανταγωνισμού των ευρωπαϊκών βιομηχανιών θα αλλάξουν ραγδαία. Είναι λάθος να φανταζόμαστε πως μπορούμε να συνεχίσουμε να θεωρούμε ανταγωνιστές όπως η Κίνα ως προμηθευτές φτηνών προϊόντων για τις μάζες και τους εαυτούς μας ως τους κατασκευαστές των πολυτελέστερων και ακριβότερων προϊόντων. Οι Κινέζοι παράγουν και εξάγουν ήδη προϊόντα υψηλής ποιότητας και σύνθετης τεχνολογίας. Σύντομα θα υπάρξουν προκλήσεις για εμάς σε αυτούς τους τομείς στους οποίους σήμερα παραμένουμε ακόμα ιδιαίτερα ισχυροί. Αυτό σημαίνει πως πρέπει να καταβάλλουμε προσπάθειες να γίνουμε καλύτεροι.
<P>
Για τον λόγο αυτό, όλα όσα έχουν ειπωθεί εδώ σχετικά με την έρευνα, την ανάπτυξη, την καινοτομία, την εκπαίδευση και την κατάρτιση είναι σωστά. " ευρωπαϊκή οικονομία, και συγκεκριμένα η ευρωπαϊκή βιομηχανία, θα πετύχει αν προχωρήσει με αποφασιστικότητα μαζί με τη μετάβαση σε μια οικονομία που βασίζεται στη γνώση. Θα πετύχει επίσης αν συνειδητοποιήσει ότι οι μεγάλες περιβαλλοντικές προκλήσεις της εποχής μας, ειδικά αυτές που σχετίζονται με την ενέργεια και την αλλαγή του κλίματος, μπορούν όντως να δημιουργήσουν οικονομικές ευκαιρίες και ότι πρέπει αυτές τις ευκαιρίες να τις αρπάξουμε.
<SPEAKER ID="454" NAME="Romana Jordan Cizelj">
εισηγήτρια. - (SL) Ο Επίτροπος ανέφερε τη θετική προσέγγιση. Θεωρώ πως με καλή θέληση και συνεργασία θα κατορθώσουμε να μετατοπίσουμε και αυτή την προσέγγιση από ευρωπαϊκό σε εθνικό επίπεδο και να δημιουργήσουμε έναν ακόμα ισχυρότερο δεσμό μεταξύ της βιομηχανικής πολιτικής της Ευρωπαϊκής Ένωσης και της βιομηχανικής πολιτικής των κρατών μελών.
<P>
Κυρίες και κύριοι συνάδελφοι, δεν θεωρώ τη βιομηχανική πολιτική ως προστασία των επιχειρήσεων. Θεωρώ πως πρόκειται για μια πολιτική την οποία δημιουργούμε για το καλό των ευρωπαίων πολιτών, κάτι το οποίο φυσικά μπορούμε να επιτύχουμε δημιουργώντας ευνοϊκές συνθήκες ανάπτυξης για τις επιχειρήσεις, τις επενδύσεις, τις καινοτομίες, και για τη δημιουργία περισσότερων νέων θέσεων εργασίας.
<P>
Σήμερα δεν ειπώθηκε από κανέναν, αλλά η πολιτική μπορεί επίσης να κάνει πολλά πράγματα με τις κατάλληλες διατάξεις δημόσιων συμβάσεων. Συμφωνώ με την πρωτοβουλία ότι θα πρέπει να είμαστε προσεκτικοί και να μεριμνούμε ιδιαιτέρως για την ισορροπία της βιομηχανικής ανάπτυξης εντός της Ευρωπαϊκής Ένωσης, τόσο από γεωγραφική άποψη όσο και από την άποψη του πεδίου εφαρμογής των σχεδίων. Είναι αλήθεια ότι η άποψή μας για την βιομηχανική πολιτική, ή για οτιδήποτε άλλο αυτή συνεπάγεται, δεν πρέπει να είναι τόσο αυστηρή.
<P>
Είμαι κι εγώ πεπεισμένη ότι η ευρωπαϊκή βιομηχανία έχει διαμορφωθεί σωστά, παρόλο που ενδέχεται να χρειάζεται, βεβαίως, κάποια επιπλέον ώθηση και πιστεύω πως συμφωνούμε με την άποψη ότι επιδιώκουμε πρωτίστως περισσότερες καινοτομίες.
<P>
Τί είναι αυτό που εμποδίζει την ύπαρξη περισσότερων καινοτομιών; Κατά τη γνώμη μου, ένα από τα εμπόδια είναι η ανεπάρκεια του ανθρώπινου δυναμικού. Στο πλαίσιο της ευρωπαϊκής μας κοινωνίας μπορούμε να κάνουμε κάτι για τις καινούριες αξίες, όχι μόνο στην πολιτική, αλλά προσδοκώ επίσης μεγαλύτερη υπευθυνότητα και από τις επιχειρήσεις.
<P>
Αν οι επιχειρήσεις πράγματι κατανοούν ότι φέρουν κι εκείνες μερίδιο ευθύνης για τη δημιουργία του απαραίτητου ανθρώπινου δυναμικού, νομίζω ότι τότε θα είναι σε θέση να δείξουν ποιες δυνατότητες έχουν οι άνθρωποι αν συμμετέχουν σε δραστηριότητες οι οποίες συνδέονται στενότερα με τη δημιουργία καινοτομιών.
<P>
Κύριε Επίτροπε, είμαι πεπεισμένη ότι η πρωτοβουλία σχετικά με τα σταφύλια θα στεφθεί με επιτυχία, όπως και το Ευρωπαϊκό Ινστιτούτο Τεχνολογίας.
<P>
Σας ευχαριστώ για τις παραγωγικές συζητήσεις σας, και εύχομαι επίσης καλή επιτυχία στα μελλοντικά σας έργα.
<P>
Σας ευχαριστώ.
<SPEAKER ID="455" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="456" NAME="Esko Seppänen  " AFFILIATION="GUE/NGL">
γραπτώς. - (FI) Υπάρχει ένα ιδιαίτερα προβληματικό σημείο στην έκθεση, το οποίο αναφέρει: "Επικροτεί τις προτάσεις της Επιτροπής που ισχυροποιούν την ευρωπαϊκή αγορά αμυντικού εξοπλισμού και βελτιώνουν τη συνολική ανταγωνιστικότητα της αμυντικής βιομηχανίας της ΕΕ". Αυτό σημαίνει ότι δημιουργούμε για την Ένωση ένα στρατιωτικό και βιομηχανικό σύμπλεγμα που βασίζεται στο μοντέλο των "ΠΑ, έναν οργανισμό που διατίθεται στην αγορά στο όνομα της ειρήνης.
<P>
Είναι προφανές ότι σε αυτό θα συμπεριληφθεί επίσης το δορυφορικό σύστημα εντοπισμού θέσης Galileo, το οποίο τελικά χρηματοδοτήθηκε εξολοκλήρου από την Ένωση. Επιπλέον, είναι εξίσου προφανές ότι η νομική βάση για την στρατιωτικοποίηση ολόκληρης της ΕΕ είναι το νέο σύνταγμα, δηλαδή η Συνθήκη της Λισαβόνας. Οι άνθρωποι δεν έχουν ενημερωθεί για τον τρόπο με τον οποίο τα στρατιωτικά θέματα αντιμετωπίζονται από τη συνθήκη· αντίθετα, η Ένωση προβάλλεται ως ένα ειρηνικό σχέδιο για τους πολίτες, κάτι το οποίο δεν ισχύει πλέον. " Ένωση θα έχει λειτουργικές και οιονεί δικαιοδοτικές αρμοδιότητες ώστε να εξαπολύει επιθέσεις, εκτός των συνόρων της, οι οποίες είναι παράνομες σύμφωνα με το διεθνές δίκαιο.
<SPEAKER ID="457" NAME="Iuliu Winkler" AFFILIATION="PPE-DE">
, γραπτώς. - (EN) H Ευρωπαϊκή Ένωση είναι ο σημαντικότερος παγκόσμιος παράγοντας και ο ηγέτης στις εξαγωγές των προϊόντων τεχνολογίας σε ολόκληρο τον κόσμο.
<P>
" διατήρηση της ηγετικής αυτής θέσης συνεπάγεται την αντιμετώπιση μιας σειράς προκλήσεων. Μεταξύ αυτών, θα πρέπει να δοθεί σημασία στην ανάγκη διατήρησης των ευρωπαϊκών εξαγωγικών βιομηχανιών στην παγκόσμια αγορά μέσω της αμφισβήτησης του αθέμιτου ανταγωνισμού και της αντίδρασης στην πρόκληση του προστατευτισμού, και επίσης να δοθεί σημασία στην ανάγκη στήριξης των μικρομεσαίων επιχειρήσεων στην ΕΕ μέσω της μείωσης των διοικητικών εμποδίων και των εμποδίων πρόσβασης στην αγορά. Τα θεσμικά όργανα της ΕΕ θα πρέπει να δώσουν ιδιαίτερη προσοχή στην υποστήριξη των τομέων ΜΜΕ της οικονομίας των νέων κρατών μελών ώστε να μπορέσουν να καλύψουν το αναπτυξιακό κενό που υπάρχει με τις αντίστοιχες ΜΜΕ στην ΕΕ.
<P>
H ΕΕ πρέπει να λάβει υπόψη της το δυναμικό που παρουσιάζουν οι βιομηχανίες των νέων κρατών μελών σε σχέση με τις ευκαιρίες που δόθηκαν από τις βιώσιμες βιομηχανικές πολιτικές.
<P>
" επείγουσα έγκριση της ολοκληρωμένης πρωτοβουλίας "Small Business Act" θα συμβάλλει σημαντικά στην ανάπτυξη των τομέων ΜΜΕ σε όλα τα κράτη μέλη, συνεπώς θα συνεισφέρει επίσης στην ενίσχυση του ηγετικού ρόλου της Ευρώπης στην αειφόρο και προσανατολισμένη στην τεχνολογία βιομηχανική παραγωγή.

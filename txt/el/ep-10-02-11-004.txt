<CHAPTER ID="004">
Τα τυχερά παιχνίδια στο Διαδίκτυο, σε σχέση με πρόσφατες αποφάσεις του Ευρωπαίκού Δικαστηρίου (συζήτηση)
<SPEAKER ID="026" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης προς την Επιτροπή σχετικά με τα τυχερά παιχνίδια στο διαδίκτυο σε σχέση με τις πρόσφατες αποφάσεις του ΔΕΚ, των Malcolm Harbour, Andreas Schwab, Evelyne Gebhardt, Cristian Silviu Buşoi και Heide Ruhle, εξ ονόματος της Επιτροπής Εσωτερικής Αγοράς και Προστασίας των Καταναλωτών - B7-0235/2009).
<SPEAKER ID="027" NAME="Malcolm Harbour">
συντάκτης. - (EN) Κύριε Πρόεδρε, καταρχάς είναι προνόμιο να καλωσορίσω εξ ονόματος της Επιτροπής Εσωτερικής Αγοράς και Προστασίας των Καταναλωτών για πρώτη φορά τον νέο μας Επίτροπο, κ. Michel Barnier, σε μια ανταλλαγή απόψεων, την οποία είμαι βέβαιος ότι θα ακολουθήσουν πολλές εδώ στο Σώμα, κυρίως επειδή μετακινήθηκε κατευθείαν από την προηγούμενη θέση του σε αυτήν εδώ μέσα σε δύο ημέρες. Κύριε Επίτροπε, εκφράζουμε την ικανοποίησή μας για την παρουσία σας εδώ.
<P>
Δεύτερον, εξ ονόματος της επιτροπής, να έχω βασικά την ευκαιρία με αυτήν την ερώτηση να γνωστοποιήσω την ανησυχία μας σχετικά με τις εξελίξεις όσον αφορά τα τυχερά παιχνίδια στο Διαδίκτυο και μάλιστα συνολικά με τον τομέα των τυχερών παιχνιδιών και ορισμένες από τις πολλές αβεβαιότητες που προκύπτουν σχετικά με το όλο νομικό καθεστώς για τα τυχερά παιχνίδια στο πλαίσιο της εσωτερικής αγοράς.
<P>
Γνωρίζω ότι θα έχετε ήδη λάβει πολλά έγγραφα, κύριε Επίτροπε, αλλά τρέφουμε μεγάλες ελπίδες ότι η εν λόγω υπόθεση θα έχει προτεραιότητα μεταξύ των εγγράφων σας, επειδή πρόκειται για τομέα για τον οποίο η επιτροπή μου ανησυχεί ιδιαιτέρως τα τελευταία πέντε χρόνια. Έχουμε πραγματοποιήσει αρκετές μελέτες πρωτοβουλίας και έχουμε υποβάλει ερωτήσεις για αυτό και μάλιστα η συντάκτρια της πιο πρόσφατης μεγάλης μας έκθεσης, η κ. Schaldemose, θα μιλήσει αργότερα και συνεπώς έχουμε διαρκές ενδιαφέρον για το εν λόγω θέμα.
<P>
Όπως όλοι γνωρίζετε, τα κράτη μέλη συνεδρίαζαν επίσης τακτικά σε επίπεδο Συμβουλίου σε διάφορες ομάδες προβληματισμού σχετικά με τον τρόπο αντιμετώπισης του ζητήματος της αύξησης των τυχερών παιχνιδιών στο Διαδίκτυο σε σχέση με τις δραστηριότητες τυχερών παιχνιδιών στις χώρες μας. Πιστεύω ότι πρέπει καταρχάς να καταστήσω σαφές ότι το εν λόγω ζήτημα δεν προϋποθέτει σε καμία περίπτωση μια νέα απελευθέρωση των αγορών των τυχερών παιχνιδιών ούτε καν απαραιτήτως οποιαδήποτε νέα πρωτοβουλία προς αυτήν την κατεύθυνση. Ωστόσο, γεγονός παραμένει, όπως όλοι γνωρίζετε, ότι η έντονη και αυξανόμενη δημοτικότητα των τυχερών παιχνιδιών στο διαδίκτυο ασκεί ασφαλώς πίεση και σε πολλά εθνικά μονοπώλια και υφιστάμενα συστήματα, τα οποία μπορεί να είναι κρατικά ή να ελέγχονται από το κράτος και τα οποία δημιουργούν τεράστια εισοδήματα, αλλά προκαλούν ανησυχία στα κράτη μέλη.
<P>
Εκείνο που σας λέμε είναι ότι, παράλληλα με το εν λόγω έργο το οποίο βρίσκεται σε εξέλιξη, έχουν γίνει ορισμένες παραπομπές το Δικαστήριο των Ευρωπαϊκών Κοινοτήτων· ασφαλώς γνωρίζετε τις λεπτομέρειες και ίσως ορισμένοι συνάδελφοι να μιλήσουν για αυτό αργότερα. Δεν πρόκειται να ασχοληθώ με αυτές, αλλά κατά την άποψή μας οι ασυνέπειες ορισμένων από τις προσεγγίσεις προς το Δικαστήριο των Ευρωπαϊκών Κοινοτήτων στην πραγματικότητα δεν βοηθούν, αλλά αντίθετα καθιστούν την κατάσταση πιο σύνθετη και αδιαφανή από ό,τι ήταν πριν. Γνωρίζουμε, επίσης, ότι οι υπηρεσίες σας έχουν κινήσει ορισμένες διαδικασίες επί παραβάσει σχετικά με ζητήματα τυχερών παιχνιδιών, τα οποία δεν πραγματοποιούνταν όλα στο διαδίκτυο, πολλές όμως από αυτές σχετίζονται επίσης με το γενικό ζήτημα της ελευθερίας των φορέων εκμετάλλευσης να μεταβαίνουν και να εγκαθίστανται σε άλλες χώρες.
<P>
Όλα αυτά τα πράγματα σημαίνουν ότι τώρα είναι οπωσδήποτε η καταλληλότερη στιγμή η Επιτροπή να αντιπαραβάλει αυτές τις πληροφορίες, να εξετάσει τη διεξαγωγή της διαδικασίας επί παραβάσει, να εξετάσει τα ζητήματα που προκύπτουν από τις αποφάσεις του Δικαστηρίου των Ευρωπαϊκών Κοινοτήτων και να διατυπώσει καταρχάς σαφή στρατηγική ή διευκρινίσεις σχετικά με το πού πρόκειται να προχωρήσουμε και να ξεκινήσουμε να αντιμετωπίζουμε ορισμένες από τις εν λόγω ασυνέπειες.
<P>
Από την άποψη της προστασίας των καταναλωτών, οι ρυθμιστικές αρχές πρέπει επίσης να γνωρίζουν τη θέση τους όσον αφορά την αντιμετώπιση των τυχερών παιχνιδιών στο διαδίκτυο. Είναι σαφές ότι μπορεί να ρυθμιστεί και ότι πρέπει να ρυθμιστεί -και, πράγματι, υπάρχουν πολλές θετικές περιπτώσεις όπου οι πάροχοι υπηρεσιών τυχερών παιχνιδιών στο διαδίκτυο έχουν δεσμευθεί σαφώς για την παροχή των εργαλείων και των ελέγχων για την αντιμετώπιση προβλημάτων εθισμού στα τυχερά παιχνίδια και τα λοιπά- και, φυσικά, υπάρχουν ζητήματα που αφορούν την απάτη και προβλήματα που έχουμε επίσης συζητήσει εκτενώς στην επιτροπή μας. Πρόκειται για ζήτημα προστασίας των καταναλωτών καθώς και για ζήτημα συνέπειας της εσωτερικής αγοράς.
<P>
Τέλος, πιστεύω ότι πρέπει να σεβαστούμε τους πολίτες μας και το γεγονός ότι πολλοί εξ αυτών επιθυμούν όντως να έχουν πρόσβαση σε τυχερά παιχνίδια στο διαδίκτυο. Δεν πιστεύω ότι υπάρχει καμία πρόθεση προσπάθειας απαγόρευσή τους -αυτό θα ήταν πράγματι πρακτικά αδύνατο- ωστόσο υπάρχουν σημαντικές ασυνέπειες. Σε ορισμένες χώρες, για παράδειγμα, είναι προφανώς παράνομη η συμμετοχή σε διαγωνισμό τυχερών παιχνιδιών στο διαδίκτυο με εταιρεία η οποία βρίσκεται εκτός της χώρας. Αυτό δεν μπορεί να είναι σωστό.
<P>
Μια άλλη ασυνέπεια, την οποία επεσήμανε ένας πολίτης της εκλογικής μου περιφέρειας, είναι ότι εάν ένας βρετανός πολίτης έχει πρόσβαση στην βρετανική εθνική λαχειοφόρο αγορά στο διαδίκτυο από την Ισπανία και κερδίσει, θα είναι παράνομο να τον πληρώσει η λαχειοφόρος αγορά στην Ισπανία. Υπάρχουν αυτές οι ασυνέπειες, τις οποίες πρέπει να αντιμετωπίσουμε για το καλό των πολιτών μας και για το καλό των καταναλωτών.
<P>
Κύριε Επίτροπε, αυτό είναι το πλαίσιο της εν λόγω ερώτησης. Θα ακούσετε πολλές καλές και ενδιαφέρουσες απόψεις από τους συναδέλφους μου, αλλά ελπίζω πως θα καταστήσετε το ζήτημα αυτό κορυφαία προτεραιότητα στο πλαίσιο του νέου σας ρόλου.
<SPEAKER ID="028" NAME="Michel Barnier">
μέλος της Επιτροπής. - (FR) Κύριε Πρόεδρε, κυρίες και κύριοι, μπορείτε να φανταστείτε τη μεγάλη ευχαρίστηση που νιώθω επιστρέφοντας εδώ μόλις 48 ώρες μετά από τον διορισμό του σώματος των Επιτρόπων -για τον οποίο σας ευχαριστώ- προκειμένου να συνεχίσω το έργο μου μαζί σας, κύριε Harbour -και το λέω αυτό κυρίως στα μέλη της Επιτροπής Εσωτερικής Αγοράς και Προστασίας των Καταναλωτών- με διαφορετικό τρόπο, και πιθανότατα σε διαφορετικό χώρο, αλλά με το ίδιο πνεύμα.
<P>
Θα ήθελα να απαντήσω επισημαίνοντας τρία σημεία σε αυτήν τη φάση, προτού ακούσω προσεκτικά όσα έχετε να πείτε. Επιτρέψτε μου να ξεκινήσω με την πρώτη σας ερώτηση. Όπως λέτε, η Επιτροπή έχει κινήσει διαδικασίες επί παραβάσει εναντίον αρκετών κρατών μελών στον τομέα της διασυνοριακής παροχής υπηρεσιών αθλητικών στοιχημάτων. " Επιτροπή σημειώνει ότι, σε τέσσερις από τις εννέα υποθέσεις διαδικασίας επί παραβάσει -δηλαδή της Δανίας, της Γαλλίας, της Ιταλίας και της Ουγγαρίας- έχουν προταθεί τροποποιήσεις της εθνικής νομοθεσίας σε απάντηση των διαδικασιών επί παραβάσει. " Επιτροπή θα συνεχίσει να συνεργάζεται με όλα τα ενδιαφερόμενα κράτη μέλη για την επίλυση των προβλημάτων, τα οποία διαπιστώθηκαν στις εν λόγω διαδικασίες επί παραβάσει. Γενικά, οι εν λόγω διαδικασίες παραμένουν ανοιχτές, αλλά η νέα Επιτροπή θα αποφασίσει τον τρόπο με τον οποίο θα ενεργήσει σχετικά με τα εν λόγω ζητήματα.
<P>
Το δεύτερο σημείο, κύριε Harbour, είναι η πρόσφατη απόφαση του Δικαστηρίου των Ευρωπαϊκών Κοινοτήτων για την υπόθεση της Πορτογαλίας, όπου ένα μακροχρόνια εδραιωμένο κρατικό μονοπώλιο ασκεί αυστηρό έλεγχο στα τυχερά παιχνίδια. Σύμφωνα με την ανάλυση που διεξήγαγε η νομική υπηρεσία της Επιτροπής, η εν λόγω απόφαση δεν θα αλλάξει ριζικά ούτε την εξέλιξη ούτε την αξιολόγηση των διαδικασιών επί παραβάσει σε αυτόν τον τομέα. Κάθε υπόθεση αξιολογείται σύμφωνα με τα στοιχεία, τα οποία παρουσιάζει κάθε κράτος μέλος.
<P>
Σε συνέχεια των πρόσφατων αποφάσεων του Δικαστηρίου, η Επιτροπή σημειώνει ότι το Δικαστήριο πάντοτε απαιτεί, σύμφωνα και με την πάγια νομολογία, πρώτον, οι τυχόν πιθανοί περιορισμοί να δικαιολογούνται με έγκυρες εκτιμήσεις του δημοσίου συμφέροντος και, δεύτερον, να είναι απαραίτητοι και ανάλογοι. Σε αυτό συμπεριλαμβάνεται η ανάγκη οι περιορισμοί να είναι κατάλληλοι, συνεκτικοί και συστηματικοί.
<P>
Κατά συνέπεια, δεν προκύπτει από την υπόθεση Santa Casa ότι το Δικαστήριο έδωσε στα κράτη μέλη μεγαλύτερα περιθώρια για επιβολή περιορισμών. Το Δικαστήριο έκανε ακριβέστατη αναφορά στις μεθόδους λειτουργίας του πορτογαλικού μονοπωλίου, στην πολύ μακρά ιστορία του και στις πολύ ιδιαίτερες συνθήκες στην εν λόγω χώρα.
<P>
Όσον αφορά το τρίτο σημείο της πρώτης ομιλίας μου, θα ήθελα να τονίσω, κυρίες και κύριοι, ότι η Επιτροπή δεν έχει αποκλείσει εναλλακτικές επιλογές για τις διαδικασίες επί παραβάσει. Κύριε Πρόεδρε, κυρίες και κύριοι, θέλω να ξεκινήσω μια εποικοδομητική συζήτηση για το εν λόγω ζήτημα με το Ευρωπαϊκό Κοινοβούλιο, αλλά και με τα κράτη μέλη και τα ενδιαφερόμενα μέρη.
<P>
Σημειώνω ότι δεν υπήρξε διαβούλευση με τα κράτη μέλη για το εν λόγω ζήτημα, από τότε που τα τελευταία επέλεξαν το 2006 να εξαιρέσουν τα τυχερά παιχνίδια από το πεδίο εφαρμογής της οδηγίας για τις υπηρεσίες. Θα ακούσω, κατά συνέπεια, τα κράτη μέλη και έχω αποφασίσει να παρακολουθήσω εκ του σύνεγγυς τις διαδικασίες της ομάδας εργασίας του Συμβουλίου. Γνωρίζω ότι με πρωτοβουλία της κ. Schaldemose, το Κοινοβούλιο ενέκρινε έκθεση στις 10 Μαρτίου, παρόλο που ορισμένα μέλη υποστήριξαν αντίθετο ψήφισμα.
<P>
Σε ό,τι με αφορά, το έργο του Κοινοβουλίου αποτελεί καλό σημείο εκκίνησης για την έναρξη ενός πραγματικού διαλόγου σχετικά με μια πιθανή ευρωπαϊκή λύση σε αυτό το σύνθετο ζήτημα. Πρέπει να προβούμε σε λεπτομερέστερη εξέταση των λόγων για τους οποίους τα κράτη μέλη περιορίζουν τις υπηρεσίες τυχερών παιχνιδιών στο διαδίκτυο. Σε αυτό το πλαίσιο πρέπει φυσικά να αντιμετωπίσουμε τις κοινωνικές πτυχές, κυρίως τα προβλήματα εθισμού τα οποία σχετίζονται με τυχερά παιχνίδια, και έχω αποφασίσει να το πράξω.
<P>
Κυρίες και κύριοι, το σώμα των Επιτρόπων συγκροτήθηκε εδώ και μόλις δύο ημέρες και δεν έχουμε ακόμα εγκρίνει το πρόγραμμα εργασίας μας. Ξεκινώντας από σήμερα, επιθυμώ να διεξαγάγω αυτήν τη διαβούλευση ακούγοντας πολύ προσεκτικά όλα όσα ο καθένας από εσάς έχει να πει. Αυτή -αναφέρομαι εδώ στη διαβούλευση- είναι μια διαδικασία σε σχέση με την οποία υπάρχουν, φυσικά, αρκετές δυνατότητες. Συγκεκριμένα, μια τέτοια δυνατότητα την οποία είμαι έτοιμος να εξετάσω είναι μια Πράσινη Βίβλος σχετικά με το εν λόγω ζήτημα.
<P>
Θα ήθελα να σας ευχαριστήσω ξανά για το ενδιαφέρον σας για αυτό το σημαντικό θέμα και για τη συμβολή σας στο έργο της Επιτροπής, το οποίο εγώ θα αναλάβω.
<SPEAKER ID="029" NAME="Andreas Schwab">
εξ ονόματος της Ομάδας PPE. - (DE) Κύριε Πρόεδρε, κύριε Επίτροπε, καταρχάς θα ήθελα να πω εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) πόσο ικανοποιημένος νιώθω που εσείς, κύριε Επίτροπε, μόλις καταστήσατε σαφές ότι επιθυμείτε όχι μόνο να εξετάσετε μια στοχοθετημένη ανάλυση της νομολογίας στην υπόθεση Liga Portuguesa, αλλά και να θέσετε το ζήτημα του τρόπου με τον οποίο η ομάδα εργασίας του Συμβουλίου θα μπορούσε να αντιδράσει κατάλληλα στην αύξηση των τυχερών παιχνιδιών στο διαδίκτυο. Στο πλαίσιο της εν λόγω προφορικής ερώτησης, φυσικά, εστιάζουμε μόνο στα τυχερά παιχνίδια στο διαδίκτυο. Σύμφωνα με την δική μου αντίληψη περί της αποφάσεως για την υπόθεση Santa Casa, παρόλο που το Δικαστήριο των Ευρωπαϊκών Κοινοτήτων υπενθύμισε στα κράτη μέλη ότι η αγορά τυχερών παιχνιδιών δεν μοιάζει με καμία άλλη αγορά, απαιτήθηκε από τα κράτη μέλη να συμφωνήσουν σε κανόνες, οι οποίοι θα είναι ενιαίοι σε όλη την Ευρωπαϊκή Ένωση. Μέχρι τώρα δεν έχει γίνει καμία εποικοδομητική απόπειρα να γίνει αυτό εντός του Συμβουλίου, παρόλο που το Συμβούλιο δήλωσε πράγματι απερίφραστα ότι το ίδιο θα αντιμετώπιζε το ζήτημα. Για αυτόν το λόγο η Επιτροπή και το Κοινοβούλιο πρέπει να συνεργαστούν, ώστε να σημειωθεί πρόοδος στον εν λόγω τομέα και να τεθούν κρίσιμες ερωτήσεις.
<P>
Δεύτερον, θα ήθελα να προσθέσω ότι δεν έχω πεισθεί από τα επιχειρήματα που παρουσίασαν τα κράτη μέλη όσον αφορά τη διασφάλιση της προστασίας των καταναλωτών στην αγορά τυχερών παιχνιδιών. Τα κράτη μέλη ισχυρίζονται ότι, στην περίπτωση των τυχερών παιχνιδιών στο διαδίκτυο (και αυτό ισχύει επίσης για τις υποθέσεις Liga Portuguesa και Santa Casa), είναι σε θέση να υλοποιήσουν τους στόχους της προστασίας των καταναλωτών και να αντιμετωπίσουν αποτελεσματικά κάθε σχετικό έγκλημα μόνα τους, χωρίς καμία ευρωπαϊκή ανάμειξη. Ωστόσο, αν αντιστρέψουμε το επιχείρημα, το λογικό συμπέρασμα θα ήταν ότι βρισκόμαστε σε μια κατάσταση όπου η Ευρώπη είναι πολύ λιγότερο ικανή από τα μεμονωμένα κράτη μέλη να βρει κατάλληλες λύσεις για τις πιο δυσάρεστες εγκληματικές δραστηριότητες, οι οποίες πραγματοποιούνται στο Διαδίκτυο και για άλλα πράγματα, τα οποία λαμβάνουν χώρα στο Διαδίκτυο. Βρίσκω αυτό το συμπέρασμα παράξενο και δεν πιστεύω ότι έτσι είναι τα πράγματα. Κατά την άποψή μου, θα μπορέσουμε να βρούμε μια λύση για τα τυχερά παιχνίδια στο διαδίκτυο μόνο εάν υιοθετήσουμε ενιαίους διασυνοριακούς κανονισμούς, οι οποίοι θα διαφυλάττουν τα συμφέροντα των κρατών μελών βάσει των εν μέρει ιστορικών δομών τους, αλλά, όπως επεσήμανε ο πρόεδρος της Επιτροπής, θα τοποθετούν επίσης στο επίκεντρο των προσπαθειών μας τα συμφέροντα των καταναλωτών.
<SPEAKER ID="030" NAME="Evelyne Gebhardt">
εξ ονόματος της Ομάδας S&D. - (DE) Κύριε Πρόεδρε, κύριε Επίτροπε, σας ευχαριστούμε πολύ για τις πληροφορίες που μας δώσατε αλλά, για να είμαι ειλικρινής, δεν έμεινα απολύτως ικανοποιημένη. " προηγούμενη Επιτροπή υιοθέτησε τον απολύτως σαφή στόχο της ελευθέρωσης της αγοράς τυχερών παιχνιδιών. Το Ευρωπαϊκό Κοινοβούλιο κατέστησε επανειλημμένως σαφές ότι αυτή δεν μπορεί να είναι η σωστή προσέγγιση, επειδή το Ευρωπαϊκό Κοινοβούλιο, και όχι τα κράτη μέλη, ήταν αυτό που αφαίρεσε, για παράδειγμα, τα τυχερά παιχνίδια από το πεδίο εφαρμογής της οδηγίας για τις υπηρεσίες. Κρίναμε ότι δεν πρόκειται για μια υπηρεσία σαν όλες τις άλλες, ότι πρέπει να διασφαλίσουμε την καθιέρωση ασφαλιστικών δικλείδων, οι οποίες θα προστατέψουν τους πολίτες μας από το οργανωμένο έγκλημα, και ότι απαιτούμε σαφείς κανόνες για αυτόν τον σκοπό.
<P>
Εντούτοις, η Ευρωπαϊκή Επιτροπή συνεχίζει να προσάγει τα κράτη μέλη ενώπιον του Δικαστηρίου των Ευρωπαϊκών Κοινοτήτων, και ήρθε η ώρα να εγκαταλείψει την εν λόγω τακτική διότι χάνει συνεχώς υποθέσεις στο Δικαστήριο. Πρέπει απλώς να δείτε κατάματα αυτήν την πραγματικότητα. Θα το επικροτούσα, κατά συνέπεια, κύριε Barnier, εάν κάνατε πράξη αυτό που μόλις είπατε, δηλαδή ότι χρειάζεται διαφορετική προσέγγιση σε αυτόν τον τομέα, διότι δεν μπορούμε να προχωρήσουμε εάν τα πράγματα παραμείνουν ως έχουν σήμερα.
<P>
Σε απάντηση στο σημείο που θίξατε, κύριε Harbour, θα υποστήριζα ότι οι αποφάσεις του Δικαστηρίου των Ευρωπαϊκών Κοινοτήτων υπήρξαν ιδιαίτερα συνεπείς και καθόλου αντιφατικές. Στις αποφάσεις του, το Δικαστήριο ανέφερε επανειλημμένως ότι τα κράτη μέλη έχουν το δικαίωμα θέσπισης σαφών κανόνων, έτσι ώστε να μπορούμε πραγματικά να ελέγχουμε εάν οι πολίτες προστατεύονται ή όχι από το έγκλημα, και ότι τα κράτη μέλη δεν έχουν καμία υποχρέωση να ανοίξουν την εν λόγω αγορά. Ούτε έχουν την υποχρέωση να επιτρέψουν σε φορείς της αγοράς από άλλα κράτη μέλη να λειτουργούν στην επικράτειά τους, υπό την προϋπόθεση ότι διασφαλίζουν τη διενέργεια αυστηρών και αποτελεσματικών ελέγχων.
<P>
Αυτό που θέλουμε να δούμε από την Ευρωπαϊκή Επιτροπή, είναι ότι το έχει αντιληφθεί επιτέλους και ότι ενεργεί ανάλογα. Ωστόσο, αυτό σημαίνει επίσης ότι πρέπει να προσέξουμε ιδιαίτερα τα τυχερά παιχνίδια στο διαδίκτυο, επειδή το Διαδίκτυο δεν αναγνωρίζει φραγμούς ή σύνορα και, φυσικά, επειδή οι πολίτες μας έχουν πρόσβαση σε ιστότοπους τυχερών παιχνιδιών. Πρέπει να σκεφτούμε με ποιον τρόπο μπορούμε να διαμορφώσουμε ελέγχους και κανόνες σε αυτόν τον τομέα, προκειμένου να προστατεύονται οι πολίτες μας.
<SPEAKER ID="031" NAME="Jurgen Creutzmann">
εξ ονόματος της Ομάδας ALDE. - (DE) Κύριε Πρόεδρε, κύριε Επίτροπε, εάν αυτό το οποίο ζητάτε είναι η περαιτέρω ανάπτυξη και εναρμόνιση της εσωτερικής αγοράς, τότε πρέπει να υπάρχει μια κοινή δέσμη κανόνων. Υπάρχουν τρεις πτυχές όσον αφορά τα τυχερά παιχνίδια στο διαδίκτυο, τις οποίες πρέπει να λάβουμε υπόψη σε αυτήν τη συζήτηση. Πώς μπορούμε να προστατεύσουμε με τον καλύτερο τρόπο τα συμφέροντα των πολιτών και των καταναλωτών μας; Πώς μπορούμε να αποτρέψουμε με τον καλύτερο τρόπο την απάτη και την εγκληματική δραστηριότητα; Πώς μπορούμε να προστατέψουμε με τον καλύτερο τρόπο τους πολίτες μας από τις ζημίες; Το ψήφισμα του Ευρωπαϊκού Κοινοβουλίου της 10ης Μαρτίου 2009 σχετικά με την ακεραιότητα των τυχερών παιχνιδιών στο διαδίκτυο επεσήμανε μεθόδους και τρόπους για να προχωρήσουμε σε σχέση με αυτό το ζήτημα. Τώρα, όπως και πριν, η Ομάδα της Συμμαχίας Φιλελευθέρων και Δημοκρατών για την Ευρώπη στηρίζει τις αρχές οι οποίες αφορούν την ακεραιότητα των τυχερών παιχνιδιών στο διαδίκτυο και οι οποίες περιέχονται στο ψήφισμα του Κοινοβουλίου της 10ης Μαρτίου 2009.
<P>
Σύμφωνα με απόφαση του Δικαστηρίου των Ευρωπαϊκών Κοινοτήτων, κάθε κράτος μέλος είναι ελεύθερο, υπό ορισμένες προϋποθέσεις, να ρυθμίζει το ίδιο τα τυχερά παιχνίδια στο διαδίκτυο και το ψήφισμα της 10ης Μαρτίου το τονίζει αυτό με έμφαση. Οι εθνικοί κανόνες είναι πιο κατάλληλοι για την καταπολέμηση της απάτης αναφορικά με νόθευση αποτελεσμάτων, αν και το εν λόγω είδος απάτης δεν μπορεί να εξαλειφθεί πλήρως, όπως φάνηκε από ορισμένα πρόσφατα παραδείγματα στη Γερμανία. Πρέπει, ωστόσο, να ειπωθεί ότι οι αγορές τυχερών παιχνιδιών ρυθμίζονται πολύ καλύτερα σε εθνικό επίπεδο, σύμφωνα με την παράδοση και τον πολιτισμό της εκάστοτε χώρας. Στους παίκτες παρέχεται καλύτερη προστασία από τον εθισμό, την απάτη, τη νομιμοποίηση εσόδων από παράνομες δραστηριότητες και τη νόθευση αποτελεσμάτων, εάν μπορούν να παίξουν μέσω μεγάλων παροχών υπηρεσιών τυχερών παιχνιδιών στο διαδίκτυο, οι οποίοι πάντοτε, εξ ορισμού, λειτουργούν σε διασυνοριακή βάση. Δεν μπορούμε να ρυθμίζουμε τα πάντα σύμφωνα με την έννοια της εσωτερικής αγοράς και κυρίως δεν μπορούμε να ρυθμίσουμε την προστασία των ανηλίκων που ασχολούνται με τα τυχερά παιχνίδια ή τον εθισμό στα τυχερά παιχνίδια.
<P>
Τα τυχερά παιχνίδια στο διαδίκτυο παρέχουν περισσότερες ευκαιρίες για παράνομες πρακτικές, όπως απάτη, νόθευση αποτελεσμάτων και παράνομα καρτέλ στοιχημάτων, επειδή τα παιχνίδια στο διαδίκτυο μπορούν να οργανωθούν και να διαλυθούν πολύ γρήγορα. Οι παράνομοι υπεράκτιοι φορείς εκμετάλλευσης στοιχημάτων αποτελούν συγκεκριμένο πρόβλημα εν προκειμένω, επειδή είναι σχεδόν αδύνατο να υπαχθούν σε ρύθμιση ή έλεγχο. Τα κέρδη από τα τυχερά παιχνίδια πρέπει να χρησιμοποιούνται πρωταρχικά προς όφελος της κοινωνίας προκειμένου να προωθηθεί μεταξύ άλλων ερασιτεχνικός αθλητισμός. Είναι καλύτερο να το αφήσουμε αυτό στην αρμοδιότητα των εθνικών κυβερνήσεων. " συνεχής χρηματοδότηση, για τον πολιτισμό και τον επαγγελματικό και ερασιτεχνικό αθλητισμό, για παράδειγμα, παρέχει στα μεμονωμένα κράτη μέλη κάποια δικαιολογία για να επιτρέπουν τα τυχερά παιχνίδια. Ωστόσο, προϋπόθεση για αυτό είναι ότι ο κίνδυνος εθισμού πρέπει να επισημαίνεται και να καταπολεμάται προληπτικά.
<P>
Καθώς δεν είναι ακόμη γνωστές οι πλήρεις επιπτώσεις των συγκεκριμένων μορφών υπηρεσιών τυχερών παιχνιδιών που προσφέρονται διαδικτυακά στους καταναλωτές, πρέπει να αναλάβουμε άμεση δράση για να αντιμετωπιστεί το εν λόγω κενό γνώσης. Σε αυτό το πλαίσιο, είναι αναγκαίο τα κράτη μέλη να εκπληρώσουν πραγματικά τα καθήκοντά τους. " εποπτεία της αγοράς είναι επίσης βασικό στοιχείο στην περίπτωση των τυχερών παιχνιδιών στο διαδίκτυο. Εάν εμείς στο Ευρωπαϊκό Κοινοβούλιο μπορούμε να συμφωνήσουμε ότι τα κράτη μέλη έχουν το δικαίωμα, βάσει της αρχής της επικουρικότητας, να ρυθμίζουν τις αγορές τυχερών παιχνιδιών τους σύμφωνα με τις δικές τους παραδόσεις και πολιτισμούς, τότε πρέπει επίσης να διασφαλίσουμε ότι αυτό συμβαίνει πράγματι μέσω αποτελεσματικού ελέγχου και εποπτείας της αγοράς.
<SPEAKER ID="032" NAME="Heide Ruhle">
εξ ονόματος της Ομάδας Verts/ALE. - (DE) Κύριε Πρόεδρε, αφού άκουσα τους δύο προηγούμενους ομιλητές, δεν απομένουν πολλά να πω. Θα ήθελα απλώς να επαναλάβω ξεκάθαρα ότι η Ομάδα μας υποστηρίζει πλήρως την πρόταση ψηφίσματος του Κοινοβουλίου, αλλά θέλουμε επίσης να αμφισβητήσουμε την προηγούμενη δήλωση ότι οι αποφάσεις του Δικαστηρίου των Ευρωπαϊκών Κοινοτήτων υπήρξαν ασαφείς. Αντιθέτως, πιστεύω ότι οι αποφάσεις του ΔΕΚ υπήρξαν πράγματι σαφέστατες. Χαιρετίζουμε επίσης ιδιαιτέρως τη δήλωσή σας ότι επιθυμείτε να δρομολογήσετε διαβουλεύσεις με τα κράτη μέλη. Ίσως θα έπρεπε να προσθέσω ότι η διαβούλευση θα ήταν καλύτερη από μια διαδικασία επί παραβάσει. " διαβούλευση είναι ο σωστός δρόμος επίλυσης του εν λόγω προβλήματος, επειδή λαμβάνονται υπόψη οι εθνικές ιδιαιτερότητες και παρέχεται λύση για τον καταναλωτή.
<SPEAKER ID="033" NAME="Timothy Kirkhope">
εξ ονόματος της Ομάδας ECR. - Κύριε Πρόεδρε, μιλώ ως πρώην υπουργός υπεύθυνος για ελέγχους σε τυχερά παιχνίδια στο "νωμένο Βασίλειο, άρα, όταν μιλάμε για μια Ευρώπη ελεύθερου εμπορίου και για μια Ευρώπη η οποία αντιτίθεται στον προστατευτισμό, για μια Ευρώπη η οποία ανοίγει αγορές και γκρεμίζει εμπορικούς φραγμούς, φυσικά αυτό το υποστηρίζω σθεναρά. Ορισμένοι από τους συναδέλφους μας, οι οποίοι μιλούν εδώ ζητώντας μια πιο ανοιχτή Ευρώπη, είναι ταυτόχρονα τα ίδια άτομα που υποστηρίζουν τη διατήρηση των μονοπωλιακών δομών της βιομηχανίας τυχερών παιχνιδιών.
<P>
Θα μπορούσα να πω ότι τα μονοπώλια -ή εκείνοι θα μπορούσαν να πουν ότι πρέπει να πω- ότι τα μονοπώλια είναι καλύτερα όσον αφορά τον έλεγχο και την αντιμετώπιση του προβλήματος των τυχερών παιχνιδιών, το οποίο συζητήθηκε σήμερα το πρωί. Αυτό είναι πολύ ενδιαφέρον, επειδή πολλά από τα δεδομένα σίγουρα δεν στηρίζουν το εν λόγω επιχείρημα. Τα επιχειρήματα περί προστατευτισμού και μονοπωλίων στον τομέα των τυχερών παιχνιδιών εξυπηρετούν ίδια συμφέροντα· περισσότερος έλεγχος και στη συνέχεια περισσότερα χρήματα για τις εθνικές κυβερνήσεις. Αυτή δεν είναι η ανοιχτή Ευρώπη ή η διαφανής Ευρώπη, την οποία θέλω. Είναι η Ευρώπη η οποία λέει "κάντε αυτό που λέω, όχι αυτό που κάνω". Δεν συντρέχει κανένας λόγος για τον οποίο να μην επιτρέπεται σε ιδιωτικούς παρόχους τυχερών παιχνιδιών, οι οποίοι δραστηριοποιούνται υπό υψηλά επίπεδα ρυθμιζόμενης προστασίας σε ένα κράτος μέλος της ΕΕ, να δραστηριοποιούνται και σε άλλα. Δεν συντρέχει κανένας λόγος να μην παρέχει μια αυστηρά ρυθμιζόμενη, αλλά ανοιχτή αγορά ανάλογο, αν όχι υψηλότερο, επίπεδο προστασίας στους πολίτες με εκείνο ενός αυστηρά ελεγχόμενου κρατικού μονοπωλίου.
<P>
Όσο το περιμένουμε αυτό, οι ετυμηγορίες του Δικαστηρίου των Ευρωπαϊκών Κοινοτήτων συνεχίζουν να εφαρμόζονται. Θα πρέπει να έχουν αρχίσει να βαριούνται κάπως το ζήτημα του Λουξεμβούργου -ή, μιλώντας ως δικηγόρος, ίσως δεν το έχουν ακόμα βαρεθεί και τόσο- όμως πέρα από την μέχρι στιγμής εκκωφαντική σιωπή από την πλευρά της Επιτροπής, μου φαίνεται ότι τώρα ήρθε η ώρα για δράση. " νομική αβεβαιότητα πρέπει να λήξει.
<P>
Θα ήθελα απλώς να πω πως πιστεύω ότι είναι σημαντικό να δείξει το Κοινοβούλιο την ανανεωμένη προθυμία του να αντιμετωπίσει το ζήτημα και να στείλει ισχυρό μήνυμα στο Συμβούλιο και την Επιτροπή ότι δεν πρέπει να το αποφεύγουμε αυτό. Με τη νέα Επιτροπή ελπίζουμε σε νέα ώθηση. Πιστεύω πολύ σε εσάς, κύριε Barnier. Ελπίζω πως θα σημειώσετε τις συμβουλές τις οποίες λαμβάνετε και θα αρχίσετε να σχεδιάζετε μια στρατηγική, ώστε να διασφαλισθεί ότι τα τυχερά παιχνίδια στο διαδίκτυο μπορούν να γίνουν νόμιμο μέρος της εσωτερικής αγοράς με τη θέσπιση, φυσικά, κατάλληλων κανονισμών.
<SPEAKER ID="034" NAME="Cornelis de Jong">
εξ ονόματος της Ομάδας GUE/NGL. - (NL) "Gokken is dokken" (όποιος παίζει τυχερά παιχνίδια ξοδεύεται) είναι ένα πολύ γνωστό ρητό στις Κάτω Χώρες. Σημαίνει ότι οι παίκτες συνήθως χάνουν. Επιπλέον, τα τυχερά παιχνίδια προκαλούν εθισμό. Για τους νέους, ειδικά, αποτελούν πραγματική απειλή.
<P>
Εάν έχει κανείς κάποια ρομαντική εικόνα για τα τυχερά παιχνίδια, τότε θα πρέπει να τον απογοητεύσω. Ουσιαστικά πρόκειται για επιχείρηση δισεκατομμυρίων ευρώ, η οποία πάρα πολύ συχνά σχετίζεται με εγκληματικές δραστηριότητες. Κατά συνέπεια, στις Κάτω Χώρες έχει τεθεί σε ισχύ νομοθεσία για την καταπολέμηση των τυχερών παιχνιδιών σε εγκαταστάσεις με εύκολη πρόσβαση, όπου συχνάζει μεγάλος αριθμός νέων. Ωστόσο, τα τυχερά παιχνίδια στο διαδίκτυο - συχνά εκ φύσεως διασυνοριακά - έχουν καταστήσει πάλι τα τυχερά παιχνίδια πιο προσβάσιμα.
<P>
Κατά συνέπεια, σε αυτήν τη συγκεκριμένη περίπτωση, αντί να στηριχτούμε στην ελεύθερη αγορά, δεν πρέπει απλώς να επιτρέψουμε στα κράτη μέλη να λάβουν περιοριστικά μέτρα, αλλά πρέπει να τα ενθαρρύνουμε να το κάνουν. Κατά τη γνώμη μου, η προφορική ερώτηση που προκάλεσε αυτήν τη συζήτηση, εξακολουθεί να στηρίζεται μάλλον υπερβολικά στις δυνάμεις της αγοράς. Συγκεκριμένα, δεν είμαι πεπεισμένος ότι είναι δυνατό να μιλάμε για "υπεύθυνα" τυχερά παιχνίδια στο Διαδίκτυο. Κατά τη γνώμη μου, τα τυχερά παιχνίδια στο διαδίκτυο πρέπει να περιοριστούν όσο το δυνατό περισσότερο.
<P>
Το Δικαστήριο των Ευρωπαϊκών Κοινοτήτων αναγνώρισε ότι τα κράτη μέλη πρέπει να έχουν περιθώριο για ανάληψη δράσης, και έτσι κάνω έκκληση στην Επιτροπή να μην επιχειρήσει να υποβαθμίσει το επίπεδο προστασίας μέσω ευρωπαϊκών νομοθετικών προτάσεων, αλλά αντίθετα να ενθαρρύνει τα κράτη μέλη να εκδώσουν κανόνες, οι οποίοι θα εξασφαλίζουν υψηλά επίπεδα προστασίας. Καλώ, επίσης, την Επιτροπή να σταματήσει να παραπέμπει κράτη μέλη στο Δικαστήριο, όπως είπε η κ. Gebhardt, και αντίθετα να ενθαρρύνει τον διάλογο σχετικά με την καλύτερη δυνατή προστασία.
<SPEAKER ID="035" NAME="Jaroslav Paska" LANGUAGE="SK">
Όσον αφορά το ζήτημα των τυχερών παιχνιδιών στο διαδίκτυο, θα ήθελα να αναφέρω δύο τομείς, στους οποίους βλέπω αρκετά ανεπίλυτα προβλήματα. Επιδιώκουμε να διασφαλίσουμε ότι οι επικοινωνίες ανάμεσα στα άτομα είναι όσο το δυνατό πιο ανοικτές. Αυτό σημαίνει, επίσης, ανοικτή πρόσβαση στο Διαδίκτυο για παιδιά και νέους.
<P>
Στο σημείο 16 του ψηφίσματός του της 10ης Μαρτίου 2009, το Ευρωπαϊκό Κοινοβούλιο αναφέρει ότι οι γονείς είναι οι υπεύθυνοι για την προστασία των ανήλικων παιδιών από τα τυχερά παιχνίδια στο διαδίκτυο. Κυρίες και κύριοι, σας ερωτώ, τι ανοησίες είναι αυτές; Ποιος δημιουργεί το νομοθετικό πλαίσιο, ποιος δημιουργεί τους κανόνες για τέτοιου είδους επιχειρήσεις; Οι γονείς ή κάποιος άλλος; Εμείς είμαστε υπεύθυνοι για αυτού του είδους τις επιχειρήσεις, εμείς δημιουργούμε το νομοθετικό πλαίσιο και εμείς δημιουργούμε τους νόμους, άρα οι κυβερνήσεις και τα κοινοβούλια είναι υπεύθυνα για την προστασία των παιδιών από τα τυχερά παιχνίδια.
<P>
Σε μια εποχή που η πορνογραφία και τα τυχερά παιχνίδια μπαίνουν στα σπίτια μας σε τρισδιάστατη μορφή, οι γονείς δεν μπορούν να προστατέψουν τα παιδιά τους από τις εν λόγω επιρροές ούτε να τα προστατέψουν από το να παρασυρθούν σε τέτοιου είδους δραστηριότητες. Πιστεύω, κατά συνέπεια, ότι αποτελεί θεμελιώδες καθήκον της Επιτροπής και του Ευρωπαϊκού Κοινοβουλίου η δημιουργία ενός νομικού πλαισίου και η μη στήριξη μέσω της αδράνειάς τους εκείνων οι οποίοι διατηρούν τέτοιου είδους επιχειρήσεις. Αντίθετα, πρέπει να στηρίξουν εκείνους οι οποίοι τους εξέλεξαν και στους οποίους είναι υπόλογοι.
<P>
Ένα άλλο πρόβλημα, το οποίο θα ήθελα να αναφέρω, είναι εκείνο του ελέγχου της ροής χρημάτων. Σε διάφορες χώρες δίνονται χρήματα από τυχερά παιχνίδια και παρόμοιες δραστηριότητες για στήριξη του αθλητισμού, του πολιτισμού και της εκπαίδευσης. Εάν πρόκειται να χαθούν ροές χρήματος από μεμονωμένες χώρες και να κατευθυνθούν στις Μπαχάμες και σε φορολογικούς παραδείσους, τότε θα ήθελα να ρωτήσω εάν μέρος αυτών των χρημάτων μπορεί να επιστρέψει προκειμένου να στηριχθεί ο αθλητισμός στις διάφορες χώρες. Επειδή, εάν δραστηριοποιούμαστε και συμμετέχουμε σε τυχερά παιχνίδια μέσω του Διαδικτύου, τότε τα κέρδη δημιουργούνται αλλού και όχι στις χώρες από τις οποίες προέρχονται οι παίκτες. Το ζήτημα αυτό παραμένει επίσης ανεπίλυτο και χωρίς επαρκή εποπτεία και, κατά την γνώμη μου, είναι πραγματικά ανάγκη να ξυπνήσει η Ευρωπαϊκή Επιτροπή και να αρχίσει να επεξεργάζεται ρυθμίσεις πλαίσιο για αυτού του είδους τη δραστηριότητα. Πρέπει να δημιουργήσουμε τις απαραίτητες προϋποθέσεις ώστε, από τη μία πλευρά, να μην θέτουμε σε κίνδυνο την υγεία και την εκπαίδευση των παιδιών, και, ταυτόχρονα, να μην χάσουμε τους οικονομικούς πόρους, οι οποίοι πηγαίνουν στα τυχερά παιχνίδια.
<SPEAKER ID="036" NAME="Zuzana Roithova" AFFILIATION="PPE">
- (CS) " ανάπτυξη των τυχερών παιχνιδιών στο διαδίκτυο καθιστά δυνατή την παράκαμψη της νομοθεσίας των κρατών μελών και τη νομιμοποίηση εσόδων με σχεδόν κανέναν απολύτως έλεγχο. Όσον αφορά την εσωτερική αγορά, υπάρχει ένα ερωτηματικό σχετικά με τη μονοπωλιακή θέση των εταιρειών τυχερών παιχνιδιών και άλλο ένα ερωτηματικό σχετικά με τη σκοτεινή χρηματοδότηση του επαγγελματικού αθλητισμού, ακριβώς λόγω των σχέσεών της με τα τυχερά παιχνίδια. Αυτό αυξάνει τον κίνδυνο εθισμού, ιδίως για τους νέους.
<P>
Το Δικαστήριο των Ευρωπαϊκών Κοινοτήτων, έχοντας υπόψη το δημόσιο συμφέρον, αναγνώρισε το δικαίωμα των κυβερνήσεων να απαγορεύσουν ή να περιορίσουν τα τυχερά παιχνίδια στο διαδίκτυο. Παρόλο που τα τυχερά παιχνίδια στο διαδίκτυο δεν γνωρίζουν σύνορα, η ρύθμισή τους διαφέρει σε κάθε κράτος μέλος όσον αφορά τα επίπεδα φορολογίας, την προσβασιμότητα, τους ελέγχους και το επίπεδο νομικής ευθύνης των φορέων εκμετάλλευσης. Επιπλέον, δεν αρκεί η παρακολούθηση των επίσημων εταιρειών τυχερών παιχνιδιών και λαχείων - πρέπει επίσης να παρακολουθείται η διακίνηση των χρημάτων.
<P>
Οι αποτελεσματικοί έλεγχοι δεν είναι πλέον δυνατοί χωρίς συμφωνία για κοινούς κανόνες και για τα 27 κράτη μέλη. Ζητήσαμε, κατά συνέπεια, πέρυσι από την Επιτροπή να προτείνει έναν ευρωπαϊκό κανονισμό πλαίσιο για τα τυχερά παιχνίδια στο διαδίκτυο. Πιστεύω ακράδαντα ότι πρέπει επίσης να απαγορευτούν οι διαφημίσεις για τυχερά παιχνίδια στο διαδίκτυο, οι οποίες έχουν ως στόχο τους νέους. " έκθεση των παιδιών στην επιρροή των διαφημίσεων για τυχερά παιχνίδια στο διαδίκτυο ταυτίζεται με την έκθεσή τους σε απεριόριστη προμήθεια οινοπνευματωδών ποτών, τσιγάρων, ναρκωτικών ή άλλων εθιστικών ουσιών.
<P>
" Τσεχική Δημοκρατία σημειώνει δυστυχώς τη μεγαλύτερη καθυστέρηση στην Ένωση όσον αφορά τους κανονισμούς. Όχι μόνο δεν περιορίζει τις διαφημίσεις αυτού του είδους, αλλά δεν απαγορεύει τον συνδυασμό κέντρων τυχερών παιχνιδιών και ενεχυροδανειστηρίων κοντά σε σχολεία. Αναμένω ότι η εν λόγω έκθεση θα δώσει στην Επιτροπή νέα ώθηση για να διαπραγματευτεί τα μέτρα τα οποία είναι απαραίτητα για την εναρμόνιση του κανονισμού για τα τυχερά παιχνίδια στο διαδίκτυο ενόψει του δημόσιου συμφέροντος στις χώρες της ΕΕ.
<SPEAKER ID="037" NAME="Christel Schaldemose" AFFILIATION="S&amp;D">
(DA) Κύριε Πρόεδρε, καλωσορίσατε στο Κοινοβούλιο κύριε Barnier και καλή επιτυχία στην εργασία σας.
<P>
Είμαι ιδιαίτερα ευτυχής που βρίσκομαι σήμερα εδώ συζητώντας μαζί σας για τα τυχερά παιχνίδια στο διαδίκτυο, επειδή κατά την ακρόασή σας στο Κοινοβούλιο δώσατε ιδιαίτερη έμφαση στην άποψή σας πως η εσωτερική αγορά πρέπει να υπάρχει για τους πολίτες και όχι το αντίστροφο. Εδώ έχουμε μια καλή ευκαιρία να το δείξουμε αυτό στην πράξη.
<P>
Επιτρέψτε μου να ξεκινήσω λέγοντας ότι υποστηρίζω τις πρωτοβουλίες, τις οποίες αναφέρατε. Ήταν λίγο αόριστες, αλλά ακούγεται λογική η εκπόνηση μιας Πράσινης Βίβλου, η έναρξη πολλών μελετών, η συγκέντρωση δεδομένων και η ενημέρωση για τον εν λόγω τομέα με τρόπο ο οποίος θα μας δώσει μια γενική εικόνα για το πώς έχουν τώρα τα πράγματα σε ευρωπαϊκό επίπεδο.
<P>
Ωστόσο, θα ήθελα επίσης να σας υπενθυμίσω τις πολιτικές πραγματικότητες. Ενώ αληθεύει ότι υπήρξε και μειοψηφική γνωμοδότηση όταν εγκρίθηκε η έκθεσή μου τον Μάρτιο, η σαφής πλειοψηφία στο Κοινοβούλιο υποστήριξε την έκθεσή μου, και υπάρχει πολύ μεγάλη υποστήριξη στο Συμβούλιο για αποσαφήνιση -αλλά ταυτόχρονα πρέπει να διασφαλίσουμε ότι εξαρτάται από τα κράτη μέλη ο καθορισμός του τρόπου με τον οποίο επιθυμούν να ρυθμίσουν ολόκληρο τον τομέα των τυχερών παιχνιδιών. Εκείνο που χρειαζόμαστε στον τομέα των τυχερών παιχνιδιών στο διαδίκτυο είναι, φυσικά, να διαπιστώσουμε πώς μπορούμε να προστατεύσουμε τους πολίτες μας, να διερευνήσουμε το κοινωνικό κόστος των τυχερών παιχνιδιών και ούτω καθεξής.
<P>
Ωστόσο, θα ήθελα να είχα ακούσει μια κάπως σαφέστερη απάντηση. Μόλις αναλάβατε τη θέση σας και είστε ακόμα καινούριος, αλλά θα επιθυμούσα μια λίγο πιο σαφή απάντηση σχετικά με το εάν η γραμμή σας θα είναι να αποσυρθούν οι υποθέσεις, οι οποίες αφορούν τις παραβιάσεις της συνθήκης, και να ξεκινήσει ένας πολύ πιο εποικοδομητικός διάλογος με το Κοινοβούλιο και το Συμβούλιο, προκειμένου να μπορέσουμε να διαπιστώσουμε πώς πρέπει να αντιμετωπίσουμε το ζήτημα. Κατά συνέπεια προτείνω να σταματήσετε να αφήνετε το Δικαστήριο των Ευρωπαϊκών Κοινοτήτων να εκδικάζει τις υποθέσεις· ας πάρουμε πολιτικές αποφάσεις σχετικά με αυτές. Αυτή είναι η γραμμή που θέλετε να ακολουθήσετε ή όχι; Επ' αυτού θα ήθελα να είχα λάβει μια πολύ σαφή απάντηση.
<SPEAKER ID="038" NAME="Liam Aylward" AFFILIATION="ALDE">
(GA) Κύριε Πρόεδρε, επικροτώ αυτήν την επίκαιρη συζήτηση για τα τυχερά παιχνίδια στο διαδίκτυο και ειδικότερα για τα προβλήματα τα οποία σχετίζονται με τους ανήλικους που ασχολούνται με τα τυχερά παιχνίδια και με τους ευάλωτους καταναλωτές. Είναι προς το συμφέρον και του κοινού και των καταναλωτών να επιδειχθεί ηγετική στάση και σαφής και συγκεκριμένη κατεύθυνση κατά την αντιμετώπιση του εν λόγω ζητήματος.
<P>
Έθιξα το ζήτημα των τυχερών παιχνιδιών στην Επιτροπή στις αρχές του προηγούμενου Νοεμβρίου και η απάντηση που έλαβα ανέφερε ότι η Επιτροπή υποστηρίζει το πρόγραμμα "Ασφαλέστερο Ίντερνετ", τα κέντρα πληροφόρησης και τις γραμμές βοήθειας στα κράτη μέλη. Αυτά παρέχουν πληροφορίες στους γονείς σχετικά με τους κινδύνους τους οποίους ενδέχεται να συναντήσουν τα παιδιά στο Διαδίκτυο - συμπεριλαμβανομένων των τυχερών παιχνιδιών στο διαδίκτυο.
<P>
Ωστόσο, επί του παρόντος τα τυχερά παιχνίδια στο διαδίκτυο αποτελούν κρυμμένο πρόβλημα και πρόκειται για πρόβλημα που διογκώνεται.
<P>
(EN) Όσον αφορά τα τυχερά παιχνίδια στο διαδίκτυο σε αντίθεση με τα συμβατικά τυχερά παιχνίδια, υπάρχει σαφές πρόβλημα έλλειψης φυσικής εποπτείας. Δεν υπάρχει υπεύθυνη ή άμεση διαχείριση, ώστε να διασφαλισθεί ότι ο παίκτης είναι ενήλικος και ενεργεί νόμιμα. Οι έλεγχοι και οι διαδικασίες ασφαλείας σε ιστότοπους τυχερών παιχνιδιών μπορούν να ξεπεραστούν· οι ανήλικοι μπορεί να χρησιμοποιούν δανεικές ή κλεμμένες πιστωτικές κάρτες και οι ταυτότητες μπορεί να υποστούν παραποίηση. Όσον αφορά τους ευάλωτους καταναλωτές, τα τυχερά παιχνίδια στο Διαδίκτυο συνήθως πραγματοποιούνται σε απομονωμένο περιβάλλον και οι ειδικοί σε αυτόν τον τομέα επισημαίνουν το αυξημένο πρόβλημα της παρορμητικής πράξης και το ενδεχόμενο ανεξέλεγκτων και απερίσκεπτων τυχερών παιχνιδιών και επειδή, σε ό,τι αφορά τους ανήλικους παίκτες, δεν υπάρχουν οι παραδοσιακές δικλείδες ασφαλείας των συμβατικών τυχερών παιχνιδιών.
<P>
Σε ό,τι αφορά τα τυχερά παιχνίδια στο διαδίκτυο, είναι πιο δύσκολο να προσδιοριστεί ένας προβληματικός παίκτης, καθώς απαιτείται χρόνος, υπευθυνότητα και πόροι για να εντοπιστεί ποιος παίζει, ποιος πληρώνει και ποιος έχει πρόβλημα. Απαιτείται σαφής κατεύθυνση σε όλα τα επίπεδα προκειμένου να αντιμετωπιστεί το εν λόγω ζήτημα, έτσι ώστε να είναι δυνατή η λήψη αποφασιστικών μέτρων για να αντιμετωπιστεί το πρόβλημα των ανήλικων παικτών και για να διασφαλισθεί ότι προστατεύονται τα συμφέροντα των πιο ευάλωτων καταναλωτών.
<SPEAKER ID="040" NAME="Peter van Dalen" AFFILIATION="ECR">
(NL) Κύριε Πρόεδρε, υπάρχουν περίπου 120.000 εθισμένοι στα τυχερά παιχνίδια στις Κάτω Χώρες, αριθμός που αντιστοιχεί σχεδόν στο 1% του πληθυσμού μας. Ο εθισμός στα τυχερά παιχνίδια οδηγεί σε σοβαρά κοινωνικά προβλήματα, όπως διαλυμένα σπίτια, οικονομικά προβλήματα και έγκλημα. Κατά συνέπεια, τα κράτη μέλη πρέπει να καταβάλουν κάθε προσπάθεια για να καταπολεμήσουν με όλες τους τις δυνάμεις τα τυχερά παιχνίδια και τα σχετικά προβλήματα.
<P>
Κύριε Πρόεδρε, εκείνο που προξενεί εντύπωση είναι ότι ορισμένα κράτη μέλη έχουν μια απολύτως νόμιμη αγορά τυχερών παιχνιδιών. Επιπλέον, η βιομηχανία τυχερών παιχνιδιών θα ήθελε να πιστέψουμε ότι η αγορά τυχερών παιχνιδιών είναι ένας φυσιολογικός τομέας της εσωτερικής αγοράς και, κατά συνέπεια, δεν πρέπει να υποβληθεί σε περιορισμούς. Αυτό είναι απίστευτο. Τα κράτη μέλη δεν πρέπει να διευκολύνουν αγορές, οι οποίες προωθούν την κοινωνική δυστυχία.
<P>
Δυστυχώς, πολλά άτομα δεν μπορούν να αντισταθούν στο δέλεαρ των τυχερών παιχνιδιών. Για αυτόν τον λόγο, η κυβέρνηση της Δανίας αποφάσισε να αναλάβει την αγορά των τυχερών παιχνιδιών και να επιτρέψει μόνο κρατικό μονοπώλιο για τα τυχερά παιχνίδια. Παρόλο που θα προτιμούσα να μην υπάρχουν πουθενά καζίνο στην Ευρωπαϊκή Ένωση, εξακολουθώ να θεωρώ την εν λόγω λύση ως τη λιγότερο εσφαλμένη.
<P>
Κύριε Πρόεδρε, το Ευρωπαϊκό Κοινοβούλιο πρέπει να απευθύνει έντονη έκκληση σε εκείνα τα κράτη μέλη, στα οποία επιτρέπονται τα τυχερά παιχνίδια, ώστε να αποθαρρύνουν σθεναρά την εν λόγω αγορά όπου είναι δυνατόν.
<SPEAKER ID="041" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, η ερώτηση έμμεσα καλεί για τη δημιουργία κοινοτικής νομοθεσίας. Από τη στιγμή όμως που το ίδιο το Ευρωπαϊκό Δικαστήριο θέτει τα όρια και τις προϋποθέσεις κάτω από τις οποίες μπορούν τα κράτη μέλη μόνα τους, μέσα από τις εθνικές τους νομοθεσίες, να ορίζουν το πως ελέγχεται το διαδικτυακό στοίχημα, δεν υπάρχει λόγος να ζητείται ευρωπαϊκή νομοθεσία.
<P>
Πέραν τούτου, το Δικαστήριο έχει αποφανθεί στην απόφαση Schindler ότι τα τυχερά παιχνίδια έχουν ορισμένες ηθικές, θρησκευτικές και πολιτιστικές πτυχές, ενέχουν υψηλό κίνδυνο παρανομίας ή απάτης και μπορεί να έχουν βλαπτικές συνέπειες στο άτομο και στην κοινωνία. Και αυτό είναι το πιο σημαντικό αγαπητοί συνάδελφοι.
<P>
Γι' αυτούς, ακριβώς, τους λόγους δημοσίου συμφέροντος πρέπει ο τομέας να παραμείνει στον έλεγχο των κρατών μελών, που γνωρίζουν καλύτερα τις ιδιαιτερότητές τους και πως να τις χειριστούν. Εξάλλου, αυτό υποστηρίχθηκε τόσο από την μελέτη την οποία εκπόνησε για λογαριασμό της Επιτροπής ο φορέας Swiss Institute of Comparative Law, όσο και από τη σχετική έκθεση του 2009, με εισηγήτρια τη συνάδελφο Schaldemose, η οποία και υπερψηφίστηκε σε αυτό το Σώμα.
<P>
Αυτή η έκθεση καταλήγει ότι μια προσέγγιση αποκλειστικά στο πλαίσιο της εσωτερικής αγοράς, δεν είναι κατάλληλη σ' αυτόν τον πολύ ευαίσθητο τομέα και ζητεί από την Επιτροπή να δώσει ιδιαίτερη προσοχή στις απόψεις του Δικαστηρίου των Ευρωπαϊκών Κοινοτήτων σχετικά με το ζήτημα αυτό.
<SPEAKER ID="042" NAME="Lara Comi" AFFILIATION="PPE">
(IT) Κύριε Πρόεδρε, κυρίες και κύριοι, θα ήθελα να ξεκινήσω με την απόφαση του Δικαστηρίου των Ευρωπαϊκών Κοινοτήτων, επειδή η δυνατότητα να απαγορεύσει ένα κράτος μέλος στους ιδιωτικούς φορείς εκμετάλλευσης να προσφέρουν υπηρεσίες τυχερών παιχνιδιών στο διαδίκτυο υπογραμμίζει την ανάγκη τυποποίησης μιας αγοράς, η οποία είναι άκρως επικερδής, αλλά και άκρως επικίνδυνη για τους καταναλωτές.
<P>
Κατά συνέπεια, απουσία οποιασδήποτε ευρωπαϊκής εναρμόνισης των δραστηριοτήτων τυχερών παιχνιδιών, κάθε χώρα είναι ελεύθερη να επιλέξει το δικό της επίπεδο προστασίας. Συχνά είναι αδύνατο να προσδιοριστεί πού ξεκινά και πού τελειώνει η εφαρμογή ενός τέτοιου περιορισμού. Στην πραγματικότητα, ενώ η Επιτροπή ξεκίνησε μια σειρά διαδικασιών επί παραβάσει κατά ορισμένων χωρών -στις οποίες θα ήθελα να επισημάνω ότι συμπεριλαμβάνεται η Ιταλία- για παραβίαση της αρχής της ελεύθερης κυκλοφορίας των υπηρεσιών, το Δικαστήριο των Ευρωπαϊκών Κοινοτήτων έχει, αντίθετα, επικυρώσει την περιοριστική απόφαση της Πορτογαλίας.
<P>
Σε αυτό το πλαίσιο, τα ευρωπαϊκά θεσμικά όργανα έχουν το θεμελιώδες καθήκον να οδηγήσουν τον τομέα των τυχερών παιχνιδιών σε ρυθμιστική διαδικασία, η οποία θα εναρμονιστεί πλήρως μεταξύ των κρατών μελών σε επίπεδο ΕΕ. Είναι, κατά συνέπεια, απαραίτητο να υπερβούμε τα μεμονωμένα οικονομικά συμφέροντα και να διασφαλίσουμε ένα σημαντικό επίπεδο προστασίας των καταναλωτών και κυρίως των παιδιών, τα οποία είναι τα κύρια θύματα του εγκλήματος και της απάτης σε τέτοιου είδους υποθέσεις.
<SPEAKER ID="043" NAME="Antonio Fernando Correia De Campos" AFFILIATION="S&amp;D">
- (PT) Κύριε Πρόεδρε, κυρίες και κύριοι, βρισκόμαστε εν μέσω μιας σύγκρουσης ανάμεσα σε δύο πολιτικές, οι οποίες είναι σημαντικές για την Ευρωπαϊκή Ένωση: την προστασία των καταναλωτών και της δημόσιας τάξης από τη μία πλευρά και την ελεύθερη κυκλοφορία και παροχή υπηρεσιών από την άλλη.
<P>
Σύμφωνα με τη νομολογία του Δικαστηρίου επ' αυτού του θέματος, τα κράτη μέλη πρέπει να διατηρήσουν την αυτονομία και τη νομιμοποίησή τους σε σχέση με τη ρύθμιση της δραστηριότητας των παροχών τυχερών παιχνιδιών στο διαδίκτυο και τυχερών παιχνιδιών. Πρόκειται για ευαίσθητο τομέα, ο οποίος έχει επιπτώσεις σε κοινωνικές αξίες που αφορούν την αποκλίνουσα συμπεριφορά που σχετίζεται με τα τυχερά παιχνίδια και επίσης στις εθνικές παραδόσεις χρησιμοποίησης των ποσών τα οποία λαμβάνονται από την εν λόγω αγορά για τη χρηματοδότηση έργων κοινής ωφελείας.
<P>
Κατά τη διάρκεια των τελευταίων ετών, η νομολογία από το Λουξεμβούργο διαμόρφωσε μια συνεκτική και συνεπή γραμμή νομικής σκέψης, η οποία θα πρέπει να οδηγήσει τα ευρωπαϊκά θεσμικά όργανα και ειδικότερα την Επιτροπή στην υιοθέτηση μιας πιο σαφούς θέσης. Σε αυτήν περιλαμβάνεται η δημιουργία ενός ρυθμιστικού πλαισίου, το οποίο λαμβάνει υπόψη τις καθολικές ανησυχίες όλων των κρατών μελών όσον αφορά την πρόληψη του διασυνοριακού οργανωμένου εγκλήματος, το οποίο χρησιμοποιεί αυτού του είδους τα παιχνίδια ως μέσο επέκτασης, καθώς και όσον αφορά την παροχή κατάλληλης προστασίας στους καταναλωτές, οι οποίοι είναι ευάλωτοι σε αυτού του είδους τα τυχερά παιχνίδια στο διαδίκτυο.
<P>
Κύριε Garnier, αναμένουμε η νέα Επιτροπή, η οποία τώρα αναλαμβάνει καθήκοντα, να αντιμετωπίσει το εν λόγω ζήτημα ως προτεραιότητα στο πρόγραμμα δράσης της.
<SPEAKER ID="044" NAME="Oldřich Vlasák" AFFILIATION="ECR">
- (CS) Κυρίες και κύριοι, όπως όλοι γνωρίζουμε, τα τυχερά παιχνίδια διέπονταν παραδοσιακά από αυστηρούς κανονισμούς στις περισσότερες χώρες της ΕΕ. " κατάσταση έχει, φυσικά, αλλάξει από τότε που το Διαδίκτυο έγινε το μεγαλύτερο άντρο τυχερών παιχνιδιών στον κόσμο. Είναι γεγονός ότι η τεχνολογική ανάπτυξη που σχετίζεται με τις εργασίες τυχερών παιχνιδιών έχει εξελιχθεί ραγδαία σε ολόκληρο τον κόσμο και οι σχετικές νομικές ρυθμίσεις δεν μπορούν εν τω μεταξύ να παράσχουν μια ικανοποιητική απάντηση.
<P>
Οι υποθέσεις που σχετίζονται με τα τυχερά παιχνίδια στο διαδίκτυο παραπέμπονται συχνά στο Δικαστήριο των Ευρωπαϊκών Κοινοτήτων, πράγμα το οποίο καταδεικνύει σαφώς ότι η ερμηνεία και η εφαρμογή της κοινοτικής νομοθεσίας στον τομέα των τυχερών παιχνιδιών είναι ασαφής. Τα τυχερά παιχνίδια στο Διαδίκτυο θεωρούνται, επιπλέον, ως "γκρίζα ζώνη" της νομοθεσίας.
<P>
Κατά τη γνώμη μου, πρέπει να σεβαστούμε το γεγονός ότι κάθε κράτος έχει εκδώσει άδειες για τυχερά παιχνίδια εντός της δικαιοδοσίας του. Ταυτόχρονα, συμφωνούμε σε γενικό επίπεδο ότι η εθνική νομοθεσία δεν πρέπει να παραβιάζει τις αρχές της ΕΕ για τις επιχειρήσεις και την παροχή υπηρεσιών στο πλαίσιο της ΕΕ. Ωστόσο, αυτό κατά παράδοξο τρόπο σημαίνει ότι το τσεχικό δίκαιο, για παράδειγμα, δεν υποχρεούται να επιτρέψει σε τσεχικές εταιρείες να λάβουν άδεια λειτουργίας για τυχερά παιχνίδια στο διαδίκτυο, αλλά η Τσεχική Δημοκρατία δεν μπορεί να απαγορεύσει σε ξένες εταιρείες τυχερών παιχνιδιών να λειτουργούν στην επικράτειά της. Δεν μπορούμε να δεχτούμε μια τέτοια κατάσταση, για να μην μιλήσουμε για τους κοινωνικούς κινδύνους και τους κινδύνους στον τομέα της υγείας και της ασφάλειας, οι οποίοι σχετίζονται με τα τυχερά παιχνίδια στο διαδίκτυο, ή για τα σχετικά φορολογικά ζητήματα.
<SPEAKER ID="045" NAME="Sari Essayah" AFFILIATION="PPE">
(FI) Κύριε Πρόεδρε, όπως θα θυμάστε καλά, κύριε Barnier, το Ευρωπαϊκό Κοινοβούλιο υπήρξε συνεπές στην πολιτική του, όταν αντιτάχθηκε στη συμπερίληψη των τυχερών παιχνιδιών στην οδηγία για τις υπηρεσίες, καθώς τα τυχερά παιχνίδια αυτά καθεαυτά δεν αποτελούν υπηρεσίες: σχετίζονται με τον κίνδυνο εθισμού και το κοινωνικό κόστος που αυτός συνεπάγεται.
<P>
" ακεραιότητα του αθλητισμού είναι επίσης κάτι το οποίο το Ευρωπαϊκό Κοινοβούλιο πιστεύει ότι αξίζει να προστατευτεί, ειδικά τώρα που, με τη Συνθήκη της Λισαβόνας, έχουμε την αρμοδιότητα να ασχοληθούμε με το εν λόγω ζήτημα. Όσο πιο ανεξέλεγκτα είναι τα τυχερά παιχνίδια, τόσο ο αθλητισμός γίνεται απλώς μέσο συσσώρευσης κερδών και τόσο γίνεται επιρρεπής, για παράδειγμα, σε εγκληματικές δραστηριότητες όπως η νομιμοποίηση εσόδων από παράνομες δραστηριότητες.
<P>
" Επιτροπή πρέπει να προτείνει μια λύση, η οποία θα λαμβάνει υπόψη τη συνεπή πολιτική του Κοινοβουλίου σχετικά με τη διατήρηση των τυχερών παιχνιδιών στην αρμοδιότητα των κρατών μελών λόγω του ειδικού χαρακτήρα τους. Τουλάχιστον δώδεκα υποθέσεις έχουν υποβληθεί στο Δικαστήριο της Ευρωπαϊκής Ένωσης, με πιο πρόσφατη την υπόθεση Liga Portuguesa. Εντούτοις, δεν είναι σωστό οι εν λόγω υποθέσεις να σημειώνουν πρόοδο μόνο με τη μορφή αποφάσεων του δικαστηρίου ή ως αποτέλεσμα των διαδικασιών επί παραβάσει. Πρέπει να έχουμε μια απόφαση πολιτικής για αυτά τα θέματα, η οποία όμως δεν θα καταλήξει σε εναρμόνιση, διότι τα κράτη μέλη είναι ούτως ή άλλως υπεύθυνα για το κοινωνικό κόστος και τις άλλες αρνητικές συνέπειες των τυχερών παιχνιδιών.
<P>
Πρέπει να υπάρξει μια λογική και κατανοητή πολιτική σχετικά με τα τυχερά παιχνίδια, επειδή τα τυχερά παιχνίδια στο διαδίκτυο είναι απλώς μια λειτουργία, και αυτό δεν σημαίνει ότι οποιαδήποτε πολιτική σχετικά με τα τυχερά παιχνίδια θα είναι διασυνοριακή πολιτική. " αύξηση των τυχερών παιχνιδιών στο διαδίκτυο δεν αποτελεί μια δύναμη της φύσης, η οποία προχωρά αμείλικτα. Υπάρχουν πολλά προϊόντα τα οποία τα ηλεκτρονικά καταστήματα δεν μπορούν να πουλήσουν πέραν των συνόρων, συνεπώς οι εταιρείες τυχερών παιχνιδιών στο διαδίκτυο πρέπει, επίσης, να σεβαστούν τη νομοθεσία στα διάφορα κράτη μέλη.
<P>
Κύριε Επίτροπε, θα ήθελα να σας ενθαρρύνω να εκπονήσετε μια Πράσινη Βίβλο σχετικά με τα τυχερά παιχνίδια. Αυτή, ασφαλώς, θα μας παρείχε και τα μέσα καταπολέμησης των υπηρεσιών τυχερών παιχνιδιών στο διαδίκτυο που προέρχονται από χώρες εκτός Ευρώπης και των προβλημάτων, τα οποία προκαλούν τα τυχερά παιχνίδια.
<SPEAKER ID="046" NAME="Catherine Stihler" AFFILIATION="S&amp;D">
(EN) Κύριε Πρόεδρε, θα ήθελα να ευχαριστήσω τους προηγούμενους ομιλητές για τη συμβολή τους και τη συνάδελφό μου, Christel Schaldemose, για το έργο της σχετικά με το εν λόγω θέμα.
<P>
Όπως είπαν οι προηγούμενοι ομιλητές, τα τυχερά παιχνίδια δεν μοιάζουν με κανονική υπηρεσία. Οι αρνητικές συνέπειες των τυχερών παιχνιδιών δεν είναι δυνατό να υπογραμμιστούν περισσότερο, όπως είπαν πολλοί συνάδελφοι σήμερα το πρωί. Υπάρχουν δύο διεθνώς αναγνωρισμένες κλίμακες, οι οποίες μπορούν να μετρήσουν τον εθισμό στα τυχερά παιχνίδια. " μία ονομάζεται Diagnostic Statistical Severity Index και η άλλη Canadian Problem Gambling Severity Index. Αυτή χρησιμοποιήθηκε στο "νωμένο Βασίλειο και υπολογίζεται ότι, μόνο στο "νωμένο Βασίλειο - και ένας ολλανδός συνάδελφος είπε ότι το ένα τοις εκατό του πληθυσμού τους έχει θιγεί - υπάρχουν περίπου 236.000 - 284.000 ενήλικες, οι οποίοι έχουν εθισμό στα τυχερά παιχνίδια.
<P>
Πόσο μεγάλος θα ήταν αυτός ο αριθμός για ολόκληρη την Ευρωπαϊκή Ένωση; Όταν το σκεφθείτε, εάν η εν λόγω Πράσινη Βίβλος υποβληθεί, θα ήθελα να λάβει η Επιτροπή ορισμένα κατάλληλα στατιστικά στοιχεία -μια μελέτη για τις επιπτώσεις των τυχερών παιχνιδιών και των τυχερών παιχνιδιών στο διαδίκτυο στους πολίτες της ΕΕ. Νομίζω ότι αυτή θα ήταν μια πολύ χρήσιμη πληροφορία για να ενημερωθεί η συζήτησή μας και να την έχουμε άμεσα διαθέσιμη.
<P>
Όσον αφορά το σημείο σχετικά με τις αποφάσεις του ΔΕΚ, βλέποντας τη φράση "προκειμένου να προληφθεί η εκμετάλλευση τυχερών παιχνιδιών μέσω του Διαδικτύου για δόλιους ή εγκληματικούς σκοπούς" και την κυριαρχία των καρτέλ στη ενιαία αγορά, όπως επισημαίνεται από την έκθεση για τον ανταγωνισμό, καταλαβαίνουμε πως πρέπει να διασφαλίσουμε ότι οι εταιρείες τυχερών παιχνιδιών στο διαδίκτυο δεν θα χρησιμοποιούν την καταχώρηση σε διαφορετική χώρα από εκείνη στην οποία δραστηριοποιούνται ως βιτρίνα για την απόκρυψη παράνομων πρακτικών.
<P>
Αναμένω να πληροφορηθώ περισσότερα από τον Επίτροπο Barnier. Σας εύχομαι καλή επιτυχία, κύριε Επίτροπε, στα νέα σας καθήκοντα.
<SPEAKER ID="047" NAME="Mairead McGuinness" AFFILIATION="PPE">
(ΕΝ) Κύριε Πρόεδρε, θέλω να απευθύνω και εγώ τα συγχαρητήριά μου προς τον Επίτροπο Barnier. Κύριε Επίτροπε, αυτό δεν είναι το πιο εύκολο ζήτημα για να ξεκινήσετε τη σταδιοδρομία σας στην Επιτροπή, αλλά τολμώ να πω ότι δεν θα πείραζε τον προκάτοχό σας, τον κ. McCreevy, εάν έλεγα ότι εκείνος απολάμβανε τα τυχερά παιχνίδια. Του άρεσε να πηγαίνει σε ιππικούς αγώνες και προφανώς ήταν άνθρωπος που στοιχημάτιζε.
<P>
Προφανώς υπάρχουν δύο σχολές σκέψης σχετικά με τον εν λόγω ζήτημα. Ωστόσο, η άποψη του Κοινοβουλίου είναι σαφέστατη από το ψήφισμά του της 10ης Μαρτίου 2009, και πιστεύω ότι αξίζει να παρατεθούν τρεις γραμμές από αυτό το ψήφισμα, το οποίο αναφέρει ότι "τα κράτη μέλη έχουν συμφέρον και δικαίωμα να ρυθμίζουν και να ελέγχουν τις αγορές των τυχερών παιχνιδιών στις επικράτειές τους". Αναφέρει, επίσης, με μεγάλη σαφήνεια ότι "οι φορείς εκμετάλλευσης των τυχερών παιχνιδιών στο διαδίκτυο πρέπει να τηρούν τη νομοθεσία του κράτους μέλους όπου παρέχουν την υπηρεσία τους" και ότι "μια προσέγγιση αποκλειστικά στο πλαίσιο της εσωτερικής αγοράς δεν είναι κατάλληλη σε αυτόν τον πολύ ευαίσθητο τομέα".
<P>
Το πρόβλημα για εμάς ως νομοθέτες και για τα κράτη μέλη είναι ότι η αγορά βρίσκεται πολύ πιο μπροστά από εμάς: οι εξελίξεις σε αυτόν τον τομέα έχουν ξεπεράσει την υπάρχουσα νομοθεσία και θα συνεχίσουν να το κάνουν. Είτε μας αρέσει είτε όχι, στον κόσμο αρέσουν τα τυχερά παιχνίδια. Προσωπικά θα προτιμούσα να αγοράσω παπούτσια, αλλά άλλοι κάνουν άλλα πράγματα για την ευχαρίστησή τους.
<P>
Συμφωνώ απολύτως με εκείνους οι οποίοι έχουν μιλήσει με μεγάλη σαφήνεια σχετικά με τα προβλήματα των τυχερών παιχνιδιών είτε στο διαδίκτυο ή άλλως. Υπάρχουν τεράστια κοινωνικά ζητήματα όπου άτομα, τα οποία είναι εθισμένα, πηγαίνουν μακρύτερα από όσο θα έπρεπε. Θυμηθείτε όμως επίσης ότι τα κράτη μέλη προωθούν τις λαχειοφόρους αγορές και ίσως αυτή είναι μια νομιμοποιημένη μορφή προώθησης ενός πιθανού εθισμού.
<P>
Συνεπώς το ζήτημα δεν είναι σαφές αλλά, για μια ακόμα φορά, το πρόβλημα για το Ευρωπαϊκό Κοινοβούλιο, για την ΕΕ γενικά, είναι ότι δεν υπάρχει συνεκτικότητα ανάμεσα στα κράτη μέλη και εντούτοις οι πολίτες μας έχουν πρόσβαση σε υπηρεσίες εκτός της χώρας τους και επιθυμούν να το κάνουν αυτό.
<P>
" Πράσινη Βίβλος θα ήταν εξαιρετικά ευπρόσδεκτη: είναι μεγάλη πρόκληση για εσάς να συγκεντρώσετε τις πληροφορίες σε αυτό το ζήτημα. Νομίζω πως το πρόβλημα έγκειται στο ότι υπάρχει τεράστιο κενό στην πληροφόρηση και τη γνώση, και η Επιτροπή θα πρέπει να παρουσιάσει κάτι για την αντιμετώπιση αυτού του ζητήματος.
<SPEAKER ID="048" NAME="Mitro Repo" AFFILIATION="S&amp;D">
(FI) Κύριε Πρόεδρε, κύριε Επίτροπε, λέγεται ότι η πολιτική είναι ένα παιχνίδι, ορισμένες φορές ακόμα και τυχερό παιχνίδι, αλλά τα τυχερά παιχνίδια δεν είναι στην πραγματικότητα αυτά καθεαυτά επιχείρηση ή υπηρεσία. Σχετίζονται με τεράστιο αριθμό κοινωνικών δεινών, τα οποία προσελκύουν εγκληματική δραστηριότητα.
<P>
Ο εθισμός στα τυχερά παιχνίδια πολύ συχνά και πολύ εύκολα θέτει ένα άτομο σε οικονομικά δύσκολη θέση, η οποία μπορεί επίσης να έχει ως αποτέλεσμα πολύ σοβαρά προβλήματα ψυχικής υγείας. Επαναλαμβάνοντας το μήνυμα της ομιλίας της συναδέλφου μου κ. Stihler, θα ήθελα να αναφέρω ότι το 2008 υπήρχαν σύμφωνα με τις εκτιμήσεις 40.000 άτομα στη Φινλανδία με εθισμό στα τυχερά παιχνίδια. Εάν υπήρχε αναλογικά ο ίδιος αριθμός ατόμων σε επίπεδο ΕΕ, αυτό θα σήμαινε ότι τώρα υπάρχουν περισσότερα από 35 εκατομμύρια άτομα στην Ευρώπη με εθισμό στα τυχερά παιχνίδια και αυτό το νούμερο είναι υπερβολικά μεγάλο. Κατά συνέπεια, πιστεύω ότι τα κράτη μέλη πρέπει στο μέλλον να έχουν το δικαίωμα να αποφασίζουν τα ίδια για τον τρόπο με τον οποίο θα οργανώσουν τα τυχερά παιχνίδια, προκειμένου να ελαχιστοποιηθεί κάθε πιθανή ψυχολογική και οικονομική ζημία. Χρειαζόμαστε αυστηρούς κανόνες, ρύθμιση της αγοράς και παρακολούθηση των δημόσιων οργανισμών.
<P>
Θα ήθελα, τέλος, να τονίσω πόσο σημαντικό είναι για εμάς να εξετάσουμε την προστασία εκείνων των καταναλωτών, οι οποίοι είναι ιδιαίτερα ευάλωτοι, και τους κινδύνους που απορρέουν από τον εθισμό στα τυχερά παιχνίδια και από την παρορμητική συμπεριφορά και να καταβάλουμε πραγματική προσπάθεια για την καταπολέμηση του οργανωμένου εγκλήματος, το οποίο προσπαθεί να επωφεληθεί από αυτό.
<SPEAKER ID="050" NAME="Salvatore Iacolino" AFFILIATION="PPE">
(IT) Κυρία Πρόεδρε, κυρίες και κύριοι, συγχαρητήρια, κύριε Επίτροπε και καλωσορίσατε.
<P>
Όλοι έχουν προσέξει πόσο έχει ανθήσει τα τελευταία χρόνια η αγορά των τυχερών παιχνιδιών στο διαδίκτυο, τραβώντας την προσοχή της οικονομίας και των μέσων μαζικής ενημέρωσης. Πρόκειται για ένα φαινόμενο, το οποίο περιλαμβάνει νέες κοινωνικές ομάδες και το οποίο χαρακτηρίζεται από "πολυ-κατανάλωση". " τεχνολογία καθιστά πιο εύκολη την πρόσβαση και επιτρέπει σε έναν αυξανόμενο αριθμό καταναλωτών - συχνά νέων, οι οποίοι γενικά είναι πιο εξοικειωμένοι με τους υπολογιστές και το Διαδίκτυο - να συμμετέχει.
<P>
Το όνειρο κάποιου να αλλάξει τη ζωή του μέσω των τυχερών παιχνιδιών έχει συχνά καταστροφικές συνέπειες και πολλές οικογένειες σύρονται σε μια αρνητική κατάσταση από την οποία συχνά δεν υπάρχει τρόπος διαφυγής. Επιπλέον, δεν μπορεί να υποτιμηθεί η σοβαρή βλάβη που προκαλείται από την έλλειψη κοινωνικής επαφής και αλληλεπίδρασης των παικτών τυχερών παιχνιδιών στο διαδίκτυο. " μοναξιά και η βασική ανωνυμία των παικτών χαρακτηρίζουν έναν γενικά μη αποδεκτό εθισμό. " ενασχόληση με τα τυχερά παιχνίδια είναι ένα ελάττωμα, το οποίο φαίνεται ότι ακόμα και σήμερα αποκρύπτεται σε μεγάλο βαθμό.
<P>
Στην προηγούμενη θέση μου ως γενικός διευθυντής μιας δημόσιας υγειονομικής αρχής, δημιούργησα ένα ειδικό τμήμα για παθολογικούς παίκτες τυχερών παιχνιδιών. Το προτεινόμενο μοντέλο παρέμβασης αποδείχθηκε επιτυχές, επειδή η θεραπεία συνδυάζει τη θεραπευτική πτυχή με εκείνη της πρόληψης, της έρευνας και της αποκατάστασης.
<P>
Πρέπει να παρέμβουμε υιοθετώντας μια κοινή θέση και να διασφαλίσουμε ότι όλοι οι εθισμοί υπόκεινται σε μια ουσιαστική μορφή ελέγχου. Κάτι τέτοιο δεν συνέβη: αναφέρομαι στην κατάχρηση ναρκωτικών ουσιών, οινοπνευματωδών ποτών και καπνού, και στον διατροφικό εθισμό και τον εθισμό στο Διαδίκτυο.
<P>
Λυπάμαι που η ερώτηση, την οποία έθεσα μαζί με 42 ακόμα βουλευτές του Ευρωπαϊκού Κοινοβουλίου, δεν έχει ακόμα παραπεμφθεί στην Ολομέλεια του Κοινοβουλίου εξαιτίας των αντιδράσεων από την αριστερά.
<P>
Ως εκ τούτου, αναρωτιέμαι πόσο ενδιαφέρεται πραγματικά η Επιτροπή για εκείνους οι οποίοι έχουν βεβαιωμένο πρόβλημα εθισμού στις ναρκωτικές ουσίες ή άλλο βεβαιωμένο εθισμό, καθώς και πόσο σημαντικό ρόλο διαδραματίζει στο πρόγραμμα της Επιτροπής η καταπολέμηση του λαθρεμπορίου ναρκωτικών.
<SPEAKER ID="051" NAME="Συλβάνα Ράπτη" AFFILIATION="S&amp;D">
Κυρία Πρόεδρε, ο λόγος που στην Ευρώπη αισθανόμαστε ασφαλείς, ο λόγος που η Ευρώπη μετράει πια τόσα χρόνια ζωής είναι, νομίζω, το γεγονός ότι σεβάστηκε και σέβεται τις εθνικές ευαισθησίες. Το συνεχές δίλημμα που έρχεται και επανέρχεται, εάν τον πρώτο και κυριότερο λόγο τον έχει η Ευρώπη ή τα κράτη μέλη, είναι ταυτόχρονα και ζητούμενο και είναι χαρακτηριστικό στην περίπτωση των τυχερών παιχνιδιών, ιδιαίτερα στο διαδίκτυο. Το διαδίκτυο είναι ένας χώρος συναρπαστικός αλλά ταυτοχρόνως ενέχει κινδύνους παρά πολύ δύσκολα ελέγξιμους. Παράλληλα, η αρχή του ανταγωνισμού, πυλώνας της εσωτερικής αγοράς, δεν μπορεί να αγνοεί πρωταρχικά ζητήματα σεβασμού του εθνικού δημόσιου συμφέροντος. Το ζητούμενο αυτής της ισορροπίας νομίζω ότι αποτυπώνεται ξεκάθαρα και στις δύο αποφάσεις του Δικαστηρίου, που από τη μια μεριά κατανοεί και υπερασπίζεται την έννοια του δημοσίου συμφέροντος, όπως αυτή διασφαλίζεται μέσα από τις εθνικές παραδόσεις, ενώ από την άλλη διατυπώνει ενστάσεις σε μη αναλογικά μέτρα τα οποία λειτουργούν τελικά σε βάρος του πολίτη.
<P>
Γνωρίζοντας τις διαβουλεύσεις που διενεργούνται αυτόν τον καιρό στο Συμβούλιο περιμένουμε να ακούσουμε από την Επιτροπή με ποιο τρόπο θα εργαστεί για να διασφαλίσει την εθνική αυτονομία δράσης, αλλά και να δημιουργήσει μια αποτελεσματική βάση συνεργασίας, ώστε να καταπολεμηθούν και το θέμα του εθισμού και το θέμα της απάτης που ενέχεται. Κλείνοντας, κύριε Επίτροπε, να σας ευχηθώ συγχαρητήρια και να σας πω ότι εγώ πιστεύω όλα όσα λέγονται σε αυτήν την αίθουσα. Ακούγοντάς σας, λοιπόν, να λέτε ότι υπάρχει διαφορετική θέση για εσάς αυτήν τη στιγμή αλλά το ίδιο πνεύμα, είναι κάτι που περιμένω να το δω και στην πράξη. Καλή δουλειά.
<SPEAKER ID="052" NAME="Othmar Karas" AFFILIATION="PPE">
(DE) Κύρια Πρόεδρε, κύριε Επίτροπε, κυρίες και κύριοι, καταρχάς καλωσορίσατε, κύριε Επίτροπε. Χαίρομαι που σας βλέπω εδώ και που σας βλέπω να βρίσκεστε στη συγκεκριμένη θέση. Αυτό το οποίο εκ των πραγμάτων αντιμετωπίζουμε στον εν λόγω τομέα είναι, μεταξύ άλλων, η υλοποίηση του κανονιστικού πλαισίου της κοινωνικής οικονομίας της αγοράς.
<P>
Βρισκόμαστε σε κατάσταση έντασης. Από τη μία πλευρά, πρέπει να προχωρήσουμε παρακάτω στον δρόμο της αγοράς, καθώς πρέπει να εφαρμόσουμε τις αρχές της εσωτερικής αγοράς. Από την άλλη πλευρά, δεν μπορούμε να εγκαταλείψουμε το αίσθημα ευθύνης μας. Για αυτόν τον λόγο πρέπει να θέσουμε ορισμένους περιορισμούς στην αγορά τυχερών παιχνιδιών. Πρέπει να αποδεχθούμε την ευθύνη μας. Δεν μπορούμε να επιτρέπουμε στον καθένα να κάνει ό,τι του αρέσει στην αγορά τυχερών παιχνιδιών, όπως δεν μπορούμε να το κάνουμε στην χρηματοπιστωτική αγορά, και κατόπιν να ζητάμε από την κοινωνία να πληρώσει τον λογαριασμό. Αυτό που αντιμετωπίζουμε είναι ζητήματα εκπαίδευσης, νομιμοποίησης εσόδων από παράνομες δραστηριότητες, εγκληματικότητας και ελευθερίας στα τυχερά παιχνίδια. Πρέπει να εξετάσουμε όλα αυτά τα πράγματα μαζί.
<P>
Επίσης, δεν έχουμε στη διάθεσή μας σαφείς ορισμούς. Μιλάμε όλοι για τα τυχερά παιχνίδια, όμως υπάρχουν πολλοί διαφορετικοί τύποι τυχερών παιχνιδιών και υπάρχουν διαφορετικοί ορισμοί. Κατά συνέπεια, χαιρετίζω την αναγγελία της Πράσινης Βίβλου, επειδή θα μας επιτρέψει να προσεγγίσουμε ταυτόχρονα το ζήτημα του ορισμού, τα προβλήματα και το ευρύ φάσμα των μεμονωμένων εθνικών παραδόσεων.
<P>
Μια προσέγγιση αποκλειστικά στο πλαίσιο της εσωτερικής αγοράς δεν θα μας οδηγήσει πουθενά σε σχέση με αυτά τα ζητήματα. Ωστόσο, δεν πρέπει να χρησιμοποιήσουμε τη μία προσέγγιση προκειμένου να εξαιρέσουμε την άλλη. Χρειαζόμαστε ένα κανονιστικό πλαίσιο σε επίπεδο ΕΕ, έτσι ώστε να μην καταλήγουμε στην ίδια συζήτηση κάθε χρόνο. Εμπλέκονται και τα κράτη μέλη και οι διάφοροι φορείς εκμετάλλευσης. Κατά τη συνεργασία, δεν πρέπει να υπονομεύσουμε το δίκαιο των κρατών μελών, αλλά να διασφαλίσουμε ασφάλεια δικαίου στην ευρωπαϊκή αγορά.
<SPEAKER ID="053" NAME="Pier Antonio Panzeri" AFFILIATION="S&amp;D">
(IT) Κυρία Πρόεδρε, κύριε Επίτροπε, κυρίες και κύριοι, γνωρίζουμε τις διαφορές που υπάρχουν ανάμεσα στα διάφορα κανονιστικά πλαίσια των επιμέρους χωρών, και γνωρίζουμε επίσης ότι διάφορες ερμηνείες της ευρωπαϊκής και της εθνικής νομολογίας οδηγούν επί του παρόντος σε μεγάλο αριθμό παραβάσεων και διαφορών στα κράτη μέλη.
<P>
" απουσία μιας πολιτικής της Ευρωπαϊκής Ένωσης δεν μπορεί πλέον να συνεχιστεί υπό το φως των προκλήσεων που απορρέουν από τη διασυνοριακή φύση των υπηρεσιών τυχερών παιχνιδιών στο διαδίκτυο. Επιπλέον, η ταχεία εξάπλωση του Διαδικτύου και του ηλεκτρονικού εμπορίου τα τελευταία χρόνια προκάλεσε την αύξηση στην προσφορά τυχερών παιχνιδιών στο διαδίκτυο και την επακόλουθη εμφάνιση διασυνοριακών ζητημάτων, τα οποία παραμένουν ανεπίλυτα.
<P>
Για αυτόν τον λόγο, είμαι πεπεισμένος ότι τα ευρωπαϊκά θεσμικά όργανα πρέπει να ανταποκριθούν στις κοινές προκλήσεις, όπως η προστασία των καταναλωτών -και πιο συγκεκριμένα των παιδιών- και η πρόληψη του εγκλήματος και της απάτης, καθώς και στις προκλήσεις, οι οποίες αφορούν την καταπολέμηση της παράνομης και μη εγκεκριμένης παροχής υπηρεσιών, τις οποίες δεν μπορούν να αντιμετωπίσουν μόνες τους οι εθνικές κυβερνήσεις.
<P>
Κατά συνέπεια, η Επιτροπή πρέπει να ανταποκριθεί στα αιτήματα του Κοινοβουλίου και να επιδιώξει τη θέσπιση ευρωπαϊκού κανονιστικού πλαισίου. Πρέπει να το πράξει επιδεικνύοντας την απαραίτητη αποφασιστικότητα. Κύριε Επίτροπε, δεν αμφισβητείται η καλή σας θέληση και για αυτόν τον λόγο σας λέω ότι η διαβούλευση είναι καλή ιδέα και ότι η Πράσινη Βίβλος είναι επίσης καλή ιδέα, υπό την προϋπόθεση ότι θα χρησιμοποιηθεί για τον προσδιορισμό του σωστού νομοθετικού πλαισίου και δεν θα αποτελεί απλώς αυτοσκοπό. " προηγούμενη Επιτροπή πολύ συχνά συνέτασσε πολλές Πράσινες και Λευκές Βίβλους, χωρίς να λαμβάνονται αποφάσεις. Ωστόσο, πιστεύω ότι αντιλαμβάνεστε, κύριε Επίτροπε, πως χρειαζόμαστε αποφάσεις και όχι μόνο λόγια.
<SPEAKER ID="054" NAME="Eija-Riitta Korhola" AFFILIATION="PPE">
(EN) Κυρία Πρόεδρε, εξετάζοντας τις θέσεις που έλαβαν μέχρι στιγμής το Δικαστήριο των Ευρωπαϊκών Κοινοτήτων, το Συμβούλιο, η Επιτροπή και το Κοινοβούλιο σχετικά με τα τυχερά παιχνίδια και τα στοιχήματα, θα κατέληγα στα ακόλουθα συμπεράσματα. Ουσιαστικά, όλα τα κράτη μέλη και το Κοινοβούλιο απορρίπτουν την εφαρμογή των αρχών της χώρας προέλευσης και της αμοιβαίας αναγνώρισης σε αυτόν τον συγκεκριμένο και ευαίσθητο τομέα. Το Δικαστήριο το αποδέχεται αυτό, όπως διατύπωσε ρητώς για μία ακόμα φορά στην απόφασή του τον προηγούμενο Σεπτέμβριο. Για την Επιτροπή η εν λόγω απόφαση σημαίνει ότι χάνει ένα από τα βασικά επιχειρήματα, το οποίο έχει χρησιμοποιήσει σε όλες τις υποθέσεις παραβάσεων.
<P>
Τα κράτη μέλη είναι ελεύθερα να ορίσουν τους δικούς τους στόχους πολιτικής σχετικά με τα στοιχήματα και τα τυχερά παιχνίδια και να καθορίσουν λεπτομερώς το επίπεδο προστασίας, το οποίο θεωρούν κατάλληλο για τους πολίτες τους. Το Συμβούλιο και το Κοινοβούλιο συνεργάστηκαν για χρόνια. Το 2006 και το 2007 συμφώνησαν και τα δύο στην εξαίρεση των τυχερών παιχνιδιών και των στοιχημάτων από την οδηγία για τις υπηρεσίες και από την οδηγία για τις υπηρεσίες οπτικοακουστικών μέσων.
<P>
" έκθεση Schaldemose βασίστηκε πέρυσι στο έργο του Συμβουλίου υπό τη γαλλική Προεδρία και η ίδια γραμμή διατηρήθηκε επίσης υπό τη σουηδική και την ισπανική Προεδρία. Στην έκθεση Schaldemose ήμουν υπεύθυνη για τη γραμμή του ΕΛΚ και συμμερίζομαι τις απόψεις της.
<P>
Κύριε Επίτροπε, θα ήθελα να σας ρωτήσω το εξής: συμμερίζεστε την άποψη ότι η Επιτροπή πρέπει επιτέλους να αρχίσει να συνδράμει τα κράτη μέλη στην καταπολέμηση όλων των παράνομων - με άλλα λόγια μη εγκεκριμένων - προσφορών για τυχερά παιχνίδια, αντί να σπαταλά χρόνο σε ερωτήσεις, οι οποίες έχουν ήδη απαντηθεί; Εάν ναι, πώς θα αντιμετωπιστεί αυτό;
<SPEAKER ID="055" NAME="Bogusław Sonik" AFFILIATION="PPE">
(PL) Κυρία Πρόεδρε, δεν υπάρχει αμφιβολία ότι η αγορά τυχερών παιχνιδιών στο διαδίκτυο στην Ευρώπη αναπτύσσεται πολύ δυναμικά. Πράγματι, περισσότερο από το 40% της παγκόσμιας αγοράς τυχερών παιχνιδιών επικεντρώνεται στην Ευρώπη, αποφέροντας διογκούμενα κέρδη. Τα τελευταία τέσσερα χρόνια, τα εν λόγω εισοδήματα έχουν σχεδόν διπλασιαστεί: από 6,5 δισεκατομμύρια ευρώ σε 11 δισεκατομμύρια ευρώ. Αυτά τα στατιστικά στοιχεία μάς επιτρέπουν να πούμε ότι το εν λόγω φαινόμενο θα συνεχίσει να επεκτείνεται και σε υπερεθνικό και σε διασυνοριακό επίπεδο. " ανάπτυξη των υπηρεσιών και της αγοράς του Διαδικτύου και οι αλλαγές στη στάση των καταναλωτών απαιτούν μια αντίδραση από την πλευρά της Ευρωπαϊκής Ένωσης. " απουσία κοινοτικού κανονισμού για τα τυχερά παιχνίδια στο διαδίκτυο είναι μόνο ένα παράδειγμα για το ότι τα θεσμικά όργανα όχι μόνο δεν μπορούν να παρακολουθήσουν τις κοινωνικές αλλαγές, αλλά δεν μπορούν ούτε να αντιδράσουν στις ανάγκες της μεταβαλλόμενης κοινής ευρωπαϊκής αγοράς. " δυναμικά αναπτυσσόμενη αγορά των τυχερών παιχνιδιών, η οποία βασίζεται σε διασυνοριακές επαφές και συναλλαγές, χρειάζεται κοινούς και σαφείς κανονισμούς προκειμένου να ελαχιστοποιηθεί ο κίνδυνος ο οποίος σχετίζεται με την απάτη, τη νομιμοποίηση εσόδων από παράνομες δραστηριότητες, τη νόθευση αποτελεσμάτων και τον εθισμό. Οι σαφείς και διαφανείς αρχές πρέπει να αποτελέσουν τη βάση λειτουργίας της ενιαίας αγοράς και εμείς θα πρέπει, πάνω από όλα, να προστατεύσουμε τους ευρωπαίους καταναλωτές από αυτές τις απειλές.
<P>
Πρέπει να ενημερώσουμε τους καταναλωτές για τις πιθανές αρνητικές συνέπειες των τυχερών παιχνιδιών στο διαδίκτυο. Οι νέοι, όπως δηλώσαμε στο ψήφισμα τον Μάρτιο, δεν είναι αρκετά ώριμοι ώστε να κάνουν διάκριση των εννοιών τύχη, ρίσκο και πιθανότητα εξασφάλισης κέρδους. Πρέπει να αναγνωρίσουμε τον κίνδυνο να αναπτυχθεί στους νέους εθισμός στα τυχερά παιχνίδια. " Επιτροπή αποτυγχάνει όλο και πιο συχνά να συμβαδίσει -και όχι μόνο σε αυτό το θέμα- με την εξαιρετικά ταχεία ανάπτυξη του Διαδικτύου και τα διάφορα είδη διαδικτυακής δραστηριότητας. Δεν είναι ένας από τους λόγους για αυτό και το γεγονός ότι η Επιτροπή αποτελείται στο σύνολό της από ανθρώπους, οι οποίοι μεγάλωσαν σε μια εποχή κατά την οποία ο εν λόγω ηλεκτρονικός κόσμος της επιχειρηματικότητας στο Διαδίκτυο αποτελούσε μόνο θέμα φουτουριστικών μυθιστορημάτων;
<P>
" Επιτροπή πρέπει να αρχίσει να εργάζεται για μια εμπεριστατωμένη έκθεση όπου θα αναλύονται όλα όσα σχετίζονται με το πρόβλημα της εντιμότητας σε σχέση με τα τυχερά παιχνίδια και όλες οι νομικές και κοινωνικές συνέπειες που σχετίζονται με αυτό. Εκείνο που χρειάζεται είναι ένας ευρωπαϊκός κώδικας πρακτικής καθορισμένος με σαφήνεια, ο οποίος θα θεσπίσει τα υψηλότερα πρότυπα και θα είναι σε θέση να κάνει τη διάκριση ανάμεσα στον έντιμο αθλητικό συναγωνισμό και τα βρόμικα τυχερά παιχνίδια.
<SPEAKER ID="056" NAME="Elena Oana Antonescu" AFFILIATION="PPE">
(RO) " ρύθμιση της αγοράς τυχερών παιχνιδιών στην Ευρωπαϊκή Ένωση είναι λεπτό ζήτημα, ανεξάρτητα από το εάν μιλάμε για συμβατικά τυχερά παιχνίδια ή για τυχερά παιχνίδια στο διαδίκτυο. Ο τομέας των τυχερών παιχνιδιών στο διαδίκτυο επεκτάθηκε τα τελευταία χρόνια και αποτελεί πλέον έναν χώρο στον οποίο πραγματοποιούνται τεράστια κέρδη. Υπάρχουν εκείνοι που μιλούν ανοικτά υπέρ της απαγόρευσης των τυχερών παιχνιδιών, ενώ άλλοι πιστεύουν ότι η εν λόγω απαγόρευση θα είχε ως αποτέλεσμα την αύξηση των εν λόγω δραστηριοτήτων χωρίς να διέπονται από κάποιον ισχύοντα κανονισμό.
<P>
" Ευρωπαϊκή Ένωση και τα κράτη μέλη έχουν κοινούς στόχους στις προσπάθειές τους να βελτιώσουν τη ρύθμιση των δραστηριοτήτων τυχερών παιχνιδιών. Θέλουν να προστατέψουν τους ανηλίκους, να βρουν μια λύση για τα προβλήματα του εθισμού, να καθιερώσουν κατάλληλα μέτρα εποπτείας σχετικά με τη διαφάνεια και τους κανόνες διαφήμισης, και φυσικά να αποτρέψουν τον εθισμό και την υπερβολική συμμετοχή σε τυχερά παιχνίδια στο διαδίκτυο.
<P>
Ελλείψει εναρμονισμένης νομοθεσίας σε αυτόν τον τομέα, τα κράτη μέλη είναι ελεύθερα να θέσουν τους δικούς τους στόχους πολιτικής στον εν λόγω τομέα και να καθορίσουν το απαιτούμενο επίπεδο προστασίας. Παρόλο που οι σκοποί φαίνονται όμοιοι, η επίλυση του ζητήματος της ρύθμισης στον εν λόγω τομέα δεν είναι καθόλου εύκολη. Ωστόσο, δεν μπορούμε να αρνηθούμε την πραγματικότητα της κατάστασης -τα τυχερά παιχνίδια είναι μια σημαντική οικονομική δραστηριότητα η οποία δεν συμμορφώνεται πλήρως με τους κανόνες της εσωτερικής αγοράς. Εφόσον δεν υπάρχουν περιορισμοί μέσω τεχνικών φραγμών, είναι δυνατό να υπάρξει πρόσβαση στις εν λόγω δραστηριότητες σε διασυνοριακή βάση και να πραγματοποιούνται κέρδη τα οποία ανέρχονται σε δισεκατομμύρια ευρώ.
<P>
Οι αποφάσεις του Δικαστηρίου των Ευρωπαϊκών Κοινοτήτων δεν επιφέρουν προσέγγιση των θέσεων όσων έχουν διαφορετικές απόψεις σχετικά με τον σωστό τρόπο επιβολής της ρύθμισης. " Επιτροπή συνεχίζει να αντιμετωπίζει μια παράδοξη πραγματικότητα που αφορά τη δικαιοδοσία των κρατών μελών σχετικά με τη ρύθμιση του εν λόγω τομέα και τις καταγγελίες που υπέβαλαν οι πάροχοι τυχερών παιχνιδιών κατά των περιορισμών που επιβάλλονται σε εθνικό επίπεδο.
<P>
Δεν είμαι υπέρμαχος των τυχερών παιχνιδιών στο διαδίκτυο. Θα έλεγα ότι είμαι εναντίον της εν λόγω δραστηριότητας. Ωστόσο, θεωρώ ότι πρέπει να ξεκινήσουμε από την πραγματικότητα ότι τα παιχνίδια αυτά υπάρχουν. Για αυτόν τον λόγο πρέπει να καταρτίσουμε μια εναρμονισμένη νομοθεσία, η οποία δεν θα ρυθμίζει μόνο τις δραστηριότητες των οικονομικών φορέων εκμετάλλευσης, αλλά, το σημαντικότερο, θα προσφέρει επίσης μέτρα για την υποστήριξη των καταναλωτών. Πρέπει να διασφαλίσουμε ότι τα τυχερά παιχνίδια στο διαδίκτυο αντιμετωπίζονται με υπεύθυνο τρόπο. Πρέπει να προστατεύσουμε τους ανηλίκους και εκείνους οι οποίοι είναι ευάλωτοι. Πρέπει, επίσης, να αποτρέψουμε τον εθισμό και να αποφύγουμε το οργανωμένο έγκλημα.
<SPEAKER ID="057" NAME="Tamas Deutsch" AFFILIATION="PPE">
(HU) Πρώτον, ένα θερμό καλωσόρισμα στον Επίτροπο Barnier, και θα ήθελα να του ευχηθώ καλή επιτυχία στις προσπάθειές του. Κυρίες και κύριοι, επιτρέψτε μου να συνοψίσω σε τρία κύρια σημεία αυτά που θα ήθελα να πω.
<P>
Καταρχάς, στην εποχή μας, όταν οι ειδικοί λένε ότι ο κόσμος μας κυριαρχείται από τα μέσα μαζικής ενημέρωσης και το Διαδίκτυο, δεν μπορεί κανείς να συζητήσει πραγματικά για τα τυχερά παιχνίδια και ειδικά για τα τυχερά παιχνίδια στο διαδίκτυο παραβλέποντας τις σχετικές κοινωνικές, πολιτισμικές, υγειονομικές και ψυχολογικές επιπτώσεις που αυτά συνεπάγονται. Είναι επίσης σαφές, όπως καταδεικνύει η απόφαση την οποία υιοθέτησε το Κοινοβούλιο πριν από ένα έτος, ότι τα τυχερά παιχνίδια στο διαδίκτυο έχουν προφανείς επιβλαβείς επιπτώσεις στην κοινωνία. Αρκεί να αναφερθούν οι επιπτώσεις οι οποίες σχετίζονται με την ανάπτυξη εθισμού, με το οργανωμένο έγκλημα και με τη νομιμοποίηση εσόδων από παράνομες δραστηριότητες. Δεν πρέπει να ξεχνούμε επίσης τις βλαβερές επιπτώσεις των αθλητικών στοιχημάτων, καθώς ακόμα και τώρα η Ευρώπη πλήττεται από ένα τρομερό σκάνδαλο νόθευσης αποτελεσμάτων, το οποίο δυστυχώς σχετίζεται με το εν λόγω ζήτημα.
<P>
Δεύτερον, κατά την άποψή μου κάνουμε μεγάλο λάθος εάν πιστεύουμε ότι η ρύθμιση των τυχερών παιχνιδιών στο διαδίκτυο είναι ζήτημα της ελεύθερης αγοράς. Είναι πρωτίστως ζήτημα προστασίας του καταναλωτή. Κατά τη γνώμη μου, η ρύθμιση πρέπει να εστιάζει σε ζητήματα προστασίας του καταναλωτή.
<P>
Τέλος, επιτρέψτε μου να κάνω δύο προτάσεις. Απαιτείται κοινή ρύθμιση σε ευρωπαϊκό επίπεδο, μια ρύθμιση η οποία θα βασίζεται στην προστασία του καταναλωτή και θα εστιάζει στην πρόληψη, προκειμένου να αποτραπεί η ανάπτυξη εθισμού, η σύνδεση των τυχερών παιχνιδιών στο διαδίκτυο με το οργανωμένο έγκλημα και τα σκάνδαλα νόθευσης αποτελεσμάτων, τα οποία θέτουν σε κίνδυνο τον θεμιτό ανταγωνισμό. Τέλος, η Ευρωπαϊκή Ένωση πρέπει να δρομολογήσει μια ρύθμιση που θα ισχύει εντός και πέραν των συνόρων της, καθώς τα τυχερά παιχνίδια στο διαδίκτυο είναι παγκόσμιο ζήτημα, και πιστεύω ότι είναι ένα ζήτημα, το οποίο πρέπει επίσης να εξετάσουμε.
<SPEAKER ID="058" NAME="Jim Higgins" AFFILIATION="PPE">
(EN) Κυρία Πρόεδρε, όπως τόσοι πολλοί τομείς δραστηριότητας, τα τυχερά παιχνίδια έχουν ωφεληθεί από την εξελιγμένη τεχνολογία. Υπάρχει η θετική πλευρά και η αρνητική πλευρά. " θετική πλευρά είναι ότι αυτό διευκολύνει τους παίκτες και τους επιτρέπει να στοιχηματίζουν πιο εύκολα. Εξασφαλίζει τεράστια έσοδα στα κράτη μέλη και έχουμε προχωρήσει σε αχανείς τομείς. Πρώτα υπήρχαν μόνο αγώνες ταχύτητας και αθλήματα, αλλά τώρα υπάρχει ένας τεράστιος αριθμός άλλων τομέων, όπως για παράδειγμα εκείνος των πολιτικών προβλέψεων. Όπως λέμε στην Ιρλανδία, μπορεί κανείς να στοιχηματίσει ακόμα και σε δύο μύγες που σκαρφαλώνουν σε έναν τοίχο. Συνεπώς έχουμε τεράστια πρόοδο όσον αφορά τους τομείς τους οποίους καλύπτουν τα τυχερά παιχνίδια.
<P>
" αρνητική πλευρά είναι ότι υπάρχει απάτη, νόθευση αποτελεσμάτων, κοινωνικό και οικιακό χάος, εθισμός στα τυχερά παιχνίδια κ.λπ. Υπολογίζεται ότι, μόνο στο "νωμένο Βασίλειο -όπως λένε οι Ανώνυμοι Παίκτες- υπάρχουν περίπου 600.000 άτομα, τα οποία είναι εθισμένα στα τυχερά παιχνίδια και τα οποία είναι μέλη των Ανώνυμων Παικτών. Έχουμε το ίδιο πρόβλημα στην Ιρλανδία και πρόκειται για κοινό πρόβλημα σε ολόκληρη την ΕΕ.
<P>
Νομίζω ότι πρέπει να κοιτάξουμε την απόφαση του ΔΕΚ προκειμένου να πούμε ότι κάθε κράτος μέλος είναι αρμόδιο για τον καθορισμό των κανόνων και των κανονισμών του. Χρειαζόμαστε μια κοινή πολιτική, επειδή τα τυχερά παιχνίδια υπερβαίνουν τα σύνορα. Καλύπτουν ολόκληρη την Ευρωπαϊκή Ένωση. Νομίζω ότι πρέπει να επιστρέψουμε στις εξαιρετικές συστάσεις οι οποίες έγιναν στις 10 Μαρτίου 2009 και τις οποίες αξίζει να επανεξετάσουμε. Για παράδειγμα, οι βουλευτές καλούν τα κράτη μέλη να συνεργάζονται στενά μεταξύ τους προκειμένου να επιλύουν τα κοινωνικά προβλήματα και τα προβλήματα δημόσιας τάξης που προκύπτουν από τις διασυνοριακές υπηρεσίες τυχερών παιχνιδιών στο διαδίκτυο. Δεύτερον, πρέπει να προστατέψουμε τους καταναλωτές από την απάτη και για να το κάνουμε αυτό, πρέπει να υπάρχει κοινή θέση. Τρίτον, πρέπει να υπάρξει κοινή ρύθμιση σε σχέση με τη διαφημιστική προώθηση και τους όρους λειτουργίας των τυχερών παιχνιδιών στο διαδίκτυο. Τελευταίο, αλλά εξίσου σημαντικό, όσον αφορά τις πιστώσεις θα πρέπει να υπάρχει μέγιστο ποσό πιστώσεων και, όσον αφορά την ηλικία, θα πρέπει σαφώς να υπάρχει καθορισμένος ηλικιακός περιορισμός.
<P>
Ο κ. Panzeri είπε νωρίτερα -και έχει δίκιο- ότι συζητάμε εκτενώς εδώ για ψηφίσματα και συστάσεις και ότι όλα αυτά είναι αξιέπαινα αλλά εκείνο που πρέπει να κάνουμε τελικά είναι να τα μετατρέψουμε σε δράση. Διαφορετικά, πρόκειται για απλές φιλοδοξίες. Συνεπώς μιλάμε για ανάληψη δράσης και μιλάμε για το χρονοδιάγραμμα. Για αυτόν τον λόγο αναμένω την απάντηση της Επιτροπής.
<SPEAKER ID="059" NAME="RadvilMorkūnaitė-Mikulėnien" AFFILIATION="PPE">
(LT) Προφανώς κανείς δεν θα αμφισβητούσε το γεγονός ότι τα τυχερά παιχνίδια, όπως και άλλες μορφές εθισμού, προκαλούν σοβαρά κοινωνικά προβλήματα, τα οποία επηρεάζουν όχι μόνο τον παίκτη αλλά ολόκληρη την κοινωνία. Είναι ένα σύνθετο πρόβλημα.
<P>
Με την ταχεία εξάπλωση της πρόσβασης στο Διαδίκτυο στον παγκοσμιοποιημένο κόσμο μας σημειώθηκε σημαντική αύξηση μιας νέας μορφής εθισμού, του εθισμού στα τυχερά παιχνίδια στο διαδίκτυο. Στα δεκατέσσερα χρόνια από το 1996 η αγορά τυχερών παιχνιδιών αναπτύχθηκε δραματικά. Καθώς αναπτύσσεται η αγορά, αυξάνονται και τα γενικά έσοδα από τα τυχερά παιχνίδια παγκοσμίως. Μέχρι να θεσπίσουμε ένα κοινό σύστημα στην Ευρωπαϊκή Ένωση για τη ρύθμιση των τυχερών παιχνιδιών στο διαδίκτυο, τα μόνα άτομα τα οποία θα ικανοποιούνται βλέποντας αυτά τα ποσά θα είναι οι εκπρόσωποι των επιχειρήσεων τυχερών παιχνιδιών στο διαδίκτυο.
<P>
Το Δικαστήριο των Ευρωπαϊκών Κοινοτήτων απεφάνθη ότι οι υπηρεσίες τυχερών παιχνιδιών μπορούν να εκμεταλλευτούν την ελεύθερη κυκλοφορία και ότι τα κράτη μέλη πρέπει να τις ρυθμίζουν τα ίδια λαμβάνοντας υπόψη τις αξίες και τις παραδόσεις τους. " Λιθουανία, για παράδειγμα, εξακολουθεί να είναι μία από εκείνες τις χώρες της Ευρωπαϊκής Ένωσης στις οποίες απαγορεύονται τα τυχερά παιχνίδια στο διαδίκτυο. Ωστόσο, η ελεύθερη κυκλοφορία των υπηρεσιών διασφαλίζει την ευκαιρία συμμετοχής σε τυχερά παιχνίδια, της ελεύθερης πρόσβασης σε τυχερά παιχνίδια στο διαδίκτυο, και ακόμα και εάν απαγορεύσουμε τα τυχερά παιχνίδια σε ολόκληρη την Ευρωπαϊκή Ένωση, θα εξακολουθούμε να είμαστε απροστάτευτοι απέναντι στα τυχερά παιχνίδια με έδρα σε άλλα μέρη του κόσμου. Κατά συνέπεια, είναι απαραίτητο να θεσπιστεί ένα κοινό σύστημα στην Ευρωπαϊκή Ένωση για τη ρύθμιση των τυχερών παιχνιδιών στο διαδίκτυο, που θα λαμβάνει υπόψη την προστασία ομάδων κινδύνου δίνοντας ιδιαίτερη προσοχή στην προστασία των ανηλίκων και στον έλεγχο των συναλλαγών.
<P>
Όσον αφορά τους ανήλικους, δεν εθίζονται μόνο στα τυχερά παιχνίδια με χρήματα, αλλά συχνά και σε παιχνίδια τα οποία έχουν επιθετικό χαρακτήρα και επιθετικό περιεχόμενο και αυτό συνιστά, επίσης, μεγάλο πρόβλημα.
<P>
" εν λόγω κατάσταση είναι σχεδόν ταυτόσημη με το θέμα των εκπομπών CO2, το οποίο έχουμε συζητήσει τόσο συχνά. Το Διαδίκτυο δεν έχει σύνορα, συνεπώς εάν έχουμε διαφορετικούς κανόνες και διατάξεις για τα τυχερά παιχνίδια στο διαδίκτυο, η κατάσταση θα είναι όπως με το πρόβλημα της κλιματικής αλλαγής· πολλά λόγια και, δυστυχώς, ελάχιστα αποτελέσματα.
<SPEAKER ID="060" NAME="Piotr Borys" AFFILIATION="PPE">
(PL) Κυρία Πρόεδρε, θα ήθελα να θέσω ένα ερώτημα στην Επιτροπή στο πλαίσιο των ερωτημάτων που έθεσε ο συνάδελφός μου, κ. Nitras, ο οποίος αδυνατεί να είναι παρών εξαιτίας προβλημάτων που αντιμετώπισε κατά τη μετάβασή του στο Στρασβούργο. Πρώτον, θα ήθελα να ρωτήσω την Επιτροπή εάν θα μπορούσε να σχολιάσει τις πρόσφατες νομοθετικές αλλαγές σε κράτη μέλη στο πλαίσιο των κοινών αποφάσεων του Δικαστηρίου των Ευρωπαϊκών Κοινοτήτων. Δεύτερον, εξετάζει ακόμα η Επιτροπή τη λήψη νομικών μέτρων για τη θέσπιση κοινών πλαισίων που θα μπορούν να ρυθμίζουν τις συναλλαγές οι οποίες σχετίζονται με τα τυχερά παιχνίδια στο διαδίκτυο, έχοντας υπόψη κυρίως την προστασία του καταναλωτή και την καταπολέμηση του εθισμού στα τυχερά παιχνίδια και, επίσης, την αυξανόμενη παρουσία του οργανωμένου εγκλήματος σε ένα σύστημα, το οποίο δεν ελέγχεται και δεν ρυθμίζεται σωστά;
<P>
Σε σχέση με αυτό, συμφωνεί η Επιτροπή ότι, παρά τις κοινές ρυθμίσεις της ΕΕ που βρίσκονται σήμερα σε ισχύ, τα κράτη μέλη εξακολουθούν να μην μπορούν να μετριάσουν τη συμμετοχή των πολιτών τους σε τυχερά παιχνίδια παρά τη χρήση απαγορεύσεων, για παράδειγμα; Σε αυτόν τον τομέα φαίνεται ότι οι νομικές διατάξεις δεν προσαρμόζονται στην παρούσα κατάσταση και στην αναπτυσσόμενη αγορά διαδικτυακών υπηρεσιών. Σε σχέση με αυτό, το ερώτημά μου είναι το εξής: ποια μέτρα προτίθεται να λάβει η Επιτροπή στον εν λόγω τομέα για να καθοριστούν, ίσως, κοινά νομικά πλαίσια, τα οποία θα ήταν ίδια για όλα τα κράτη μέλη;
<SPEAKER ID="061" NAME="Toine Manders" AFFILIATION="ALDE">
(NL) Θα ήθελα να συγχαρώ τον Επίτροπο Barnier για το διορισμό του ως Επιτρόπου και, επίσης, να τον καλωσορίσω θερμά εδώ, καθώς υπάρχουν πολλά θέματα στην ημερήσια διάταξη.
<P>
" οδηγία για τις υπηρεσίες ή "οδηγία Bolkestein", η οποία είχε συζητηθεί εδώ, εξαιρούσε ρητά τα τυχερά παιχνίδια. Θεωρώ το γεγονός λυπηρό, καθώς φαίνεται ότι δεν τολμήσαμε να αναγνωρίσουμε ότι αυτό αποτελεί πρόβλημα για τους καταναλωτές, και πιστεύω ότι αυτό το ενθάρρυναν κυβερνήσεις οι οποίες ήταν παραπάνω από πρόθυμες να συνεχίσουν να το βλέπουν ως μονοπώλιο των κρατών μελών. Το αποτέλεσμα ήταν ένα νομοθετικό συνονθύλευμα, το οποίο επί του παρόντος οδηγεί σε μεγάλο βαθμό νομικής αβεβαιότητας. Αυτό είναι λυπηρό και πίσω του κρύβεται η απουσία του θάρρους, και από την πλευρά μας, σχετικά με την εξέταση των προβλημάτων. Στο κάτω κάτω, το να έχει κανείς ένα πρόβλημα αλλά να μην το εξετάζει είναι σαν να θάβει κανείς το κεφάλι του στην άμμο, όπως η στρουθοκάμηλος. Ωστόσο, πρόκειται για πραγματικά προβλήματα, καθώς οι οργανισμοί οι οποίοι παρέχουν υπηρεσίες τυχερών παιχνιδιών βρίσκονται συνεχώς σε αναζήτηση νέων διεξόδων.
<P>
" ισχύουσα νομοθεσία είναι βασισμένη στα υλικά σύνορα, όμως έχουμε φτάσει εδώ και πολύ καιρό στην εποχή των εικονικών συνόρων. Κατά τη γνώμη μου πρέπει συνεπώς να διασφαλίσουμε μια ευρωπαϊκή προσέγγιση όσον αφορά τα τυχερά παιχνίδια στο διαδίκτυο, να θεσπίσουμε σαφέστερη νομοθεσία, να εξασφαλίσουμε τη συμμετοχή των φορέων παροχής σε αυτήν και να διασφαλίσουμε ότι οι καταναλωτές προστατεύονται και το οργανωμένο έγκλημα αποκλείεται. Ωστόσο, αυτό σημαίνει επίσης ότι πρέπει να τολμήσουμε να εγκαταλείψουμε την κατάσταση κατά την οποία οι κυβερνήσεις διατηρούν ένα μονοπώλιο βάσει της απόφασης του Δικαστηρίου των Ευρωπαϊκών Κοινοτήτων (ΔΕΚ) ότι "τα μονοπώλια επιτρέπονται εφόσον ασκείται περιοριστική πολιτική"·η κατάσταση έχει ξεφύγει από κάθε έλεγχο.
<P>
Επίσης, το ΔΕΚ το αναφέρει αυτό τακτικά και πιστεύω ότι πρέπει να έχουμε το θάρρος να λάβουμε μέτρα δεσμευτικής νομοθεσίας, τα οποία θα εξαλείψουν τα καρκινώματα και την κατάχρηση των τυχερών παιχνιδιών, όχι μόνο προς όφελος των πολιτών μας, αλλά, επίσης, προκειμένου να αποκλειστεί το οργανωμένο έγκλημα. Ελπίζω αυτό να έχει επιτυχία, κύριε Barnier: σας περιμένει ένα τεράστιο έργο και σας εύχομαι καλή επιτυχία.
<P>
Ίσως -και αυτό είναι το τελευταίο μου σχόλιο, κυρία Πρόεδρε- είναι ήδη κάτι σημαντικό για εσάς να εμψυχώσετε το Κοινοβούλιο εξετάζοντας πράγματι προσεκτικότερα την εφαρμογή της οδηγίας για τις υπηρεσίες· στο κάτω κάτω, έχω ακούσει πολλές θετικές αναφορές επί του θέματος.
<SPEAKER ID="062" NAME="Franz Obermayr" AFFILIATION="NI">
(DE) Κυρία Πρόεδρε, στην υπόθεση C-42/07, το Δικαστήριο των Ευρωπαϊκών Κοινοτήτων εξέτασε εάν η Πορτογαλία είχε παραβιάσει το δίκαιο της ΕΕ απαγορεύοντας τα τυχερά παιχνίδια στο διαδίκτυο. " Πορτογαλία είχε απαγορεύσει σε εταιρείες την παροχή τυχερών παιχνιδιών μέσω Διαδικτύου. Οι εταιρείες οι οποίες επηρεάστηκαν από την εν λόγω απαγόρευση, όπως η BWin και η Liga Portuguesa de Futebol Profissional, κατέφυγαν στη δικαιοσύνη και υπερασπίστηκαν τις υποθέσεις τους μέχρι το ΔΕΚ. Το κύριο επιχείρημα ήταν ότι με αυτόν τον τρόπο η Πορτογαλία είχε παραβιάσει την ελεύθερη παροχή υπηρεσιών και ότι, σε τελικά ανάλυση, πρέπει να επιτρέπεται σε κάθε επιχειρηματία η παροχή υπηρεσιών σε διασυνοριακή βάση. Επιπλέον, κάθε πολίτης της ΕΕ πρέπει να είναι ελεύθερος να δέχεται υπηρεσίες, πράγμα που αποτελεί παθητική μορφή ελευθερίας.
<P>
Όσον αφορά το περιεχόμενό της, ωστόσο, η ελεύθερη παροχή υπηρεσιών περιλαμβάνει επίσης απαγόρευση των διακρίσεων, πράγμα που σημαίνει ότι δεν επιτρέπεται στο κράτος να θέσει τους αλλοδαπούς παρόχους υπηρεσιών σε μειονεκτικότερη θέση από τους εγχώριους παρόχους υπηρεσιών. Από την άλλη πλευρά, η ελεύθερη παροχή υπηρεσιών περιλαμβάνει, επίσης, απαγόρευση των περιορισμών, πράγμα το οποίο σημαίνει ότι κάθε δράση η οποία δεν συνιστά, αυτή καθεαυτή, διάκριση, αλλά προορίζεται να εμποδίσει την είσοδο αλλοδαπών εταιρειών στην αγορά, φυσικά απαγορεύεται Παρουσιάζει ενδιαφέρον το γεγονός ότι το ΔΕΚ απέρριψε το επιχείρημα αυτό, λέγοντας ότι η ελεύθερη παροχή υπηρεσιών μπορεί να περιορίζεται στο μέτρο που θέτει σε κίνδυνο το δημόσιο συμφέρον, καθώς είναι απαραίτητο να καταπολεμηθεί η απάτη, να υπάρξει εγγύηση για την προστασία του καταναλωτή και να προληφθεί ο εθισμός στα τυχερά παιχνίδια.
<P>
Ο εθισμός στα τυχερά παιχνίδια αποτελεί σήμερα μείζον πρόβλημα.
<P>
Μόνο στη Γερμανία, 200.000 άτομα θεωρούνται επίσημα εθισμένα στα τυχερά παιχνίδια και όλο και περισσότεροι νέοι πέφτουν θύματα του εν λόγω εθισμού.
<P>
Μία μελέτη διαπίστωσε ότι τα άτομα αρχίζουν να συμμετέχουν σε τυχερά παιχνίδια ήδη από την ηλικία των 13 ετών. Από την άλλη πλευρά, και γνωρίζουμε το εν λόγω πρόβλημα, οι ιδιωτικοί φορεί εκμετάλλευσης που συμμορφώνονται με αυστηρές απαιτήσεις και εφαρμόζουν κατάλληλες διαδικασίες προστασίας του καταναλωτή, αποκλείονται κατηγορηματικά από την αγορά ενώ, αντίθετα, επιτρέπεται σε κρατικά μονοπώλια τυχερών παιχνιδιών να αποφεύγουν τον κοινοτικό ανταγωνισμό, γεγονός που τους παρέχει μεγαλύτερο πλεονέκτημα στην αγορά.
<P>
Ελπίζω ότι αυτή η πολύ δύσκολη κατάσταση πόλωσης θα ληφθεί υπόψη κατά την κατάρτιση του νέου κανονιστικού πλαισίου και ότι η Επιτροπή θα ενσωματώσει τα βασικά ζητήματα, τα οποία έθιξα.
<SPEAKER ID="063" NAME="Giovanni Collino" AFFILIATION="PPE">
(IT) Κυρία Πρόεδρε, κυρίες και κύριοι, καταρχάς θα ήθελα να ευχηθώ στον Επίτροπο Barnier καλή επιτυχία στο έργο του, επειδή έχουμε ανάγκη να γίνει καλή δουλειά.
<P>
Τα τυχερά παιχνίδια έχουν εκ φύσεως ψυχολογικές επιπτώσεις στους μεμονωμένους παίκτες και επηρεάζουν τις πολιτισμικές και συμπεριφορικές πτυχές των διάφορων κοινωνιών. Δεδομένων των κινδύνων που συνεπάγονται τα τυχερά παιχνίδια, είναι συνετή η πρόσφατη απόφαση του Δικαστηρίου των Ευρωπαϊκών Κοινοτήτων, η οποία χορηγεί σε κάθε κράτος μέλος το δικαίωμα να ορίζει τους δικούς του κανόνες οι οποίοι θα διέπουν τα στοιχήματα και τα τυχερά παιχνίδια στο διαδίκτυο.
<P>
" απόφαση, η οποία αφορά την εταιρεία Liga Portuguesa, επιβεβαιώνει ότι η Ευρωπαϊκή Ένωση ρυθμίζεται εσωτερικά από 27 διαφορετικούς κανόνες, βάσει των οποίων κάθε κράτος έχει αποφασίσει να νομοθετήσει. " θέση αυτή είναι απολύτως κατά της εφαρμογής του δικαίου της εσωτερικής αγοράς και κατά του τομέα τυχερών παιχνιδιών και της εναρμόνισης σε ευρωπαϊκό επίπεδο.
<P>
" προσφορά που δεν ρυθμίζεται με αυστηρότητα, θα είχε αρνητικές επιπτώσεις στις ανάγκες και τη συμπεριφορά των μεμονωμένων πολιτών της ΕΕ, και εδώ αναφέρομαι ειδικά στις πιο ευάλωτες ομάδες και στους νέους.
<P>
Ζητάμε από εσάς, κύριε Barnier, να λάβετε μέτρα για τη δημιουργία ενός κανονιστικού πλαισίου, το οποίο θα αποσαφηνίσει τις ευθύνες και θα θεσπίσει κοινές αρχές και έναν κώδικα συμπεριφοράς για τους φορείς εκμετάλλευσης, με στόχο την προστασία όλων εκείνων των ευρωπαίων πολιτών οι οποίοι έχουν πάθος με τα τυχερά παιχνίδια στο διαδίκτυο.
<SPEAKER ID="064" NAME="Milan Zver" AFFILIATION="PPE">
(SL) Κύριε Επίτροπε, σας εύχομαι κάθε επιτυχία για το νέο σας χαρτοφυλάκιο.
<P>
Τα τυχερά παιχνίδια είναι μια σύγχρονη μορφή εθισμού. Όλοι το γνωρίζουμε· είναι ένα είδος διαφυγής για τον σύγχρονο άντρα και τη σύγχρονη γυναίκα. Ωστόσο, τα τυχερά παιχνίδια στο διαδίκτυο είναι ένα γεγονός το οποίο εμείς οι πολιτικοί πρέπει να αντιμετωπίσουμε και για το οποίο πρέπει να βρούμε την καλύτερη δυνατή λύση. Από τη μία πλευρά, πρέπει να προστατέψουμε τις αρχές που διέπουν την Ευρωπαϊκή Ένωση, όπως η ελεύθερη κυκλοφορία των υπηρεσιών, και από την άλλη πλευρά, πρέπει να προστατεύσουμε τους καταναλωτές.
<P>
Ποια κατεύθυνση να επιλέξουμε, ωστόσο; Εάν δώσουμε πολύ ευρείες αρμοδιότητες στα χέρια των εθνικών κυβερνήσεων των κρατών μελών, μου φαίνεται ότι δεν θα εξαλείψουμε όλα τα μειονεκτήματα των τυχερών παιχνιδιών στο διαδίκτυο. Ούτε θα εξαλείψουμε τη νομιμοποίηση των εσόδων από παράνομες δραστηριότητες ή άλλες συναφείς εγκληματικές δραστηριότητες.
<P>
Πάνω απ' όλα, δεν θα εξαλείψουμε τα μονοπώλια επειδή οι φορείς αποκλειστικής εκμετάλλευσης θα αποκτήσουν ακριβώς αυτόν το ρόλο εντός των εθνικών συνόρων τους. Είμαι εναντίον του προστατευτισμού σε ό,τι αφορά τα τυχερά παιχνίδια και εύχομαι η Πράσινη Βίβλος σας να μπορέσει πράγματι να επιλύσει το εν λόγω πρόβλημα προς όφελος όλων, προς όφελος των καταναλωτών και των εθνικών κυβερνήσεων και προς όφελος των αρχών που διέπουν την Ευρωπαϊκή Ένωση.
<SPEAKER ID="065" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, κύριε Επίτροπε, εδώ αντιμετωπίζουμε ένα ζήτημα μεγάλης σημασίας για την υπεράσπιση των συμφερόντων των πολιτών και την προστασία από τους κινδύνους απάτης, οι οποίοι είναι συνήθεις στα τυχερά παιχνίδια, συμπεριλαμβανομένων των τυχερών παιχνιδιών στο διαδίκτυο.
<P>
Τα κράτη μέλη πρέπει να διατηρήσουν την αυτονομία και την απόλυτη νομιμοποίησή τους να νομοθετήσουν στον τομέα των ελέγχων στα τυχερά παιχνίδια, σύμφωνα με τις παραδόσεις των χωρών τους και διασφαλίζοντας ένα επίπεδο προστασίας που είναι το πιο κατάλληλο για τους καταναλωτές και τα συμφέροντα των πολιτών, συμπεριλαμβανομένων των επενδύσεων σε κοινωνικούς τομείς, όπως συμβαίνει στην Πορτογαλία.
<P>
Για αυτούς τους λόγους, δεν μπορεί να υπάρξει εδώ περιθώριο για την εφαρμογή των κανόνων ανταγωνισμού και της ελεύθερης παροχής υπηρεσιών. Δεν ασχολούμαστε με ένα φυσιολογικό είδος υπηρεσίας, ασχολούμαστε με ένα παιχνίδι το οποίο έχει σοβαρές επιπτώσεις στις ζωές των πολιτών. Ελπίζουμε κατά συνέπεια, κύριε Επίτροπε, ότι θα έχετε υπόψη σας αυτήν τη θέση κατά τη διατύπωση των μέτρων, αναγνωρίζοντας την απόλυτη νομιμοποίηση των κρατών μελών να συνεχίσουν να νομοθετούν επί του παρόντος.
<SPEAKER ID="066" NAME="Sean Kelly" AFFILIATION="PPE">
(GA) Κυρία Πρόεδρε, σας ευχαριστώ που μου δίνετε την ευκαιρία να πω μερικά λόγια σχετικά με αυτό το μείζον διεθνές ζήτημα.
<P>
- (EN) Τα τυχερά παιχνίδια - και ιδίως τα τυχερά παιχνίδια στο διαδίκτυο - αποτελούν κρυφό εθισμό και, σε αντίθεση με τα άλλα είδη μείζονος εθισμού που είναι η κατάχρηση ναρκωτικών ουσιών και οινοπνευματωδών ποτών, δεν υπάρχουν εμφανείς σωματικές εκδηλώσεις της ασθένειας. Δεύτερον, τα τυχερά παιχνίδια στο διαδίκτυο αποτελούν, επίσης, εθισμό της νέας γενιάς και είναι ευρύτατα διαδεδομένα στους νέους, οι οποίοι έχουν περισσότερες τεχνολογικές γνώσεις από τους γονείς τους και δεν μπορούν κατά συνέπεια να ανακαλυφθούν και ως εκ τούτου να προστατευτούν.
<P>
Κατά συνέπεια, καλωσορίζω την επικείμενη δημοσίευση της Πράσινης Βίβλου, η οποία πρέπει να εξετάσει τρία πράγματα: πρώτον, να διαπιστώσει πόσο διαδεδομένα είναι τα τυχερά παιχνίδια - παραδείγματος χάρη, στην πόλη μου με τους 10.000 κατοίκους πριν από λίγα χρόνια υπήρχαν μόνο δύο γραφεία στοιχημάτων, αλλά σήμερα υπάρχουν 18. Δεύτερον, αφού διαπιστωθεί αυτό, χρειαζόμαστε ένα εκπαιδευτικό πρόγραμμα για νέους, γονείς και εκπαιδευτικούς, και, τρίτον, νομοθεσία η οποία θα ισχύει σε όλες τις χώρες.
<P>
GA Σας εύχομαι καλή τύχη σε αυτό το σημαντικό έργο, κύριε Επίτροπε.
<SPEAKER ID="069" NAME="Andreas Molzer" AFFILIATION="NI">
(DE) Κυρία Πρόεδρε, στη συζήτηση σχετικά με το εάν τα τυχερά παιχνίδια στο διαδίκτυο πρέπει να είναι αποκλειστική αρμοδιότητα των μονοπωλίων, με το εάν πρέπει να υπόκεινται σε αδειοδότηση ή με το εάν πρέπει να απαγορευτούν πλήρως, πιστεύω ότι δεν πρέπει να ξεχνάμε ότι η αύξηση του εθισμού στα τυχερά παιχνίδια υπήρξε δραματική. Όπως όλοι γνωρίζουμε, οι κρουπιέρηδες στα καζίνο περνούν από ψυχολογική εκπαίδευση προκειμένου να εντοπίζουν παίκτες με συμπεριφορά εθισμού. Εάν χρειαστεί, μπορεί να τους απαγορευτεί να παίξουν. Μετά την τεράστια αύξηση του αριθμού τυχερών παιχνιδιών που προσφέρονται στο διαδίκτυο, ωστόσο, το πρόβλημα του εθισμού μεταφέρεται πράγματι όλο και πιο πολύ εκεί. Θέτει σε κίνδυνο τις σχέσεις, την εργασία και την υγεία των ανθρώπων και χωρίς καλά καλά να το καταλάβουν μπορεί να συσσωρευτεί χρέος χιλιάδων ευρώ.
<P>
" προστασία των νέων είναι άλλο ένα πρόβλημα, το οποίο σχετίζεται με αυτό το ζήτημα. Ωστόσο, εάν απαγορευτεί η συμμετοχή των νέων σε τυχερά παιχνίδια, δεν θα υπάρξει αποτέλεσμα. Μία μελέτη κατέδειξε ότι ένας στους δέκα μαθητές στο Αμβούργο ηλικίας μεταξύ 14 και 18 ετών παίζει παράνομα στο Διαδίκτυο έναντι χρηματικού ποσού, υπό μορφή είτε πόκερ ή αθλητικών στοιχημάτων. Δεν πρέπει, επίσης, να ξεχνάμε ότι πέρα από την τραγική μοίρα εκείνων που πλήττονται και των οικογενειών τους, υπάρχουν επίσης οικονομικές συνέπειες στον δημόσιο προϋπολογισμό.
<SPEAKER ID="070" NAME="Πρόεδρος">
Κύριε Επίτροπε, επιτρέψτε μου καταρχάς να σας καλωσορίσω, μια και δεν άρχισα εγώ τη συνεδρίαση και, επίσης, να σας δώσω τον λόγο για να απαντήσετε σε αυτές τις πολυάριθμες ερωτήσεις.
<SPEAKER ID="071" NAME="Michel Barnier">
μέλος της Επιτροπής. - (FR) Κυρία Πρόεδρε, σας ευχαριστώ για το καλωσόρισμα και ευχαριστώ καθέναν από εσάς για τις ευχές και την ενθάρρυνσή σας. Όπως έχετε καταλάβει -και όπως έχω πει ενώπιον αυτού του Κοινοβουλίου- αναλαμβάνω τα νέα καθήκοντα τα οποία μου ανέθεσε ο Πρόεδρος Barroso με μεγάλη αποφασιστικότητα και βούληση. Θα παραμείνω ακόμα και λίγο ιδεαλιστής. Πιστεύω πως όντως υπάρχουν δημιουργικά ιδανικά, ειδικά σε ό,τι αφορά το ευρωπαϊκό εγχείρημα.
<P>
Το ερώτημα που έθεσε με μεγάλη σαφήνεια ο κ. Harbour μόλις τώρα, και τα ερωτήματα των κκ. Schwab, Gebhardt, Ruhle και de Jong, συγκεκριμένα, συνοψίζονται όλα στο εξής: θα επιδείξει η Ευρωπαϊκή Επιτροπή, στο στάδιο αυτό, αποφασιστικότητα και πρωτοβουλία και θα το πράξει, επιπροσθέτως, χρησιμοποιώντας άλλες μεθόδους πέραν των διαδικασιών επί παραβάσει;
<P>
Κυρίες και κύριοι, μη γελιέστε. Φυσικά έχω αναλάβει τα καθήκοντά μου εδώ και 48 ώρες. Συνεπώς, σας παρακαλώ δώστε στους συναδέλφους μου και σε εμένα χρόνο να εργαστούμε και να σας παρουσιάσουμε την κατάσταση με σοβαρό τρόπο. Ωστόσο, θέλω πραγματικά να σας μιλήσω για μια νέα προσέγγιση και το πράττω για έναν λόγο, ο οποίος είναι πολύ σημαντικός για εμένα. Όπως είπαν αρκετοί από εσάς -συμπεριλαμβανομένου του κ. Karas, και της κ. Gebhardt και της κ. Figueiredo πριν από λίγο- δεν πρόκειται για μια υπηρεσία σαν τις άλλες. Για αυτόν τον λόγο έχετε δίκιο να αναμένετε αυτήν τη νέα προσέγγιση από την Επιτροπή, αρχίζοντας με τη διαβούλευση που μόλις σας πρότεινα.
<P>
Επί του παρόντος, τα κράτη μέλη έχουν τη δυνατότητα να επιλέγουν τον τρόπο προσέγγισης του εν λόγω ζητήματος, υπό την προϋπόθεση ότι συμμορφώνονται με τη Συνθήκη. Όλα τα κράτη μέλη πιστεύουν ότι οι υπηρεσίες τυχερών παιχνιδιών πρέπει να ρυθμίζονται προσεκτικά, δεδομένου του κινδύνου που συνεπάγονται για την κοινωνία, ενός κινδύνου που η έκθεση της κ. Schaldemose -την οποία διάβασα με μεγάλη προσοχή και ενδιαφέρον- περιγράφει λεπτομερέστατα.
<P>
Το έργο του Συμβουλίου αποκάλυψε, επίσης, τις σημαντικά διαφορετικές γνώμες, παραδόσεις και πρακτικές που υπάρχουν. Εκείνο που πρόσεξα είναι ότι από τη στιγμή που τα κράτη μέλη επέλεξαν το 2006 να εξαιρέσουν τα τυχερά παιχνίδια από το πεδίο εφαρμογής της οδηγίας για τις υπηρεσίες, δεν ζητήθηκε η γνώμη τους από την Επιτροπή σχετικά με μια ευρωπαϊκή πρωτοβουλία. Κατά συνέπεια, αυτό είναι που πρόκειται να αλλάξει. Σε ό,τι με αφορά, οι ομάδες μου και εγώ θα παρακολουθούμε πολύ στενά τις προσπάθειες της ομάδας εργασίας του Συμβουλίου. Γνωρίζω, επίσης, ότι πολλά κράτη μέλη επιθυμούν τον περιορισμό του πεδίου εφαρμογής του σχεδίου οδηγίας σχετικά με τα δικαιώματα των καταναλωτών. Επιβεβαιώνω ότι η Επιτροπή δεν αποκλείει λύσεις πέραν των διαδικασιών επί παραβάσει.
<P>
Προκειμένου να βρεθεί ο σωστός τρόπος, πρόκειται να δημοσιεύσω ένα έγγραφο πολιτικής. Εγώ, προσωπικά, χρησιμοποίησα τις λέξεις "Πράσινη Βίβλος", αλλά για αυτό πρέπει να ελέγξω το περιεχόμενο και το χρονοδιάγραμμα του προγράμματος εργασίας της Επιτροπής και να το συζητήσω με τους συναδέλφους μου. Ωστόσο, θα δημοσιεύσουμε ένα έγγραφο πολιτικής προκειμένου να δομήσουμε μελλοντικές συζητήσεις σχετικά με τον εν λόγω ζήτημα. Το ζήτημα αυτό, κυρίες και κύριοι, αφορά αναμφίβολα ένα νέο και σημαντικό είδος ευρωπαϊκού συντονισμού.
<P>
Φυσικά, υπάρχει η οικονομική διάσταση, αλλά επαναλαμβάνω ότι δεν είναι η μόνη σε ό,τι με αφορά. Υπάρχουν άλλα σοβαρά ζητήματα, τα οποία συνιστούν εξίσου σημαντική πρόκληση για το δημόσιο συμφέρον. Κύριε Creutzmann, κύριε Kirkhope, κύριε Paska - δεν μπορώ να κατονομάσω όλους όσους μίλησαν, αλλά σημείωσα προσεκτικά όσα είπαν εξ ονόματός σας οι διάφοροι συντονιστές των Ομάδων σας.
<P>
Ένα από αυτά τα ζητήματα, μία από αυτές τις προκλήσεις είναι το διασυνοριακό έγκλημα. Είναι δυνατό να καταπολεμηθεί αυτού του είδους το έγκλημα χωρίς να υιοθετηθεί μια ευρωπαϊκή προσέγγιση; Νομίζω ότι είναι αδύνατο. Άλλωστε, εάν δεν υιοθετήσουμε μια ευρωπαϊκή προσέγγιση για τα τυχερά παιχνίδια στο διαδίκτυο, δεν θα σημειωθεί πρόοδος στη θέσπιση εσωτερικής αγοράς για το ηλεκτρονικό εμπόριο.
<P>
Σε ό,τι αφορά τα τυχερά παιχνίδια στο διαδίκτυο, το ελάχιστο που πρέπει να κάνουμε είναι να ενισχύσουμε τη συνεργασία μεταξύ των εθνικών αρχών που ρυθμίζουν τα τυχερά παιχνίδια στην Ευρώπη. Επιπλέον, αυτό είναι ασφαλώς ένα από τα ζητήματα τα οποία μελετά η ομάδα εργασίας του Συμβουλίου και για αυτόν τον λόγο η Επιτροπή θα συνεργαστεί με τα κράτη μέλη και στο εν λόγω ζήτημα και σε άλλα.
<P>
Πιστεύω ότι, εκτός από το να ακούω τη γνώμη των κρατών μελών, πράγμα που θα κάνω, θα συνεχίσω να ακούω όσα λέγονται στο Ευρωπαϊκό Κοινοβούλιο, όπως έκανα σήμερα το πρωί, παρόλο που αντελήφθην πλήρως ότι στις διάφορες πλευρές αυτού του Σώματος υπάρχουν διαφορετικές απόψεις, οι οποίες δεν είναι πάντοτε συνεπείς, επειδή γνωρίζω ποια είναι η κατεύθυνση της πλειοψηφίας του Κοινοβουλίου.
<P>
Θα ακούσω στο πλαίσιο της εν λόγω διαβούλευσης σχετικά με τον καλύτερο ευρωπαϊκό συντονισμό το Κοινοβούλιο και όλα τα ενδιαφερόμενα μέρη, καθώς και τις ενώσεις. Σε κάθε περίπτωση, αυτό πρόκειται να προτείνω στους συναδέλφους Επιτρόπους τις επόμενες ημέρες.
<P>
Μίλησα για προκλήσεις και δίκες, κυρία Πρόεδρε, και θα τελειώσω με αυτές. Φυσικά, ανάμεσα στα ζητήματα που αντιμετωπίζει η κοινωνία είναι και εκείνο του εθισμού, το οποίο είναι εξαιρετικά σημαντικό και το οποίο επισημάνατε στην έκθεσή σας, και υπάρχει και το ζήτημα των ανηλίκων. Πρέπει να υπάρχουν αυστηροί περιορισμοί, έτσι ώστε να μην μπορούν να συμμετέχουν οι ανήλικοι σε τυχερά παιχνίδια· όλα τα κράτη μέλη εργάζονται επάνω σε αυτό το ζήτημα, χωρίς όμως οργάνωση. Για αυτόν τον λόγο, στο συγκεκριμένο σημείο, πιστεύω ότι πρέπει να υπάρξει ευρωπαϊκός συντονισμός.
<P>
Για να υπάρξει ικανοποιητική εργασία, πρέπει πρώτα να υπάρξει σωστή κατανόηση, και για αυτόν τον λόγο κάνω δεκτό το αίτημα που πολλοί από εσάς θέσατε να περιέχει το έγγραφο πολιτικής της Επιτροπής αριθμητικά στοιχεία και αξιόπιστα στατιστικά στοιχεία, εκτός από τα αριθμητικά στοιχεία που παρατέθηκαν μόλις τώρα. Πρόκειται, κατά συνέπεια, να προσπαθήσω -και αυτό είναι που μόλις ζήτησαν συγκεκριμένα η κ. Stihler και η κ. McGuinness- να διασφαλίσω ότι, εκτός από σαφείς οδηγίες πολιτικής, πράγμα που σημαίνει όχι μόνο λόγια, αλλά επίσης προτεινόμενες αποφάσεις, το έγγραφο της Επιτροπής θα περιέχει προ πάντων μια κατά το δυνατό ακριβή διάγνωση για όλα αυτά τα ζητήματα.
<P>
Επιτρέψτε μου να πω κάτι τελευταίο, κυρία Πρόεδρε, σχετικά με ένα θέμα το οποίο συνδέεται επίσης με το εν λόγω ζήτημα των τυχερών παιχνιδιών, και αυτό είναι η χρηματοδότηση του αθλητισμού. Επιπλέον, το λέω αυτό ως άνθρωπος που αφιέρωσε 10 χρόνια από τη ζωή του στην οργάνωση αθλητικών δραστηριοτήτων. Απομένουν λίγες ημέρες μέχρι την έναρξη των Ολυμπιακών Αγώνων του Βανκούβερ και έχω την τιμή να μοιράζομαι το προεδρείο μιας οργανωτικής επιτροπής Ολυμπιακών Αγώνων. Γνωρίζω, κατά συνέπεια, ότι η διοργάνωση σημαντικών αθλητικών γεγονότων κοστίζει χρήματα και ότι, κάπου, τα δίκτυα χρηματοδότησης συνδέονται με τα τυχερά παιχνίδια.
<P>
Επιπροσθέτως, για αυτόν τον λόγο, πολλά κράτη μέλη που χρηματοδοτούν τον αθλητισμό μέσω των τυχερών παιχνιδιών επιθυμούν επίσης να διαφυλάξουν τις εθνικές πρακτικές ή την εθνική νομοθεσία. " Επιτροπή διενεργεί επί του παρόντος μελέτη σχετικά με τη χρηματοδότηση του αθλητισμού προκειμένου να κατανοηθούν καλύτερα όλοι αυτοί οι προβληματισμοί. Θα υπάρξει, επίσης, μια διάσκεψη, η οποία θα λάβει χώρα την επόμενη εβδομάδα στις Βρυξέλλες, και στο έγγραφο πολιτικής το οποίο θα σας παρουσιάσω, θα αναφερθούμε επίσης σε αυτά τα δίκτυα που χρηματοδοτούν τις διοργανώσεις και τον αθλητισμό μέσω των τυχερών παιχνιδιών.
<P>
Κυρίες και κύριοι, σας άκουσα πολύ προσεκτικά και σας είμαι ευγνώμων για την πολυμορφία και την ποιότητα των ομιλιών σας. Θα συνεχίσω να σας ακούω. Εκτός από το Κοινοβούλιο και μαζί με το Κοινοβούλιο, θα έχω διαβουλεύσεις με όλα τα ενδιαφερόμενα μέρη. Κατά συνέπεια, βάσει του εν λόγω εγγράφου πολιτικής, το οποίο, με την επιφύλαξη της συμφωνίας του σώματος των Επιτρόπων, θα είναι πιθανότατα μια Πράσινη Βίβλος, θα ορίσω ραντεβού μαζί σας για όχι αργότερα από το φετινό φθινόπωρο, προκειμένου να μπορέσουμε να επιτύχουμε τον στόχο της μεγαλύτερης συνέπειας και της θέσπισης αυτής της υπέροχης μορφής συντονισμού σε ευρωπαϊκό επίπεδο.
<SPEAKER ID="072" NAME="Πρόεδρος">
Σας ευχαριστούμε πολύ, κύριε Επίτροπε, για αυτήν την πλήρη και ενθαρρυντική απάντηση.
<P>
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="073" NAME="Sławomir Witold Nitras  " AFFILIATION="PPE">
γραπτώς. - (PL) Θα ήθελα να επιστήσω εξαρχής την προσοχή σας στη σημασία των τυχερών παιχνιδιών στο διαδίκτυο στο σύγχρονο κόσμο. Στη συζήτηση που διεξάγεται τώρα, ασχολούμαστε με ορισμένα θέματα που κατά τη γνώμη μου πρέπει να επιλυθούν το συντομότερο δυνατό, και το καλύτερο θα ήταν να επιλυθούν σε κοινοτικό επίπεδο. Στην απόφασή του, το Δικαστήριο των Ευρωπαϊκών Κοινοτήτων ανέφερε ότι η ρύθμιση της νομοθεσίας για τα τυχερά παιχνίδια αφορά τα κράτη μέλη και ότι αυτά καθιστούν πιο αυστηρούς τους κανονισμούς στον εν λόγω τομέα. Στην Πολωνία, αλλά και σε άλλες χώρες, ακούγονται φωνές οι οποίες υποστηρίζουν ότι πρέπει να περιορίσουμε σημαντικά τις ευκαιρίες συμμετοχής σε τυχερά παιχνίδια στο Διαδίκτυο. Κατά τη γνώμη μου, αυτό είναι ένα βήμα προς τη σωστή κατεύθυνση και έχει ως στόχο τη θέσπιση σαφούς και ενιαίας νομοθεσίας, που θα συμπεριλαμβάνει αρχές για τη διατήρηση της ασφάλειας του Διαδικτύου. Από την άλλη πλευρά, τα τυχερά παιχνίδια στο διαδίκτυο πραγματοποιούνται συχνά εκτός της επικράτειας μίας μόνο χώρας. Αυτό προκαλεί σοβαρές συνέπειες, όχι μόνο νομικές αλλά και οικονομικές. Το ερώτημα σχετικά με το ποια δικαιοδοσία πρέπει να ισχύει και σε ποιον βαθμό πρέπει να ισχύει παραμένει αναπάντητο. Είμαι της άποψης ότι, καθώς ένας από τους θεμελιώδεις ρόλους της Ευρωπαϊκής Ένωσης είναι να διασφαλίσει την ασφάλεια των πολιτών της, πρέπει να θεσπιστεί ρύθμιση σε επίπεδο ΕΕ και επίσης να διασφαλιστεί η αποτελεσματική της υλοποίηση.
<P>
(" συνεδρίαση διακόπτεται στις 11.25 και συνεχίζεται στις 12.00)

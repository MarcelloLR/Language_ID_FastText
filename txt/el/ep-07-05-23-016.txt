<CHAPTER ID="016">
Κοινή οργάνωση των γεωργικών αγορών (συζήτηση) 
<SPEAKER ID="415" NAME="Πρόεδρος">
" ημερήσια διάταξη προβλέπει τη συζήτηση επί της εκθέσεως Niels Busk, εκ μέρους της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου που αφορά τη θέσπιση κοινής οργάνωσης των γεωργικών αγορών και ειδικών διατάξεων για ορισμένα γεωργικά προϊόντα - C6-0045/2007 -.
<SPEAKER ID="416" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, θέλω καταρχάς να ευχαριστήσω το Κοινοβούλιο, την Επιτροπή Γεωργίας και Ανάπτυξης της Υπαίθρου και τον εισηγητή, κ. Busk, για τον ταχύ και εποικοδομητικό χειρισμό της πρότασης.
<P>
Δεύτερον, εξ ονόματος της κ. Fischer-Boel, θέλω να σας μεταφέρω την ευγνωμοσύνη μας για τη στήριξη που παρέχετε στην πρόταση. Εκτιμώ επίσης πάρα πολύ τη θετική προσέγγιση που υιοθετήθηκε στην έκθεση της Επιτροπής Γεωργίας. Το θέμα που συζητούμε είναι πολύ συγκεκριμένο: η γνωμοδότηση του Ευρωπαϊκού Κοινοβουλίου για την ενιαία κοινή οργάνωση αγοράς, ή ΚΟΑ.
<P>
" απλούστευση στον τομέα της γεωργίας είναι ένας από τους κεντρικούς στόχους της Επιτροπής. Αυτό το κείμενο διαφέρει από την πλειονότητα των προτάσεων της Επιτροπής στον τομέα της ΚΓΠ. Γιατί; Με την ενιαία ΚΟΑ επιδιώκουμε να πραγματοποιήσουμε ένα σημαντικό βήμα προόδου προς την κατεύθυνση της απλούστευσης και της βελτίωσης του νομοθετικού πλαισίου της κοινής γεωργικής πολιτικής. Γνωρίζω ότι έχει γίνει συνήθεια να μιλάμε για απλούστευση και βελτίωση του ρυθμιστικού πλαισίου. Αυτή η πρόταση καταδεικνύει με μεγάλη σαφήνεια τι μπορούν να σημαίνουν στην πράξη αυτοί οι όροι. " ενιαία ΚΟΑ θα συγχωνεύσει και τις 21 υπάρχουσες ΚΟΑ σε ένα κείμενο. Θα αντικαταστήσει περισσότερους από 40 κανονισμούς του Συμβουλίου και σχεδόν 620 άρθρα και θα μειώσει κατά τα δύο τρίτα τουλάχιστον τον αριθμό των σχετικών άρθρων και σελίδων στην Επίσημη Εφημερίδα.
<P>
Εκτός από αυτές τις ποσοτικές παραμέτρους, η ενιαία ΚΟΑ θα καταστήσει τη νομοθεσία μας για την αγορά πιο ομοιογενή και συνεπή· με άλλα λόγια, η πρόσβαση και μελέτη της θα καταστεί ευκολότερη και, ως εκ τούτου, θα γίνει περισσότερο κατανοητή και η εφαρμογή της θα διευκολυνθεί. Σύμφωνα με τον προγραμματισμό της Προεδρίας, αυτή η πρόταση θα συζητηθεί στη συνάντηση της Ειδικής Επιτροπής Γεωργίας στις 29 Μαΐου και 4 Ιουνίου και πιθανώς στις 11 Ιουνίου στο Συμβούλιο. Επιτρέψτε μου επίσης σε αυτό το στάδιο να ευχαριστήσω το Κοινοβούλιο διότι κατέστησε εφικτή την ταχεία λήψη απόφασης.
<P>
Κατά καιρούς, επισημαίνεται στην Επιτροπή ότι η ενιαία ΚΟΑ δεν είναι αρκετή για να διευκολύνει τη ζωή των αγροτών μας. Συμφωνώ απολύτως. Δεν αρκεί ένα νομοθετικό κείμενο για να επιτύχουμε την πραγματική απλούστευση. Γι' αυτό η ενιαία ΚΟΑ είναι ένα μόνο στοιχείο -αν και πολύ σημαντικό- μεταξύ των πολλών συνιστωσών της στρατηγικής απλούστευσης στον τομέα της γεωργίας. Οι άλλες συνιστώσες, όπως θα θυμάστε, περιλαμβάνουν την έκθεση της Επιτροπής για την πολλαπλή συμμόρφωση, η οποία θα έχει ουσιαστικό αντίκτυπο στις ζωές των αγροτών εφόσον εφαρμοστούν οι προτάσεις της, το σχέδιο δράσης για την απλούστευση, το οποίο περιλαμβάνει επί του παρόντος 37 πρακτικά μέτρα η εφαρμογή των οποίων βρίσκεται σε εξέλιξη στον τομέα της γεωργίας, καθώς και ο έλεγχος υγείας, ο οποίος θα εστιαστεί επίσης στην περαιτέρω απλούστευση της ΚΓΠ.
<P>
Για να επανέλθουμε, όμως, στην ΚΟΑ, όπως ανέφερα ήδη, εξ ονόματος της Επιτροπής, εκτιμώ τον θετικό τόνο της έκθεσης, ο οποίος μου επιτρέπει να αποδεχτώ αρκετές από τις τροπολογίες στην έκθεση της Επιτροπής Γεωργίας. Υποθέτω όμως ότι δεν θα σας εκπλήξει το γεγονός ότι δυσκολεύομαι πολύ να αποδεχτώ ορισμένες από τις προτεινόμενες τροπολογίες καθόσον θεωρώ ότι αποδυναμώνουν χωρίς λόγο τον αντίκτυπο της πρότασης. Επιτρέψτε μου δε να αναφέρω δύο σημεία που παρουσιάζουν ιδιαίτερο ενδιαφέρον.
<P>
Το ένα είναι το αίτημα να παραμείνουν εκτός της ενιαίας ΚΟΑ, μέχρις ότου ολοκληρωθεί η μεταρρύθμισή τους, δύο τομείς: τα οπωροκηπευτικά και ο οίνος. Δεν συμμερίζομαι αυτή την άποψη, όμως θα μπορούσα να δεχτώ την ενσωμάτωση των σημαντικότερων στοιχείων τους μόνο μετά την ολοκλήρωση των διαδικασιών μεταρρύθμισης.
<P>
Το δεύτερο σημείο αφορά τη διάρθρωση της διαχειριστικής επιτροπής. Στην έκθεση της Επιτροπής Γεωργίας προτείνονται τέσσερα επιμέρους τμήματα. Κατά τη γνώμη μας, αυτό έρχεται σε αντίθεση με την ενιαία ΚΟΑ και καθιστά ανελαστική τη νέα επιτροπή χωρίς να υπάρχει ουσιαστικός λόγος. Μπορώ, όμως, να σας διαβεβαιώσω ότι η Επιτροπή είναι αποφασισμένη να οργανώσει τις συνεδριάσεις της ενιαίας επιτροπής κατά τέτοιο τρόπο ώστε να περιλαμβάνουν την αναγκαία εμπειρογνωμοσύνη και να λαμβάνουν υπόψη τις ιδιαιτερότητες των επιμέρους τομέων.
<P>
Σας ευχαριστώ για την προσοχή σας αυτή την προχωρημένη ώρα. Αναμένω με ενδιαφέρον τη συζήτηση.
<SPEAKER ID="418" NAME="Niels Busk" AFFILIATION="ALDE">
εισηγητής. - (DA) Κυρία Πρόεδρε, κυρία Επίτροπε, καταρχάς θα ήθελα να ευχαριστήσω τη γερμανική Προεδρία και την Επιτροπή για την ιδιαιτέρως εποικοδομητική συνεργασία κατά την εκπόνηση της παρούσας έκθεσης. " συνεργασία αυτή βασίστηκε στη διαφάνεια και την εμπιστοσύνη και αναμφίβολα συνέβαλε στην έγκριση της εν λόγω έκθεσης από πολύ μεγάλη πλειοψηφία της Επιτροπής Γεωργίας και Ανάπτυξης της Υπαίθρου. Θα ήθελα, βεβαίως, να ευχαριστήσω επίσης τους συναδέλφους μου στην Επιτροπή Γεωργίας και Ανάπτυξης της Υπαίθρου για ορισμένες ενδιαφέρουσες συζητήσεις και για τη σημαντική συνεισφορά τους στην εν λόγω έκθεση. Γενικότερα, ήταν χαρά μου που συνεργάστηκα μαζί τους για το συγκεκριμένο θέμα.
<P>
" Επιτροπή κατέθεσε μια ιδιαίτερα φιλόδοξη πρόταση, την οποία επικροτώ. Είναι καλό να απλουστεύουμε και να προάγουμε το ανοικτό πνεύμα και τη διαφάνεια, και η διαφάνεια είναι κάτι στο οποίο πιστεύω ακράδαντα ότι θα οδηγήσει η συγκεκριμένη πρόταση. Και με αυτό θα πρέπει να προστεθεί ότι η πλέον περίτρανη απόδειξη της εν λόγω απλούστευσης έγκειται στο ίδιο το νομοθετικό έγγραφο, η έκταση του οποίου μειώθηκε συνολικά από τις 600 στις 200 σελίδες. Αυτό δείχνει ότι έχουν γίνει πολλά. " παρούσα νομοθετική δέσμη περιλαμβάνει τις συνθήκες πλαίσιο του αγροτικού κλάδου και ο ευρύτερος στόχος πρέπει να είναι η επίτευξη σαφήνειας όσον αφορά τις συνθήκες πλαίσιο, και μάλιστα με τέτοιον τρόπο ούτως ώστε αυτοί στους οποίους απευθύνεται η παρούσα έκθεση, και συγκεκριμένα οι φορείς εκμετάλλευσης, να αντιληφθούν και οι ίδιοι τις τροποποιήσεις ως απλούστευση. Στην προκειμένη περίπτωση δεν πρόκειται περί ουσιαστικής αλλαγής της πολιτικής και η απλούστευση δεν πρόκειται να γίνει με κανέναν τρόπο αντιληπτή από τον τελικό χρήστη, δηλαδή τον γεωργό.
<P>
Κατά τη διάρκεια της διαδικασίας, πολλοί άνθρωποι κατήγγειλαν πως ό,τι έλαβε χώρα κάθε άλλο παρά απλούστευση ήταν. Έως σήμερα οι φορείς εκμετάλλευσης συνεργάζονταν με μία οργάνωση αγοράς ή ίσως με μικρό αριθμό εξ αυτών. Οι εν λόγω οργανώσεις αγοράς θα ενσωματωθούν πλέον μόνον σε μία, η οποία θα περιλαμβάνει όλες τις παλαιές οργανώσεις. Ορισμένοι ίσως να μην αντιληφθούν αμέσως τις τροποποιήσεις αυτές ως απλούστευση. Ωστόσο, για εκείνους οι οποίοι χρησιμοποιούν περισσότερες από μία τομεακές οργανώσεις αγοράς ή εκείνους οι οποίοι επιθυμούν να διαμορφώσουν μια συνοπτική εικόνα των διαφορετικών οργανώσεων της αγοράς, το παρόν ενοποιημένο σύνολο κανονισμών αναμφισβήτητα αποτελεί απλούστευση.
<P>
" Επιτροπή εισηγείται τη μεταφορά σειράς διατάξεων τεχνικής φύσεως από το Συμβούλιο στην Επιτροπή. Οι εν λόγω διατάξεις ανήκουν σε αυτές τις οποίες, μέχρι πρότινος, το Συμβούλιο μπορούσε να εγκρίνει, χωρίς να ζητεί προηγουμένως τη γνώμη του Ευρωπαϊκού Κοινοβουλίου. Πρόκειται για τις λεγόμενες "συμφωνίες δεύτερης γενιάς". Εφόσον στη συγκεκριμένη περίπτωση μας απασχολούν αποκλειστικά οι διατάξεις καθαρά τεχνικής φύσεως, κρίνω ως ιδιαιτέρως σκόπιμη τη μεταφορά τους, ως κανονιστικής αρμοδιότητας, στην Επιτροπή, η οποία ως εκ τούτου θα είναι σε θέση να λαμβάνει ταχύτατες και ιδιαίτερα αποτελεσματικές αποφάσεις. Θα ήθελα, ωστόσο, να υπογραμμίσω ότι οποιαδήποτε απόφαση πολιτικής φύσεως πρέπει πάντοτε να λαμβάνεται σύμφωνα με τη διαδικασία που ορίζεται στο άρθρο 37 της Συνθήκης, κατόπιν διαβουλεύσεως, δηλαδή, με το Ευρωπαϊκό Κοινοβούλιο.
<P>
Ως φυσική συνέχεια της απλούστευσης, η Επιτροπή εισηγείται για το μέλλον την ύπαρξη μίας μόνον διαχειριστικής επιτροπής. Σχετικά με αυτό είμαι ιδιαίτερα επιφυλακτικός, καθώς δεν μπορώ να φανταστώ ότι μία μόνον διαχειριστική επιτροπή θα είναι σε θέση να προσφέρει την απαραίτητη εμπειρογνωμοσύνη. Υπάρχουν τόσο μεγάλες διαφορές μεταξύ των διαφόρων μηχανισμών της αγοράς που διαθέτουμε, στον τομέα της ζωικής και φυτικής παραγωγής, παραδείγματος χάρη, και αυτό είναι κάτι που ισχύει για το σύνολο των διαφόρων τομέων. " Επιτροπή Γεωργίας και Ανάπτυξης της Υπαίθρου προτείνει, ως εκ τούτου, τη δημιουργία τεσσάρων διαχειριστικών επιτροπών. Πρόκειται για έναν τομέα τον οποίο καλώ την Επιτροπή να παρακολουθεί στενά και για τον οποίον θα πρέπει επίσης να υποβάλλει εκθέσεις. " Επιτροπή Γεωργίας και Ανάπτυξης της Υπαίθρου επιθυμεί την εκπόνηση έκθεσης προόδου μετά από διάστημα δύο ετών. Στη συνέχεια θα πρέπει να εξετάσουμε με μεγαλύτερη προσοχή τον αριθμό των διαχειριστικών επιτροπών. Θα πρέπει να εξετάσουμε την οργάνωση και τη στήριξη που λαμβάνουμε από εμπειρογνώμονες, και θα πρέπει να εξετάσουμε συνολικά τον τρόπο με τον οποίο λειτουργεί αυτός ο ιδιαίτερα σημαντικός τομέας - ο τομέας της αγοράς.
<P>
Εν κατακλείδι, θα ήθελα να ευχηθώ στην Επιτροπή καλή τύχη. Είμαι πεπεισμένος ότι θα εξακολουθήσει να υπάρχει η δυνατότητα συνεργασίας μεταξύ της Ευρωπαϊκής Επιτροπής και της Επιτροπής Γεωργίας και Ανάπτυξης της Υπαίθρου.
<SPEAKER ID="419" NAME="Agnes Schierhuber">
εξ ονόματος της Ομάδας PPE-DE. - (DE) Κυρία Πρόεδρε, κυρία Επίτροπε, κυρίες και κύριοι, θα ήθελα να αρχίσω εκφράζοντας τις ειλικρινείς ευχαριστίες μου προς τον εισηγητή μας κ. Busk για την πραγματικά εποικοδομητική και, κατά τη γνώμη μου, πολύ καλή εργασία που έκανε σε συνεργασία με τα άλλα μέλη της Επιτροπής Γεωργίας και Ανάπτυξης της Υπαίθρου.
<P>
Όλοι ζητούσαμε εδώ και καιρό την απλούστευση της ΚΓΠ και των οργανώσεων αγοράς. Χαίρομαι πολύ διότι η γεωργική πολιτική, η μόνη πολιτική που είναι πραγματικά κοινοτική, είναι έτοιμη να ακολουθήσει αυτόν τον δρόμο. Επιδοκιμάζω θερμά το γεγονός ότι αυτοί οι 21 κανονισμοί που αφορούν τομεακές οργανώσεις αγοράς συνοψίζονται σε έναν και μόνο κανονισμό και έτσι γίνεται πιο οργανωμένο το νομικό πλαίσιο.
<P>
Ο εισηγητής ανέφερε ήδη τα πλεονεκτήματα αυτής της ενιαίας κοινής οργάνωσης αγοράς. Κατά τη γνώμη μου, η ΚΓΠ πρέπει να ρυθμίζεται από τους τέσσερις βασικούς κανονισμούς. Συμφωνώ απόλυτα με τον εισηγητή ότι αυτό είναι μόνο θέμα τεχνικών αλλαγών που ρυθμίζονται από την Επιτροπή και όχι αλλαγών που αφορούν πολιτικές αποφάσεις. Εμείς, ως εκπρόσωποι και μέλη του Ευρωπαϊκού Κοινοβουλίου, θέλουμε και πρέπει να εμμείνουμε στο δικαίωμα συναπόφασης και στη συμμετοχή μας στην επεξεργασία αυτών των θεμάτων.
<P>
Εγώ θεωρώ επίσης σημαντικό ότι εξαιρέθηκαν οι τομείς του οίνου και των οπωροκηπευτικών, διότι δεν έχει ακόμα ολοκληρωθεί η μεταρρυθμιστική διαδικασία για αυτούς. Επίσης, είμαι υπέρ των ειδικών διαχειριστικών επιτροπών γιατί δεν μπορεί κανείς να τα αντιμετωπίζει όλα με τον ίδιο τρόπο, ειδικά όσον αφορά πολύ εξειδικευμένα ζητήματα.
<P>
Θα ήθελα να ευχαριστήσω και πάλι τον εισηγητή και να πω, εξ ονόματος της Ομάδας μου, ότι πρόκειται για μία πολύ επιτυχημένη έκθεση.
<SPEAKER ID="420" NAME="Luis Manuel Capoulas Santos">
εξ ονόματος της Ομάδας PSE. - (PT) Θεωρητικά, δεν μπορώ να πιστέψω ότι θα μπορούσε κανείς να εναντιώνεται στις αρχές της απλούστευσης, του εκσυγχρονισμού και της κατάργησης της γραφειοκρατίας, τις οποίες εισηγείται η Επιτροπή στη παρούσα πρόταση για την ενοποίηση των 21 υφιστάμενων κανονισμών σε έναν κοινό κανονισμό. Οτιδήποτε μπορεί να συμβάλει στην κατάργηση ή τη μείωση του γραφειοκρατικού ιστού που δημιουργεί η γεωργική πολιτική στο διάστημα που βρίσκεται σε ισχύ, και που σε ορισμένες περιπτώσεις υπήρξε για τους γεωργούς ένας γρίφος πέραν κάθε φαντασίας, θα πρέπει να επικροτείται.
<P>
Όσον αφορά τα οφέλη της πρότασης για τη ζωή των γεωργών στη πράξη, δεν μπορεί κανείς παρά να αισθάνεται μια σχετική απογοήτευση. " πρόταση αποτελεί μια καλή άσκηση ταξινόμησης, καθώς ενσωματώνει μια σειρά διάσπαρτων κανόνων σε ένα ενιαίο κείμενο. Επικροτώ επίσης την ενσωμάτωση των νέων κοινών οργανώσεων αγοράς (ΚΟΑ) για μια σειρά προϊόντων τα οποία μέχρι πρότινος καλύπτονταν από πρότυπα που δεν συνιστούσαν πραγματικές ΚΟΑ, καθώς και το γεγονός ότι στον ίδιο κανονισμό περιλαμβάνονται και άλλοι κανόνες που εγκρίθηκαν από το Συμβούλιο και επί του παρόντος δεν αποτελούν μέρος των ΚΟΑ.
<P>
" μείωση του αριθμού των διαχειριστικών επιτροπών αναμφισβήτητα θα οδηγήσει και αυτή σε κάποια εξοικονόμηση όσον αφορά τον προϋπολογισμό της Επιτροπής, μολονότι υπάρχει σοβαρός κίνδυνος πτώσης από τεχνικής σκοπιάς. Όλα αυτά συνιστούν πραγματικό κέρδος για τις υπηρεσίες της Επιτροπής, ωστόσο, επιτρέψτε μου να επαναλάβω ότι δεν προσδοκώ πραγματικό κέρδος για τους γεωργούς, οι οποίοι αποτελούν τα σημαντικότερα θύματα της πολυπλοκότητας του γραφειοκρατικού συστήματος.
<P>
Για τους λόγους αυτούς, η Σοσιαλιστική Ομάδα στο Ευρωπαϊκό Κοινοβούλιο επιφυλάσσεται σε σχέση με την πρόταση της Επιτροπής, και επιδιώκει τη συνεισφορά μέσω τροποποιήσεων επί της πρωτοβουλίας της και μέσω της στήριξης άλλων τροποποιήσεων που αποσκοπούν στη βελτίωση της πρότασης. Σχετικά παραδείγματα αποτελούν η αποκατάσταση της ισορροπίας των εξουσιών μεταξύ της Επιτροπής και του Συμβουλίου, η διασαφήνιση και η ενίσχυση του ρόλου των διεπαγγελματικών οργανώσεων και η διασφάλιση της επαρκούς συμμετοχής των κρατών μελών σε έναν πιο περιορισμένο αριθμό διαχειριστικών επιτροπών, με στόχο να διασφαλίζεται η διατήρηση της τεχνικής ποιότητας σε αποδεκτά επίπεδα.
<P>
Υποστηρίζουμε, επίσης, τις τροποποιήσεις που κατατέθηκαν από την Επιτροπή Γεωργίας και Ανάπτυξης της Υπαίθρου, οι οποίες στοχεύουν στην εξαίρεση των υπό εξέταση ΚΟΑ από τον νέο κανονισμό, καθώς πιστεύουμε ότι η ενσωμάτωσή τους στο παρόν στάδιο θα μπορούσε να οδηγήσει σε περιορισμένη συμμόρφωση των συμμετεχόντων με τη διαδικασία που βρίσκεται σε εξέλιξη, η ολοκλήρωση της οποίας δεν μπορεί και δεν πρέπει να τεθεί προς συζήτηση.
<P>
Ευελπιστούμε ότι η Επιτροπή θα επικροτήσει τις εν λόγω εποικοδομητικές προτάσεις, οι οποίες είμαι βέβαιος ότι θα εγκριθούν από τη συντριπτική πλειοψηφία του Κοινοβουλίου.
<P>
Τέλος, ως σκιώδης εισηγητής της Σοσιαλιστικής Ομάδας στο Ευρωπαϊκό Κοινοβούλιο, θα ήθελα να εγκωμιάσω το έργο του εισηγητή κ. Busk, και όλων όσων συνέβαλαν στην επίτευξη μιας ευρείας συναίνεσης επί των βασικών θεμάτων.
<SPEAKER ID="421" NAME="Zdzisław Zbigniew Podkański">
εξ ονόματος της Ομάδας UEN. - (PL) Κυρία Πρόεδρε, η πρωτοβουλία για την απλούστευση της κοινής γεωργικής πολιτικής και για την έγκριση πιο κατανοητών και διαφανών νομικών κανόνων αξίζει την υποστήριξή μας, υπό την προϋπόθεση όμως ότι ο νέος κανονισμός δεν θα καταλήγει στην επιβολή μιας επιπλέον δέσμης τεχνικών -γενικών υποτίθεται- προτύπων στην Κοινότητα.
<P>
Ως εκ τούτου, παρακάμπτεται το ζήτημα του κατά πόσον η ευρεία αυτή απλούστευση δεν ισοδυναμεί με περιορισμό της εξειδίκευσης και με έλλειψη ευαισθησίας σε σχέση με συγκεκριμένες συνθήκες που αφορούν τον τομέα της γεωργίας.
<P>
" Επιτροπή μας διαβεβαιώνει ότι πρόκειται μόνον για τροποποιήσεις τεχνικής φύσεως, στην πραγματικότητα όμως επιθυμεί επιπλέον την αφαίρεση ορισμένων εξουσιών από το Συμβούλιο. " Επιτροπή μας διαβεβαιώνει επίσης ότι όλες οι αποφάσεις πολιτικής φύσεως λαμβάνονται σύμφωνα με το άρθρο 37 της Συνθήκης ΕΕ, κατόπιν διαβούλευσης με το Ευρωπαϊκό Κοινοβούλιο. Γνωρίζουμε όμως ότι κάτι τέτοιο δεν ισχύει. Ένα παράδειγμα παραβίασης του εν λόγω κανόνα αποτέλεσε η μεταρρύθμιση της αγοράς ζάχαρης.
<P>
Σήμερα, με το πρόσχημα των τροποποιήσεων τεχνικής φύσεως, επιχειρεί να παρέμβει στην αγορά χοιρείου κρέατος, γεγονός που, σε συνδυασμό με την κατάργηση των επιδοτήσεων για τον αραβόσιτο, θα οδηγήσει σε αποσταθεροποίηση των εν λόγω τομέων της γεωργίας και θα πλήξει για μία ακόμη φορά τις τσέπες των αγροτών.
<SPEAKER ID="422" NAME="Witold Tomczak">
εξ ονόματος της ομάδας IND/DEM - (PL) Κυρία Πρόεδρε, παρακαλώ επιτρέψτε μου να επαναλάβω τα θεμελιώδη γεγονότα των διακρίσεων σε βάρος των νέων κρατών μελών στο πλαίσιο της λεγόμενης "κοινής" γεωργικής πολιτικής. Και σημειώστε ότι τα εν λόγω στατιστικά στοιχεία προέρχονται από οργανισμούς της ΕΕ.
<P>
Το 2004, παραδείγματος χάρη, ενώ στα νέα κράτη μέλη αντιστοιχούσε το 22% του συνόλου της καλλιεργήσιμης γης, οι επιδοτήσεις που έλαβαν δεν ξεπέρασαν το 4%. Οι επιδοτήσεις για τη γεωργική ανάπτυξη και την ανάπτυξη της υπαίθρου ανά εκτάριο το 2007 ήταν της τάξης των 148 ευρώ ανά εκτάριο για τα νέα κράτη μέλη και 366 ευρώ ανά εκτάριο για τα παλαιά κράτη μέλη. Ανάλογη ανισορροπία αναμένεται και για το 2013, γεγονός που σημαίνει ότι είμαστε αντιμέτωποι με μια δεκαετία διακρίσεων σε βάρος των νέων κρατών μελών, χάνοντας, ως εκ τούτου, την ευκαιρία να οικοδομήσουμε μια ισχυρή ευρωπαϊκή γεωργία.
<P>
Οι ανισότητες στον τομέα της χορήγησης ποσοστώσεων γάλακτος συνεχίζονται. " Ολλανδία, η οποία διαθέτει το ένα όγδοο των καλλιεργήσιμων εκτάσεων της Πολωνίας, απολαμβάνει υψηλότερη ποσόστωση γάλακτος. Όσον αφορά τον τομέα της αγοράς ζάχαρης, η μεταρρύθμιση ευνοεί κυρίως τα παλαιά κράτη μέλη, στα οποία οφείλεται εξαρχής η υπερβολική παραγωγή.
<P>
Και τέλος, η αγορά οπωροκηπευτικών, όπου 700 εκατομμύρια ευρώ περίπου χορηγούνται σε οργανώσεις παραγωγών. Το 90% των εν λόγω επιδοτήσεων χορηγούνται σε τρία κράτη μέλη και καταλήγουν σε έναν περιορισμένο κύκλο των ισχυρότερων οργανώσεων παραγωγών. " αγορά των μεταποιημένων οπωροκηπευτικών σήμερα λαμβάνει επιδοτήσεις της τάξης των 775 εκατομμυρίων ευρώ, εκ των οποίων ποσοστό άνω του 86% χορηγείται σε τρία μόνον παλαιά κράτη μέλη, ενώ στα νέα κράτη μέλη χορηγείται ποσοστό 2,5%. Το σύνολο των νέων κρατών μελών λαμβάνει το ένα δέκατο του ποσού που χορηγείται κατά μέσο όρο σε ένα παλαιό κράτος μέλος.
<P>
Κυρίες και κύριοι, στην ομιλία του ενώπιον αυτού του Σώματος στις 25 Απριλίου του τρέχοντος έτους, ο Ινδός Πρόεδρος, κ. Abdul Kalam, δήλωσε μεταξύ άλλων ότι η επίτευξη μιας βιώσιμης λύσης απαιτεί "δικαιοσύνη στην καρδιά". Το μήνυμά του έτυχε θερμής υποδοχής και συνοδεύτηκε από τις δικές σας επευφημίες.
<P>
" μεταρρύθμιση στον τομέα της αγοράς γεωργικών προϊόντων για την οποία συζητούμε σήμερα διαθέτει πολλά πλεονεκτήματα: θα απλουστεύσει τη νομοθεσία και θα μειώσει τις διοικητικές δαπάνες, ενώ θα διευκολύνει και τις ζωές των γεωργών. Παρουσιάζει όμως ένα θεμελιώδες μειονέκτημα, και αυτό έγκειται στο γεγονός ότι δεν χαρακτηρίζεται από "δικαιοσύνη στην καρδιά", καθώς δεν αποκαθιστά τις άδικες επιδοτήσεις για τους αγρότες όσον αφορά επιμέρους αγορές. Πλήττει κυρίως τους φτωχότερους αγρότες των νέων κρατών μελών. Οι φτωχοί λαμβάνουν λιγότερα και οι πλούσιοι περισσότερα. Αυτό δεν συνάδει στο ελάχιστο με θεμελιώδεις αρχές της Ευρωπαϊκής Ένωσης, όπως είναι η αλληλεγγύη.
<P>
Οι κανόνες που διέπουν την ΚΓΠ υφίστανται κατάφωρη παραβίαση σε πλήθος αγορών. Επανειλημμένες προσπάθειες καθιέρωσης δίκαιων επιδοτήσεων για τους γεωργούς συγκεκριμένων αγορών αποδείχθηκαν αναποτελεσματικές. Τα στατιστικά στοιχεία που δείχνουν σαφή διακριτική μεταχείριση αγνοήθηκαν.
<P>
" παρούσα πρόταση της Ευρωπαϊκής Επιτροπής διατηρεί κάποια από τα μειονεκτήματα οργανωτικού χαρακτήρα ορισμένων αγορών. Είναι επίπλαστη, άδικη και αποκομμένη από την πραγματική κατάσταση. " υπερψήφιση της απλούστευσης εν προκειμένω συνιστά υπερψήφιση της συνεχιζόμενης αδικίας και των διακρίσεων.
<P>
Επομένως, απευθύνω έκκληση κυρίως προς τους βουλευτές που εκπροσωπούν τα νέα κράτη μέλη: μην ψηφίσετε υπέρ της απλούστευσης, γιατί παρά τα φαινομενικά οφέλη, εισάγει διακρίσεις σε βάρος των αγροτών σας. Συγχρόνως, απευθύνω έκκληση προς τους εκπροσώπους των παλαιών κρατών μελών: γνωρίζετε ότι οι διακρίσεις οικονομικής φύσεως σε βάρος νέων κρατών μελών θέτουν σε κίνδυνο το μέλλον ολόκληρης της Ευρωπαϊκής Ένωσης, και διαιωνίζουν τον διαχωρισμό της Ένωσης σε πλούσια και φτωχά κράτη, απορρίπτοντας την ιδέα της οικοδόμησης μιας ισχυρής Ευρώπης, που διαθέτει ανταγωνιστικότητα στη διεθνή αγορά;
<P>
Ως εκ τούτου, καταψηφίζω την πρόταση της Επιτροπής και την έγκριση της παρούσας έκθεσης. Μολονότι αντιλαμβάνομαι ότι η απλούστευση της νομοθεσίας είναι απαραίτητη, αυτή θα πρέπει να πραγματοποιηθεί μόνον όταν οι επιμέρους αγορές οργανωθούν κατά τρόπο δίκαιο.
<P>
Ευρωπαίοι συνάδελφοί μου, ας έχουμε όλοι "δικαιοσύνη στην καρδιά"!
<SPEAKER ID="423" NAME="Jim Allister" AFFILIATION="NI">
(EN) Κυρία Πρόεδρε, η συγχώνευση 21 κανονισμών που διέπουν τις αντίστοιχες τομεακές κοινές οργανώσεις αγοράς σε έναν ενιαίο κανονισμό ο οποίος περιλαμβάνει όλους τους τομείς είναι ευπρόσδεκτη ως μέτρο απλούστευσης. Εκείνο, όμως, που έχει πραγματική σημασία είναι τα αποτελέσματα που θα επιτευχθούν στην πράξη. " απλούστευση μπορεί να προσφέρει ορατή βελτίωση στο σύνολο των κρατών μελών όσον αφορά τη μείωση των γραφειοκρατικών επιβαρύνσεων στον αγροτοβιομηχανικό τομέα.
<P>
Διατηρώ, ωστόσο, μια σοβαρή επιφύλαξη: δεν πρέπει να απογυμνώσουμε τη νέα διαχειριστική επιτροπή -ή επιτροπές, εφόσον αυτό αποφασιστεί- από την αξιόλογη εμπειρογνωμοσύνη που είχαν συγκεντρώσει οι τομεακές διαχειριστικές επιτροπές. Μια συγκεντρωτική ΚΟΑ η οποία καλύπτει, κατ' ουσίαν, τις τυπικές προϋποθέσεις για τη μείωση των ρυθμίσεων αλλά ελαχιστοποιεί τη συνεισφορά των εμπειρογνωμόνων των επιμέρους τομέων θα προσέφερε προσωρινά μόνον οφέλη. Ο θρίαμβος των γραφειοκρατών επί των εμπειρογνωμόνων δεν αποτελεί πρόσφορη λύση. " τομεακή εμπειρογνωμοσύνη έχει τεράστια αξία και πρέπει να διαφυλαχθεί. Ως εκ τούτου, θεωρώ ότι πρέπει να ζητήσουμε από την Επιτροπή περισσότερες διαβεβαιώσεις και αποδείξεις όσον αφορά τους τρόπους με τους οποίους θα επιτευχθεί η πραγματική διατήρηση, η εκμετάλλευση και ο σεβασμός της τομεακής εμπειρογνωμοσύνης.
<SPEAKER ID="424" NAME="Czesław Adam Siekierski" AFFILIATION="PPE-DE">
- (PL) Κυρία Πρόεδρε, σήμερα συζητούμε για την απλούστευση της νομοθεσίας που αφορά την ΚΓΠ. Έχει τεθεί επί τάπητος το ζήτημα της δημιουργίας μιας ενοποιημένης κοινής οργάνωσης της γεωργικής αγοράς, στη θέση των 21 τομέων που υπάρχουν σήμερα. Θα είμαστε σε θέση να καταργήσουμε 41 κανονισμούς του Συμβουλίου, οι οποίοι περιλαμβάνουν περισσότερα από 600 άρθρα, και να τους αντικαταστήσουμε με έναν ενιαίο κανονισμό.
<P>
Οι εν λόγω ενέργειες προφανώς αξίζουν θετική ανταπόκριση, εάν πρόκειται να οδηγήσουν σε βελτίωση της νομοθεσίας της ΕΕ και να γίνουν πιο εύκολα κατανοητές από τους γεωργούς και τους φορολογούμενους. Ωστόσο, όλα φαίνονται κάπως εξωπραγματικά. Επιτρέψτε μου να σας δώσω ένα παράδειγμα: σήμερα είναι η τρίτη φορά που η αρχή πληρωμών στην Πολωνία δέχεται αιτήσεις για άμεσες πληρωμές. Φέτος, οι αιτήσεις ήταν τόσο απλουστευμένες που καθυστερήσαμε να τις υποβάλουμε, καθώς οι αγρότες αντιμετώπισαν δυσκολίες στη συμπλήρωσή τους. " όλη ιδέα της απλούστευσης θα είναι τεχνικής φύσεως, και ως εκ τούτου δεν μπορεί να αποκτήσει τη μορφή της τελευταίας μεταρρύθμισης της ΚΓΠ. " κατάργηση της αγοράς στην παρέμβαση στον τομέα της αγοράς χοιρείου κρέατος δεν είναι αποδεκτή.
<P>
Ανάλογη προσοχή θα έδινα και στο ζήτημα της μεταβίβασης της ρυθμιστικής αρμοδιότητας του Συμβουλίου στην Επιτροπή, καθώς ενδέχεται να μειώσει τη συμμετοχή των κρατών μελών στο πλαίσιο της διαδικασίας λήψης αποφάσεων που αφορούν τη λειτουργία του πρώτου πυλώνα της ΚΓΠ. Ένα άλλο ερώτημα που προκύπτει είναι ποιος ο λόγος να πραγματοποιηθούν όλες αυτές οι αλλαγές, όταν ούτως ή άλλως βρισκόμαστε σε μια διαδικασία μεταρρύθμισης των αγορών οπωροκηπευτικών και οίνου, και δεν γνωρίζουμε τα αποτελέσματα του ελέγχου υγείας του έτους 2008, που σε γενικές γραμμές θα καθορίσουν το μέλλον της ΚΓΠ.
<P>
Κατά την άποψή μου, θα πρέπει να εκσυγχρονίσουμε και να απλουστεύσουμε το σύστημα των άμεσων πληρωμών ιδίως στην Ευρώπη των 27, και να εξισορροπήσουμε τους συντελεστές επιδοτήσεων, καθώς μόνον τότε θα είμαστε σε θέση να συζητούμε περί ίσων όρων ανταγωνισμού. Όσον αφορά την απλούστευση του συστήματος ενιαίων ενισχύσεων (SAPS), θα πρέπει να εξετάσουμε την απλούστευση αυτού για την Ευρώπη των 15. Ας ελπίσουμε ότι η εν λόγω απλούστευση, και η δημιουργία μιας εναρμονισμένης κοινής (...)
<P>
(" Πρόεδρος διακόπτει τον ομιλητή)
<SPEAKER ID="425" NAME="James Nicholson" AFFILIATION="PPE-DE">
(EN) Κυρία Πρόεδρε, θέλω καταρχάς να συγχαρώ τον εισηγητή για την πολύ καλή έκθεσή του. Είναι έμπειρος συνάδελφος και δεν θα περίμενα τίποτε λιγότερο.
<P>
Δεν υπάρχει αμφιβολία ότι η ανάγκη απλούστευσης των διαδικασιών λήψης αποφάσεων και εξάλειψης της γραφειοκρατίας στην κοινή γεωργική πολιτική είναι πρωταρχικής σημασίας. Κατά τη γνώμη μου, αν επιθυμούμε την εναρμόνιση -σίγουρα, πάντως, την χρειαζόμαστε- πρέπει πάντα να επιδιώκουμε την εναρμόνιση με τα βέλτιστα πρότυπα. Είναι σαφές ότι η βελτίωση του ρυθμιστικού πλαισίου είναι εφικτή. Δεν επιθυμώ την αύξηση του αριθμού των δημοσίων υπαλλήλων -και αυτό θέλω να το καταστήσω απολύτως σαφές- είτε στις Βρυξέλλες είτε στα κράτη μέλη, οι οποίοι θα δημιουργούν περισσότερες δυσκολίες στους αγρότες που προσπαθούν να κάνουν τη δουλειά τους, προκαλώντας και καλλιεργώντας μεγαλύτερα προβλήματα από αυτά που επιθυμούμε να λύσουμε. Πράγματι, απαιτείται βελτίωση του ρυθμιστικού πλαισίου· συγχρόνως, όμως, απαιτείται περισσότερη διαφάνεια.
<P>
Συμμερίζομαι την άποψη του κ. Busk σχετικά με την ανάγκη διατήρησης των παρεμβάσεων για το χοίρειο κρέας, καθόσον ο εν λόγω τομέας -όπως έχουμε επανειλημμένα διαπιστώσει-υποχρεώνεται ενίοτε σε υπερπαραγωγή, η οποία είναι πολύ δύσκολο να ελεγχθεί. Θεωρώ ότι, για σύντομες περιόδους, είναι αναγκαία η στήριξη αυτού του τομέα. Θεωρώ επίσης ότι θα ήταν υπερβολικό, σε βραχυπρόθεσμο ορίζοντα, να μειώσουμε τον αριθμό των συμβουλευτικών επιτροπών, διότι σε ορισμένα εξαιρετικά ευαίσθητα θέματα απαιτείται μεγάλος βαθμός εμπειρογνωμοσύνης.
<P>
Μπορώ να υποστηρίξω με επιφυλάξεις την πρόθεση της Επιτροπής να ενοποιήσει τους ισχύοντες 21 κανονισμούς. Έχω την πεποίθηση ότι χρειαζόμαστε λιγότερες, όχι περισσότερες, ρυθμίσεις. Το υπό εξέταση μέτρο αποτελεί ένα ευπρόσδεκτο πρώτο βήμα προς αυτή την κατεύθυνση και ευελπιστώ ότι μπορούμε να αναμένουμε κατά τον έλεγχο υγείας να προταθεί ακόμη μεγαλύτερη απορρύθμιση.
<P>
Είναι καιρός να καταργήσουμε μια για πάντα τη γραφειοκρατία στην κοινή γεωργική πολιτική.
<SPEAKER ID="426" NAME="Bogdan Golik" AFFILIATION="PSE">
(PL) Κυρία Πρόεδρε, καταρχάς θα ήθελα να συγχαρώ τον Niels Busk για την έκθεσή του που αφορά έναν τόσο δύσκολο τομέα, όπως είναι η δημιουργία μιας εναρμονισμένης και κοινής οργάνωσης των γεωργικών αγορών.
<P>
" αντικατάσταση των 21 κοινών οργανώσεων της αγοράς από έναν μόνο οριζόντιο κανονισμό του Συμβουλίου για μια ενιαία οργάνωση της αγοράς θα οδηγήσει αναμφισβήτητα σε απλούστευση και βελτίωση της νομικής δομής του πρώτου πυλώνα της ΚΓΠ, και σε μεγαλύτερη διαφάνεια στον τομέα της γεωργικής νομοθεσίας.
<P>
Ωστόσο, δεν πρέπει να λησμονούμε ότι η δημιουργία μιας ομοιόμορφης, κοινής οργάνωσης της αγοράς αποτελεί μια διαδικασία απλούστευσης τεχνικής φύσεως η οποία δεν μπορεί να περιλαμβάνει στοιχεία αλλαγής της πολιτικής. Οι εργασίες που βρίσκονται επί του παρόντος σε εξέλιξη σχετικά με τη νέα οδηγία δεν πρέπει να σηματοδοτούν τη στήριξη των εγκεκριμένων κανόνων της ΚΓΠ, και δεν θα πρέπει να χρησιμοποιούνται ως πρόφαση για την τροποποίηση πολιτικών αποφάσεων που έχουν ήδη ληφθεί σε σχέση με τη γεωργική πολιτική. Από την άποψη αυτή, η πρόταση της Επιτροπής για κατάργηση της παρέμβασης στον τομέα της αγοράς χοιρείου κρέατος, που στην Πολωνία τουλάχιστον κατέχει μια τόσο σημαντική θέση, δεν είναι δικαιολογημένη.
<P>
" πρόταση της Ευρωπαϊκής Επιτροπής για τη δημιουργία ενιαίας επιτροπής διαχείρισης της κοινής οργάνωσης των γεωργικών αγορών επίσης μου γεννά αμφιβολίες. Μπορεί μία επιτροπή με περιορισμένο αριθμό εθνικών εμπειρογνωμόνων να λειτουργεί σωστά; Δεν θα οδηγήσει άραγε αυτή η λύση σε περιορισμό της επιρροής των κρατών μελών στη διαχείριση των μέσων της αγοράς; Πώς προτίθεται η Επιτροπή να διασφαλίσει την ολοκληρωμένη εκπροσώπηση της εθνικής εμπειρογνωμοσύνης στη διαδικασία που θα έχει ως βάση την επιτροπή; Κάτι τέτοιο δεν υποδηλώνει άραγε την ανάγκη ύπαρξης ενός περιορισμένου έστω αριθμού διαχειριστικών επιτροπών, στις οποίες θα περιλαμβάνονται ξεχωριστές επιτροπές για τις αγορές του κρέατος, του γάλακτος και των οπωροκηπευτικών;
<P>
Και μια τελευταία ερώτηση: όσον αφορά την επέκταση της δικαιοδοσίας της Επιτροπής, θα ήθελα να δηλώσω ότι οι αρμοδιότητες του Συμβουλίου μπορούν να μεταφέρονται στην Ευρωπαϊκή Επιτροπή μόνον σε ό,τι αφορά ζητήματα τεχνικής φύσης τα οποία δεν έχουν καμιά επίπτωση στη λειτουργία των γεωργικών αγορών. Αυτό σημαίνει ότι η δικαιοδοσία του καθορισμού ποιοτικών προτύπων και του συστήματος κατάταξης των σφαγίων στους τομείς των αγορών του βοείου και του χοιρείου κρέατος και η δικαιοδοσία του καθορισμού εμπορικών προτύπων στους τομείς των αγορών των αυγών, των πουλερικών και των ζώντων φυτών πρέπει να εμπίπτουν στο πεδίο της αρμοδιότητας του Συμβουλίου, και όχι της Ευρωπαϊκής Επιτροπής. Επιπροσθέτως, οποιοδήποτε ζήτημα πολιτικής φύσεως θα πρέπει να συνεχίσει να αποτελεί αντικείμενο συζητήσεων με το Συμβούλιο και το Κοινοβούλιο.
<SPEAKER ID="427" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, κυρίες και κύριοι βουλευτές, σας ευχαριστώ θερμά γι' αυτή την πολύ ενδιαφέρουσα συζήτηση.
<P>
Καταρχάς, επιτρέψτε μου να υπενθυμίσω ότι αυτό το εγχείρημα αφορά όντως την απλούστευση και όχι την περαιτέρω μεταρρύθμιση της ΚΓΠ ή την ανακατανομή των ενισχύσεων, όπως φοβήθηκαν ορισμένοι. Νομίζω ότι αποκάλυψε επίσης το γεγονός ότι υπάρχουν αρκετά στοιχεία τα οποία μπορώ να αποδεχτώ ή ως προς τα οποία είμαι βέβαιη ότι μπορούν εν τέλει να εξευρεθούν αποδεκτές λύσεις, ιδίως όσον αφορά την κατάταξη των σφαγίων, την αναφορά στις ποσοστώσεις για το άμυλο από γεώμηλα καθώς και μια ρήτρα με την οποία προσφέρονται πρόσθετες διαβεβαιώσεις για τη διατήρηση του ισχύοντος καθεστώτος για τους παραγωγούς και τις οργανώσεις διεπαγγελματικού χαρακτήρα.
<P>
Όσον αφορά τους τομείς των οπωροκηπευτικών και του οίνου και την εξαρχής συμπερίληψή τους στην ενιαία ΚΟΑ, καθώς και όσον αφορά τη μορφή της διαχειριστικής επιτροπής, έχω ήδη αναπτύξει τα επιχειρήματά μου.
<P>
Σε ορισμένες περιπτώσεις στην έκθεση ζητείται να προχωρήσουμε πέρα από το ισχύον καθεστώς. Δεν νομίζω ότι πρέπει να προβούμε σε τέτοιες τροποποιήσεις στην προκειμένη περίπτωση, καθόσον κάτι τέτοιο θα μετέβαλλε τον χαρακτήρα του όλου εγχειρήματος. Ως προς τη διάρθρωση της διαχειριστικής επιτροπής -ένα θέμα το οποίο έθιξε ο κ. Busk- ο χωρισμός της σε τέσσερις επιμέρους τομείς θα ήταν ασύμβατος με την ιδέα μιας ενιαίας ΚΟΑ και θα καθιστούσε τη νέα επιτροπή ανελαστική χωρίς λόγο. Μπορούμε, όμως, να σας διαβεβαιώσουμε ότι η Επιτροπή είναι αποφασισμένη να οργανώσει τις συνεδριάσεις της ενιαίας επιτροπής κατά τέτοιο τρόπο ώστε να γίνεται εκμετάλλευση της αναγκαίας εμπειρογνωμοσύνης και να λαμβάνονται υπόψη οι ιδιαιτερότητες των επιμέρους τομέων.
<P>
Επιτρέψτε μου επίσης να καταστήσω απολύτως σαφές ότι, όσον αφορά τον ρόλο του Ευρωπαϊκού Κοινοβουλίου, οι αποφάσεις επί τεχνικών θεμάτων και επί θεμάτων διαχείρισης της αγοράς πρέπει να λαμβάνονται σε επίπεδο Ευρωπαϊκής Επιτροπής. " Επιτροπή δεν λαμβάνει με κανέναν τρόπο αρμοδιότητες τροποποίησης ουσιαστικών ή άλλων αποφάσεων πολιτικής. Συνεπώς, δεν αντιπαρερχόμαστε το Κοινοβούλιο. Οι αρμοδιότητες της Επιτροπής θα περιοριστούν στους κανόνες υλοποίησης. Μπορώ να σας διαβεβαιώσω γι' αυτό.
<P>
Ως προς το θέμα του χοιρείου κρέατος, δεν είμαι τόσο σίγουρη ότι ένα μέσο το οποίο δεν έχει χρησιμοποιηθεί για περισσότερα από 30 χρόνια πρέπει να συνεχίσει να θεωρείται βασική απόφαση πολιτικής η οποία πρέπει να διατηρηθεί.
<P>
Εν κατακλείδι, επιτρέψτε μου να υπογραμμίσω για μια ακόμη φορά, απαντώντας στα όσα ελέχθησαν σχετικά με την πολυπλοκότητα και τη γραφειοκρατία της ΚΓΠ, ότι αυτό το μέτρο είναι μόνο ένα πρώτο βήμα. Θα ακολουθήσουν και άλλα.
<SPEAKER ID="428" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, στις 12.00.

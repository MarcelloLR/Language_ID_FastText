<CHAPTER ID="012">
Απαρτία (συνέχεια) 
<SPEAKER ID="296" NAME="Πρόεδρος">
Στην αρχή της συνεδρίασης σήμερα το απόγευμα, ζήτησα την άποψη τουλάχιστον ενός αντιπροσώπου ανά Ομάδα, δεδομένου ότι έλαβα αίτηση διαπίστωσης απαρτίας κατ' εφαρμογή του άρθρου 149 του Κανονισμού. Το αίτημα βασίστηκε σε γραπτή αίτηση από σαράντα βουλευτές. Στην πραγματικότητα, για να είμαι απολύτως ειλικρινής, από 39 + 1 βουλευτές, γιατί το ενδέκατο όνομα στον κατάλογο είναι εντελώς δυσανάγνωστο. Δεν μπορώ να σας πω, δεν μπορούμε να σας πούμε τίνος είναι η τεσσαρακοστή υπογραφή στον κατάλογο.
<P>
Μετά από τη συζήτηση και αφού έλαβα τη γνωμοδότηση του προέδρου της Επιτροπής Συνταγματικών Υποθέσεων, ανέλαβα την ευθύνη και ερμήνευσα και εγώ το άρθρο 149, παράγραφος 4 του Κανονισμού μας, το οποίο ορίζει ότι οι βουλευτές που υπέβαλαν αίτηση διαπίστωσης απαρτίας συνυπολογίζονται στην καταμέτρηση των παρόντων, ακόμα και αν δεν βρίσκονται πλέον στην αίθουσα συνεδριάσεων.
<P>
Θα ήθελα να επιστήσω την προσοχή σας στη λέξη "πλέον". Δεν γράφει "δεν βρίσκονται στην αίθουσα συνεδριάσεων", αλλά "δεν βρίσκονται πλέον". Αυτό σημαίνει ότι πρέπει να βρίσκονταν εκεί νωρίτερα. " λέξη "νωρίτερα" φυσικά δεν αναφέρεται στο γεγονός ότι ήταν παρόντες τους προηγούμενους μήνες, αλλά όταν υποβλήθηκε η αίτηση διαπίστωσης απαρτίας. Επισήμανα, λοιπόν, ότι πριν από τη διεξαγωγή των ψηφοφοριών θα ήλεγχα για να διαπιστώσω αν ήταν παρόντες οι σαράντα υπογράφοντες την αίτηση, ακόμη και αν δυσκολευόμουν να σας πω ποιος ήταν ο τεσσαρακοστός.
<P>
Σύμφωνα με τις αρμόδιες υπηρεσίες, πέντε από αυτούς είναι παρόντες. Κατόπιν τούτου, αν σαράντα βουλευτές υποβάλουν τώρα αίτηση διαπίστωσης απαρτίας θα την δεχθώ. Υπάρχουν σαράντα βουλευτές οι οποίοι θέλουν να υποβάλουν αίτηση διαπίστωσης απαρτίας;
<SPEAKER ID="297" NAME="Neena Gill" AFFILIATION="PSE">
(EN) Κύριε Πρόεδρε, μπορείτε να επιβεβαιώσετε ότι 40 βουλευτές είναι παρόντες, γιατί είναι πολύ δύσκολο να διαπιστωθεί;
<SPEAKER ID="298" NAME="Πρόεδρος">
Κυρία Gill, από ό,τι φαίνεται, ειδικά σήμερα το απόγευμα, έχω αρχίσει να μαθαίνω απ' έξω το άρθρο 149. Αναφέρεστε στην παράγραφο 5. Είναι καθήκον του Προέδρου της συνεδρίασης, και μόνο αυτού, αν αποφασίσει να το πράξει αυτό οποιαδήποτε στιγμή, να διαπιστώσει την έλλειψη απαρτίας. Ωστόσο, με δεδομένη τη σημασία της ψηφοφορίας που πρόκειται να διεξαχθεί, ιδίως στην περίπτωση του ανθρώπου που καταδικάστηκε σε θάνατο, δεν θα εμπλακώ σε αυτό το παιχνιδάκι. Αν σαράντα συνάδελφοι δεν αναλάβουν την ευθύνη να το ζητήσουν, δεν θα προβώ στη διαπίστωση απαρτίας.
<P>
Υπάρχουν σαράντα συνάδελφοι οι οποίοι ζητούν διαπίστωση απαρτίας; Δεν τους βλέπω. Επομένως, θα συνεχίσουμε με την ψηφοφορία.

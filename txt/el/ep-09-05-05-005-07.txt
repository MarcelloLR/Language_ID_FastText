<CHAPTER ID="005-07">
7. Πρόσβαση του κοινού στα έγγραφα του Ευρωπαϊκού Κοινοβουλίου, του Συμβουλίου και της Επιτροπής (
<SPEAKER ID="087" NAME="Michael Cashman">
εισηγητής. - Κύριε Πρόεδρε, μου δόθηκε η εντολή από τη Βουλή να προχωρήσω σε διαπραγματεύσεις με τα άλλα θεσμικά όργανα σχετικά με αυτό το σημαντικό φάκελο. Μετά λύπης, θα πρέπει να αναφέρω ότι οι διαπραγματεύσεις δεν ήταν αποδοτικές και για το λόγο αυτό συστήνω στη Βουλή να μην ψηφίσουμε και να μεταφέρουμε την απόφαση σχετικά με αυτόν τον τόσο σημαντικό φάκελο στην επόμενη θητεία του Κοινοβουλίου, οπότε περιμένω από την Επιτροπή να εισηγηθεί μία νέα πρόταση το φθινόπωρο αυτού του χρόνου.
<SPEAKER ID="088" NAME="Andris Piebalgs">
Μέλος της Επιτροπής. - Κύριε Πρόεδρε, η Επιτροπή λαμβάνει υπόψη την απόφαση του Κοινοβουλίου να αναβάλει την ψηφοφορία σχετικά με το νομοθετικό ψήφισμα το οποίο συνοδεύει την εισήγηση του κ. Cashman έως την επόμενη κοινοβουλευτική θητεία. Παρά το μεγάλο σεβασμό προς την απόφαση του Κοινοβουλίου, η Επιτροπή δεν είναι πεπεισμένη ότι η ψηφοφορία που έκλεισε την πρώτη ανάγνωση του Κοινοβουλίου θα δεσμεύσει το Κοινοβούλιο στην επόμενη θητεία του. Επομένως, η Επιτροπή θα επανεξετάσει την πρότασή της μόνο αφού τα δύο όργανα της νομοθετικής εξουσίας έχουν υιοθετήσει τις θέσεις τους, αλλά σκοπεύει στο μεταξύ να συνεχίσει να επιδιώκει έναν παραγωγικό διάλογο και με τα δύο όργανα και επιβεβαιώνει την πρόθεσή του να αναζητήσει ένα συμβιβασμό με το Κοινοβούλιο και το Συμβούλιο.
<SPEAKER ID="089" NAME="Michael Cashman">
εισηγητής. - Κύριε Πρόεδρε, νομίζω ότι αυτό απεικονίζει γιατί είναι εξαιρετικά σημαντικό το Κοινοβούλιο στην επόμενη θητεία του να ασκήσει οποιοδήποτε προνόμιο διαθέτει. Ένας διάλογος σημαίνει ότι κάθε όργανο είναι υποχρεωμένο να ακούσει. Έως τώρα, κανένας από τους οργανισμούς δεν ακούει το Κοινοβούλιο. Για το λόγο αυτό, δεν θα πρέπει να ψηφίσουμε και θα πρέπει να παρέχουμε κάθε εξουσία στην επόμενη θητεία του Κοινοβουλίου.
<P>
(Χειροκροτήματα)
<SPEAKER ID="091" NAME="Πρόεδρος">
Δεν είμαι σίγουρος εάν αρμόζουν τα συγχαρητήρια εδώ για τον κ. Cashman. Ναι; Τότε τον συγχαίρουμε.

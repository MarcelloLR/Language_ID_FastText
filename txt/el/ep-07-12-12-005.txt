<CHAPTER ID="005">
Πανηγυρική συνεδρίαση - Ιορδανία
<SPEAKER ID="102" NAME="Πρόεδρος">
Αξιότιμοι βουλευτές, Επίτροπε Ferrero-Waldner, κυρίες και κύριοι, είναι ιδιαίτερη τιμή για το Ευρωπαϊκό Κοινοβούλιο να καλωσορίζει στο Στρασβούργο σήμερα την Αυτού Μεγαλειότητα, Αμπντουλάχ Β', Βασιλιά του Χασεμιτικού Βασιλείου της Ιορδανίας. Σας καλωσορίζουμε, Μεγαλειότατε, στο Ευρωπαϊκό Κοινοβούλιο.
<P>
(Χειροκροτήματα)
<P>
Καλωσορίζω επίσης την υψηλόβαθμη αντιπροσωπεία που συνοδεύει τον Βασιλιά Αμπντουλάχ, και ειδικότερα του προέδρους των δύο Κοινοβουλευτικών Σωμάτων της Ιορδανίας.
<P>
(Χειροκροτήματα)
<P>
" σημερινή επίσκεψη του Βασιλιά της Ιορδανίας είναι η τρίτη από το 2002, όταν η Αυτού Μεγαλειότητα μίλησε για πρώτη φορά στο Ευρωπαϊκό Κοινοβούλιο. Το Νοέμβριο του 2004 ο Βασιλιάς επισκέφτηκε τη Διάσκεψη των Προέδρων στις Βρυξέλλες. " επίσκεψη και η ομιλία του στο Ευρωπαϊκό Κοινοβούλιο σήμερα σηματοδοτούν την ισχυρή συνεργασία μεταξύ του Χασεμιτικού Βασιλείου της Ιορδανίας και του Ευρωπαϊκού Κοινοβουλίου και συνιστούν ενθαρρυντική ένδειξη του κοινού μας μέλλοντος στην περιοχή της Μεσογείου.
<P>
Μεγαλειότατε, είχα προετοιμάσει μια πολύ μεγαλύτερη ομιλία, εφόσον όμως ήμαστε αναγκασμένοι να σας ζητήσουμε να περιμένετε λίγη ώρα, θα συντομεύσω την ομιλία μου και θα αναφέρω απλώς ότι είναι θαυμάσιο να σας έχουμε εδώ μαζί σας, και με μεγάλη μου χαρά σας καλώ να λάβετε τον λόγο.
<P>
(Χειροκροτήματα)
<SPEAKER ID="103" NAME="Αμπντουλάχ Β'">
Βασιλιάς του Χασεμιτικού Βασιλείου της Ιορδανίας. - (EN) Bismillah ar-Rahman ar-Rahim, κύριε Πρόεδρε, Μέλη του Κοινοβουλίου, κυρίες και κύριοι, σας ευχαριστώ για το θερμό σας καλωσόρισμα και, εξ ονόματος του λαού της Ιορδανίας, είναι τιμή μου να παρευρίσκομαι και πάλι ενώπιον αυτού του διακεκριμένου θεσμικού οργάνου.
<P>
Φίλοι μου, μια Ευρώπη που αλλάζει και μια Μέση Ανατολή που αλλάζει βρίσκονται σήμερα εδώ. Μια Ευρώπη με αυξανόμενα μέλη και ιδεαλιστική αποστολή: για συνεργασία κατά μήκος των συνόρων και ανάπτυξη χωρίς φραγμούς. Μια Μέση Ανατολή νέων οριζόντων και αυξανόμενης ελπίδας: για ειρήνη μεταξύ γειτόνων, ευκαιρίες για τους λαούς μας και ένα μέλλον για τους νέους μας.
<P>
Αυτές οι εξελίξεις δεν λαμβάνουν χώρα μεμονωμένα. " επίτευξη των προσδοκιών των περιοχών μας θα προωθήσει τη σταθερότητα και θα δημιουργήσει νέες δυνατότητες ασφάλειας και ευημερίας παγκοσμίως. Είναι προς όφελός μας σε πολύ μεγάλο βαθμό να επιτύχουμε. Και μια καίρια ευκαιρία βρίσκεται ενώπιόν μας.
<P>
Πριν από δύο εβδομάδες, με τη στήριξη της Ευρωπαϊκής Ένωσης και εθνών από αμφότερες τις περιοχές μας, πραγματοποιήθηκε συνάντηση Ισραηλινών και Παλαιστινίων στην Αννάπολη. Δεσμεύτηκαν για καθολικές διαπραγματεύσεις για τη σύναψη συνθήκης ειρήνης το 2008 και για άμεσες πρωτοβουλίες για την εφαρμογή των υποχρεώσεών τους στο πλαίσιο του χάρτη πορείας. Για πρώτη φορά μετά από χρόνια, βλέπουμε δραστηριοποίηση προς μια μόνιμη διευθέτηση και ένα αυτόνομο, κυρίαρχο, βιώσιμο παλαιστινιακό κράτος.
<P>
(Χειροκροτήματα)
<P>
Αυτή η πρόοδος συνιστά έργο πολλών φιλειρηνιστών, συμπεριλαμβανομένων ηγετών της Ευρώπης και των αραβικών κρατών. Πιστεύαμε ότι, μετά από χρόνια επιδεινούμενης κρίσης, μια αλλαγή στρατηγικής ήταν απαραίτητη. Ενθαρρύναμε μια νέα δέσμευση στον στόχο των δύο κρατών και μια στοχοθετημένη διαδικασία για την επίτευξή του - με αυστηρά χρονοδιαγράμματα, μετρήσιμες απαιτήσεις και ορόσημα δράσης.
<P>
Οι δεύτερες ευκαιρίες είναι σπάνιες, πιστεύω όμως ότι μας δόθηκε μία. Πολύ αληθινές προκλήσεις μας περιμένουν, η Αννάπολη όμως δημιούργησε μια νέα σπίθα ελπίδας. Μπορούμε και οφείλουμε να φυσήξουμε αυτή τη σπίθα ώστε να καταστεί φλόγα εμπιστοσύνης, δράσης και απτών αποτελεσμάτων.
<P>
Ως γείτονάς μας, η Ευρώπη συμμερίζεται το ενδιαφέρον μας όσον αφορά την επίλυση αυτού του ζητήματος, της κρίσης που βρίσκεται στο επίκεντρο της εποχής μας. Όλες οι πλευρές σέβονται τον ουδέτερο ρόλο και το πρότυπο περιφερειακής προόδου και ειρήνης της Ευρώπης. Για χρόνια, υπήρξαμε συνεργάτης σας στην εξεύρεση λύσεων. Και θα είστε και εσείς συνεργάτης μας στα οφέλη της επιτυχίας: μιας περιοχής που σφύζει από ειρήνη και ευημερία σε ολόκληρο το κοινό μας ημισφαίριο.
<P>
Οι πραγματικότητες αυτές παρέχουν στην Ευρώπη έναν σημαντικό και εξέχοντα ρόλο στο μέλλον της ειρήνης. Αναφέρομαι ιδιαίτερα στην Ευρωπαϊκή Ένωση, και σε εσάς, τη φωνή της Ευρώπης, εδώ, στο Ευρωπαϊκό Κοινοβούλιο. Και έχω έρθει εδώ σήμερα για να ενθαρρύνω την ενεργό συμμετοχή σας, να επικαλεστώ τις εξειδικευμένες, πρακτικές σας ικανότητες και την επένδυσή σας στο μέλλον, και να προσφέρω τη δέσμευση της Ιορδανίας για τις ημέρες εργασίας που έρχονται.
<P>
Φίλοι μου, υπάρχουν μείζονες τομείς όπου η δράση πρέπει να ξεκινήσει σήμερα. Ο πρώτος είναι η υποστήριξη των διαπραγματεύσεων και του στόχου τους: μια τελική διευθέτηση που θα δώσει τέλος στη σύγκρουση, θα δημιουργήσει ασφάλεια τόσο στην Παλαιστίνη όσο και στο Ισραήλ, και επιτέλους, ένα κυρίαρχο, αυτόνομο και βιώσιμο παλαιστινιακό κράτος.
<P>
(Χειροκροτήματα)
<P>
Δεν πρέπει να υποτιμήσουμε τις δύσκολες ημέρες που έρχονται. Τα ζητήματα είναι περίπλοκα και διαρκούν δεκαετίες. Πραγματικές αδικίες πρέπει να αντιμετωπιστούν - και να αφεθούν πίσω. Από τη θετική πλευρά, οι Ισραηλινοί και οι Παλαιστίνιοι αντιλαμβάνονται το μεγάλο και κοινό συμφέρον τους από τη λήξη της σύγκρουσης. Και ήδη έχει υλοποιηθεί μεγάλο έργο. Από το Όσλο, μέσω του χάρτη πορείας, μέσω των Συμφωνιών της Γενεύης, και άλλων πρωτοβουλιών, οι παράμετροι των λύσεων έχουν εστιαστεί. Πιστεύω ότι τα εμπλεκόμενα μέρη μπορούν να περάσουν στο τελικό στάδιο.
<P>
Προκειμένου να συμβεί, ωστόσο, αυτό, είναι καίρια η συμμετοχή της διεθνούς κοινότητας. " Ευρώπη έχει μοναδική εμπειρία των μηχανισμών και της διαδικασίας ανασυγκρότησης και συμφιλίωσης μετά από συγκρούσεις. Αυτό περιλαμβάνει τη δημιουργία ενός πλαισίου ασφάλειας που μπορεί να προσφέρει εγγύηση και στις δύο πλευρές. Οι ευρωπαϊκές ειρηνευτικές δυνάμεις έχουν διαδραματίσει εποικοδομητικό ρόλο στο Λίβανο. " δέσμευσή σας μπορεί να επιφέρει μεγάλη εμπιστοσύνη σε μια διευθέτηση μεταξύ Παλαιστινίων και Ισραηλινών.
<P>
Στην περιοχή, υπάρχει ανάγκη όχι μόνο για πόρους, αλλά και για συνεργασία - για την ενίσχυση οικονομικών ευκαιριών, για τη δημιουργία εμπιστοσύνης ότι η πολιτική διαδικασία λειτουργεί, και για συμβολή στη δημιουργία των προϋποθέσεων που θα διατηρήσουν την ειρήνη. Τόσο οι Παλαιστίνιοι όσο και οι Ισραηλινοί χρειάζεται να δουν απτά αποτελέσματα, και γρήγορα. Αυτό σημαίνει ασφάλεια από τη βία και τέλος της κατοχής· σημαίνει επίσης και καλύτερες συνθήκες διαβίωσης. Στα κατεχόμενα εδάφη, η ανθρωπιστική κατάσταση για τους Παλαιστίνιους παραμένει οικτρή. Οι άνθρωποι χρειάζονται πρόσβαση στην εργασία και την εκπαίδευση, αποτελεσματικές δημόσιες υπηρεσίες και πολλά περισσότερα. Μια τέτοιου είδους δράση θα εμφυσήσει πολύ μεγάλη ελπίδα και θα αποτελέσει ισχυρό αντεπιχείρημα στις εξτρεμιστικές προβλέψεις ότι τίποτα δεν μπορεί να αλλάξει.
<P>
Την επόμενη εβδομάδα, χώρες δωρητές και ιδρύματα θα συναντηθούν στο Παρίσι για να προβούν σε δεσμεύσεις και να σχεδιάσουν την πορεία προς τα εμπρός. Ευρωπαϊκά κράτη και η Ευρωπαϊκή Ένωση προσφέρουν ήδη βοήθεια, μια δέσμευση που τηρείται από τους ανθρώπους σε ολόκληρη την περιοχή.
<P>
Μια δεύτερη και παρεμφερής επιτακτική ανάγκη είναι η κατανόηση και η σαφής διατύπωση της προοπτικής της ειρήνης. Οφείλουμε να ξεκινήσουμε τώρα να προβλέπουμε εκ νέου το μέλλον: μια περιοχή όπου η σύγκρουση έχει δώσει τη θέση της στη συνεργασία, όπου η περιφερειακή οικονομία συγκεντρώνει τις δυνατότητες και τους πόρους 22 χωρών -πάνω από 300 εκατομμυρίων ανθρώπων, από τον Ατλαντικό μέχρι τον Ινδικό Ωκεανό- και όπου οι διασυνοριακές εταιρικές σχέσεις προάγουν την ανάπτυξη, την υγεία, το περιβάλλον και πολλά άλλα.
<P>
Πρόκειται για ένα μέλλον που δίνει στους ανθρώπους το δικαίωμα να συμμετέχουν πλήρως στην παγκόσμια πρόοδο. Και θα εξαπολύσει ένα νέο πεδίο δράσης της εταιρικής σχέσης με τους ευρωπαίους μας γείτονες, στην επιστήμη, την τεχνολογία και το εμπόριο.
<P>
Για αυτό το ελπιδοφόρο μέλλον οφείλουμε να σπεύσουμε προς μια συνολική διευθέτηση, με δράση στα ζητήματα της Συρίας και του Λιβάνου. Πράγματι, όλος ο αραβικός κόσμος έχει αναγνωρίσει τη σημασία της πορείας προς τα εμπρός. " αραβική ειρηνευτική πρωτοβουλία επιβεβαιώθηκε, ομόφωνα, την περασμένη άνοιξη. Και έλαβε την υποστήριξη μουσουλμανικών χωρών έξω από την περιοχή. Έχει έλθει, επιτέλους, η ευκαιρία για ένα κυρίαρχο, ανεξάρτητο και βιώσιμο παλαιστινιακό κράτος και για ολοκληρωμένες, φυσιολογικές σχέσεις μεταξύ του Ισραήλ και 57 αραβικών και μουσουλμανικών εθνών. Αυτό σημαίνει αποδοχή· αποδοχή από βασικές χώρες, με δισεκατομμύρια κατοίκους, που αντιπροσωπεύουν σχεδόν το ένα τρίτο των μελών των "νωμένων Εθνών. Και αυτό δημιουργεί ένα κοινό μέλλον ασφάλειας, ειρήνης και νέων εταιρικών σχέσεων.
<P>
" επίτευξη μιας τέτοιου είδους ειρήνης θα έχει επίσης ουσιώδη αντίκτυπο σε άλλα ζητήματα. Εντός της περιοχής, θα δημιουργήσει έναν νέο στρατηγικό χώρο, καθιστώντας δυνατή την επίλυση άλλων σημαντικών ζητημάτων, από τη φτώχεια μέχρι τη διάδοση όπλων. Οι επιθετικές δυνάμεις δεν θα είναι πλέον σε θέση να εκμεταλλεύονται τον παλαιστινιακό σκοπό για την εξυπηρέτηση των προσωπικών τους φιλοδοξιών και συμφερόντων.
<P>
(Χειροκροτήματα)
<P>
Θα ελευθερωθούν πόροι και μέριμνα για την προώθηση του δυναμικού της περιοχής μέσω της ανάπτυξης και της μεταρρύθμισης.
<P>
Εμείς στην Ιορδανία είμαστε έτοιμοι να συναντήσουμε αυτό το μέλλον. Έχουμε επισπεύσει το μεταρρυθμιστικό μας πρόγραμμα, παρά την περιφερειακή αστάθεια. Κατά την τελευταία δεκαετία, έχουμε επιτύχει σημαντικά οφέλη: ισχυρή οικονομική ανάπτυξη, αυξανόμενο κατά κεφαλήν εισόδημα, και ένα πρότυπο εκπαιδευτικό σύστημα. Και η Ευρώπη έχει υπάρξει σημαντικός εταίρος, μέσω ιδιωτικών επενδύσεων, καθώς και επίσημης βοήθειας. Επιτρέψτε μου να δηλώσω ότι εκτιμάμε βαθιά την υποστήριξη και τη φιλία αυτού του Κοινοβουλίου και της Ευρωπαϊκής Ένωσης.
<P>
(Χειροκροτήματα)
<P>
Και πιστεύουμε ότι στις ημέρες που θα ακολουθήσουν την ειρήνη, η εταιρική μας σχέση μπορεί μόνο να εκτοξευθεί υψηλότερα.
<P>
Φίλοι μου, σήμερα μπορούμε να σκεφτούμε μια μεγαλύτερη γειτονιά, μια γειτονιά που εκτείνεται από τη βόρεια Βαλτική Θάλασσα έως τη νότια Μεσόγειο, μια γειτονιά που μοιράζονται η Ευρώπη και η Μέση Ανατολή. Είναι η βάση της ευρωμεσογειακής εταιρικής σχέσης, της κατά τόπους δυνατότητάς μας για συνεργασία και ανάπτυξη. Πρόκειται για μια σχέση με μεγάλα κοινά συμφέροντα και απεριόριστο δυναμικό. Και από εμάς εξαρτάται η ανάπτυξη της εταιρικής μας σχέσης στο έπακρο.
<P>
Σήμερα, ενηλικιώνονται νέοι Ευρωπαίοι οι οποίοι δεν γνώρισαν ποτέ μια διχασμένη Ευρώπη. Οι νέοι Παλαιστίνιοι και Ισραηλινοί δεν έχουν τέτοια θετική εμπειρία. Μεγάλωσαν σε έναν κόσμο διχασμού και σύγκρουσης. Τώρα, μαζί, μας δίνεται μια ευκαιρία να απομακρύνουμε τους φραγμούς για το μέλλον τους, και να αφήσουμε πίσω το παρελθόν.
<P>
Σήμερα, στο Ευρωπαϊκό Κοινοβούλιο εκπροσωπούνται πολύ περισσότερα κράτη μέλη από όταν μίλησα ενώπιον του Κοινοβουλίου πριν πέντε μόλις χρόνια. Αυτό είναι το αποτέλεσμα μιας δέσμευσης σε περιφερειακή κλίμακα για την αύξηση της ζώνης εταιρικής σχέσης και προόδου. " Μέση Ανατολή αντιμετωπίζει το ίδιο σημαντικό καθήκον. Τώρα, μαζί, μπορούμε να συμβάλλουμε στην επιτυχία αυτού του έργου.
<P>
Σήμερα, ξεκίνησε μια ανανεωμένη ειρηνευτική διαδικασία. Έχουμε δει τέτοια ξεκινήματα να αποτυγχάνουν στο παρελθόν. Όμως αυτή τη φορά, μια μοναδική συρροή περιστάσεων έχει δημιουργήσει νέα ανοίγματα επιτυχίας. Τώρα, μαζί, μπορούμε και οφείλουμε να εκπληρώσουμε την υπόσχεση ειρήνης.
<P>
(Χειροκροτήματα)
<P>
Φίλοι μου, εμείς στην Ιορδανία γνωρίζουμε ότι όταν γεννιέται μια ελιά, η φύτευση αποτελεί μόνο το πρώτο βήμα. Εκατοντάδες διαδικασίες ενεργοποιούνται στη συνέχεια για τη δημιουργία των κυττάρων και των δομών της ζωής. Προβάλλουν ρίζες, υπάρχει ανάπτυξη, και ένας πυρήνας δύναμης διασφαλίζει την επιβίωση. Εξωτερικά έρχεται το νερό και η υποστήριξη για τη διατήρηση της ζωής και τη δημιουργία νέου καρπού.
<P>
Στην αρένα της Μέσης Ανατολής, ένα νέο κλαδί ελιάς μόλις φυτεύτηκε. Τώρα πρέπει να ξεκινήσει η πραγματική δουλειά. Στο χέρι μας είναι να δημιουργήσουμε τη διαδικασία και τις δομές που θα παράσχουν στην ειρήνη ρίζες, θα τη βοηθήσουν να αναπτυχθεί και θα την διατηρήσουν στο μέλλον.
<P>
Σας παρακινώ να μοιραστείτε αυτήν την απόπειρα. " εταιρική μας σχέση μπορεί να δημιουργήσει μια ιστορική μεταμόρφωση και μια πλούσια σοδειά - έτη ειρήνης και ευημερίας που θα ωφελήσουν τους λαούς μας και τον κόσμο μας.
<P>
(Οι βουλευτές, όρθιοι, χειροκροτούν)
<SPEAKER ID="105" NAME="Πρόεδρος">
Μεγαλειότατε, σας ευχαριστούμε για την επίσκεψή σας στο Ευρωπαϊκό Κοινοβούλιο. Σας ευχαριστούμε για αυτήν τη θαυμάσια ομιλία. Οι πεποιθήσεις σας μας συγκίνησαν όλους βαθιά - και τα χειροκροτήματα το μαρτυρούν. Υπάρχουν λίγες προσωπικότητες, λίγοι ηγέτες, τόσο αφοσιωμένοι όπως εσείς στην ειρήνη στη Μέση Ανατολή. Μας αποκαλείτε φίλους, και σας δηλώνω με βεβαιότητα, εξ ονόματος του Ευρωπαϊκού Κοινοβουλίου: Είμαστε στο πλευρό σας για τη δημιουργία ενός παλαιστινιακού κράτους που θα μπορεί να ζει με ασφάλεια...
<P>
(Χειροκροτήματα)
<P>
... και για ένα ισραηλινό κράτος που θα μπορεί να ζει με ασφάλεια. Εμείς στο Ευρωπαϊκό Κοινοβούλιο πιστεύουμε στην αξιοπρέπεια του ανθρώπου, και η αξιοπρέπεια του ανθρώπου ισχύει για κάθε άνθρωπο σε αυτόν τον κόσμο.
<P>
(Χειροκροτήματα)
<P>
Μεγαλειότατε, επιθυμούμε στενή συνεργασία με τη χώρα σας και εσείς συγκαταλέγεστε μεταξύ των πολύ λίγων που επισκέφτηκαν το Ευρωπαϊκό Κοινοβούλιο πάνω από μία φορά. Εμείς στο Ευρωπαϊκό Κοινοβούλιο και στην Ευρωπαϊκή Ένωση επιθυμούμε μια ισχυρή εταιρική σχέση και, αν είναι δυνατόν, μια φιλία με όλες τις χώρες της Μέσης Ανατολής. Είμαστε στο πλευρό σας. Ας συνεργαστούμε.
<P>
Shukran jazilan. Σας ευχαριστούμε, Μεγαλειότατε.
<SPEAKER ID="107" NAME="Martin Schulz" AFFILIATION="PSE">
(DE) Κυρία Πρόεδρε, κυρίες και κύριοι, από σεβασμό προς την πανηγυρική συνεδρίαση, παρουσία του Βασιλιά της Ιορδανίας, όλοι οι συνάδελφοι πρόεδροι των πολιτικών ομάδων δεν μπόρεσαν βέβαια να προβούν σε δήλωση σύμφωνα με τον Κανονισμό μας σχετικά με τα συμβάντα που σημειώθηκαν νωρίτερα. Θα ήθελα να το κάνω εγώ τώρα.
<P>
Θεωρώ ότι ομιλώ εξ ονόματος πολλών βουλευτών εκφράζοντας καταρχάς τις ευχαριστίες μου στον Πρόεδρο του παρόντος Κοινοβουλίου, στον κ. Barroso και στον κ. Sócrates για τον αξιοπρεπή τρόπο με τον οποίο υπερασπίσθηκαν αυτή την επίσημη πράξη, δηλαδή την υπογραφή του Χάρτη των Θεμελιωδών Δικαιωμάτων. " συντριπτική πλειοψηφία του παρόντος Κοινοβουλίου τους υποστήριζε.
<P>
(Χειροκροτήματα)
<P>
Υπάρχουν, ωστόσο, δύο πράγματα που θα ήθελα να δηλώσω ενώπιόν σας και τα λέω εξολοκλήρου με την προσωπική μου ιδιότητα και όχι εξ ονόματος της Ομάδος μου. Μιλώ για τον εαυτό μου.
<P>
Θα ήθελα να επιστήσω την προσοχή του Κοινοβουλίου σε ένα θέμα για το οποίο είμαι ενήμερος εξαιτίας της θέσης μου ως προέδρου μιας πολιτικής ομάδας. Δεν αποτελεί συνήθη πρακτική η αναφορά στις συνεδριάσεις της Διάσκεψης των Προέδρων, αλλά θα πρέπει να γνωρίζετε, κυρίες και κύριοι, ότι ο μοναδικός πρόεδρος ομάδας που ζήτησε κατά τη συνεδρίαση της Διάσκεψης των Προέδρων πρόσκληση να παρευρεθεί στην επίσημη υπογραφή της Συνθήκης της Λισαβόνας ήταν ο κ. Bonde. Θεωρώ ότι το Κοινοβούλιο θα έπρεπε να το ξέρει. Κανένας άλλος πρόεδρος πολιτικής ομάδας δεν προέβη σε αντίστοιχο αίτημα. Ο κ. Bonde, ο οποίος δημιούργησε εδώ τόσο μεγάλη αναστάτωση, ήταν αποφασισμένος να είναι παρών κατά την υπογραφή της Συνθήκης. Αυτά είναι τα διπλά μέτρα και σταθμά με τα οποία υποχρεούμαστε να ζούμε εδώ.
<P>
Ένα ακόμα σχόλιο που θα ήθελα να κάνω είναι ότι όταν ήμουν μαθητής δημοτικού σχολείου στη Γερμανία έμαθα ότι η τακτική των συντονισμένων ταυτόχρονων ομιλιών από το ακροατήριο χρησιμοποιούνταν για να υποχρεωθούν με φωνές οι αντίπαλοι να εγκαταλείψουν το βήμα στο Ράιχσταγκ κατά την περίοδο της Δημοκρατίας της Βαϊμάρης. "γέτης της πολιτικής ομάδας που εισήγαγε αυτή την τακτική ήταν ο Αδόλφος Χίτλερ. Τα σημερινά επεισόδια μου την θύμισαν. Σας ευχαριστώ.
<P>
(Δυνατά χειροκροτήματα)
<SPEAKER ID="108" NAME="Joseph Daul" AFFILIATION="PPE-DE">
(FR) Θα είμαι πολύ σύντομος. Και εγώ με τη σειρά μου εξεπλάγην πάρα πολύ νωρίτερα. Εδώ είναι αίθουσα συζητήσεων όπου κυριαρχεί η δημοκρατία και δεν υπάρχει κανένας λόγος για συμπεριφορές όπως αυτή της οποίας υπήρξαμε μάρτυρες σήμερα το πρωί προς τέρψιν των τηλεοπτικών φακών. Όλοι εδώ έχουμε το δικαίωμα στην επικοινωνία. Για εκείνους που ευθύνονται για τη σημερινή αναταραχή σε μία αίθουσα που είναι αφιερωμένη στη δημοκρατία και την ελευθερία, το μόνο που έχω να πω είναι ότι η συμπεριφορά τους ήταν επαίσχυντη. Θα συζητήσουμε το ζήτημα αυτό ξανά το απόγευμα κατά τη Διάσκεψη των Προέδρων, με σκοπό την αποτροπή της περαιτέρω όξυνσης της κατάστασης.
<P>
(Δυνατά χειροκροτήματα)
<SPEAKER ID="109" NAME="Francis Wurtz" AFFILIATION="GUE/NGL">
(FR) Κυρία Πρόεδρε, κυρίες και κύριοι, θα ήθελα -τόσο σε προσωπικό επίπεδο και εύχομαι, κατόπιν των όσων υπήρξαμε μάρτυρες, και εξ ονόματος του συνόλου της Ομάδας μου- να καταδικάσω απερίφραστα την επαίσχυντη, σοβινιστική, αντιευρωπαϊκή διαμαρτυρία που έλαβε χώρα εδώ νωρίτερα.
<P>
(Χειροκροτήματα)
<P>
" Ομάδα μου τάσσεται ασφαλώς υπέρ του δημοψηφίσματος σχετικά με τη νέα Συνθήκη και έχει ερωτήσεις και αμφιβολίες όσον αφορά συγκεκριμένα άρθρα του Χάρτη. Αλλά όλα αυτά δεν σχετίζονται με όσα διαδραματίσθηκαν εδώ σήμερα το πρωί και είναι σημαντικό να μην δημιουργηθεί σύγχυση. Από την πλευρά μας, υποστηρίζουμε μια κοινότητα αξιών, υποστηρίζουμε την προώθηση των θεμελιωδών δικαιωμάτων, υποστηρίζουμε μια δημοκρατική Ευρώπη και δεν υπάρχει θέση στο όραμά μας για σοβινισμό και κακή συμπεριφορά!
<P>
(Δυνατά χειροκροτήματα)
<SPEAKER ID="110" NAME="Graham Watson" AFFILIATION="ALDE">
(EN) Κυρία Πρόεδρε, επί της διαδικασίας, θα ήθελα να ζητήσω επισήμως τη διασφάλιση της αξιοπρέπειας του Κοινοβουλίου μας. " συμπεριφορά ορισμένων μελών του παρόντος Κοινοβουλίου που υποχρέωσαν με φωνές εκπροσώπους του Κοινοβουλίου, της Επιτροπής και του Συμβουλίου να διακόψουν την ομιλία τους κατά τη διάρκεια της τελετής υπογραφής ήταν απαράδεκτη και δεν πρέπει να δείξουμε καμία ανοχή. Μετέφερε τις χειρότερες εκδηλώσεις από ένα ποδοσφαιρικό γήπεδο στο ανώτατο κοινοβουλευτικό όργανο της Ευρώπης και έφερε στο νου τις πράξεις των κομμουνιστών στο ρωσικό κοινοβούλιο και των εθνοσοσιαλιστών στο γερμανικό Ράιχσταγκ.
<P>
(Χειροκροτήματα)
<P>
Το επίσημο αίτημά μου, κυρία Πρόεδρε, είναι το ακόλουθο: η Ομάδα μου απαιτεί στο μέλλον από την Προεδρία να κάνει χρήση των εξουσιών που της έχουν παραχωρηθεί βάσει του Κανονισμού μας για να αποβάλλει από την αίθουσα βουλευτές που συμπεριφέρονται κατ' αυτό τον τρόπο.
<P>
(Δυνατά χειροκροτήματα)
<SPEAKER ID="111" NAME="Daniel Cohn-Bendit" AFFILIATION="Verts/ALE">
(FR) Κυρίες και κύριοι, δεν νομίζω ότι χρειάζεται καν να προσθέσω ότι κι εμείς, όπως και όλοι οι συνάδελφοί μας, αισθανθήκαμε φοβερά άσχημα με τη διαμαρτυρία που πραγματοποιήθηκε νωρίτερα. Ωστόσο, θα ήθελα να πω το εξής: Ας μην δραματοποιούμε τα πράγματα! Μπορεί να υπάρχουν 50 παλαβοί στην αίθουσα, αλλά υπάρχουν και 700 Μέλη που αντιτίθενται σε αυτούς, επομένως ας μην δώσουμε υπερβολικά μεγάλες διαστάσεις μετατρέποντας σε κρατική υπόθεση το γεγονός ότι 50 ανεγκέφαλοι διέκοψαν την τελετή υπογραφής. Ας ηρεμήσουμε και, Graham, ας μην επιμείνουμε στην αποβολή των υπευθύνων. Κατά την άποψή μου, ένα ελεύθερο Κοινοβούλιο μπορεί να ανεχθεί μερικούς παλαβούς, όσο ενοχλητικό και αν είναι αυτό.
<P>
(Χειροκροτήματα)
<SPEAKER ID="112" NAME="Brian Crowley" AFFILIATION="UEN">
(EN) Κυρία Πρόεδρε, εξ ονόματος της Ομάδας μου, μολονότι υποστηρίζουμε τη δυνατότητα μιας δυναμικής δραστηριοποίησης, η οποία θα πρέπει να επιτρέπεται σε κάθε κοινοβουλευτική συνέλευση, αυτό που συνέβη σήμερα το πρωί ξεπέρασε τα όσα μπορεί να επιτρέπεται να συμβαίνουν στο πλαίσιο οποιουδήποτε δημοκρατικού φορέα. Ωστόσο, αντί να παρατείνουμε αυτή τη διαφωνία, θα παρακαλούσαμε να προχωρήσουμε στην ψηφοφορία και στη μεσημεριανή διακοπή όσο το δυνατόν συντομότερα.
<SPEAKER ID="113" NAME="Jens-Peter Bonde" AFFILIATION="IND/DEM">
(EN) Κυρία Πρόεδρε, δέχθηκα προσωπική επίθεση από τον κ. Schulz, συνεπώς, θεωρώ ότι πρέπει να προχωρήσουμε στην ψηφοφορία. Συμμετείχα σε μια ειρηνική διαμαρτυρία εναντίον του εορτασμού ενός Χάρτη που αποτελεί τμήμα μιας Συνθήκης, στο ολοκληρωμένο κείμενο της οποίας δεν μπορώ καν να έχω πρόσβαση για να διαπιστώσω τη σχετικότητα και το νόημά της, και ούτε κι εσείς μπορείτε. Αύριο θα υπογράψετε μια Συνθήκη την οποία κανείς από εσάς δεν έχει διαβάσει, απλά και μόνο επειδή αυτό είναι αδύνατο. Χρησιμοποιείτε την ώρα των ψηφοφοριών μας για να εορτάσετε μια νίκη σε βάρος της δημοκρατίας και, ως εκ τούτου, δεν θα επιτεθώ στους συναδέλφους μου αλλά θα πω στον κ. Schulz ότι δεν συμμετείχα σε κανένα έγκλημα.
<P>
Το καταλαβαίνω απόλυτα, αλλά στη Δανία έχουμε διαφορετικές παραδόσεις, γι' αυτό και εγώ βρέθηκα εκεί με το μπλουζάκι μου και ζήτησα τη διεξαγωγή δημοψηφίσματος, και θεωρώ ότι όλοι μας πρέπει να ζητήσουμε κάτι τέτοιο. Αυτό είναι το δημοκρατικό πρότυπο που υπερασπίζεστε.
<SPEAKER ID="114" NAME="Dimitar Stoyanov" AFFILIATION="NI">
(BG) Λαμβάνω τον λόγο σύμφωνα με τον κανονισμό που μου παρέχει το δικαίωμα σε προσωπική εξήγηση, διότι ο κ. Cohn-Bendit προσέβαλε άτομα στην αίθουσα αυτή. Εδώ πρόκειται για προσβολές σε προσωπικό επίπεδο για τις οποίες, κύριε Cohn-Bendit, δεν έχετε κανένα δικαίωμα να κρύβεστε πίσω από τη βουλευτική σας ασυλία. Δηλώστε ότι εγκαταλείπετε την ασυλία σας και μετά προχωρήστε σε προσβολές σε βάρος μελών του Κοινοβουλίου! Όσο για το τι συνέβη εδώ, πρόκειται απλώς για την ελευθερία έκφρασης που διαθέτει κάθε μέλος του παρόντος Κοινοβουλίου.
<P>
Θα ήθελα να απευθυνθώ στον κ. Daul. Κύριε Daul, εάν επιθυμείτε τη βίαιη απομάκρυνση μελών του Κοινοβουλίου από την αίθουσα, δεν είστε κι εσείς σαν τον Χίτλερ που έκανε το ίδιο ακριβώς στο γερμανικό Ράιχσταγκ;
<P>
" σπουδαιότερη δημοκρατία είναι η άμεση δημοκρατία. Και εμείς υψώσαμε τη φωνή μας και ασκήσαμε το δικαίωμά μας στην ελεύθερη έκφραση, στην άμεση δημοκρατία αντί για την καταστρατήγηση των ευρωπαϊκών εθνών που αποτελεί τη δική σας τακτική. Αυτό που συμβαίνει εδώ είναι η δικτατορία του νέου προλεταριάτου που διαμορφώνεται στη νέα Ένωση, η οποία, αυτή τη φορά, δεν είναι σοβιετική αλλά ευρωπαϊκή.
<SPEAKER ID="115" NAME="Joseph Daul" AFFILIATION="PPE-DE">
(FR) Κυρία Πρόεδρε, το όνομά μου αναφέρθηκε στην έκκληση για άρση της κοινοβουλευτικής ασυλίας και την αποβολή από την αίθουσα. Θα πρότεινα, κυρίες και κύριοι, να μάθετε καταρχάς να λέτε σωστά τα ονόματα των βουλευτών προτού λάβετε τον λόγο.
<SPEAKER ID="116" NAME="Πρόεδρος">
Θα προχωρήσω τώρα στην ψηφοφορία, αλλά θα ήθελα προηγουμένως να κάνω ένα μόνο σχόλιο.
<P>
Στις 29 Νοεμβρίου 2007, το Κοινοβούλιο ενέκρινε τον Χάρτη των Θεμελιωδών Δικαιωμάτων με 534 ψήφους υπέρ, 85 κατά και 21 αποχές.
<P>
(Δυνατά χειροκροτήματα)

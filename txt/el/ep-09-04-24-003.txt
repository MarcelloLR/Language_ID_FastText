<CHAPTER ID="003">
Διασυνοριακές πληρωμές στην Κοινότητα - Δραστηριότητα ιδρυμάτων ηλεκτρονικού χρήματος (συζήτηση) 
<SPEAKER ID="019" NAME="Πρόεδρος">
Επόμενο σημείο είναι η κοινή συζήτηση σχετικά με:
<P>
την έκθεση της κ. Starkevičiūtė, εξ ονόματος της Επιτροπής Οικονομικών και Νομισματικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τις διασυνοριακές πληρωμές στην Κοινότητα - C6-0352/2008 -, και
<P>
- την έκθεση του κ. Purvis, εξ ονόματος της Επιτροπής Οικονομικών και Νομισματικών Υποθέσεων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την για την ανάληψη, την άσκηση και την προληπτική εποπτεία της δραστηριότητας ιδρυμάτων ηλεκτρονικού χρήματος, η οποία τροποποιεί τις οδηγίες 2005/60/EΚ και 2006/48/EΚ και καταργεί την οδηγία 2000/46/EΚ - C6-0350/2008 -.
<SPEAKER ID="020" NAME="Margarita Starkevičiūtė">
εισηγήτρια. - (LT) Σήμερα, καθώς η οικονομία της Ευρωπαϊκής Ένωσης βιώνει μια περίοδο ύφεσης, η προώθηση της οικονομικής ανάπτυξης αναδεικνύεται σε σημαντικό ζήτημα. Μία από τις πηγές οικονομικής ανάπτυξης της Ευρωπαϊκής Ένωσης είναι η επέκταση της κοινής αγοράς, η οποία παραμένει κατακερματισμένη, ιδίως όσον αφορά τις χρηματοοικονομικές υπηρεσίες. " παρούσα πρόταση θα μας βοηθήσει στην επίλυση του προβλήματος και στη θέσπιση ενός ενιαίου ευρωπαϊκού χώρου πληρωμών. Στα αγγλικά ονομάζεται Single Euro Payments Area (Ενιαίος Χώρος Πληρωμών σε Ευρώ).
<P>
Το παρόν έγγραφο έχει ήδη κάποια ιστορία. Με την εισαγωγή του ευρώ και την κατάργηση των συναλλαγματικών ισοτιμιών στις χώρες της Ευρωζώνης, κατέστη σαφές ότι οι τιμές των διασυνοριακών πληρωμών συνέχιζαν να διαφέρουν από τις τιμές των εγχώριων πληρωμών. Ως εκ τούτου, στα τέλη του 2001, εγκρίθηκε και τέθηκε σε ισχύ ο κανονισμός (EΚ) αριθ. 2560 του Ευρωπαϊκού Κοινοβουλίου και του Συμβουλίου για τη διευκόλυνση των διασυνοριακών πληρωμών σε ευρώ. Ο κανονισμός όρισε ίσες χρεώσεις για αντίστοιχες τοπικές, εθνικές και διασυνοριακές πληρωμές και ενίσχυσε την συγκεκριμένη αρχή. Στόχος ήταν η μείωση των τιμών για τους καταναλωτές και η εξασφάλιση μεγαλύτερου ανταγωνισμού στην αγορά των υπηρεσιών πληρωμών.
<P>
" εφαρμογή του κανονισμού μείωσε τα τέλη πληρωμών. Για παράδειγμα, μια διασυνοριακή μεταφορά 100 ευρώ στην Ευρωπαϊκή Ένωση που κόστιζε κατά μέσο όρο 24 ευρώ, τώρα κοστίζει 2,50 ευρώ. Από την άλλη πλευρά, το έγγραφο παρουσίασε ορισμένα ελαττώματα. Για το λόγο αυτό αποφασίστηκε η αναθεώρησή του.
<P>
Το έγγραφο που έχουμε μπροστά μας αποτελεί βελτιωμένη έκδοση του κανονισμού αριθ. 2560. Ποιά είναι τα καινούργια στοιχεία του εγγράφου; Πρώτον, η αρχή της ισότητας των χρεώσεων για τις διασυνοριακές και τις αντίστοιχες εγχώριες πληρωμές έχει επεκταθεί ώστε να καλύπτει και τις αυτόματες χρεώσεις. Αυτό ήταν αδύνατο κατά το παρελθόν. Έπειτα από τη δημιουργία του SEPA και την έγκριση της οδηγίας για τις υπηρεσίες πληρωμών, το περιβάλλον των πληρωμών στην Ευρώπη άλλαξε. Επομένως, είναι σημαντικό, ήδη από τον Νοέμβριο του 2009, να καταστεί ικανή η χρήση της δημοφιλούς μεθόδου ηλεκτρονικών πληρωμών, αυτόματη χρέωση, σε διασυνοριακή βάση. Προκειμένου να διευκολυνθεί η δημιουργία του κοινού μοντέλου αυτόματων χρεώσεων, ο κανονισμός προβλέπει ότι σε περίπτωση απουσίας διμερούς συμφωνίας μεταξύ των παρόχων υπηρεσιών πληρωμών του υπόχρεου και του δικαιούχου, το επίπεδο της εξ ορισμού ενδιάμεσης πολυμερούς διατραπεζικής προμήθειας για αυτόματες χρεώσεις, ορίζεται στα 0,08 ευρώ για την μεταβατική περίοδο έως το 2012.
<P>
Το έγγραφο επίσης σκιαγραφεί τρόπους βελτίωσης της προστασίας των δικαιωμάτων του καταναλωτή και κατάργησης των εμποδίων για τις επιχειρήσεις. Προτείνεται τα κράτη μέλη να διορίσουν αρχές αρμόδιες για την επιτήρηση της εφαρμογής του κανονισμού. Οι αρχές αυτές θα συνεργάζονται μεταξύ τους διασυνοριακά ούτως ώστε να προκύπτουν λιγότερα εμπόδια για της επιχειρήσεις. Επίσης, θα μπορούσαν να ορίσουν κατευθυντήριες γραμμές για τον τρόπο αξιολόγησης των διαδικασιών εξακρίβωσης της συμμόρφωσης με τις αρχές του κανονισμού.
<P>
Μια άλλη καινοτομία που προβλέπει η αναθεώρηση του εγγράφου, είναι η πρόταση για σταδιακή κατάργηση των υποχρεώσεων κατάρτισης στατιστικών σχετικά με το ισοζύγιο πληρωμών και καθορισμού των διαδικασιών υποβολής των στατιστικών αυτών, τις οποίες ορισμένα κράτη επιβάλουν στις τράπεζες.
<P>
Λυπούμε ειλικρινά που δεν επιτευχθεί συμφωνία με το Συμβούλιο στο θέμα αυτό και, επί του παρόντος, δεν έχουν καθοριστεί οι διαδικασίες αναθεώρησης του ισοζυγίου πληρωμών και των διαδικασιών εφαρμογής. Το Κοινοβούλιο και η Επιτροπή έχουν ταχθεί υπέρ του καθορισμού μιας αυστηρής προθεσμίας.
<SPEAKER ID="021" NAME="John Purvis">
εισηγητής. - Κυρία Πρόεδρε, η οδηγία αυτή έρχεται ως απάντηση στην αυξανόμενη σημασία του ηλεκτρονικού εμπορίου και του ηλεκτρονικού χρήματος και της αυξανόμενης ανάγκης για τη θέσπιση σαφούς νομικού πλαισίου. Σκοπός της είναι η διευκόλυνση της χρήσης ηλεκτρονικού χρήματος για διαδικτυακούς λογαριασμούς πληρωμής, προπληρωμένους λογαριασμούς κινητής τηλεφωνίας, ταξιδιωτικές κάρτες ανανέωσης χρόνου ομιλίας και ηλεκτρονικές δωροεπιταγές.
<P>
Το ηλεκτρονικό χρήμα δεν διαφέρει από τις υπόλοιπες μορφές χρήματος όσον αφορά την ιδιότητά του ως αποθηκευτικού μέσου χρηματικής αξίας και μέσου συναλλαγών. Ωστόσο, σε αντίθεση με τα μέσα πληρωμής που βασίζονται σε τραπεζικούς λογαριασμούς, όπως οι πιστωτικές και χρεωστικές κάρτες, λειτουργεί ως ένας προπληρωμένος τίτλος στον κομιστή. Χρησιμοποιείται για την κάλυψη πληρωμών -συνήθως σχετικά μικρών ποσών- σε επιχειρήσεις εκτός του χρήστη, διαφοροποιούμενο, έτσι, από τις προπληρωμένες κάρτες μοναδικού σκοπού, όπως είναι οι τηλεφωνικές κάρτες. Δεν απαιτείται η ανάγκη τραπεζικού λογαριασμού προκειμένου να χρησιμοποιήσει κάποιος το ηλεκτρονικό χρήμα. Επομένως, είναι ιδιαιτέρως χρήσιμο για όσα μέλη της κοινωνίας δεν διαθέτουν ή δεν μπορούν να έχουν τραπεζικούς λογαριασμούς.
<P>
Ήδη πριν από οχτώ χρόνια ο Benjamin Cohen, στο άρθρο του, ""λεκτρονικό Χρήμα: Νέα "μέρα ή Απατηλή Αυγή;" (Electronic Money: New Day or False Dawn), δήλωνε ότι η εποχή του ηλεκτρονικού χρήματος βρίσκεται προ των πυλών. Δυστυχώς, η πρόβλεψή του ήταν υπερβολικά αισιόδοξη και πρόωρη, για την Ευρώπη τουλάχιστον. Το ηλεκτρονικό χρήμα απέχει πολύ από το να αποδώσει όλα τα ωφελήματά του στην Ευρώπη, όπως αναμενόταν κατά την έγκριση της πρώτης οδηγίας για το ηλεκτρονικό χρήμα το 2001.
<P>
Πιθανώς αυτό να οφείλεται στην υψηλή αρχική απαίτηση κεφαλαίου και άλλους υπερπροστατευτικούς περιορισμούς. Ο αριθμός των ιδρυμάτων ηλεκτρονικού χρήματος διαφέρει σημαντικά ανάμεσα στα κράτη μέλη. Για παράδειγμα, η Τσεχική Δημοκρατία διαθέτει πάνω από 40 EMI, ή ιδρύματα ηλεκτρονικού χρήματος, ενώ η Γαλλία και η Γερμανία διαθέτουν συνολικά 12. Μάλιστα, δύο γερμανικά ΕΜΙ υποχρεώθηκαν να μεταβούν στη δικαιοδοσία του ".Β εξαιτίας ουσιαστικών κανονιστικών διαφορών, ακόμη και στα πλαίσια αυτής της οδηγίας. Τον Αύγουστο του 2007 - πριν από δύο χρόνια - το κυκλοφορούν ηλεκτρονικό χρήμα ανερχόταν μόλις σε 1 δισεκατομμύριο ευρώ, συγκρινόμενο με τα 600 δισεκατομμύρια μετρητών.
<P>
Επομένως, το ηλεκτρονικό χρήμα έχει να διανύσει πολύ δρόμο προτού καταστεί σοβαρή εναλλακτική έναντι των μετρητών. Μολαταύτα, η παρουσία του επεκτείνεται σημαντικά, παρά τους περιορισμούς. " νέα οδηγία θα επιτρέψει τη λειτουργία νέων, καινοτόμων και ασφαλών υπηρεσιών ηλεκτρονικού χρήματος, θα δώσει δυνατότητα σε νέους παίκτες να εισέλθουν στην αγορά και θα προωθήσει πραγματικό και αποτελεσματικό ανταγωνισμό μεταξύ των φορέων της αγοράς. Θα δοθεί δυνατότητα εισόδου στην αγορά σε νέους και μικρότερους φορείς εκμετάλλευσης, καθώς το ποσό του αρχικού απαιτούμενου κεφαλαίου θα μειωθεί από 1 εκατ. ευρώ σε 350.000 ευρώ. " Επιτροπή Οικονομικών και Νομισματικών Υποθέσεων σίγουρα θα προτιμούσε λιγότερα.
<P>
Οι πάροχοι έχουν τη δυνατότητα να επεκτείνουν τα σημεία όπου μπορούν να πραγματοποιηθούν ηλεκτρονικές πληρωμές. Παραδείγματος χάριν, ο πελάτης που πληρώνει το εισιτήριο του μετρό με ηλεκτρονικό χρήμα θα μπορεί επίσης να αγοράζει καφέ, εφημερίδα ή ένα μπουκέτο λουλούδια από τα μαγαζιά του σταθμού, όπως συμβαίνει στο Χονγκ Κονγκ, για παράδειγμα.
<P>
Σπεύσαμε να εκκινήσουμε τη νομοθετική διαδικασία για μια συμφωνία σε πρώτη ανάγνωση, προκειμένου το μέτρο να θεσπιστεί πριν από τις ευρωπαϊκές εκλογές. Ευχαριστώ θερμά τον Ivo και την Melanie από το προσωπικό της Επιτροπής Οικονομικών Υποθέσεων, τους σκιώδεις εισηγητές του σοσιαλιστικού και φιλελεύθερου κόμματος, τον κ. Pittella και την κ. Raeva, την Επιτροπή και την Τσεχική Προεδρία και ιδίως τον κ. Tomáš Trnka και την ομάδα του, για την πολύ θετική συνεργασία. Κανείς μας δεν πέτυχε όλα όσα επιθυμούσαμε. Ωστόσο, θεωρώ ότι πραγματοποιήσαμε ένα σημαντικό βήμα προόδου και θα ήμουν ευτυχής να δω το Κοινοβούλιο να στηρίζει το σχέδιο αυτό.
<SPEAKER ID="022" NAME="Antonio Tajani">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, κατ' αρχάς θα ήθελα να εκφράσω την ευγνωμοσύνη της Επιτροπής για την ταχύτητα με την οποία το Κοινοβούλιο χειρίστηκε αυτά τα δύο τόσο σημαντικά ζητήματα. Στο σημείο αυτό θα ήθελα να ευχαριστήσω τους δύο εισηγητές και την κ. Berès, πρόεδρο της Επιτροπής Οικονομικών και Νομισματικών Υποθέσεων για την ουσιαστική συνδρομή της στην ταχεία ολοκλήρωση του έργου.
<P>
Βρισκόμαστε πλέον μόλις δυο μήνες από την τελική προθεσμία μεταφοράς της οδηγίας για τις υπηρεσίες πληρωμών στην εθνική νομοθεσία των κρατών μελών. Τα δύο αυτά μέτρα, σε συνδυασμό με τις αξιοσημείωτες προσπάθειες της βιομηχανίας πληρωμών για την ανάπτυξη των προϊόντων του SEPA, αποτελούν κρίσιμο και επίκαιρο βήμα προς την ολοκλήρωση της ενιαίας αγοράς πληρωμών. Τα μέτρα αυτά, μαζί με την οδηγία, θα ολοκληρώσουν την απαραίτητη νομική βάση που θα αποδώσει σαφήνεια, ασφάλεια και σταθερότητα στην αγορά. Οι διαπραγματεύσεις που διεξήχθησαν τις τελευταίες εβδομάδες κατέστησαν δυνατή μια ταχεία συμφωνία ως προς τα δύο αυτά ζητήματα.
<P>
Όσον αφορά τον αναθεωρημένο κανονισμό για τις διασυνοριακές πληρωμές, έχω τη χαρά να ανακοινώσω ότι η Επιτροπή εγκρίνει την προτεινόμενη τροπολογία, η οποία επήλθε ως αποτέλεσμα συμβιβασμού. " Επιτροπή είναι ιδιαιτέρως ικανοποιημένη που στην αρχική της πρόταση προστέθηκαν άρθρα σχετικά με την πολυμερή διατραπεζική προμήθεια στις συναλλαγές αυτόματης χρέωσης. " αγορά αποζητούσε παρόμοιες διατάξεις, τις οποίες θεωρούμε ζωτικής σημασίας για την έγκαιρη εκκίνηση του συστήματος άμεσων χρεώσεων του SEPA από τις ευρωπαϊκές τράπεζες.
<P>
Βάσει των κανόνων αυτών, η βιομηχανία πληρωμών θα έχει στη διάθεσή της τρία χρόνια προκειμένου να θέσει σε εφαρμογή ένα μακροχρόνιο εμπορικό μοντέλο αυτόματων χρεώσεων, σύμφωνου προς τους κανόνες ανταγωνισμού. Με πνεύμα συμβιβασμού, η Επιτροπή είναι πρόθυμη να αντικαταστήσει την άνευ όρων κατάργηση αυτών των υποχρεώσεων με μια ρήτρα επανεξέτασης, όπως προτείνουν το Κοινοβούλιο και το Συμβούλιο.
<P>
Όσον αφορά την αναθεωρημένη οδηγία για το ηλεκτρονικό χρήμα, πρόκειται για ένα ιδιαιτέρως φιλόδοξο νομοθετικό κείμενο το οποίο θα προσφέρει μια πολυαναμενόμενη δεύτερη ευκαιρία για τη θέσπιση μιας πραγματικά χρήσιμης αγοράς σε ηλεκτρονικό χρήμα. Σκοπός της οδηγίας είναι να προικοδοτήσει την αγορά με ένα σαφές και ισόρροπο νομικό και εποπτικό πλαίσιο, καταργώντας τα ανούσια, δυσανάλογα και υπερβολικά εμπόδια εισόδου στην αγορά και να καταστήσει ελκυστικότερες τις υπηρεσίες έκδοσης ηλεκτρονικού χρήματος.
<P>
" νέα οδηγία θα ενισχύσει τον πραγματικό και αποτελεσματικό ανταγωνισμό μεταξύ όλων των φορέων της αγοράς και ταυτόχρονα θα εξασφαλίσει ισότιμες συνθήκες για όλους τους παρόχους υπηρεσιών πληρωμών και ένα υψηλό επίπεδο προστασίας των καταναλωτών. Ο συμβιβασμός επέτυχε μια ιδανική ισορροπία μεταξύ της πλήρους προστασίας των αρχικών μας στόχων και μιας ταυτόχρονης κατάλληλης ανταπόκρισης στις δικαιολογημένες ανησυχίες που εκφράστηκαν κατά τη διαδικασία έγκρισης. Επομένως, στηρίζουμε πλήρως την πρόταση.
<SPEAKER ID="023" NAME="Aloyzas Sakalas">
εισηγητής γνωμοδότησης της Επιτροπής Νομικών Υποθέσεων. - Κυρία Πρόεδρε, η Επιτροπή Νομικών Υποθέσεων στηρίζει την πρόταση κανονισμού του Ευρωπαϊκού Κοινοβουλίου και του Συμβουλίου για τις διασυνοριακές πληρωμές στην Κοινότητα.
<P>
Οι στόχοι της πρωτοβουλίας της Επιτροπής είναι οι εξής: πρώτον, η αντικατάσταση του παρόντος κανονισμού για την προσαρμογή του στις εξελίξεις της αγοράς. Δεύτερον, η ενίσχυση της προστασίας των δικαιωμάτων του καταναλωτή και η παροχή του κατάλληλου νομικού πλαισίου για την ανάπτυξη ενός σύγχρονου και επαρκούς συστήματος πληρωμών εντός της ΕΕ. Τρίτον, η δημιουργία μιας εσωτερικής αγοράς υπηρεσιών πληρωμών σε ευρώ.
<P>
" Επιτροπή Νομικών Υποθέσεων εκλήθη να υποβάλει γνωμοδότηση στην αρμόδια Επιτροπή Οικονομικών και Νομισματικών Υποθέσεων. Στην γνωμοδότηση προτάθηκε η δυνατότητα των κρατών μελών να διορίσουν υπάρχοντες θεσμούς τους ως αρμόδιες αρχές και να χρησιμοποιήσουν ή να επεκτείνουν τις υφιστάμενες διαδικασίες σχετικά με τις διασυνοριακές υπηρεσίες πληρωμών. Είναι σημαντική η εφαρμογή και βελτίωση των ήδη υφιστάμενων μέτρων και φορέων επίλυσης διαφορών για την αποτελεσματική επεξεργασία των καταγγελιών και των διαφορών που προκύπτουν από την πρόταση.
<P>
Είναι σημαντικό να σημειώσουμε ότι οι αρχές της αναλογικότητας, της επικουρικότητας και ιδίως η επέκταση της αρχής της ισότητας των προμηθειών για διασυνοριακές πληρωμές, πρέπει να συμμορφώνονται με το άρθρο 95(1) της Συνθήκης ΕΚ. Οι διασυνοριακές πληρωμές σε ευρώ απαιτούν κοινοτική προσέγγιση διότι οι εφαρμοστέοι κανόνες και αρχές πρέπει να είναι ομοιόμορφοι σε όλα τα κράτη μέλη προκειμένου να επιτευχθεί η ασφάλεια δικαίου και οι ίσοι όροι ανταγωνισμού για όλους του ευρωπαϊκούς φορείς της αγοράς πληρωμών.
<SPEAKER ID="024" NAME="José Manuel García-Margallo y Marfil">
εξ ονόματος της ομάδας ΡPE-DΕ. - (ES) Κυρία Πρόεδρε, θα σχολιάσω μόνο τον κανονισμό για τις διασυνοριακές πληρωμές και την έκθεση της κ. Starkevičiūtė.
<P>
Ο κανονισμός, όπως πολύ καλά εξήγησε η εισηγήτρια, ανταποκρίνεται στις ανάγκες που ανέκυψαν ως αποτέλεσμα τις εισαγωγής του ευρώ και προβλέπει μια σχετικά σαφή αρχή: οι προμήθειες για τις διασυνοριακές συναλλαγές πρέπει να είναι ίδιες με τις προμήθειες για τις εγχώριες συναλλαγές. Πρόκειται για έναν κανόνα κοινής λογικής όταν μιλούμε για μια εσωτερική αγορά η τήρηση του οποίου όμως δεν γινόταν σεβαστή πριν από την εισαγωγή του κανονισμού.
<P>
Έτσι, ο κανονισμός έδωσε το έναυσμα για τη δημιουργία του Ενιαίου Χώρου Πληρωμών σε Ευρώ, στον οποίο επίσης αναφέρθηκε η εισηγήτρια και αναφορικά με τον οποίο έχω να κάνω ορισμένες παρατηρήσεις.
<P>
Με τον καιρό, ο κανονισμός ξεπεράστηκε και κατέστη αναγκαία η αναθεώρησή του προκειμένου να προσαρμοστεί στις μεταβολές των χρηματοοικονομικών αγορών καθώς και στην οδηγία για τις υπηρεσίες πληρωμών.
<P>
" Επιτροπή έχει θέσει τρεις στόχους όσον αφορά την ανωτέρω αναθεώρηση: Πρώτον, να περιλάβει τις διασυνοριακές αυτόματες χρεώσεις εντός του πεδίου εφαρμογής του κανονισμού. Δεύτερον, να θεσπίσει διαδικασίες για την εξωδικαστική επίλυση των προβλημάτων που ενδέχεται να ανακύψουν από την εφαρμογή του κανονισμού και τρίτον, να εξομαλύνει τις υποχρεώσεις υποβολής στατιστικών στοιχείων σχετικά με το ισοζύγιο πληρωμών.
<P>
Το Ευρωπαϊκό Κοινοβούλιο συμφώνησε, γενικώς, με την παραπάνω προσέγγιση. Εισήγαγε, ωστόσο, τρεις σημαντικές αλλαγές: μια αποσαφήνιση των νομικών ορισμών που παρατίθενται στον κανονισμό, μια προειδοποίηση ή υπενθύμιση προς τα κράτη μέλη ως προς την υποχρέωση αποτελεσματικότερης συμμόρφωσης με τον κανονισμό σε σύγκριση με το παρελθόν και, τρίτον, μια έκκληση για ουσιαστική συνεργασία μεταξύ των κρατών μελών.
<P>
" ανησυχία μου έγκειτο στο ζήτημα των υποχρεώσεων υποβολής στατιστικών στοιχείων σχετικά με το ισοζύγιο πληρωμών, το οποίο επιλύθηκε κατόπιν συμφωνίας μεταξύ των διαφορετικών ιδρυμάτων. Επομένως, μπορώ να πω ότι απολύτως ευχαριστημένος με το αποτέλεσμα.
<SPEAKER ID="025" NAME="Pervenche Berès" LANGUAGE="FR">
Κυρία Πρόεδρε, θα ήθελα να σχολιάσω την έκθεση του κ. Purvis για το ηλεκτρονικό χρήμα.
<P>
Πρώτον, πιστεύω πως εάν αναλογιστούμε τους λόγους για τους οποίους η χρήση του ηλεκτρονικού χρήματος είναι λιγότερο διαδεδομένη εδώ από ότι στο Χονγκ Κονγκ, συμπεραίνουμε ότι είναι αναμφίβολα γιατί οι Ευρωπαίοι πολίτες χρησιμοποιούν τις τραπεζικές τους κάρτες με πολύ μεγαλύτερη ευχέρεια.
<P>
Το Κοινοβούλιο αυτό κατά τη σύνταξη της παρούσας νομοθετικής πράξης, έλαβε υπόψη του δύο παράγοντες: Πρώτον, σε μια περίοδο όπου όλοι μιλούν για επιτήρηση, δεν επιθυμούμε να απορυθμίσουμε την επιτήρηση των ιδρυμάτων ηλεκτρονικού χρήματος, λόγω της άσκησης πιέσεων από το λόμπι των τελευταίων. Για το λόγο αυτό, το Ευρωπαϊκό Κοινοβούλιο επέμεινε, κατά κύριο λόγο, στην ανάγκη πραγματικής επιτήρησης όσων ιδρυμάτων εκδίδουν και διαχειρίζονται ηλεκτρονικό χρήμα. Θεωρώ δε ότι καταφέραμε να λάβουμε αρκετές εγγυήσεις ως προς αυτό το ζήτημα. Επομένως, αυτό είναι κάτι που επικροτώ.
<P>
Παράλληλα, μέλημά μας ήταν να λάβουμε υπόψη τα συμφέροντα των πολιτών και όσων χρησιμοποιούν το ηλεκτρονικό χρήμα, ιδίως όταν επιθυμούν τη λήξη των συμβολαίων τους, έτσι ώστε να μην υπόκεινται σε, υπερβολικούς κατά την άποψή μας, περιορισμούς και χρεώσεις επιβαλλόμενους από τα ιδρύματα διαχείρισης ηλεκτρονικού χρήματος.
<P>
Υπό αυτό το πνεύμα στηρίξαμε την πρόταση, ελπίζοντας ότι θα διευκολύνει τις ζωές των συμπολιτών μας μέσω της χρήσης ηλεκτρονικού χρήματος, χωρίς όμως να φτάνουμε σε υπερβολές, κυρίως όσον αφορά τους εποπτικούς μηχανισμούς.
<SPEAKER ID="026" NAME="Mariela Velichkova Baevа" LANGUAGE="BG">
" πρόταση κανονισμού του Ευρωπαϊκού Κοινοβουλίου και του Συμβουλίου για τις διασυνοριακές πληρωμές στην Κοινότητα, στόχος της οποίας είναι να αντικαταστήσει τον ισχύοντα κανονισμό, συνδέεται με τη δημιουργία μιας ολοκληρωμένης ευρωπαϊκής αγοράς πληρωμών. " πρόταση στοχεύει επίσης στην ενίσχυση της προστασίας των συμφερόντων και των δικαιωμάτων του καταναλωτή και της ελάφρυνσης του βάρους της υποχρέωσης υποβολής στατιστικών στοιχείων.
<P>
Το άρθρο 5 για το ισοζύγιο πληρωμών και το άρθρο 12 για την ρήτρα επανεξέτασης, αποτελούν προϊόντα του συμβιβασμού, στον οποίο απέβλεπε η εισηγήτριά μας, Μargarita Starkevičiūtė, και χαίρουν της στήριξης της Βουλγαρίας. Ο συμβιβασμός προσφέρει ευκαιρία έγκαιρης και κατάλληλης αξιολόγησης.
<P>
" παρούσα οικονομική κρίση επικεντρώνει την προσοχή μας στην ανάγκη ύπαρξης κατάλληλων στατιστικών στοιχείων. " Βουλγαρία τάσσεται υπέρ της κατάργησης των υποχρεώσεων που επιβάλλονται στους φορείς παροχής υπηρεσιών για την παροχή στατιστικών στοιχείων βάσει διακανονισμών για ισοζύγια πληρωμών που δεν ξεπερνούν το κατώφλι των 50.000 ευρώ.
<P>
" Βουλγαρία υποστηρίζει την κατάργηση του άρθρου 5(2) καθώς οι επιφυλάξεις που εκφράστηκαν γίνονται στο πλαίσιο ενδεχόμενης απώλειας πληροφοριών και μείωσης της ποιότητας των στατιστικών στοιχείων του ισοζυγίου πληρωμών, καθώς και την ανάγκη θέσπισης τεχνικής περιόδου για την υλοποίηση της μετάβασης στο άμεσο σύστημα παροχής στοιχείων.
<SPEAKER ID="027" NAME="Antonio Tajani">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, για ακόμη μία φορά θα ήθελα να εκφράσω την ευγνωμοσύνη μου για τον τρόπου με τον οποίο το Κοινοβούλιο χειρίστηκε τα δύο αυτά ζητήματα. Αυτό σημαίνει ότι ένας νέος κανονισμός για τις διασυνοριακές πληρωμές θα τεθεί σε ισχύ, όπως ακριβώς είχε προγραμματιστεί, την 1η Νοεμβρίου του τρέχοντος έτους και η αγορά ηλεκτρονικού χρήματος θα έχει μια δεύτερη ευκαιρία ανάπτυξης.
<P>
Παράλληλα με την οδηγία για τις υπηρεσίες πληρωμών, οι δύο αυτές νομοθετικές πράξεις θα καταστήσουν δυνατή τη δημιουργία ενός σύγχρονου και ολοκληρωμένου νομικού πλαισίου για την κοινοτική αγορά πληρωμών και θα εξομαλύνουν το δρόμο προκειμένου η ευρωπαϊκή βιομηχανία πληρωμών να μπορέσει να αναπτύξει πλήρως το σχέδιο του Ενιαίου Χώρου Πληρωμών σε Ευρώ. Το σχέδιο αυτό θα παρέχει στους ευρωπαίους καταναλωτές και τις επιχειρήσεις μια πλήρως ολοκληρωμένη αγορά πληρωμών, υψηλής ποιότητας και αποδοτικής από άποψη κόστους.
<P>
Επομένως, η Επιτροπή -και εγώ προσωπικά- ευχαριστούμε το Ευρωπαϊκό Κοινοβούλιο για την τελευταία αυτή ένδειξη δέσμευσης στο στόχο του SEPA.
<SPEAKER ID="028" NAME="Nils Lundgren">
εξ ονόματος της ομάδας IND/DEM. - (SV) Κυρία Πρόεδρε, η δυνατότητα διασυνοριακής χρήσης του ηλεκτρονικού χρήματος αποτελεί σημαντική πρόοδο. Έχει σημασία για την ΕΕ να βελτιώσει την εσωτερική αγορά προωθώντας τη χρήση του. Ωστόσο, δράττομαι της ευκαιρίας να υπενθυμίσω περί τίνος πράγματος συζητούμε πραγματικά.
<P>
" εισαγωγή του ευρώ σε έναν μεγάλο αριθμό ευρωπαϊκών χωρών, έγινε βάσει των αναλύσεων που είχαν διεξαχθεί σχετικά με την αξία μιας νομισματικής ένωσης. " αξία έγκειται στο ότι μειώνεται το συναλλαγματικό και τα άλλα κόστη συναλλαγών. Επίσης, η εισαγωγή ενιαίου νομίσματος μειώνει το κόστος συλλογής πληροφοριών. " τιμή που πληρώνουμε για αυτό είναι η αστάθεια των οικονομιών μας. " διατήρηση ίσων και υψηλών επιπέδων απασχόλησης και σταθερών δημοσιονομικών δεικτών, καθίσταται πολύ δυσκολότερη. Αυτή τη στιγμή γινόμαστε μάρτυρες της άσχημης κατάστασης που επικρατεί σε αυτούς τους τομείς σε χώρες όπως η Ιρλανδία, η Ισπανία, η Ιταλία και η Ελλάδα.
<P>
Ας σημειώσουμε δε ότι τα θύματα θα έπρεπε να αντισταθμιστούν από τα οφέλη του μειωμένου κόστους συναλλαγών που επήλθε με την εισαγωγή του κοινού νομίσματος. Ωστόσο τα οφέλη συνεχώς μειώνονται ακριβώς λόγω της ταχύτητας με την οποία συντελέστηκε η πρόοδος στο σύστημα πληρωμών. Εντός ολίγου θα διαπιστώσουμε ότι το σύστημα πληρωμών μας είναι τόσο αποτελεσματικό, ώστε τα κόστη είναι πλέον αμελητέα. Ύστερα, θα έχουμε ένα κοινό νόμισμα το οποίο απλώς εγγυάται την αστάθεια της ευρωπαϊκής οικονομίας. Είναι κάτι που έχω ξαναπεί και τώρα το βλέπετε να συμβαίνει. Σας καλώ να το αναλογιστείτε.
<SPEAKER ID="029" NAME="Margarita Starkevičiūtė">
εισηγήτρια .- (LT) Θα ήθελα να πω ότι το κείμενο που βρίσκετε ενώπιόν μας είναι αποτέλεσμα συμβιβασμού που επήλθε μετά από περίπλοκες διαπραγματεύσεις μεταξύ του Συμβουλίου, της Επιτροπής και του Κοινοβουλίου.
<P>
Εντούτοις, το αποτέλεσμα υπήρξε θετικό και θα ήθελα να ευχαριστήσω για τη συνεργασία τους τον εκπρόσωπο του Συμβουλίου κ. Trinka και τους εκπροσώπους της Επιτροπής. Επίσης θα ήθελα να ευχαριστήσω το προσωπικό της Επιτροπής Οικονομικών και Νομισματικών Υποθέσεων, το οποίο βοήθησε στην προετοιμασία αυτού του εγγράφου. Το ίδιο απαντά στα ερωτήματα που έθεσε ο κ. Lungren, με άλλα λόγια, θα βοηθήσει στην ανάπτυξη ολόκληρης της ευρωζώνης μέσω της ενίσχυσης των διαδικασιών συναλλαγής σε ευρώ. Ως εκπρόσωπος μιας χώρας που δεν ανήκει στην ευρωζώνη, χαίρομαι ιδιαίτερα που ο κανονισμός αυτός μπορεί να εφαρμοστεί, εφόσον το επιθυμούν κράτη μέλη εντός ευρωζώνης, και σε πληρωμές σε εθνικό νόμισμα, δηλ. σε litas, στην περίπτωση της Λιθουανίας.
<P>
Προς το παρόν, στις χώρες μας οι τιμές για διασυνοριακών και εγχώριων πληρωμών σε εθνικό νόμισμα, ακόμη διαφέρουν. Αυτό εν μέρει οφείλεται στο γεγονός ότι δεν ανήκουμε στην ευρωζώνη. Θεωρώ ότι για εμάς, τα κράτη μέλη εκτός ευρωζώνης, το πρώτο βήμα και ένα βήμα προς την ένταξή μας στη ζώνη του ευρώ, θα ήταν η εφαρμογή αυτής της αρχής στα εθνικά νομίσματα. Το άλλο σημαντικό γεγονός είναι ότι η ενίσχυση των διασυνοριακών πληρωμών από τον κανονισμό, ανοίγει το δρόμο για τον εκσυγχρονισμό του τραπεζικού τομέα, διότι οι τράπεζες έχουν λάβει μεταβατική περίοδο τριών ετών για την προετοιμασία ενός νέου επιχειρηματικού σχεδίου το οποίο θα καταστήσει αποτελεσματικότερες τις πληρωμές.
<P>
Αυτό είναι πολύ σημαντικό καθώς μιλούμε για καινοτομίες, νέες πρωτοβουλίες και εκσυγχρονισμό. Το παρόν έγγραφο δημιουργεί τις ιδανικές συνθήκες για την επίτευξη όλων των παραπάνω.
<SPEAKER ID="030" NAME="John Purvis">
εισηγητής. - Κυρία Πρόεδρε, για να καθησυχάσω τις δικαιολογημένες ανησυχίες της κ. Berès, θα ήθελα να επισημάνω ότι στην παρούσα οδηγία επιμείναμε και αναφέραμε το γεγονός ότι τα κεφάλαια σε ηλεκτρονικό χρήμα δεν εξισώνονται με τις καταθέσεις και επομένως δεν μπορούν να δημιουργηθούν πιστώσεις επί αυτών. Εμείς απλώς ανοίξαμε την πόρτα για το ηλεκτρονικό χρήμα λίγο παραπάνω.
<P>
" βασική απαίτηση κεφαλαίου μειώθηκε στα 350.000 ευρώ αν και η Επιτροπή Οικονομικών και Νομισματικών Υποθέσεων σίγουρα θα προτιμούσε να μειωθεί στα 200.000 ευρώ. " απαίτηση ιδίων κεφαλαίων ορίζεται στα 2% των κυκλοφορούντων κεφαλαίων σε ηλεκτρονικό χρήμα. Εμείς θα προτιμούσαμε να είναι 1,6%, αλλά χάρη στην ευελιξία του 20% που επιτρέπεται, τα πιο φιλελεύθερα κράτη μέλη μπορούν να μειώσουν το ποσοστό στο 1,6% και τα πιο συντηρητικά να το ανεβάσουν στο 2,4%.
<P>
Το γεγονός ότι ακόμη υπάρχει η προοπτική άνισων όρων ανταγωνισμού στην Ευρωπαϊκή Ένωση δεν μας ικανοποιεί, ιδίως όταν έχουμε επιμείνει για την πλήρη διασφάλιση των κεφαλαίων των χρηστών ηλεκτρονικού χρήματος και υπάρχουν και άλλα σημαντικά μέτρα προστασίας φιλικά προς το χρήστη, όπως π.χ η αναπλήρωση κεφαλαίου, όπως ανέφερε και η κ. Βerès. Λόγω του επιπέδου του απαιτούμενου κεφαλαίου, το δικαίωμα απαλλαγής για τα αμιγώς εθνικά ιδρύματα ηλεκτρονικού χρήματος ορίστηκε στα 5 εκατομμύρια ευρώ αντί στα 2 εκατ. ευρώ.
<P>
Συνολικά πρόκειται για ένα πολύ επιφυλακτικό βήμα προόδου. Σίγουρα δεν είναι τέλειο. Εξάλλου, σπάνια είναι τέλειο το αποτέλεσμα συμβιβασμών. Είναι σχεδόν βέβαιο ότι θα πρέπει να αναθεωρηθεί εντός τριών ή τεσσάρων ετών. Ελπίζω ότι μέχρι τότε θα έχουν εισαχθεί στον κλάδο νέοι φορείς εκμετάλλευσης. Χρήστες και έμποροι θα αποζητούν περισσότερες επιλογές. Τα επιφυλακτικότερα ρυθμιστικά ιδρύματα, οι τράπεζες, κ. Berès - ακόμη και η Ευρωπαϊκή Κεντρική Τράπεζα - θα συνειδητοποιήσουν ότι πρόκειται για μια επωφελή, φιλική προς το χρήστη υπηρεσία, η οποία δεν εγκυμονεί κινδύνους για την ευρωπαϊκή οικονομία. Στην Ευρώπη πρέπει, επιτέλους, να δράξουμε τις ευκαιρίες που μας προσφέρει το ηλεκτρονικό χρήμα.
<SPEAKER ID="031" NAME="Πρόεδρος">
" κοινή συζήτηση περατώνεται.
<P>
" ψηφοφορία θα διεξαχθεί σήμερα.

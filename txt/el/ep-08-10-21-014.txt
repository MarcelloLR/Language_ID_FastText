<CHAPTER ID="014">
Ώρα των ερωτήσεων (ερωτήσεις προς το Συμβούλιο)
<SPEAKER ID="370" NAME="Πρόεδρος">
Το επόμενο θέμα είναι η Ώρα των Ερωτήσεων (B6-0475/2008).
<P>
Οι ακόλουθες ερωτήσεις απευθύνονται στο Συμβούλιο.
<P>
Λυπάμαι που το λέω, δεν έχουμε πολύ χρόνο στη διάθεσή μας, αλλά σκοπεύω να διακόψω τη συνεδρίαση στις 19.00 όπως έχει προγραμματιστεί. Ο κύριος Jouyet ήταν εδώ ολόκληρο το απόγευμα, όπως και η κυρία Ferrero-Waldner.
<P>

<P>
Θέμα: Πρόοδος σχετικά με τη "μπλε κάρτα"
<P>
Καθώς βρισκόμαστε στη μέση της γαλλικής Προεδρίας, ποιά πρόοδος, σύμφωνα με το Συμβούλιο, έχει επιτευχθεί σχετικά με τη "μπλε κάρτα" και τις σχετιζόμενες με αυτή προτεραιότητες στον τομέα της κυκλικής μετανάστευσης και της μετανάστευσης εργατικού δυναμικού υψηλής εξειδίκευσης;
<SPEAKER ID="372" NAME="Jean-Pierre Jouyet" LANGUAGE="FR">
Κύριε Πρόεδρε, θα ήθελα να πω στον κύριο Moraes ότι η πρόταση οδηγίας που αφορά τις προϋποθέσεις εισόδου και διαμονής υπηκόων τρίτων χωρών με σκοπό την απασχόληση υψηλής ειδίκευσης - η οδηγία για τη "μπλε κάρτα" παρουσιάστηκε από την Επιτροπή στο Συμβούλιο τον Οκτώβριο 2007, όπως γνωρίζει άλλωστε.
<P>
Ο στόχος αυτής της πρότασης είναι να ενθαρρύνει πολίτες τρίτων χωρών υψηλής ειδίκευσης να εγκατασταθούν στην Ευρωπαϊκή Ένωση. Προκειμένου να γίνει ελκυστικότερη η ΕΕ, αυτή η πρόταση καθιερώνει κοινά κριτήρια για την είσοδό τους, αναγνωρίζει την ισότιμη μεταχείριση με υπηκόους της ΕΕ σε αρκετούς τομείς και προσφέρει στους κατόχους μπλε κάρτας δυνατότητες μετακίνησης εντός της Ένωσης.
<P>
Όπως γνωρίζετε, αυτή η πρόταση αποτελεί μία από τις προτεραιότητες της Γαλλικής Προεδρίας εντός του πλαισίου του Συμφώνου Μετανάστευσης και Ασύλου. Στις 25 Σεπτεμβρίου, το Συμβούλιο εξέφρασε την υποστήριξή του για αυτήν την πρωτοβουλία επί τη βάσει ενός συμβιβασμού που πρότεινε η Προεδρεία. Αυτός ο συμβιβασμός επικεντρώθηκε, αφενός, στον ορισμό των υψηλών επαγγελματικών προσόντων και των τίτλων σπουδών τριτοβάθμιας εκπαίδευσης, και αφετέρου, στη σχέση με το εθνικό δίκαιο. Τέλος, επικεντρώθηκε στο ελάχιστο όριο μισθού για το οποίο προβλέπεται μια παρέκκλιση σε περίπτωση ειδικών αναγκών σε ένα επάγγελμα.
<P>
Το Συμβούλιο ανέθεσε στην Επιτροπή των Μόνιμων Αντιπροσώπων την αποστολή να ολοκληρώσουν την εξέταση του κειμένου, με σκοπό να καταλήξουν σε μια πρόταση πολύ γρήγορα και η οριστική έγκριση θα μπορέσει να πραγματοποιηθεί αφού εγκριθεί η γνωμοδότησή σας πάνω σε αυτήν την πρόταση. Πιστεύω ότι αυτό θα είναι εφικτό στην ολομέλεια του Νοεμβρίου.
<SPEAKER ID="373" NAME="Claude Moraes" AFFILIATION="PSE">
Σας ευχαριστώ για αυτήν την περιεκτική απάντηση. " μπλε κάρτα θα μπορούσε να είναι ένα μεγάλο επίτευγμα εάν είναι πλήρης, δίκαιη και ισορροπημένη. Από αυτήν την άποψη, μπορώ να ρωτήσω το Συμβούλιο πώς θα αποφευχθεί το θέμα της διαρροής εγκεφάλων ή της επιλεκτικής επιλογής των καλύτερων εργαζομένων όχι μόνο από τις αναπτυσσόμενες χώρες αλλά και από τις αναδυόμενες οικονομίες; Θα υπάρχει κάποια σύνδεση ανάμεσα στις κυβερνήσεις της ΕΕ, την Επιτροπή και τις κυβερνήσεις - ιδιαίτερα τα υπουργεία απασχόλησης αυτών των κρατών - ώστε να εξασφαλιστεί ότι, ενώ θα παίρνουμε τους καλύτερους εργαζομένους και ανταγωνιζόμαστε για τους καλύτερους εργαζομένους, δεν θα αποστραγγίζουμε στη συνέχεια τις αναδυόμενες και αναπτυσσόμενες οικονομίες από την αφρόκρεμά τους, και ότι θα παρακολουθούμε αυτό το θέμα και θα διατηρούμε την ελευθερία επιλογής, αλλά θα δημιουργήσουμε τη μπλε κάρτα σωστά, γιατί θα μπορούσε να είναι μια πολύ θετική εξέλιξη για αυτόν τον τόπο;
<SPEAKER ID="374" NAME="Reinhard Rack" AFFILIATION="PPE-DE">
(DE) Θα ήθελα απλά να επανέλθω σε ένα συγκεκριμένο ζήτημα. Στο παρελθόν, επανειλημμένα είχαμε το πρόβλημα ότι, ενώ αφενός δηλώναμε, από την ευρωπαϊκή σκοπιά, ότι χρειαζόμασταν εξειδικευμένους μετανάστες, αφετέρου εξακολουθούσαμε πάντα να είμαστε πολύ περιοριστικοί.
<P>
Υπάρχει μια αξιόπιστη σύγκριση ανάμεσα στην ελκυστικότητα της πράσινης κάρτας των "ΠΑ και συγκρίσιμων συστημάτων και τι θέλουμε να κάνουμε στην Ευρώπη;
<SPEAKER ID="375" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Κύριε Πρόεδρε, πιστεύω ότι ακριβώς αυτό προσπαθούμε να κάνουμε: να αποδεχτούμε το γεγονός ότι η Ευρώπη πάντα χρειάζεται μετανάστες. Είναι σαφές ότι θα βρισκόμαστε σε μειονεκτική θέση δημογραφικά και από άποψη ελκυστικότητας σε σύγκριση με άλλες περιοχές του κόσμου και για το λόγο αυτό πρέπει να τηρήσουμε μια ανοικτή πολιτική και εντός της Ευρωπαϊκής Ένωσης και προς τις πραγματικά αναδυόμενες χώρες και, εντός αυτού του πλαισίου, πρέπει να διασφαλίσουμε, αφενός, ότι έχουμε ένα νομικό πλαίσιο για τους οικονομικούς μετανάστες και, αφετέρου, ότι επιτυγχάνουμε ισορροπημένες συμφωνίες με τις χώρες προέλευσης συνδυάζοντας την ικανότητα υποδοχής και προλαμβάνοντας μια διαρροή εγκεφάλων όσον τι αφορά.
<P>
Πιστεύω ότι το να λάβουμε υπόψη μας τα νέα φαινόμενα της οικονομικής μετανάστευσης και να τους εξασφαλίσουμε ένα πλαίσιο είναι ένα από τα πιο καινοτόμα στοιχεία του Συμφώνου Μετανάστευσης και Ασύλου που ενέκριναν τα 27 κράτη μέλη. Σε απάντηση στο ερώτημα του αξιότιμου βουλευτή: ναι, θα προσπαθήσουμε σε αυτόν τον τομέα να ακολουθήσουμε κάποια από τα όσα έχουν γίνει στις "νωμένες Πολιτείες με ευφυή και αποτελεσματικό τρόπο.
<P>
Θέμα: Συνέπειες της προσέγγισης βάσει εκτίμησης του κινδύνου σε ότι αφορά τις τιμές των τροφίμων και την ανθεκτικότητα στους επιβλαβείς μικροοργανισμούς
<P>
Εάν υποθέσουμε ότι η προσέγγιση που βασίζεται στην εκτίμηση του κινδύνου θα μειώσει τον αριθμό των παρασιτοκτόνων στην αγορά, ποιό πιστεύει το Συμβούλιο, ότι θα είναι το μελλοντικό αποτέλεσμα στην ανάπτυξη αντοχής των παρασίτων και στην γεωργική παραγωγή στην ΕΕ; ποιές θα είναι οι συνέπειες στις τιμές των τροφίμων και στην επισιτιστική ασφάλεια, καθώς και οι επιπτώσεις για τις αναπτυσσόμενες χώρες; (Ορισμένοι εμπειρογνώμονες πιστεύουν ότι η ΕΕ θα αυξήσει τις προμήθειες σε τρόφιμα από τον αναπτυσσόμενο κόσμο, με αποτέλεσμα την αύξηση της τιμής των τροφίμων και, ως εκ τούτου, την επιδείνωση της θέσης των ατόμων που ζουν στα όρια της φτώχειας.)
<SPEAKER ID="377" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Όσον αφορά τα φυτοπροστατευτικά προϊόντα, έχει υποβληθεί ένα πακέτο για τα 'φυτοφάρμακα' στο Συμβούλιο, ο στόχος του οποίου είναι να αναθεωρηθούν οι κανονισμοί που διέπουν τη διάθεση στην αγορά τέτοιων προϊόντων και να εισαχθεί μια οδηγία που να διέπει την αειφόρο χρήση τους.
<P>
Ο στόχος είναι να εξασφαλιστεί ότι η χρήση φυτοφαρμάκων είναι συμβατή με την περιβαλλοντική διατήρηση και με την προστασία της υγείας και πρέπει ασφαλώς να λάβουμε υπόψη τις συνέπειες του πακέτου για την ανθεκτικότητα στους επιβλαβείς μικροοργανισμούς. Ήταν πάνω σε αυτήν τη βάση που το Συμβούλιο συμφώνησε μια κοινή θέση στις 15 Σεπτεμβρίου.
<P>
Αυτή η θέση περιλαμβάνει διατάξεις για τις δραστικές ουσίες που χρησιμοποιούνται στα φυτοφάρμακα που είναι να εγκριθούν μετά από μια εκτίμηση των κινδύνων που συνεπάγονται για την υγεία του ανθρώπου και των ζώων και για το περιβάλλον.
<P>
Πρόκειται για μια σημαντική πρόκληση. Και εδώ χρειάζεται να προστατέψουμε τους πολίτες μας, γιατί υπάρχουν επικίνδυνες ουσίες, όπως καρκινογόνες ουσίες, μεταλλαξιογόνες ουσίες και ουσίες που είναι τοξικές για την αναπαραγωγή ή που μπορεί να διαταράξουν το ενδοκρινικό σύστημα και επομένως δεν θα έπρεπε να χρησιμοποιούνται. Το Συμβούλιο έχει επίσης λάβει υπόψη του τις συνέπειες στη γεωργική παραγωγή, γιατί το Συμβούλιο είναι αποφασισμένο να εξασφαλίσει η νέα νομοθεσία να μην έχει καμία αρνητική επίπτωση στο κόστος ή στη διαθεσιμότητα τροφίμων στην Ευρώπη ή σε άλλες περιοχές του κόσμου.
<P>
Αντιθέτως, η αναθεώρηση της νομοθεσίας για τα φυτοφάρμακα και την φυτοπροστασία θα πρέπει να ενισχύει την ελεύθερη κυκλοφορία προϊόντων, με αμοιβαία αναγνώριση των εγκρίσεων προϊόντων στην ίδια ζώνη και πιο ορθολογικές διαδικασίες έγκρισης των δραστικών ουσιών σε ευρωπαϊκό επίπεδο, και όλα αυτά θα πρέπει να βοηθήσουν στον εκσυγχρονισμό της ευρωπαϊκής γεωργίας και να βελτιώσουν την προστασία των καταναλωτών και των πολιτών.
<SPEAKER ID="378" NAME="Liam Aylward" AFFILIATION="UEN">
Μπορώ να διαβεβαιώσω τον υπουργό ότι όλοι θέλουμε να φροντίσουμε την υγεία των πολιτικών και το περιβάλλον, αλλά συμφωνεί το Συμβούλιο με την έκκληση για μια μελέτη επιπτώσεων από την Ευρωπαϊκή Επιτροπή σχετικά με τις συνέπειες της παραγωγής τροφίμων και της προσφοράς τροφίμων, εξαιτίας αυτής της νομοθεσίας σε κάθε κράτος μέλος; Το γεγονός ότι η Ευρωπαϊκή Επιτροπή έχει αποτύχει να το κάνει αυτό μέχρι σήμερα είναι απολύτως απαράδεκτο.
<P>
Θα συμφωνούσε το Συμβούλιο ότι, χωρίς επαρκή επίκαιρη πληροφόρηση, δεν μπορεί να υπάρχει η απαίτηση να κάνουμε επιλογές και να λάβουμε αποφάσεις όντας ενημερωμένοι;
<SPEAKER ID="379" NAME="Jim Allister" AFFILIATION="NI">
Παρακολουθώντας την τελευταία ερώτηση, τι έχει να φοβηθεί το Συμβούλιο από μια κανονική εκτίμηση επιπτώσεων ώστε να μπορέσουμε ίσως να μάθουμε τον πραγματικό αντίκτυπο των προτάσεών σας στην παραγωγή τροφίμων στην Ευρώπη; Αυτό επηρεάζει και τους παραγωγούς και τους καταναλωτές. Οι παραγωγοί και οι καταναλωτές έχουν πολλά να χάσουν εάν τα φυτοφάρμακα, τα οποία επί του παρόντος έχουν ζωτική σημασία για τις καλλιέργειες, αποσυρθούν χωρίς να διατίθεται υποκατάστατο. Για παράδειγμα, τι θα κάνουν οι πατατοπαραγωγοί στη βόρεια Ευρώπη με το υγρό κλίμα τους όταν δεν υπάρχει κανένα υποκατάστατο για την αντιμετώπιση του περονόσπορου; Απλά θα πούμε "τι κρίμα"; Καλούμαστε να πούμε στους καταναλωτές μας "Ας εισάγουμε από χώρες που δεν σέβονται του ελέγχους των φυτοφαρμάκων"; Πραγματικά, δεν έχει έρθει η ώρα να επανεξετάσουμε και να εκπονήσουμε μια ενδεδειγμένη μελέτη επιπτώσεων για αυτές τις προτάσεις;
<SPEAKER ID="380" NAME="Mairead McGuinness" AFFILIATION="PPE-DE">
Μπορώ να υποστηρίξω τα δύο τελευταία σχόλια σε σχέση με μια μελέτη επιπτώσεων; Πιστεύω ότι θα κέρδιζε πολλά η οπτική γωνία και της Επιτροπής και του Συμβουλίου εάν είχατε στοιχεία που να σας βοηθούν μέσω μια μελέτης επιπτώσεων. Ξέρω ότι ο ιρλανδέζικος περονόσπορος είναι μια χιλιοειπωμένη ιστορία, αλλά είναι ένα πολύ σημαντικό πρόβλημα και νομίζω ότι χρειάζεται αντιμετώπιση, όχι μόνο από τη διάσταση του παραγωγού αλλά έχοντας κατά νου ότι αυτό έχει επιπτώσεις στις τιμές των τροφίμων, την επάρκεια κι επίσης ότι πρόκειται να εισάγουμε ένα προϊόν που παράγεται χρησιμοποιώντας χημικά τα οποία η Ευρώπη θα απαγορεύσει.
<P>
Πείτε μου ότι υπάρχει κάποια λογική σε αυτό, γιατί εγώ δεν τη βλέπω.
<SPEAKER ID="381" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Τις ευχαριστίες μου στον κύριο Aylward, τον κύριο Allister και την κυρία McGuinness για τις ερωτήσεις τους. Για μας, ο σκοπός είναι να πετύχουμε μια συμφωνία σε αυτό το λεπτό ζήτημα σε δεύτερη ανάγνωση πριν το τέλος του έτους, με τυπική έγκριση από το Ευρωπαϊκό Κοινοβούλιο στη διάρκεια της περιόδου συνόδου του Δεκεμβρίου. Έχει προγραμματιστεί ένας τριμερής διάλογος ανάμεσα στην Επιτροπή, το Συμβούλιο και το Κοινοβούλιο προκειμένου να παντρέψουμε τις διαφορετικές απόψεις που έχουν εκφραστεί και, εντός αυτού του πλαισίου, μου φαίνεται πολύ λογικό να εκπονηθούν μελέτες επιπτώσεων προκειμένου να προσδιοριστούν οι επιπτώσεις αυτών των κανονισμών και στις μεθόδους παραγωγής και στην προστασία του καταναλωτή. Δεν έχω καμία αμφιβολία ότι θα μας δώσουν μια καλύτερη εικόνα των επιπτώσεων αυτών των οδηγιών.
<P>
Θέμα: Πρόσβαση σε χρηματοδότηση βάσει των ευρωπαϊκών προγραμμάτων έρευνας και τεχνολογικής ανάπτυξης
<P>
Τι πρωτοβουλίες υιοθετεί το Συμβούλιο προκειμένου να εξασφαλίσει ότι οι ευρωπαϊκές επιχειρήσεις γνωρίζουν πλήρως με ποιό τρόπο δύνανται να αντλήσουν πόρους με βάση τα ευρωπαϊκά προγράμματα έρευνας και τεχνολογικής ανάπτυξης, των οποίων το ποσό το οποίο προορίζεται για τις ευρωπαϊκές επιχειρήσεις θα υπερβεί τα 55 δισ. ευρώ κατά το διάστημα 2007-2013;
<SPEAKER ID="383" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Κύριε Πρόεδρε, μπορώ να πω απαντώντας στον κύριο Ó Neachtain ότι, αφού εγκρίθηκε το πρώτο πρόγραμμα πλαίσιο για την έρευνα, το Συμβούλιο έχει θεσπίσει μια σειρά μέτρων για να βελτιώσει την πρόσβαση των επιχειρήσεων σε πληροφόρηση. Αυτά τα μέτρα θα πρέπει να επιτρέψουν στις επιχειρήσεις να έχουν πλήρη γνώση του τρόπου να λάβουν χρηματοδότηση από ευρωπαϊκά προγράμματα πλαίσιο για την έρευνα και την ανάπτυξη.
<P>
Υπάρχει, για παράδειγμα, ο διαδικτυακός τόπος Cordis, το οποίο είναι ένας τύπος ηλεκτρονικού εργαλείου που έχει δημιουργηθεί για να διευκολύνει την εισήγηση ευρωπαϊκών έργων τεχνολογικής έρευνας και ανάπτυξης. Οι επιχειρήσεις μπορούν να έχουν πρόσβαση σε όλες τις απαραίτητες πληροφορίες για ευρωπαϊκά προγράμματα και για τους κύριους εθνικούς και περιφερειακούς παράγοντες στα διάφορα κράτη μέλη. Ο διαδικτυακός τόπος έχει έναν πρακτικό οδηγό για πηγές χρηματοδότησης για έρευνα και καινοτομία.
<P>
Υπάρχει επίσης ένα δίκτυο εθνικών σημείων επικοινωνίας το οποίο δημιουργήθηκε για να βελτιώσει την πρόσβαση των επιχειρήσεων σε πληροφορίες και το οποίο υποστηρίζεται εντός του πλαισίου του έβδομου ερευνητικού και αναπτυξιακού προγράμματος και του προγράμματος πλαισίου για την ανταγωνιστικότητα και την καινοτομία. Ο στόχος αυτού του δικτύου, επομένως, είναι να διευκολύνει την πληροφόρηση η οποία είναι όσο πιο εξατομικευμένη και αποκεντρωμένη γίνεται, καθιερώνοντας επικοινωνία μεταξύ διαφόρων ιδρυμάτων, είτε πρόκειται για εθνικά υπουργεία, πανεπιστήμια, ερευνητικά κέντρα ή εταιρείες ιδιωτών συμβούλων.
<P>
Τέλος, έχουμε δημοσιεύσει κατευθυντήριες γραμμές για τη χρήση πόρων από το Έβδομο Πρόγραμμα Πλαίσιο για την έρευνα και για τη χρήση των Διαρθρωτικών Ταμείων που μπορούν να αξιοποιηθούν στον ερευνητικό τομέα. Αυτές οι κατευθυντήριες γραμμές παρέχουν ουσιαστικές πληροφορίες στις επιχειρήσεις και γνωρίζουμε επίσης ότι είναι αυτές οι πληροφορίες και αυτές οι πολλαπλές πηγές πληροφοριών που επιτρέπουν στις επιχειρήσεις μας να συναγωνιστούν για τα μέσα που έχει θέσει σε εφαρμογή η Ευρωπαϊκή Ένωση.
<SPEAKER ID="384" NAME="Seán Ó Neachtain" AFFILIATION="UEN">
(GA) Κύριε εν ενεργεία Πρόεδρε του Συμβουλίου, σας ευχαριστώ για την περιεκτική σας απάντηση. Εντούτοις, θα ήθελα να ρωτήσω εάν το Συμβούλιο μπορεί να δηλώσει με ποιο τρόπο μπορούν να αντιμετωπιστούν πιο αποτελεσματικά οι εφαρμογές του αναπτυξιακού προγράμματος και εάν έχει καθόλου σχέδια να εξασφαλίσει ότι θα λαμβάνουμε ταχύτερα απαντήσεις. Πώς πιστεύετε ότι θα έπρεπε να γίνει αυτό;
<SPEAKER ID="385" NAME="Teresa Riera Madurell" AFFILIATION="PSE">
(ES) Κύριε Πρόεδρε, και στο Έβδομο Πρόγραμμα Πλαίσιο και στο Πρόγραμμα Πλαίσιο για την Ανταγωνιστικότητα και την Καινοτομία, ένας από τους στόχους μας ήταν να ενθαρρύνουμε τη συμμετοχή των μικρομεσαίων επιχειρήσεων.
<P>
Καθώς έχουν παρέλθει δύο έτη από την έγκριση αυτών των προγραμμάτων, θα μπορούσε το Συμβούλιο να μας πει εάν η συμμετοχή των μικρομεσαίων επιχειρήσεων στα κράτη μέλη βελτιώνεται, για παράδειγμα, συγκριτικά με προηγούμενα προγράμματα πλαίσιο;
<SPEAKER ID="386" NAME="Avril Doyle" AFFILIATION="PPE-DE">
Θα μπορούσε παρακαλώ το Συμβούλιο να επιβεβαιώσει ότι σύμφωνα με το ΠΠ7 ολόκληρη η διαδικασία υποβολής αιτήσεων επρόκειτο να καταστεί πολύ πιο προσιτή, ότι αυτό έχει πράγματι συμβεί και ότι υπάρχει επίσης διαφάνεια ούτως ώστε οι επιχειρήσεις να γνωρίζουν εν γένει με ποιο τρόπο να λάβουν χρηματοδότηση και με ποιο τρόπο να ανταποκριθούν σε προσκλήσεις σχετικές με χρήματα που διατίθενται στο πλαίσιο του ΠΠ7;
<SPEAKER ID="387" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Θα είμαι απόλυτα ειλικρινής με τον κύριο Ó Neachtain: δεδομένων των θεμάτων που ήδη έχουν προγραμματιστεί να είναι στην ημερήσια διάταξη του Ευρωπαϊκού Συμβουλίου το Δεκέμβριο, δεν πιστεύω ότι θα τεθεί αυτό το ζήτημα στο Ευρωπαϊκό Συμβούλιο, παρά την πρόκληση που αποτελεί. Πρέπει να τεθεί στα Συμβούλια Έρευνας και Ανταγωνιστικότητας. Έχω την αίσθηση ότι έχουν ήδη γίνει πάρα πολλά για τη βελτίωση του συστήματος πληροφόρησης.
<P>
Απαντώντας στην κυρία Riera, πιστεύω ότι πρέπει ακόμα να γίνουν πάρα πολλά. Μια πολιτική συμφωνία για την επικοινωνία θα εγκριθεί αύριο από την Επιτροπή, το Συμβούλιο και το Κοινοβούλιο ούτως ώστε οι ευρωπαϊκές ενέργειες να δημοσιεύονται ευρύτερα.
<P>
Πιστεύω ότι αυτό είναι ένα σημαντικό βήμα, αλλά θεωρώ ότι αυτό που έχει σημασία πέραν τούτου - και η κυρία Doyle έχει δίκιο να επιμένει σε αυτό, όπως και η κυρία Riera - είναι ότι πολλαπλασιάζουμε τα σημεία πρακτικής πληροφόρησης. Πιστεύω ότι αυτό το Σώμα έχει έναν πολύ σημαντικό εποπτικό ρόλο στο να διασφαλίσει αυτά τα σημεία πρακτικής πληροφόρησης να αναπτυχθούν ανεξαρτήτως της οπτικής γωνίας εκείνου στον οποίο θα πρέπει να απευθύνονται και ποιας διαδικασίας θα πρέπει να χρησιμοποιείται.
<P>
Θέμα: Έκτακτη βοήθεια μετά από φυσικές καταστροφές
<P>
Ποιες προτάσεις έχει παρουσιάσει η Προεδρία του Συμβουλίου για την επέκταση και βελτίωση της διαδικασίας χορήγησης έκτακτης βοήθειας στην ΕΕ ύστερα από φυσικές καταστροφές, όπως π.χ. πλημμύρες ή πυρκαγιές;
<SPEAKER ID="389" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Για να απαντήσω στον κύριο Crowley, η Ευρώπη υφίσταται ολοένα και περισσότερες καταστροφές και μεγάλες κρίσεις τα τελευταία χρόνια. Οι δασικές πυρκαγιές και πλημμύρες που έπληξαν αρκετές ευρωπαϊκές χώρες πρόσφατα έχουν καταδείξει ότι έχει ζωτική σημασία να βελτιώσουμε την αποτελεσματικότητα και την ικανότητα αντιμετώπισης εκτάκτων αναγκών της Ευρωπαϊκής Ένωσης. Και αυτό πρέπει να γίνει μέσα σε πνεύμα αλληλεγγύης και προστασίας των πολιτών. Χρειαζόμαστε αλληλεγγύη και ενότητα και χρειάζεται να προστατέψουμε τους πολίτες εντός και εκτός της Ευρωπαϊκής Ένωσης. Για αυτό το λόγο οι προτεραιότητες της Προεδρίας περιλάμβαναν την ενίσχυση της ικανότητας αντιμετώπισης καταστροφών και κρίσεων της Ευρωπαϊκής Ένωσης.
<P>
Ξεκινώντας από υφιστάμενους κοινοτικούς πόρους, ειδικά το μηχανισμό πολιτικής προστασίας της κοινότητας, χρειάζεται να περάσουμε από διάφορα στάδια αντιμετώπισης καταστροφών. Πρώτον, χρειαζόμαστε πρόληψη, έρευνα και πληροφόρηση. Χρειαζόμαστε να εντατικοποιήσουμε τις προσπάθειες για την εφαρμογή συστημάτων έγκαιρης προειδοποίησης. Δεύτερον, χρειαζόμαστε να προετοιμαστούμε για κρίσεις, κάτι που σημαίνει ενίσχυση των ικανοτήτων διαχείρισης και αντιμετώπισης και του συντονισμού μεταξύ των εμπλεκόμενων φορέων σε κοινοτικό και διεθνές επίπεδο. Μέσω της παρέμβασης ελπίζουμε ότι θα αυξήσουμε την ικανότητα να παρέχουμε ευρωπαϊκή ανθρωπιστική βοήθεια και πολιτική προστασία κι έτσι να βελτιώσουμε τον κοινοτικό μηχανισμό πολιτικής προστασίας γύρω από ένα πιο λειτουργικό κέντρο.
<P>
Υπάρχουν γι' αυτό διάφορες αρμόδιες ομάδες εργασίας που μελετούν αυτά τα θέματα εντός του πλαισίου του Συμβουλίου και το Συμβούλιο θα λάβει υπόψη του αυτό το έργο πριν το τέλος του έτους. Για ενημέρωση των αξιότιμων βουλευτών, η Προεδρεία θα οργανώσει μια άσκηση πολιτικής προστασίας στις 4 και 6 Νοεμβρίου στην οποία θα συμμετέχουν όλοι οι γενικοί διευθυντές πολιτικής προστασίας των κρατών μελών. Αυτό θα μας επιτρέψει να δούμε επί τόπου τι πρόοδος χρειάζεται σε αυτόν τον πολύ σημαντικό τομέα.
<SPEAKER ID="390" NAME="Brian Crowley" AFFILIATION="UEN">
Όσον αφορά το συντονισμό των δραστηριοτήτων, προφανώς αυτή είναι η σημαντικότερη πτυχή όπως είδαμε πέρσι με τις δασικές πυρκαγιές που εξαπλώθηκαν από την Ελλάδα στην Ιταλία και σε τμήματα της Σλοβενίας ή με την πλημμύρα του Δούναβη κατά καιρούς η οποία δεν είχε επιπτώσεις μόνο στην Αυστρία αλλά και σε άλλες χώρες κατά μήκος του.
<P>
Υπάρχει κάποια πρόταση να συστήσουμε μια μονάδα συντονισμού η οποία θα λειτουργεί μόνιμα σε κάποιο κεντρικό σημείο για να βοηθά στο συντονισμό με αυτές τις διασυνοριακές φυσικές καταστροφές οι οποίες έχουν επιπτώσεις σε ολόκληρη την Ένωση;
<SPEAKER ID="391" NAME="Reinhard Rack" AFFILIATION="PPE-DE">
(DE) Κύριε εν ενεργεία Πρόεδρε του Συμβουλίου, ο συντονισμός των μέτρων ενίσχυσης είναι η μία πλευρά, η άλλη είναι κατά πόσο παραμένει προφανές στους ευρωπαίους πολίτες ότι αυτό αφορά την Ευρωπαϊκή Ένωση και όχι μόνο τα κράτη μέλη - ότι η Ευρώπη κάνει μάλιστα κάτι για μεμονωμένους ανθρώπους σε τοπικό επίπεδο.
<SPEAKER ID="392" NAME="Jim Allister" AFFILIATION="NI">
Υπουργέ, θα μπορούσα να σας παραπέμψω στο όριο εισόδου σύμφωνα με το Ταμείο Αλληλεγγύης της ΕΕ. Έχει οριστεί, όπως το αντιλαμβάνομαι εγώ, σε κάτι σαν 3 δις. ευρώ. Έχει οριστεί στο ίδιο επίπεδο για μια μεγάλη χώρα όπως και για μια μικρή περιοχή και μια μεγάλη περιοχή. Κατά συνέπεια, μπορεί να έχετε κάποιο επίπεδο καταστροφής από πλημμύρες όπως συνέβη με μας στη βόρεια Ιρλανδία φέτος το καλοκαίρι, όπου είναι πολύ εκτεταμένη σε αυτήν τη συγκεκριμένη περιοχή όμως, επειδή πέφτει κάτω από το όριο και δεν εκτείνεται σε ολόκληρο το έθνος, δεν υπάρχει πρόσβαση στο Ταμείο Αλληλεγγύης της ΕΕ. Είναι δίκαιο αυτό; Δεν χρήζει επανεξέτασης αυτό και δεν χρειάζεται επίσης να ξαναδείτε τα ανόητα εμπόδια που αναγκάζονται να υπερπηδούν ιδιαίτερα οι αγρότες, για να προσπαθήσουν να έχουν πρόσβαση σε αυτήν τη χρηματοδότηση;
<SPEAKER ID="393" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Πρώτον, απαντώντας στον κύριο Crowley, πιστεύω ότι πράγματι η Προεδρεία φιλοδοξεί να φτάσει στο σημείο όπου θα υπάρχει ένα συντονιστικό κέντρο που θα είναι όσο πιο λειτουργικό γίνεται. Αυτό ελπίζουμε. Το πρόβλημα είναι ότι χρειαζόμαστε να πετύχουμε μια ισορροπία εδώ μεταξύ εκείνων που θέλουν περισσότερο συντονισμό, όπως συμβαίνει με την Προεδρεία και τα κράτη μέλη που είναι περισσότερο προσκολλημένα στο ρόλο της επικουρικότητας, και σε αυτόν τον τομέα. Τελικά, για να είμαστε απόλυτα σαφείς, η Προεδρεία θα καταβάλλει προσπάθειες εντός του πλαισίου του Συμβουλίου προς τον ενισχυμένο συντονισμό και - σε απάντηση στον κύριο Rack - πιο ορατό συντονισμό γιατί - όπως σωστά λέει ο κύριος Rack - χρειάζεται να προφυλάξουμε την ορατότητα της Ευρωπαϊκής Ένωσης.
<P>
Απαντώντας στον κύριο Allister, όσον αφορά το Ευρωπαϊκό Ταμείο Αλληλεγγύης, γνωρίζω καλά πόση προσοχή χρειάζεται να δώσουμε στη Βόρεια Ιρλανδία σε σχέση με αρκετές φυσικές καταστροφές. Δεν έχω καθόλου πληροφόρηση για διακρίσεις εις βάρος της αλλά ασφαλώς θα εξασφαλίσω, με τις υπηρεσίες του Συμβουλίου, το Ταμείο Αλληλεγγύης να χρησιμοποιείται όσο πιο γρήγορα και ισότιμα γίνεται, ανάλογα με τις περιοχές, και σε ευρωπαϊκό επίπεδο και σε επίπεδο κράτους μέλους.
<P>
Θέμα: Ασφάλεια των τροφίμων σε μια άνιση εταιρική σχέση
<P>
Εφόσον η ΕΕ δεσμεύεται να συνεχίσει να υποβάλλει πρωτοβουλίες προκειμένου να επιτευχθεί η ασφάλεια των τροφίμων που παρέχονται στον αναπτυσσόμενο κόσμο, ποιες είναι οι ενέργειες του Συμβουλίου έναντι των ισχυρισμών του αναπτυσσόμενου κόσμου ότι η ΕΕ εκμεταλλεύεται μια άνιση εταιρική σχέση πρώτον μέσω των διαπραγματεύσεων εμπορικών συμφωνιών οι οποίες σύμφωνα με τα λεγόμενα της Οικονομικής Επιτροπής των "νωμένων Εθνών για την Αφρική, είναι "μη επαρκώς περιεκτικές", "στερούνται διαφάνειας" και επιτρέπουν στην ΕΕ να επωφελείται από αυτές και από την έλλειψη ικανότητας των αφρικανικών χωρών να χειρίζονται περίπλοκα νομικά ζητήματα, και δεύτερον με την εξασφάλιση του εφοδιασμού της Ευρώπης σε τρόφιμα εις βάρος, μεταξύ άλλων, της αλιείας της Δυτικής Αφρικής;
<SPEAKER ID="395" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Απαντώντας στον κύριο Ryan, όπως γνωρίζετε, η Συμφωνία Cotonou εισήγαγε μια νέα εταιρική σχέση ανάμεσα στην Ευρωπαϊκή Ένωση και τις 78 χώρες ΑΚΕ στις 23 Ιουνίου 2000. Αυτές οι νέες συμφωνίες θα πρέπει να προάγουν μια παγκόσμια προσέγγιση των σχέσεων ανάμεσα στην Ευρωπαϊκή Ένωση και αυτές τις χώρες βάσει μιας εμπορικής προσέγγισης των εμπορευμάτων και των υπηρεσιών, συνοδευτικών μέτρων, μέτρων για την προαγωγή της περιφερειακής ολοκλήρωσης και το γεγονός ότι αυτά τα εμπορικά μέτρα πρέπει να συμμορφώνονται με του κανόνες του Παγκόσμιου Οργανισμού Εμπορίου. Αρκετές ενδιάμεσες συμφωνίες μονογράφτηκαν στο τέλος του 2007 οι οποίες, όπως υπογράμμισε το Συμβούλιο στα συμπεράσματα του Μαΐου 2008, αντιμετώπιζαν τον κίνδυνο διατάραξης του εμπορίου, που ήταν μια σημαντική ανησυχία.
<P>
Είναι απολύτως σαφές ότι η διαδικασία της διαπραγμάτευσης πλήρων περιφερειακών συμφωνιών οικονομικής εταιρικής σχέσης είναι μία από τις κύριες προτεραιότητες του Συμβουλίου. Το Συμβούλιο έχει, εξάλλου, θεσπίσει μια νέα σειρά συμπερασμάτων για τις συμφωνίες οικονομικής εταιρικής σχέσης - την τέταρτη από το 2006 - που επαναλαμβάνει ότι ο σκοπός αυτών των συμφωνιών που είναι συμβατές με τον ΠΟΕ είναι να υποστηρίξουν την ανάπτυξη. Υπάρχει επομένως ακόμα σύγκλιση απόψεων εντός του Συμβουλίου για αυτό το σημαντικό ζήτημα και μια κοινή πρόθεση να επιτευχθούν πλήρεις περιφερειακές συμφωνίες οικονομικής εταιρικής σχέσης οι οποίες θα συμβάλλουν στη βιώσιμη οικονομική ανάπτυξη των χωρών ΑΚΕ.
<P>
" ασφάλεια της προσφοράς τροφίμων βρίσκεται στην καρδιά των κοινών συζητήσεων, σύμφωνα με τα στοιχεία της επιτροπής που είναι αρμόδια για τις διαπραγματεύσεις. Σημειώνεται σταθερή πρόοδος σε περιφερειακό επίπεδο και συνεχίζει να είναι στόχος μας να συνάπτουμε πλήρεις περιφερειακές συμφωνίες το ταχύτερο δυνατό.
<P>
Όσον αφορά δε τις συμφωνίες εταιρικής σχέσης στον τομέα της αλιείας, θα ήθελα να υπενθυμίσω στο Σώμα ότι, μετά τα συμπεράσματα του Συμβουλίου τον Ιούλιο του 2004, η Κοινότητα έχει θεσπίσει έναν νέο τύπο διμερούς συμφωνίας. Αυτό που με ανησυχεί είναι ότι, πρώτον, οι αλιευτικές ευκαιρίες θα πρέπει - και ευχόμαστε να γίνει - να καταμερίζονται στα κοινοτικά σκάφη με βάση διάφανων επιστημονικών γνωμοδοτήσεων και, δεύτερον, ότι μέρος της οικονομικής ενίσχυσης από την Επιτροπή που περιγράφεται στις λεγόμενες τομεακές συμφωνίες στήριξης θα πρέπει να χρησιμοποιείται για την ανάπτυξη του τομέα της αλιείας του παράκτιου κράτους εταίρου, ούτως ώστε να δημιουργηθεί υπεύθυνη και βιώσιμη αλιεία.
<P>
Τέλος, αυτό που πρέπει να θυμόμαστε είναι ότι χρειαζόμαστε ενδιάμεσες συμφωνίες, αλλά πρέπει να προχωρήσουμε το συντομότερο δυνατόν προς πλήρεις συμφωνίες οικονομικής εταιρικής σχέσης, και σε αυτό επάνω δουλεύουν όλα τα μέλη του Συμβουλίου.
<SPEAKER ID="396" NAME="Eoin Ryan" AFFILIATION="UEN">
Ποια μέτρα διαφάνειας μπορεί το Συμβούλιο να θέσει σε εφαρμογή για να εξασφαλίσει τη μέγιστη αποτελεσματικότητα, όχι μόνο των εμπορικών συμφωνιών, αλλά και της ενίσχυσης στον αναπτυσσόμενο κόσμο και γι' αυτόν;
<P>
Λαμβανομένου υπόψη ότι ακούμε τη μία πλευρά από την Επιτροπή για τις ΣΟΕΣ κι έπειτα πολύ κριτική από ΜΚΟ για τις ΣΟΕΣ, είναι πολύ δύσκολο να διαπιστώσει κανείς ποιος έχει δίκιο σε αυτό το ζήτημα και ποιος πραγματικά επωφελείται. Αλλά σαφέστατε υπάρχει συνεπής κριτική και έλλειψη διαφάνειας σε αυτές τις ΣΕΟΣ. Απλά θα σας παρακαλούσα να τον σχολιάσετε αυτό.
<SPEAKER ID="397" NAME="Avril Doyle" AFFILIATION="PPE-DE">
Σε σχέση με την αλιεία στη Δυτική Αφρική, θα μπορούσα να το θέσω στην Προεδρεία ότι αυτές οι συμφωνίες αλιείας, αν και διμερείς, χρειάζονται πολύ περισσότερη παρακολούθηση και επανεξέταση από την ΕΕ και την Επιτροπή ώστε να εξασφαλιστεί ότι η ακραία ένδεια και το χρέος αυτών των τρίτων χωρών δεν ασκούν αφόρητη και ακατανίκητη πίεση για υπογραφή αυτών των κερδοφόρων συμφωνιών οι οποίες συχνά, και εν γένει, οδηγούν σε σοβαρά μη βιώσιμη και ανεύθυνη εκμετάλλευση των πόρων; Πιστεύω ότι υπάρχει ένα μεγάλο ερωτηματικό για το τι κάνει εν προκειμένω η Ευρώπη. Θα μπορούσε παρακαλώ η Προεδρεία να το σχολιάσει αυτό;
<SPEAKER ID="398" NAME="Manuel Medina Ortega" AFFILIATION="PSE">
(ES) Κύριε Πρόεδρε, θα ήθελα να επαναλάβω το ερώτημα της κυρίας Doyle, αλλά θα ήθελα να το θέσω λίγο διαφορετικά.
<P>
" διαχείριση της αλιείας της Δυτικής Σαχάρας μεταφέρθηκε στο Μαρόκο πριν από περίπου είκοσι χρόνια. Δεν ασκήθηκε κάποια πίεση γι' αυτό. " αλιεία σε εκείνη την περιοχή από την Ευρωπαϊκή Ένωση ήταν ελάχιστη, αλλά υπάρχει όντως πρόβλημα με την κακή διαχείριση της αλιείας.
<P>
Το ερώτημά μου είναι το εξής: ποια μέτρα μπορούμε να λάβουμε για να βοηθήσουμε χώρες που είναι υπεύθυνες για την αλιεία, προκειμένου να εξασφαλίσουμε αποτελεσματική παρακολούθηση; Δεν αρκεί απλά να μην υπογράφουμε συμφωνίες αλιείας. Εάν δεν υπάρχει αποτελεσματική παρακολούθηση της αλιείας, πάντα θα υπάρχουν προβλήματα.
<P>
Μπορεί η Ευρωπαϊκή Ένωση να κάνει κάτι για να βοηθήσει αυτές τις χώρες να παρακολουθήσουν αποτελεσματικά την αλιεία τους και να αποφευχθεί η εξάντληση των φυσικών πόρων τους, όπως συμβαίνει σήμερα;
<SPEAKER ID="399" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Πιστεύω ότι, όσον αφορά τη διαφάνεια, αυτές οι συμφωνίες θα πρέπει να χαρακτηρίζονται από υψηλή διαφάνεια. Προσωπικά δεν έχω κάποιο σχόλιο για τυχόν έλλειψη διαφάνειας. Αυτό που πρέπει να έχουμε κατά νου είναι ότι βρισκόμαστε σε μια μεταβατική φάση με αυτές τις ενδιάμεσες συμφωνίες. Δεν είναι απολύτως ικανοποιητικές, αλλά δεν έχουμε άλλη επιλογή εξαιτίας των κανόνων του ΠΟΕ.
<P>
Δεύτερον, ο αξιότιμος βουλευτής έχει δίκιο: οι χώρες που τις σύναψαν, επικρίνουν αυτού του τύπου τις συμφωνίες. Πάντα ασκείται κριτική για την αποτελεσματικότητα της αναπτυξιακής βοήθειας. Συνεργαζόμαστε με την Επιτροπή για να εξασφαλίσουμε ότι αυτοί οι μηχανισμοί ενίσχυσης και αυτοί οι μηχανισμοί στήριξης θα είναι πιο διαφανείς, αυτό είναι σαφές.
<P>
Τρίτον, αυτό που θέλουμε είναι να προχωρήσουμε σε καθολικές συμφωνίες οι οποίες θα περιλαμβάνουν όλους τους φορείς και τους εκπροσώπους της κοινωνίας των πολιτών στις χώρες εταίρους.
<P>
Τέταρτον, όσον αφορά την αλιεία κατά μήκος της ακτής της Δυτικής Αφρικής, πιστεύω ότι η κυρία Doyle έχει δίκιο. Προφανώς χρειάζεται να εξασφαλίσουμε ότι πάντα θα υπάρχει βιώσιμη ανάπτυξη και, όπως και να 'χει, οι συμφωνίες που παραμένουν διμερείς δεν πρέπει να ασκούν υπερβολικές πιέσεις. Όπως επεσήμανε ο αξιότιμος βουλευτής, πρέπει να εφαρμόζουμε αποτελεσματικά μέτρα για να ελέγχουμε τους αλιευτικούς πόρους. Δεν είναι εύκολο. Φυσικά, πρέπει να λάβουμε υπόψη της κατάστασης της οικονομικής ανάπτυξης και να βοηθήσουμε αυτές τις χώρες να ενσωματωθούν καλύτερα στις διεθνείς εμπορικές ζώνες.
<SPEAKER ID="400" NAME="Πρόεδρος">
Το ερώτημα αριθ. 6 κρίθηκε μη αποδεκτό καθώς είναι παρόμοιο με ένα ερώτημα που απαντήθηκε στη διάρκεια της περιόδου συνόδου του Σεπτεμβρίου II.
<P>

<P>
Θέμα: Ασφάλεια των αερομεταφορών
<P>
Δεδομένης της πρόσφατης αύξησης των αεροπορικών ατυχημάτων των τελευταίων μηνών σε διάφορα μέρη του κόσμου, εκτιμά το Συμβούλιο ότι είναι επαρκείς οι ισχύοντες διεθνείς κανόνες και οι διαδικασίες που αφορούν την ασφάλεια των αερομεταφορών ή είναι απαραίτητο να αναληφθούν νέες πρωτοβουλίες για την ασφάλεια των πολιτών τόσο στις μεταφορές εντός της Ευρώπης όσο και εκτός του εναέριου χώρου μας;
<SPEAKER ID="402" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Κύριε Πρόεδρε, σε απάντηση στον κύριο Medina Ortega, οι αερομεταφορές συνεχίζουν να αποτελούν ένα από τα ασφαλέστερα μέσα μεταφοράς, αλλά είναι αλήθεια - και κατανοώ τα συναισθήματα όλων - ότι ορισμένα ατυχήματα, ειδικά εκείνο που συνέβη στην Ισπανία φέτος το καλοκαίρι, μας υπενθυμίζουν τις εξαιρετικά τραγικές συνέπειες αυτών των ατυχημάτων.
<P>
" βελτίωση της ασφάλειας των επιβατών των αεροπορικών εταιρειών εξακολουθεί να αποτελεί μία από τις κύριες προτεραιότητες του Συμβουλίου. Θα ήθελα να υπενθυμίσω στο Σώμα ότι υπάρχει ένας κανονισμός, που ενέκρινε το Κοινοβούλιο και το Συμβούλιο, ο οποίος καθιερώνει μιας μαύρη λίστα επικίνδυνων αεροπορικών εταιρειών. Αυτός ο κανονισμός επιτρέπει τα αεροσκάφη που θεωρούνται μη ασφαλή να εμποδίζονται να χρησιμοποιούν τον κοινοτικό εναέριο χώρο και είναι ένας αποτελεσματικός τρόπος βελτίωσης της εφαρμογής των διεθνών προτύπων ασφαλείας σε χώρες στις οποίες η Επιτροπή θεωρεί ότι δεν τηρούνται ούτε οι ελάχιστοι κανόνες ασφαλείας. Ο κατάλογος αυτός ενημερώνεται τακτικά.
<P>
Σε αυτόν το βασικό τομέα της ασφάλειας των αερομεταφορών, ένα άλλο σημαντικό στοιχείο είναι η σύσταση του Ευρωπαϊκού Οργανισμού Ασφάλειας της Αεροπορίας, η αποστολή του οποίου είναι να προάγει το υψηλότερο δυνατό επίπεδο ασφάλειας και περιβαλλοντικής προστασίας στην πολιτική αεροπορία. Τα θεσμικά όργανα της Κοινότητας έχουν επίσης αντιμετωπίσεις υποθέσεις αεροσκαφών που δραστηριοποιούνταν εντός της Κοινότητας από αερομεταφορείς τρίτων χωρών, ήτοι αερομεταφορέων εκτός της Κοινότητας και έχουν οριστεί κοινοτικοί κανόνες για την έκδοση αδειών πληρώματος, για τη λειτουργία και για τα πρότυπα ασφαλείας.
<P>
Προφανώς, όπως ορθά επεσήμανε ο αξιότιμος βουλευτής, αυτοί οι κανόνες χρειάζεται να συμπληρωθούν και να ενισχυθούν και ελπίζω ότι Επιτροπή θα υποβάλει κάποιες προτάσεις το ταχύτερο δυνατό. Αυτές οι προτάσεις θα εξεταστούν από το Συμβούλιο και αυτό το Σώμα εντός του πλαισίου της διαδικασίας ρύθμισης την οποία γνωρίζετε.
<P>
Χρειάζεται επίσης να συνεργαστούμε με τον Διεθνή Οργανισμό Πολιτικής Αεροπορίας ο οποίος αποτελεί ασφαλώς έναν εταίρο κλειδί σε αυτόν τον τομέα και η Γαλλική Προεδρεία είναι αποφασισμένη να σημειώσει πρόοδο στην ασφάλεια των αερομεταφορών. Έχει ήδη αρχίσει να εξετάζει νέες προτάσεις της Επιτροπής που εγκρίθηκαν τον περασμένο Ιούνιο με σκοπό να καθιερώσει κοινοτικούς κανόνες ασφαλείας για τα αεροδρόμια, την εναέρια κυκλοφορία και τις υπηρεσίες αεροπορίας.
<SPEAKER ID="403" NAME="Manuel Medina Ortega" AFFILIATION="PSE">
(ES) Σας ευχαριστώ πολύ για τη μακρά σας απάντηση, κύριε εν ενεργεία Πρόεδρε του Συμβουλίου. Ήταν πολύ εμπεριστατωμένη.
<P>
" συμπληρωματική μου απάντηση είναι απλά ότι κάποιοι είπαν ότι η αύξηση των δυστυχημάτων συνδέεται με τις προσπάθειες των αεροπορικών εταιρειών να ανταγωνιστούν η μία την άλλη στην προσφορά φτηνών εισιτηρίων. Οι καταναλωτές είναι πολύ χαρούμενοι που πληρώνουν λιγότερα για να πετάξουν, αλλά δεν ξέρω εάν η Επιτροπή έχει τυχόν μελέτες που να αποδεικνύουν ότι οι χαμηλού κόστους πτήσεις συνδέονται με την αύξηση του αριθμού των αεροπορικών δυστυχημάτων.
<SPEAKER ID="404" NAME="Robert Evans" AFFILIATION="PSE">
Το θέμα που θα θίξω σχετίζεται με αυτό το όλο ζήτημα της ασφάλειας των αερομεταφορών. Έχουν καταγραφεί αρκετά συμβάντα όπου επιβάτες, ορισμένες φορές Βρετανοί, ορισμένες φορές άλλων εθνικοτήτων, έχουν καταναλώσει υπερβολικό αλκοόλ στη διάρκεια της πτήσης και ήταν επικίνδυνοι για τους άλλους επιβάτες, ακόμα και για ολόκληρο το αεροσκάφος.
<P>
Πιστεύεται ότι υπάρχει περίπτωση να μην επιτρέπεται η επιβίβαση στα αεροπλάνα επιβατών που μεταφέρουν αλκοόλ;
<SPEAKER ID="405" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Πιστεύω ότι η Επιτροπή θα πρέπει να εξετάσει όλες τις πηγές κινδύνου εντός του πλαισίου των προτάσεών της. Εάν φανεί - για να απαντήσω στην τελευταία ερώτηση του κυρίου Evans - ότι αυτή είναι μια αιτία, όπως μπορεί κάλλιστα να είναι, τότε συμφωνώ. Χρειάζεται επίσης να λάβουμε υπόψη μας τη συμπεριφορά των επιβατών εντός αυτού του πλαισίου, και αυτό μου επιτρέπει να απαντήσω στον κύριο Ortega, γιατί δεν είναι στις χαμηλού κόστους πτήσεις που συμβαίνουν αυτού του τύπου τα συμβάντα, γιατί οι πωλήσεις αναμφίβολα είναι πιο περιορισμένες.
<P>
Εντούτοις, σε απάντηση στον κύριο Ortega, δεν γνωρίζω την ύπαρξη άμεσης σύνδεσης μεταξύ των χαμηλού κόστους πτήσεων, εάν αυτή είναι η ερώτησή σας και του αριθμού των δυστυχημάτων. Αυτό που πράγματι συμβαίνει είναι ότι υπάρχει μια σχέση ανάμεσα στις εταιρείες που επιδιώκουν να μειώσουν το κόστος, ειδικά από άποψη συντήρησης, ασφάλειας και διάρκειας ζωής του αεροπλάνου και του αριθμού των δυστυχημάτων. Για αυτό το θέμα πρέπει να παλέψουμε και να εξασφαλίσουμε μέσω υφιστάμενων επιτροπών και, το σημαντικότερο, το σχέδιο CESAR, να υπάρχει καλύτερος έλεγχος των δραστηριοτήτων αυτών των εταιρειών, ειδικά όσον αφορά τη συντήρηση η οποία, όπως θα δείξει η έρευνα, ευθύνεται για αυτές τις καταστροφές σε ορισμένες περιπτώσεις, των οποίων δυστυχώς υπήρξατε τα θύματα. Πιστεύω ότι πραγματικά θα πρέπει να δώσουμε ιδιαίτερη προσοχή σε αυτό το φαινόμενο.
<SPEAKER ID="406" NAME="Avril Doyle" AFFILIATION="PPE-DE">
Ευχαριστώ, αν και διακόπτω. Το μόνο που θα θέλαμε είναι διαβεβαιώσεις - ξεφεύγουμε λιγάκι από το θέμα, κάνοντας κατάχρηση της γενναιοδωρίας της Έδρας - θα μπορούσατε παρακαλώ να κάνετε κάτι για την πρόσβαση στο Στρασβούργο, ώστε να μπορούμε να έρθουμε αεροπορικώς στο Αεροδρόμιο του Στρασβούργου και να φτάσουμε εδώ; Το Στρασβούργο είναι μια όμορφη πόλη αλλά δεν μπορούμε να φτάσουμε εδώ και γι' αυτό παραπονιόμαστε όλοι για τις εδώ συνεδριάσεις.
<SPEAKER ID="407" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Χαίρομαι που θα μπορέσω να απαντήσω στη κυρία Doyle, την οποία συμπαθώ ιδιαίτερα και τρέφω μεγάλη εκτίμηση. Θα ήθελα να επισημάνω ότι κάνουμε μια σοβαρή προσπάθεια να βελτιώσουμε την πρόσβαση στο Στρασβούργο και ότι, όπως γνωρίζετε, επιδοτούμε πέντε αεροπορικές εταιρείες. " Γαλλική Κυβέρνηση, για να δούμε και την άλλη πλευρά για λίγο, ξοδεύει πάνω από 22 εκατομμύρια προκειμένου να εγγυηθεί ότι αυτές οι αεροπορικές εταιρείες θα πετάνε στο Στρασβούργο. Προσπαθήσαμε επίσης να βελτιώσουμε τη σιδηροδρομική πρόσβαση μεταξύ Βρυξελλών και Στρασβούργου με την παράκαμψη μέσω Roissy και μια σύνδεση μεταξύ Thalys και TGV. Προφανώς χρειάζεται να κάνουμε περισσότερα. Θα προσπαθήσουμε να συνεχίσουμε. Επί του παρόντος συζητάμε με ποιο τρόπο θα συνεχίσουμε να βελτιώνουμε τις υπηρεσίες στις οποίες αναφερθήκατε - και συμμερίζομαι την άποψή σας εδώ - καθώς είναι μια όμορφη πόλη αυτή.
<P>
Θέμα: "λεκτρονικά διαβατήρια
<P>
Με την έλλειψη οπτικού ελέγχου εκ μέρους αρμόδιου υπαλλήλου, τι διαβεβαιώσεις μπορεί να δώσει το Συμβούλιο ότι η χρήση ηλεκτρονικών διαβατηρίων σε ορισμένα αεροδρόμια δεν θα μειώσει την ασφάλεια ή δεν θα αυξήσει τη δυνατότητα για πλαστοπροσωπία;
<SPEAKER ID="409" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Κύριε Πρόεδρε, απαντώντας στον κύριο Evans, ο Συμβούλιο δίνει σήμερα μεγάλη σημασία στην ενίσχυση των ελέγχων στα εξωτερικά σύνορα της Ευρωπαϊκής Ένωσης, κάτι που τονίστηκε ξανά σήμερα το πρωί.
<P>
Δεν θέλουμε να κατασκευάσουμε μια Ευρώπη φρούριο, αλλά πρέπει να έχουμε κατά νου ότι ο χώρος Σένγκεν έχει διευρυνθεί και ότι το Σένγκεν πρέπει να λειτουργεί με απόλυτα αποτελεσματικό τρόπο και ότι είναι κοινή μας ευθύνη να καταπολεμήσουμε το διασυνοριακό έγκλημα και να εξασφαλίσουμε την απόλυτη αποτροπή της παρανομίας.
<P>
Το Συμβούλιο έχει φροντίσει αναλόγως να γίνεται καλύτερη χρήση της νέας τεχνολογίας στη διαχείριση των εξωτερικών μας συνόρων. " Επιτροπή έχει εκδώσει μια απολύτως καλοδεχούμενη ανακοίνωση με τίτλο "Τα επόμενα βήματα στη διαχείριση των συνοριακών ελέγχων στην Ευρωπαϊκή Ένωση", κάτι που μας φαίνεται μια εξαιρετική πρόταση.
<P>
Είναι επίσης ουσιαστικό η διευκόλυνση των ελέγχων στα συνοριακά σημεία ελέγχου, και μπορώ να διαβεβαιώσω τον κύριο Evans για αυτό, να μη θέσει σε αμφισβήτηση την ακεραιότητα και την ασφάλεια του χώρου Σένγκεν. " αυτόματη επαλήθευση της ταυτότητας των ταξιδιωτών δεν πρέπει να οδηγήσει σε μείωση της συνοριακής ασφάλειας.
<P>
Όπως γνωρίζετε, ο κανονισμός 2252/04 παρέχει εγγυήσεις. Αυτό το έγγραφο καθορίζει ακριβή πρότυπα για την ενσωμάτωση βιομετρικών στοιχείων στα διαβατήρια και τα ταξιδιωτικά έγγραφα που εκδίδονται από τα κράτη μέλη. Αυτές οι διατάξεις επιτρέπουν να γίνουν πιο ασφαλή τα διαβατήρια και μας επιτρέπουν να καταπολεμήσουμε αποτελεσματικά την πλαστογράφηση εγγράφων, καθιερώνοντας ένας πιο αξιόπιστο σύνδεσμο ανάμεσα στο έγγραφο και τον ιδιοκτήτη του. Οι εγγυήσεις που περιλαμβάνει αυτός ο κανονισμός πρέπει να ενισχυθούν και πρέπει να συνεχίσουμε αυτήν την πρωτοβουλία - αυτή είναι η ιδέα του συμφώνου για την μετανάστευση και το άσυλο που περιέγραψε ο Πρόεδρος Σαρκοζί αναλυτικά στην πρωινή συνεδρίαση.
<P>
Αυτό που έχει σημασία είναι ότι έχουμε ήδη σε ισχύ το νομικό πλαίσιο για δράση. Επίσης έχει σημασία, κύριε Evans, ότι τώρα έχουμε παράλληλα, μέσω του συμφώνου, κοινή πολιτική βούληση για να εξασφαλίσουμε την ασφάλεια που είναι ουσιαστική εντός του πλαισίου ενός διευρυμένου χώρου ελευθερίας.
<SPEAKER ID="410" NAME="Robert Evans" AFFILIATION="PSE">
Σαν τον υπουργό, δεν επιθυμώ η Ευρώπη να γίνει φρούριο και θέλω λογικούς ελέγχους ασφαλείας και τη χρήση της νέας τεχνολογίας. Αλλά υπήρξα μάρτυρας της χρήσης αυτών των διαβατηρίων και αναρωτιέμαι εάν μπορεί να μου πει πού κάνω λάθος, γιατί αυτό που συμβαίνει είναι αυτός που διαθέτει ένα ηλεκτρονικό διαβατήριο να φτάνει σε ένα μηχάνημα, να τοποθετεί το διαβατήριο στη συσκευή ανάγνωσης κι έπειτα να περνά εάν το διαβατήριο είναι εντάξει. Δεν μπορώ να καταλάβω πώς αυτό επιτυγχάνει οτιδήποτε άλλο πέραν του να ελέγχει εάν αυτό το άτομο διαθέτει ένα έγκυρο διαβατήριο.
<P>
Αυτό που δεν επιτυγχάνεται είναι να ελέγχεται ότι το άτομο έχει ένα διαβατήριο το οποίο έχει εκδοθεί στο όνομά του. Από ό,τι καταλαβαίνω, επομένως, είναι ότι τίποτα δεν θα μπορούσε να με σταματήσει να χρησιμοποιήσω το δικό σας διαβατήριο, Υπουργέ - εάν ήσασταν διατεθειμένος να μου το δανείσετε - να περάσω τον έλεγχο, γιατί δεν υπάρχει κανείς εκεί να ελέγξει εάν η εικόνα και το πρόσωπο ταιριάζουν ή θα μπορούσα να χρησιμοποιήσω το διαβατήριο ενός διακεκριμένου ανθρώπου όπως του κυρίου McMillan-Scott.
<P>
Αναρωτιέμαι εάν μπορείτε να με διαβεβαιώσετε για το που ακριβώς γίνεται ο έλεγχος όσον αφορά τον ιδιοκτήτη και την πραγματική ταυτότητα του ατόμου.
<SPEAKER ID="411" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Αυτή είναι μια εύκολη απάντηση, και σας ευγνωμονώ για αυτήν, κύριε Evans. Όχι, πιστεύω πολύ σοβαρά ότι εάν υπάρχει ένα κενό σε επίπεδο ελέγχου ταυτότητας και αυτό είναι κάτι που πρέπει να ελέγξω, τότε πρέπει πραγματικά να διασφαλίσουμε ότι έχουμε αποδεικτικά στοιχεία της ταυτότητας. Αυτό μου φαίνεται αρκετά σαφές. Δεν μπορούμε να ανεχτούμε ανταλλαγές διαβατηρίων.
<P>
Για το λόγο αυτό, θα έχω στο νου μου τις παρατηρήσεις σας. Θα ελέγξουμε τα όσα είπατε και μπορείτε να μείνετε ήσυχος ότι, στο πλαίσιο των μέτρων που διαθέτει το Συμβούλιο και τις εργασίες για την εφαρμογή του Συμφώνου Μετανάστευσης και Ασύλου, θα εξετάσουμε για μία ακόμη φορά κατά πόσο είναι συνετό να ενισχύσουμε αυτό το σημείο εντός του πλαισίου του χώρου Σένγκεν. Αυτό πρέπει να γίνει.
<P>
Θέμα: Εθελοντισμός
<P>
Διάκειται θετικά η γαλλική προεδρία του Συμβουλίου στο αίτημα να ζητήσει από τη Eurοstat να συστήσει την εφαρμογή του εγχειριδίου των "νωμένων Εθνών για τα μη κερδοσκοπικά ιδρύματα στο σύστημα εθνικών λογαριασμών, λαμβάνοντας υπόψη ότι αποτελεί τομέα του στατιστικού συστήματος που θίγει τους ευρωπαίους πολίτες άμεσα και, ως εκ τούτου, αξιοποιεί την ανάμιξη των πολιτών σε εθελοντικές δραστηριότητες, δίνοντας για πρώτη φορά στον εθελοντισμό σαφή θέση στο πλαίσιο του στατιστικού συστήματος;
<SPEAKER ID="413" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Κύριε Πρόεδρε, σε απάντηση στην κυρία Harkin, η Επιτροπή, όπως γνωρίζει, προέβη σε συζητήσεις στην Επιτροπή Στατιστικών για Θέματα Νομισματικά, Χρηματοπιστωτικά και Ισοζυγίου Πληρωμών, ήτοι την Eurostat, υποθέτω. Στο τέλος αυτών των συζητήσεων, η επιτροπή θεώρησε ότι χρειαζόταν να εκπονηθούν πρόσθετες έρευνες σε ακαδημαϊκό επίπεδο, προκειμένου να οριστούν εναρμονισμένα κριτήρια προσδιορισμού για τις μη κερδοσκοπικές οργανώσεις, ούτως ώστε να μπορούν να γίνουν αξιόπιστες συγκρίσεις στο χρόνο και το χώρο ανάμεσα σε αυτά τα ιδρύματα. Επομένως, αυτό το ζήτημα των στατιστικών στοιχείων είναι σημαντικό, γιατί αληθεύει ότι οι δομές στον τομέα του εθελοντισμού ποικίλλουν σε μεγάλο βαθμό και πρέπει να κατανοήσουμε αυτές τις δομές καλύτερα. Εντούτοις, αυτό που έχει σημασία και θα ήθελα να διαβεβαιώσω την αξιότιμη βουλευτή σε αυτό το θέμα, είναι ότι στο Συμβούλιο είμαστε ιδιαίτερα προσκολλημένοι στο να αναπτύξουμε τον τομέα του εθελοντισμού. Το θέμα είναι οι πολίτες να ενστερνιστούν την ευρωπαϊκή φιλοδοξία, ειδικά οι νέοι άνθρωποι. Πρόσφατα διαπιστώσαμε, από τις τελευταίες μελέτες, ότι φυσικά δεν είναι οι μεγαλύτεροι φιλοευρωπαίοι, παρά τις ευκαιρίες που τους έχουν δοθεί.
<P>
Για το λόγο αυτό, τον Νοέμβριο το πρόγραμμα του Συμβουλίου "Εκπαίδευση, Νεολαία και Πολιτισμός" θα πρέπει να εγκρίνει μια σύσταση για την κινητικότητα των νέων εθελοντών στην Ευρώπη ούτως ώστε να ενθαρρύνει την εθελοντική εργασία σε ευρωπαϊκό επίπεδο και έτσι να εξασφαλίσει μια πιο καθαρή εικόνα της Ευρώπης, ιδιαίτερα στους νεαρούς συμπολίτες μας.
<SPEAKER ID="414" NAME="Marian Harkin" AFFILIATION="ALDE">
Καταρχήν, ευχαριστώ την προεδρεία για την απάντησή της και, πράγματι, επιδοκιμάζω τη Γαλλική Προεδρεία για την πρωτοβουλία για την κινητικότητα. Εντούτοις, η απάντησή σας μνημονεύει μια επιστολή εδώ από την Ευρωπαϊκή Επιτροπή η οποία δεν είναι τίποτα άλλο παρά ένας αντιπερισπασμός, γιατί λέει ότι η έμφαση δόθηκε στη διαφορετικότητα του νομικού καθεστώτος και την έλλειψη εναρμονισμένων κριτηρίων στον προσδιορισμό μη κερδοσκοπικών δραστηριοτήτων στις διάφορες χώρες. Υπουργέ, γνωρίζετε πολύ καλά ότι 32 χώρες ήδη παράγουν αυτά τα μη κερδοσκοπικά ιδρύματα συμπεριλαμβανομένων, και χαίρομαι που το λέω, της Γαλλίας και της Δημοκρατίας της Τσεχίας, η οποία θα αναλάβει την Προεδρεία του Συμβουλίου από τον Ιανουάριο. Συνεπώς, πιστεύω ότι η Επιτροπή, όπως είπα, κάνει αντιπερισπασμούς και κωλυσιεργεί σε αυτό το θέμα και δεδομένου ότι η Γαλλία παράγει η ίδια αυτούς τους λογαριασμούς, θα χαιρόμουν πολύ να ακούσω ότι τουλάχιστον θα συνιστούσατε στην Eurostat να συστήσουν σε όλες τις χώρες της ΕΕ να καταρτίζουν αυτούς τους λογαριασμούς.
<SPEAKER ID="415" NAME="Zita Pleštinská" AFFILIATION="PPE-DE">
- (SK) Πάνω από 100 εκατομμύρια Ευρωπαίοι διαφόρων ηλικιών και διαφόρων θρησκευτικών πεποιθήσεων και εθνικοτήτων εκτελούν εθελοντική εργασία και το κοινωνικό κεφάλαιο που αντιπροσωπεύει ο ενεργός εθελοντισμός παίζει ζωτικής σημασίας ρόλο στην τοπική δημοκρατία μέσω μιας εταιρικής σχέσης πολλαπλών επιπέδων. Για το λόγο αυτό υποστηρίζω το σχέδιο να ανακηρύξω το έτος 2011 Ευρωπαϊκό Έτος Εθελοντισμού. Δεν πιστεύει το Συμβούλιο ότι θα μπορούσαμε και θα έπρεπε να κάνουμε πολλά περισσότερα σε αυτόν τον τομέα έως το 2011 από όσα έχουμε κάνει μέχρι στιγμής;
<SPEAKER ID="416" NAME="Paul Rübig" AFFILIATION="PPE-DE">
(DE) Το ερώτημά μου σχετίζεται με τον τρόπο με τον οποίο αντιπαραβάλλονται αυτά τα στατιστικά στοιχεία. Όλο και περισσότερο, βλέπουμε ότι τα στατιστικά στοιχεία στην Ευρώπη απαριθμούν τις διάφορες χώρες όπως τη Γερμανία, την Ισπανία, την Πολωνία κ.ό.κ., αλλά σπάνια έως ποτέ καλύπτουν την Ευρώπη συνολικά, την Ευρώπη των 27, κι όμως αυτά τα στατιστικά στοιχεία συγκρίνονται στη συνέχεια με τις "ΠΑ, την Ινδία ή την Κίνα. Θα έπρεπε να καταβάλλουμε φιλότιμες προσπάθειες ώστε η Ευρώπη των 27 να είναι ορατή σε αυτά τα στατιστικά στοιχεία, ακριβώς επειδή η εθελοντική εργασία είναι ιδιαίτερα σημαντική για εμάς.
<SPEAKER ID="417" NAME="Jean-Pierre Jouyet">
Πρόεδρος του Συμβουλίου. - (FR) Πιστεύω πως αυτό είναι πολύ σημαντικό και θα απαντήσω πρώτα στην κυρία Pleštinská. Μετά θα επανέλθω στην κυρία Harkin και τον κύριο Rübig και θα φροντίσω ο τομέας του εθελοντισμού να έχει ένα σύμβολο και το 2011 να είναι το έτος του εθελοντισμού. Για αυτό το λόγο η Γαλλική Προεδρία επιθυμεί να προετοιμαστεί για αυτό και να ενθαρρύνει πραγματικά την κινητικότητα των νέων, καθώς και να φροντίσει να γίνει πρόοδος στη δημιουργία εθελοντικών υπηρεσιών στην Ευρώπη.
<P>
Για να απαντήσω στην ερώτηση σχετικά με τα στατιστικά, θα ήθελα να επανέλθω σε μια συζήτηση με την κυρία Doyle. Όπως έχει πει ο κύριος Rübig, υποστηρίζω πραγματικά την προώθηση της γνώσης σχετικά με το τι κάνει η Ευρώπη για τα κοινοτικά και φιλανθρωπικά ζητήματα, καθώς και την περισσότερη διαφάνεια. Ωστόσο, μπορούμε επίσης εύκολα να καταλάβουμε ποια είναι η προέκταση της ευρωπαϊκής ανθρωπιστικής παράδοσης σε σχέση με άλλα μέρη του κόσμου, ιδιαίτερα με τις "νωμένες Πολιτείες, αλλά και με άλλα μέρη και σκέφτομαι τώρα τι μπορεί να γίνει στην Ασία.
<P>
Ωστόσο, αν και δεν είμαι ειδικός στο θέμα αυτό, πρέπει επίσης να διασφαλίσουμε ότι θα υπάρχει μια καλή ισορροπία μεταξύ των στατιστικών απαιτήσεων και ενός μεγαλύτερου βαθμού απλότητας, και να προσπαθήσουμε να απλοποιήσουμε και να ελαφρύνουμε τα βάρη σε δομές που ορισμένες φορές έχουν λίγους πόρους. Προσωπικά, είμαι υπέρ μιας καλής στατιστικής γνώσης, υπέρ της κατεύθυνσης αυτού που προτείνετε. Είμαι ενάντια στην ομοιογένεια σε αυτόν τον τομέα. Πιστεύω ότι είναι επίσης σημαντικό να διατηρείται ένας βαθμός διαφορετικότητας και δεν νομίζω αυτό να εμπόδιζε με οποιοδήποτε τρόπο αυτή την θετική στατιστική προσέγγιση. Από την άλλη πλευρά, θεωρώ σημαντικό να διασφαλίσουμε ότι οι απαιτήσεις, τη χρησιμότητα των οποίων κατανοώ και οι οποίες πρέπει να υπάρχουν, είναι σε αναλογία με αυτό που προσπαθούμε να επιτύχουμε και να απλοποιηθούν τα βάρη, ειδικά για τις δομές εκείνες που έχουν τις περισσότερες ελλείψεις σχετικά με τη διοίκηση.
<SPEAKER ID="418" NAME="Πρόεδρος">
Οι ερωτήσεις 10 και 11 ενοποιήθηκαν, καθώς μοιάζουν σε μεγάλο βαθμό, όμως και οι δύο συντάκτες τους θα έχουν την ευκαιρία να θέσουν συμπληρωματικές ερωτήσεις στον Υπουργό.
<P>

<P>
Θέμα: " πολιτική της ΕΕ για τα γενετικά τροποποιημένα προϊόντα
<P>
Συμφωνεί η Προεδρία και το Συμβούλιο ότι η ισχύουσα πολιτική "μηδενικής αντοχής" της Ευρωπαϊκής Ένωσης, η οποία απαγορεύει την εισαγωγή προϊόντων που δεν έχουν εγκριθεί από την Ευρωπαϊκή Ένωση, - συμπεριλαμβάνοντας κάποια ή λίγα γενετικά τροποποιημένα προϊόντα - προκαλεί σοβαρότατο προμηθευτικό πρόβλημα για τις γεωργικές επιχειρήσεις της Ευρωπαϊκής Ένωσης που εξαρτώνται από την εισαγωγή σπόρων και τροφών;
<P>
Τα προϊόντα αυτά συχνά περιέχουν ποικιλίες γενετικά τροποποιημένων οργανισμών που είχαν στο παρελθόν εγκριθεί από την Ευρωπαϊκή Ένωση, ωστόσο, αν εντοπιστεί το παραμικρό ίχνος μη εγκεκριμένου γενετικά τροποποιημένου προϊόντος, απαγορεύονται και καταστρέφονται. " διαδικασία αυτή δεν έχει επιστημονική συνέπεια και ακεραιότητα.
<P>
Μια πρόσφατη έκθεση από το Κοινό Κέντρο Ερευνών (ΚΚΕρ) της Επιτροπής κατέληξε στο συμπέρασμα ότι "προς το παρόν δεν έχει αναφερθεί καμιά εκδήλωση οποιασδήποτε συνέπειας στην υγεία από γενετικά τροποποιημένα τρόφμα που υπόκεινται στους κανονισμούς".
<P>
Δεδομένου του συμπεράσματος του Κοινού Κέντρου Ερευνών και της μεγάλης καθυστέρησης στη διαδικασία αξιολόγησης των γενετικά τροποποιημένων ποικιλιών, σε ποιες ενέργειες θα προβεί η Προεδρία για να εξασφαλίσει σύντομες αξιολογήσεις σχετικά με την ασφάλεια των γενετικά τροποποιημένων προϊόντων στην Ευρωπαϊκή Ένωση;
<P>
Θέμα: Συζητήσεις επί των στρατηγικών πλευρών των γενετικά τροποποιημένων οργανισμών
<P>
Τα κράτη μέλη κλήθηκαν πρόσφατα από τον Πρόεδρο της Ευρωπαϊκής Επιτροπής να ορίσουν υπαλλήλους υψηλού-βαθμού για να συμμετάσχουν στις συζητήσεις επί των στρατηγικών πλευρών των γενετικά τροποποιημένων οργανισμών. Τα ζητήματα που συζητήθηκαν από αυτή την ομάδα συμπεριλαμβάνουν τη λειτουργία των διαδικασιών έγκρισης, τις συνέπειες της μη συγχρονισμένης έγκρισης των γενετικά τροποποιημένων οργανισμών, καθώς και συζήτηση με το γενικό κοινό για το θέμα των γενετικά τροποποιημένων οργανισμών. " πρώτη συνεδρίαση της ομάδας των υπαλλήλων υψηλού βαθμού έγινε στις 17 Ιουλίου, ενώ έχει προγραμματιστεί άλλη μία για αυτό το μήνα.
<P>
Μπορεί το Συμβούλιο να υποδείξει την πρόοδο που σημειώνεται στις συζητήσεις και το πότε αναμένει η ομάδα ότι θα έχει τη δυνατότητα να δημιουργήσει μια έκθεση;
<P>
Μπορεί το Συμβούλιο να σχολιάσει τον τρόπο με τον οποίο οι στόχοι και η πρόταση (ή οι προτάσεις) της ομάδας υπαλλήλων υψηλού βαθμού ενδέχεται να διαφέρουν από εκείνους της ομάδας εργασίας για τους γενετικά τροποποιημένους οργανισμούς που ορίστηκε από το Συμβούλιο για το Περιβάλλον;
<SPEAKER ID="420" NAME="Jean-Pierre Jouyet">
Πρόεδρος του Συμβουλίου. - (FR) Κύριε Πρόεδρε, χαίρομαι που με την ευκαιρία αυτή θα απαντήσω ταυτόχρονα και στην κυρία Doyle και στην κυρία McGuinness. " Γαλλική Προεδρία αποφάσισε να διεξάγει την περίπλοκη και πολιτικά πολύ ευαίσθητη συζήτηση για τους γενετικά τροποποιημένους οργανισμούς - συζητήσεις που ξεκίνησαν από την προηγούμενη προεδρία ώστε να επιτευχθεί η εξαγωγή ενός συμπεράσματος για αυτό το θέμα πριν τη λήξη του έτους.
<P>
Χθες, κυρία Doyle, κυρία McGuinness, στο Συμβούλιο για το Περιβάλλον έγινε ανταλλαγή απόψεων για τους γενετικά τροποποιημένους οργανισμούς, έπειτα από μια ανεπίσημη συνεδρίαση των Υπουργών Περιβάλλοντος που έγινε τον περασμένο Ιούλιο στο Celle Saint-Cloud, όπως γνωρίζετε. " συζήτηση αυτή θα συνεχιστεί με σκοπό να εξαχθούν λειτουργικά συμπεράσματα για το Συμβούλιο του Δεκεμβρίου, στο τέλος της Γαλλικής Προεδρίας.
<P>
Ποιες είναι αυτή τη στιγμή οι κατευθύνσεις που παίρνουν οι συζητήσεις; " πρώτη κατεύθυνση είναι να ενδυναμωθούν τα μέσα για τις περιβαλλοντικές επιθεωρήσεις και αξιολογήσεις μέσω της εναρμόνισης τους σε ευρωπαϊκό επίπεδο και, σαφώς, σχετικά με αυτό δεν θα αφήσω ανεκμετάλλευτη την ευκαιρία να αναφέρω τα αποτελέσματα αυτών των σκέψεων το Δεκέμβριο.
<P>
Στο πλαίσιο αυτών των σκέψεων πρέπει να λάβουμε υπόψη εξίσου τα κοινωνικο-οικονομικά κριτήρια που αφορούν τη διαχείριση των κινδύνων που εμπεριέχουν οι γενετικά τροποποιημένοι οργανισμοί και να ερευνήσουμε τους τρόπους με τους οποίους μπορούμε να βελτιώσουμε την εφαρμογή της επιστημονικής εμπειρογνωμοσύνης, να καθιερώσουμε εναρμονισμένα όρια σήμανσης και, τέλος, να λάβουμε υπόψη την ευθραυστότητα ορισμένων ευαίσθητων ή προστατευμένων τομέων.
<P>
Συνεπώς, όπως γνωρίζετε, ο Πρόεδρος Barroso όρισε μια ομάδα υπαλλήλων υψηλού βαθμού για να ασχοληθεί με αυτό το ζήτημα και πιστεύω ότι πρέπει μαζί με την Επιτροπή να δείτε σε ποιο στάδιο βρίσκεται αυτή η ομάδα. Δεν έχει συνταχθεί καμία αναφορά σε αυτό το στάδιο. " ομάδα εξετάζει το νομικό πλαίσιο, τα σχετιζόμενα ζητήματα μεταξύ του εμπορίου και του περιβάλλοντος και την αύξηση των τιμών γεωργικών προϊόντων και τις συνέπειες της στο ζήτημα των γενετικά τροποποιημένων οργανισμών.
<P>
Αυτό που έχει σημασία, όπως είπα, είναι αυτό που έχει τεθεί ενώπιον του Συμβουλίου, καθώς και να διασφαλίσουμε ότι θα υιοθετηθούν γρήγορα οι νέες οδηγίες που σχετίζονται με τις περιβαλλοντικές αξιολογήσεις, ώστε να ληφθεί υπόψη ο μακροπρόθεσμος περιβαλλοντικός κίνδυνος των γενετικά τροποποιημένων οργανισμών. Αυτό ήθελα να τονίσω.
<SPEAKER ID="421" NAME="Avril Doyle" AFFILIATION="PPE-DE">
Ευχαριστώ την προεδρία για την απάντηση της, όμως, παρά την έκθεση που αναμένεται από την ομάδα υπαλλήλων υψηλού βαθμού, αν ο ρόλος του Παγκόσμιου Οργανισμού Εμπορίου έχει κάποια σημασία, τότε δεν θα έπρεπε να συμπεριλαμβάνει - τουλάχιστον - μία κοινή διαδικασία για την αξιολόγηση της ασφάλειας και την έγκριση των γενετικά τροποποιημένων προϊόντων που διακινούνται σε παγκόσμιο επίπεδο; Γιατί, βεβαίως, δεν λέμε ότι οι καταναλωτές στις "νωμένες Πολιτείες, στην Αυστραλία ή στην Ιαπωνία τίθενται σε μεγαλύτερο κίνδυνο από τις δικές τους διαδικασίες αξιολόγησης της ασφάλειας και τις διαδικασίες έγκρισης των γενετικά τροποποιημένων προϊόντων, οι οποίες είναι εξαιρετικά αποτελεσματικές; Τέλος, δεν θα συμφωνούσε η προεδρία ότι οτιδήποτε άλλο εκτός από τις διαδικασίες αξιολόγησης της ασφάλειας και τις διαδικασίες έγκρισης των γενετικά τροποποιημένων οργανισμών, που βασίζονται στην αναθεώρηση από ομάδες αξιολόγησης και στην επιστήμη, θα στερείτο ακεραιότητας και θα έθετε υπό αμφισβήτηση τη νομοθεσία μας στο Κοινοβούλιο αυτό;
<SPEAKER ID="422" NAME="Mairead McGuinness" AFFILIATION="PPE-DE">
Πιστεύω ότι η συνένωση δύο ερωτήσεων σε μία περιορίζει λίγο το χρόνο μου, αν μου επιτρέπετε, καθώς η ερώτηση μου είναι πολύ συγκεκριμένη. Πρώτον, δεν είμαι σίγουρη ότι υπήρξε πλήρης συνεργασία με αυτή την ομάδα υπαλλήλων υψηλού βαθμού, θα ήθελα όμως να έχω μια ενημέρωση για την πρόοδο που έχει γίνει, αν έχει γίνει, και πότε θα είναι έτοιμη η έκθεση της, γιατί έχω την εντύπωση ότι η Ευρώπη τελικά επιδεικνύει περισσότερη δραστηριότητα στο θέμα των γενετικά μεταλλαγμένων οργανισμών παρά δράση, ενώ αυτό που χρειαζόμαστε είναι η δράση, γιατί έχουμε μια κατάσταση, όπου ένα πολύ μεγάλο κράτος, όπως οι "νωμένες Πολιτείες, και άλλοι, είναι πολύ ευχαριστημένοι από τον τρόπο που αξιολογούν τα γενετικά μεταλλαγμένα προϊόντα, ενώ η Ευρώπη θέλει διαφορετικά κριτήρια. Καταλαβαίνω από την απάντηση σας ότι ψάχνετε κάτι πολύ πιο "αυστηρό" - ό,τι κι αν σημαίνει αυτό - και συνεπώς μας αφήνετε με το ίδιο πρόβλημα.
<SPEAKER ID="423" NAME="Πρόεδρος">
Στην πραγματικότητα το Συμβούλιο ήταν αυτό που ζήτησε τη συνένωση των ερωτήσεων.
<SPEAKER ID="424" NAME="Jean-Pierre Jouyet">
Πρόεδρος του Συμβουλίου. - (FR) Δέχομαι τις ευθύνες μου. Κύριε Πρόεδρε, σας διαβεβαιώνω ότι δεν βρίσκεστε εδώ για το τίποτα. Δέχομαι όλες τις ευθύνες μου σε σχέση με το θέμα αυτό και ζητώ συγνώμη όσον αφορά την κυρία McGuinness.
<P>
Απαντώντας στην κυρία Doyle, για την ερώτηση της σχετικά με τις πιθανές αναθεωρήσεις, και ειδικότερα τις αναθεωρήσεις από ομάδες αξιλόγησης, το Συμβούλιο, θα πω ότι έχει ξεκινήσει μια ουσιαστική ανταλλαγή απόψεων με ειδικούς της Ευρωπαϊκής Αρχής για την Ασφάλεια των Τροφίμων, ειδικότερα για τα θέματα που αφορούν την αξιολόγηση του περιβαλλοντικού κινδύνου. Οι συζητήσεις αυτές έχουν συνεισφέρει θετικά, ειδικά στο ζήτημα που σχετίζεται με τη βελτίωση της αξιολόγησης σε περιβαλλοντικά θέματα, στη βελτίωση της εφαρμογής της τεχνολογικής εμπειρογνωμοσύνης, όπως σας έχω πει, και στον συνυπολογισμό κάποιων ευαίσθητων τομέων.
<P>
Οι αναθεωρήσεις από ομάδες αξιολόγησης πιστεύω πως είναι ένα βήμα προς τη σωστή κατεύθυνση. Πιστεύω πως θα ήταν μια πολύ καλή εξέλιξη. Όσον αφορά τις ανησυχίες που εξέφρασε η κυρία McGuinness, πιστεύω ότι δεν μπορούμε να θεωρήσουμε ότι το θέμα τελειώνει με μια αυστηρή αξιολόγηση των μακροπρόθεσμων επιπτώσεων της χρήσης των γενετικά τροποποιημένων οργανισμών. Γνωρίζω τις αμερικανικές τάσεις σε αυτό τον τομέα. Όσον αφορά τις ευρωπαϊκές ανησυχίες, θα πρέπει επίσης να λαμβάνουμε υπόψη τις μακροπρόθεσμες ανησυχίες και συνεπώς να είμαστε πραγματικά πολύ αυστηροί στην αξιολόγηση που θα κάνουμε.
<P>
Θέμα: " Κατάσταση στη Ζιμπάμπουε
<P>
Θα μπορούσε το Συμβούλιο να μας ενημερώσει για το αν έχει επανεξετάσει τη στάση του απέναντι στην κατάσταση στη Ζιμπάμπουε, εξαιτίας του γεγονότος ότι, τη στιγμή που συντάσσεται το παρόν ερώτημα, οι προσπάθειες εξασφάλισης μιας συμφωνίας με τον Thabo Mbeki έχουν αποτύχει και ο λαός της Ζιμπάμπουε συνεχίζει να υπομένει τις κακουχίες, ενώ η Ευρωπαϊκή Ένωση παραμένει ένας θεατής που απλώς παρακολουθεί τις αποτυχημένες διαπραγματεύσεις;
<SPEAKER ID="426" NAME="Jean-Pierre Jouyet">
Πρόεδρος του Συμβουλίου. - (FR) Κύριε Πρόεδρε, απαντώντας στον κυρίο Higgins, θα πω ότι συνεχίζουμε να παρακολουθούμε πολύ προσεκτικά την κατάσταση στη Ζιμπάμπουε και να ανησυχούμε ιδιαίτερα για αυτήν. Για το λόγο αυτό έχουμε καταδικάσει τη βία ήδη από τις αρχές του περασμένου Απριλίου. Έχουμε καταδικάσει και τον τρόπο με τον οποίο διεξήχθησαν οι εκλογές, δεν θα επιστρέψω όμως σε αυτό το θέμα. Ως Ευρωπαϊκή Ένωση, έχουμε προσπαθήσει να πείσουμε το Συμβούλιο Ασφαλείας να πάρει μια σημαντική απόφαση για τη Ζιμπάμπουε.
<P>
Μετά τη συμφωνία για κυβέρνηση συνένωσης, που υπογράφηκε υπό την αιγίδα της Κοινότητας για την Ανάπτυξη της Νότιας Αφρικής στις 15 Σεπτεμβρίου, η Ευρωπαϊκή Ένωση έχει προσεγγίσει τους εταίρους της για το σχηματισμό μιας αξιόπιστης κυβέρνησης συνένωσης το συντομότερο δυνατό, με άλλα λόγια, για την εφαρμογή αυτού που επιθυμεί και ο ίδιος ο λαός της Ζιμπάμπουε, όπως το εξέφρασε στις 29 Μαρτίου.
<P>
Οι διαπραγματεύσεις συνεχίζονται, όμως μετά το σχέδιο του Προέδρου Mugabe να κρατήσει τα σημαντικά χαρτοφυλάκια για το κόμμα του (σας θυμίζω ότι έχασε τις εκλογές, ο δεύτερος γύρος των οποίων ήταν στημένος), οι προσπάθειες διαμεσολάβησης απέτυχαν. Το Συμβούλιο έδειξε ότι θα συνεχίσει να παρακολουθεί την κατάσταση πολύ προσεκτικά.
<P>
Επιπλέον, ενθάρρυνε τις προσπάθειες διαμεσολάβησης της Κοινότητας για την Ανάπτυξη της Νότιας Αφρικής, υπό την ηγεσία του Προέδρου Mbeki, ώστε να επιτευχθεί ένα πιο ικανοποιητικό αποτέλεσμα όσον αφορά την επιλογή που έκανε ο λαός της Ζιμπάμπουε στις 29 Μαρτίου. Αν αυτές οι προσπάθειες συνεχίσουν να εμποδίζονται, είμαστε έτοιμοι να λάβουμε επιπρόσθετα μέτρα με τη μορφή κυρώσεων εις βάρος των αρχών της Ζιμπάμπουε.
<P>
Δεδομένης της πολύ δυσμενούς ανθρωπιστικής κατάστασης, δεν θα θέλαμε να δούμε τον πληθυσμό να γίνεται θύμα της κατάστασης αυτής και, για το λόγο αυτό, η Επιτροπή μόλις διέθεσε το επιπρόσθετο ποσό των 10 εκατομμυρίων ευρώ για την αντιμετώπιση της κατάστασης στην οποία έχει περιέλθει ο πληθυσμός της Ζιμπάμπουε.
<P>
Εν κατακλείδι, όσον αφορά την οικονομική και κοινωνική πλευρά, θα ήθελα να υπενθυμίσω στο Κοινοβούλιο ότι η Ένωση είναι έτοιμη, από τη στιγμή που θα αναλάβει καθήκοντα μια αξιόπιστη κυβέρνηση συνένωσης, να υιοθετήσει μέτρα για την υποστήριξη της εδραίωσης της δημοκρατίας και της οικονομικής ανάκαμψης αυτής της χώρας.
<P>
Θα ήθελα λοιπόν να σας διαβεβαιώσω ότι παραμένουμε σε επαγρύπνηση και να σας υπενθυμίσω το γεγονός ότι η Ευρωπαϊκή Ένωση παραμένει ενεργός παράγοντας σε όλα τα μέτωπα - το πολιτικό, το διπλωματικό, το οικονομικό και το ανθρωπιστικό - για να εξασφαλίσει ότι θα αποδοθεί δικαιοσύνη στο λαό της Ζιμπάμουε.
<SPEAKER ID="427" NAME="Πρόεδρος">
Έχω δύο συμπληρωματικές ερωτήσεις για το θέμα αυτό, αυτή όμως θα είναι η τελευταία ερώτηση. Φοβάμαι πως θα πρέπει να λήξουμε τη διαδικασία για τώρα. Θα ήθελα να ευχαριστήσω τον Υπουργό για τις πολύ περιεκτικές απαντήσεις του. Όποιος από αυτούς που βρίσκονται στην Αίθουσα Συνεδριάσεων έχει υποβάλλει ερώτημα, θα λάβει γραπτή απάντηση.
<P>
(Επιφώνημα από τον Gay Mitchell από το χώρο των εδράνων)
<P>
Κατανοώ το πρόβλημα σας κύριε Mitchell. Προσπαθώ να παραμείνω πιστός στο πρόγραμμα. Αν οι υπόλοιποι δεν προσπαθούν, είναι δικό τους πρόβλημα, εγώ όμως πρέπει να το κάνω. Είπα στην αρχή του Χρόνου για Ερωτήσεις ότι οι ερωτήσεις θα τελείωναν στις 19.00.
<P>
(Επιφώνημα από τον Gay Mitchell από το χώρο των εδράνων)
<P>
Προσπαθούμε να διατηρήσουμε κάποια τάξη εδώ και εκτιμώ το ενδιαφέρον σας.
<P>
(Επιφώνημα από τον Gay Mitchell από το χώρο των εδράνων)
<P>
Ακούω τα σχόλια σας, αλλά δεν νομίζω πως πρέπει να κατηγορείτε εμένα.
<SPEAKER ID="428" NAME="Jim Higgins" AFFILIATION="PPE-DE">
(GA) Κύριε Πρόεδρε του Συμβουλίου, το Συμβούλιο γνωρίζει ότι η Εθνική Δημοκρατική Διάσκεψη ζητάει νέες εκλογές και ότι τα σχέδια για τη διεξαγωγή συνομιλιών για τον καταμερισμό της εξουσίας στη Σουαζιλάνδη έχουν αναβληθεί για μία εβδομάδα.
<P>
Αυτή η αναβολή προέκυψε από την απόρριψη της αίτησης παροχής διαβατηρίου στον αρχηγό της αντιπολίτευσης, Morgan Tsvangirai. Πιστεύετε, Υπουργέ, ότι αυτό ήταν σωστό ή ωφέλιμο; Και αισθάνεστε τώρα σίγουρος ότι μπορεί να γίνει ένας βιώσιμος μακροπρόθεσμος διακανονισμός;
<SPEAKER ID="429" NAME="Colm Burke" AFFILIATION="PPE-DE">
Αναρωτιόμουν απλώς αν έχει υπάρξει κάποια άμεση επικοινωνία της Ευρωπαϊκής Ένωσης με τα πρόσωπα που συμμετέχουν στις πολιτικές διαδικασίες στη Ζιμπάμπουε. Ακόμα κι αν τα πολιτικά ζητήματα επιλυθούν σύντομα, θα χρειαστεί τεράστια στήριξη, και οικονομική αλλά και σε ό,τι αφορά τη δημιουργία νέων εμπορικών σχέσεων. Αναρωτιέμαι απλώς αν έχει υπάρξει επικοινωνία μεταξύ των προσώπων αυτών και της Ευρωπαϊκής Ένωσης.
<SPEAKER ID="430" NAME="Jean-Pierre Jouyet">
Πρόεδρος του Συμβουλίου. - (FR) Πρώτον, όπως ανέφερε ο κύριος Higgins, η κατάσταση παραμένει εξαιρετικά ανησυχητική, και καταλαβαίνουμε τους λόγους για τους οποίους δεν μπορούν να γίνουν αποδεκτές αυτή τη στιγμή από τους ηγέτες της αντιπολίτευσης οι λύσεις που έχουν προταθεί, πιστεύω όμως ότι πρόκειται να γίνει μια τριμερής συνάντηση των πολιτικών οργάνων της Κοινότητας Ανάπτυξης της Νότιας Αφρικής, δηλαδή της Σουαζιλάνδης, της Ανγκόλας και της Μοζαμβίκης, στη Χαράρε στις 27 του επόμενου Οκτωβρίου.
<P>
Απαντώντας στον κύριο Burke, θα ήθελα να πω ότι είναι σαφώς δύσκολο να διατηρηθεί επαφή, δεδομένης της κατάστασης του κυρίου Tsvangirai. Το διαβατήριο του κατασχέθηκε και δεν του επιστράφηκε, συνεπώς δεν επέστρεψε στη Σουαζιλάνδη. " Επιτροπή, καθώς εξίσου και ο Πρόεδρος του Συμβουλίου, Bernard Kouchner, είναι σίγουρο πως λαμβάνουν συνεχή ενημέρωση και βρίσκονται σε συνεχή επαφή με τους εκπροσώπους της Κοινότητας Ανάπτυξης της Νότιας Αφρικής και του κυρίου Mbeki. Από τη δική μας πλευρά, μπορούμε μόνο να εξασφαλίσουμε ότι θα αποκατασταθούν οι σχέσεις με τη Ζιμπάμπουε, μόνο όμως όταν διασφαλιστεί το κράτος δικαίου και όταν προκύψει μια ικανοποιητική λύση. Ωστόσο, διατηρούμε τη μέγιστη επαφή που μπορούμε δεδομένης της τωρινής κατάστασης, είτε με τον Louis Michel είτε με τον Bernard Kouchner.
<SPEAKER ID="431" NAME="Πρόεδρος">
Εδώ τελειώνει ο Χρόνος των Ερωτήσεων.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
(" συνεδρίαση διακόπηκε στις 7.00 μ.μ και άρχισε πάλι στιςt 9.00 μ.μ.)
